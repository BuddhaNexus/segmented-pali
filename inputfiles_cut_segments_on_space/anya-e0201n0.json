{
  "anya-e0201n0:0": "Namo tassa bhagavato arahato sammāsambuddhassa",
  "anya-e0201n0:1": "Niruttidīpanīpāṭha",
  "anya-e0201n0:2": "Ganthārambha",
  "anya-e0201n0:3": "1.",
  "anya-e0201n0:4": "Caturāsītisahassa, dhammakkhandhāpabhaṅkarā;",
  "anya-e0201n0:5": "Lokamhi yassa jotanti, nantavaṇṇapabhassarā.",
  "anya-e0201n0:6": "2.",
  "anya-e0201n0:7": "Anantavaṇṇaṃ sambuddhaṃ, vande niruttipāraguṃ;",
  "anya-e0201n0:8": "Saddhammañcassa saṅghañca, visuddhavaṇṇabhājanaṃ.",
  "anya-e0201n0:9": "3.",
  "anya-e0201n0:10": "Moggallāno mahāñāṇī, niruttāraññakesarī;",
  "anya-e0201n0:11": "Nadi byākaraṇaṃnādaṃ, sogatāraññabyāpanaṃ.",
  "anya-e0201n0:12": "4.",
  "anya-e0201n0:13": "Tassatthaṃ dīpayissāmi, nānārāsiṃvibhājayaṃ;",
  "anya-e0201n0:14": "Ogāyha saddasatthāni, navaṅgaṃ satthusāsananti.",
  "anya-e0201n0:15": "1. Sandhikaṇḍa",
  "anya-e0201n0:16": "Saññārāsi",
  "anya-e0201n0:17": "Garusaññārāsi",
  "anya-e0201n0:18": "Vaṇṇo, saro, savaṇṇo, dīgho, rasso, byañjano, vaggo, niggahītaṃ.",
  "anya-e0201n0:19": "1. Aādayo titālīsaṃ titālīsa (bahūsu) vaṇṇā ka. 2; rū. 2; nī. 1, 2.",
  "anya-e0201n0:20": "Aādayo bindantā tecattālīsakkharā vaṇṇā nāma honti.",
  "anya-e0201n0:21_0": "A, ā, i, ī, u, ū, eta, e, ota, o. Ka, kha, ga, gha, ṅa, ca, cha, ja, jha, ña, ṭa,",
  "anya-e0201n0:21_1": "ṭha, ḍa, ḍha, ṇa, ta, tha, da, dha, na, pa, pha, ba, bha, ma, ya, ra, la,va sa, ha,",
  "anya-e0201n0:21_2": "ḷa, aṃ. Atthaṃ vaṇṇenti pakāsentīti vaṇṇā, akkharāti ca vuccanti, nāmapaññattirūpattā",
  "anya-e0201n0:21_3": "nakkharanti khayavayaṃ na gacchantīti akkharā. “Nāmagottaṃ na jīratī”ti saṃ. ni. 1.76 hi vuttaṃ.",
  "anya-e0201n0:22": "2. Dasādo sarā ka. 3; rū. 3; nī. 3.",
  "anya-e0201n0:23": "Tesu vaṇṇesu ādimhi dasa vaṇṇā sarā nāma honti. Sayameva laddhasarūpā hutvā rājanti virocantīti sarā.",
  "anya-e0201n0:24": "3. Dve dve savaṇṇā.",
  "anya-e0201n0:25": "Tesu saresu dve dvesarā savaṇṇā nāma honti.",
  "anya-e0201n0:26": "A, ā avaṇṇo, i, ī ivaṇṇo, u, ū uvaṇṇo, eta, e etavaṇṇo, ota, o otavaṇṇo. Samāno vaṇṇo suti etesanti savaṇṇā, sarūpāti ca vuccanti, samānaṃ rūpaṃ suti etesanti sarūpā.",
  "anya-e0201n0:27": "4. Pubbo rasso ka. 4; rū. 4; nī. 4.22.",
  "anya-e0201n0:28": "Dvīsu dvīsu savaṇṇesu yo yo pubbo hoti, so so rasso nāma hoti. Rassena kālena vattabbāti rassā, rassakālo nāma akkhidalānaṃ ummisananimmisanasamakālo.",
  "anya-e0201n0:29": "Tattha eta, ota iti dve ekapadasaṃyoge pare kvaci labbhanti. Eṭṭhi, seṭṭho, oṭṭho, sotthi.",
  "anya-e0201n0:30": "Ekapadasaṃyogeti kiṃ? Padantarasaṃyoge pare rassā mā hontūti. Maṃ ce tvaṃ nikhaṇaṃ vane, jā. 2.22.5 putto tyāhaṃ mahārāja jā. 1.1.7.",
  "anya-e0201n0:31": "Kvacīti kiṃ? Ekapadasaṃyogepi vaggantesu vā ya, ra, la, vesu vā paresu rassā mā hontūti. Enti, senti, eyya, bhāseyya, meṇḍo, soṇḍo.",
  "anya-e0201n0:32": "5. Paro dīgho ka. 5; rū. 5; nī. 5.",
  "anya-e0201n0:33": "Dvīsu dvīsu savaṇṇesu yo yo paro hoti, so so dīgho nāma hoti. Dīghena kālena vattabbāti dīghā, dīghakālo nāma rassehi diguṇakālo.",
  "anya-e0201n0:34": "6. Kādayo byañjanā ka. 6; rū. 8; nī. 6.",
  "anya-e0201n0:35": "Tesu vaṇṇesu kādayo bindantā vaṇṇā byañjanā nāma honti. Atthaṃ byañjayantīti byañjanā. Te pana suddhā addhamattikā, rassayuttā diyaddhamattikā, dīghayuttā tiyaddhamattikā.",
  "anya-e0201n0:36": "7. Pañcapañcakā vaggā ka. 7; rū 9; nī. 7.",
  "anya-e0201n0:37": "Tesu byañjanesu kādi-mantā pañcabyañjanapañcakā vaggā nāma honti.",
  "anya-e0201n0:38": "Kādi pañcako kavaggo, cādi ca vaggo, ṭādi ṭavaggo, tādi tavaggo, pādi pavaggo. Sesā avaggāti siddhaṃ. Vaṇṇuddese ekaṭṭhānikānaṃ byañjanānaṃ vagge samūhe niyuttāti vaggā.",
  "anya-e0201n0:39": "8. Bindu niggahītaṃ ka. 8; rū. 10; nī. 8.",
  "anya-e0201n0:40": "Ante bindumatto vaṇṇo niggahītaṃ nāma. Niggayha gayhati uccāriyatīti niggahītaṃ.",
  "anya-e0201n0:41": "Garusaññārāsi niṭṭhito.",
  "anya-e0201n0:42": "Byañjanavuttirāsi",
  "anya-e0201n0:43": "Ṭhānaṃ, karaṇaṃ, payatanaṃ rū. 2 (piṭṭhe); nī 6 (piṭṭhe); 23 (suttaṅke).",
  "anya-e0201n0:44_0": "Cha ṭhānāni – kaṇṭhaṭṭhānaṃ, tāluṭṭhānaṃ, muddhaṭṭhānaṃ, dantaṭṭhānaṃ, oṭṭhaṭṭhānaṃ,",
  "anya-e0201n0:44_1": "nāsikaṭṭhānaṃ. Tesu byattaṃ vadantena yattha “akkha”nti vuccati, taṃ kaṇṭhaṭṭhānaṃ.",
  "anya-e0201n0:44_2": "Yattha “iccha”nti, taṃ tāluṭṭhānaṃ. Yattha “raṭṭha”nti, taṃ muddhaṭṭhānaṃ. Yattha",
  "anya-e0201n0:44_3": "“sattha”nti, taṃ dantaṭṭhānaṃ. Yattha “puppha”nti vuccati, taṃ oṭṭhaṭṭhānaṃ. Nāsapadeso nāsikaṭṭhānaṃ.",
  "anya-e0201n0:45": "Katthaci pana uraṭṭhānaṃ, siraṭṭhānaṃ, jivhāmūlaṭṭhānantipi āgataṃ. Tattha siraṭṭhānaṃ nāma muddhaṭṭhānameva. Jivhāmūlaṭṭhānaṃ pana sabbavaṇṇānaṃ sādhāraṇanti vadanti.",
  "anya-e0201n0:46": "Karaṇaṃ catubbidhaṃ – jivhāmūlaṃ, jivhopaggaṃ, jivhaggaṃ, sakaṭṭhānanti.",
  "anya-e0201n0:47": "Payatanaṃ catubbidhaṃ – saṃvuṭaṃ, vivaṭaṃ, phuṭṭhaṃ, īsaṃphuṭṭhanti. Tattha karaṇānaṃ sakasakaṭṭhānehi saddhiṃ saṃvaraṇādiko visesākāro saṃvuṭādi nāma.",
  "anya-e0201n0:48_0": "Tattha kaṇṭhapadesānaṃ aññamaññaṃ saṅghaṭṭanena uppannā avaṇṇa, kavagga, hakārā kaṇṭhajā",
  "anya-e0201n0:48_1": "nāma. Tālumhi jivhāmajjhasaṅghaṭṭanena uppannā ivaṇṇa, cavagga, yakārā tālujā nāma.",
  "anya-e0201n0:48_2": "Mukhabbhantaramuddhamhi jivhopaggasaṅghaṭṭanena uppannā ṭavagga, ra, ḷakārā muddhajā",
  "anya-e0201n0:48_3": "nāma. Upari dantapantiyaṃ jivhaggasaṅghaṭṭanena uppannā tavagga, la, sakārā dantajā",
  "anya-e0201n0:48_4": "nāma. Oṭṭhadvayasaṅghaṭṭanena uppannā uvaṇṇa, pavaggā oṭṭhajā nāma. Niggahītaṃ nāsikajaṃ",
  "anya-e0201n0:48_5": "nāma. Pañcavaggantā pana nāsikaṭṭhānepi sakaṭṭhānepi jāyanti. Ekāro kaṇṭhatālujo.",
  "anya-e0201n0:48_6": "Okāro kaṇṭhoṭṭhajo. Vakāro dantoṭṭhajo. Apica ivaṇṇuvaṇṇā kaṇṭhepi jāyantiyeva. Yadā",
  "anya-e0201n0:48_7": "hakāro vaggantehi vā ya, ra, la, vehi vā yutto hoti, tadā urajoti vadanti. Pañho,",
  "anya-e0201n0:48_8": "tuṇhi, nhāto, vimhito, gayhate, vulhate, avhānaṃ.",
  "anya-e0201n0:49_0": "Kaṇṭhaṃ saṃvaritvā uccārito akāro saṃvuṭo nāma. Sakasakaṭṭhāna, karaṇāni vivaritvā",
  "anya-e0201n0:49_1": "uccāritā sesasarā ca sa, hakārā ca vivaṭā nāma. Tāniyeva gāḷhaṃ phusāpetvā uccāritā",
  "anya-e0201n0:49_2": "pañcavaggā phuṭṭhā nāma. Thokaṃ phusāpetvā uccāritā ya, ra, la, vā īsaṃphuṭṭhā nāma.",
  "anya-e0201n0:49_3": "Tattha oṭṭhajesu tāva pavaggaṃ vadantānaṃ oṭṭhadvayassa gāḷhaṃ phusanaṃ icchitabbaṃ.",
  "anya-e0201n0:49_4": "Kasmā? Phuṭṭhapayatanikattā pavaggassa. Uvaṇṇaṃ vadantānaṃ pana oṭṭhadvayassa vivaraṇaṃ",
  "anya-e0201n0:49_5": "icchitabbaṃ. Kasmā? Vivaṭapayatanikattā uvaṇṇassa. Esa nayo sesesu sabbesūti.",
  "anya-e0201n0:50_0": "Cūḷaniruttiyaṃ pana sabbe rassasarā saṃvuṭā nāma, sabbedīghasarā vivaṭā nāmāti vuttaṃ.",
  "anya-e0201n0:50_1": "Tathā saddasāratthajāliniyaṃ, katthaci sakkaṭaganthe ca. Idaṃ yuttataraṃ. Aññaṭṭhānikabyañjanehi",
  "anya-e0201n0:50_2": "yuttā sarā attano ṭhāna, karaṇāni jahantāpi payatanaṃ na jahanti. Tasmā nānāvaṇṇānaṃ",
  "anya-e0201n0:50_3": "saṃsagge payatanānaṃ saṃsaggabhedopi veditabboti. Tattha “suṇātu me”ti vadanto yadi",
  "anya-e0201n0:50_4": "ṇā-kāraṃ jivhaggena dantaṭṭhāne katvā vadeyya, dantajo nā-kāro eva bhaveyya. Tu-kārañca",
  "anya-e0201n0:50_5": "jivhopaggena muddhaṭṭhāne katvā vadeyya, muddhajo ṭu-kāro eva bhaveyya. Evañca sati",
  "anya-e0201n0:50_6": "akkharavipatti nāma siyā. Esa nayo sesesu muddhajadantajesu. Tasmā kammavācaṃ sāventehi",
  "anya-e0201n0:50_7": "nāma ṭhāna, karaṇa, payatanesu suṭṭhu kusalehi bhavitabbanti.",
  "anya-e0201n0:51": "Sithilañca, dhanitañca, dīghaṃ, rassaṃ, garuṃ, lahuṃ;",
  "anya-e0201n0:52": "Niggahītaṃ, vimuttañca, sambandhañca, vavatthitaṃ nī. 9, 10, 11, 12, 13, 14, 15, 16-19, 20, 21 suttesu passitabbaṃ.",
  "anya-e0201n0:53_0": "Mudunā vacīpayogena vattabbā vaggapaṭhama, tatiya, pañcamā sithilā nāma. Thaddhena",
  "anya-e0201n0:53_1": "vacīpayogena vattabbā vaggadutiya, catutthā dhanitā nāma. Dīgha, rassā pubbe vuttā.",
  "anya-e0201n0:53_2": "Dīghā ceva saṃyogapubbā ca niggahītantā ca garukā nāma. Sesā lahukā nāma. Yathā saddasahito",
  "anya-e0201n0:53_3": "vāto mukhachiddena bahi anikkhamma nāsasotābhimukho hoti, tathā mukhaṃ avivaṭaṃ katvā",
  "anya-e0201n0:53_4": "vattabbaṃ byañjanaṃ niggahītaṃ nāma. Tena yuttāni sabbabyañjanāni niggahītantāni",
  "anya-e0201n0:53_5": "nāma. Sesā vimuttā nāma. Padasandhivasena vattabbaṃ sambandhaṃ nāma. Padacchedaṃ",
  "anya-e0201n0:53_6": "katvā vattabbaṃ vavatthitaṃ nāma.",
  "anya-e0201n0:54": "Byañjanavuttirāsi niṭṭhito.",
  "anya-e0201n0:55": "Lahusaññārāsi",
  "anya-e0201n0:56": "Jho, lo, po, gho, go.",
  "anya-e0201n0:57": "9. Yuvaṇṇā iyuvaṇṇā (bahūsu) jhalā nāmassante ka. 58; rū. 29; nī. 205.",
  "anya-e0201n0:58": "Anitthiliṅgassa nāmassa ante ivaṇṇuvaṇṇā kamena jhalasaññā honti.",
  "anya-e0201n0:59": "10. Pitthiyaṃ ka. 59; rū. 182; nī. 206.",
  "anya-e0201n0:60": "Itthiliṅge nāmassante ivaṇṇuvaṇṇā pasaññā honti.",
  "anya-e0201n0:61": "11. Ghā ka. 60; rū. 177; nī. 207.",
  "anya-e0201n0:62": "Gho",
  "anya-e0201n0:63": ", Ā iti dvipadaṃ. Itthiliṅge ākāro ghasañño hoti.",
  "anya-e0201n0:64": "12. Go syālapane ka. 57; rū. 71; nī. 214.",
  "anya-e0201n0:65": "Ālapane si gasañño hoti.",
  "anya-e0201n0:66": "Lahusaññārāsi niṭṭhito.",
  "anya-e0201n0:67": "Saṅketarāsi",
  "anya-e0201n0:68": "13. Vidhi visesanaṃ yaṃ tassa caṃ. 1.1.6; pā. 1.1.72; vidhibbisesanantassa (bahūsu).",
  "anya-e0201n0:69": "Sutte yaṃ visesanaṃ dissati, tassa vidhi ñātabbo.",
  "anya-e0201n0:70": "‘Ato yonaṃ ṭāṭe’. Narā, nare. Yonanti visesanaṃ. Ṭāṭeti vidhi.",
  "anya-e0201n0:71": "14. Sattamiyaṃ pubbassa rū. 8 (piṭṭhe); caṃ. 1.1.7; pā. 1.1.66.",
  "anya-e0201n0:72": "Sattamīniddese pubbavaṇṇasseva vidhi ñātabbo.",
  "anya-e0201n0:73": "‘Saro lopo sare’. Lokaggo apa. thera 1.12.57.",
  "anya-e0201n0:74": "15. Pañcamiyaṃ parassa caṃ. 1.1.8; pā. 1.1.67.",
  "anya-e0201n0:75": "Pañcamīniddese parasseva vidhi ñātabbo.",
  "anya-e0201n0:76": "‘Ato yonaṃ ṭāṭe’. Narā, nare.",
  "anya-e0201n0:77": "16. Ādissa caṃ. 1.1.9; pā. 1.1.54.",
  "anya-e0201n0:78": "Parassa sissamāno dissamāno (mū) vidhi ādivaṇṇassa ñātabbo.",
  "anya-e0201n0:79": "‘Ra saṅkhyāto vā’. Terasa.",
  "anya-e0201n0:80": "17. Chaṭṭhiyantassa caṃ. 1.1.10; pā. 1.1.52.",
  "anya-e0201n0:81": "Chaṭṭhīniddese tadantassa vidhi ñātabbo.",
  "anya-e0201n0:82": "‘Rājassi nāmhi’. Rājinā.",
  "anya-e0201n0:83": "18. Ṅānubandho caṃ. 1.1.11; pā. 1.1.53.",
  "anya-e0201n0:84": "Ṅānubandho ādeso chaṭṭhīniddiṭṭhassa antassa ñātabbo.",
  "anya-e0201n0:85": "‘Gossāvaṅa’. Gavassaṃ.",
  "anya-e0201n0:86": "19. Ṭānubandhonekavaṇṇo sabbassa caṃ. 1.1.12; pā. 1.1.55; ṭānubandhānekavaṇṇā sabbassa (bahūsu).",
  "anya-e0201n0:87": "Yo ca ṭānubandho ādeso, yo ca anekavaṇṇo ādeso, tadubhayaṃ chaṭṭhīniddiṭṭhassa sabbasseva vaṇṇasamudāyassa ñātabbaṃ.",
  "anya-e0201n0:88": "Ṭānubandhe tāva –",
  "anya-e0201n0:89": "‘Imassānitthiyaṃ ṭe’. Esu.",
  "anya-e0201n0:90": "Anekavaṇṇe –",
  "anya-e0201n0:91": "‘Animi nāmhi’. Anena, iminā.",
  "anya-e0201n0:92": "20. Ñakānubandhā ādyantā caṃ. 1.1.13; pā. 1.1.46.",
  "anya-e0201n0:93": "Ñānubandho āgamo ca kānubandho āgamo ca kamena chaṭṭhīniddiṭṭhassa ādimhi ca ante ca ñātabbo.",
  "anya-e0201n0:94": "Ñānubandhe –",
  "anya-e0201n0:95": "‘Brūto tissiña’. Braviti.",
  "anya-e0201n0:96": "Kānubandhe –",
  "anya-e0201n0:97": "‘Bhūssa vuka’. Babhuva.",
  "anya-e0201n0:98": "21. Mānubandho sarānamantā paro caṃ. 1.1.14; pā. 1.1.47.",
  "anya-e0201n0:99": "Mānubandho āgamo sarānaṃ antasaramhā paro hoti.",
  "anya-e0201n0:100": "‘Najjāyo svāma’. Najjāyo sandanti. ‘Maṃ vā rudhādīnaṃ’. Rundhati. ‘Jara sadānamīma vā’. Jīrati, sīdati.",
  "anya-e0201n0:101_0": "Imasmiṃ byākaraṇe anekasaratā nāma nadī, purisa iccādīsu liṅgapadesu eva atthi, gamu,",
  "anya-e0201n0:101_1": "pacaiccādīsu dhātupadesu natthi. Sabbadhātuyo byañjanantā eva honti, dhātvantalopakiccaṃ",
  "anya-e0201n0:101_2": "natthi. Tasmā najjāyoti ettha ī-kāro antasaro nāma. Tato ‘najjāyo svāma’ iti suttena",
  "anya-e0201n0:101_3": "ā-kārāgamo. Rundhatīti ettha pana u-kāro antasaro nāma, tato “maṃ vā rudhādīna”nti",
  "anya-e0201n0:101_4": "suttena bindāgamo. Evaṃ jīrati, sīdati iccādīsu. Mrammapotthakesu pana “mānubandho",
  "anya-e0201n0:101_5": "padānamantā paro”ti pāṭho, so sīhaḷapotthakehi na sameti.",
  "anya-e0201n0:102": "22. Vippaṭisedhe caṃ. 1.1.16; pā. 1.4.2.",
  "anya-e0201n0:103": "Samānavisayānaṃ dvinnaṃ vidhīnaṃ aññamaññapaṭisedharahite ṭhāne yebhuyyena paro vidhi okāsaṃ labhati.",
  "anya-e0201n0:104": "Cattārome bhikkhave dhammā aṅguttaranikāye -ettha cattārimeti pubbalope sampatte paralopo okāsaṃ labhati.",
  "anya-e0201n0:105": "23. Saṅketo nāvayavonubandho caṃ. 1.1.5.",
  "anya-e0201n0:106": "Yo vaṇṇo payogassa avayavo na hoti, suttesu saṅketamatto hoti, so anubandho nāma.",
  "anya-e0201n0:107": "‘Gossāva’. Gavassaṃ-etena padarūpavidhāne anubandho upayogaṃ na gacchatīti ñāpeti.",
  "anya-e0201n0:108": "24. Vaṇṇaparena savaṇṇopi.",
  "anya-e0201n0:109": "Vaṇṇasaddo paro etasmāti vaṇṇaparo, vaṇṇaparena rassasarena savaṇṇopi gayhati sayañca, avaṇṇoti vutte ā-kāropi gayhati a-kāro cāti vuttaṃ hoti. Evaṃ ivaṇṇuvaṇṇesu.",
  "anya-e0201n0:110": "25. Ntuvantumantāvantutavantusambandhī ntu vantumantvāvantutavantu sambandhī (bahūsu).",
  "anya-e0201n0:111": "Ntuiti vutte vantu, mantu, āvantu, tavantūnaṃ sambandhībhūto ntukāro gayhati.",
  "anya-e0201n0:112": "‘Ntantūnaṃ nto yomhi paṭhame’. Guṇavanto, satimanto, yāvanto, bhuttavanto.",
  "anya-e0201n0:113": "Saṅketarāsi niṭṭhito.",
  "anya-e0201n0:114": "Sandhividhāna",
  "anya-e0201n0:115": "Atha sandhividhānaṃ dīpiyate.",
  "anya-e0201n0:116": "Lopo, dīgho, rasso, vuddhi, ādeso, āgamo, dvibhāvo, vipallāso.",
  "anya-e0201n0:117": "Loparāsi",
  "anya-e0201n0:118": "26. Saro lopo sare ka. 12; rū. 13; nī. 30.",
  "anya-e0201n0:119": "Luppatīti lopo. Sare pare sarūpo vā asarūpo vā pubbo saro lopo hoti.",
  "anya-e0201n0:120": "Sarūpe tāva –",
  "anya-e0201n0:121": "Avaṇṇe-lokaggo apa. thera 1.12.57, bhavāsavo, dha. sa. 1102 avijjāsavo dha. sa. 1102, avijjānusayo vibha. 949.",
  "anya-e0201n0:122": "Ivaṇṇe-munindo, munīrito, varavādīrito, itthindriyaṃ vibha. 219.",
  "anya-e0201n0:123": "Uvaṇṇe-bahūpakāro jā. 1.22.588, bahukā ūmi bahūmi, sarabhuyā ūmi sarabhūmi, sarabhuyā udakaṃ sarabhūdakaṃ.",
  "anya-e0201n0:124": "Asarūpe –",
  "anya-e0201n0:125_0": "Sotindriyaṃ vibha. 219, kāmupādānaṃ, bhavesanā dī. ni. 3.305, bhavogho dha. sa. 1156,",
  "anya-e0201n0:125_1": "so tuṇhassa pārā. 381, diṭṭhānusayo vibha. 949, diṭṭhupādānaṃ, diṭṭhekaṭṭhaṃ, diṭṭhogho",
  "anya-e0201n0:125_2": "dha. sa. 1156, mudindriyaṃ mahāva. 9, puttā matthi dha. pa. 62, urassa dukkho pāci.",
  "anya-e0201n0:125_3": "402, asantettha na dissanti dha. pa. 304 iccādi.",
  "anya-e0201n0:126": "Iti pubbaloparāsi.",
  "anya-e0201n0:127": "27. Paro kvaci ka. 13; rū. 15; nī. 31.",
  "anya-e0201n0:128": "Pubbasaramhā sarūpo vā asarūpo vā paro saro kvaci lopo hoti.",
  "anya-e0201n0:129": "Sarūpe tāva –",
  "anya-e0201n0:130_0": "Taṃ kadāssu bhavissati jā. 2.22.144 ādayo; taṃ kudassu, kudāssu nāma dummedho, dukkhassantaṃ",
  "anya-e0201n0:130_1": "karissati dha. pa. 376, yadāssa sīlaṃ paññañca jā. 2.22.1474, tadāssu kaṇhaṃ yuñjanti",
  "anya-e0201n0:130_2": "jā. 1.1.29 -kaṇhanti mahākaṇhagoṇaṃ, taṇhāssa vippahīnā, māssu kujjha rathesabha,",
  "anya-e0201n0:130_3": "satthahārakaṃ vāssa pariyeseyya pārā. 167, 171, āgatāttha tumhe, sotukāmāttha tumhe,",
  "anya-e0201n0:130_4": "māyyo evarūpamakāsi, papaṃ avinduṃ jā. 1.1.2 -pavaḍḍhaṃ āpaṃ labhiṃsūtyattho, nālaṃ",
  "anya-e0201n0:130_5": "kabaḷaṃ padātave jā. 1.1.27 -pa+ādātaveti chedo, gaṇhituntattho, ruppatīti rūpaṃ,",
  "anya-e0201n0:130_6": "bujjhatīti buddho-dīgho, aggīva tappati, itthīva gacchati, nadīva sandati, mātupaṭṭhānaṃ,",
  "anya-e0201n0:130_7": "pitupaṭṭhānaṃ, yete dhammā ādikalyāṇā cūḷava. 399 iccādi.",
  "anya-e0201n0:131": "Asarūpe –",
  "anya-e0201n0:132_0": "Itissa pāci. 465, itipi pārā. 1, assamaṇīsi pārā. 135, akataññūsi dha. pa. 383, vandehaṃ,",
  "anya-e0201n0:132_1": "sohaṃ, yassadāni mahāva. 242, chāyāva anapāyinī dha. pa. 2, mādisesu kathāva kā,",
  "anya-e0201n0:132_2": "kinnumāva samaṇiyo madhuvā maññati bālo dha. pa. 69, cakkhundriyaṃ vibha. 219, dveme",
  "anya-e0201n0:132_3": "bhikkhave dhammā a. ni. 2.3, tayome bhikkhave dhammā a. ni. 3.17 iccādi.",
  "anya-e0201n0:133": "Kvacīti kiṃ? Katamā cānanda aniccasaññā a. ni. 10.60.",
  "anya-e0201n0:134": "Iti paraloparāsi.",
  "anya-e0201n0:135": "28. Na dve vā.",
  "anya-e0201n0:136": "Dve pubbaparasarā kvaci lopā na honti vā.",
  "anya-e0201n0:137": "Appamādo amataṃ padaṃ dha. pa. 21, ko imaṃ pathaviṃvicessati dha. pa. 44.",
  "anya-e0201n0:138": "Kvacitveva? Sotindriyaṃ vibha. 219, cakkhundriyaṃ vibha. 219,",
  "anya-e0201n0:139": "Vāti kiṃ? Komaṃ vasaliṃ parāmasissati.",
  "anya-e0201n0:140_0": "Ito paṭṭhāya yāvasandhikaṇḍāvasānā yuttaṭṭhānesu sabbattha kvacisaddo, vāsaddo ca",
  "anya-e0201n0:140_1": "vattante. Tattha kvacisaddo nānāpayogaṃ dasseti. Vāsaddo ekapayogassa nānārūpaṃ dasseti. Lopanisedho.",
  "anya-e0201n0:141": "29. Parasarassa.",
  "anya-e0201n0:142": "Niggahītamhā parasarassa kvaci lopo hoti vā.",
  "anya-e0201n0:143_0": "Tvaṃsi pe. va. 47; jā. 2.22.764, candaṃva vimalaṃ suddhaṃ dha. pa. 413; su. ni. 642,",
  "anya-e0201n0:143_1": "cakkaṃva vahato padaṃ dha. pa. 1, halaṃdāni pakāsituṃ mahāva. 8, kinti vadeyyaṃ,",
  "anya-e0201n0:143_2": "cīvaranti, pattanti, bhikkhunti.",
  "anya-e0201n0:144": "Iti saraloparāsi.",
  "anya-e0201n0:145": "30. Saṃyogādi lopo.",
  "anya-e0201n0:146": "Saṃyogassa ādibhūto byañjano kvaci lopo hoti vā.",
  "anya-e0201n0:147_0": "Pupphaṃsā uppajjati pārā. 36 – idha pubbasuttena saralopo, evaṃsa te āsavā pahīnā",
  "anya-e0201n0:147_1": "honti ma. ni. 1.24, sace bhutto bhaveyyāhaṃ, sājīvo garahito mama mi. pa. 6.1.5 -",
  "anya-e0201n0:147_2": "assa+ājīvoti chedo, bhaveyyāti attho.",
  "anya-e0201n0:148_0": "Tīsu byañjanesu sarūpānaṃ dvinnaṃ ādibyañjanassa lopo – agyāgāraṃ pāci. 326, agyāhito,",
  "anya-e0201n0:148_1": "vutyassa, vityānubhūyate, ekasataṃ khatyā jā. 2.22.594, ratyo, ratyā, ratyaṃ, sakvāhaṃ",
  "anya-e0201n0:148_2": "mārisa devānamindo saṃ. ni. 1.268, iccādi.",
  "anya-e0201n0:149": "Sarūpānanti kiṃ? Titthyā puthuso vadanti su. ni. 897, catutthyantaṃ, chaṭṭhuntaṃ, cakkhvābādhaṃ, vatthvettha.",
  "anya-e0201n0:150": "Iti byañjanaloparāsi.",
  "anya-e0201n0:151": "31. Lopo.",
  "anya-e0201n0:152": "Niggahītassa kvaci lopo hoti vā.",
  "anya-e0201n0:153": "Sare pare tāva –",
  "anya-e0201n0:154_0": "Evāhaṃ cintayitvāna bu. vaṃ. 2.27, pupphadānaṃ adāsahaṃ-adāsiṃ+ahanti chedo, bindulopo,",
  "anya-e0201n0:154_1": "puna pubbasaralopo, tuyhatthāya mahāmuni, tuyhevetaṃ dukkaṭaṃ dī. ni. 2.178, tāsāhaṃ",
  "anya-e0201n0:154_2": "santike pāci. 709, tesāhaṃ evaṃ vadāmi, pañcannetaṃ dhammānaṃ adhivacanaṃ, channetaṃ",
  "anya-e0201n0:154_3": "dhammānaṃ adhivacanaṃ, samaṇa tveva pucchāmi jā. 2.22.253 samaṇa teva, brāhmaṇa tveva",
  "anya-e0201n0:154_4": "pucchāmi jā. 2.22.258 brāhmaṇa teva -tvaṃ+evāti chedo, vidūnaggamiti.",
  "anya-e0201n0:155": "Byañjane pare –",
  "anya-e0201n0:156": "Taṃ tuyhamūle paṭidesemi.",
  "anya-e0201n0:157": "Gāthāyaṃ –",
  "anya-e0201n0:158": "Ariyasaccānadassanaṃ khu. pā. 5.11, etaṃ buddhāna sāsanaṃ dha. pa. 183, khandhānañca paṭipāṭi, dhātuāyatanāna ca dha. sa. aṭṭha. nidānakathā.",
  "anya-e0201n0:159": "Māgame pare –",
  "anya-e0201n0:160_0": "Garuḷo uragāmiva jā. 1.4.124 supaṇṇo, dhammo arahatāmiva dī. ni. 2.348, āloko passatāmiva",
  "anya-e0201n0:160_1": "su. ni. 769, bako kakkaṭakāmiva jā. 1.1.38, nabhaṃ tārakitāmiva jā. 2.22.1989 tārācitāmiva,",
  "anya-e0201n0:160_2": "padumaṃ hatthagatāmiva jā. 2.22.2336 -etesu māgame bindulopo, byañjane pubbasaradīgho ca.",
  "anya-e0201n0:161": "Tathā saṃupasaggassa bindulope antasaradīgho –",
  "anya-e0201n0:162": "Sārāgo, sāratto, avisāhāro, sārambho, sāraddho, sāketaṃ nagaraṃ, sādhāraṇaṃ, saṃ assa atthīti sāmī.",
  "anya-e0201n0:163": "Samāse tumantamhi niccaṃ –",
  "anya-e0201n0:164": "Kattukāmo, gantukāmo iccādi.",
  "anya-e0201n0:165": "Iti binduloparāsi.",
  "anya-e0201n0:166": "32. Syādilopo pubbassekassa.",
  "anya-e0201n0:167": "Vicchāyaṃ ekassa vibhatyantassa padassa dvitte kate pubbapadassa syādilopo hoti.",
  "anya-e0201n0:168": "Ekekaṃ, ekekāni, ekekena, ekekassa iccādi.",
  "anya-e0201n0:169": "Māgame –",
  "anya-e0201n0:170": "Ekamekaṃ, ekamekāni iccādi.",
  "anya-e0201n0:171": "Iti syādiloparāsi.",
  "anya-e0201n0:172": "Appavidhānamuccate.",
  "anya-e0201n0:173": "33. Tadaminādīni caṃ. 5.2.1.27; pā. 6.3.109; mu. 2.34; kā. 2.27.",
  "anya-e0201n0:174": "Mahāvuttisuttamidaṃ, tadaminādīni padarūpāni iminā nipātanena sijjhantīti attho.",
  "anya-e0201n0:175": "Saralopo byañjane –",
  "anya-e0201n0:176_0": "Lābu=alābu, pidhānaṃ=apidhānaṃ, dvāraṃ pidahitvā=apidahitvā, gini=aggini, ratnaṃ=ratanaṃ,",
  "anya-e0201n0:176_1": "nhānaṃ=nahānaṃ, asnāti=asanāti, hanti=hanati, hanti kuddho puthujjano a. ni. 7.64,",
  "anya-e0201n0:176_2": "phalaṃ ve kadaliṃ hanti a. ni. 4.68, sakkāro kāpurisaṃ hanti. Katthaci bahuvacanampi",
  "anya-e0201n0:176_3": "dissati. Vikkosamānā tibbāhi, hanti nesaṃ varaṃ varaṃ jā. 2.22.2370.",
  "anya-e0201n0:177": "Ivaṇṇalope –",
  "anya-e0201n0:178_0": "Ārāmarukkhacetyāni=cetiyāni dha. pa. 188, athatthekasataṃ khatyā jā. 2.22.594 =khattiyā,",
  "anya-e0201n0:178_1": "tithyā puthuso vadanti su. ni. 897. Tithyā puthuso niviṭṭhā su. ni. 898 =titthiyā.",
  "anya-e0201n0:178_2": "Viddhasto=viddhaṃsito, utrasto=utrāsito, sneho=sineho, klesavatthūni=kilesavatthūni,",
  "anya-e0201n0:178_3": "kriyā=kiriyā, plavanti=pilavanti.",
  "anya-e0201n0:179": "Uvaṇṇalope –",
  "anya-e0201n0:180": "Paddhāni=padumāni, usmā=usumā iccādi.",
  "anya-e0201n0:181": "Saṃyogādibyañjanalopo ca –",
  "anya-e0201n0:182_0": "Puttānañhi vadho dukho, mātigho labhate dukhaṃ, appassādā kāmā dukhā, natthi kāmaparaṃ",
  "anya-e0201n0:182_1": "dukhaṃ jā. 2.19.118, sekho=sekkho, apekhā=apekkhā, upasampadāpekho=upasampadāpekkho mahāva. 70 iccādi.",
  "anya-e0201n0:183": "Sarena saha byañjanalopo –",
  "anya-e0201n0:184_0": "Paṭisaṅkhā yoniso a. ni. 6.58, akkhāti=akkhāyati, gandhaṃ ghāti=ghāyati, abhiññā=abhiññāya,",
  "anya-e0201n0:184_1": "pariññā=pariññāya, adhiṭṭhā=adhiṭṭhāya, patiṭṭhā=patiṭṭhāya, āvīkatā hissa phāsu",
  "anya-e0201n0:184_2": "mahāva. 134, assavanatā dhammassa parihāyanti mahāva. 8, vipāko tadārammaṇatā uppajjati",
  "anya-e0201n0:184_3": "paṭṭhā. 3.1.98, dasāhaparamatā dhāretabbaṃ pārā. 462, nāyaṃ brāhmaṇabhojanatthā,",
  "anya-e0201n0:184_4": "tilodano hehiti jā. 1.8.1, visasenova gārayho, yassatthā rukkharopakā jā. 1.3.54",
  "anya-e0201n0:184_5": "=visasenovāti evaṃnāmako rājā eva, yassatthā dūramāyanti jā. 1.3.28 – yassāti udarassa,",
  "anya-e0201n0:184_6": "pitu atthā candavatī jā. 1.9.66, upādārūpaṃ, anupādā vimutto, saddhāpabbajito, upanidhāpaññatti.",
  "anya-e0201n0:184_7": "Saṃvidhāvahāro, yāti=yāyati, vāti=vāyati, nibbāti=nibbāyati, nibbanti=nibbāyanti,",
  "anya-e0201n0:184_8": "pahāti=pahāyati, sappatisso=sappatissayo, suhado=suhadayo=sabbattha yalopo,",
  "anya-e0201n0:185": "Mukharo=mukhakharo, vācākaraṇo=vākkaraṇo, vācāpatho=byappatho=vāssa byattaṃ, rassattañca, evaṃ byākho=evaṃ viya kho=vissa byattaṃ, dīgho ca yalopo ca.",
  "anya-e0201n0:186": "Lolupo, momuho, kukkuco, susukho, roruvoiccādīsu pana atisayatthadīpanatthaṃ padadvittaṃ katvā pubbapadesu akkharalopo.",
  "anya-e0201n0:187": "Padalopo ādimajjhantesu –",
  "anya-e0201n0:188": "Datto=devadatto, assehi yutto ratho=assaratho, rūpabhavo=rūpaṃ, arūpabhavo=arūpaṃ iccādi.",
  "anya-e0201n0:189": "Loparāsi niṭṭhito.",
  "anya-e0201n0:190": "Dīgha, rassarāsi",
  "anya-e0201n0:191": "Atha dīgha, rassā dīpiyante.",
  "anya-e0201n0:192": "34. Sesā dīghā.",
  "anya-e0201n0:193": "Pakkhittamidaṃ suttaṃ. Luttehi vā ādesakatehi vā vaṇṇehi sesā rassasarā kvaci dīghā honti vā.",
  "anya-e0201n0:194": "Pubbalutte tāva –",
  "anya-e0201n0:195_0": "Tatrāyamādi bhavatiṃ dha. pa. 375, tatrābhiratimiccheyya dha. pa. 88; saṃ. ni. 5.198,",
  "anya-e0201n0:195_1": "buddhānussati, saddhīdha vittaṃ purisassa seṭṭhaṃ su. ni. 183, anāgārehi cūbhayaṃ",
  "anya-e0201n0:195_2": "dha. pa. 404; su. ni. 633, dhammūpasaṃhitā dī. ni. 2.349, tathūpamaṃ dhammavaraṃ",
  "anya-e0201n0:195_3": "adesayi khu. pā. 6.13, tesaṃ vūpasamo sukho dī. ni. 2.221 iccādi.",
  "anya-e0201n0:196": "Paralutte –",
  "anya-e0201n0:197_0": "Ajitāti bhagavā avoca su. ni. 1039, 1041, sumedho sājāto cāti, ruppatīti rūpaṃ saṃ.",
  "anya-e0201n0:197_1": "ni. 3.79, bujjhatīti buddho, sādhūtipatissuṇitvā dha. pa. aṭṭha. 1.4 kāḷayakkhinīvatthu,",
  "anya-e0201n0:197_2": "kiṃsūdha vittaṃ purisassa seṭṭhaṃ su. ni. 184 iccādi.",
  "anya-e0201n0:198": "Bindulutte –",
  "anya-e0201n0:199": "Tāsāhaṃ pāci. 709, tesāhaṃ jā. 2.22.313.",
  "anya-e0201n0:200": "Ādesesu –",
  "anya-e0201n0:201": "Myāyaṃdhammo mahāva. 7, svāhaṃ pe. va. 485, vityānubhūyate iccādi.",
  "anya-e0201n0:202": "Yadipi imāni rūpāni byañjane uparisuttena sijjhanti, luttādesesu pana niccamiva dīghasiddhiñāpanatthaṃ idaṃ suttaṃ pakkhittanti daṭṭhabbaṃ.",
  "anya-e0201n0:203": "35. Byañjane dīgharassā ka. 25, 26; nī. 35, 36, 64, 71, 165, 179.",
  "anya-e0201n0:204": "Byañjane pare rassadīghānaṃ kvaci dīgha, rassā honti vā. Tattha dīghavidhi nāma gāthāvasena vā āgamavasena vā vacanasukhavasena vā buddhisukhavasena vā hoti.",
  "anya-e0201n0:205": "Tattha gāthāvasena tāva –",
  "anya-e0201n0:206": "Madhuvāmaññati bālo dha. pa. 69, khantī ca sovacassatā khu. pā. 5.10, evaṃ gāme munī care dha. pa. 49, sakko ujū ca suhujū ca khu. pā. 9.1 iccādi.",
  "anya-e0201n0:207": "Āgame –",
  "anya-e0201n0:208": "Uragāmiva jā. 1.7.30, arahatāmiva dī. ni. 2.348, passatāmiva su. ni. 769 iccādi. Gāthāvasenātipi yujjati.",
  "anya-e0201n0:209": "Vacanasukhañca buddhisukhañca purime sesadīghepi labbhati.",
  "anya-e0201n0:210": "Tattha vacanasukhe –",
  "anya-e0201n0:211_0": "Chārattaṃ mānattaṃ cūḷava. 97, pakaṭṭhaṃ vacanaṃ pāvacanaṃ, pāsādo, pākāro, pāvassi",
  "anya-e0201n0:211_1": "megho, nagaraṃ pāvisi, pāvekkhi, pārisuddhi, pāṭipado, caturāsītisahassāni dha. sa. aṭṭha. 584 iccādi.",
  "anya-e0201n0:212": "Buddhisukhaṃ nāma padacchedañāṇasukhaṃ. Tattha –",
  "anya-e0201n0:213": "Sātthaṃ sabyañjanaṃ pārā. 1, sātthikā dhammadesanā, cakkhumāssa yathā andho iccādi.",
  "anya-e0201n0:214": "Bindulutte pana sārāgo, sāratto iccādīni pubbe uddhaṭāniyeva.",
  "anya-e0201n0:215": "Iti dīgharāsi.",
  "anya-e0201n0:216": "Rassasandhimhi gāthāvasena tāva –",
  "anya-e0201n0:217": "Yiṭṭhaṃvahutaṃva loke dha. pa. 108, bhovādi nāma so hoti dha. pa. 396; su. ni. 625, yathābhāvi guṇena so iccādi.",
  "anya-e0201n0:218": "Āgame ya, ra, dāgamesu pubbarasso –",
  "anya-e0201n0:219_0": "Yathayidaṃ a. ni. 1.1-4, tathayidaṃ, yathariva amhākaṃ bhagavā, tathariva bhikkhusaṅgho,",
  "anya-e0201n0:219_1": "sammadeva samācare saṃ. ni. 1.112, sammadakkhāto mayā satisambojjhaṅgo saṃ. ni. 5.194 iccādi.",
  "anya-e0201n0:220": "Saṃyogarasso nāma bahulaṃ labbhati –",
  "anya-e0201n0:221_0": "Akkamo, parakkamo, akkhāto, aññā, aññindriyaṃ, aññātaṃ bhagavā, aññātaṃ sugata, attharaṇaṃ,",
  "anya-e0201n0:221_1": "apphoṭeti, alliyati, acchindati, assādo, ābhassaro, pabhassaro, sabbaññutaññāṇaṃ,",
  "anya-e0201n0:221_2": "jhānassa lābhimhi vasimhi pārā. 203-204.",
  "anya-e0201n0:222": "Tā, topaccayesupi rasso –",
  "anya-e0201n0:223": "Kataññutā, atthaññutā, dhammaññutā, kaññato, nadito, vadhuto.",
  "anya-e0201n0:224": "Samāse –",
  "anya-e0201n0:225": "Itthipumaṃ, itthiliṅgaṃ, itthibhāvo, sabbaññubuddho iccādi.",
  "anya-e0201n0:226": "Iti rassarāsi.",
  "anya-e0201n0:227": "Dīgha, rassarāsi niṭṭhito.",
  "anya-e0201n0:228": "Vuddhirāsi",
  "anya-e0201n0:229": "Atha vuddhisandhi dīpiyate.",
  "anya-e0201n0:230": "36. Yuvaṇṇānameo luttā ka. 14; rū. 16; nī. 34.",
  "anya-e0201n0:231": "Luttā pubbasaramhā vā parasaramhā vā sesānaṃ ivaṇṇuvaṇṇānaṃ kamena e, oādesā honti vā.",
  "anya-e0201n0:232": "Paraivaṇṇe –",
  "anya-e0201n0:233": "Bandhusseva samāgamo, ateva me acchariyaṃ jā. 2.22.1988, vāteritaṃ, jineritaṃ.",
  "anya-e0201n0:234": "Parauvaṇṇe –",
  "anya-e0201n0:235": "Gaṅgodakaṃ, pattaṃ vodakaṃ katvā cūḷava. 376, saṅkhyaṃ su. ni. 754 nopeti vedagū mahāni. 6, udakomiva jātaṃ.",
  "anya-e0201n0:236": "Kriyāpadesu –",
  "anya-e0201n0:237": "Veti, apeti, upeti, apekkhā, upekkhā iccādi.",
  "anya-e0201n0:238": "Pubbaivaṇṇe –",
  "anya-e0201n0:239_0": "Rathesabho, janesabho, munelayo iccādi- tattha rathīnaṃ āsabho jeṭṭhakoti rathesabho,",
  "anya-e0201n0:239_1": "rathīnanti rathavantānaṃ ratharuḷhānaṃ yodhānanti attho. Janīnaṃ āsabho janesabho,",
  "anya-e0201n0:239_2": "janīnanti janavantānaṃ issarānaṃ. Munīnaṃ ālayo vihāro munelayo.",
  "anya-e0201n0:240": "Pubbauvaṇṇe –",
  "anya-e0201n0:241": "Sundarā itthī sotthi, sundaro attho yassāti sotthi, rassattaṃ, maṅgalaṃ.",
  "anya-e0201n0:242": "Vuddhirāsi niṭṭhito.",
  "anya-e0201n0:243": "Ādesasandhi",
  "anya-e0201n0:244": "Athādesasandhi dīpiyate.",
  "anya-e0201n0:245": "37. Yavā sare ka. 18, 19, 21, 45; nī. 44, 46, 47, 51, 58.",
  "anya-e0201n0:246": "Sare pare ivaṇṇuvaṇṇānaṃ ya, vādesā honti vā.",
  "anya-e0201n0:247": "Ivaṇṇe –",
  "anya-e0201n0:248_0": "Paṭisanthāravutyassa dha. pa. 376, sabbā vityānubhūyate, kyāhaṃ aparajjhāmi pārā.",
  "anya-e0201n0:248_1": "383 – idha paṭhamaṃ bindhulopo, sutā ca paṇḍitātyattha, sutā ca paṇḍitātyamhā jā.",
  "anya-e0201n0:248_2": "2.21.149, ñāto senāpatītyāhaṃ jā. 2.21.94, iccetaṃ kusalaṃ pārā. 411, iccassa vacanīyaṃ",
  "anya-e0201n0:248_3": "dīghanikāye, paccuttaritvā, paccāharati pārā. 305-307, pacceti, paccayo, acceti,",
  "anya-e0201n0:248_4": "accayo dī. ni. 1.251, accāyaṃ majjhimo khaṇḍo jā. 1.7.33 – atireko ayaṃ majjhimo",
  "anya-e0201n0:248_5": "khaṇḍotyattho, apuccaṇḍatā – aputiaṇḍatātyattho, jaccandho, jaccaghānako, jacceḷako,",
  "anya-e0201n0:248_6": "abbhuggacchati, abbheti, abbhokāso dī. ni. 1.191, ajjhokāso ajjhāgamā iccādi.",
  "anya-e0201n0:249": "Vātveva? Itissa muhuttampi pāci. 465, atisigaṇo, adhīritaṃ.",
  "anya-e0201n0:250_0": "Ettha ca iccetantiādīsu iminā suttena iti, pati, atiputi, jāti, abhi, adhisaddānaṃ",
  "anya-e0201n0:250_1": "ivaṇṇassa yattaṃ, ‘tavagga, varaṇāna’…nti suttena yamhi tavaggassa cattaṃ, ‘vagga,",
  "anya-e0201n0:250_2": "la, sehi te’ti suttena yassa pubbarūpattaṃ, abhi, adhisaddesu pana ‘catutthadutiyesvesa’…nti",
  "anya-e0201n0:250_3": "suttena vaggacatutthānaṃ tatiyattaṃ.",
  "anya-e0201n0:251": "Uvaṇṇe –",
  "anya-e0201n0:252_0": "Cakkhvābādhamāgacchati, pātvākāsi ma. ni. 2.308, vatthvettha vihitaṃ niccaṃ, dvākāro",
  "anya-e0201n0:252_1": "mahāva. 9, madhvāsavo pāci. 328, anvayo, anveti, svākkhāto mahāva. 26, 62, svākāro",
  "anya-e0201n0:252_2": "mahāva. 9, bahvābādho iccādi.",
  "anya-e0201n0:253": "38. Eonaṃ ka. 17, 18; rū. 19, 20; nī. 43, 44.",
  "anya-e0201n0:254": "Sare pare e, onaṃ ya, vādeso hoti vā.",
  "anya-e0201n0:255_0": "Kyassa byapathayo assu su. ni. 967, kyassu idha gocarā su. ni. 967 -ke+assa puggalassāti",
  "anya-e0201n0:255_1": "attho, byapathayoti vacanapathā, yathā nāmaṃ tathā jhassa-ce+assāti chedo, tyāhaṃ",
  "anya-e0201n0:255_2": "evaṃ vadeyyaṃ ma. ni. 1.30, tyassa pahīnā honti, putto tyāhaṃ mahārāja jā. 1.1.7,",
  "anya-e0201n0:255_3": "pabbatyāhaṃ gandhamādane jā. 2.22.397, adhigato kho myāyaṃ dhammo mahāva. 7, yyassa",
  "anya-e0201n0:255_4": "vippaṭisārajā, yyassa te honti anatthakāmā, yyassu maññāmi samaṇe-ettha ca avisiṭṭhepi",
  "anya-e0201n0:255_5": "vacanasadde ye+assāti padacchedabuddhisukhatthaṃ ‘yyassā’ti potthakāropanaṃ yujjatiyeva,",
  "anya-e0201n0:255_6": "yathā taṃ? ‘Yadāssa sīlaṃ paññañca’ jā. 2.22.1474 iccādīsu viya, kvatthosi jīvitena",
  "anya-e0201n0:255_7": "me, yāvatakvassa kāyo, tāvatakvassa byāmo dī. ni. 2.35, atha khvassa, atthi khvetaṃ",
  "anya-e0201n0:255_8": "brāhmaṇa, yatvādhikaraṇaṃ dī. ni. 1.213, yvāhaṃ, svāhaṃ iccādi.",
  "anya-e0201n0:256": "Vātveva? So ahaṃ vicarissāmi su. ni. 194, so ahaṃ bhante.",
  "anya-e0201n0:257": "39. Yuvaṇṇānamiyaṅauvaṅa moga. 5-136 (yuvaṇṇāna miyaṅuvaṅa sare).",
  "anya-e0201n0:258": "Sare pare ivaṇṇuvaṇṇantānaṃ padānaṃ iyaṅa, uvaṅaādesā honti vā. Ṅānubandho antādesattho. Evaṃ sabbattha.",
  "anya-e0201n0:259": "Idha ekekassa padassa rūpadvayaṃ vuccate.",
  "anya-e0201n0:260": "Ivaṇṇe –",
  "anya-e0201n0:261_0": "Tiyantaṃ tyantaṃ – tattha tiyantanti iminā suttena siddhaṃ, tyantanti ‘yavā sare’ti",
  "anya-e0201n0:261_1": "suttena. Evaṃ sesesu. Aggiyāgāre agyāgāre, catutthiyatthe mahāva. 37 catutthyatthe,",
  "anya-e0201n0:261_2": "pañcamiyatthe pañcamyatthe, pathaviyākāso pathabyākāso, viyañjanaṃ byañjanaṃ, viyākato",
  "anya-e0201n0:261_3": "byākato, viyākaṃsu byākaṃsu, viyatto byatto, viyūḷho byūḷho, dhammaṃ adhiyeti ajjheti,",
  "anya-e0201n0:261_4": "patiyeti pacceti pattiyāyati vā, pariyaṅko pallaṅko, vipariyāso vipallāso, idha ekarūpaṃ",
  "anya-e0201n0:261_5": "hoti – pariyatti, pariyatto, pariyāyo, pallaṅkoiccādīsu parisadde rassa lattaṃ katvā",
  "anya-e0201n0:261_6": "issa ‘yavā sare’ti yatte kate yassa pubbarūpattaṃ.",
  "anya-e0201n0:262": "Uvaṇṇe –",
  "anya-e0201n0:263": "Bhikkhuvāsane, sayambhuvāsane, idhapi rūpadvayaṃ labbhati – duvaṅgikaṃ=dvaṅgikaṃ, bhuvādigaṇo=bhvādigaṇo iccādi.",
  "anya-e0201n0:264": "40. Vitisseve vā rū. 33 (piṭṭhe).",
  "anya-e0201n0:265": "Evasadde pare itisaddassa i-kārassa vo hoti vā.",
  "anya-e0201n0:266_0": "Itveva coro aṅgulimālo, samuddotveva saṅkhyaṃ udā. 45 gacchati, mahāudakakkhandhotveva",
  "anya-e0201n0:266_1": "saṅkhyaṃ gacchati, mahāsammatotveva paṭhamaṃ akkharaṃ nibbattaṃ dī. ni. 3.131, isigilitveva",
  "anya-e0201n0:266_2": "samaññā ahosi ma. ni. 3.133.",
  "anya-e0201n0:267": "Vāti kiṃ? Iccevattho, samuddoteva saṅkhyaṃ gacchati.",
  "anya-e0201n0:268_0": "Suttavibhattena evasadde pare aññati-kārassa vattaṃ. Vilapatveva so dijo jā. 1.6.103,",
  "anya-e0201n0:268_1": "anusetvevassa kāmarāgo, anusetvevassa rūparāgo – anuseti+eva+assāti chedo, hotveva",
  "anya-e0201n0:268_2": "kāriyasanniṭṭhānaṃ, hoteva vā.",
  "anya-e0201n0:269": "41. Eonama vaṇṇe ka. 27; rū 39; nī. 66, 163-4.",
  "anya-e0201n0:270": "Sarabyañjanabhūte vaṇṇe pare e, onaṃ attaṃ hoti vā. Tattha essa attaṃ yebhuyyena ma, dāgamesveva hoti.",
  "anya-e0201n0:271_0": "Akaramhasa te kiccaṃ jā. 1.4.29 – akaramhasetyattho, disvā yācakamāgate jā. 1.7.58;",
  "anya-e0201n0:271_1": "2.22.2261, disvā paṇḍitamāgate jā. 2.22.783, yamāhu natthi vīriyanti jā. 2.18.162",
  "anya-e0201n0:271_2": "– ye+āhutyattho. Kadassu – ke+assu, yadeva te jātinissitā, tadeva te jarānissitāye+eva,",
  "anya-e0201n0:271_3": "te+evāti chedo, sve bhavo svātanaṃ pārā. 22 – byañjane dīgho.",
  "anya-e0201n0:272": "Omhi –",
  "anya-e0201n0:273_0": "Sa sīlavā dha. pa. 84, sa paññavā, sa ve kāsāvamarahati dha. pa. 10, esa attho, esa",
  "anya-e0201n0:273_1": "dhammo dha. pa. 5, dinnamāsi janindena jā. 2.22.2161 (dinnamhāti janindena) – dinno+āsīti",
  "anya-e0201n0:273_2": "chedo, maggamatthi vibha. aṭṭha. 189 – maggo+atthi, aggamakkhāyati a. ni. 1.47, paccayākārameva",
  "anya-e0201n0:273_3": "ca vibha. aṭṭha. 225, saṅgho pabbatamiva, saddo cicciṭamiva, hiyyo bhavo hiyyattanaṃ,",
  "anya-e0201n0:273_4": "pāto asanaṃ pātarāso, pātamanusiṭṭho, kakusandha koṇāgamano, thera vādānamuttamo",
  "anya-e0201n0:273_5": "– kakusandhoti ca theroti ca chedo, theravādoti attho.",
  "anya-e0201n0:274": "Suttavibhattena animittepi hoti. Tuvañca dhanusekha ca jā. 1.16.239, paccayamahāpadeso hesa, ekakoṭṭhāso esa, abhilāpamattabhedo esa iccādi.",
  "anya-e0201n0:275": "42. Gossāvaṅa ka. 22, 78; rū. 28; nī. 52, 229.",
  "anya-e0201n0:276": "Sare pare gossa antassa avaṅa hoti.",
  "anya-e0201n0:277": "Go ca asso ca gavāssaṃ.",
  "anya-e0201n0:278": "Suttavibhattena byañjanepi. Sagavacaṇḍo a. ni. 4.108, paragavacaṇḍo.",
  "anya-e0201n0:279": "Appavidhānamuccate.",
  "anya-e0201n0:280": "Mahāvuttinā avaṇṇassa uttaṃ, ottañca –",
  "anya-e0201n0:281_0": "Puthujjano, puthubhūto-puthūti vā eko pāṭipadiko, puthunā puthunītipi dissati, apekkhiyāno",
  "anya-e0201n0:281_1": "apekkhiyānaapekkhitvātyattho. Evaṃ anumodiyāno, marīcikūpamaṃ abhisambuddhāno, mā",
  "anya-e0201n0:281_2": "maṃ pisācā khādantu, jīva tvaṃ saradosataṃ jā. 1.2.9, rattidivova so dibbo, mānusaṃ",
  "anya-e0201n0:281_3": "saradosataṃ-vassasatantyattho, anuyanti disodisaṃ dī. ni. 3.281, sampatanti disodisaṃ-taṃ",
  "anya-e0201n0:281_4": "taṃ disantyattho, parosataṃ, parosahassaṃ, aññoññaṃ aññamaññaṃ, ponopuññaṃ punappunaṃ,",
  "anya-e0201n0:281_5": "ponobbhavikā taṇhā-punoti vā eko nipāto, puno tassa mahe sino, puno pattaṃ gahetvāna,",
  "anya-e0201n0:281_6": "na ca dāni puno atthi, mama tuyhañca saṅgamo, na puno amatākāraṃ, passissāmi mukhaṃ",
  "anya-e0201n0:281_7": "tava apa. therī 2.2.235.",
  "anya-e0201n0:282": "Ivaṇṇassa attaṃ, uttaṃ, ettañca –",
  "anya-e0201n0:283_0": "Tadamināpetaṃ pariyāyena veditabbaṃ-taṃ etaṃ atthajātaṃ iminā pariyāyena veditabbanti",
  "anya-e0201n0:283_1": "attho, sakiṃ āgacchati sīlenāti sakadāgāmī, itthiyā bhāvo itthattaṃ, evumaṃ – evaṃ+imanti",
  "anya-e0201n0:283_2": "chedo, tvaṃ no satthā mahāmune, atthadhammavidū ise.",
  "anya-e0201n0:284": "Uvaṇṇassa ittaṃ, ottañca –",
  "anya-e0201n0:285_0": "Mātito dī. ni. 1.303, pitito, mātipakkho, pitipakkho, mātigho jā. 2.19.118, pitigho,",
  "anya-e0201n0:285_1": "mattikaṃ dhanaṃ pārā. 34, pettikaṃ dhanaṃ, api no lacchasi, kacci no tumhe yāpetha,",
  "anya-e0201n0:285_2": "kathaṃ no tumhe yāpetha, sotukāmattha no tumhe bhikkhave, na no samaṃ atthi khu.",
  "anya-e0201n0:285_3": "pā. 6.3, na hi no saṅkarantena ma. ni. 3.272, natthi no koci pariyāyo jā. 1.5.110",
  "anya-e0201n0:285_4": "(na hi no koci pariyāyo) – imesu tīsu nusaddo ekaṃsatthe, sosito sotatto ceva jā.",
  "anya-e0201n0:285_5": "1.1.94 sotatto sosindo ceva; ma. ni. 1.157 – suṭṭhu sītalo suṭṭhu santattotyattho,",
  "anya-e0201n0:285_6": "jambunadiyā jātaṃ jambonadaṃ.",
  "anya-e0201n0:286": "Essa ittaṃ –",
  "anya-e0201n0:287_0": "Okandāmasi bhūtāni, pabbatāni vanāni ca jā. 2.22.2173 – avakandāmasetyattho, yaṃ",
  "anya-e0201n0:287_1": "karomasi brahmuno, tadajja tuyhaṃ dassāma dī. ni. 2.370, idha hemantagimhisu dha.",
  "anya-e0201n0:287_2": "pa. 286, buddhapaccekabuddhisu, cetehi cetaputtihi cariyā. 1.106 – cetaputtehi saddhintyattho.",
  "anya-e0201n0:288": "Ossa uttaṃ –",
  "anya-e0201n0:289_0": "Manuññaṃ, na tenatthaṃ abandhisu jā. 1.6.7 – so tena vacanena atthaṃ na abandhi na",
  "anya-e0201n0:289_1": "labhītyattho. Avhāyantu su yuddhena jā. 2.22.871 – so pahāravacanena maṃ avhayantotyattho.",
  "anya-e0201n0:289_2": "Api nu hanukā santā jā. 1.1.146 – no hanukā ekantaṃ khinnā dukkhapattātyattho.",
  "anya-e0201n0:290": "Vikārasandhipi ādesasandhirūpattā idha saṅgayhati.",
  "anya-e0201n0:291": "Iti sarādesarāsi.",
  "anya-e0201n0:292": "Kavaggato paṭṭhāya vaggāvaggabyañjanānaṃ ādeso dīpiyate.",
  "anya-e0201n0:293": "43. Vaggalasehi te.",
  "anya-e0201n0:294": "Pañcavaggehi ca la, sehi ca parassa ya-kārassa kvaci te eva vagga la, sā honti vā yathākkamaṃ, ya-kāro pubbarūpattaṃ āpajjatīti vuttaṃ hoti.",
  "anya-e0201n0:295_0": "Nipaccatīti nipako, nipakassa bhāvo nepakkaṃ, vipāko eva vepakkaṃ, vattabbanti vākkaṃ,",
  "anya-e0201n0:295_1": "vākyaṃ vā. Pamukhe sādhu pāmokkhaṃ – yassa pubbarūpatte kate ādidutiyassa paṭhamattaṃ,",
  "anya-e0201n0:295_2": "subhagassa bhāvo sobhaggaṃ, dobhaggaṃ, bhuñjitabbanti bhoggaṃ, yuñjitabbanti yoggaṃ,",
  "anya-e0201n0:295_3": "kukkucabhāvo kukkuccaṃ, vattabbanti vāccaṃ, vuccate, paccate, vaṇijānaṃ kammaṃ vāṇijjaṃ,",
  "anya-e0201n0:295_4": "bhuñjitabbanti bhojjaṃ, yuñjitabbanti yojjaṃ.",
  "anya-e0201n0:296": "44. Tavaggavaraṇānaṃ ye cavaggabayañā ka. 269, 41; nī. 104, 106, 119, 121-5.",
  "anya-e0201n0:297": "Ādesabhūte vā vibhattibhūte vā paccayabhūte vā ya-kāre pare tavaggānaṃva, ra, ṇānañca cavagga, ba, ya, ñādesā honti vā yathākkamaṃ.",
  "anya-e0201n0:298": "Pokkharañño, pokkharaññā, pokkharaññaṃ, samaṇassa bhāvo sāmaññaṃ, evaṃ brahmaññaṃ, iccetaṃ kusalaṃ pārā. 411 iccādīni ‘yavā sare’ti sutte udāhaṭāni.",
  "anya-e0201n0:299_0": "Paṇḍitassa bhāvo paṇḍiccaṃ, santassa bhāvo saccaṃ, tathassa bhāvotacchaṃ, yajjevaṃ-yadi+evaṃ,",
  "anya-e0201n0:299_1": "najjo, najjā, najjaṃ, suhadassa bhāvo sohajjaṃ, vattabbanti vajjaṃ, jhānaṃ upasampajja",
  "anya-e0201n0:299_2": "viharati dha. sa. 160, upasampajjati, ajjhokāso, bojjhaṅgo, bojjhā, bodhiyā vā, bujjhitabbanti",
  "anya-e0201n0:299_3": "bojjhaṃ, bujjhati, ponopuññaṃ, thanato sambhūtaṃ thaññaṃ.",
  "anya-e0201n0:300": "Pavagge yassa pubbarūpaṃ –",
  "anya-e0201n0:301_0": "Vappate, luppate, abbhuggato, abbhokāso, usabhassa bhāvo osabbhaṃ, labhiyateti labbhaṃ,",
  "anya-e0201n0:301_1": "labbhate, gāme hitaṃ gammaṃ, opammaṃ, sokhummaṃ, āgamma, upagamma, gamiyateti gammo,",
  "anya-e0201n0:301_2": "evaṃ dammo, rammo, gammate, rammate.",
  "anya-e0201n0:302": "‘Tavagga varaṇāna…’nti iminā suttena yamhi rassa yattaṃ –",
  "anya-e0201n0:303": "Kayyate kariyate, ayyo ariyo.",
  "anya-e0201n0:304": "‘Vaggalasehi te’ti lato yassa pubbarūpaṃ –",
  "anya-e0201n0:305": "Pallaṅko, vipallāso, kosallaṃ, pattakallaṃ.",
  "anya-e0201n0:306": "‘Tavaggavaraṇāna…’nti yamhi vassa battaṃ –",
  "anya-e0201n0:307": "Puthabyā, puthabyaṃ, bhātu apaccaṃ bhātabyo, korabyo, dive bhavaṃ dibbaṃ dibyaṃ.",
  "anya-e0201n0:308": "‘Vaggalasehi te’ti sato yassa pubbarūpaṃ –",
  "anya-e0201n0:309_0": "Rahasi bhavaṃ rahassaṃ, somanassaṃ, domanassaṃ, sovacassaṃ, dovacassaṃ-manogaṇattā",
  "anya-e0201n0:309_1": "majjhe sāgamo, bhāsitabbanti bhassaṃ, ādissa=ādisitvā, uddissa=uddisitvā, upavassa=upavasitvā,",
  "anya-e0201n0:309_2": "samphussa=samphusitvā, tussati, dussati, nassatiiccādi.",
  "anya-e0201n0:310": "45. Tathanarānaṃ ṭaṭhaṇalā rū. 3 (piṭṭhe).",
  "anya-e0201n0:311": "Tādīnaṃ ṭādiādesā honti vā.",
  "anya-e0201n0:312": "Tassa ṭattaṃ –",
  "anya-e0201n0:313": "Paṭihaññati, paṭaggi dātabbo, paṭicchanno, paṭippanno, byāvaṭo, udāhaṭo, dukkaṭaṃ iccādi.",
  "anya-e0201n0:314": "Thassa ṭhattaṃ –",
  "anya-e0201n0:315": "Pīḷanaṭṭho paṭi. ma. 1.17, saṅkhataṭṭho paṭi. ma. 1.17, aṭṭhiṃkatvā suṇeyya jā. 2.17.92, aṭṭhakathā iccādi.",
  "anya-e0201n0:316": "Nassa ṇattaṃ –",
  "anya-e0201n0:317": "Gāmaṃ netīti gāmaṇi, senaṃ netīti senāṇi, paṇidhi, paṇidhānaṃ, paṇihitaṃ, paṇāmo, pariṇāmo, oṇāmo, uṇṇāmo, karaṇīyaṃ, karaṇaṃ, ñāṇaṃ, tāṇaṃ, pamāṇaṃ, saraṇaṃ, gahaṇaṃ iccādi.",
  "anya-e0201n0:318": "Rassa lattaṃ –",
  "anya-e0201n0:319": "Paligho, palibodho, palipanno, pallaṅko, taluṇo taruṇo, kalunaṃ paridevayi jā. 2.22.2151, mahāsālo, aṭṭhasālinī, nayasālinī iccādīni.",
  "anya-e0201n0:320": "Idāni mahāvuttividhānamuccate.",
  "anya-e0201n0:321": "Kassa khattaṃ –",
  "anya-e0201n0:322": "Nikkhamati, nikkhanto, nekkhamo, rājakiccaṃ karotīti khattā, kattā vā.",
  "anya-e0201n0:323": "Dattañca –",
  "anya-e0201n0:324": "Sadatthapasuto siyā dha. pa. 166.",
  "anya-e0201n0:325": "Yattañca –",
  "anya-e0201n0:326": "Sayaṃ raṭṭhaṃ hitvāna, pupphadānaṃ dadātīti pupphadāniyo pupphadāniko, sippalivane vasatīti sippalivaniyo sippalivaniko, kumāriyā kumārikā.",
  "anya-e0201n0:327": "Khassa gattaṃ –",
  "anya-e0201n0:328": "Eḷamūgo eḷamūkho.",
  "anya-e0201n0:329": "Gassa kattaṃ –",
  "anya-e0201n0:330": "Lujjatīti loko, ārogyaṃ abhisajjetīti bhisakko, kulūpako kulūpago, khīrūpako khīrūpago, gīvūpakaṃ gīvūpagaṃ.",
  "anya-e0201n0:331": "Ghassa hattaṃ –",
  "anya-e0201n0:332": "Sīghajavatāya sīho.",
  "anya-e0201n0:333": "Cassa chattaṃ –",
  "anya-e0201n0:334": "Vinicchayo, acchariyaṃ, macchariyaṃ, raṃsiyo niccharanti-nigacchantīti attho.",
  "anya-e0201n0:335": "Chassa sattaṃ –",
  "anya-e0201n0:336": "Atthi sāhassa jīvitaṃ jā. 2.22.314 -chāhaṃ+assāti chedo, saḷāyatanaṃ.",
  "anya-e0201n0:337": "Jassa dattaṃ –",
  "anya-e0201n0:338": "Parasenaṃ jinātītipassenadī-mahāvuttinā saralopo, rassa pararūpaṃ.",
  "anya-e0201n0:339": "Yattañca –",
  "anya-e0201n0:340": "Nissāya jāyatīti niyo, niyako vā, niyaṃ puttaṃ.",
  "anya-e0201n0:341": "Ñassaṇattaṃ –",
  "anya-e0201n0:342": "Paṇṇatti paññatti, paṇṇāsaṃ paññāsaṃ. Paṇṇavīsati pañcavīsati.",
  "anya-e0201n0:343": "Nattañca –",
  "anya-e0201n0:344": "Nāmamattaṃ na nāyati, animittā na nāyare visuddhi. aṭṭha. 1.228 – na paññāyantīti attho.",
  "anya-e0201n0:345": "Tassa kattaṃ –",
  "anya-e0201n0:346": "Niyako niyato.",
  "anya-e0201n0:347": "Thattañca –",
  "anya-e0201n0:348": "Nitthiṇṇo, nittharaṇaṃ, netthāraṃ.",
  "anya-e0201n0:349": "Nattañca –",
  "anya-e0201n0:350": "Jino, pino, lino, paṭisallino, paḷino, malino, supino, pahīno, dhuno, puno, luno, āhunaṃ, pāhunaṃ.",
  "anya-e0201n0:351": "Dassa ḍattaṃ –",
  "anya-e0201n0:352": "Chavaḍāho, disāḍāho, kāyaḍāho.",
  "anya-e0201n0:353": "Ḷattañca –",
  "anya-e0201n0:354": "Pariḷāho, āgantvā chavaṃ dahanti etthāti āḷahanaṃ, susānaṃ.",
  "anya-e0201n0:355": "Tattañca –",
  "anya-e0201n0:356": "Sugato, tathāgato, kusito, udati pasavatīti utu.",
  "anya-e0201n0:357": "Dhassa dattaṃ –",
  "anya-e0201n0:358": "Ekamidāhaṃ bhikkhave samayaṃ ma. ni. 1.501 -idhāti vā nipāto.",
  "anya-e0201n0:359": "Hattañca –",
  "anya-e0201n0:360": "Sāhu dassanamariyānaṃ dha. pa. 206, saṃhitaṃ, vihitaṃ, pihitaṃ, abhihitaṃ, sannihitaṃ, paṇihitaṃ, saddahati, vidahati, pidahati.",
  "anya-e0201n0:361": "Nassa uttaṃ –",
  "anya-e0201n0:362": "Upaññāso=upanyāso, ñāyo=nyāyo-niccaṃ eti phalaṃ etenāti ñāyo, ñeyyaṃ=neyyaṃ.",
  "anya-e0201n0:363": "Yattañca –",
  "anya-e0201n0:364": "Thenassa kammaṃ theyyaṃ, therādhinanti therādheyyaṃ, pātimokkhaṃ, parādheyyakaṃ dukkhaṃ.",
  "anya-e0201n0:365": "Passa phattaṃ –",
  "anya-e0201n0:366": "Nipphajjati, nipphatti, nipphannaṃ.",
  "anya-e0201n0:367": "Battañca –",
  "anya-e0201n0:368": "Sambahulaṃ=sampahulaṃ, bahusanto na bharati su. ni. 98 =pahu santo na bharati.",
  "anya-e0201n0:369": "Bhassa phattaṃ –",
  "anya-e0201n0:370": "Anantaṃ sabbatopaphaṃ dī. ni. 1.499.",
  "anya-e0201n0:371": "Massa pattaṃ –",
  "anya-e0201n0:372": "Cirappavāsiṃ dha. pa. 219, hatthippabhinnaṃ dha. pa. 326.",
  "anya-e0201n0:373": "Yassa vattaṃ –",
  "anya-e0201n0:374_0": "Dīghāvu kumāro mahāva. 459 =dīghāyu kumāro, āyuṃ dhāretīti āvudhaṃ=āyudhaṃ, āyu assa",
  "anya-e0201n0:374_1": "atthīti atthe ‘āvuso’ti nipāto, kasāvo=kasāyo, kāsāvaṃ=kāsāyaṃ, sāliṃ lunātīti sālilāyako, tiṇalāyako.",
  "anya-e0201n0:375": "Lassa rattaṃ –",
  "anya-e0201n0:376": "Nīlaṃ jalaṃ etthāti nerañjarā, jalaṃ gaṇhituṃ alanti arañjaro, sassataṃ pareti, ucchedaṃ pareti-paletīti attho.",
  "anya-e0201n0:377": "Vassa pattaṃ –",
  "anya-e0201n0:378": "Pipāsati pivāsati.",
  "anya-e0201n0:379": "Battañca –",
  "anya-e0201n0:380_0": "Byākato, byatto, byañjanaṃ, sīlabbataṃ, nibbānaṃ, nibbutaṃ, dibbaṃ, dibbati, sibbati,",
  "anya-e0201n0:380_1": "kubbati, kubbanto, krubbati, krubbanto, asevitabbattā vāretabboti bālo, pabbajito, pabbajjā iccādi.",
  "anya-e0201n0:381": "Sassa chattaṃ –",
  "anya-e0201n0:382": "Ucchiṭṭhaṃ-avasiṭṭhantyattho, “dibbā saddā niccharanti, raṃsiyo vi. va. 730 niccharantī”ti etthāpi sassa chattaṃ icchanti.",
  "anya-e0201n0:383": "Tattañca –",
  "anya-e0201n0:384": "Uttiṭṭhapattaṃ upanāmenti mahāva. 64, “uttiṭṭhe nappamajjeyyā” ti ettha pana uddissa tiṭṭhanaṃ uttiṭṭhanti attho. “Uddissa ariyā tiṭṭhanti, esā ariyāna yācanā jā. 1.7.59”ti vuttaṃ.",
  "anya-e0201n0:385": "Hassa ghattaṃ –",
  "anya-e0201n0:386": "Niccaṃ dahati etthāti nidāgho, laghu lahu.",
  "anya-e0201n0:387": "Ḷassa ḍattaṃ –",
  "anya-e0201n0:388": "Garuḍo garuḷo.",
  "anya-e0201n0:389": "Iti byañjanādesarāsi.",
  "anya-e0201n0:390": "Missakādeso vuccate.",
  "anya-e0201n0:391": "Avassa uttaṃ –",
  "anya-e0201n0:392": "Uddhammo, ubbinayo, uppatho, ummaggo, uññā avaññā, uññātaṃ avaññātaṃ, ujjhānasaññī.",
  "anya-e0201n0:393": "Ottañca –",
  "anya-e0201n0:394": "Onaddho, okāso, ovādo, olokanaṃ iccādi.",
  "anya-e0201n0:395": "Vassa ottaṃ –",
  "anya-e0201n0:396_0": "Uposatho – upavasathoti ṭhiti, nonītaṃ navanītaṃ, nivatthakoco nivatthakavaco, ko",
  "anya-e0201n0:396_1": "te balaṃ mahārāja, ko nu te rathamaṇḍalaṃ jā. 2.22.1880 – kvati attho. Ko te diṭṭho",
  "anya-e0201n0:396_2": "vā suto vā, vānaro dhammiko iti, ko nume gotamasāvakā gatā-kva nu+imeti chedo, soṇṇaṃ suvaṇṇaṃ iccādi.",
  "anya-e0201n0:397": "Kussa kruttaṃ –",
  "anya-e0201n0:398": "Krubbati kubbati.",
  "anya-e0201n0:399": "Ttassa trattaṃ –",
  "anya-e0201n0:400_0": "Atrajo putto, khetrajo putto attajo, khettajo, gotrabhū, vatrabhū, citraṃ, vicitraṃ,",
  "anya-e0201n0:400_1": "cittaṃ, vicittaṃ, utrastamidaṃ cittaṃ saṃ. ni. 1.98, utrāsī palāyī saṃ. ni. 1.249,",
  "anya-e0201n0:400_2": "yātrā ca me bhavissati ma. ni. 1.23 iccādi.",
  "anya-e0201n0:401": "Dassa drattaṃ –",
  "anya-e0201n0:402": "Indriyaṃ, sukho udayo yassāti sukhudrayaṃ, dukkhudrayaṃ kammaṃ ma. ni. 2.109, pathavī undriyyati saṃ. ni. 1.158 – bhijjatītyattho, mittadrubbho mittaddubbho.",
  "anya-e0201n0:403": "Ddassa drattaṃ –",
  "anya-e0201n0:404": "Bhadraṃ bhaddaṃ, asso bhadro dha. pa. 143, sadā bhadrāni passati dī. ni. 2.153, sabbe bhadrāni passantu jā. 1.2.105, bhadrāni bhadrāni yānāni yojetvā, ludraṃ dī. ni. 2.43 luddaṃ.",
  "anya-e0201n0:405": "Bassa brattaṃ –",
  "anya-e0201n0:406": "Brahāvanaṃ, brahantaṃ vā vanappatiṃ jā. 1.1.14, brahmā, brāhmaṇo – bāhitapāpattā arahā brāhmaṇoti vuccati, brahmuno apaccanti jātibrāhmaṇo vuccati.",
  "anya-e0201n0:407": "Va, vīnaṃ byattaṃ –",
  "anya-e0201n0:408": "Byayo=vayo-vināsotyattho, kiccākiccesu byāvaṭo=vāvaṭo, paṅke byasanno=visanno, byamhito=vimhito, byamhaṃ=vimānaṃ-mānassa mhattaṃ.",
  "anya-e0201n0:409": "Kkhassa cchattaṃ –",
  "anya-e0201n0:410": "Acchi=akkhi, sacchi=sakkhi-saha akkhinā vattatīti atthe nipāto, paccakkhanti attho. Nibbānaṃ sacchikaroti mi. pa. 5.3.12, macchikā=makkhikā, lacchī=lakkhī-sirīti attho.",
  "anya-e0201n0:411": "Mahāvuttinā akkharasaṃkhittaṃ hoti –",
  "anya-e0201n0:412_0": "Ācero ācariyo, na mātāpitarasaṃvaḍḍho, anācerakule vasaṃ jā. 1.1.9, āceramhi susikkhitā",
  "anya-e0201n0:412_1": "jā. 1.7.82, brahmacero brahmacariyo, tiṇhaṃ tikhiṇaṃ, taṇhā tasiṇā, suṇhā suṇisā,",
  "anya-e0201n0:412_2": "abhiṇhaṃ abhikkhaṇaṃ, paṇho pubbaṇho, paṇhe vajjho mahosadho jā. 1.15.324, surāmerayo-surāmereyyo,",
  "anya-e0201n0:412_3": "surāmereyyapānāni, yo naro anuyuñjati dha. pa. 247. Kammadhārayo= kammadhāreyyo,",
  "anya-e0201n0:412_4": "pāṭihīraṃ pāṭiheraṃ pāṭihāriyaṃ, accheraṃ acchariyaṃ, maccheraṃ maccharaṃ macchariyaṃ iccādi.",
  "anya-e0201n0:413": "Akkharavaḍḍhipi hoti –",
  "anya-e0201n0:414_0": "Ekacciyo ekacceyyo ekacco, mātiyo macco, kiccayaṃ kiccaṃ, paṇḍitiyaṃ paṇḍiccaṃ, suvāmi",
  "anya-e0201n0:414_1": "sāmi, suvāmini sāmini, suvakehi puttehi sakehi puttehi, sattavo satto, tvañca uttamasattavo",
  "anya-e0201n0:414_2": "jā. 2.21.76, evaṃ uttamasattavo jā. 2.21.79 iccādi.",
  "anya-e0201n0:415": "Iti missakādesarāsi.",
  "anya-e0201n0:416": "Bindādeso dīpiyate.",
  "anya-e0201n0:417": "46. Vagge vagganto ka. 31; rū. 49; nī. 138-9.",
  "anya-e0201n0:418": "Vaggabyañjane pare niggahītassa sakavaggantabyañjanādeso hoti vā.",
  "anya-e0201n0:419_0": "Dīpaṅkaro, saṅkhāro, saṅgaho, sañcāro, sañjāto, saṇṭhitaṃ, attantapo, parantapo,",
  "anya-e0201n0:419_1": "amatandado, purindado, sandhi, sannidhi, sampatti, sambuddho, sambhavo, sambhāro,",
  "anya-e0201n0:419_2": "sambhinno, sammato iccādīsu niccaṃ, taṅkaro, taṃkaro iccādīsu aniccaṃ, buddhaṃ saraṇaṃ",
  "anya-e0201n0:419_3": "gacchāmi khu. pā. 1.saraṇattaya, na taṃ kammaṃ kataṃ sādhu iccādīsu dha. pa. 67 natthi.",
  "anya-e0201n0:420": "Mahāvuttividhānamuccate.",
  "anya-e0201n0:421": "Vaggāvaggesu byañjanesu paresu niggahītaṃ pararūpaṃ gacchati –",
  "anya-e0201n0:422_0": "Sakkaroti, sakkato, sakkāro, sakkaccaṃ, takkattā, takkaro, takkhaṇaṃ taṅkhaṇaṃ taṃ",
  "anya-e0201n0:422_1": "khaṇaṃ, taggatikaṃ taṃ gatikaṃ, tanninno, tappoṇo, tappabbhāro, tappadhāno, etapparamo,",
  "anya-e0201n0:422_2": "yagguṇo yaṃguṇo, talleṇā, malleṇā, sallekho, paṭisallīno, tabbaṇṇanā taṃvaṇṇanā,",
  "anya-e0201n0:422_3": "tassamo taṃsamo, idappaccayatā, cirappavāsiṃ, hatthippabhinnaṃ iccādi. Imasmiṃ ganthe",
  "anya-e0201n0:422_4": "ekattha siddhampi taṃ taṃ rūpaṃ tattha tattha punappunampi vidhiyyati ñāṇavicittatthaṃ.",
  "anya-e0201n0:423": "47. Mayadā sare ka. 34, 35; rū. 34, 52; nī. 142-5.",
  "anya-e0201n0:424": "Sare pare niggahītassa kvaci ma, ya, dā honti vā.",
  "anya-e0201n0:425": "Tattha dādeso ya, ta, etasaddehi napuṃsake dissati –",
  "anya-e0201n0:426": "Yadabravi jā. 1.2.143, tadaniccaṃ ma. ni. 2.19, etadavoca satthā su. ni. dvayatānupassanāsutta.",
  "anya-e0201n0:427": "Samāse pana dādeso tiliṅge dissati –",
  "anya-e0201n0:428": "Yadanantaraṃ, tadanantaraṃ, etadatthā kathā a. ni. 2.68. Etadatthā mantanā a. ni. 2.68 -tattha yassa atthassa vā yassa padassa vā yassā kathāya vā anantaraṃ yadanantaraṃ.",
  "anya-e0201n0:429": "Kvacitveva? Yametaṃ vārijaṃ pupphaṃ, adinnaṃ upasiṅghasi jā. 1.6.115.",
  "anya-e0201n0:430": "Mādeso ya, ta, etasaddehi pumitthiliṅgesu dissati –",
  "anya-e0201n0:431": "Yamāhu devesu sujampatīti jā. 1.15.54, tamatthaṃ pakāsento satthā jā. aṭṭha. 1.20.35, etamatthaṃ viditvā mahāva. 2-3.",
  "anya-e0201n0:432": "Aññasaddehi pana dve ādesā tiliṅge dissanti –",
  "anya-e0201n0:433": "Sakadāgāmī, evametamabhiññāya su. ni. 1221 iccādi.",
  "anya-e0201n0:434": "Yādeso idaṃsadde pare tasaddamhā eva kvaci dissati –",
  "anya-e0201n0:435": "Tayidaṃ na sādhu jā. 2.22.279, tayidaṃ na suṭṭhu jā. 2.22.279.",
  "anya-e0201n0:436": "48. Yevahisu ño",
  "anya-e0201n0:437": "Ya, eva, hisaddesu paresu niggahītassa ño hoti. Yassa pubbarūpattaṃ.",
  "anya-e0201n0:438_0": "Ānantarikaññamāhu khu. pā. 6.5 – ānantarikaṃ + yaṃ + āhūti chedo, yaññadeva-yaṃ +",
  "anya-e0201n0:438_1": "yaṃ + eva, taññeva taṃ+eva, purisaññeva, paccattaññeva, tañhi, purisañhi, atthasañhito",
  "anya-e0201n0:438_2": "atthasaṃhito, dhammasañhito dhammasaṃhito.",
  "anya-e0201n0:439": "49. Ye saṃssa ka. 33; rū. 51; nī. 141.",
  "anya-e0201n0:440": "Yamhi pare saṃ upasaggassa niggahītassa ño hoti. Yassa pubbarūpattaṃ.",
  "anya-e0201n0:441": "Saññogo saṃyogo, saññutto saṃyutto. Saṃyojanaṃ saṃyojanaṃ, saññamo saṃyamo, saññato saṃyato, saññamati saṃyamati, saññācikā saṃyācikā kuṭiṃ pārā. 348 iccādi.",
  "anya-e0201n0:442": "Iti bindādesarāsi.",
  "anya-e0201n0:443": "Ādesasandhirāsi niṭṭhito.",
  "anya-e0201n0:444": "Āgamasandhi",
  "anya-e0201n0:445": "Athāgamasandhi dīpiyate.",
  "anya-e0201n0:446": "Mahāvuttinā sarāgamo –",
  "anya-e0201n0:447": "A –",
  "anya-e0201n0:448_0": "Paṇṇasālaṃ amāpetvā jā. 2.22.1913, paṇṇasālaṃ amāpiya jā. 1.1.148 – māpetvā iccevattho,",
  "anya-e0201n0:448_1": "na cāpi apunappunaṃ, hatthibondiṃ pavekkhāmi jā. 1.1.148 -punappunaṃ iccevattho,",
  "anya-e0201n0:448_2": "natthi loke anāmataṃ jā. 1.2.31 – amata pubbaṃ ṭhānanti attho, anavajjaṃ, anamataggo,",
  "anya-e0201n0:448_3": "jaccandho, jaccabadhiro, jaccamūgo, jaccapaṇḍako.",
  "anya-e0201n0:449": "Ā –",
  "anya-e0201n0:450": "Aḍḍhe ājāyare kule saṃ. ni. 1.49, manussesu paccājāto, āpūrati tassa yaso pari. 386.",
  "anya-e0201n0:451": "I –",
  "anya-e0201n0:452": "Dhammikathaṃ katvā pārā. 39, sarantā sapanti gacchantīti sarisapā.",
  "anya-e0201n0:453": "Ī –",
  "anya-e0201n0:454": "Kabaḷīkāro, manasīkāro, manasīkaroti, tappākaṭīkaroti, dūrībhūto, abyayībhāvo.",
  "anya-e0201n0:455": "U –",
  "anya-e0201n0:456": "Ñātiparijinassa bhāvo ñātipārijuññaṃ, evaṃ bhogapārijuññaṃ- parijinassāti parihānassa, parikkhayassa.",
  "anya-e0201n0:457": "O –",
  "anya-e0201n0:458": "Parosataṃ, saradosataṃ, disodisaṃ dha. pa. 42 iccādi.",
  "anya-e0201n0:459": "‘Atippago kho tāva piṇḍāya caritu’ dī. ni. 3.1 nti ettha pātottho pagosaddo eva.",
  "anya-e0201n0:460": "Iti sarāgamarāsi.",
  "anya-e0201n0:461": "50. Vanataragācāgamā",
  "anya-e0201n0:462": "Sare pareva na, ta, ra, gā ca ma, ya, dā ca āgamā honti.",
  "anya-e0201n0:463": "Go, to, do, no, mo, yo, ro, vo,",
  "anya-e0201n0:464": "Tattha go –",
  "anya-e0201n0:465": "Ariyehi puthagevāyaṃ janoti puthujjano mahāniddese, idha pana pagosaddo eva, pageva vutyassa, pageva manussitthiyāti pārā. 55.",
  "anya-e0201n0:466": "To –",
  "anya-e0201n0:467": "Ajjatagge dī. ni. 1.250, tasmātiha ma. ni. 1.29, katamo nāma so rukkho, yassa tevaṃ gataṃ phalaṃ jā. 2.18.10 -tevanti evaṃ.",
  "anya-e0201n0:468": "Do –",
  "anya-e0201n0:469_0": "Udaggo, udabbahi, udapādi, udayo, udāhaṭo, udito, udīrito, dubhato vuṭṭhānaṃ paṭisambhidāmagge;",
  "anya-e0201n0:469_1": "visuddhimagge, dubhayāni viceyya paṇḍarāni su. ni. 531, todeyya, kappā dubhayo su.",
  "anya-e0201n0:469_2": "ni. 1131 – dve isayoti attho. Kiñcideva, kocideva, kismiñcideva, yāvadeva, tāvadeva,",
  "anya-e0201n0:469_3": "valutte-yāvade, tāvadeti siddhaṃ, punadeva, sakideva, sammadeva-dāgame rasso, sammadakkhāto",
  "anya-e0201n0:469_4": "saṃ. ni. 5.195, sammadaññā vimutto ma. ni. 2.234, bahudeva rattiṃ a. ni. 3.101, ahudeva",
  "anya-e0201n0:469_5": "bhayaṃ dī. ni. 1.159 iccādi.",
  "anya-e0201n0:470": "No –",
  "anya-e0201n0:471_0": "Ito nāyati, ciraṃ nāyati, kamme sādhu kammaniyaṃ kammaññaṃ, attano idaṃ attaniyaṃ,",
  "anya-e0201n0:471_1": "addhānaṃ khamatīti addhaniyaṃ, lobhassa hitaṃ lobhaniyaṃ lobhaneyyaṃ, dosaniyaṃ dosaneyyaṃ,",
  "anya-e0201n0:471_2": "mohaniyaṃ mohaneyyaṃ, oghaniyaṃ, yoganiyaṃ, ganthaniyaṃ, niddhunanaṃ, niddhunanako,",
  "anya-e0201n0:471_3": "sañjānanaṃ, sañjānanako, saññāpanako iccādi.",
  "anya-e0201n0:472": "Mo –",
  "anya-e0201n0:473_0": "Lahumessati dha. pa. 369, garumessati, maggamatthi vibha. aṭṭha. 189, aggamakkhāyati",
  "anya-e0201n0:473_1": "a. ni. 4.34, uragāmiva jā. 1.7.30, arahatāmiva dī. ni. 2.348 iccādīni. Tathā kena",
  "anya-e0201n0:473_2": "te idha mijjhati pe. va. 181, rūpāni manupassati dha. sa. aṭṭha. 596, ākāse mabhipūjaye,",
  "anya-e0201n0:473_3": "aññamaññassa ma. ni. 3.40, ekamekassa pārā. aṭṭha. 1.23, samaṇamacalo a. ni. 4.87,",
  "anya-e0201n0:473_4": "adukkhamasukhā vedanā saṃ. ni. 4.250 iccādi.",
  "anya-e0201n0:474": "Yo –",
  "anya-e0201n0:475_0": "Nayimassa vijjā mayamatthi jā. 1.3.25, yathayidaṃ a. ni. 1.21-22, tathayidaṃ, chayime",
  "anya-e0201n0:475_1": "dhammā a. ni. 6.11, navayime dhammā a. ni. 9.9, dasayime dhammā a. ni. 10.16, mamayidaṃ,",
  "anya-e0201n0:475_2": "soyeva, teyeva, taṃyeva taññeva, tehiyeva, tesaṃyeva tesaññeva, tasmiyeva, buddhoyeva,",
  "anya-e0201n0:475_3": "buddhesuyeva, bodhiyāyeva kāraṇā cariyā. 1.65, hotiyeva, atthiyeva iccādi. Tiyantaṃ,",
  "anya-e0201n0:475_4": "aggiyāgāre, catutthīyatthe iccādīni ivaṇṇantarūpāni yāgamenāpi sijjhantiyeva.",
  "anya-e0201n0:476": "Ro –",
  "anya-e0201n0:477_0": "Nirantaraṃ, niratthakaṃ, nirāhāro, nirābādho, nirālayo, nirindhano aggi, nirīhakaṃ,",
  "anya-e0201n0:477_1": "nirudakaṃ, nirutti, niruttaro, nirūmikā nadī, nirojaṃ, duratikkamo, durabhisambhavo,",
  "anya-e0201n0:477_2": "durāsadā buddhā apa. thera 1.40.270, durākhyāto dhammo dī. ni. 3.166, durāgataṃ,",
  "anya-e0201n0:477_3": "duruttaṃ vacanaṃ a. ni. 5.140, pāturahosi mahāva. 8, pāturahu jā. 1.14.202, pāturahesuṃ",
  "anya-e0201n0:477_4": "a. ni. 3.71, pātarāso, punareti, dhīratthu jā. 1.1.13, caturaṅgikaṃ jhānaṃ dha. sa.",
  "anya-e0201n0:477_5": "168, caturārakkhā, caturāsītisahassāni, caturiddhilābho, caturoghā, vuddhiresā dī.",
  "anya-e0201n0:477_6": "ni. 1.251, pathavīdhāturevesā ma. ni. 3.348-349, āpodhāturevesā ma. ni. 3.350, sabbhireva",
  "anya-e0201n0:477_7": "samāsetha, nakkhattarājāriva tārakānaṃ, vijjuriva abbhakūṭe, āraggeriva, usabhoriva",
  "anya-e0201n0:477_8": "su. ni. 29, yathariva, tathariva dī. ni. 1.263 -rāgame rasso. Ettha ca yathā “atiriva",
  "anya-e0201n0:477_9": "kallarūpā su. ni. 688, ativiya lābhaggayasaggapatto, paraṃviya mattāya” iccādīsu",
  "anya-e0201n0:477_10": "iva, viyasaddā evatthe vattanti, tathā “yathariva, tathariva, varamhākaṃ bhusāmiva",
  "anya-e0201n0:477_11": "jā. 1.3.108, netaṃ ajjatanāmiva” iccādīsu ivasaddo evatthe vattati.",
  "anya-e0201n0:478": "Vo –",
  "anya-e0201n0:479_0": "Duvaṅgulaṃ, duvaṅgikaṃ, tivaṅgulaṃ, tivaṅgikaṃ, pāguññavujutā, vusitaṃ, vuttaṃ, vuccate,",
  "anya-e0201n0:479_1": "āsanā vuṭṭhāti pāci. 547, vuṭṭhānaṃ, vuṭṭhahitvā, bhikkhuvāsane, puthuvāsane, sayambhuvāsane",
  "anya-e0201n0:479_2": "iccādīni uvaṇṇantarūpāni vāgamenāpi sijjhantiyeva.",
  "anya-e0201n0:480": "51. Chā ḷo.",
  "anya-e0201n0:481": "Sare pare chamhā ḷāgamo hoti.",
  "anya-e0201n0:482": "Chaḷaṅgaṃ, chaḷāyatanaṃ, chaḷāsītisahassāni pe. va. 374, atthassa dvārā pamukhā chaḷete jā. 1.1.84, chaḷevānusayā honti abhidhammatthasaṅgaha, chaḷabhiññā mahiddhikā bu. vaṃ. 3.5.",
  "anya-e0201n0:483": "Mahāvuttividhānamuccate.",
  "anya-e0201n0:484": "Sare pare manādīhi sāgamo –",
  "anya-e0201n0:485": "Manasikāro, mānasiko, cetasiko, abyaggamanaso naro a. ni. 1.30, putto jāto acetaso, ure bhavo oraso iccādi.",
  "anya-e0201n0:486": "Sare pare bahulaṃ hāgamo –",
  "anya-e0201n0:487_0": "Māhevaṃ ānanda dī. ni. 2.95, nohetaṃ bhante dī. ni. 1.185-186, nohidaṃ bho gotama",
  "anya-e0201n0:487_1": "dī. ni. 1.263, nahevaṃ vattabbe kathā. 1, hevaṃ vattabbe, hevaṃ vadati, ujū ca suhujūca",
  "anya-e0201n0:487_2": "khu. pā. 9.1, suhuṭṭhitaṃ sukhaṇo iccādi.",
  "anya-e0201n0:488": "Iti byañjanāgamarāsi.",
  "anya-e0201n0:489": "52. Niggahītaṃ ka. 35; rū. 21 (piṭṭhe); nī. 56.",
  "anya-e0201n0:490": "Niggahītaṃ kvaci āgataṃ hoti vā.",
  "anya-e0201n0:491_0": "Upavassaṃ kho pana pārā. 653, navaṃ pana bhikkhunā cīvaralābhena pāci. 368, appamādo",
  "anya-e0201n0:491_1": "amataṃ padaṃ dha. pa. 21, cakkhuṃ udapādi mahāva. 15, aṇuṃthūlāni dha. pa. 265, kattabbaṃ",
  "anya-e0201n0:491_2": "kusalaṃ bahuṃ dha. pa. 53, avaṃsirā patanti jā. 1.11.35, yadattho, tadattho, etadattho,",
  "anya-e0201n0:491_3": "takkattā, takkaro iccādīni pubbe vuttāneva, tathā taṃsampayutto, tabbohāro, tabbahulo iccādi.",
  "anya-e0201n0:492": "Iti bindāgamarāsi.",
  "anya-e0201n0:493": "Mahāvuttinā padānaṃ ante gata, jāta, anta saddā āgamā honti.",
  "anya-e0201n0:494_0": "Rūpagataṃ ma. ni. 2.133 vedanāgataṃ ma. ni. 2.133, saññāgataṃ ma. ni. 2.133, gūthagataṃ",
  "anya-e0201n0:494_1": "ma. ni. 2.119, muttagataṃ ma. ni. 2.119, diṭṭhigataṃ mahāva. 66, atthajātaṃ pārā.",
  "anya-e0201n0:494_2": "aṭṭha. 1.paṭhamamahāsaṅgītikathā, dhammajātaṃ, suttanto kathā. 226, vananto, sammākammanto,",
  "anya-e0201n0:494_3": "micchākammanto iccādi.",
  "anya-e0201n0:495": "Āgamasandhirāsi niṭṭhito.",
  "anya-e0201n0:496": "Dvibhāvasandhi",
  "anya-e0201n0:497": "Atha dvibhāvasandhi dīpiyate.",
  "anya-e0201n0:498_0": "Dvibhāvo tividho. Tattha pakkamo, parakkamo iccādi byañjanadvittaṃ nāma. Rukkhaṃ",
  "anya-e0201n0:498_1": "rukkhaṃ siñcati iccādi vibhatyantapadadvittaṃ nāma. Titikkhā, tikicchā, jagamā, jagamu",
  "anya-e0201n0:498_2": "iccādi dhātupadadvittaṃ nāma.",
  "anya-e0201n0:499": "53. Saramhā dve ka. 28; rū. 40; nī. 67.",
  "anya-e0201n0:500": "Saramhā parassa byañjanassa kvaci dve rūpāni honti.",
  "anya-e0201n0:501": "Tattha saramhā pa, pati, paṭīnaṃ passa dvittaṃ –",
  "anya-e0201n0:502": "Appamādo, idhappamādo, vippayutto, sammappadhānaṃ, appativattiyaṃ dhammacakkaṃ mahāva. 17, suppatiṭṭhito, appaṭipuggalo, vippaṭisāro, suppaṭipanno iccādi.",
  "anya-e0201n0:503": "Saramhāti kiṃ? Sampayutto.",
  "anya-e0201n0:504": "Kī, kudha, kamu, kusa, gaha, juta, ñā, si, su, sambhu, sara, sasa iccādīnaṃ dhātūnañca, u, du, nipubbānaṃ padānañca ādibyañjanassa dvittaṃ.",
  "anya-e0201n0:505": "Kī –",
  "anya-e0201n0:506": "Vikkināti, vikkayo, dhanakkīto.",
  "anya-e0201n0:507": "Kudha –",
  "anya-e0201n0:508": "Akkuddho, akkodho.",
  "anya-e0201n0:509": "Kamu –",
  "anya-e0201n0:510": "Abhikkamati, abhikkamo, abhikkanto, akkamati, akkamo, akkanto, parakkamati, parakkamo, vikkamati, vikkamo, okkamati, okkanto.",
  "anya-e0201n0:511": "Kusa –",
  "anya-e0201n0:512": "Akkosati, akkoso.",
  "anya-e0201n0:513": "Gaha –",
  "anya-e0201n0:514": "Paggaṇhāti, paggaho, viggaho, pariggaho, anuggaho.",
  "anya-e0201n0:515": "Juta –",
  "anya-e0201n0:516": "Ujjotati, vijjotati.",
  "anya-e0201n0:517": "Ñā –",
  "anya-e0201n0:518": "Aññā, paññā, abhiññā, pariññā, viññāṇaṃ, sabbaññutaññāṇaṃ, rattaññū, atthaññū, dhammaññū.",
  "anya-e0201n0:519": "Si –",
  "anya-e0201n0:520": "Atissayo, bhūmassito, gehassito.",
  "anya-e0201n0:521": "Su –",
  "anya-e0201n0:522": "Appassuto, bahussuto, vissuto, assavo, anassavo.",
  "anya-e0201n0:523": "Sambhu –",
  "anya-e0201n0:524": "Passambhati, passaddhi, passaddho.",
  "anya-e0201n0:525": "Sara –",
  "anya-e0201n0:526": "Anussarati, anussati, anussaro.",
  "anya-e0201n0:527": "Sasa –",
  "anya-e0201n0:528": "Assasati, assasanto, assāso, passāso.",
  "anya-e0201n0:529": "Saja –",
  "anya-e0201n0:530": "Vissajjeti, vissajjanto, vissaggo.",
  "anya-e0201n0:531": "Caja –",
  "anya-e0201n0:532": "Pariccajati, pariccajanto, pariccāgo iccādi.",
  "anya-e0201n0:533": "Upubbe –",
  "anya-e0201n0:534": "Ukkaṃsati, ukkaṃso, uggaho, uccāreti, uccāro, uccayo, samuccayo, ujjalo, samujjalo, uṇṇamati, uttarati iccādi.",
  "anya-e0201n0:535": "Dupubbe –",
  "anya-e0201n0:536": "Dukkaṭaṃ, dukkaraṃ, duggati, duccaritaṃ, duttaro, duddamo, dunnayo, dupposo, dubbalo, dummaggo, dullabho iccādi.",
  "anya-e0201n0:537": "Nipubbe –",
  "anya-e0201n0:538": "Nikkamo, nikkhanto, niggato, niccoro, nijjaro, niddoso, nippāpo, nimmito, nimmāno, niyyānaṃ, nillolo, nibbānaṃ, nissayo iccādi.",
  "anya-e0201n0:539": "Tika, taya, tiṃsānaṃ tassa dvittaṃ –",
  "anya-e0201n0:540": "Kusalattikaṃ, vedanattikaṃ, vatthuttayaṃ, ratanattayaṃ, dvattiṃsaṃ, tettiṃsaṃ.",
  "anya-e0201n0:541": "Catu, chehi parabyañjanassa dvittaṃ –",
  "anya-e0201n0:542": "Catubbidhaṃ, catuddasa, catuddisaṃ, catuppadaṃ, chabbidhaṃ, channavuti.",
  "anya-e0201n0:543": "Vā tveva? Catusaccaṃ, chasataṃ.",
  "anya-e0201n0:544": "Santassa satte parabyañjanassa niccaṃ dvittaṃ –",
  "anya-e0201n0:545": "Sajjano, sappuriso, saddhammo, santassa bhāvo sattā, sabbhāvo.",
  "anya-e0201n0:546": "Vassa batte bassa dvittaṃ –",
  "anya-e0201n0:547": "Sīlabbataṃ, nibbānaṃ, nibbutaṃ iccādi pubbe vuttameva.",
  "anya-e0201n0:548": "Vatu, vaṭu iccādīnaṃ antabyañjanassa dvittaṃ –",
  "anya-e0201n0:549": "Vattati, pavattati, nivattati, saṃvattati, vaṭṭati, vivaṭṭati.",
  "anya-e0201n0:550": "Saṃmhā anuno nassa dvittaṃ –",
  "anya-e0201n0:551": "Samannāgato, samannāhāro, samannesati.",
  "anya-e0201n0:552": "Aññatrapi –",
  "anya-e0201n0:553": "Sīmaṃ sammanneyya mahāva. 139, sīmaṃ sammannituṃ mahāva. 138, sīmaṃ sammannati mahāva. 139, sampaṭicchannaṃ, cīvaracetāpannaṃ, catunnaṃ, pañcannaṃ.",
  "anya-e0201n0:554": "Iti sadisadvittarāsi.",
  "anya-e0201n0:555": "54. Catutthadutiyesvesaṃ tatiyapaṭhamā ka. 44, 29; rū. 24; nī. 57, 68, 74, 77-8, 80, 82-3, 91, 122.",
  "anya-e0201n0:556_0": "Vagge catuttha, dutiyesu paresu kamena tatiya, paṭhamā esaṃ catuttha, dutiyānaṃ dvibhāvaṃ",
  "anya-e0201n0:556_1": "gacchanti, dutiyabhāvaṃ gacchantīti attho. ‘Saramhā dve’ti suttena vā ‘vaggalasehi",
  "anya-e0201n0:556_2": "te’iccādīhi vā dutiya, catutthānampi sadisatte jāte puna iminā suttena ādidutiyassa",
  "anya-e0201n0:556_3": "paṭhamattaṃ, ādicatutthassa tatiyattañca jātaṃ.",
  "anya-e0201n0:557": "Tattha kavagge –",
  "anya-e0201n0:558": "Ākkhātaṃ, pakkhittaṃ, pakkhepo, rūpakkhandho, vedanākkhandho, dhātukkhobho, āyukkhayo, nakkhamati.",
  "anya-e0201n0:559": "‘Vaggalasehi te’ti suttavidhāne –",
  "anya-e0201n0:560": "Pamukhe sādhu pāmokkhaṃ, paggharati, ugghosati, nigghoso.",
  "anya-e0201n0:561": "Cavagge –",
  "anya-e0201n0:562_0": "Acchādeti, acchindati-saṃyoge rassattaṃ, pacchādeti, pacchindati, setacchattaṃ, rukkhacchāyā,",
  "anya-e0201n0:562_1": "tathassa bhāvo tacchaṃ, rathassa hitā racchā, pajjhāyati, ujjhāyati, nijjhāyati,",
  "anya-e0201n0:562_2": "paṭhamajjhānaṃ, dutiyajjhānaṃ, ajjhokāso, bojjhaṅgo, dummedhassa bhāvo dummejjhaṃ,",
  "anya-e0201n0:562_3": "bujjhati, bujjhitabbaṃ, bojjhaṃ, paṭivijjha, paṭivijjhiya, paṭivijjhitvā iccādi.",
  "anya-e0201n0:563": "Ṭavagge –",
  "anya-e0201n0:564": "Yatraṭṭhitaṃ, tatraṭṭhito, uṭṭhito, niṭṭhito, thalaṭṭho, jalaṭṭho, vuḍḍho iccādi.",
  "anya-e0201n0:565": "Tavagge –",
  "anya-e0201n0:566_0": "Sumanatthero, yasatthero, avatthā, avatthānaṃ, vitthāro, abhitthuto, vitthambhito,",
  "anya-e0201n0:566_1": "uddharati, uddharaṇaṃ, uddhaṭaṃ, niddhāreti, niddhāraṇaṃ, niddhāritaṃ, niddhano,",
  "anya-e0201n0:566_2": "niddhuto, niddhoto iccādi.",
  "anya-e0201n0:567": "Pavagge –",
  "anya-e0201n0:568_0": "Vippharati, vippharaṇaṃ, vipphāro, apphoṭeti, mahapphalaṃ, nipphalaṃ, madhupphāṇitaṃ,",
  "anya-e0201n0:568_1": "vibbhamati, vibbhamo, ubbhataṃ, nibbhayaṃ, dubbharo, sabbhāvo, usabhassa bhāvo osabbhaṃ,",
  "anya-e0201n0:568_2": "labbhati, ārabbho, ārabbha, ārabbhitvā iccādi.",
  "anya-e0201n0:569": "Idhapi u, du, nito parapadānaṃ ādibyañjanassa dvittaṃ visesato icchanti.",
  "anya-e0201n0:570": "Iti visadisadvittarāsi.",
  "anya-e0201n0:571": "55. Vicchābhikkhaññesu dve caṃ. 6.3-1; pā. 8.1.1, 4.",
  "anya-e0201n0:572": "Vicchāyaṃ abhikkhaññe ca anekatthassa ekapadassa dve rūpāni honti. Bhinne atthe kriyāya vā dabbena vā guṇena vā byāpituṃ icchā vicchā. Punappunakriyā abhikkhaññaṃ.",
  "anya-e0201n0:573": "Vicchāyaṃ tāva –",
  "anya-e0201n0:574": "Rukkhaṃ rukkhaṃ siñcati. Gāme gāme sataṃkumbhā, gāmo gāmo ramaṇiyo, gehe gehe issaro, rasaṃ rasaṃ bhakkhayati, kriyaṃ kriyaṃ ārabhate.",
  "anya-e0201n0:575": "Ānupubbiyepi vicchāva gamyate –",
  "anya-e0201n0:576_0": "Mūle mūle thūlā, agge agge sukhumā, jeṭṭhaṃ jeṭṭhaṃ anupavesetha, imesaṃ devasikaṃ",
  "anya-e0201n0:576_1": "māsakaṃ māsakaṃ dehi, mañjūsakarukkho pupphaṃ pupphaṃ pupphati, ime janā pathaṃ pathaṃ",
  "anya-e0201n0:576_2": "accenti, sabbe ime aḍḍhā, katarā katarā imesaṃ aḍḍhatā, katamā katamā imesaṃ aḍḍhatā.",
  "anya-e0201n0:577": "Abhikkhaññe –",
  "anya-e0201n0:578": "Bhattaṃ pacati pacati, apuññaṃ pasavati pasavati, bhutvā bhutvā nippajjanti, paṭaṃ paṭaṃ karoti, paṭapaṭāyati, ekamekaṃ, ekamekāni iccādīsu vicchāsu pubbapade syādilopo.",
  "anya-e0201n0:579": "56. Sabbādīnaṃ vītihāre.",
  "anya-e0201n0:580": "Atikkamma haraṇaṃ atihāro, na atihāro vītihāro, aññamaññassa antoyeva haraṇantiattho, vītihāratthe gamyamāne sabbādīnaṃ sabbanāmānaṃ dve rūpāni honti, pubbassekassa ca syādilopo.",
  "anya-e0201n0:581": "Ime dve janā aññamaññassa upakārakā, itarītarassa upakārakā, aññamaññaṃ passanti, aññamaññassa denti, aññamaññassa apenti, aññamaññassa dhanaṃ, aññamaññe nissitā.",
  "anya-e0201n0:582": "57. Yāvatātāvaṃ sambhame caṃ. 6.3.14; pā. 8.1.12; yāvabodhaṃ sambhame (bahūsu).",
  "anya-e0201n0:583_0": "Yaṃ parimāṇamassāti yāvaṃ. Taṃ parimāṇamassāti tāvaṃ. Punappunaṃ bhamanaṃ pavattanaṃ",
  "anya-e0201n0:583_1": "sambhamo. Turitena vacīpayogena taṃ taṃ upāyadīpanaṃ sambhamo, āmeḍitameva vuccati,",
  "anya-e0201n0:583_2": "sambhame gamyamāne yāvatā yattakena padena so attho paññāyati, tattakaṃ padaṃ payujjate,",
  "anya-e0201n0:583_3": "dvikkhattuṃ vā tikkhattuṃ vā taduttari vā udīriyatetyattho. Yathābodhaṃ sambhametipi pāṭho, soyevattho.",
  "anya-e0201n0:584": "Bhaye, kodhe, pasaṃsāyaṃ, turite, kotūhale’cchare.",
  "anya-e0201n0:585": "Hāse, soke, pasāde ca, kare āmeḍitaṃ budho.",
  "anya-e0201n0:586": "Tattha bhaye –",
  "anya-e0201n0:587": "Sappo sappo, coro coro –",
  "anya-e0201n0:588": "Kodhe –",
  "anya-e0201n0:589": "Vijjha vijjha, pahara pahara.",
  "anya-e0201n0:590": "Pasaṃsāyaṃ –",
  "anya-e0201n0:591": "Sādhu sādhu.",
  "anya-e0201n0:592": "Turite –",
  "anya-e0201n0:593": "Gaccha gaccha.",
  "anya-e0201n0:594": "Kotūhale –",
  "anya-e0201n0:595": "Āgaccha āgaccha.",
  "anya-e0201n0:596": "Acchare –",
  "anya-e0201n0:597": "Aho buddho aho buddho.",
  "anya-e0201n0:598": "Hāse –",
  "anya-e0201n0:599": "Abhikkamatha vāseṭṭhā abhikkamatha vāseṭṭhā dī. ni. 2.210.",
  "anya-e0201n0:600": "Soke –",
  "anya-e0201n0:601": "Kahaṃ ekaputtaka kahaṃ ekaputtaka saṃ. ni. 4.120.",
  "anya-e0201n0:602": "Pasāde –",
  "anya-e0201n0:603": "Abhikkantaṃ bho gotama abhikkantaṃ bho gotama ma. ni. 2.106 iccādi. Tikkhattuṃudānaṃ udānesi “namo tassa bhagavato” ma. ni. 2.357 iccādi.",
  "anya-e0201n0:604": "Iti padavākyadvittarāsi.",
  "anya-e0201n0:605": "Dvibhāvasandhirāsi niṭṭhito.",
  "anya-e0201n0:606": "Vipallāsasandhi",
  "anya-e0201n0:607": "Atha vipallāsasandhi dīpiyate.",
  "anya-e0201n0:608": "Padakkharānaṃ pubbāparavipariyāyo vipallāso.",
  "anya-e0201n0:609": "58. Hassa vipallāso.",
  "anya-e0201n0:610": "Yamhi pare hassa pubbāparavipallāso hoti vā.",
  "anya-e0201n0:611": "Dayhati, saṅgayhati, sannayhati, vuyhati, duyhati, muyhati.",
  "anya-e0201n0:612": "Vātveva? Saṅgaṇhiyati, evaṃ saṅgayha saṅgaṇhitvā, āruyha āruhitvā, ogāyha ogāhitvā. Pasayha pasahitvā.",
  "anya-e0201n0:613": "59. Ve vā rū. 40 (piṭṭhe).",
  "anya-e0201n0:614": "Vamhi pare hassa vipallāso hoti vā.",
  "anya-e0201n0:615": "Bavhābādho bahvābādho, bavhettha nhāyatī jano udā. 9 =bahvettha nhāyatī jano.",
  "anya-e0201n0:616": "Mahāvuttividhānaṃ vuccate.",
  "anya-e0201n0:617": "Ya, rānaṃ vipallāso –",
  "anya-e0201n0:618": "Kuṭi me kayirati pārā. 358, vacanaṃ payirudāhāsi, garuṃ payirūpāsati, vandāmi te ayyire pasannacitto jā. 2.17.54 -yassa dvittaṃ.",
  "anya-e0201n0:619": "Niggahītassa vipallāso –",
  "anya-e0201n0:620": "Nirayamhi apaccisuṃ jā. 2.22.60, te me asse ayācisuṃ jā. 2.22.1863. Imā gāthā abhāsisuṃ.",
  "anya-e0201n0:621": "Sarānampi vipallāso –",
  "anya-e0201n0:622_0": "Haññayyevāpi koci naṃ jā. 2.22.1193 – haññeyyāti ṭhiti, amūlamūlaṃ gantvā-mūlamūlaṃ",
  "anya-e0201n0:622_1": "agantvāti attho. Evaṃ paratra. Anokāsaṃ kārāpetvā pārā 389, animittaṃ katvā, saddhaṃ",
  "anya-e0201n0:622_2": "na bhuñjatīti asaddhabhoji, disvā padamanuttiṇṇaṃ jā. 1.1.20 – uttiṇṇaṃ adisvāti attho.",
  "anya-e0201n0:623": "Padānampi vipallāso –",
  "anya-e0201n0:624": "Navaṃ pana bhikkhunā cīvaralābhena, nāgakaññā caritaṃ gaṇena jā. 1.15.268 -nāgakaññāgaṇena caritanti ṭhiti.",
  "anya-e0201n0:625": "Iti vipallāsarāsi.",
  "anya-e0201n0:626": "60. Bahulaṃ caṃ. 1.1.130; pā. 3.3.113.",
  "anya-e0201n0:627_0": "Sandhividhānaṃ nāma bahulaṃ hoti, yebhuyyena hotīti attho. Adhikārasuttaṃ. Yāvaganthapariyosānā",
  "anya-e0201n0:627_1": "yuttaṭṭhānesu sabbattha vattate. Etena sabbasaddasuttesu aniṭṭhanivatti ca iṭṭhapariggaho ca kato hoti.",
  "anya-e0201n0:628": "Iti niruttidīpaniyā nāma moggallānadīpaniyaṃ",
  "anya-e0201n0:629": "Sandhikaṇḍo niṭṭhito.",
  "anya-e0201n0:630": "2. Nāmakaṇḍa",
  "anya-e0201n0:631": "Vibhattirāsi",
  "anya-e0201n0:632": "Atha liṅgamhā syādivibhattividhānaṃ dīpiyate.",
  "anya-e0201n0:633_0": "Liṅgaṃ, nāmaṃ, pāṭipadikanti atthato ekaṃ, dabbābhidhānassa purisādikassa pakatirūpassetaṃ",
  "anya-e0201n0:633_1": "nāmaṃ. Tañhi sattannaṃ vibhattīnaṃ vasena vibhāgaṃ patvā kiñci visadarūpaṃ hoti,",
  "anya-e0201n0:633_2": "kiñci avisadarūpaṃ, kiñci majjhimarūpanti evaṃ tividhena liṅgarūpena yuttattā liṅganti vuccati.",
  "anya-e0201n0:634": "Tadeva kiñci saddaliṅgānurūpaṃ, kiñci atthaliṅgānurūpañca pariṇamantaṃ pavattati, tasmā nāmanti ca vuccati.",
  "anya-e0201n0:635": "Tadeva dhātu, paccaya, vibhattipadehi cevasaddapadatthakapadehi ca ‘visuṃ bhūtaṃ pada’nti katvā pāṭipadikanti ca vuccati.",
  "anya-e0201n0:636": "Tattha dhātupadaṃ nāma brū, bhū, hūiccādi.",
  "anya-e0201n0:637": "Paccayapadaṃ nāma ṇa, tabba, anīya iccādi.",
  "anya-e0201n0:638": "Vibhattipadaṃ nāma si, yo, aṃ, yo,ti, anti iccādi.",
  "anya-e0201n0:639_0": "Saddapadatthakapadāni nāma rājassa, sakhassa, pumassa iccādīni. Ettha ca rājassaiccādīni",
  "anya-e0201n0:639_1": "saddasutte saddapadatthakāni honti, payoge atthapadatthakāni. Dhātupaccayavibhattipadāni",
  "anya-e0201n0:639_2": "pana niccaṃ saddapadatthakāni eva honti, saddasuttesveva ca labbhanti, na payogeti,",
  "anya-e0201n0:639_3": "idaṃ dvinnaṃ nānattaṃ.",
  "anya-e0201n0:640_0": "Yadievaṃ bhussa, brussa, bhūto, hūto, ṇe, tabbe, simhi, timhi iccādinā tehi kathaṃ",
  "anya-e0201n0:640_1": "vibhattuppatti hotīti? Anukaraṇapadāni nāma tāni atthissa, karotissa iccādīni viya,",
  "anya-e0201n0:640_2": "tasmā tāni ca rājassa iccādīni ca anukaraṇaliṅgabhāvena ettha saṅgayhanti, na ekantaliṅgabhāvenāti.",
  "anya-e0201n0:640_3": "Evañca katvā ‘dhātu- paccaya, vibhattivajjitamatthavaṃ liṅga’nti avocuṃ. Tattha atthavanti",
  "anya-e0201n0:640_4": "atthapadatthakaṃ vuccati, rājassaiccādikaṃ saddapadatthakaṃ vivajjeti, etena atthapadatthake",
  "anya-e0201n0:640_5": "sati taddhita, samāsa, kitakapadānampi ekantaliṅgabhāvaṃ sādhenti. Na hi tesaṃ liṅganāmabyapadesakiccaṃ",
  "anya-e0201n0:640_6": "atthi, yāni ca nāmassa visesanāni bhavituṃ arahanti, tāni upasagga, nipātapadāni",
  "anya-e0201n0:640_7": "tvāntādipadāni ca idha visesananāmabhāvena saṅgayhantīti.",
  "anya-e0201n0:641": "61. Dve dvekānekesu nāmasmā si yo aṃyo nā hi sa naṃ smāhi sanaṃsmiṃsu ka. 55; rū. 63; nī. 200.",
  "anya-e0201n0:642": "Ekasmiṃ atthe ca anekesu atthesu ca pavattā nāmasmā dve dve si, yo…pe… smiṃ, suvibhattiyo honti.",
  "anya-e0201n0:643_0": "Vibhajantīti vibhattiyo, ekamekaṃ pakatināmapadaṃ nānārūpavibhāgavasena kattu, kammādinānāatthavibhāgavasena",
  "anya-e0201n0:643_1": "ekatta, bahuttasaṅkhyāvibhāgavasena ca vibhajantīti attho. Si, lo iti paṭhamā nāma…pe…",
  "anya-e0201n0:643_2": "smiṃ, su iti sattamī nāma. Dvīsu dvīsu pubbaṃ pubbaṃ ‘ekasmiṃ atthe pavattaṃ vacana’nti",
  "anya-e0201n0:643_3": "ekavacanaṃ nāma. Paraṃ paraṃ ‘anekesu atthesu pavattaṃ vacana’nti anekavacanaṃ nāma.",
  "anya-e0201n0:643_4": "Bahuvacananti ca puthuvacananti ca etassa nāmaṃ. Sabbamidaṃ iminā suttena siddhaṃ.",
  "anya-e0201n0:644": "62. Paṭhamātthamatte ka. 284; rū. 65; nī. 577; caṃ. 2.1.93; pā. 2.3.46.",
  "anya-e0201n0:645": "Kattu, kammādikaṃ bāhiratthaṃ anapekkhitvā liṅgatthamatte pavattā nāmasmā paṭhamāvibhatti hoti.",
  "anya-e0201n0:646": "Ayaṃ mama puriso, ime mama purisā.",
  "anya-e0201n0:647": "63. Āmantane ka. 285; rū. 70; nī. 578; caṃ. 2.1.94; pā. 2.3.47.",
  "anya-e0201n0:648": "Āmantanaṃ vuccati ālapanaṃ. Āmantanavisaye liṅgatthamatte pavattā nāmasmā paṭhamāvibhatti hoti.",
  "anya-e0201n0:649": "Bho purisa, bhonto purisā.",
  "anya-e0201n0:650": "64. Kamme dutiyā ka. 297; rū. 76, 284; nī. 580; caṃ. 2.1.43; pā. 1.4.49-51.",
  "anya-e0201n0:651": "Nāmasmā kammatthe dutiyāvibhatti hoti.",
  "anya-e0201n0:652": "Purisaṃ passati, purise passanti.",
  "anya-e0201n0:653": "65. Kattukaraṇesu tatiyā ka. 286, 288; rū. 83; nī. 591, 594; caṃ. 2.1.62, 63; pā. 2.3.18.",
  "anya-e0201n0:654": "Nāmasmā kattari ca karaṇe ca tatiyāvibhatti hoti.",
  "anya-e0201n0:655": "Purisena kataṃ, purisehi kataṃ, purisena kulaṃ sobhati, purisehi kulaṃ sobhati.",
  "anya-e0201n0:656": "66. Catutthī sampadāne ka. 293; rū 85, 301; nī. 605; caṃ. 2.1.73; pā. 2.3.13.",
  "anya-e0201n0:657": "Nāmasmā sampadānatthe catutthīvibhatti hoti.",
  "anya-e0201n0:658": "Purisassa deti, purisānaṃ deti.",
  "anya-e0201n0:659": "67. Pañcamyāvadhismiṃ ka. 295; rū. 89, 307; nī. 607 caṃ. 2.1.81; pā. 2.3.28; 1.4.24 pañcamyavadhismā (bahūsu).",
  "anya-e0201n0:660": "Avadhi vuccati apādānaṃ. Nāmasmā avadhiatthe pañcamīvibhatti hoti.",
  "anya-e0201n0:661": "Purisasmā apeti, purisehi apeti.",
  "anya-e0201n0:662": "68. Chaṭṭhī sambandhe ka. 30; rū. 92, 315; nī. 609; caṃ. 2.1.95; pā. 2.3.50.",
  "anya-e0201n0:663": "Nāmasmā sambandhatthe chaṭṭhīvibhatti hoti.",
  "anya-e0201n0:664": "Purisassa dhanaṃ, purisānaṃ dhanaṃ.",
  "anya-e0201n0:665": "69. Sattamyādhāre ka. 312; rū. 94, 319; nī. 630; caṃ. 2.1.88; pā. 2.3.36; 1.3.45.",
  "anya-e0201n0:666": "Nāmasmā ādhāratthe sattamīvibhatti hoti.",
  "anya-e0201n0:667": "Purisasmiṃ tiṭṭhati, purisesu tiṭṭhati.",
  "anya-e0201n0:668": "Vibhattirāsi niṭṭhito.",
  "anya-e0201n0:669": "Itthipaccayarāsi",
  "anya-e0201n0:670": "70. Itthiyamatvā ka. 237; rū. 176; nī. 466; caṃ. 2.3.15; pā. 4.1.4.",
  "anya-e0201n0:671": "Itthiyaṃ+ato+āti chedo. Akārantanāmamhā itthiyaṃ āpaccayo hoti.",
  "anya-e0201n0:672": "Abhāsitapumehi kehici saññāsaddehi niccaṃ –",
  "anya-e0201n0:673": "Kaññā, paññā, saññā, nāvā, sālā, taṇhā, icchā, bhikkhā, sikkhā, gīvā, jivhā, vīsā, tiṃsā, cattālīsā, paññāsā iccādi.",
  "anya-e0201n0:674": "Bhāsitapumehipi sabbanāmehi tabbā, nīya, tapaccayantehi ca niccaṃ –",
  "anya-e0201n0:675": "Sabbā, katarā, katamā, anubhavitabbā, anubhavanīyā, gatā, jātā, bhūtā, hūtā iccādi.",
  "anya-e0201n0:676": "Aññehi pana aniccaṃ –",
  "anya-e0201n0:677_0": "Kalyāṇā, kalyāṇī, sundarā, sundarī, sobhaṇā, sobhaṇī, kumbhakārā, kumbhakārī, kumbhakārinī,",
  "anya-e0201n0:677_1": "atthakāmā, atthakāmī, atthakāminī, paribbājikā, paribbājikinī, ekākā, ekākinī, dīpanā, dīpanī iccādi.",
  "anya-e0201n0:678": "Suttavibhattena samāse mātu, dhītu iccādīhi āpaccayo hoti. Nandamātā, uttaramātā, devadhītā, rājadhītā, assamaṇī hoti asakyadhītarā iccādi.",
  "anya-e0201n0:679_0": "Ettha ca ‘itthiya’nti katthaci saddamattassa vā, katthaci atthamattassa vā itthibhāve",
  "anya-e0201n0:679_1": "jotetabbeti attho. Evañca sati itthipaccayāpi syādayo viya jotakamattā eva honti,",
  "anya-e0201n0:679_2": "na vācakāti siddhaṃ hoti.",
  "anya-e0201n0:680": "71. Nadādīhi ṅī ka. 238; rū. 187; nī. 467; nadādito vī (bahūsu).",
  "anya-e0201n0:681": "Nadādīhi itthiyaṃ ṅī hoti. Ṅānubandho ‘ntantūnaṃ ṅīmhi to vā’ti ettha visesanattho.",
  "anya-e0201n0:682_0": "Nadī, mahī, itthī, kumārī, taruṇī, vāseṭṭhī, gotamī, kaccānī, kaccāyanī, māṇavī,",
  "anya-e0201n0:682_1": "sāmaṇerī, nāvikī, pañcamī, chaṭṭhī, catuddasī, pañcadasī, sahassī, dasasahassī, satasahassī,",
  "anya-e0201n0:682_2": "kumbhakārī, mālakārī, cakkhukaraṇī, ñāṇakaraṇī, dhammadīpanī iccādi.",
  "anya-e0201n0:683": "72. Ntantūnaṃ ṅīmhi to vā ka. 239, 241; rū. 190, 191; nī. 468, 471.",
  "anya-e0201n0:684": "Nta, ntūnaṃ to hoti vā ṅīmhi pare.",
  "anya-e0201n0:685_0": "Gacchatī, gacchantī, satī, santī, bhavissatī, bhavissantī, guṇavatī, guṇavantī, satimatī,",
  "anya-e0201n0:685_1": "satimantī, sabbāvatī, sabbāvantī, yāvatī, yāvantī, tāvatī, tāvantī, bhuttavatī, bhuttavantī.",
  "anya-e0201n0:686": "73. Goto vā ka. 238; rū. 187; nī. 467.",
  "anya-e0201n0:687": "Gosaddamhā itthiyaṃ vī hoti vā.",
  "anya-e0201n0:688": "Gāvī.",
  "anya-e0201n0:689": "Vāti kiṃ? Gokāṇā pariyantacārinīti pāḷi. Tattha kāṇāti andhā.",
  "anya-e0201n0:690": "74. Yakkhādīhinī ca ka. 238, 240; rū. 287, 193; nī. 467, 469; yakkhāditvinī ca (bahūsu).",
  "anya-e0201n0:691": "Yakkhādīhi akārantehi itthiyaṃ vī ca hoti inī ca.",
  "anya-e0201n0:692": "Yakkhī, yakkhinī, nāgī, nāginī, mahiṃsī, mahiṃsinī, migī, miginī, sīhī, sīhinī, dīpī, dīpinī, byagghī, byagghinī, kākī, kākinī, kapotī, kapotinī, mānusī, mānusinī iccādi.",
  "anya-e0201n0:693": "75. Ārāmikādīhi ka. 240; rū. 193; nī. 469.",
  "anya-e0201n0:694": "Ārāmikādīhi akārantehi itthiyaṃ inī hoti.",
  "anya-e0201n0:695": "Ārāmikinī, antarāyikinī, nāvikinī, olumbikinī, paṃsukūlikinī, paribbājikinī, rājinī, ekākinī iccādi.",
  "anya-e0201n0:696": "Saññāyaṃ –",
  "anya-e0201n0:697": "Mānusinī mānusā vā, aññatra mānusī sampatti.",
  "anya-e0201n0:698": "76. Gharaṇyādayo ka. 240; rū. 193; nī. 469.",
  "anya-e0201n0:699": "Gharaṇīiccādayo itthiyaṃ nīpaccayantā sijjhanti.",
  "anya-e0201n0:700": "Gharaṇī, vetraṇī, pokkharaṇī-esu nassa ṇattaṃ. Ācarinīyalopo, ācariyā vā.",
  "anya-e0201n0:701": "77. Mātulāditvānī bhariyāyaṃ ka. 98; rū. 189; nī. 261.",
  "anya-e0201n0:702": "Mātulādīhi akārantehi bhariyāyaṃ ānī hoti.",
  "anya-e0201n0:703": "Mātubhātā mātulo, tassa bhariyā mātulānī, evaṃ varuṇānī, gahapatānī, ācariyānī, khattiyānī.",
  "anya-e0201n0:704": "‘Bahulā’dhikārā khattiyī khattiyā ca.",
  "anya-e0201n0:705": "78. Yuvaṇṇehi nī.",
  "anya-e0201n0:706": "Ivaṇṇantehi uvaṇṇantehi ca itthiyaṃ nī hoti.",
  "anya-e0201n0:707_0": "Chattapāṇinī, daṇḍapāṇinī, daṇḍinī, chattinī, hatthinī, mālinī, māyāvinī, medhāvinī,",
  "anya-e0201n0:707_1": "piyapasaṃsinī, brahmacārinī, bhayadassāvinī, atthakāminī, hitacārinī, bhikkhunī,",
  "anya-e0201n0:707_2": "khattiyabandhunī, paṭunī, paracittavidunī, mattaññunī, atthaññunī, dhammaññunī iccādi.",
  "anya-e0201n0:708": "79. Timhāññatthe ktimhāññatthe (bahūsu), moggallāne 31 suttaṅke.",
  "anya-e0201n0:709": "Aññapadatthasamāse tipaccayantamhā itthiyaṃ nī hoti.",
  "anya-e0201n0:710": "Ahiṃsāratinī, dhammaratinī, vacchagiddhinī, puttagiddhinī, muṭṭhassatinī, micchādiṭṭhinī, sammādiṭṭhinī, attaguttinī iccādi.",
  "anya-e0201n0:711": "Aññattheti kiṃ? Dhamme rati dhammarati.",
  "anya-e0201n0:712": "80. Yuvāti.",
  "anya-e0201n0:713": "Yuvato itthiyanti hoti.",
  "anya-e0201n0:714": "Yuvati.",
  "anya-e0201n0:715": "Ettha ca ‘ti’ iti suttavibhattena vīsa, tiṃsatopiti hoti vā. Vīsati, vīsaṃ, tiṃsati, tiṃsaṃ.",
  "anya-e0201n0:716": "81. Upamā saṃhita sahita saññata saha sapha vāmalakkhaṇāditūrutvū caṃ. 2.3.79; pā. 4.1.69, 70 tūrutū (bahūsu).",
  "anya-e0201n0:717": "Lakkhaṇādito+ūruto+ūti chedo.",
  "anya-e0201n0:718": "Aññapadatthasamāse upamādipubbā ūrusaddamhā itthiyaṃ ū hoti.",
  "anya-e0201n0:719_0": "Nāgassa nāsā viya ūrū yassāti nāganāsūrū, saṃhitā sambandhā ūrū yassāti saṃhitorū,",
  "anya-e0201n0:719_1": "sahitā ekabaddhā ūrū yassāti sahitorū, saññatā alolā ūrū yassāti saññatorū, ūruyā",
  "anya-e0201n0:719_2": "ūrunā? saha vattatīti sahorū, sapho vuccati khuro, saṃsiliṭṭhatāya saphabhūtā ūrū",
  "anya-e0201n0:719_3": "yassāti saphorū, vāmā sundarā ūrū yassāti vāmorū, lakkhaṇasampannā ūrū yassāti lakkhaṇorū.",
  "anya-e0201n0:720": "Suttavibhattena brahmabandhūti sijjhati.",
  "anya-e0201n0:721_0": "“Sace maṃ nāganāsūrū, olokeyya pabhāvatī”ti jā. 2.20.14 ca “ekā tuvaṃ tiṭṭhasi sahitūrū”ti",
  "anya-e0201n0:721_1": "jā. 1.16.297 ca “saññatūrū mahāmāyā, kumāri cārudassanā”ti jā. 2.17.109 ca “vāmorū",
  "anya-e0201n0:721_2": "saja maṃ bhadde”ti dī. ni. 2.348 ca “kāraṇaṃ nappajānāmi, sammatto lakkhaṇūruyā”ti",
  "anya-e0201n0:721_3": "dī. ni. 2.348 ca “gārayhassaṃ brahmabandhuyā”ti jā. 2.22.2109 ca pāḷipadāni dissanti.",
  "anya-e0201n0:722": "Tattha ‘sajā’ti āliṅgāhi, ‘gārayhassa’nti ahaṃ gārayho bhaveyyaṃ.",
  "anya-e0201n0:723": "Ettha ca tāpaccayantā sabhāvaitthiliṅgā eva – lahutā, mudutā, gāmatā, janatā, devatā iccādi.",
  "anya-e0201n0:724_0": "Tathā tipaccayantā – gati, mati, ratti, sati, tuṭṭhi, diṭṭhi, iddhi, siddhi iccādi,",
  "anya-e0201n0:724_1": "tathā yāgu, dhātu, dhenu, kaṇḍu, kacchu, mātu, dhītu, duhitu iccādi, jambū, vadhū,",
  "anya-e0201n0:724_2": "camū, sutanū, sarabū iccādi ca. Sakkataganthesu pana sutanū, sarabū iccādīsupi ūpaccayaṃ vidahanti.",
  "anya-e0201n0:725": "Tattha itthiliṅgabhūtā sabbe ‘ivaṇṇuvaṇṇā pitthiya’nti suttena niccaṃ pasaññā honti. ‘Ākāro ca ghā’ti suttena niccaṃ ghasañño.",
  "anya-e0201n0:726": "Itthipaccayarāsi niṭṭhito.",
  "anya-e0201n0:727": "Ākārantitthiliṅgarāsi",
  "anya-e0201n0:728": "Itthiliṅgaṃ chabbidhaṃ ākārantaṃ, ikārantaṃ, īkārantaṃ, ukārantaṃ, ūkārantaṃ, okārantaṃ. Tattha kaññāsaddamhā atthamatte paṭhamā.",
  "anya-e0201n0:729": "82. Gasīnaṃ ka. 220; rū. 74; nī. 447.",
  "anya-e0201n0:730": "Kenaci suttena aladdhavidhīnaṃ gasīnaṃ lopo hotīti silopo.",
  "anya-e0201n0:731": "Kaññā tiṭṭhati.",
  "anya-e0201n0:732": "83. Jantuhetvīghapehi vā ka. 118; rū. 146; nī. 293.",
  "anya-e0201n0:733": "Jantu, hetūhi ca punnapuṃsakesu īkārantehi ca ghato ca pasaññehi ivaṇṇuvaṇṇehi ca yonaṃ lopo hoti vā.",
  "anya-e0201n0:734": "Kaññā tiṭṭhanti, kaññāyo tiṭṭhanti.",
  "anya-e0201n0:735": "Āmantanatthe paṭhamā, ‘gosyālapane’ti gasaññā.",
  "anya-e0201n0:736": "84. Ghabrahmāditve ka. 114, 193; rū. 122, 178; nī. 288; ghabrahmādite (bahasu).",
  "anya-e0201n0:737": "Ghato ca brahmādito ca gassa e hoti vā. Ādisaddena isi, muni, revatī, kattu, khattuiccāditopi.",
  "anya-e0201n0:738_0": "Bhoti kaññe, bhoti kaññā, bhotiyo kaññāyo, bhotī kaññāyo, “uṭṭhehi puttika pabbajjā",
  "anya-e0201n0:738_1": "dukkarā puttika” iti therīpāḷi therīgā. 465, tasmā ge pare mahāvuttinā rassopi yujjati.",
  "anya-e0201n0:738_2": "Kusajātake “na me akāsi vacanaṃ, atthakāmāya puttike”tipi jā. 2.20.47 atthi.",
  "anya-e0201n0:739": "Kammatthe dutiyā, ‘saro lopo sare’ti pubbasaralopo.",
  "anya-e0201n0:740": "Kaññaṃ passati, kaññā passati, kaññāyo passati.",
  "anya-e0201n0:741": "Kattari tatiyā.",
  "anya-e0201n0:742": "85. Ghapatekasmiṃ nādīnaṃ yayā ka. 111, 112; rū. 179, 183 nī. 283, 284.",
  "anya-e0201n0:743": "Ghato ca pasaññehi ivaṇṇuvaṇṇehi ca ekatte pavattānaṃ nādīnaṃ pañcannaṃ ekavacanānaṃ kamena ya, yā honti.",
  "anya-e0201n0:744_0": "Kaññāya kataṃ, kaññāhi kataṃ. Ettha ca ghatopi yāādeso dissati. “Te ca tattha nisīditvā,",
  "anya-e0201n0:744_1": "tassa rukkhassa chāyayā” jā. 1.14.182 ti ca “samantā parivāriṃsu, tassa rukkhassa",
  "anya-e0201n0:744_2": "chāyayā” jā. 1.14.189 ti ca pāḷi, tathā “sakkharopamayā vade” saccasaṅkhepa 176 gāthā,",
  "anya-e0201n0:744_3": "“bāladārakalīlayā”ti vibhāvinī 154 ca dissanti. Mahāvuttinā ghassa rasso.",
  "anya-e0201n0:745": "86. Smāhismiṃnaṃ mhābhimhi vā ka. 99; rū. 81.",
  "anya-e0201n0:746": "Tesaṃ kamena mhā, bhi, mhi honti vā. Ete ādesā gāthāsu bahulaṃ dissanti.",
  "anya-e0201n0:747": "Kaññāhi kataṃ, kaññābhi kataṃ.",
  "anya-e0201n0:748": "Sampadāne catutthī, kaññāya deti, kaññānaṃ deti, kaññāya ābhataṃ vatthaṃ, kaññānaṃ ābhataṃ vatthaṃ.",
  "anya-e0201n0:749": "Apādāne pañcamī, kaññāya apeti, kaññamhā apetirassattaṃ, kaññāhi kaññābhi apeti.",
  "anya-e0201n0:750": "Sambandhe chaṭṭhī, kaññāya santakaṃ, kaññānaṃ santakaṃ.",
  "anya-e0201n0:751": "Okāse sattamī, kaññāya tiṭṭhati.",
  "anya-e0201n0:752": "87. Yaṃ ka. 116; rū. 180; nī. 443.",
  "anya-e0201n0:753": "Ghato ca pasaññehi ivaṇṇuvaṇṇehi ca smiṃno yaṃ hoti vā.",
  "anya-e0201n0:754": "Kaññāyaṃ tiṭṭhati, kaññāya tiṭṭhati, kaññāsu tiṭṭhati.",
  "anya-e0201n0:755": "Saddhā medhā paññā vijjā, cintā mantā vīṇā taṇhā.",
  "anya-e0201n0:756": "Icchā mucchā ejā māyā, mettā mattā sikkhā bhikkhā.",
  "anya-e0201n0:757": "Jaṅghā gīvā jivhā vācā, chāyā āsā gaṅgānāvā.",
  "anya-e0201n0:758": "Gāthā senā lekhā sākhā, mālā velā pūjā khiḍḍā.",
  "anya-e0201n0:759": "Pipāsā vedanā saññā, cetanā tasiṇāpajā.",
  "anya-e0201n0:760": "Devatā vaṭṭakā godhā, balākā parisā sabhā.",
  "anya-e0201n0:761": "Ūkā sephālikā laṅkā, salākā vālikā sikhā.",
  "anya-e0201n0:762": "Visākhā visikhā sākhā, gacchā vañjhā jaṭā ghaṭā.",
  "anya-e0201n0:763": "Jeṭṭhā soṇḍā vitaṇḍā ca, varuṇā vanitā latā.",
  "anya-e0201n0:764": "Kathā niddā sudhā rādhā, vāsanā sīsapā papā.",
  "anya-e0201n0:765": "Pabhā sīmā khamā jāyā, khattiyā sakkharā surā.",
  "anya-e0201n0:766": "Dolā tulā silā līlā, lāle’lā mekhalā kalā.",
  "anya-e0201n0:767": "Vaḷavā’ lambusā mūsā, mañjūsā sulasā disā.",
  "anya-e0201n0:768": "Nāsā juṇhā guhā īhā, lasikā vasudhādayo.",
  "anya-e0201n0:769": "88. Nambādīhi nambādīhi (bahūsu).",
  "anya-e0201n0:770": "Gasaññehi amba, anna, ammaiccetehi gassa e na hoti.",
  "anya-e0201n0:771": "89. Rasso vā.",
  "anya-e0201n0:772": "Ambādīnaṃ rasso hoti vā ge pare.",
  "anya-e0201n0:773": "Bhoti amba, bhoti ambā, bhoti anna, bhoti annā, bhoti amma, bhoti ammā, sesaṃ kaññāsamaṃ.",
  "anya-e0201n0:774": "Ettha visesavidhānamuccate.",
  "anya-e0201n0:775": "90. Ti sabhāparisāya.",
  "anya-e0201n0:776": "Sabhāparisāhi smiṃnoti hoti. ‘Gho ssaṃssāssāya tīsū’ti suttena timhi rasso.",
  "anya-e0201n0:777_0": "Sabhati, sabhāya, sabhāyaṃ, sabhāsu, parisati, parisāya, parisāyaṃ, parisāsu, tamaddasa",
  "anya-e0201n0:777_1": "mahābrahmā, nisinnaṃ samhi parisati, iti bhagavā tasmiṃ parisati suvaṇṇavaṇṇaṃ kāyaṃ",
  "anya-e0201n0:777_2": "vivari ma. ni. 1.359.",
  "anya-e0201n0:778": "Nandamātā, rājadhītāiccādīsu ‘ghabrahmāditve’ti ghassa ettaṃ.",
  "anya-e0201n0:779_0": "Acchariyaṃ nandamāte, abbhutaṃ nandamāte a. ni. 7.53, bhoti devadhīte, bhoti sakyadhītare-mahāvuttinā",
  "anya-e0201n0:779_1": "samāse syādīsu ārattaṃ rassattañca. Ltupaccayantā pana yebhuyyena tīsu liṅgesu samānarūpā",
  "anya-e0201n0:779_2": "honti, “atthadhammaṃ paripucchitā ca uggahetā ca dhammānaṃ sotā ca payirūpāsitā cā”ti",
  "anya-e0201n0:779_3": "therīpāḷi. Tathā kvaci gacchantādisaddāpi. Tamokhandhaṃ padālayaṃ, evaṃ dubbhāsitaṃ",
  "anya-e0201n0:779_4": "bhaṇaṃ iccādi-tattha padālayanti padālayantī, bhaṇanti bhaṇantīti attho.",
  "anya-e0201n0:780": "Vīsā, tiṃsā, cattālīsā, paññāsā iccete saṅkhyārāsimhi āgamissanti.",
  "anya-e0201n0:781": "Ākārantitthiliṅgarāsi niṭṭhito.",
  "anya-e0201n0:782": "Ikārantitthiliṅgarāsi",
  "anya-e0201n0:783": "‘Gasīna’nti silopo. Ratti tiṭṭhati, rattiyo tiṭṭhanti.",
  "anya-e0201n0:784": "‘Jantuhetvā’disuttena yolope –",
  "anya-e0201n0:785": "91. Yolopanīsu dīgho ka. 88; rū. 147; nī. 245.",
  "anya-e0201n0:786": "Tiliṅge yonaṃ lope ca niādese ca rassānaṃ dīgho hoti.",
  "anya-e0201n0:787": "Rattī tiṭṭhanti.",
  "anya-e0201n0:788": "92. Ye passivaṇṇassa.",
  "anya-e0201n0:789": "Vibhattibhūte vibhattādesabhūte ca yakāre pare pasaññassa ivaṇṇassa lopo hoti. Gāthāsuyeva idaṃ vidhānaṃ daṭṭhabbaṃ.",
  "anya-e0201n0:790": "Ratyo tiṭṭhanti rū. 84 piṭṭhe -sandhivasena āditakāralopo.",
  "anya-e0201n0:791": "63. Ayunaṃ vā dīgho ka. 88; rū. 147; nī. 245.",
  "anya-e0201n0:792": "Ge pare tiliṅge aiunaṃ dīgho hoti vā.",
  "anya-e0201n0:793": "He rattī, he ratti. Bahuvacane he rattī, he rattiyo, he ratyo.",
  "anya-e0201n0:794": "Aṃvacane ‘paro kvacī’ti suttena parasare lutte niggahītaṃ pubbe ivaṇṇuvaṇṇesu tiṭṭhati.",
  "anya-e0201n0:795_0": "Rattiṃ, tathā itthiṃ, dhenuṃ, vadhuṃ, aggiṃ, daṇḍiṃ, bhikkhuṃ, sayambhuṃ iti. Rattiyaṃ,",
  "anya-e0201n0:795_1": "‘bujjhassu jinabodhiya’nti pāḷi bu. vaṃ. 2.182, rattinaṃ vā, ‘yāvanto purisassatthaṃ,",
  "anya-e0201n0:795_2": "guyhaṃ jānanti mantina’ntipāḷi jā. 1.15.335.",
  "anya-e0201n0:796": "Rattī, rattiyo, ratyo-‘ghapatekasmiṃ nādīnaṃ yayā’ti nādīnaṃ yā hoti, rattiyā, yakāre pare ivaṇṇalopo, ratyā.",
  "anya-e0201n0:797": "94. Sunaṃhisu ka. 89; rū. 87; nī. 246.",
  "anya-e0201n0:798": "Su, naṃ, hisu rassānaṃ dīgho hoti.",
  "anya-e0201n0:799": "Rattīhi, rattībhi, rattiyā, ratyā, rattīnaṃ, rattiyā, ratyā, rattīhi, rattībhi, rattiyā, ratyā, rattīnaṃ, rattiyā, ratyā, rattiyaṃ, ratyaṃ, rattīsu.",
  "anya-e0201n0:800": "Ettha garū su, naṃ, hisu dīghattaṃ aniccaṃ icchanti, taṃ gāthāsu yujjati.",
  "anya-e0201n0:801": "Patti yutti vutti kitti, mutti titti khanti kanti.",
  "anya-e0201n0:802": "Santi tanti siddhi suddhi, iddhi vuddhi buddhi bodhi.",
  "anya-e0201n0:803": "Bhūmi jāti pīti suti, nandi sandhi sāṇi koṭi.",
  "anya-e0201n0:804": "Diṭṭhi vuḍḍhi tuṭṭhi yaṭṭhi, pāḷi āḷi nāḷi keḷi.",
  "anya-e0201n0:805": "Sati mati gati muti, dhīti yuvati vikati.",
  "anya-e0201n0:806": "Rati ruci rasmi asani vasani osadhi aṅguli dhūli dudrabhi",
  "anya-e0201n0:807": "Doṇi aṭavi chaviādayo rattādi.",
  "anya-e0201n0:808": "Ettha visesavidhānamuccate.",
  "anya-e0201n0:809": "95. Rattādīhi ṭo smiṃno ka. 69; rū. 186; nī. 218, 219; rattyādīhi ṭo smino (bahūsu) ratyādīhi (katthaci).",
  "anya-e0201n0:810": "Rattisadda, ādisaddehi smiṃno ṭo hoti vā.",
  "anya-e0201n0:811_0": "Divā ca ratto ca khu. pā. 6.2; jā. 1.9.92, ādo, ādimhi, pādādo, pādādimhi, gāthādo,",
  "anya-e0201n0:811_1": "gāthādimhi-ādisaddo pana pulliṅgoyeva, rattiṃ bhojanaṃ bhuñjati, ādiṃ tiṭṭhatīti",
  "anya-e0201n0:811_2": "ādhāratthe dutiyāva, ratyo amoghā gacchanti jā. 2.22.105, tiṇalatāni osadhyo jā.",
  "anya-e0201n0:811_3": "2.22.2174, tato ratyā vivasāne jā. 2.22.1689, na jaccā vasalo hoti, na jaccā hoti",
  "anya-e0201n0:811_4": "brāhmaṇo su. ni. 142 -jaccāti jātiyā, na nikatyā sukhamedhati jā. 1.1.38, khantyā",
  "anya-e0201n0:811_5": "bhiyyo na vijjati saṃ. ni. 1.250.",
  "anya-e0201n0:812_0": "Nāññatra bojjhā tapasā saṃ. ni. 1.98, yatheva khalatī bhūmyā, bhūmyāyeva patiṭṭhati",
  "anya-e0201n0:812_1": "jā. 2.22.1522, mahāvuttinā māti, pitisaddā nādīhi saddhiṃ matyā, petyāti sijjhanti,",
  "anya-e0201n0:812_2": "matyā ca petyā ca etaṃ jānāmimātito pititoti attho, matyā ca petyā ca kataṃ susādhu",
  "anya-e0201n0:812_3": "jā. 2.18.61 -katanti kataṃ nāmaṃ, susādhūti atisundaraṃ. ‘Anuññāto ahaṃ matyā, sañcatto",
  "anya-e0201n0:812_4": "pitarā aha’nti jā. 2.22.29 pāḷipadāni. ‘Mātīnaṃ dohaḷo nāma janinda vuccatī’ jā.",
  "anya-e0201n0:812_5": "2.22.1347 ti ca pāḷi, vīsati, tiṃsati, saṭṭhi, sattati, asīti, navuti, koṭi, pakoṭi",
  "anya-e0201n0:812_6": "iccete saṅkhyārāsimhi āgamissanti.",
  "anya-e0201n0:813": "Ikārantitthiliṅgarāsi niṭṭhito.",
  "anya-e0201n0:814": "Īkārantitthiliṅgarāsi",
  "anya-e0201n0:815": "96. Simhi nānapuṃsakassa ka. 85; rū. 150; nī. 239 moga-du. 66; sismiṃ (bahūsu).",
  "anya-e0201n0:816": "Simhi pare anapuṃsakassa pumitthīnaṃ dīghassa rasso na hoti.",
  "anya-e0201n0:817": "Itthī tiṭṭhati, itthī tiṭṭhanti.",
  "anya-e0201n0:818": "97. Ekavacanayosvaghonaṃ ka. 84; rū. 144; nī. 237, 238.",
  "anya-e0201n0:819": "Gho ca o ca gho, na gho agho. Ekavacanesu ca yosu ca paresu gha, ovajjitānaṃ sabbesaṃ dīghānaṃ rasso hoti.",
  "anya-e0201n0:820": "Itthiyo tiṭṭhanti, ithyo tiṭṭhanti.",
  "anya-e0201n0:821": "98. Ge vā ka. 245, 246; rū. 152, 73; nī. 476-9.",
  "anya-e0201n0:822": "Ge pare gha, ovajjitānaṃ sabbesaṃ dīghānaṃ rasso hoti vā.",
  "anya-e0201n0:823": "Bhoti itthi, bhoti itthī, bhotiyo itthī, bhotiyo itthiyo, bhotiyo ithyo, itthiṃ passati.",
  "anya-e0201n0:824": "99. Yaṃ pīto ka. 223; rū. 188; nī. 450.",
  "anya-e0201n0:825": "Yo pasañño īkāro, tato aṃvacanassa yaṃ hoti vā.",
  "anya-e0201n0:826_0": "Itthiyaṃ passati, ettha ca yanti suttavibhattena “bujjhassu jinabodhiya”nti bu. vaṃ.",
  "anya-e0201n0:826_1": "2.182 sijjhati. Itthī passati, itthiyo passati, ithyo passati, itthiyā, ithyā, itthīhi,",
  "anya-e0201n0:826_2": "itthībhi, itthiyā, ithyā, itthīnaṃ, itthiyā, itthimhā, ithyā, itthīhi, itthībhi,",
  "anya-e0201n0:826_3": "itthiyā, ithyā, itthīnaṃ, itthiyā, ithyā, itthiyaṃ, ithyaṃ, itthimhi, itthīsu.",
  "anya-e0201n0:827": "Nadī sandati, nadī sandanti, nadiyo sandanti.",
  "anya-e0201n0:828_0": "Ivaṇṇalope sandhisuttena yakāre pare tavaggassa cavaggo, yassa ca pubbarūpaṃ ka.",
  "anya-e0201n0:828_1": "98; rū. 87 piṭṭhe; nī. 104; 262-3-4. Najjo sandanti ka. 98; rū. 87 piṭṭhe; nī. 104;",
  "anya-e0201n0:828_2": "262-3-4, nādyekavacanesu najjā kataṃ, najjā deti, najjā apeti, najjā santakaṃ, najjā",
  "anya-e0201n0:828_3": "tiṭṭhati, najjaṃ tiṭṭhati, sesarūpāni itthisadisāni.",
  "anya-e0201n0:829_0": "Evaṃ gacchatī gacchantī, satī santī, asatī asantī, mahatī mahantī, brahmatī brantī,",
  "anya-e0201n0:829_1": "bhotī bhontī, bhavissatī bhavissantī, gamissatī gamissantī, guṇavatī guṇavantī, sīlavatī",
  "anya-e0201n0:829_2": "sīlavantī, satimatī satimantī, sirimatī sirimantī, katavatī katavantī, bhuttāvatī",
  "anya-e0201n0:829_3": "bhuttāvantī, sabbāvatī sabbāvantī, yāvatī yāvantī, tāvatī tāvantī. Kamhi āgame rasso, yāvatikā, tāvatikā.",
  "anya-e0201n0:830": "Gāvī, yakkhī, yakkhinī, ārāmikinī, daṇḍapāṇinī, daṇḍinī, bhikkhunī, paracittavidunī, muṭṭhassatinī, gharaṇī, pokkharaṇī, ācarinī, mātulānī, gahapatānī iccādayo. Nadādi.",
  "anya-e0201n0:831": "Visesavidhānamuccate.",
  "anya-e0201n0:832": "100. Najjā yosvāma nī. 262.",
  "anya-e0201n0:833": "Yosu paresu nadiyā ante āmaāgamo hoti vā.",
  "anya-e0201n0:834_0": "Najjāyo sandanti saṃ. ni. 3.224, najjāyo supatitthāyo jā. 2.22.1414 ti pāḷi, nimijātake",
  "anya-e0201n0:834_1": "pana najjonupariyāyati, nānāpupphadumāyutāti ca najjo cānupariyātīti jā. 2.22.537",
  "anya-e0201n0:834_2": "ca pāḷi, tattha mahāvuttinā sissa ottaṃ.",
  "anya-e0201n0:835_0": "Uṭṭhehi revate supāpakamme vi. va. 863, dāsā ca dāsyo ca, anujīvino jā. 1.10.101,",
  "anya-e0201n0:835_1": "bārāṇasyaṃ mahārāja, kākarājā nivāsako jā. 1.3.124, bārāṇasyaṃ ahu rājā jā. 1.16.178,",
  "anya-e0201n0:835_2": "rañño mano ummādantyā niviṭṭho, ummādantyā ramitvāna, sivirājā tato siyaṃ jā. 2.18.70,",
  "anya-e0201n0:835_3": "dārakeva ahaṃ nessaṃ. Brāhmaṇyā paricārake jā. 2.22.2111. Tathā yosu pokkharañño.",
  "anya-e0201n0:835_4": "Nādīsu pathabyā, puthabyā, pokkharaññā. Smiṃmhi pathabyā, pathabyaṃ, puthabyā, puthabyaṃ,",
  "anya-e0201n0:835_5": "pokkharaññā, pokkharaññaṃ, vetraññā, vetraññaṃ ve traraññā, (nissaya) iccādīni dissanti.",
  "anya-e0201n0:836": "Īkārantitthiliṅgarāsi niṭṭhito.",
  "anya-e0201n0:837": "Ukārantitthiliṅgarāsi",
  "anya-e0201n0:838_0": "Silopo, dhenu gacchati, dhenuyo gacchanti, yolope dīgho, dhenū gacchanti, bhoti dhenu,",
  "anya-e0201n0:838_1": "bhoti dhenū, bhotiyo dhenuyo, bhotiyo dhenū, dhenuṃ passati, dhenuyo passati, dhenū",
  "anya-e0201n0:838_2": "passati, dhenuyā, dhenūhi, dhenūbhi, dhenuyā, dhenūnaṃ, dhenuyā, dhenumhā, dhenūhi,",
  "anya-e0201n0:838_3": "dhenūbhi, dhenuyā, dhenūnaṃ, dhenuyā, dhenuyaṃ, dhenumhi, dhenūsu.",
  "anya-e0201n0:839": "Evaṃ yāgu, kāsu, daddu, kaṇḍu, kacchu, rajju, kareṇu, piyaṅgu, sassu iccādayo. Dhenvādi.",
  "anya-e0201n0:840": "Dhātusaddo pana pāḷinaye itthiliṅgo, saddasatthanaye pumitthiliṅgo.",
  "anya-e0201n0:841": "Mātu, dhītu, duhitusaddā itthi liṅgā, tesaṃ rūpaṃ pitādigaṇe āgamissati.",
  "anya-e0201n0:842": "Ukārantitthiliṅgarāsi niṭṭhito.",
  "anya-e0201n0:843": "Ūkārantitthiliṅgarāsi",
  "anya-e0201n0:844_0": "Vadhū gacchati, vadhū gacchanti, yosu rasso, vadhuyo gacchanti, bhoti vadhu, bhoti",
  "anya-e0201n0:844_1": "vadhū, bhotiyo vadhū, vadhuyo, vadhuṃ, vadhū, vadhuyo, vadhuyā, vadhūhi, vadhūbhi,",
  "anya-e0201n0:844_2": "vadhuyā, vadhūnaṃ, vadhuyā, vadhumhā, vadhūhi, vadhūbhi, vadhuyā, vadhūnaṃ, vadhuyā,",
  "anya-e0201n0:844_3": "vadhuyaṃ, vadhūsu. Evaṃ jambū, sarabhū, sutanū, nāganāsūrū, saṃhitorū, vāmorū, lakkhaṇūrū,",
  "anya-e0201n0:844_4": "brahmabandhū, bhū, camū iccādayo. Vadhādi.",
  "anya-e0201n0:845": "Sāhaṃ gantvā manussattaṃ, vadaññū vītamaccharāti vi. va. 634 ca kodhanā akataññū cāti jā. 1.1.63 ca pāḷiyo, tasmā nīpaccayaṃ vināpi kvaci ūkārantakitakasaddā itthiliṅgā bhavanti.",
  "anya-e0201n0:846": "Ūkārantitthiliṅgarāsi niṭṭhito.",
  "anya-e0201n0:847": "Okārantarāsi",
  "anya-e0201n0:848_0": "Gosaddo dviliṅgo. Tassa rūpāni kānici dviyatthavasena itthiyampi vattanti pumepi",
  "anya-e0201n0:848_1": "vattanti missakepi vattanti, kānici itthiyaṃ kānici pume. Idha pana sabbāni yāni",
  "anya-e0201n0:848_2": "samodhānetvā dīpiyante.",
  "anya-e0201n0:849": "Silopo, gogacchati-ettha ca goti abhinnasaddaliṅgattā goṇotipi yujjati, gāvītipi yujjati.",
  "anya-e0201n0:850": "101. Gossāgasihinaṃsu gāvagavā ka. 73-5; rū. 169, 170, 174; nī. 224.",
  "anya-e0201n0:851": "Ga, si, hi, naṃvajjitāsu vibhattīsu gosaddassa gāva, gavādesā honti.",
  "anya-e0201n0:852": "102. Ubhagohi ṭo ka. 205; rū. 160; nī. 421.",
  "anya-e0201n0:853": "Ubha, gohi yonaṃ ṭo hoti.",
  "anya-e0201n0:854": "Gāvo, gavo, he go, he gāvo, he gavo, gāvaṃ, gavaṃ.",
  "anya-e0201n0:855": "103. Gāvumhi ka. 76; rū 171, 226.",
  "anya-e0201n0:856": "Aṃmhi gossa gāvu hoti vā.",
  "anya-e0201n0:857": "Gāvuṃ, gāvo, gavo, gāvena, gavena.",
  "anya-e0201n0:858": "104. Nāssā.",
  "anya-e0201n0:859": "Gossa gāva, gavādesato nāvacanassa ā hoti vā.",
  "anya-e0201n0:860": "Gāvā, gavā, gohi, gobhi, gāvassa, gavassa.",
  "anya-e0201n0:861": "105. Gavaṃ sena.",
  "anya-e0201n0:862": "Sena saha gossa gavaṃ hoti vā.",
  "anya-e0201n0:863": "Gavaṃ, gonaṃ.",
  "anya-e0201n0:864": "106. Gunnañca naṃnā ka. 81; rū. 172; nī. 230.",
  "anya-e0201n0:865": "Naṃnā saha gossa gunnañca hoti gavañca.",
  "anya-e0201n0:866_0": "Gunnaṃ, gavaṃ, gāvasmā, gavasmā, gāvamhā, gavamhā, gāvā, gavā, gohi, gobhi, gāvassa,",
  "anya-e0201n0:866_1": "gavassa, gavaṃ, gonaṃ, gunnaṃ, gavaṃ, gāvasmiṃ, gāvamhi, gāve, gavasmiṃ, gavamhi,",
  "anya-e0201n0:866_2": "gave, gosu, gāvesu, gavesu.",
  "anya-e0201n0:867_0": "Yosu gāva, gavādese kate ato yonaṃ ṭā, ṭe ca honti, usabhā rukkhā gāviyo gavā ca",
  "anya-e0201n0:867_1": "jā. 1.1.77. Balagavā dammagavā vā gaṅgāya pāraṃ agamiṃsu. Athāpare patāresi balagāve",
  "anya-e0201n0:867_2": "dammagāve ma. ni. 1.352 (thokaṃ visadisaṃ) ti pāḷipadāni.",
  "anya-e0201n0:868_0": "Ettha ca gāvo no paramā mittā, yāsu jāyanti osadhā su. ni. 298 ti ca, gavā khīraṃ,",
  "anya-e0201n0:868_1": "khīramhā dadhi, dadhimhā navanītaṃ, navanītamhā sappi, sappimhā sappimaṇḍoti ca itthiyaṃ",
  "anya-e0201n0:868_2": "vattanti. Gāviyo gavāti ca balagavā dammagavā balagave dammagaveti ma. ni. 1.351",
  "anya-e0201n0:868_3": "ca gāvuṃ vā te dammi gāviṃ vā te dammīti ca gavaṃva siṅgino siṅganti jā. 1.12.39",
  "anya-e0201n0:868_4": "ca pume bhavanti. Atittheneva gāvo patāresi, atha kho tā gāvo majjhe gaṅgāya anayabyasanaṃ",
  "anya-e0201n0:868_5": "āpajjiṃsū ma. ni. 1.350 ti ca annadā baladā cetā, vaṇṇadā sukhadā ca tā, etamatthavasaṃ",
  "anya-e0201n0:868_6": "ñatvā, nāssu gāvo haniṃsu teti su. ni. 298 ca bhaddavasena itthiyaṃ atthavasena missake",
  "anya-e0201n0:868_7": "vattanti. Gunnaṃ ce taramānānaṃ, gavaṃ ce taramānānaṃ, ujuṃ gacchati puṅgavo, sabbā",
  "anya-e0201n0:868_8": "tā ujuṃ gacchantīti jā. 1.4.135; 2.18.104 ca missake eva. Balagava, dammagavasaddā",
  "anya-e0201n0:868_9": "jaraggava, puṅgava, sagava, paragava, dāragavasaddā viya akārantā samāsasaddātipi yujjati.",
  "anya-e0201n0:869": "Missakaṭṭhānesu pana itthibahulattā tā gāvo etā gāvotiādinā itthiliṅgameva dissati.",
  "anya-e0201n0:870": "Iti okārantarāsi.",
  "anya-e0201n0:871": "Itthiliṅgarāsi niṭṭhito.",
  "anya-e0201n0:872": "Pulliṅgarāsi",
  "anya-e0201n0:873": "Akāranta pulliṅgapurisādirāsi",
  "anya-e0201n0:874": "Atha pulliṅgāni dīpiyante.",
  "anya-e0201n0:875": "Sattavidhaṃ pulliṅgaṃ – adantaṃ, ādantaṃ, idantaṃ, īdantaṃ, udantaṃ, ūdantaṃ, odantaṃ.",
  "anya-e0201n0:876": "107. Sisso ka. 104; rū. 66; nī. 272.",
  "anya-e0201n0:877": "Ato sissa o hoti pume.",
  "anya-e0201n0:878": "Puriso tiṭṭhati.",
  "anya-e0201n0:879": "108. Ato yonaṃ ṭāṭe ka. 107; rū. 69; nī. 275, 277.",
  "anya-e0201n0:880": "Ato paṭhamāyonaṃ dutiyāyonañca kamena ṭā, ṭe honti puṃ, napuṃsakesu. Ṭānubandho sabbādesattho.",
  "anya-e0201n0:881": "Purisā tiṭṭhanti.",
  "anya-e0201n0:882": "‘Gasīna’nti silopo, bho purisa, ‘ayunaṃ vā dīgho’ti dīgho, bho purisā, bhonto purisā, purisaṃ, purise.",
  "anya-e0201n0:883": "109. Atena ka. 103; rū. 79; nī. 271.",
  "anya-e0201n0:884": "Ato nāvacanassa enādeso hoti puṃ, napuṃsakesu.",
  "anya-e0201n0:885": "Purisena.",
  "anya-e0201n0:886": "110. Suhisvasse ka. 101; rū. 80; nī. 68.",
  "anya-e0201n0:887": "Su, hisu paresu assa e hoti puṃ, napuṃsakesu.",
  "anya-e0201n0:888": "Purisehi, purisebhi.",
  "anya-e0201n0:889": "111. Suu sassa ka. 61; rū. 86; nī. 208.",
  "anya-e0201n0:890": "Sassa ādimhi sāgamo hoti. Ukāro uccāraṇattho, ñānubandho ādimhīti dīpanattho.",
  "anya-e0201n0:891": "Purisassa, ‘sunaṃhisū’ti dīgho. Purisānaṃ, purisasmā, purisamhā.",
  "anya-e0201n0:892": "112. Smāsmiṃnaṃ ka. 108; rū. 90; nī. 276.",
  "anya-e0201n0:893": "Ato smā, smiṃnaṃ kamena ṭā, ṭe honti puṃ, napuṃsakesu.",
  "anya-e0201n0:894": "Purisā, purisehi, purisebhi, purisassa, purisānaṃ, purisasmiṃ, purisamhi, purise, purisesu.",
  "anya-e0201n0:895": "Evaṃ buddho, dhammo, saṅgho, sakko, devo, satto, naro, goṇo, puṅgavo, jaraggavo, sagavo, paragavo, rājagavo, mātugāmo, orodho, dāroiccādi.",
  "anya-e0201n0:896": "Visesavidhānamuccate.",
  "anya-e0201n0:897": "113. Kvace vā nī. 277.",
  "anya-e0201n0:898": "Ato sissa kvaci e hoti vā puṃ, napuṃsakesu.",
  "anya-e0201n0:899": "Pume tāva –",
  "anya-e0201n0:900_0": "Vanappagumbe yatha phussitagge khu. pā. 6.13; su. ni. 236, “ke gandhabbe rakkhase",
  "anya-e0201n0:900_1": "ca nāge, ke kimpurise cāpi mānuse. Ke paṇḍite sabbakāmadade. Dīgharattaṃ bhattā me",
  "anya-e0201n0:900_2": "bhavissati” jā. 2.22.1352. Natthi attakāre natthi parakāre natthi purisakāre dī.",
  "anya-e0201n0:900_3": "ni. 1.168, eke ekatthe, same samabhāge, nahevaṃ vattabbe kathā. 1, ke chave siṅgāle,",
  "anya-e0201n0:900_4": "ke chave pāthikaputte dī. ni. 3.29-31 iccādi.",
  "anya-e0201n0:901": "Napuṃsake pana –",
  "anya-e0201n0:902": "Bhogavatī nāma mandire, nagare nimmite kañcanamaye jā. 2.22.1370 iccādi.",
  "anya-e0201n0:903": "Vāti kiṃ? Vanappagumbo.",
  "anya-e0201n0:904": "Kvacīti kiṃ? Puriso.",
  "anya-e0201n0:905_0": "Mahāvuttinā paṭhamāyonañca kvaci ṭe hoti. Bāle ca paṇḍite ca sandhāvitvā saṃsaritvā",
  "anya-e0201n0:905_1": "dukkhassantaṃ karissanti dī. ni. 1.168, kvaci yonaṃ pakati hoti, vane vāḷamigā ceva,",
  "anya-e0201n0:905_2": "acchakokataracchayo, bahūhi paripanthayo jā. 2.22.255, kyassa byapathayo assu iccādi.",
  "anya-e0201n0:906": "114. Divādito ka. 206; rū. 165.",
  "anya-e0201n0:907": "Divādīhi smiṃno ṭi hoti.",
  "anya-e0201n0:908": "Divi-devaloketyattho.",
  "anya-e0201n0:909": "Ādisaddena asa bhuvi, niccaṃ vāgamo. Ayyasaddamhā mahāvuttinā ālapane ga, yonaṃ ṭo hoti vā. Bho ayyo ayya vā, bhonto ayyo ayyā vā. Sesaṃ purisasamaṃ.",
  "anya-e0201n0:910": "Purisādirāsi niṭṭhito.",
  "anya-e0201n0:911": "Manogaṇarāsi",
  "anya-e0201n0:912": "Mano, manā, bho mana, bho manā, bhonto manā.",
  "anya-e0201n0:913": "115. Manādīhi smiṃsaṃnāsmānaṃ sisoosāsā ka. 181-2, 184; rū. 95-97; nī. 373-4, 376-7.",
  "anya-e0201n0:914": "Tehi smiṃ, sa, aṃ, nā, smānaṃ kamena si, so, o, sā, sā honti vā.",
  "anya-e0201n0:915_0": "Manaṃ, mano, mane, manena, manasā, manehi, manebhi, manassa, manaso, manānaṃ, manasmā,",
  "anya-e0201n0:915_1": "manamhā, manasā, manā, manehi, manebhi, manassa, manaso, manānaṃ, manasmiṃ, manamhi,",
  "anya-e0201n0:915_2": "manasi, mane, manesu.",
  "anya-e0201n0:916": "Tamo, tapo, tejo, siro, uro, vaco, rajo, ojo, ayo, payo, vayo, saro, yaso, ceto, chando, radhatā, aho iccādi manogaṇo.",
  "anya-e0201n0:917": "Idaṃ manogaṇalakkhaṇaṃ. Kriyākamme odanto, nādīnaṃ sāditā, samāsataddhitamajjhe odanto cāti.",
  "anya-e0201n0:918": "Yo ve dassanti vatvāna, adāne kurute mano jā. 1.15.61, kassapassa vaco sutvā, tapo idha pakrubbati saṃ. ni. 1.204, ceto paricca jānāti dī. ni. 1.242, siro te bādhayissāmi iccādi.",
  "anya-e0201n0:919_0": "Manasā ce pasannena dha. pa. 2, vippasannena cetasā jā. 2.22.551, vacasā manasā ceva,",
  "anya-e0201n0:919_1": "vandā me te tathāgate parittapāḷi āṭānāṭiyasutta. Ekūnatiṃso vayasā dī. ni. 2.214,",
  "anya-e0201n0:919_2": "tejasā yasasā jalaṃ vi. va. 857, tapasā uttamo satto, ghatena vā bhuñjassu payasā",
  "anya-e0201n0:919_3": "vā, vandāmi sirasā pāde jā. 2.20.68, ye etā upasevanti, chandasā vā dhanena vā jā.",
  "anya-e0201n0:919_4": "2.21.350, urasā panudissāmi jā. 2.22.1833, ayasā paṭikujjhito a. ni. 3.36 iccādi.",
  "anya-e0201n0:920": "Na mayhaṃ manaso piyo jā. 1.10.11, cetaso parivitakko udapādi pārā. 18, cetaso samannāhāro, sādhu khalu payaso pānaṃ, sāvittī chandaso mukhaṃ ma. ni. 2.400 iccādi.",
  "anya-e0201n0:921": "Sādhukaṃ manasi karotha dī. ni. 2.3, etamatthaṃ cetasi sannidhāya, sirasi añjaliṃ katvā apa. thera 1.41.82, urasilomo, pāpaṃ akāsi rahasi iccādi.",
  "anya-e0201n0:922_0": "Manodhātu, manomayaṃ, tamokhandhaṃ padālayi, tapodhano, tejodhātu, siroruhā kesā,",
  "anya-e0201n0:922_1": "saroruhaṃ padumaṃ, rajoharaṇaṃ vatthaṃ, ojoharaṇā sākhā, ayopatto, vayoguṇā anupubbaṃ",
  "anya-e0201n0:922_2": "jahanti, yasodharā devī, cetoyuttā dhammā, chandovicitipakaraṇaṃ, rahogato cintesi,",
  "anya-e0201n0:922_3": "ahorattānamaccaye saṃ. ni. 1.112 iccādi.",
  "anya-e0201n0:923": "Mahāvuttinā ahamhā smiṃno ni ca u ca hoti, tadahani, tadahu. Rahamhā smiṃno o hoti, mātugāmena saddhiṃ eko ekāya raho nisīdati pārā. 452, raho tiṭṭhati, raho manteti.",
  "anya-e0201n0:924": "Manogaṇarāsi niṭṭhito.",
  "anya-e0201n0:925": "Manādigaṇarāsi",
  "anya-e0201n0:926": "116. Kodhādīhi.",
  "anya-e0201n0:927": "Etehi nāvacanassa sā hoti vā.",
  "anya-e0201n0:928": "Kodhasā, kodhena, atthasā, atthena.",
  "anya-e0201n0:929": "117. Nāssa sā ka. 181; rū. 95; nī. 373.",
  "anya-e0201n0:930": "Padādīhi nāvacanassa sā hoti vā.",
  "anya-e0201n0:931": "Padasā, padena, bilasā, bilena.",
  "anya-e0201n0:932": "118. Padādīhi si.",
  "anya-e0201n0:933": "Padādīhi smiṃno si hoti vā.",
  "anya-e0201n0:934": "Padasi, pade, bilasi, bile.",
  "anya-e0201n0:935_0": "Tattha kodhādiko pulliṅgo, padādiko napuṃsako. Tattha keci saddā samāsa, taddhitamajjhe",
  "anya-e0201n0:935_1": "odantā honti ka. 183; rū. 48; nī. 375, āpodhātu, āpomayaṃ, vāyodhātu, vāyomayaṃ,",
  "anya-e0201n0:935_2": "jīva tvaṃ saradosataṃ jā. 1.2.9, anuyanti disodisaṃ dī. ni. 3.281 iccādi.",
  "anya-e0201n0:936_0": "Keci nāssa sādesaṃ labhanti, kodhasā usunā vijjhi jā. 2.22.352, daḷhaṃ gaṇhāhi thāmasā",
  "anya-e0201n0:936_1": "jā. 1.7.30, padasāva agamāsi, mākāsi mukhasā pāpaṃ, saccena danto damasā upeto-damasāti",
  "anya-e0201n0:936_2": "indriyadamanena, suciṃ paṇītaṃ rasasā upetaṃ jā. 1.7.18, vegasā gantvāna, āyusā ekaputtamanurakkhe",
  "anya-e0201n0:936_3": "khu. pā. 9.7 iccādi.",
  "anya-e0201n0:937": "Keci smiṃno syādesaṃ labhanti, padasi, bilasi iccādi.",
  "anya-e0201n0:938": "Kehici mahāvuttinā nā, smānaṃ so hoti, atthaso, akkharaso, suttaso, byañjanaso, hetuso, yoniso, upāyaso, ṭhānaso, dīghaso, oraso, bahuso, puthuso, mattaso, bhāgaso iccādi.",
  "anya-e0201n0:939": "“Padaso dhammaṃ vāceyya pāci. 45, bilaso vibhajitvā nisinno assa” dī. ni. 2.378 iccādīsu pana vicchāyaṃ sopaccayo.",
  "anya-e0201n0:940_0": "Yadā pana samāsante mahāvuttinā syādīsu vibhattīsu sāgamo hoti, tadā purisādigaṇopi",
  "anya-e0201n0:940_1": "hoti, byāsattamanaso, abyaggamanaso a. ni. 3.29, putto jāto acetaso jā. 2.22.4, sumedhaso",
  "anya-e0201n0:940_2": "a. ni. 4.62, bhūrimedhaso su. ni. 1137 iccādi.",
  "anya-e0201n0:941": "Iti manādigaṇarāsi.",
  "anya-e0201n0:942": "Guṇavādigaṇarāsi",
  "anya-e0201n0:943": "119. Ntussa ka. 124; rū. 98; nī. 299.",
  "anya-e0201n0:944": "Simhi ntussa ṭā hoti.",
  "anya-e0201n0:945": "Guṇavā tiṭṭhati.",
  "anya-e0201n0:946": "120. Yvādo ntussa ka. 92; rū. 100; nī. 249.",
  "anya-e0201n0:947": "Yoādīsu ntussa attaṃ hoti.",
  "anya-e0201n0:948": "Guṇavantā tiṭṭhanti.",
  "anya-e0201n0:949": "121. Ntantūnaṃ nto yomhi paṭhame ka. 92; rū. 100; nī. 249.",
  "anya-e0201n0:950": "Paṭhame yomhi savibhattīnaṃ nta, ntūnaṃ nto hoti.",
  "anya-e0201n0:951": "Guṇavanto tiṭṭhanti.",
  "anya-e0201n0:952": "122. Ṭaṭāaṃ ge ka. 126; rū. 101; nī. 301-2.",
  "anya-e0201n0:953": "Ge pare savibhattīnaṃ nta, ntūnaṃ ṭa, ṭā, aṃ honti.",
  "anya-e0201n0:954": "Bho guṇava, bho guṇavā, bho guṇavaṃ, bhonto guṇavantā, bhonto guṇavanto, guṇavantaṃ, guṇavante, guṇavantena.",
  "anya-e0201n0:955": "123. Totātitā sasmāsmiṃnāsu ka. 127, 187; rū. 102, 108; nī. 303, 386.",
  "anya-e0201n0:956": "Sa, smā, smiṃ, nāsu savibhattīnaṃ nta, ntūnaṃ kamena to, tā,ti, tā honti vā.",
  "anya-e0201n0:957": "Guṇavatā, guṇavantehi, guṇavantebhi, guṇavantassa, guṇavato.",
  "anya-e0201n0:958": "124. Naṃmhi taṃ vā ka. 128; rū. 104; nī. 304.",
  "anya-e0201n0:959": "Naṃmhi savibhattīnaṃ nta, ntūnaṃ taṃ hoti vā.",
  "anya-e0201n0:960_0": "Guṇavantānaṃ, guṇavataṃ, guṇavantasmā, guṇavantamhā, guṇavantā, guṇavatā, guṇavantehi,",
  "anya-e0201n0:960_1": "guṇavantebhi, guṇavantassa, guṇavato, guṇavantānaṃ, guṇavataṃ, guṇavantasmiṃ, guṇavantamhi,",
  "anya-e0201n0:960_2": "guṇavati, guṇavante, guṇavantesu.",
  "anya-e0201n0:961": "Evaṃ bhagavā, sīlavā, paññavā, balavā, dhanavā, vaṇṇavā, bhogavā, sutavā iccādi. Ettha ca ālapane bhagavāti niccaṃ dīgho.",
  "anya-e0201n0:962": "Sabbāvā, sabbāvanto, sabbāvantaṃ, sabbāvante, sabbāvantena, sabbāvatā, sabbāvantehi…pe… sabbāvantesu.",
  "anya-e0201n0:963_0": "Evaṃ yāvā, yāvanto, tāvā, tāvanto, ettāvā, ettāvanto, kiṃvā, kiṃvanto, kittāvā, kittāvanto",
  "anya-e0201n0:963_1": "iccādi. Tathā bhojanaṃ bhuttavā, bhuttavanto, dhammaṃ buddhavā, buddhavanto, kammaṃ",
  "anya-e0201n0:963_2": "katavā, katavanto iccādi ca.",
  "anya-e0201n0:964_0": "Satimā, satimantā, satimanto, bho satima, bho satimā, bho satimaṃ, bhonto satimantā,",
  "anya-e0201n0:964_1": "bhonto satimanto, satimantaṃ, satimante, satimantena, satimatā, satimantehi, satimantebhi,",
  "anya-e0201n0:964_2": "satimantassa, satimato, satimantānaṃ, satimataṃ, satimantasmā, satimantamhā, satimantā,",
  "anya-e0201n0:964_3": "satimatā, satimantehi, satimantebhi, satimantassa, satimato, satimantānaṃ, satimataṃ,",
  "anya-e0201n0:964_4": "satimantasmiṃ, satimantamhi, satimati, satimante, satimantesu.",
  "anya-e0201n0:965": "Evaṃ matimā, gatimā, pāpimā, jātimā, bhāṇumā, āyumā, āyasmā, sirimā, hirimā, dhitimā, kittimā, iddhimā, jutimā, mutimā, thutimā, buddhimā, cakkhumā, bandhumā, gomā iccādi.",
  "anya-e0201n0:966": "Visesavidhānamuccate.",
  "anya-e0201n0:967": "125. Himavato vā o ka. 94; rū. 105; nī. 252.",
  "anya-e0201n0:968": "Simhi himavantasaddassa o hoti vā. ‘Gasīna’nti lopo.",
  "anya-e0201n0:969": "Himavanto pabbato dha. pa. 304, himavā pabbato.",
  "anya-e0201n0:970": "126. Ntassa ca ṭa vaṃse ka. 93; rū. 106; nī. 251.",
  "anya-e0201n0:971": "Aṃ, sesu ntassa ca ntussa ca sabbassa ṭa hoti vā.",
  "anya-e0201n0:972": "“Ajjhogāhetvā himava”nti apa. thera 2.47.59 pāḷi. Satimaṃ, bandhumaṃ, guṇavassa, satimassa, bandhumassa.",
  "anya-e0201n0:973_0": "Mahāvuttinā kvaci simhi ge ca pare ntussa attaṃ hoti, “atulo nāma nāmena, paññavanto",
  "anya-e0201n0:973_1": "jutindharo”ti bu. vaṃ. 21.10 ca “gatimanto satimanto, dhitimanto ca yo isī”ti theragā.",
  "anya-e0201n0:973_2": "1052 ca “cakkhumanto mahāyaso”ti ca “tuyhaṃ pitā mahāvīra, paññavanta jutindharā”ti",
  "anya-e0201n0:973_3": "apa. therī 2.2.389 ca pāḷī.",
  "anya-e0201n0:974_0": "Paṭhamāyomhi kvaci ntussa ṭa hoti, vaggumudātīriyā pana bhikkhū vaṇṇavā honti pārā.",
  "anya-e0201n0:974_1": "194, etha tumhe āvuso sīlavā hotha a. ni. 5.114, cakkhumā andhakā honti, ye itthīnaṃ",
  "anya-e0201n0:974_2": "vasaṃ gatā jā. aṭṭha. 2.3.36, saṃsuddhapaññā kusalā mutimā bhavanti su. ni. 887 (saṃsuddhapaññā kusalā mutīmā).",
  "anya-e0201n0:975": "Iti guṇavādigaṇarāsi.",
  "anya-e0201n0:976": "Gacchantādigaṇarāsi",
  "anya-e0201n0:977": "127. Ntassaṃ simhi ka. 186; rū. 107; nī. 382-4; ‘tassaṃ’ (bahūsu).",
  "anya-e0201n0:978": "Simhi ntassa aṃ hoti vā. Silopo.",
  "anya-e0201n0:979_0": "Gacchaṃ, gacchanto, gacchantā, gacchanto, bho gaccha, bho gacchā, bho gacchaṃ, bhonto",
  "anya-e0201n0:979_1": "gacchantā, bhonto gacchanto, gacchantaṃ, gacchante, gacchantena, gacchatā, gacchantehi,",
  "anya-e0201n0:979_2": "gacchantebhi, gacchantassa, gacchato, gacchantānaṃ, gacchataṃ, gacchantasmā, gacchantamhā,",
  "anya-e0201n0:979_3": "gacchantā, gacchatā, gacchantehi, gacchantebhi, gacchantassa, gacchato, gacchantānaṃ,",
  "anya-e0201n0:979_4": "gacchataṃ, gacchantasmiṃ, gacchantamhi, gacchati, gacchante, gacchantesu.",
  "anya-e0201n0:980_0": "Evaṃ karaṃ, kubbaṃ, caraṃ, cavaṃ, jayaṃ, jahaṃ, jānaṃ, jiraṃ, dadaṃ, dahaṃ, juhaṃ,",
  "anya-e0201n0:980_1": "suṇaṃ, pacaṃ, saraṃ, bhuñjaṃ, muñcaṃ, sayaṃ, saraṃ, haraṃ, tiṭṭhaṃ, bhavissaṃ, karissaṃ, gamissaṃ iccādi.",
  "anya-e0201n0:981": "Visesavidhānamuccate.",
  "anya-e0201n0:982_0": "‘Ntassa ca ṭa vaṃse’ti aṃ, sesu ntassa ṭattaṃ, yaṃ yañhi rāja bhajati, santaṃ vā",
  "anya-e0201n0:982_1": "yadi vā asaṃ. Sīlavantaṃ visīlaṃ vā, vasaṃ tasseva gacchati jā. 1.15.181. Kiccānukrubbassa",
  "anya-e0201n0:982_2": "kareyya kiccaṃ jā. 1.2.145 – anukrubbassāti puna karontassa.",
  "anya-e0201n0:983_0": "Mahāvuttinā paṭhamāyomhi ca savibhattissa ntassa aṃ hoti, api nu tumhe ekantasukhaṃ",
  "anya-e0201n0:983_1": "lokaṃ jānaṃ passaṃ viharatha dī. ni. 1.425, kasaṃ khettaṃ bījaṃ vapaṃ, dhanaṃ vindanti",
  "anya-e0201n0:983_2": "māṇavā therīgā. 112, bharanti mātāpitaro, pubbe katamanussaraṃ a. ni. 5.39.",
  "anya-e0201n0:984": "128. Mahantārahantānaṃ ṭā vā nī. 387, 712.",
  "anya-e0201n0:985": "Simhi etesaṃ ntassa ṭā hoti vā.",
  "anya-e0201n0:986": "Mahā, mahaṃ, mahanto, mahantā, mahanto, bho maha, bho mahā, bho mahaṃ, bhonto mahantā, bhonto mahanto, mahantaṃ.",
  "anya-e0201n0:987": "‘Ntassa ca ṭa vaṃse’ti aṃmhi ntassa ṭattaṃ, “sumahaṃ puraṃ, parikkhipissa”nti jā. 2.22.792 pāḷi-suṭṭhu mahantaṃ bārāṇasipuranti attho. Sesaṃ gacchantasamaṃ.",
  "anya-e0201n0:988_0": "Arahā tiṭṭhati. ‘Ntassaṃ simhī’ti simhi ntassa aṃ, arahaṃ sugato loke saṃ. ni. 1.161,",
  "anya-e0201n0:988_1": "arahaṃ sammāsambuddho pārā. 1, arahantā, arahanto, arahantaṃ, arahante, arahantena,",
  "anya-e0201n0:988_2": "arahatā, arahantehi, arahantebhi, arahantassa, arahato, arahantānaṃ, arahataṃ iccādi.",
  "anya-e0201n0:989": "Mahāvuttinā brahmantassa ca ntassa ṭā hoti simhi, brahā, brahanto, brahantā, brahanto, brahantaṃ, brahante iccādi.",
  "anya-e0201n0:990_0": "“Sā parisā mahā hoti, sā senā dissate mahā”ti jā. 2.22.771 ca “mahā bhante bhūmicālo”ti",
  "anya-e0201n0:990_1": "a. ni. 8.70 ca “mahā te upāsaka pariccāgo”ti jā. aṭṭha. 4.13.akittijātakavaṇṇanā",
  "anya-e0201n0:990_2": "ca “mahā me bhayamāgata”nti ca “bārāṇasirajjaṃ nāma mahā”ti jā. aṭṭha. 1.1.mahāsīlavajātakavaṇṇanā",
  "anya-e0201n0:990_3": "ca “mahāssa honti parivārā brāhmaṇagahapatikā, mahāssa honti parivārā bhikkhū bhikkhuniyo”ti",
  "anya-e0201n0:990_4": "dī. ni. 3.204 ca “mahā vahanti dudiṭṭhiṃ, saṅkappā rāganissitā”ti ca pāḷī. Atra mahāsaddo",
  "anya-e0201n0:990_5": "nipātapaṭirūpakopi siyā.",
  "anya-e0201n0:991": "129. Bhūto.",
  "anya-e0201n0:992": "Bhūdhātusiddhato ntassa aṃ hoti simhi. Suddhe niccaṃ, upapade aniccaṃ.",
  "anya-e0201n0:993_0": "Bhavaṃ tiṭṭhati, sampattiṃ anubhavaṃ, anubhavanto, taṇhaṃ abhibhavaṃ, abhibhavanto,",
  "anya-e0201n0:993_1": "dukkhaṃ paribhavaṃ, paribhavanto tiṭṭhati, bhavantā, bhavanto, he bhavanta, he bhavantā,",
  "anya-e0201n0:993_2": "he bhavanto, he bhava, he bhavā, he bhavaṃ. “Kacci bhavaṃ abhiramasi araññe”ti jā. 2.18.18 pāḷi.",
  "anya-e0201n0:994_0": "He bhavantā, he bhavanto, bhavantaṃ, bhavante, bhavantena, bhavatā, bhavantehi, bhavantebhi,",
  "anya-e0201n0:994_1": "bhavantassa, bhavato, bhavantānaṃ, bhavataṃ, bhavantasmā, bhavantamhā, bhavantā,",
  "anya-e0201n0:994_2": "bhavatā, bhavantehi, bhavantebhi, bhavantassa, bhavato, bhavantānaṃ, bhavataṃ, bhavantasmiṃ,",
  "anya-e0201n0:994_3": "bhavantamhi, bhavati, bhavante, bhavantesu.",
  "anya-e0201n0:995": "130. Bhavato vā bhonto gayonāse ka. 243; rū. 8, 110; nī. 484.",
  "anya-e0201n0:996": "Ga, yo, nā, sesu bhavantassa bhonto hoti vā. Suttavibhattena aṃ, hi, naṃ, smādīsu ca.",
  "anya-e0201n0:997_0": "Bhontā, bhonto, he bhonta, he bhontā, he bhonto, bhontaṃ, bhonte, bhontena, bhotā,",
  "anya-e0201n0:997_1": "bhontehi, bhontebhi, bhontassa, bhoto, bhontānaṃ, bhotaṃ, bhontasmā, bhontamhā, bhontā,",
  "anya-e0201n0:997_2": "bhotā, bhontehi, bhontebhi, bhontassa, bhoto, bhontānaṃ, bhotaṃ, bhontasmiṃ, bhontamhi,",
  "anya-e0201n0:997_3": "bhoti, bhonte, bhontesu.",
  "anya-e0201n0:998_0": "Bho, bhanteti dve vuddhiatthe siddhā āmantanatthe nipātā eva, tehi paraṃ ga, yonaṃ",
  "anya-e0201n0:998_1": "lopo, ito bho sugatiṃ gaccha itivu. 83, ummujjabho puthusile, kuto nu āgacchatha",
  "anya-e0201n0:998_2": "bho tayo janā jā. 1.9.87, passatha bho imaṃ kulaputtaṃ, ehi bhante khamāpehi, so",
  "anya-e0201n0:998_3": "te bhikkhū khamāpesi “khamatha bhante”ti. Tathā bhaddante, bhaddantāti dve “tuyhaṃ",
  "anya-e0201n0:998_4": "bhaddaṃ hotu, tumhākaṃ bhaddaṃ hotū”ti atthe siddhā āmantananipātāva, “bhaddante”ti",
  "anya-e0201n0:998_5": "te bhikkhū bhagavato paccassosuṃ saṃ. ni. 1.249, taṃ vo vadāmi bhaddante, yāvantettha",
  "anya-e0201n0:998_6": "samāgatā jā. 1.7.108. Bhaddanta, bhadantasaddā pana purisādigaṇikā eva.",
  "anya-e0201n0:999_0": "Santasaddo pana sappurise vijjamāne samāne ca pavatto idha labbhati. Sameti asatā",
  "anya-e0201n0:999_1": "asaṃ jā. 1.2.16. Saṃ, santo, santā, santo, bhosanta, bhosantā, bhosa, bho sā, bho",
  "anya-e0201n0:999_2": "saṃ vā, bhonto santā, bhonto santo. Yaṃ yañhi rāja bhajati, santaṃ vā yadi vā asaṃ",
  "anya-e0201n0:999_3": "jā. 1.15.180. Sante, santena, satā.",
  "anya-e0201n0:1000": "131. Sato sabba bhe ka. 185; rū. 112; nī. 378.",
  "anya-e0201n0:1001": "Bhe pare santassa sabaādeso hoti vā.",
  "anya-e0201n0:1002_0": "Santehi, santebhi, sabbhi, santassa, sato, santānaṃ, sataṃ, santasmā, santamhā, santā,",
  "anya-e0201n0:1002_1": "satā, santehi, santebhi, sabbhi, santassa, sato, santānaṃ, sataṃ, santasmiṃ, santamhi,",
  "anya-e0201n0:1002_2": "sati, sante, santesu. Santo sappurisā loke, dūresanto pakāsenti dha. pa. 304, cattāro",
  "anya-e0201n0:1002_3": "puggalā santo saṃvijjamānā lokasmiṃ a. ni. 4.85, pahusanto na bharati su. ni. 91.",
  "anya-e0201n0:1003": "Khede nirodhe ca pavatto santo purisādigaṇādiko, dīghaṃ santassa yojanaṃ dha. pa. 61, santā honti samitā niruddhā iccādi.",
  "anya-e0201n0:1004": "Iti gacchantādigaṇarāsi.",
  "anya-e0201n0:1005": "Rājādiyuvādigaṇarāsi",
  "anya-e0201n0:1006": "132. Rājādiyuvādīhā ka. 189; rū. 113; nī. 390-1.",
  "anya-e0201n0:1007": "Rājādīhi yuvādīhi ca sissa ā hoti.",
  "anya-e0201n0:1008": "Rājā gacchati.",
  "anya-e0201n0:1009": "133. Yonamāno ka. 190; rū. 114; nī. 392.",
  "anya-e0201n0:1010": "Rājādīhi yuvādīhi ca yonaṃ āno hoti vā.",
  "anya-e0201n0:1011": "Rājāno.",
  "anya-e0201n0:1012": "Vāti kiṃ? Caturo ca mahārājā.",
  "anya-e0201n0:1013": "Bho rāja, bho rājā, bhonto rājāno.",
  "anya-e0201n0:1014": "134. Vaṃmhānaṅ ka. 188; rū. 115; nī. 393.",
  "anya-e0201n0:1015": "Rājādīnaṃ yuvādīnañca ānaṅa hoti vā aṃmhi.",
  "anya-e0201n0:1016": "Rājānaṃ, rājaṃ, rājāno, caturo ca mahārāje pe. va. 11.",
  "anya-e0201n0:1017": "135. Nāsmāsu raññā ka. 137, 270; rū. 116, 120; nī. 316, 542.",
  "anya-e0201n0:1018": "Nā, smāsu rājassa raññā hoti vā.",
  "anya-e0201n0:1019": "Raññā, rājena.",
  "anya-e0201n0:1020": "136. Rājassi nāmhi nī. 316.",
  "anya-e0201n0:1021": "Nāmhi rājassa i hoti.",
  "anya-e0201n0:1022": "Rājinā.",
  "anya-e0201n0:1023": "137. Sunaṃhisvu ka. 169; rū. 117; nī. 357.",
  "anya-e0201n0:1024": "Su, naṃ, hisu rājassa uhoti vā.",
  "anya-e0201n0:1025": "Rājūhi, rājūbhi, rājehi, rājebhi.",
  "anya-e0201n0:1026": "138. Raññoraññassarājino se ka. 139; rū. 118; nī. 314.",
  "anya-e0201n0:1027": "Separe savibhattissa rājassa rañño, raññassa, rājino honti vā.",
  "anya-e0201n0:1028": "Rañño, raññassa, rājino.",
  "anya-e0201n0:1029": "Vāti kiṃ? Rājassa.",
  "anya-e0201n0:1030": "Rājūnaṃ, rājānaṃ.",
  "anya-e0201n0:1031": "139. Rājassa raññaṃ ka. 136; rū. 119; nī. 315.",
  "anya-e0201n0:1032": "Naṃmhi rājassa raññaṃ hoti vā.",
  "anya-e0201n0:1033": "Raññaṃ, rājasmā, rājamhā, raññā, rājūhi, rājūbhi, rājehi, rājebhi, rañño, raññassa, rājino, rājassa vā, rājūnaṃ, rājānaṃ, raññaṃ.",
  "anya-e0201n0:1034": "140. Smiṃmhi raññerājini ka. 138; rū. 121; nī. 317.",
  "anya-e0201n0:1035": "Smiṃmhi savibhattissa rājassa raññe, rājini honti vā.",
  "anya-e0201n0:1036": "Raññe, rājini, rājasmiṃ, rājamhi, rājūsu, rājesu.",
  "anya-e0201n0:1037": "141. Samāse vā.",
  "anya-e0201n0:1038": "Samāsaṭṭhāne sabbe te ādesā vikappena honti.",
  "anya-e0201n0:1039_0": "Cattāro mahārājā dī. ni. 2.336, cattāro mahārājāno a. ni. 3.37, devarājānaṃ, devarājaṃ,",
  "anya-e0201n0:1039_1": "devarājāno, devarāje, cattāro ca mahārāje, maṇimhi passa nimmitaṃ jā. 2.22.1394,",
  "anya-e0201n0:1039_2": "kāsiraññā, kāsirājena, devarājūhi, devarājehi, kāsirañño, kāsirājassa, devarājūnaṃ,",
  "anya-e0201n0:1039_3": "devarājānaṃ…pe… kāsiraññe, kāsirāje, devarājūsu, devarājesu.",
  "anya-e0201n0:1040_0": "Mahāvuttinā rājato yonaṃ ino hoti, “samantapāsādikā nāma, soḷasāsiṃsu rājino, ekūnatiṃse",
  "anya-e0201n0:1040_1": "kappamhi, ito soḷasarājino apa. thera 1.12.54-55 (ekūnatiṃsakappamhi, ito soḷasarājāno),",
  "anya-e0201n0:1040_2": "kusarājaṃ mahabbalaṃ jā. 2.20.67, sālarājaṃva pupphitaṃ apa. thera 1.42.86, uḷurājaṃva",
  "anya-e0201n0:1040_3": "sobhitaṃ, caturo ca mahārāje pe. va. 11, yudhañcayo anuññāto, sabbadattena rājinā",
  "anya-e0201n0:1040_4": "jā. 1.11.81, tadā adāsi maṃ tāto, bimbisārassa rājino apa. therī. 2.2.326, nikkhamante",
  "anya-e0201n0:1040_5": "mahārāje, pathavī sampakampatha” iccādīni pāḷipadāni.",
  "anya-e0201n0:1041": "Brahmā, brahmāno, bho brahma, bho brahmā. ‘Ghabrahmāditve’ti gassa ettaṃ, bho brahme, bhonto brahmāno, brahmānaṃ, brahmaṃ, brahmāno.",
  "anya-e0201n0:1042": "142. Nāmhi ka. 198; rū. 123; nī. 410.",
  "anya-e0201n0:1043": "Nāmhi brahmassa uhoti vā.",
  "anya-e0201n0:1044": "Brahmunā, brahmena, brahmehi, brahmebhi.",
  "anya-e0201n0:1045": "143. Brahmassu vā ka. 198; rū. 123; nī. 410.",
  "anya-e0201n0:1046": "Sa, naṃsu brahmassa u hoti vā.",
  "anya-e0201n0:1047": "144. Jhalā sassa no ka. 117; rū. 124; nī. 292.",
  "anya-e0201n0:1048": "Jha, lato sassa no hoti.",
  "anya-e0201n0:1049": "Brahmuno, brahmassa, brahmūnaṃ, brahmānaṃ.",
  "anya-e0201n0:1050": "145. Smā nāva brahmā ca ka. 270; rū. 120; nī. 542.",
  "anya-e0201n0:1051": "Attā’tumehi ca brahmato ca smāssa nā viya rūpaṃ hoti.",
  "anya-e0201n0:1052": "Brahmunā, brahmasmā, brahmamhā, brahmuno, brahmassa, brahmūnaṃ, brahmānaṃ. ‘Kammādito’ti suttena smiṃno ni hoti, brahmasmiṃ, brahmamhi, brahmani, brahme, brahmesu.",
  "anya-e0201n0:1053": "Attā, attāno, bho atta, bho attā, bhonto attāno, attānaṃ, attaṃ, attāno. ‘Nāsseno’ti vikappena nāssa enattaṃ, attanā, attena.",
  "anya-e0201n0:1054": "146. Suhisvanaka ka. 211; rū. 126; nī. 439;. suhisunaka (bahūsu).",
  "anya-e0201n0:1055": "Su, hisu attā’tumānaṃ anto anaka hoti.",
  "anya-e0201n0:1056": "Attanehi, attanebhi, attehi, attebhi.",
  "anya-e0201n0:1057": "147. Nottātumā ka. 213; rū. 127; nī. 440.",
  "anya-e0201n0:1058": "Attā’tumato sassa no hoti.",
  "anya-e0201n0:1059": "Attano, attassa, attānaṃ, attasmā, attamhā, attā, attanā, attanehi, attanebhi, attehi, attebhi, attano, attassa, attānaṃ, attasmiṃ, attamhi, attani, atte, attesu, attanesu.",
  "anya-e0201n0:1060_0": "Samāse pana purisādirūpaṃ hoti, pahito attā etenāti pahitatto, pahitattā, pahitattaṃ,",
  "anya-e0201n0:1060_1": "pahitatte, pahitattena, pahitattehi, pahitattebhi, pahitattassa, pahitattānaṃ, pahitattasmā,",
  "anya-e0201n0:1060_2": "pahitattamhā, pahitattā, pahitattehi, pahitattebhi, pahitattassa, pahitattānaṃ, pahitattasmiṃ,",
  "anya-e0201n0:1060_3": "pahitattamhi, pahitatte, pahitattesu.",
  "anya-e0201n0:1061": "Ātumā, ātumāno, ātumānaṃ, ātumaṃ, ātumāno, ātumanā, ātumena, ātumanehi, ātumanebhi, ātumano, ātumassa, ātumānaṃ iccādi.",
  "anya-e0201n0:1062": "Sakhā tiṭṭhati.",
  "anya-e0201n0:1063": "148. Āyo no ca sakhā ka. 191; rū. 130; nī. 394.",
  "anya-e0201n0:1064": "Sakhato yonaṃ āyo ca no ca honti vā āno ca.",
  "anya-e0201n0:1065": "Sakhāno, sakhāyo.",
  "anya-e0201n0:1066": "149. Nonāsesvi ka. 194; rū. 131; nī. 407.",
  "anya-e0201n0:1067": "No, nā, sesu sakhantassa i hoti vā.",
  "anya-e0201n0:1068": "Sakhino.",
  "anya-e0201n0:1069": "Suttavibhattena ttapaccayamhi ittaṃ, “sakhittaṃ kareyya, sakhittaṃ na kareyyā”ti theragā. 1017 (sakhitaṃ) pāḷī.",
  "anya-e0201n0:1070": "150. Yosvaṃhismānaṃsvāraṅa ka. 195-6; rū. 133-4; nī. 408-9; yosvaṃhisucāraṅa (bahūsu).",
  "anya-e0201n0:1071": "Yosu aṃ, hi, smā, naṃsu sakhantassa āraṅa hoti. ‘Ṭoṭe vā’ti suttena ārādesato yonaṃ kamena ṭo, ṭe honti.",
  "anya-e0201n0:1072": "Sakhāro tiṭṭhanti. ‘Ghabrahmāditve’ti gassa vikappena ettaṃ, bho sakha, bho sakhā, bho sakhe, hare sakhā kissa maṃ jahāsi jā. 1.6.94.",
  "anya-e0201n0:1073": "“Sakhi, sakhīti dvayaṃ itthiyaṃ siddha”nti vuttiyaṃ vuttaṃ.",
  "anya-e0201n0:1074_0": "Bhonto sakhāno, bhonto sakhāyo, bhonto sakhino, bhonto sakhāro, sakhānaṃ, sakhāraṃ,",
  "anya-e0201n0:1074_1": "sakhaṃ, sakhāno, sakhāyo, sakhino, sakhāre, sakhāro, sakhinā, sakhārena, sakhena,",
  "anya-e0201n0:1074_2": "sakhārehi, sakhārebhi, sakhehi, sakhebhi, sakhissa, sakhino, sakhārānaṃ, sakhānaṃ.",
  "anya-e0201n0:1075": "151. Smānaṃsu vā ka. 194, 170; rū. 120, 131; nī. 407, 542.",
  "anya-e0201n0:1076": "Smā, naṃsu sakhantassa i hoti vā.",
  "anya-e0201n0:1077": "Sakhīnaṃ, sakhismā, sakhimhā, sakhā, sakhinā, sakhārasmā, sakhāramhā, sakhārā, sakhārehi, sakhārebhi, sakhehi, sakhebhi, sakhissa, sakhino, sakhārānaṃ, sakhānaṃ, sakhīnaṃ.",
  "anya-e0201n0:1078": "152. Ṭe smiṃno ka. 192; rū. 135.",
  "anya-e0201n0:1079": "Sakhato smiṃno ṭe hoti. Niccatthamidaṃ suttaṃ.",
  "anya-e0201n0:1080": "Sakhe, sakhāresu, sakhesu. “Netādisā sakhā honti, labbhā me jīvato sakhā”ti jā. 1.7.9 pāḷi. Purisādinayena yonaṃ vidhi.",
  "anya-e0201n0:1081_0": "Samāse pana sabbaṃ purisādirūpaṃ labbhati, “sabbamitto sabbasakho, pāpamitto pāpasakho”ti",
  "anya-e0201n0:1081_1": "dī. ni. 3.253 ca pāḷi. Pāpasakho, pāpasakhā, pāpasakhaṃ, pāpasakhe, pāpasakhena,",
  "anya-e0201n0:1081_2": "pāpasakhehi, pāpasakhebhi…pe… pāpasakhasmiṃ, pāpasakhamhi, pāpasakhe, pāpasakhesu.",
  "anya-e0201n0:1082": "Yuvā gacchati.",
  "anya-e0201n0:1083": "153. Yonaṃ none vā ka. 155, 157; rū. 137, 140; nī. 335, 343.",
  "anya-e0201n0:1084": "Yuva, pumādīhi paṭhamā, dutiyāyonaṃ kamena no, ne honti vā.",
  "anya-e0201n0:1085": "154. Nonānesvā ka. 157; rū. 140; nī. 343.",
  "anya-e0201n0:1086": "No, nā, nesu yuvādīnaṃ anto ā hoti vā.",
  "anya-e0201n0:1087": "Yuvāno, yuvānā, yuvā, he yuva, he yuvā, he yuvāno, he yuvā vā, yuvānaṃ, yuvaṃ, yuvāne, yuve, yuvena, yuvānā.",
  "anya-e0201n0:1088": "155. Yuvādīnaṃ suhisvānaṅa ka. 157; rū. 140; nī. 337-9, 343.",
  "anya-e0201n0:1089": "Yuva, pumādīnaṃ anto ānaṅa hoti vā su, hisu.",
  "anya-e0201n0:1090": "Yuvānehi, yuvehi, yuvānebhi, yuvebhi, yuvassa.",
  "anya-e0201n0:1091": "156. Yuvā sassino.",
  "anya-e0201n0:1092": "Yuvato sassa ino hoti vā.",
  "anya-e0201n0:1093": "Yuvino, yuvānaṃ, yuvasmā, yuvamhā.",
  "anya-e0201n0:1094": "157. Smāsmiṃnaṃ nāne ka. 156-7-8; rū. 140-2-3.",
  "anya-e0201n0:1095": "Yuva, pumādīhi smā, smiṃnaṃ nā, ne honti vā. ‘Nonānesvā’ti nāmhi āttaṃ.",
  "anya-e0201n0:1096": "Yuvānā, yuvānehi, yuvānebhi, yuvehi, yuvebhi, yuvassa, yuvino, yuvānaṃ, yuvasmiṃ, yuvamhi, yuve, yuvāne, yuvānesu, yuvesu.",
  "anya-e0201n0:1097": "Rūpasiddhiyaṃ pana “maghava, yuvādīnamantassa ānādeso hoti vā sabbāsu vibhattīsū”ti rū. 140; nī. 343 vuttaṃ.",
  "anya-e0201n0:1098": "Pumā, pumāno, he puma, he pumā.",
  "anya-e0201n0:1099": "158. Gassaṃ ka. 153; rū. 138; nī. 333.",
  "anya-e0201n0:1100": "Pumato gassa aṃ hoti vā.",
  "anya-e0201n0:1101": "He pumaṃ, he pumāno, pumānaṃ, pumaṃ, pumāne, pume.",
  "anya-e0201n0:1102": "159. Nāmhi ka. 159; rū. 139; nī. 340.",
  "anya-e0201n0:1103": "Nāmhi pumantassa ā hoti vā.",
  "anya-e0201n0:1104": "Pumānā, pumena.",
  "anya-e0201n0:1105": "160. Pumakammathāmaddhānaṃ vā sasmāsu ca ka. 157, 159; rū. 139, 140; nī. 338, 140.",
  "anya-e0201n0:1106": "Nāmhi ca sa, smāsu ca puma, kamma, thāmaddhānaṃ anto u hoti vā.",
  "anya-e0201n0:1107_0": "Pumunā, pumānehi, pumānebhi, pumehi, pumebhi, pumassa, pumuno, pumānaṃ, pumasmā,",
  "anya-e0201n0:1107_1": "pumamhā, pumānā, pumunā, pumānehi, pumānebhi, pumehi, pumebhi, pumuno, pumassa, pumānaṃ,",
  "anya-e0201n0:1107_2": "pumasmiṃ, pumamhi, pume.",
  "anya-e0201n0:1108": "161. Pumā ka. 156; rū. 142; nī. 336.",
  "anya-e0201n0:1109": "Pumato smiṃno ne hoti vā. ‘Nonānesvā’ti pumantassa āttaṃ.",
  "anya-e0201n0:1110": "Pumāne.",
  "anya-e0201n0:1111": "162. Sumhā ca ka. 158; rū. 143; nī. 339.",
  "anya-e0201n0:1112": "Sumhi pumantassa ā ca hoti āne ca.",
  "anya-e0201n0:1113": "Pumānesu, pumāsu, pumesu.",
  "anya-e0201n0:1114_0": "Si, yonaṃ purisādividhi ca hoti, “yathā balākayonimhi, na vijjati pumo sadā apa.",
  "anya-e0201n0:1114_1": "thera 1.1.511, soḷasitthisahassānaṃ, na vijjati pumo tadā cariyā 3.49, itthī hutvā",
  "anya-e0201n0:1114_2": "svajja pumomhi devo dī. ni. 2.354, thiyo tassa pajāyanti, na pumā jāyare kule”ti jā. 1.8.54 pāḷī.",
  "anya-e0201n0:1115_0": "Maghavasaddo yuvasaddasadisoti rūpasiddhiyaṃ rū. 66 vuttaṃ, guṇavādigaṇikoti saddanītiyaṃ",
  "anya-e0201n0:1115_1": "nī. pada. 220 icchito. Aghanti dukkhaṃ pāpañca vuccati, na aghaṃ maghaṃ, sukhaṃ puññañca,",
  "anya-e0201n0:1115_2": "magho iti purāṇaṃ nāmaṃ assa atthīti maghavāti saṃ. ni. 1.259 attho pāḷiyaṃ dissati.",
  "anya-e0201n0:1116": "Thāmasaddo purisādigaṇo, thāmena, thāmunā, thāmassa, thāmuno, thāmasmā, thāmamhā, thāmā, thāmunā, thāmassa, thāmuno. Sesaṃ purisasamaṃ.",
  "anya-e0201n0:1117_0": "Addhā vuccati kālo. Nādyekavacanesu-dīghena addhunā, addhanā, addhena, dīghassa addhuno,",
  "anya-e0201n0:1117_1": "addhussa, addhassa, addhunā, addhumhā, addhusmā, addhā, addhamhā, addhasmā, addhuno,",
  "anya-e0201n0:1117_2": "addhussa, addhassa, addhani, addhe, addhamhi, addhasminti cūḷamoggallāne āgataṃ. Sesaṃ yuvasadisaṃ.",
  "anya-e0201n0:1118": "Upaddhavācako addhasaddo idha na labbhati, ekaṃsatthavācako ca nipāto eva. “Addhānamaggappaṭipanno”tiādīsu addhānasaddo pana visuṃ siddho napuṃsakaliṅgova.",
  "anya-e0201n0:1119_0": "Muddhasadde “muddhā te phalatu sattadhā, muddhā me phalatu sattadhā” iccādīsu jā.",
  "anya-e0201n0:1119_1": "1.16.295; dha. pa. aṭṭha. 1.tissattheravatthu siro vuccati, “pabbatamuddhaniṭṭhito”",
  "anya-e0201n0:1119_2": "iccādīsu dī. ni. 2.70 matthakaṃ vuccati, tadubhayaṃ idha labbhati, smiṃvacane muddhanīti",
  "anya-e0201n0:1119_3": "siddhaṃ, sesaṃ yuvasamaṃ. Bālavācako pana purisanayo. Hatthamuṭṭhivācako itthiliṅgo.",
  "anya-e0201n0:1120": "Asmā vuccati pāsāṇo, usmā vuccati kāyaggi, bhismā vuccati bhayānako mahākāyo.",
  "anya-e0201n0:1121": "Tattha asmasadde “taṃ te paññāya bhindāmi, āmaṃ pakkaṃva asmanā su. ni. 445, mā tvaṃ cande khali asmanī”ti pāḷī. Sesaṃ yuvasamaṃ. Usmā, bhismāsaddāpi yuvasadisāti vadanti.",
  "anya-e0201n0:1122": "Cūḷamoggallāne muddha, gāṇḍīvadhanva, aṇima, laghimādayo ca asmasadisāti vuttaṃ.",
  "anya-e0201n0:1123": "Yattha suttavidhānaṃ na dissati, tattha mahāvuttinā vā suttavibhattena vā rūpaṃ vidhiyati.",
  "anya-e0201n0:1124": "Iti rājādiyuvādigaṇarāsi.",
  "anya-e0201n0:1125": "Akārantapulliṅgaṃ niṭṭhitaṃ.",
  "anya-e0201n0:1126": "Ākārantapulliṅgarāsi",
  "anya-e0201n0:1127": "‘Gasīna’nti silopo, sā tiṭṭhati.",
  "anya-e0201n0:1128": "‘Ekavacanayosvaghona’nti yosu ca ekavacanesu ca rasso, ‘ato yona’miccādinā vidhānaṃ, sā tiṭṭhanti.",
  "anya-e0201n0:1129": "163. Sāssaṃse cānaṅa.",
  "anya-e0201n0:1130": "Aṃ, sesu ge ca sāsaddassa ānaṅa hoti.",
  "anya-e0201n0:1131": "Bho sāna, bhonto sā, saṃ, sānaṃ, se, sena, sāhi, sābhi, sassa, sānassa, sānaṃ, sasmā, samhā, sā, sāhi, sābhi, sassa, sānassa, sānaṃ, sasmiṃ, samhi, se, sāsu.",
  "anya-e0201n0:1132": "Atha vā ‘sāssaṃse cānaṅa’iti sutte casaddo avuttasamuccayatthopi hotītikatvā sito sesāsu vibhattīsupi ānaṅa hoti vā, mahāvuttinā ca ānādesato yonaṃ o.",
  "anya-e0201n0:1133": "Sā gacchati, sāno gacchanti, sā vā, he sa, he sā, he sāna, he sā, he sāno, saṃ, sānaṃ, se, sāne iccādi.",
  "anya-e0201n0:1134": "Saddanītirūpaṃ vuccate –",
  "anya-e0201n0:1135_0": "Sā tiṭṭhati, sā tiṭṭhanti, sāno tiṭṭhanti, bho sā, bhonto sā, sāno, sānaṃ, sāne,",
  "anya-e0201n0:1135_1": "sānā, sānehi, sānebhi, sāssa, sānaṃ, sānā, sānehi, sānebhi, sāssa, sānaṃ, sāne, sānesūti nīti. pada. 211.",
  "anya-e0201n0:1136": "Vattahā vuccati satto sakko (amarakosa, 1-145 gāthāyaṃ).",
  "anya-e0201n0:1137": "164. Vattahā sanaṃnaṃ nonānaṃ.",
  "anya-e0201n0:1138": "Vattahato sassa no hoti, naṃvacanassa nānaṃ hoti.",
  "anya-e0201n0:1139": "Vattahāno deti, vattahānānaṃ deti. Sesaṃ yuvasaddasamaṃ.",
  "anya-e0201n0:1140": "Saddanītiyaṃ pana nā, sesu vattahinā, vattahinoti nīti. pada. 219; (tattha nāmhi vattahānāti dissati) vuttaṃ.",
  "anya-e0201n0:1141_0": "Daḷhadhammā, daḷhadhammā, daḷhadhammāno. “Sikkhitā daḷhadhammino”tipi saṃ. ni. 1.209",
  "anya-e0201n0:1141_1": "pāḷi. Bho daḷhadhammā, bhonto daḷhadhammā, daḷhadhammāno, daḷhadhammino, daḷhadhammānaṃ,",
  "anya-e0201n0:1141_2": "daḷhadhammāne, daḷhadhamminā, daḷhadhammehi. Sesaṃ purisasamaṃ. Evaṃ paccakkhadhammāti.",
  "anya-e0201n0:1141_3": "Vivaṭacchadasadde pana nāmhi ittaṃ natthi, sesaṃ daḷhadhammasamaṃ. Pāḷiyaṃ pana “daḷhadhammoti",
  "anya-e0201n0:1141_4": "vissuto”ti jā. 2.22.300 ca “loke vivaṭacchado”ti dī. ni. 1.258 ca diṭṭhattā ete saddā",
  "anya-e0201n0:1141_5": "purisarūpā akārantāpi yujjanti.",
  "anya-e0201n0:1142_0": "Vuttasirā vuccati navavoropitakeso, vuttasirā brāhmaṇo, vuttasirā, vuttasirāno, vuttasirānaṃ,",
  "anya-e0201n0:1142_1": "vuttasirāne, vuttasirānā, vuttasirānehi. Sesaṃ purisasamaṃ. Pāḷiyaṃ pana “kāpaṭiko",
  "anya-e0201n0:1142_2": "māṇavo vuttasiro”tipi ma. ni. 2.426 dissati.",
  "anya-e0201n0:1143_0": "Rahā vuccati pāpadhammo. Rahā, rahā, rahino, rahānaṃ, rahine, rahinā, rahinehi, rahinebhi,",
  "anya-e0201n0:1143_1": "rahassa, rahino, rahānaṃ…pe… rahāne, rahānesūti nīti. pada. 217 sabbaṃ saddanītiyaṃ",
  "anya-e0201n0:1143_2": "vuttaṃ, idha pana mahāvuttinā siddhaṃ.",
  "anya-e0201n0:1144": "Iti ākārantapulliṅgarāsi.",
  "anya-e0201n0:1145": "Ikārantapulliṅgarāsi",
  "anya-e0201n0:1146": "‘Gasīna’nti lopo, muni gacchati.",
  "anya-e0201n0:1147": "165. Lopo ka. 118; rū. 146; nī. 293.",
  "anya-e0201n0:1148": "Jha, lato yonaṃ lopo hoti. ‘Yolopanīsu dīgho’ti dīgho.",
  "anya-e0201n0:1149": "Munī gacchanti.",
  "anya-e0201n0:1150": "166. Yosu jhissa pume ka. 96; rū. 148; nī. 259.",
  "anya-e0201n0:1151": "Pulliṅge yosu jhasaññassa i-kārassa ṭa hoti vā.",
  "anya-e0201n0:1152": "Munayo gacchanti.",
  "anya-e0201n0:1153": "Jhissāti kiṃ? Rattiyo, daṇḍino.",
  "anya-e0201n0:1154": "Pumeti kiṃ? Aṭṭhīni.",
  "anya-e0201n0:1155": "Bho muni, ‘ayunaṃ vā dīgho’ti dīgho, bho munī, bhonto munī, bhonto munayo, muniṃ, munī, munayo, muninā, munīhi, munībhi, munissa, munino, munīnaṃ, munismā, munimhā.",
  "anya-e0201n0:1156": "167. Nā smāssa ka. 215; rū. 41; nī. 442.",
  "anya-e0201n0:1157": "Jha, lato smāssa nā hoti vā.",
  "anya-e0201n0:1158": "Muninā, munīhi, munībhi, munissa, munino, munīnaṃ, munismiṃ, munimhi, munīsu.",
  "anya-e0201n0:1159": "Isi gacchati, isī, isayo, bho isi, bho isī, bhonto isī, bhonto isayo iccādi.",
  "anya-e0201n0:1160": "Aggi jalati, aggī, aggayo, bho aggi, bho aggī, bhonto aggī, bhonto aggayo iccādi.",
  "anya-e0201n0:1161_0": "Evaṃ kucchi, muṭṭhi, gaṇṭhi, maṇi, pati, adhipati, gahapati, senāpati, narapati,",
  "anya-e0201n0:1161_1": "yati, ñāti, sāti, vatthi, atithi, sārathi, bondi, ādi, upādi, nidhi, vidhi, odhi,",
  "anya-e0201n0:1161_2": "byādhi, samādhi, udadhi, upadhi, nirupadhi, dhani, senāni, kapi, dīpi, kimi, timi,",
  "anya-e0201n0:1161_3": "ari, hari, giri, kali, bali, sāli, añjali, kavi, ravi, asi, masi, kesi, pesi, rāsi, ahi, vīhiiccādayo.",
  "anya-e0201n0:1162": "Visesavidhānamuccate.",
  "anya-e0201n0:1163_0": "Mahāvuttinā akatarassehipi kehici jhasaññehi yonaṃ no hoti, “cha munino agāramunino,",
  "anya-e0201n0:1163_1": "anagāramunino, sekhamunino, asekhamunino, paccekamunino, munimunino”ti mahāni. 14",
  "anya-e0201n0:1163_2": "ca “ñāṇupapannā munino vadantī”ti ca “ekamekāya itthiyā, aṭṭhaṭṭha patino siyu”nti",
  "anya-e0201n0:1163_3": "ca jā. 2.21.344 “patino kiramhākaṃ visiṭṭhanārīna” vi. va. 323 nti ca “haṃsādhipatino",
  "anya-e0201n0:1163_4": "ime”ti jā. 2.21.38 ca suttapadāni dissanti.",
  "anya-e0201n0:1164_0": "Gāthāsu ‘ghabrahmāditve’ti munito gassa ettañca hoti, porohicco tavaṃ mune apa. thera",
  "anya-e0201n0:1164_1": "1.1.540, dhammadasso tavaṃ mune apa. thera 1.1.540, ciraṃ jīva mahāvīra, kappaṃ tiṭṭha",
  "anya-e0201n0:1164_2": "mahāmune apa. thera 1.2.168, paṭiggaṇha mahāmune apa. thera 1.41.83. Tuyhatthāya",
  "anya-e0201n0:1164_3": "mahāmuneti apa. thera 1.3.345.",
  "anya-e0201n0:1165_0": "Tehiyeva aṃvacanassa nañca hoti, tamāhu ekaṃ muninaṃ carantaṃ su. ni. 210, muninaṃ",
  "anya-e0201n0:1165_1": "monapathesu sikkhamānaṃ jā. 1.8.44, pitaraṃ puttagiddhinaṃ jā. 2.22.2377, sabbakāmasamiddhinaṃ jā. 1.13.103.",
  "anya-e0201n0:1166": "Isisadde pana –",
  "anya-e0201n0:1167": "168. Ṭe sissisismā ṭe sissasmā (mūlapāṭhe).",
  "anya-e0201n0:1168": "Isimhā sissa ṭe hoti vā.",
  "anya-e0201n0:1169_0": "Yo no’jja vinaye kaṅkhaṃ, atthadhammavidū ise jā. 2.22.1164. ‘Ghabrahmāditve’ti gassa",
  "anya-e0201n0:1169_1": "ettañca hoti, nisīdāhi mahāise jā. 2.20.114, tvaṃ no’si saraṇaṃ ise jā. 2.22.1326,",
  "anya-e0201n0:1169_2": "putto uppajjataṃ ise jā. 1.14.104.",
  "anya-e0201n0:1170": "169. Dutiyassa yossa.",
  "anya-e0201n0:1171": "Isimhā dutiyassa yossa ṭe hoti vā.",
  "anya-e0201n0:1172": "Samaṇe brāhmaṇe vande, sampannacaraṇe ise jā. 1.16.314.",
  "anya-e0201n0:1173_0": "Samāse pana mahesi gacchati, mahesī gacchanti, mahesayo, mahesino. Aṃvacane mahesinanti",
  "anya-e0201n0:1173_1": "sijjhati. “Saṅgāyiṃsu mahesayo vi. va. ganthārambhakathā pe. va. ganthārambhakathā,",
  "anya-e0201n0:1173_2": "vānamuttā mahesayo”ti abhidhammatthasaṅgahe 113 piṭṭhe ca “na taṃ sammaggatā yaññaṃ,",
  "anya-e0201n0:1173_3": "upayanti mahesino, etaṃ sammaggatā yaññaṃ, upayanti mahesino saṃ. ni. 1.120, pahantā",
  "anya-e0201n0:1173_4": "mahesino kāme, yena tiṇṇā mahesino”ti ca “mahesiṃ vijitāvina”nti ma. ni. 2.459 ca",
  "anya-e0201n0:1173_5": "“saṅghañcāpi mahesinaṃ, kuñjaraṃva mahesinaṃ, upagantvā mahesinaṃ bu. vaṃ. 9.1, khippaṃ",
  "anya-e0201n0:1173_6": "passa mahesinaṃ jā. 2.19.70, katakiccaṃ mahesina”nti jā. 2.19.102 ca suttapadāni dissanti.",
  "anya-e0201n0:1174": "Aggisadde –",
  "anya-e0201n0:1175": "170. Sissaggito ni ka. 95; rū. 145; nī. 254; ‘sissāggito ni’ (bahūsu).",
  "anya-e0201n0:1176": "Aggito sissa ni hoti vā.",
  "anya-e0201n0:1177": "Aggi jalati, aggini jalati, aggī jalanti, aggayo iccādi.",
  "anya-e0201n0:1178_0": "Pāḷiyaṃ pana “aggi, gini, agginī”ti tayo aggipariyāyā dissanti – “rāgaggi, dosaggi,",
  "anya-e0201n0:1178_1": "mohaggī”ti a. ni. 7.46 ca “channā kuṭi āhito gini, vivaṭā kuṭi nibbuto gini su. ni.",
  "anya-e0201n0:1178_2": "19, mahāgini sampajjalito theragā. 702 (thokaṃ visadisaṃ), yasmā so jāyate ginī”ti",
  "anya-e0201n0:1178_3": "jā. 1.10.58 ca “agginiṃ sampajjalitaṃ pavisantī”ti su. ni. 675 ca. Tesaṃ visuṃ visuṃ rūpamālā labbhati.",
  "anya-e0201n0:1179_0": "Seṭṭhi, pati, adhipati, senāpati, atithi, sārathisaddehi ca yonaṃ no hoti, aṃvacanassa",
  "anya-e0201n0:1179_1": "naṃ hoti vā, seṭṭhino, seṭṭhinaṃ, patino, patinaṃ, adhipatino, adhipatinaṃ, senāpatino,",
  "anya-e0201n0:1179_2": "senāpatinaṃ, atithino, atithinaṃ, sārathino, sārathinanti. Gahapatayo, jānipatayo",
  "anya-e0201n0:1179_3": "iccādīni niccarūpāni dissanti.",
  "anya-e0201n0:1180": "Ādisadde –",
  "anya-e0201n0:1181_0": "‘Ratthyādīhi ṭo smiṃno’ti smiṃno ṭo hoti, ādismiṃ, ādimhi, ādo, gāthādo, pādādo.",
  "anya-e0201n0:1181_1": "“Ādiṃ, gāthādiṃ, pādādiṃ” iccādīsu pana ādhāratthe dutiyā eva “imaṃ rattiṃ, imaṃ",
  "anya-e0201n0:1181_2": "divasaṃ, purimaṃ disaṃ, pacchimaṃ disaṃ, taṃ khaṇaṃ, taṃ layaṃ, taṃ muhuttaṃ” iccādīsu viya.",
  "anya-e0201n0:1182": "Idāni samāse jhissa ṭādesābhāvo vuccati.",
  "anya-e0201n0:1183": "171. Itoññatthe pume.",
  "anya-e0201n0:1184": "Pume aññapadatthasamāse i-kāramhā paṭhamā, dutiyāyonaṃ kamena no, ne honti vā. Suttavibhattena uttarapadatthasamāsepi kvaci yonaṃ no, ne honti.",
  "anya-e0201n0:1185": "Paṭhamāyomhi –",
  "anya-e0201n0:1186_0": "Micchādiṭṭhino, sammādiṭṭhino, muṭṭhassatino, upaṭṭhitassatino, asāre sāramatino",
  "anya-e0201n0:1186_1": "dha. pa. 11, nimmānaratino devā, ye devā vasavattino saṃ. ni. 1.168, aṭṭhete cakkavattino,",
  "anya-e0201n0:1186_2": "dhamme dhammānuvattino saṃ. ni. 5.34, saggaṃ sugatino yanti dha. pa. 126, tomara’ṅkusapāṇino",
  "anya-e0201n0:1186_3": "jā. 2.22.223, daṇḍamuggarapāṇino, ariyavuttino, nipakā santavuttino iccādi.",
  "anya-e0201n0:1187": "Dutiyāyomhi –",
  "anya-e0201n0:1188": "Muṭṭhassatine, upaṭṭhitassatine, ariyavuttine, tomara’ṅkusapāṇine jā. 2.22.190 iccādi.",
  "anya-e0201n0:1189": "Vātveva? Micchādiṭṭhī janā gacchanti, micchādiṭṭhī jane passati.",
  "anya-e0201n0:1190": "Garū pana “tomara’ṅkusapāṇayo, atthe visāradamatayo”ti ka. 253 rūpāni idha icchanti.",
  "anya-e0201n0:1191": "Aññattheti kiṃ? Micchādiṭṭhiyo dhammā, micchādiṭṭhiyo dhamme.",
  "anya-e0201n0:1192": "Pumeti kiṃ? Micchādiṭṭhiniyo itthiyo, micchādiṭṭhīni kulāni.",
  "anya-e0201n0:1193": "172. Ne smiṃno kvaci nī. 453.",
  "anya-e0201n0:1194": "Pume aññatthe ito smiṃno kvaci ne hoti.",
  "anya-e0201n0:1195": "Kataññumhi ca posamhi, sīlavante ariyavuttine jā. 1.10.78. Sabbakāmasamiddhine kule, chattapāṇine, daṇḍapāṇine, tomara’ṅkusapāṇine jā. 2.22.190 iccādi.",
  "anya-e0201n0:1196": "Suttavibhattena ītopi smiṃno kvaci ne hoti, mātaṅgasmiṃ yasassine jā. 2.19.96, devavaṇṇine, brahmavaṇṇine, arahantamhi tādine theragā. 1182 iccādi.",
  "anya-e0201n0:1197": "Ikārantapulliṅgarāsi niṭṭhito.",
  "anya-e0201n0:1198": "Īkārantapulliṅgarāsi",
  "anya-e0201n0:1199_0": "Īkārante ‘simhi nā’napuṃsakassā’ti suttena simhi rassattaṃ natthi, ‘ge vā’ti ge pare",
  "anya-e0201n0:1199_1": "vikappena rasso, yosu ca aṃ, nā, sa, smā, smiṃ su ca ‘ekavacanayosvaghona’nti niccaṃ",
  "anya-e0201n0:1199_2": "rasso, daṇḍī gacchati. ‘Jantu hetu’ iccādisuttena vikappena yonaṃ lopo, daṇḍī gacchanti.",
  "anya-e0201n0:1200": "Pakkhe –",
  "anya-e0201n0:1201": "173. Yonaṃ none pume ka. 225; rū. 151; nī. 452, 453.",
  "anya-e0201n0:1202": "Pume jhasaññamhā ī-kārato paṭhamā, dutiyāyonaṃ kamena no, ne honti vā.",
  "anya-e0201n0:1203": "Daṇḍino gacchanti, bhodaṇḍi, bho daṇḍī, bhonto daṇḍino, daṇḍiṃ.",
  "anya-e0201n0:1204": "174. Naṃ jhīto ka. 224; rū. 153; nī. 451.",
  "anya-e0201n0:1205": "Pume jhasaññamhā ī-kārato aṃvacanassa naṃ hoti vā.",
  "anya-e0201n0:1206": "Daṇḍinaṃ.",
  "anya-e0201n0:1207": "175. No vā ’no’ (bahūsu).",
  "anya-e0201n0:1208": "Pume jhīto dutiyāyossa no hoti vā.",
  "anya-e0201n0:1209": "Daṇḍī, daṇḍino, daṇḍine, daṇḍinā, daṇḍīhi, daṇḍībhi, daṇḍissa, daṇḍino, daṇḍīnaṃ, daṇḍismā, daṇḍimhā, daṇḍinā, daṇḍīhi, daṇḍībhi, daṇḍissa, daṇḍino, daṇḍīnaṃ, daṇḍismiṃ, daṇḍimhi.",
  "anya-e0201n0:1210": "176. Smiṃno niṃ ka. 226; rū. 154; nī. 416.",
  "anya-e0201n0:1211": "Jhīto smiṃno ni hoti vā.",
  "anya-e0201n0:1212": "Daṇḍini.",
  "anya-e0201n0:1213": "‘Ne smiṃno kvacī’ti vibhattasuttena smiṃno ne ca hoti, daṇḍine, daṇḍīsu.",
  "anya-e0201n0:1214_0": "Evaṃ cakkī, pakkhī, sukhī, sikhī, cāgī, bhāgī, bhogī, yogī, saṅghī, vācī, dhajī,",
  "anya-e0201n0:1214_1": "bhajī, kuṭṭhī, raṭṭhī, dāṭhī, ñāṇī, pāṇī, gaṇī, guṇī, cammī, dhammī, sīghayāyī, pāpakārī,",
  "anya-e0201n0:1214_2": "brahmacārī, māyāvī, medhāvī, bhuttāvī, bhayadassāvī, yasassī, tejassī, chattī, pattī,",
  "anya-e0201n0:1214_3": "dantī, mantī, sattughātī, sīhanādī, sāmī, piyappasaṃsī. Atthadassī, dhammadassī iccādayo.",
  "anya-e0201n0:1214_4": "Gāmaṇī, senānī, sudhī iccādīsu pana smiṃno nittaṃ natthi.",
  "anya-e0201n0:1215": "Visesavidhānamuccate.",
  "anya-e0201n0:1216": "Mahāvuttinā yosu jhī-kārassapi kvaci ṭattaṃ hoti,",
  "anya-e0201n0:1217": "“Haṃsā koñcā mayūrā ca, hatthayo pasadā migā;",
  "anya-e0201n0:1218": "Sabbe sīhassa bhāyanti, natthi kāyasmiṃ tulyatā jā. 1.2.103.",
  "anya-e0201n0:1219_0": "Purisālū ca hatthayo, saññatā brahmacārayo a. ni. 6.37, apace brahmacārayo”ti dissanti.",
  "anya-e0201n0:1219_1": "Tattha ‘hatthayo’ti hatthino, ‘purisālū’ti purisalolā balavāmukhayakkhiniyo, ‘brahmacārayo’ti",
  "anya-e0201n0:1219_2": "brahmacārino, ‘apace’ti pūjeyya.",
  "anya-e0201n0:1220": "Sussapi kvaci nesu hoti, susukhaṃ vata jīvāma, verinesu averino dha. pa. 197, verinesu manussesu, viharāma averino. Tattha ‘verinesū’ti verīcittavantesu.",
  "anya-e0201n0:1221_0": "Samāsepi paṭhamāyossa nottaṃ, dutiyāyossa nottaṃ nettañca hoti. Tattha dve nottāni",
  "anya-e0201n0:1221_1": "pākaṭāni. Nettaṃ pana vuccate, “assamaṇe samaṇamānine a. ni. 8.10, nare pāṇātipātine",
  "anya-e0201n0:1221_2": "itivu. 93, mañjuke piyabhāṇine jā. 2.22.1721, māladhārine jā. 2.22.1727, kāsikuttamadhārine",
  "anya-e0201n0:1221_3": "jā. 2.22.195, vaṇṇavante yasassine dī. ni. 2.282, cāpahatthe kalāpine, ubho bhassaravaṇṇine",
  "anya-e0201n0:1221_4": "jā. 2.21.111, brāhmaṇe devavaṇḍine, samuddharati pāṇine apa. therī 2.3.137, evaṃ",
  "anya-e0201n0:1221_5": "jarā ca maccu ca, adhivattanti pāṇine”ti saṃ. ni. 1.136 dissanti. Tattha ‘bhassaravaṇṇine’ti",
  "anya-e0201n0:1221_6": "pabhassaravaṇṇavante. Smiṃno nette pana “mātaṅgasmiṃ yasassine” iccādīni jā. 2.19.96 pubbe vuttāneva.",
  "anya-e0201n0:1222": "Īkārantapulliṅgarāsi niṭṭhito.",
  "anya-e0201n0:1223": "Ukārantapulliṅgarāsi",
  "anya-e0201n0:1224": "Bhikkhādigaṇarāsi",
  "anya-e0201n0:1225": "‘Gasīna’nti silopo, bhikkhu. Yonaṃ lope dīgho, bhikkhū.",
  "anya-e0201n0:1226": "Pakkhe –",
  "anya-e0201n0:1227": "177. Lā yonaṃ vo pume ka. 119; rū. 155; nī. 294.",
  "anya-e0201n0:1228": "Pume lasaññehi uvaṇṇehi yonaṃ vo hoti vāti yonaṃ vo.",
  "anya-e0201n0:1229": "178. Vevosu lussa ka. 97; rū. 156; nī. 260.",
  "anya-e0201n0:1230": "Pume ve, vosu paresu lasaññassa u-kārassa ṭa hoti.",
  "anya-e0201n0:1231": "Bhikkhavo.",
  "anya-e0201n0:1232": "Lussāti kiṃ? Sayambhuvo.",
  "anya-e0201n0:1233": "Bho bhikkhu, bho bhikkhū, bhonto bhikkhū.",
  "anya-e0201n0:1234": "179. Pumālapane vevo ka. 116; rū. 157; nī. 291.",
  "anya-e0201n0:1235": "Pume ālapane lasaññamhā u-kārato yossa ve, vo honti vā.",
  "anya-e0201n0:1236_0": "Bhonto bhikkhave, atha kho bhagavā bhikkhū āmantesi “bhikkhavo”ti ma. ni. 1.1, devakāyā",
  "anya-e0201n0:1236_1": "abhikkantā, te vijānātha bhikkhavo dī. ni. 2.334, bhikkhuṃ, bhikkhū, bhikkhavo, bhikkhunā.",
  "anya-e0201n0:1236_2": "‘Sunaṃhisū’ti dīgho, bhikkhūhi, bhikkhūbhi, bhikkhussa, bhikkhuno, bhikkhūnaṃ, bhikkhusmā,",
  "anya-e0201n0:1236_3": "bhikkhumhā, bhikkhunā, bhikkhūhi, bhikkhūbhi, bhikkhussa, bhikkhuno, bhikkhūnaṃ,",
  "anya-e0201n0:1236_4": "bhikkhusmiṃ, bhikkhumhi, bhikkhūsu.",
  "anya-e0201n0:1237": "Evaṃ maṅku, maccu, ucchu, paṭu, bhāṇu, setu, ketu, sattu, sindhu, bandhu, kāru, neru, meru, ruru, veḷu iccādayo.",
  "anya-e0201n0:1238": "Visesavidhānamuccate.",
  "anya-e0201n0:1239": "Hetu, jantu, kurusaddesu ‘jantuhetu’ iccādisuttena vikappena yonaṃ lopo, hetu dhammo, hetū dhammā, atīte hetavo pañca.",
  "anya-e0201n0:1240": "180. Yomhi vā kvaci ka. 97; rū. 156; nī. 260.",
  "anya-e0201n0:1241": "Yosu lasaññino u-kārassa kvaci ṭa hoti vā.",
  "anya-e0201n0:1242": "Atīte hetayo pañca.",
  "anya-e0201n0:1243": "Vāti kiṃ? Hetuyo.",
  "anya-e0201n0:1244": "Kvacīti kiṃ? Bhikkhavo.",
  "anya-e0201n0:1245": "Bho hetu, bho hetū, bhonto hetū, hetavo, hetayo, hetuyo vā, hetuṃ, hetū, hetavo, hetayo, hetuyo vā. Sesaṃ bhikkhusamaṃ.",
  "anya-e0201n0:1246": "Jantu gacchati, jantū, jantayo, jantuyo vā.",
  "anya-e0201n0:1247": "181. Jantādito no ca ka. 119; rū. 155; nī. 294; ‘jantvādito’ (bahūsu).",
  "anya-e0201n0:1248": "Pume jantādito yonaṃ no ca hoti vo ca.",
  "anya-e0201n0:1249": "Jantuno, jantavo, bhojantu, bhojantū, bhonto jantū, jantayo, jantuyo, jantuno, jantavo, jantuṃ, jantū, jantayo, jantuyo, jantuno, jantavo. Sesaṃ bhikkhusamaṃ.",
  "anya-e0201n0:1250": "Kuru, kurū, kurayo, kuruyo, kuruno, kuravoti sabbaṃ jantusamaṃ.",
  "anya-e0201n0:1251": "“Ajjeva taṃ kurayo pāpayātu jā. 2.22.1632, nandanti taṃ kurayo dassanena jā. 2.22.1641, ajjeva taṃ kurayo pāpayāmī”ti jā. 2.22.1634 dissanti.",
  "anya-e0201n0:1252_0": "Mahāvuttinā latopi aṃvacanassa kvaci naṃ hoti, “kimatthinaṃ bhikkhunaṃ āhu, bhikkhunamāhu",
  "anya-e0201n0:1252_1": "maggadesiṃ, bhikkhunamāhu maggajīviṃ, buddhaṃ ādiccabandhuna”nti dissanti, tathā",
  "anya-e0201n0:1252_2": "“roganiḍḍaṃ pabhaṅgunaṃ, bhogānañca pabhaṅgunaṃ dha. pa. 139, viññāṇañca virāguna”nti",
  "anya-e0201n0:1252_3": "ca. Tattha ‘kimatthina’nti kiṃsabhāvaṃ, ‘maggadesi’nti maggaṃ desentaṃ, ‘maggajīvi’nti",
  "anya-e0201n0:1252_4": "magge jīvantaṃ, ‘roganiḍḍa’nti rogānaṃ kulāvakabhūtaṃ, ‘pabhaṅguna’nti pabhijjanasīlaṃ,",
  "anya-e0201n0:1252_5": "‘virāguna’nti virajjanasīlaṃ. Katthaci paṭhamantampi dissati, tattha nāgamo.",
  "anya-e0201n0:1253": "Iti bhikkhādigaṇarāsi.",
  "anya-e0201n0:1254": "Satthādigaṇarāsi",
  "anya-e0201n0:1255": "Satthādirāsi",
  "anya-e0201n0:1256": "182. Ltupitādīnamā simhi ka. 299; rū. 158; nī. 411.",
  "anya-e0201n0:1257": "Simhi pare ltupaccayantānaṃ satthu, kattuiccādīnaṃ pitādīnañca u-kāro ā hoti. ‘Gasīna’nti lopo.",
  "anya-e0201n0:1258": "Satthā.",
  "anya-e0201n0:1259": "183. Ltupitādīnamase ka. 200; rū. 159; nī. 412.",
  "anya-e0201n0:1260": "Samhā aññasmiṃ vibhattigaṇe pare ltu, pitādīnaṃ u-kāro āraṅa hoti.",
  "anya-e0201n0:1261": "184. Āraṅasmā ka. 205; rū. 160; nī. 421.",
  "anya-e0201n0:1262": "Āraṅato yonaṃ ṭo hoti.",
  "anya-e0201n0:1263": "Satthāro.",
  "anya-e0201n0:1264": "185. Ge a ca ka. 246; rū. 73; nī. 476, 478-9.",
  "anya-e0201n0:1265": "Ge pare ltu, pitādīnaṃ u-kāro hoti a ca ā ca. Bhosattha, bho satthā, bhonto satthāro, satthāraṃ.",
  "anya-e0201n0:1266": "186. Ṭoṭe vā ka. 205; rū. 260; nī. 421.",
  "anya-e0201n0:1267": "Āraṅato yonaṃ kamena ṭo, ṭe honti vā. Ettha ca vāsaddo sakhasadde vikappanattho tattha vidhyantarasabbhāvā. Puna ṭoggahaṇaṃ lahubhāvatthaṃ.",
  "anya-e0201n0:1268": "Satthāro, satthāre.",
  "anya-e0201n0:1269": "187. Ṭā nāsmānaṃ ka. 207, 270; rū. 161, 120; nī. 42, 542.",
  "anya-e0201n0:1270": "Āraṅato nā, smānaṃ ṭā hoti.",
  "anya-e0201n0:1271": "Satthārā, satthārehi, satthārebhi.",
  "anya-e0201n0:1272": "188. Lopo ka. 203; rū. 162; nī. 418.",
  "anya-e0201n0:1273": "Ltu, pitādīhi salopo hoti vā.",
  "anya-e0201n0:1274": "Satthu, satthussa, satthuno.",
  "anya-e0201n0:1275": "189. Naṃmhi vā ka. 201; rū. 163; nī. 416.",
  "anya-e0201n0:1276": "Naṃmhi pare ltu, pitādīnaṃ u-kāro āraṅa hoti vā. Imesaṃ mahānāma tiṇṇaṃ satthārānaṃ ekā niṭṭhā udāhu puthu niṭṭhāti a. ni. 3.127. Satthūnaṃ.",
  "anya-e0201n0:1277": "190. Ā ka. 202; rū. 164; nī. 417.",
  "anya-e0201n0:1278": "Naṃmhi pare ltu, pitādīnaṃ u-kāro ā hoti vā.",
  "anya-e0201n0:1279": "Satthānaṃ, satthārā, satthārehi, satthārebhi, satthu, satthussa, satthuno, satthūnaṃ, satthārānaṃ, satthānaṃ.",
  "anya-e0201n0:1280": "191. Ṭi smiṃno ka. 206; rū. 165; nī. 422.",
  "anya-e0201n0:1281": "Āraṅato smiṃno ṭi hoti.",
  "anya-e0201n0:1282": "192. Rassāraṅa ka. 208; rū. 166; nī. 424.",
  "anya-e0201n0:1283": "Smiṃmhi pare āraṅkato rasso hoti.",
  "anya-e0201n0:1284": "Satthari, satthāresu.",
  "anya-e0201n0:1285": "Bahulādhikārā nā, smāsu satthunāti ca sumhi satthūsūti ca siddhaṃ. “Dhammarājena satthunā, pūjaṃ labbhati bhattusū”ti jā. 2.22.1517 pāḷi. ‘Bhattusū’ti sāmīsu, ‘bhattāsū’tipi pāṭho.",
  "anya-e0201n0:1286": "‘Ltupitādīnamase’ti aseggahaṇena tomhi āraṅa hoti nī. 414, “satthārato satthāraṃ gacchanti, satthārato satthāraṃ ghaṭentī”ti mahāni. 27 pāḷi.",
  "anya-e0201n0:1287_0": "Evaṃ kattā, bhattā, gantā, jetā, janetā, chettā, cheditā, viññātā, viññāpetā, uṭṭhātā,",
  "anya-e0201n0:1287_1": "uṭṭhāpetā, taritā, tāretā, dātā, dāpetā, sandhātā, sandhāpetā, netā, nettā, posetā,",
  "anya-e0201n0:1287_2": "bhettā, yātā, vattā, setā, hantā, sakamandhātā, mahāmandhātā iccādayo.",
  "anya-e0201n0:1288": "Visesavidhānamuccate.",
  "anya-e0201n0:1289": "Mahāvuttinā yonaṃ ā hoti, avitakkitā gabbhamupavajanti jā. 1.13.138 (visadisaṃ), te bhikkhū brūhetā suññāgārānaṃ.",
  "anya-e0201n0:1290": "Amaccavācīhi kattu, khattusaddehi gassa ettaṃ, uṭṭhehi katte taramāno jā. 2.22.1690, natthi bho khatte paroloko dī. ni. 2.408.",
  "anya-e0201n0:1291": "Ge pare āraṅa ca hoti, pucchāma kattāra anomapañña, “kattāraṃ anomapañña”ntipi jā. 1.10.28 yujjati.",
  "anya-e0201n0:1292_0": "Aṃmhi pare pubbassaralopo ca hoti, anukampakaṃ pāṇasamampi bhattuṃ jahanti itthiyo.",
  "anya-e0201n0:1292_1": "“So patīto pamuttena, bhattunā bhattugāravo”ti jā. 2.21.48 diṭṭhattā kattunā, gantunā",
  "anya-e0201n0:1292_2": "iccādīnipi yujjanti.",
  "anya-e0201n0:1293": "Nettumhā smiṃno ettaṃ nī. 430, nette ujuṃ gate sati jā. 1.4.133, ete saddā tīsu liṅgesu samānarūpā honti, kattā itthī, kattā puriso, kattā kulaṃ iccādi.",
  "anya-e0201n0:1294": "Iti satthādirāsi.",
  "anya-e0201n0:1295": "Pitādirāsi",
  "anya-e0201n0:1296": "Pitā gacchati.",
  "anya-e0201n0:1297": "193. Pitādīnamanattādīnaṃ ka. 209; rū. 168; nī. 425; ‘pitādīnamanatvādīnaṃ’ (bahūsu).",
  "anya-e0201n0:1298": "Nattādivajjitānaṃ pitādīnaṃ āraṅakato rasso hoti.",
  "anya-e0201n0:1299": "Pitaro, bho pita, bho pitā, bhonto pitaro. Pitaraṃ, pituṃ vā. “Mātuṃ pituñca vanditvā”ti jā. 2.22.1859 dissati.",
  "anya-e0201n0:1300_0": "Pitaro, pitare, pitarā, pitunā, pitarehi, pitarebhi, pitūhi, pitūbhi, pitu, pitussa,",
  "anya-e0201n0:1300_1": "pituno, pitūnaṃ, pitarānaṃ, pitarā, pitunā, pitarehi, pitarebhi, pitūhi, pitūbhi,",
  "anya-e0201n0:1300_2": "pitu, pitussa, pituno, pitūnaṃ, pitarānaṃ, pitānaṃ, pitusmiṃ, pitumhi, pitari, pitaresu, pitūsu.",
  "anya-e0201n0:1301": "Anaṇo ñātinaṃ hoti, devānaṃ pitunañca so jā. 2.22.126, mātāpitūnaṃ accayena, dhammaṃ cara mahārāja, mātāpitūsu khattiya jā. 2.17.39.",
  "anya-e0201n0:1302": "Evaṃ bhātā, bhātaro, jāmātā, jāmātaroiccādi.",
  "anya-e0201n0:1303": "Anattādīnanti kiṃ? Nattā, nattāro, nattāraṃ, nattāro, nattāre iccādi. Tathā panattusaddopi.",
  "anya-e0201n0:1304_0": "Mātu, dhītu, duhitusaddā pana itthiliṅgā eva, mātā, mātaro, bhoti māta, bhoti mātā,",
  "anya-e0201n0:1304_1": "bhoti māte vā, “acchariyaṃ nandamāte, abbhutaṃ nandamāte”ti a. ni. 7.53 dissati.",
  "anya-e0201n0:1304_2": "‘Ghabrahmāditve’ti gassa ettaṃ. Bhotiyo mātaro, mātaraṃ, mātuṃ, mātaro, mātare, mātuyā,",
  "anya-e0201n0:1304_3": "mātarā, mātarehi, mātarebhi, mātūhi, mātūbhi, mātu, mātussa, mātuyā. “Mātussa sarati,",
  "anya-e0201n0:1304_4": "pitussa saratī”ti rū. 169; nī. 160 piṭṭhe satthe dissati. “Buddhamātussa sakkāraṃ,",
  "anya-e0201n0:1304_5": "karotu sugatoraso”ti apa. therī. 2.2.259 ca dissati. Mātūnaṃ, mātānaṃ, mātarānaṃ.",
  "anya-e0201n0:1304_6": "Pañcamīrūpaṃ tatiyāsamaṃ. Chaṭṭhīrūpaṃ catutthīsamaṃ. Mātusmiṃ, mātumhi, mātari,",
  "anya-e0201n0:1304_7": "mātuyā, mātuyaṃ, mātaresu, mātūsu. Evaṃ dhītu, duhitusaddā.",
  "anya-e0201n0:1305_0": "Visesavidhimhi gāthāsu mahāvuttinā mātu, pitusaddehi nādīnaṃ pañcannaṃ ekavacanānaṃ",
  "anya-e0201n0:1305_1": "yā hoti, smiṃno pana yañca hoti, antalopo ca. Matyā kataṃ, matyā deti, matyā apeti,",
  "anya-e0201n0:1305_2": "matyā dhanaṃ, matyā ṭhitaṃ. Matyaṃ ṭhitaṃ. Evaṃ petyā kataṃiccādi, idha vuddhi.",
  "anya-e0201n0:1306_0": "Anuññāto ahaṃ matyā, sañcatto pitarā ahaṃ jā. 2.22.29. Matyā ca petyā ca kataṃ susādhu",
  "anya-e0201n0:1306_1": "jā. 2.18.61, ahañhi jānāmi janinda etaṃ, matyā ca petyā ca jā. 2.18.59, sabbaṃ pubbepi vuttameva.",
  "anya-e0201n0:1307": "Satthu, pitādīnaṃ samāse vidhānaṃ samāsakaṇḍe āgamissati.",
  "anya-e0201n0:1308": "Iti pitādirāsi.",
  "anya-e0201n0:1309": "Iti satthādigaṇarāsi.",
  "anya-e0201n0:1310": "Ukārantapulliṅgarāsi niṭṭhito.",
  "anya-e0201n0:1311": "Ūkārantapulliṅgarāsi",
  "anya-e0201n0:1312": "‘Gasīna’nti lopo, sayambhū gacchati. ‘Lopo’ti yonaṃ lopo, sayambhū gacchanti.",
  "anya-e0201n0:1313": "Pakkhe –",
  "anya-e0201n0:1314": "‘Jantādito no cā’ti yonaṃ vo, no, sayambhuvo, sayambhuno.",
  "anya-e0201n0:1315": "‘Ge vā’ti ge pare vikappena rasso, bho sayambhu, bho sayambhū, bhonto sayambhū, sayambhuvo, sayambhuno.",
  "anya-e0201n0:1316": "‘Ekavacanayosvaghona’nti amādīsu ekavacanesu niccaṃ rasso, sayambhuṃ, gāthāyaṃ ‘sayambhuna’ntipi yujjati.",
  "anya-e0201n0:1317_0": "Sayambhū, sayambhuvo, sayambhuno. Sayambhunā, sayambhūhi, sayambhūbhi, sayambhussa,",
  "anya-e0201n0:1317_1": "sayambhuno, sayambhūnaṃ. Sayambhusmā, sayambhumhā, sayambhunā, sayambhūhi, sayambhūbhi,",
  "anya-e0201n0:1317_2": "sayambhussa, sayambhuno, sayambhūnaṃ. Sayambhusmiṃ, sayambhumhi, sayambhūsu.",
  "anya-e0201n0:1318": "Evaṃ abhibhū, parābhibhū, vessabhū, gotrabhū, vatrabhū iccādi. Sesesu pana yonaṃ no eva labbhati, cittasahabhuno dhammā dha. sa. dukamātikā 61.",
  "anya-e0201n0:1319": "194. Kūto ka. 119; rū. 155; nī. 294.",
  "anya-e0201n0:1320": "Pume kūpaccayantehi yonaṃ no hoti vā.",
  "anya-e0201n0:1321": "Sabbaññū, sabbaññuno. Sesaṃ suviññeyyaṃ.",
  "anya-e0201n0:1322": "Viññū, vadaññū, atthaññū, dhammaññū, mattaññū, vidū. Idha kūsaddena rūpaccayantāpi gayhanti, vedagū, pāragū. Tathā bhīrū, pabhaṅgū, virāgūiccādi ca.",
  "anya-e0201n0:1323": "Ūkārantapulliṅgarāsi niṭṭhito.",
  "anya-e0201n0:1324": "Okāranto pana gosaddo eva, so pubbe vuttoyeva.",
  "anya-e0201n0:1325": "Pulliṅgarāsi niṭṭhito.",
  "anya-e0201n0:1326": "Napuṃsakaliṅgarāsi",
  "anya-e0201n0:1327": "Akārantanapuṃsaka cittādirāsi",
  "anya-e0201n0:1328": "Atha napuṃsakaliṅgaṃ dīpiyate. Taṃ pana pañcavidhaṃ adantaṃ, idantaṃ īdantaṃ, udantaṃ, ūdantanti.",
  "anya-e0201n0:1329": "195. Aṃ napuṃsake ka. 125; rū. 198; nī. 300.",
  "anya-e0201n0:1330": "Napuṃsake ato sissa aṃ hoti.",
  "anya-e0201n0:1331": "Cittaṃ.",
  "anya-e0201n0:1332": "196. Yonaṃ ni ka. 218; rū. 196; nī. 445.",
  "anya-e0201n0:1333": "Napuṃsake ato yonaṃ ni hoti. ‘Yolopanīsū’ti nimhi dīgho.",
  "anya-e0201n0:1334": "Cittāni.",
  "anya-e0201n0:1335": "197. Nīnaṃ vā ka. 107; rū. 69; nī. 275; ‘nīna vā’ (bahūsu).",
  "anya-e0201n0:1336": "Ato nīnaṃ ṭā, ṭe honti vā.",
  "anya-e0201n0:1337": "Cittā, he citta, he cittā, he cittāni, he cittā vā, cittaṃ, cittāni, citte, cittena. Sesaṃ purisasamaṃ.",
  "anya-e0201n0:1338_0": "Evaṃ dakaṃ, udakaṃ, sukhaṃ, dukkhaṃ, mukhaṃ, aṅgaṃ, liṅgaṃ, siṅgaṃ, aghaṃ, saccaṃ,",
  "anya-e0201n0:1338_1": "naccaṃ, rajjaṃ, pajjaṃ, ambujaṃ, dhaññaṃ, thaññaṃ, araññaṃ, puññaṃ, kiliṭṭhaṃ, piṭṭhaṃ,",
  "anya-e0201n0:1338_2": "bhaṇḍaṃ, tuṇḍaṃ, ñāṇaṃ, tāṇaṃ, leṇaṃ, karaṇaṃ, caraṇaṃ, chattaṃ, khettaṃ, nettaṃ,",
  "anya-e0201n0:1338_3": "amataṃ, sotaṃ, pīṭhaṃ, vatthaṃ, padaṃ, gadaṃ, āvudhaṃ, kānanaṃ, ghānaṃ, jhānaṃ, dānaṃ,",
  "anya-e0201n0:1338_4": "dhanaṃ, vanaṃ, pāpaṃ, dumaṃ, hadayaṃ, cīraṃ, cīvaraṃ, kulaṃ, mūlaṃ, balaṃ, maṅgalaṃ,",
  "anya-e0201n0:1338_5": "bhisaṃ, sīsaṃ, lohaṃiccādayo.",
  "anya-e0201n0:1339": "Iti cittādirāsi.",
  "anya-e0201n0:1340": "Kammādirāsi",
  "anya-e0201n0:1341": "Kammasadde –",
  "anya-e0201n0:1342": "198. Nāsseno ka. 103; rū. 79; nī. 271.",
  "anya-e0201n0:1343": "Kammādīhi nāssa eno hoti vā.",
  "anya-e0201n0:1344": "Kammena, kammanā.",
  "anya-e0201n0:1345": "‘Pumakammathāmaddhāna’nti suttena nā, smāsu uttaṃ, kammunā, kammassa, kammuno, kammasmā, kammamhā, kammanā, kammunā, kammassa, kammuno.",
  "anya-e0201n0:1346": "199. Kammādito ka. 197; rū. 125; nī. 404.",
  "anya-e0201n0:1347": "Kammādīhi smiṃno ni hoti vā.",
  "anya-e0201n0:1348": "Kammasmiṃ, kammamhi, kammani, kamme. Sesaṃ cittasamaṃ.",
  "anya-e0201n0:1349_0": "Kamma camma ghamma asma vesma addha muddha aha brahma attaātumā kammādi. Kammani,",
  "anya-e0201n0:1349_1": "cammani. “Kiṃ chando kimadhippāyo, eko sammasi ghammanī”ti jā. 1.16.1 ca “kiṃ patthayaṃ",
  "anya-e0201n0:1349_2": "mahābrahme, eko sammasi ghammanī”ti jā. 1.13.83 ca “mā tvaṃ cande khali asmanī”ti",
  "anya-e0201n0:1349_3": "ca “tamaddasa mahābrahmā, nisinnaṃ samhi vesmanī”ti ca dissanti. Addhani, muddhani,",
  "anya-e0201n0:1349_4": "ahani, brahmani, attani, ātumani, sabbametaṃ pubbepi vuttameva ca. Tattha ‘sammasī’ti",
  "anya-e0201n0:1349_5": "acchasi, ‘ghammanī’ti gimhakāle ātape vā, ‘asmanī’ti pāsāṇe, ‘vesmanī’ti ghare.",
  "anya-e0201n0:1350": "Iti kammādirāsi.",
  "anya-e0201n0:1351": "200. Aṃ napuṃsake ka. 125; rū. 198; nī. 300; ‘aṃṅaṃ napuṃsake’ (bahūsu)?.",
  "anya-e0201n0:1352": "Napuṃsake simhi ntussa aṃ hoti vā. Silopo.",
  "anya-e0201n0:1353": "Guṇavaṃ kulaṃ.",
  "anya-e0201n0:1354": "Pakkhe –",
  "anya-e0201n0:1355": "Simhi mahāvuttinā ntussa anto a hoti, tato sissa aṃ hoti, guṇavantaṃ kulaṃ.",
  "anya-e0201n0:1356_0": "‘Yvādo ntussā’ti yvādīsu ntussantassa attaṃ, guṇavantāni, guṇavantā, he guṇava, he",
  "anya-e0201n0:1356_1": "guṇavā, he guṇavantāni, he guṇavantā, guṇavaṃ, guṇavantaṃ, guṇavantāni, guṇavante,",
  "anya-e0201n0:1356_2": "guṇavantena, guṇavatā kulena. Sabbaṃ pulliṅgasamaṃ.",
  "anya-e0201n0:1357": "Satimaṃ kulaṃ, satimantaṃ kulaṃ iccādi.",
  "anya-e0201n0:1358": "Gacchaṃ kulaṃ, gacchantaṃ kulaṃ, gacchantāni kulāni iccādi.",
  "anya-e0201n0:1359": "Iti akārantanapuṃsakarāsi.",
  "anya-e0201n0:1360": "Ikārantanapuṃsakarāsi",
  "anya-e0201n0:1361": "Aṭṭhi tiṭṭhati, aṭṭhī tiṭṭhanti.",
  "anya-e0201n0:1362": "201. Jhalā vā ka. 217; rū. 199; nī. 444.",
  "anya-e0201n0:1363": "Napuṃsake jha, lato yonaṃ ni hoti vā. ‘Yolopanīsū’ti dīgho.",
  "anya-e0201n0:1364": "Aṭṭhīni, he aṭṭhi, he aṭṭhī, he aṭṭhīni, he aṭṭhī vā, aṭṭhiṃ, aṭṭhinaṃ, aṭṭhīni, aṭṭhī, aṭṭhinā, aṭṭhīhi, aṭṭhībhi. Sesaṃ munisamaṃ.",
  "anya-e0201n0:1365": "Samāsepi sammādiṭṭhi kulaṃ, sammādiṭṭhīni kulāni iccādi, yonaṃ no, ne natthi.",
  "anya-e0201n0:1366": "Smiṃmhi sammādiṭṭhismiṃ, sammādiṭṭhimhi, sammādiṭṭhini, sammādiṭṭhine kule, ariyavuttine kule iti vattabbaṃ.",
  "anya-e0201n0:1367": "Evaṃ akkhi, acchi, satthi, dadhi, vāri iccādayo.",
  "anya-e0201n0:1368": "Iti ikārantanapuṃsakarāsi.",
  "anya-e0201n0:1369": "Īkārantanapuṃsakarāsi",
  "anya-e0201n0:1370": "Īkārante ‘ekavacanayosvaghona’nti suttena simhi rasso, daṇḍi kulaṃ, daṇḍīni kulāni, yonaṃ lope daṇḍī.",
  "anya-e0201n0:1371": "‘Ge vā’ti rasso, he daṇḍi, he daṇḍī vā, he daṇḍīni, he daṇḍī, daṇḍiṃ, daṇḍinaṃ, daṇḍīni, daṇḍī, daṇḍinā, daṇḍīhi, daṇḍībhi. Pulliṅgasamaṃ.",
  "anya-e0201n0:1372": "Samāsepi sīghayāyi cittaṃ, sīghayāyīni, sīghayāyī, he sīghayāyi, he sīghayāyī vā, he sīghayāyīni, he sīghayāyī, sīghayāyiṃ, sīghayāyinaṃ, sīghayāyīni iccādi.",
  "anya-e0201n0:1373": "Evaṃ sukhakāri dānaṃ, cakkī, pakkhī, sukhī, sikhī iccādayo kulasambandhino ca veditabbā.",
  "anya-e0201n0:1374": "Iti īkārantanapuṃsakarāsi.",
  "anya-e0201n0:1375": "Ukārantanapuṃsakarāsi",
  "anya-e0201n0:1376": "Āyu tiṭṭhati, ‘jhalā vā’ti yonaṃ nitte lope ca dīgho, āyūni, āyū, he āyu, he āyū, he āyūni, he āyū, āyuṃ, āyunaṃ, āyūni, āyū. Sesaṃ bhikkhusamaṃ.",
  "anya-e0201n0:1377_0": "Āyusaddo pulliṅgepi vattati, “punarāyu ca me laddho dī. ni. 2.369, āyuñca vo kīvatako",
  "anya-e0201n0:1377_1": "nu samma jā. 1.15.205, āyu nu khīṇo maraṇañca santike, na cāyu khīṇo maraṇañca dūre”ti pāḷipadāni.",
  "anya-e0201n0:1378": "Evaṃ cakkhu, hiṅgu, siggu, jatu, vatthu, matthu, madhu, dhanu, tipu, dāru, vasu, assu iccādayo.",
  "anya-e0201n0:1379": "202. Ambādīhi ka. 217; rū. 199; nī. 444; ‘ambādīhi’ (bahūsu).",
  "anya-e0201n0:1380": "Ambu, paṃsuiccādīhi smiṃno ni hoti vā.",
  "anya-e0201n0:1381": "Phalaṃ patati ambuni, pupphaṃ yathā paṃsuni ātape gataṃ. Sesaṃ āyusamaṃ. Citragu, vahagu, digu iccādayopi ukārantapakatikā evāti.",
  "anya-e0201n0:1382": "Iti ukārantanapuṃsakarāsi.",
  "anya-e0201n0:1383": "Ūkārantanapuṃsakarāsi",
  "anya-e0201n0:1384_0": "Simhi rasso, gotrabhu ñāṇaṃ, gotrabhūni, gotrabhū, he gotrabhu, he gotrabhū, he gotrabhūni,",
  "anya-e0201n0:1384_1": "hegotrabhū, gotrabhuṃ, gotrabhunaṃ, gotrabhūni, gotrabhū. Sesaṃ pulliṅgasamaṃ. Evaṃ",
  "anya-e0201n0:1384_2": "sayambhu ñāṇaṃ, abhibhu jhānaṃ iccādi.",
  "anya-e0201n0:1385": "Iti ūkārantanapuṃsakarāsi.",
  "anya-e0201n0:1386": "Napuṃsakaliṅgarāsi niṭṭhito.",
  "anya-e0201n0:1387": "Sabbādirāsi",
  "anya-e0201n0:1388": "Atha sabbanāmāni dīpiyante.",
  "anya-e0201n0:1389_0": "Sabba, katara, katama, ubhaya, itara, añña, aññatara, aññatama, pubba, para, apara,",
  "anya-e0201n0:1389_1": "dakkhiṇa, uttara, adhara, ya, ta, tya, eta, ima, amu, kiṃ, eka, ubha, dvi,ti, catu,",
  "anya-e0201n0:1389_2": "tumha, amha imāni aṭṭhavīsati sabbanāmāni nāma. Sabbesaṃ liṅgatthānaṃ sādhāraṇāni nāmāni sabbanāmāni.",
  "anya-e0201n0:1390": "Tattha sabbasaddo sakalattho.",
  "anya-e0201n0:1391": "Katara, katamasaddā pucchanatthā.",
  "anya-e0201n0:1392": "Ubhayasaddo dvinnaṃ avayavānaṃ samudāyattho.",
  "anya-e0201n0:1393": "Itarasaddo ekato vuttassa paṭiyogīvacano.",
  "anya-e0201n0:1394": "Aññasaddo yathādhigatamhā aparavacano.",
  "anya-e0201n0:1395": "Aññatara, aññatamasaddā aniyamatthā.",
  "anya-e0201n0:1396": "Pubbādayo saddā disā, kālādivavatthānavacanā.",
  "anya-e0201n0:1397": "Yasaddo aniyamatthavacano.",
  "anya-e0201n0:1398": "Ta, tyasaddā parammukhe dūravacanā.",
  "anya-e0201n0:1399_0": "Etasaddo parammukhe samīpavacano, sammukhe dūravacano. Aṭṭhakathāyaṃ pana “eteti",
  "anya-e0201n0:1399_1": "cakkhupathaṃ atikkamitvā dūragate sandhāyāhā”ti jā. aṭṭha 4.15.104 vuttaṃ, tasmā",
  "anya-e0201n0:1399_2": "tasaddatthepi vattati.",
  "anya-e0201n0:1400": "Imasaddo sammukhe samīpavacano.",
  "anya-e0201n0:1401": "Amusaddo dūravacano. Samīpa, dūratā ca parikappabuddhivasenāpi hoti.",
  "anya-e0201n0:1402": "Kiṃsaddo pucchanattho.",
  "anya-e0201n0:1403": "Ekasaddo saṅkhyattho aññattho ca.",
  "anya-e0201n0:1404": "Ubhasaddo dvisaddapariyāyo.",
  "anya-e0201n0:1405_0": "Tattha tyasaddopi bahulaṃ dissati. Khiḍḍā paṇihitā tyāsu, rati tyāsu patiṭṭhitā,",
  "anya-e0201n0:1405_1": "bījāni tyāsu ruhanti jā. 2.21.120, kathaṃ nu vissase tyamhi jā. 1.16.288, atha vissasate",
  "anya-e0201n0:1405_2": "tyamhiiccādi jā. 2.22.1474.",
  "anya-e0201n0:1406": "‘Itthiyamatvā’ti āpaccayo, ghasañño, silopo, sabbā itthī, sabbā, sabbāyo, he sabbe, he sabbā, he sabbāyo, sabbaṃ, sabbā, sabbāyo, sabbāya, sabbāhi, sabbābhi, sabbāya.",
  "anya-e0201n0:1407": "203. Ghapāsassa ssā vā ka. 179, 62; rū. 204, 206; nī. 365, 209.",
  "anya-e0201n0:1408": "Gha, pasaññehi sabbanāmehi sassa ssā hoti vā.",
  "anya-e0201n0:1409": "204. Ghossaṃssāssāyaṃtiṃsu ka. 66; rū. 205; nī. 213.",
  "anya-e0201n0:1410": "Ssamādīsu gho rasso hoti.",
  "anya-e0201n0:1411": "Sabbassā.",
  "anya-e0201n0:1412": "205. Saṃsānaṃ ka. 168; rū. 203; nī. 353, 368.",
  "anya-e0201n0:1413": "Sabbādīhi naṃvacanassa saṃ, sānaṃ honti.",
  "anya-e0201n0:1414": "Sabbāsaṃ, sabbāsānaṃ, sabbāya, sabbāhi, sabbābhi, sabbāya, sabbassā, sabbāsaṃ, sabbāsānaṃ, sabbāya, sabbāyaṃ.",
  "anya-e0201n0:1415": "206. Smiṃno ssaṃ ka. 179, 62; rū. 204, 206; nī. 365, 209.",
  "anya-e0201n0:1416": "Sabbādīhi smiṃno ssaṃ hoti vā.",
  "anya-e0201n0:1417": "Sabbassaṃ, sabbāsu.",
  "anya-e0201n0:1418_0": "Saddanītiyaṃ nā, smā, smiṃnampi ssādeso vutto nī. 366. “Tassā kumārikāya saddhiṃ",
  "anya-e0201n0:1418_1": "pārā. 443, kassāhaṃ kena hāyāmī”ti pārā. 290 pāḷi. Idha pana suttavibhattena sādhiyati.",
  "anya-e0201n0:1418_2": "Sabbassā kataṃ, sabbassā apeti, sabbassā ṭhitaṃ.",
  "anya-e0201n0:1419": "Sabbo puriso.",
  "anya-e0201n0:1420": "207. Yonameṭa ka. 164; rū. 200; nī. 347.",
  "anya-e0201n0:1421": "Akārantehi sabbādīhi yonaṃ eṭa hoti.",
  "anya-e0201n0:1422": "Sabbe purisā.",
  "anya-e0201n0:1423": "Atotveva? Sabbā itthiyo, amū purisā.",
  "anya-e0201n0:1424": "He sabba, he sabbā, he sabbe, sabbaṃ, sabbe, sabbena.",
  "anya-e0201n0:1425": "208. Sabbādīnaṃ naṃmhi ca ka. 102; rū. 202; nī. 270.",
  "anya-e0201n0:1426": "Naṃmhi ca su, hisu ca sabbādīnaṃ assa e hoti.",
  "anya-e0201n0:1427": "Sabbehi, sabbebhi, sabbassa, sabbesaṃ, sabbesānaṃ, sabbasmā, sabbamhā, sabbehi, sabbebhi, sabbassa, sabbesaṃ, sabbesānaṃ, sabbasmiṃ, sabbamhi, sabbesu.",
  "anya-e0201n0:1428_0": "Cūḷaniruttiyaṃ pana smā, smiṃnaṃ ā, ettaṃ vuttaṃ, sabbā apeti, sabbe patiṭṭhitanti.",
  "anya-e0201n0:1428_1": "“Sabbā ca savati, sabbathā savatī”ti ca “tyāhaṃ mante paratthaddho”ti jā. 2.22.835",
  "anya-e0201n0:1428_2": "ca pāḷī. Tattha ‘tyāha’nti te+ahaṃ, tasmiṃ manteti attho.",
  "anya-e0201n0:1429_0": "Sabbanāmehi catutthiyā āyādesopi dissati, “yāya no anukampāya, amhe pabbājayī muni.",
  "anya-e0201n0:1429_1": "So no attho anuppatto”ti theragā. 176 ca “yāyeva kho panatthāya āgaccheyyātha, tameva",
  "anya-e0201n0:1429_2": "atthaṃ sādhukaṃ manasi kareyyāthā”ti ca dī. ni. 1.263 “neva mayhaṃ ayaṃ nāgo, alaṃ",
  "anya-e0201n0:1429_3": "dukkhāya kāyacī”ti jā. 2.22.870 ca pāḷī.",
  "anya-e0201n0:1430": "Sabbaṃ cittaṃ.",
  "anya-e0201n0:1431": "209. Sabbādīhi.",
  "anya-e0201n0:1432": "Sabbādīhi nissa ṭā na hoti.",
  "anya-e0201n0:1433": "Sabbāni, sabbaṃ, sabbāni. Sesaṃ pulliṅgasamaṃ.",
  "anya-e0201n0:1434_0": "Bahulādhikārā kvaci nissa ṭā, ṭepi honti. Pāḷiyaṃ pana nissa ṭā, ṭepi dissanti- “yā",
  "anya-e0201n0:1434_1": "pubbe bodhisattānaṃ, pallaṅkavaramābhuje. Nimittāni padissanti, tāni ajja padissare",
  "anya-e0201n0:1434_2": "bu. vaṃ. 2.82. Kiṃ māṇavassa ratanāni atthi, ye taṃ jinanto hare akkhadhutto”ti jā.",
  "anya-e0201n0:1434_3": "2.22.1390. Evaṃ katara, katamasaddāpi ñeyyā.",
  "anya-e0201n0:1435_0": "Ubhayasadde itthi, pumesu ubhayā, ubhayoti paṭhamekavacanarūpaṃ appasiddhaṃ. Mahāvuttinā",
  "anya-e0201n0:1435_1": "yonaṃ ṭo vā hoti, ubhayo itthiyo, ubhayaṃ itthiṃ, ubhayo itthiyo, ubhayāya, ubhayāhi,",
  "anya-e0201n0:1435_2": "ubhayābhi. Sesaṃ sabbasamaṃ.",
  "anya-e0201n0:1436": "Ubhayo purisā, ubhaye purisā, ubhayaṃ, ubhayo, ubhaye, ubhayena, ubhayehi, ubhayebhi, ubhayassa, ubhayesaṃ, ubhayesānaṃ. Sabbasamaṃ.",
  "anya-e0201n0:1437_0": "Ubhayaṃ kulaṃ tiṭṭhati, ubhayāni, ubhayaṃ, ubhayāni. Sabbasamaṃ. “Ekarattena ubhayo,",
  "anya-e0201n0:1437_1": "tuvañca dhanusekha ca jā. 1.16.239, todeyya, kappā ubhayo, idhekarattiṃ ubhayo vasema,",
  "anya-e0201n0:1437_2": "ubhaye devamanussā, ubhaye vasāmase”ti pāḷi.",
  "anya-e0201n0:1438": "210. Ssaṃssāssāyesitarekaññetimānami ka. 63; rū. 217; nī. 210; ‘ssaṃssāssāyesvitarekaññebhimānami’ (bahūsu).",
  "anya-e0201n0:1439": "Ssamādīsu itarā, ekā, aññā, etā, imāsaddānaṃ i hoti.",
  "anya-e0201n0:1440": "Itarissā kataṃ, itarissā deti, itarissā apeti, itarissā dhanaṃ, itarissā, itarissaṃ ṭhitaṃ. Sesaṃ sabbasamaṃ.",
  "anya-e0201n0:1441_0": "Aññā, aññā, aññāyo, aññaṃ, aññā, aññāyo, aññāya, aññissā, aññāhi, aññābhi, aññāya,",
  "anya-e0201n0:1441_1": "aññissā, aññāsaṃ, aññāsānaṃ, aññissā, aññāhi, aññābhi, aññāya, aññissā, aññāsaṃ,",
  "anya-e0201n0:1441_2": "aññāsānaṃ, aññāya, aññissā, aññāyaṃ, aññissaṃ, aññāsu. Sesaliṅgesu sabbasamaṃ.",
  "anya-e0201n0:1442": "“Aññatarissā itthiyā paṭibaddhacitto hotī”ti pārā. 73 pāḷi, idha suttavibhattena sijjhati. Sesaṃ aññatara, aññatamesu sabbasamaṃ.",
  "anya-e0201n0:1443": "Iti sabbādiaṭṭhakarāsi.",
  "anya-e0201n0:1444_0": "Pubbā itthī, pubbā, pubbāyo, pubbaṃ, pubbā, pubbāyo, pubbāya, pubbassā, pubbāhi,",
  "anya-e0201n0:1444_1": "pubbābhi, pubbāya, pubbassā, pubbāsaṃ, pubbāsānaṃ, sattamiyaṃ pubbāya, pubbassā,",
  "anya-e0201n0:1444_2": "pubbāyaṃ, pubbassaṃ, pubbāsu.",
  "anya-e0201n0:1445": "211. Pubbādīhi chahi ka. 164; rū. 200; nī. 347; caṃ. 2.1.15; pā. 1.1.34.",
  "anya-e0201n0:1446": "Tehi chahi yonaṃ eṭa hoti vā.",
  "anya-e0201n0:1447_0": "Pubbe, pubbā, pare, parā, apare, aparā, dakkhiṇe, dakkhiṇā, uttare, uttarā, adhare,",
  "anya-e0201n0:1447_1": "adharā. Tattha ‘pubbe pubbā’ti puratthimadisābhāgā, tatraṭṭhakā vā atthā, purātanā",
  "anya-e0201n0:1447_2": "vā sattā saṅkhārā ca. “Pubbabuddhā, pubbadevā, pubbācariyā”tiādīsu “pubbe buddhā",
  "anya-e0201n0:1447_3": "pubbabuddhā, pubbā buddhā vā pubbabuddhā”tiādinā attho veditabbo. Evaṃ sesesu.",
  "anya-e0201n0:1448": "Pubbesaṃ, pubbesānaṃ, paresaṃ, paresānaṃ, aparesaṃ, aparesānaṃ, dakkhiṇesaṃ, dakkhiṇesānaṃ, uttaresaṃ, uttaresānaṃ, adharesaṃ, adharesānaṃ. Sesaṃ ñeyyaṃ.",
  "anya-e0201n0:1449": "Pubbādīhīti kiṃ? Sabbe.",
  "anya-e0201n0:1450": "Chahīti kiṃ? Ye, te.",
  "anya-e0201n0:1451": "212. Nāññañca nāmappadhānā caṃ. 2.1.10; pā. 1.1.27-29.",
  "anya-e0201n0:1452_0": "Suddhanāmabhūtā ca samāse appadhānabhūtā ca sabbādito pubbe vuttaṃ sabbādikāriyaṃ",
  "anya-e0201n0:1452_1": "aññañca upari vuccamānaṃ sabbādikāriyaṃ na hoti. Tattha suddhanāmabhūtaṃ sabbādināma",
  "anya-e0201n0:1452_2": "na jānātīti atthena bālavācako aññasaddo, ājānātīti atthena majjhemaggaphalañāṇavācako",
  "anya-e0201n0:1452_3": "aññasaddo, arahattaphalañāṇavācako aññasaddo, ‘pubbo lohita’ntiādīsu pubbasaddo,",
  "anya-e0201n0:1452_4": "atirekaparamādivācako parasaddo, disākālādito aññesu atthesu pavattā dakkhiṇu’ttarasaddā",
  "anya-e0201n0:1452_5": "ca saṅkhyatthavācito añño ekasaddo cāti sabbametaṃ suddhanāmaṃ nāma, tato sabbādikāriyaṃ natthi.",
  "anya-e0201n0:1453_0": "Appadhāne diṭṭhapubba, gatapubba, piyapubba iccādi. Tattha pubbe diṭṭho diṭṭhapubbo",
  "anya-e0201n0:1453_1": "buddho purisena. Pubbe diṭṭho yenāti vā diṭṭhapubbo puriso buddhaṃ. Evaṃ gatapubbo",
  "anya-e0201n0:1453_2": "maggo purisena, gatapubbo vā puriso maggaṃ. Piyā vuccati bhariyā, piyā pubbā purāṇā",
  "anya-e0201n0:1453_3": "etassāti piyapubbo, piyo vuccati pati, piyo pubbo yassāti piyapubbā. Etehi ca sabbādikāriyaṃ natthi.",
  "anya-e0201n0:1454": "213. Tatiyatthayoge nī. 350; caṃ. 2.1.11; pā. 1.1.30.",
  "anya-e0201n0:1455": "Tatiyatthena padena yoge sabbādikāriyaṃ natthi.",
  "anya-e0201n0:1456": "Māsena pubbānaṃ māsapubbānaṃ.",
  "anya-e0201n0:1457": "214. Catthasamāse ka. 166; rū. 209; nī. 349; caṃ. 2.1.11; pā. 1.1.31.",
  "anya-e0201n0:1458": "Catthasamāso vuccati dvandasamāso, tasmiṃ sabbādikāriyaṃ natthi.",
  "anya-e0201n0:1459": "Dakkhiṇā ca uttarā ca pubbā ca dakkhiṇuttarapubbā, dakkhiṇuttarapubbānaṃ.",
  "anya-e0201n0:1460": "Cattheti kiṃ? Dakkhiṇassā ca pubbassā ca yā antaradisāti dakkhiṇapubbā, dakkhiṇā ca sā pubbā cāti dakkhiṇapubbā, dakkhiṇapubbassā, dakkhiṇapubbassaṃ.",
  "anya-e0201n0:1461": "215. Veṭa ka. 165; rū. 208; nī. 348; caṃ. 2.1.13; pā. 1.1.32.",
  "anya-e0201n0:1462": "Catthasamāse yonaṃ eṭa hoti vā.",
  "anya-e0201n0:1463": "Katarakatame, katarakatamā, itaritare, itaritarā, aññamaññe, aññamaññā, pubbapare, pubbaparā, pubbāpare, pubbāparā iccādi.",
  "anya-e0201n0:1464": "Imesu pubbādīsu smā, smiṃnaṃ ā, ettaṃ hoti, pubbā, pubbe, parā, pare, aparā, apare, dakkhiṇā, dakkhiṇe, uttarā, uttare, adharā, adhare.",
  "anya-e0201n0:1465": "Iti pubbādichakkarāsi.",
  "anya-e0201n0:1466": "Yā itthī, yā, yāyo, yaṃ, yā, yāyo, yāya, yassā, yāhi, yābhi, yāya, yassā, yāsaṃ, yāsānaṃ, yāya, yassā, yāhi, yābhi, yāya, yassā, yāsaṃ, yāsānaṃ, yāya, yassā, yāyaṃ, yassaṃ, yāsu.",
  "anya-e0201n0:1467": "Yo puriso, ye, yaṃ, ye, yena, yehi, yebhi, yassa, yesaṃ, yesānaṃ, yasmā, yamhā, yehi, yebhi, yassa, yesaṃ, yesānaṃ, yasmiṃ, yamhi, yesu.",
  "anya-e0201n0:1468": "Yaṃ cittaṃ, yāni cittāni, yaṃ, yāni. Sesaṃ pulliṅgasamaṃ.",
  "anya-e0201n0:1469": "216. Tyatetānaṃ tassa so ka. 174; rū. 211; nī. 360.",
  "anya-e0201n0:1470": "Anapuṃsakānaṃtya, ta, etasaddānaṃ tabyañjanassa so hoti simhi. Silopo.",
  "anya-e0201n0:1471": "Sā itthī, tā, tāyo, itthiyo, taṃ, tā, tāyo, tāya.",
  "anya-e0201n0:1472": "217. Ssā vā tetimāmūhi ka. 179, 62; rū. 204, 206; nī. 365-6, 209.",
  "anya-e0201n0:1473": "Gha, pasaññehi tā, etā, imā, amusaddehi nādīnaṃ pañcannaṃ ekavacanānaṃ ssā hoti vā. Rasso.",
  "anya-e0201n0:1474": "Tassā kataṃ, tāhi, tābhi, tāya, tassā.",
  "anya-e0201n0:1475": "218. Tāssi vā ka. 64; rū. 216; nī. 211.",
  "anya-e0201n0:1476": "Ssaṃ, ssā, ssāyesu ghasaññassa tāsaddassa i hoti vā.",
  "anya-e0201n0:1477": "Tissā.",
  "anya-e0201n0:1478": "219. Tetimāto sassa ssāya ka. 65; rū. 215; nī. 212.",
  "anya-e0201n0:1479": "Tā, etā, imāhi sassa ssāyādeso hoti vā.",
  "anya-e0201n0:1480": "Tassāya, tissāya, tāsaṃ, tāsānaṃ, tāya, tassā, tassāya, tissāya, tāsaṃ, tāsānaṃ, tāya, tāyaṃ, tassā, tassaṃ, tissā, tissaṃ, tāsu.",
  "anya-e0201n0:1481": "So puriso, te purisā, taṃ, te, tena, tehi, tebhi, tassa, tesaṃ, tesānaṃ, tasmiṃ, tamhi, tesu.",
  "anya-e0201n0:1482": "Taṃ cittaṃ, tāni cittāni, taṃ, tāni. Sesaṃ pulliṅgasamaṃ.",
  "anya-e0201n0:1483": "220. Tassa no sabbāsu ka. 175; rū. 212; nī. 361.",
  "anya-e0201n0:1484": "Yvādīsu sabbāsu vibhattīsu tassa no hoti.",
  "anya-e0201n0:1485": "Ne purisā, naṃ, ne, nehi, nebhi, nesaṃ, nesānaṃ, nehi, nebhi, nesaṃ, nesānaṃ, namhi, nesu.",
  "anya-e0201n0:1486": "Ettha ca ‘sabbāsū’ti vuttepi yā yā vibhatti labbhati, taṃ taṃ ñatvā yojetabbā.",
  "anya-e0201n0:1487": "Naṃ cittaṃ, nehi, nebhi. Pulliṅgasamaṃ.",
  "anya-e0201n0:1488": "221. Ṭa sasmāsmiṃssāyassaṃssāsaṃmhāmhisvimassa ca ka. 176; rū. 213; nī. 362.",
  "anya-e0201n0:1489": "Sādīsu tassa ca imassa ca ṭa hoti vā.",
  "anya-e0201n0:1490_0": "Assā itthiyā kataṃ, assā, assāya deti. Saṃmhi dīgho nī. 368 – āsaṃ itthīnaṃ, nāsaṃ",
  "anya-e0201n0:1490_1": "kujjhanti paṇḍitā jā. 1.1.65, assā apeti, assā, assāya dhanaṃ, āsaṃ dhanaṃ, “abhikkamo",
  "anya-e0201n0:1490_2": "sānaṃ paññāyati, no paṭikkamo”ti saṃ. ni. 5.196 ettha ‘sāna’nti vedanānaṃ, mahāvuttinā",
  "anya-e0201n0:1490_3": "tassa sattaṃ. Assā, assaṃ ṭhitaṃ.",
  "anya-e0201n0:1491": "Assa purisassa, āsaṃ purisānaṃ. Nevāsaṃ kesā dissanti, hatthapādā ca jālino jā. 2.22.2221. Asmā, amhā, assa, āsaṃ, asmiṃ, amhi.",
  "anya-e0201n0:1492": "Assa cittassa. Pulliṅgasamaṃ.",
  "anya-e0201n0:1493": "Esā itthī, etā, etāyo, etaṃ, etā, etāyo, etāya, etassā, etissā kataṃ.",
  "anya-e0201n0:1494": "Eso puriso, ete, etaṃ, ete, etena.",
  "anya-e0201n0:1495": "Etaṃ cittaṃ, etāni, etaṃ, etāni, etena. Sabbaṃ tasaddasamaṃ ṭhapetvā nattaṃ, ṭattañca.",
  "anya-e0201n0:1496": "222. Simhānapuṃsakassāyaṃ ka. 172; rū. 218; nī. 306-7; ‘simha…’ (bahūsu).",
  "anya-e0201n0:1497": "Simhi napuṃsakato aññassa imassa ayaṃ hoti. Silopo.",
  "anya-e0201n0:1498_0": "Ayaṃ itthī, imā, imāyo, imaṃ, imā, imāyo, imāya, imassā, imissā, imāhi, imābhi, imāya,",
  "anya-e0201n0:1498_1": "imassā, imassāya, imissā, imissāya, imissaṃ, assā, assāya, imāsaṃ, imāsānaṃ, āsaṃ.",
  "anya-e0201n0:1498_2": "Pañcamīrūpaṃ tatiyāsamaṃ, chaṭṭhīrūpaṃ catutthīsamaṃ. Imāya, imāyaṃ, imassā, imassāya,",
  "anya-e0201n0:1498_3": "imassaṃ, imissā, imissāya, imissaṃ, assā, assaṃ, imāsu.",
  "anya-e0201n0:1499": "Ayaṃ puriso, ime, imaṃ, ime.",
  "anya-e0201n0:1500": "223. Nāmhinimi ka. 171; rū. 219; nī. 357; ‘nāmhanimhi’ (bahūsu).",
  "anya-e0201n0:1501": "Nāmhi anitthiliṅge imassa ana, imiādesā honti.",
  "anya-e0201n0:1502": "Iminā, anena, imehi, imebhi.",
  "anya-e0201n0:1503": "224. Imassānitthiyaṃ ṭe ka. 170; rū. 220; nī. 356.",
  "anya-e0201n0:1504": "Anitthiliṅge imassa ṭe hoti vā su, naṃ, hisu.",
  "anya-e0201n0:1505_0": "Ehi, ebhi, imassa, assa, imesaṃ, imesānaṃ, esaṃ, esānaṃ, imasmā, imamhā, asmā, amhā,",
  "anya-e0201n0:1505_1": "imehi, imebhi, ehi, ebhi, imassa, assa, imesaṃ, imesānaṃ, esaṃ, esānaṃ, imasmiṃ,",
  "anya-e0201n0:1505_2": "imamhi, asmiṃ, amhi, imesu, esu.",
  "anya-e0201n0:1506": "“Anamhi bhadde susoṇe, kinnu jagghasi sobhane”ti jā. 1.5.130 (anamhi kāle susoṇi) pāḷi- ‘anamhī’ti imasmiṃ ṭhāne, mahāvuttinā smiṃmhi anādeso.",
  "anya-e0201n0:1507": "Imaṃ cittaṃ.",
  "anya-e0201n0:1508": "225. Imassidaṃ vā ka. 129; rū. 222; nī. 305.",
  "anya-e0201n0:1509": "Napuṃsake aṃ, sisu imassa tehi aṃ, sīhi saha idaṃ hoti vā.",
  "anya-e0201n0:1510": "Idaṃ cittaṃ, imāni cittāni, imaṃ, idaṃ, imāni, iminā, anena. Sabbaṃ pulliṅgasamaṃ.",
  "anya-e0201n0:1511": "Idha missakarūpaṃ vuccati –",
  "anya-e0201n0:1512_0": "Yā, sā itthī, yā, tā itthiyo, yaṃ, taṃ itthiṃ, yā, esā itthī, yā, etā itthiyo, yaṃ,",
  "anya-e0201n0:1512_1": "etaṃ itthiṃ, yā, ayaṃ itthī, yā, imā itthiyo, yaṃ, imaṃ itthiṃ, yo, so puriso, ye, te purisāiccādayo.",
  "anya-e0201n0:1513_0": "“Sa kho so kumāro vuddhimanvāyā”ti ettha so so kumāroti, ‘ese se eke ekatthe’ti ettha",
  "anya-e0201n0:1513_1": "eso so eko ekatthoti vattabbaṃ. Tattha pubbaṃ pubbaṃ atthapadaṃ, paraṃ paraṃ byañjanamattaṃ.",
  "anya-e0201n0:1513_2": "“Ayaṃ so sārathi etī”ti jā. 2.22.51 ettha pana dvepi visuṃ visuṃ atthapadāni evāti.",
  "anya-e0201n0:1513_3": "Yaṃ, taṃ, idanti ime saddā nipātarūpāpi hutvā pāḷivākyesu sañcaranti sabbaliṅgavibhattīsu abhinnarūpāti.",
  "anya-e0201n0:1514": "226. Imetānamenānvādese dutiyāyaṃ nī. 375-6 piṭṭhe; pā. 2.4.34.",
  "anya-e0201n0:1515": "Anvādeso vuccati anukathanaṃ, punakathanaṃ, anvādesaṭhāne ima, etānaṃ enādeso hoti dutiyāvibhattīsu.",
  "anya-e0201n0:1516_0": "Imaṃ bhikkhuṃ vinayaṃ ajjhāpehi, atho enaṃ bhikkhuṃ dhammaṃ ajjhāpehi, ime bhikkhū",
  "anya-e0201n0:1516_1": "vinayaṃ ajjhāpehi, atho ene bhikkhū dhammaṃ ajjhāpehi, etaṃ bhikkhuṃ vinayaṃ ajjhāpehiiccādinā",
  "anya-e0201n0:1516_2": "vattabbaṃ. Tamenaṃ bhikkhave nirayapālā a. ni. 3.36, yatvādhikaraṇamenaṃ bhikkhuṃ",
  "anya-e0201n0:1516_3": "iccādīsupi dī. ni. 1.213 anukathanameva.",
  "anya-e0201n0:1517": "227. Massāmussa ka. 173; rū. 223; nī. 359.",
  "anya-e0201n0:1518": "Simhi anapuṃsakassa amussa massa so hoti.",
  "anya-e0201n0:1519_0": "Asu itthī, amu vā, amū, amuyo, amuṃ, amū, amuyo, amuyā, amussā, amūhi, amūbhi, amuyā,",
  "anya-e0201n0:1519_1": "amussā, amūsaṃ, amūsānaṃ, amuyā, amussā, amūhi, amūbhi, amuyā, amussā, amūsaṃ, amūsānaṃ,",
  "anya-e0201n0:1519_2": "amuyā, amuyaṃ, amussā, amussaṃ, amūsu.",
  "anya-e0201n0:1520": "Asu puriso, amu vā.",
  "anya-e0201n0:1521": "228. Lopomusmā ka. 118; rū. 146; nī. 293.",
  "anya-e0201n0:1522": "Amuto yonaṃ lopo hoti. Vo, nopavādoyaṃ ka. 119; rū. 155; nī. 294.",
  "anya-e0201n0:1523": "Amū, amuṃ, amū, amunā, amūhi, amūbhi.",
  "anya-e0201n0:1524": "229. Na no sassa.",
  "anya-e0201n0:1525": "Amuto sassa no na hoti.",
  "anya-e0201n0:1526": "Amussa.",
  "anya-e0201n0:1527_0": "Mahāvuttinā samhi mussa duttaṃ, adussa. Pāḷiyaṃ “dussa me khettapālassa, rattiṃ bhattaṃ",
  "anya-e0201n0:1527_1": "apābhata”nti jā. 1.4.62 ettha gāthāvasena a-kāralopo. Amūsaṃ, amūsānaṃ, amusmā, amumhā,",
  "anya-e0201n0:1527_2": "amūhi, amūbhi, amussa, adussa, amūsaṃ, amūsānaṃ, amusmiṃ, amumhi, amūsu.",
  "anya-e0201n0:1528": "230. Amussāduṃ ka. 130; rū. 225; nī. 308.",
  "anya-e0201n0:1529": "Napuṃsake aṃ, sisu amussa tehi saha aduṃ hoti vā.",
  "anya-e0201n0:1530_0": "Amuṃ cittaṃ, aduṃ cittaṃ, amūni, amuṃ, aduṃ, amūni. Sesaṃ pulliṅgasamaṃ. ‘Sakatthe’ti",
  "anya-e0201n0:1530_1": "suttena kapaccaye kate sabbādirūpaṃ natthi. Amukā kaññā, amukā, amukāyo. Amuko puriso,",
  "anya-e0201n0:1530_2": "amukā purisā. Amukaṃ cittaṃ, amukāni cittāni iccādi.",
  "anya-e0201n0:1531": "231. Ke vā.",
  "anya-e0201n0:1532": "Ke pare amussa massa so hoti vā.",
  "anya-e0201n0:1533": "Asukā itthī, asukā, asukāyo. Asuko puriso, asukā purisā. Asukaṃ kulaṃ, asukāni kulāni. Sabbaṃ kaññā, purisa, cittasamaṃ.",
  "anya-e0201n0:1534": "‘Itthiyamatvā’ti ettha ‘itthiyaṃ ā’ti vibhattasuttena kiṃsaddato itthiyaṃ āpaccayo.",
  "anya-e0201n0:1535": "232. Kiṃssa ko ka. 227-9; rū. 270, 226; nī. 456-7-8? ‘kissa ko sabbāsu’ (bahūsu).",
  "anya-e0201n0:1536": "Sabbesu vibhattipaccayesu kiṃssa ko hoti.",
  "anya-e0201n0:1537": "Kā itthī, kā, kāyo, kaṃ, kā, kāyo, kāya, kassā iccādi sabbasamaṃ. Ko puriso, ke purisā, kaṃ, ke, kena, kehi, kebhi, kassa.",
  "anya-e0201n0:1538": "233. Ki sasmiṃsu vānitthiyaṃ.",
  "anya-e0201n0:1539": "Anitthiliṅge sa, smiṃsu kiṃsaddassa ki hoti vā.",
  "anya-e0201n0:1540": "Kissa, kesaṃ, kesānaṃ, kasmā, kamhā, kehi, kebhi, kassa, kissa, kesaṃ, kesānaṃ, kasmiṃ, kamhi, kismiṃ, kimhi, kesu.",
  "anya-e0201n0:1541": "234. Kimaṃsisu napuṃsake ‘kimaṃsisu saha napuṃsake’ (bahūsu).",
  "anya-e0201n0:1542": "Napuṃsake aṃ, sisu kiṃsaddassa tehi aṃsīhi saha kiṃ hoti.",
  "anya-e0201n0:1543": "Kiṃ cittaṃ, kāni, kiṃ, kaṃ vā, kāni. Sesaṃ pulliṅgasamaṃ. Idaṃ pucchanatthassa suddhakiṃsaddassa rūpaṃ.",
  "anya-e0201n0:1544_0": "‘Ci’itinipātena yutte pana ekaccatthaṃ vā appatthaṃ vā vadati. Kāci itthī, kāci itthiyo,",
  "anya-e0201n0:1544_1": "kiñci itthiṃ, kāci, kāyaci, kāhici, kāyaci, kassāci, kāsañci, kutoci, kāhici. Sattamiyaṃ",
  "anya-e0201n0:1544_2": "- kāyaci, katthaci, kāsuci.",
  "anya-e0201n0:1545": "Koci puriso, keci, kiñci, keci, kenaci, kehici, kassaci, kesañci, kismiñci, kimhici, katthaci, kesuci.",
  "anya-e0201n0:1546": "Kiñci kulaṃ, kānici kulāni, kiñci, kānici. Sesaṃ pulliṅgasamaṃ.",
  "anya-e0201n0:1547": "Puna yasaddena yutte sakalatthaṃ vadati. Yā kāci itthī, yākāci itthiyo.",
  "anya-e0201n0:1548_0": "Yo koci puriso, ye keci, yaṃ kiñci, ye keci yena kenaci, yehi kehici, yassa kassaci,",
  "anya-e0201n0:1548_1": "yesaṃ kesañci yato kutoci, yehi kehici, yassa kassaci, yesaṃkesañci, yasmiṃ kismiñci,",
  "anya-e0201n0:1548_2": "yamhi kimhici, yattha katthaci, yesu kesuci.",
  "anya-e0201n0:1549": "Yaṃ kiñcicittaṃ, yāni kānici, yaṃ kiñci, yāni kānici. Sesaṃ pulliṅgasamaṃ.",
  "anya-e0201n0:1550": "Saṅkhyārāsi",
  "anya-e0201n0:1551": "Ekasaddo saṅkhyatthe pavatto ekavacanantova, aññatthe pavatto ekabahuvacananto.",
  "anya-e0201n0:1552": "Tattha saṅkhyatthe – ekā itthī, ekaṃ, ekāya, ekissā iccādi. Punnapuṃsakesu ekavacanesu purisa, cittarūpameva.",
  "anya-e0201n0:1553": "Aññatthe – ekā itthī, ekā itthiyo, ekaṃ, ekā, ekāya, ekissā, ekāhi, ekābhi iccādi.",
  "anya-e0201n0:1554": "Eko puriso, eke, ekaṃ, eke, ekena, ekehi, ekebhi, ekassa, ekesaṃ, ekesānaṃ. Pulliṅga sabbasamaṃ.",
  "anya-e0201n0:1555": "Ekaṃ kulaṃ, ekāni kulāni, ekaṃ kulaṃ, ekāni kulāni. Sesaṃ pulliṅgasamaṃ.",
  "anya-e0201n0:1556": "Kapaccaye pare sabbādirūpaṃ natthi.",
  "anya-e0201n0:1557_0": "“Ekikā sayane setu, yā te ambe avāhari jā. 1.4.175. Ekākinī gahaṭṭhāhaṃ, mātuyā paricoditā”ti",
  "anya-e0201n0:1557_1": "apa. therī 2.3.188 pāḷi, ekako puriso, ekakaṃ, ekakena. Ekakaṃ kulaṃ iccādi ekavacanantameva,",
  "anya-e0201n0:1557_2": "ekakānaṃ bahutte vattabbe dve ekakā, dve ekake, dvīhi ekakehīti labbhati. “Pañcālo",
  "anya-e0201n0:1557_3": "ca videho ca, ubho ekā bhavantu te”ti pāḷi. Iminā nayena bahuvacanampi labbhati. ‘Ekā’ti missakā.",
  "anya-e0201n0:1558_0": "Paṭisedhayutte pana anekā itthiyo, anekāsaṃ itthīnaṃ. Aneke purisā, anekesaṃ purisānaṃ.",
  "anya-e0201n0:1558_1": "Anekāni kulāni, anekesaṃ kulānaṃ. Pāḷiyaṃ pana “nekāni dhaññagaṇāni, nekāni khettagaṇāni,",
  "anya-e0201n0:1558_2": "nekānaṃ dhaññagaṇānaṃ, nekānaṃ khettagaṇāna”ntipi atthi.",
  "anya-e0201n0:1559": "Ekacca, ekacciya, kati, bahusaddāpi idha vattabbā. Ekaccā itthī, ekaccā, ekaccāyoti sabbaṃ kaññāsamaṃ.",
  "anya-e0201n0:1560": "Ekacco puriso.",
  "anya-e0201n0:1561": "135. Ekaccādīhyato ‘ekaccādīhato’ (bahūsu).",
  "anya-e0201n0:1562": "Akārantehi ekaccādīhi yonaṃ ṭe hoti.",
  "anya-e0201n0:1563": "Ekacce purisā, ekacce purise. Sesaṃ purisasamaṃ. Ādisaddena appekacca, ekatiya, ubhādayo saṅgayhanti. Appekacce purisā, ekatiye purisā, ubhe purisā.",
  "anya-e0201n0:1564": "Ekaccaṃ cittaṃ.",
  "anya-e0201n0:1565": "236. Na nissa ṭā.",
  "anya-e0201n0:1566": "Ekaccādīhi nissa ṭā na hoti.",
  "anya-e0201n0:1567": "Ekaccāni cittāni. Sesaṃ cittasamaṃ.",
  "anya-e0201n0:1568_0": "Ekacciya, ekacceyya, ekatiyasaddā kaññā, purisa, cittanayā. “Itthīpi hi ekacciyā,",
  "anya-e0201n0:1568_1": "seyyā posa janādhipa saṃ. ni. 1.127. Saccaṃ kirevamāhaṃsu, narā ekacciyā idha. Kaṭṭhaṃ",
  "anya-e0201n0:1568_2": "niplavitaṃ seyyo, na tvevekacciyo naro”ti jā. 1.1.73 ca “parivāritā muñcare ekacceyyā”ti",
  "anya-e0201n0:1568_3": "ca “na vissase ekatiyesū”ti ca pāḷī – tattha ‘niplavita’nti udakato ubbhataṃ.",
  "anya-e0201n0:1569": "Katisaddo bahuvacanantova.",
  "anya-e0201n0:1570": "237. Ṭikatimhā rū. 120 piṭṭhe.",
  "anya-e0201n0:1571": "Katimhā yonaṃ ṭi hoti.",
  "anya-e0201n0:1572": "Kati itthiyo, kati purisā, kati purise, kati cittāni. Katihi itthīhi, katihi purisehi, katihi cittehi.",
  "anya-e0201n0:1573": "238. Bahukatīnaṃ ‘bahu katinnaṃ’ (bahūsu).",
  "anya-e0201n0:1574": "Naṃmhi bahu, katīnaṃ ante nuka hoti.",
  "anya-e0201n0:1575_0": "Katinnaṃ itthīnaṃ, katinnaṃ purisānaṃ, katinnaṃ cittānaṃ, ayaṃ nāgamo bahulaṃ na",
  "anya-e0201n0:1575_1": "hoti, ‘katinaṃ tithīnaṃ pūraṇī katimī’ti ca dissati. “Bahūnaṃ vassasatānaṃ, bahūnaṃ",
  "anya-e0201n0:1575_2": "vassasahassāna”nti ca “bahūnaṃ kusaladhammānaṃ, bahūnaṃ akusaladhammāna”nti ca “bahūnaṃ",
  "anya-e0201n0:1575_3": "vata atthāya, uppajjiṃsu tathāgatā”ti vi. va. 807 ca pāḷī.",
  "anya-e0201n0:1576": "Katisu itthīsu, katisu purisesu, katisu cittesu.",
  "anya-e0201n0:1577": "Bahusadde dvīsu naṃvacanesu bahunnaṃ, bahunnanti vattabbaṃ. Sesaṃ dhenu, bhikkhu, āyusadisaṃ.",
  "anya-e0201n0:1578_0": "Kapaccaye kaññā, purisa, cittasadisaṃ, bahū itthiyo, bahukā itthiyo. Bahū purisā,",
  "anya-e0201n0:1578_1": "bahavo purisā, bahukā purisā. Bahūni cittāni, bahukāni cittāni iccādinā vattabbaṃ.",
  "anya-e0201n0:1578_2": "Bahūnaṃ samudāyāpekkhane sati ekavacanampi labbhati, “bahujanassa atthāya bahujanassa",
  "anya-e0201n0:1578_3": "hitāya, bahuno janassa atthāya hitāyā”ti a. ni. 1.141 pāḷi.",
  "anya-e0201n0:1579": "Ubhasaddo bahuvacanantova, ‘ubhagohi ṭo’ti yonaṃ ṭo, ubho itthiyo, purisā, kulāni gacchanti, ubho itthiyo, purisā, kulāni passati.",
  "anya-e0201n0:1580": "239. Suhisubhasso nī. 313.",
  "anya-e0201n0:1581": "Su, hisu ubhassa anto o hoti.",
  "anya-e0201n0:1582": "Ubhohi, ubhosu.",
  "anya-e0201n0:1583": "240. Ubhinnaṃ ka. 86; nīrū. 227; nī. 341.",
  "anya-e0201n0:1584": "Ubhamhā naṃvacanassa innaṃ hoti.",
  "anya-e0201n0:1585": "Ubhinnaṃ. Sabbattha itthi, purisa, kulehi yojetabbaṃ.",
  "anya-e0201n0:1586": "241. Yomhi dvinnaṃ duvedve ka. 132; rū. 228; ni. 310.",
  "anya-e0201n0:1587": "Yosu savibhattissa dvissa duve, dve honti. ‘Dvinna’nti vacanaṃ dvissa bahuvacanantaniyamatthaṃ.",
  "anya-e0201n0:1588": "Dve itthiyo, dve purisā, dve purise, dve cittāni, duve itthiyo, duve purisā, duve purise, duve cittāni, dvīhi, dvībhi.",
  "anya-e0201n0:1589": "242. Naṃmhi nuka dvādīnaṃ sattarasannaṃ ka. 67; nī. 229; nī. 214.",
  "anya-e0201n0:1590": "Naṃmhi pare dvādīnaṃ aṭṭhārasantānaṃ sattarasannaṃ saṅkhyānaṃ ante nuka hoti. U-kāro uccāraṇattho. Kānubandhaṃ disvā anteti ñāyati.",
  "anya-e0201n0:1591": "Dvinnaṃ.",
  "anya-e0201n0:1592": "243. Duvinnaṃ naṃmhi ka. 132; rū. 228; nī. 244.",
  "anya-e0201n0:1593": "Naṃmhi savibhattissa dvissa duvinnaṃ hoti vā.",
  "anya-e0201n0:1594_0": "Duvinnaṃ, dvīhi, dvībhi, dvinnaṃ, duvinnaṃ, dvīsu. Mahāvuttinā sumhi duve hoti, nāgassa",
  "anya-e0201n0:1594_1": "duvesu dantesu nimmitā vi. va. 706, cakkāni pādesu duvesu vindati dī. ni. 3.205.",
  "anya-e0201n0:1594_2": "Evañca sati duvehi, duvebhītipi siddhameva hoti, ayaṃ dvisaddo ubhasaddo viya aliṅgo.",
  "anya-e0201n0:1595": "244. Tisso catasso yomhi savibhattīnaṃ ka. 133; rū. 230; nī. 311.",
  "anya-e0201n0:1596": "Itthiyaṃ yosu savibhattīnanti, catunnaṃ tisso, catasso honti.",
  "anya-e0201n0:1597": "Tisso itthiyo, catasso itthiyo.",
  "anya-e0201n0:1598": "Mahāvuttinā hisu ca tissa, catassā honti, “tissehi catassehi parisāhi, catassehi sahito lokanāyako”ti pāḷī. Tīhi, tībhi itthīhi, catūhi, catūbhi, catubbhi itthīhi.",
  "anya-e0201n0:1599": "245. Naṃmhi ticatunnamitthiyaṃ tissacatassā dī. ni. 3.205.",
  "anya-e0201n0:1600": "Itthiyaṃ naṃmhiti, catunnaṃ tissa, catassā honti.",
  "anya-e0201n0:1601_0": "Tissannaṃ itthīnaṃ, catassannaṃ itthīnaṃ, tiṇṇaṃ itthīnaṃ, catunnaṃ itthīnaṃ, samaṇo",
  "anya-e0201n0:1601_1": "gotamo catunnaṃ parisānaṃ sakkato hoti, catunnaṃ parisānaṃ piyo hoti manāpoti dī.",
  "anya-e0201n0:1601_2": "ni. 1.304, tissehi, catassehi, tīhi, tībhi, catūhi, catūbhi, catubbhi, tissannaṃ,",
  "anya-e0201n0:1601_3": "catassannaṃ, tiṇṇaṃ, catunnaṃ, tīsu, catūsu.",
  "anya-e0201n0:1602": "Pāḷiyaṃ “catassehī”ti diṭṭhattā tissesu, catassesūtipi diṭṭhameva hoti.",
  "anya-e0201n0:1603": "246. Pume tayo cattāro ka. 133; rū. 230; nī. 311.",
  "anya-e0201n0:1604": "Pulliṅge yosu savibhattīnanti, catunnaṃ tayo, cattāro honti.",
  "anya-e0201n0:1605": "Tayo purisā, tayo purise, cattāro purisā, cattāro purise.",
  "anya-e0201n0:1606": "247. Caturo catussa ka. 78, 205, 31; rū. 160; nī. 234; ‘caturo vā catussa’ (bahūsu).",
  "anya-e0201n0:1607": "Pume savibhattissa catusaddassa caturo hoti.",
  "anya-e0201n0:1608": "Caturo purisā, caturo purise. Kathaṃ caturo nimitte nādassiṃ, caturo phalamuttameti? “Liṅgavipallāsā”ti vuttiyaṃ vuttaṃ, tīhi, tībhi, catūhi, catūbhi, catubbhi.",
  "anya-e0201n0:1609": "248. Iṇṇaṃiṇṇannaṃ tito jhā ka. 87; rū. 231; nī. 243; ‘ṇṇaṃṇṇannaṃtiko jhā’ (bahūsu).",
  "anya-e0201n0:1610": "Jhasaññamhā timhā naṃvacanassa iṇṇaṃ, iṇṇannaṃ honti.",
  "anya-e0201n0:1611": "Tiṇṇaṃ, tiṇṇannaṃ, catunnaṃ, tīhi, tībhi, catūhi, catūbhi, catubbhi, tiṇṇaṃ, tiṇṇannaṃ, catunnaṃ, tīsu, catūsu.",
  "anya-e0201n0:1612": "249. Tīṇicattāri napuṃsake ka. 133; rū. 230; nī. 311.",
  "anya-e0201n0:1613": "Napuṃsake yosu savibhattīnanti, catunnaṃ tīṇi, cattāri honti.",
  "anya-e0201n0:1614": "Tīṇi cittāni, cattāri cittāni. Sesaṃ pulliṅgasamaṃ.",
  "anya-e0201n0:1615_0": "Vacanasiliṭṭhatte pana sati visadisaliṅgavacanānampi padānaṃ aññamaññasaṃyogo hoti,",
  "anya-e0201n0:1615_1": "cattāro satipaṭṭhānā dī. ni. 3.145, cattāro sammappadhānā dī. ni. 3.145, tayomahābhūtā,",
  "anya-e0201n0:1615_2": "tayo mahābhūte paṭṭhā. 1.1.58, sabbe mālā upenti maṃ dhu. 3.6, sabbe kaññā upenti",
  "anya-e0201n0:1615_3": "maṃ dhu. 3.6, sabbe ratanā upenti maṃ dhu. 3.6, sabbe yānā upenti maṃ dhu. 3.6, avijjāya",
  "anya-e0201n0:1615_4": "sati saṅkhārā honti, saṅkhāresu sati viññāṇaṃ hoti saṃ. ni. 2.50 iccādi.",
  "anya-e0201n0:1616_0": "Gāthāsu vipallāsāpi bahulaṃ dissanti, aññe dhammāni desenti, evaṃ dhammāni sutvāna,",
  "anya-e0201n0:1616_1": "satañca dhammāni sukittitāni sutvā, atthāni cintayitvāna, uttamatthāni tayi labhimhā,",
  "anya-e0201n0:1616_2": "kiṃ tvaṃ atthāni jānāsi, iccheyyāmi bhante sattaputtāni, siviputtāni avhaya jā. 2.22.2235,",
  "anya-e0201n0:1616_3": "puttadārāni posenti, balībaddāni soḷasa iccādi.",
  "anya-e0201n0:1617": "Idha sesasaṅkhyānāmāni dīpiyante.",
  "anya-e0201n0:1618": "250. Ṭa pañcādīhi cuddasahi ka. 134; rū. 251; nī. 247.",
  "anya-e0201n0:1619": "Pañcādīhi aṭṭhārasantehi saṅkhyāsaddehi yonaṃ ṭa hoti.",
  "anya-e0201n0:1620": "Pañca itthiyo, pañca purisā, purise, pañca cittāni, cha itthiyo.",
  "anya-e0201n0:1621": "Ḷāgame pana “itthibhāvā na muccissaṃ, chaḷāni gatiyo imā”ti pāḷi.",
  "anya-e0201n0:1622": "Cha purisā, cha purise, cha cittāni. Evaṃ satta, aṭṭha, nava, dasa, ekādasa…pe… aṭṭhārasa.",
  "anya-e0201n0:1623": "251. Pañcādīnaṃ cuddasannama ka. 90; rū. 252; nī. 247.",
  "anya-e0201n0:1624": "Su, naṃ, hisu pañcādīnaṃ cuddasannaṃ assa attameva hoti, na ettaṃ vā dīghattaṃ vā hoti.",
  "anya-e0201n0:1625_0": "Pañcahi, pañcannaṃ, pañcasu, chahi, channaṃ, chasu, sattahi, sattannaṃ, sattasu,",
  "anya-e0201n0:1625_1": "aṭṭhahi, aṭṭhannaṃ, aṭṭhasu, navahi, navannaṃ, navasu, dasahi, dasannaṃ, dasasu,",
  "anya-e0201n0:1625_2": "ekādasahi, ekādasannaṃ, ekādasasu…pe… aṭṭhārasahi, aṭṭhārasannaṃ, aṭṭhārasasu.",
  "anya-e0201n0:1626": "Ete sabbe aliṅgā bahuvacanantā eva.",
  "anya-e0201n0:1627_0": "‘Itthiyamatvā’ti vīsa, tiṃsa, cattālīsa, paññāsehi āpaccayo, mahāvuttinā simhi rasso",
  "anya-e0201n0:1627_1": "silopo ca, ‘niggahīta’nti vikappena niggahītāgamo, vikappena aṃlopo, nādīnaṃ ekavacanānaṃ",
  "anya-e0201n0:1627_2": "yādeso, vīsa itthiyo, vīsaṃ itthiyo, vīsa purisā, vīsaṃ purisā, vīsa purise, vīsaṃ",
  "anya-e0201n0:1627_3": "purise, vīsa cittāni, vīsaṃ cittāni, vīsāya itthīhi kammaṃ kataṃ, vīsāya purisehi",
  "anya-e0201n0:1627_4": "kammaṃ kataṃ, vīsāya kulehi kammaṃ kataṃ, vīsāya itthīnaṃ, purisānaṃ, kulānaṃ, sattamiyaṃ",
  "anya-e0201n0:1627_5": "vīsāya itthīsu, purisesu, kulesu.",
  "anya-e0201n0:1628_0": "Tipaccaye vīsati, tiṃsatisaddāpi saṭṭhi, sattati, asīti, navutisaddā viya niccaṃ",
  "anya-e0201n0:1628_1": "itthi liṅgekavacanantā eva, si, aṃlopo, vīsati itthiyo, vīsati purisā, purise, vīsati",
  "anya-e0201n0:1628_2": "kulāni, vīsatiyā itthīhi, itthīnaṃ, purisehi, purisānaṃ, kulehi, kulānaṃ, vīsatiyā,",
  "anya-e0201n0:1628_3": "vīsatiyaṃ itthi, purisa, kulesu, evaṃ yāvanavutiyā veditabbā. Vaggabhede pana sati",
  "anya-e0201n0:1628_4": "bahuvacanampi vikappena dissati, dve vīsatiyo iccādi.",
  "anya-e0201n0:1629_0": "Sataṃ, sahassaṃ, dasasahassaṃ, satasahassaṃ, dasasatasahassanti ime napuṃsakaliṅgāyeva.",
  "anya-e0201n0:1629_1": "Saṅkhyeyyapadhāne pana itthiliṅge vattabbe sahassī, dasasahassī, satasahassīti itthiliṅgaṃ",
  "anya-e0201n0:1629_2": "bhavati. Vaggabhede pana dve satāni, tīṇi satāni, dve sahassāni, tīṇi sahassāni iccādīni",
  "anya-e0201n0:1629_3": "bhavanti. Koṭi, pakoṭi, koṭipakoṭi, akkhobhiṇīsaddā itthiliṅgā eva. Sesaṃ sabbaṃ",
  "anya-e0201n0:1629_4": "yāvaasaṅkhyeyyā napuṃsakameva.",
  "anya-e0201n0:1630": "Sahassaṃ kāsi nāma, dasasahassaṃ nahutaṃ nāma, satasahassaṃ lakkhaṃ nāma.",
  "anya-e0201n0:1631_0": "Duvidhaṃ padhānaṃ saṅkhyāpadhānaṃ, saṅkhyeyyapadhānañca. Purisānaṃ vīsati hoti, purisānaṃ",
  "anya-e0201n0:1631_1": "navuti hoti, purisānaṃ sataṃ hoti, sahassaṃ hoti iccādi saṅkhyāpadhānaṃ nāma, vīsati",
  "anya-e0201n0:1631_2": "purisā, navuti purisā, sataṃ purisā, sahassaṃ purisā iccādi saṅkhyeyyapadhānaṃ nāma.",
  "anya-e0201n0:1632": "Etthapi vīsatisaddo itthiliṅgekavacano eva. Sata, sahassasaddā napuṃsakekavacanā eva. Saṅkhyāsaddānaṃ pana padavidhānañca guṇavidhānañca samāsakaṇḍe āgamissati.",
  "anya-e0201n0:1633": "Saṅkhyārāsi niṭṭhito.",
  "anya-e0201n0:1634": "252. Simhāhaṃ ka. 149; rū. 232; nī. 319; ‘simhahaṃ’ (bahūsu).",
  "anya-e0201n0:1635": "Simhi savibhattissa amhassa ahaṃ hoti.",
  "anya-e0201n0:1636": "Ahaṃ gacchāmi.",
  "anya-e0201n0:1637": "253. Mayamasmāmhassa ka. 121; rū. 233; nī. 296.",
  "anya-e0201n0:1638": "Yosu savibhattissa amhassa kamena mayaṃ, asmā honti vā.",
  "anya-e0201n0:1639": "Mayaṃ gacchāma, asme passāmi.",
  "anya-e0201n0:1640": "Pakkhe –",
  "anya-e0201n0:1641": "‘Yonameṭa’ iti vidhi, amhe gacchāma.",
  "anya-e0201n0:1642": "254. Tumhassa tuvaṃtvaṃmhi ca ka. 146; rū. 236; nī. 324; ‘tumhassa tuvaṃtvamamhica’ (bahūsu).",
  "anya-e0201n0:1643": "Simhi ca aṃmhi ca savibhattissa tumhassa tuvaṃ, tvaṃ honti.",
  "anya-e0201n0:1644": "Tuvaṃ buddho tuvaṃ satthā, tuvaṃ mārābhibhū muni theragā. 839, tvaṃ no satthā anuttaro, tumhe gacchatha, tuvaṃ passati, tvaṃ passati.",
  "anya-e0201n0:1645": "255. Aṃmhi taṃ maṃ tavaṃ mamaṃ ka. 143-4; rū. 234-5; nī. 322.",
  "anya-e0201n0:1646": "Aṃmhi savibhattīnaṃ tumhā’mhānaṃ taṃ, maṃ, tavaṃ, mamaṃ honti.",
  "anya-e0201n0:1647": "Maṃ passati, mamaṃ passati, taṃ passati, tavaṃ passati, amhe passati, tumhe passati.",
  "anya-e0201n0:1648": "256. Dutiyāyomhi vā ka. 162; rū. 237; nī. 345; ‘dutiye yomhi vā’ (bahūsu).",
  "anya-e0201n0:1649": "Dutiyāyomhi savibhattīnaṃ tumhā’mhānaṃ ṅānubandhā aṃ, ākaṃādesā honti vā.",
  "anya-e0201n0:1650": "Amhaṃ, amhākaṃ passati, tumhaṃ, tumhākaṃ passati.",
  "anya-e0201n0:1651": "257. Nāsmāsu tayāmayā ka. 145, 270; rū. 238, 120; nī. 323, 542.",
  "anya-e0201n0:1652": "Nā, smāsu savibhattīnaṃ tumhā’mhānaṃ tayā, mayā honti.",
  "anya-e0201n0:1653": "Mayā kataṃ, tayā kataṃ, mayā apeti, tayā apeti.",
  "anya-e0201n0:1654": "258. Tayātayīnaṃ tva vā tassa ka. 210; rū. 239; nī. 435.",
  "anya-e0201n0:1655": "Tayā, tayīnaṃ tassa tva hoti vā.",
  "anya-e0201n0:1656": "Tvayā kataṃ, tvayā apeti, amhehi kataṃ, tumhehi kataṃ.",
  "anya-e0201n0:1657": "259. Tavamamatuyhaṃmayhaṃ se ka. 141-2; rū. 241-2; nī. 321.",
  "anya-e0201n0:1658": "Samhi savibhattīnaṃ tumhā’mhānaṃ tavādayo honti.",
  "anya-e0201n0:1659": "Mama dīyate, mayhaṃ dīyate, tava dīyate, tuyhaṃ dīyate.",
  "anya-e0201n0:1660": "260. Naṃsesvasmākaṃmamaṃ nī. 438.",
  "anya-e0201n0:1661": "Naṃ, sesu savibhattissa amhassa kamena asmākaṃ, mamaṃ honti.",
  "anya-e0201n0:1662": "Mamaṃ dīyate, asmākaṃ dīyate.",
  "anya-e0201n0:1663": "261. Ṅaṃṅākaṃ naṃmhi ka. 161; rū. 244; nī. 344.",
  "anya-e0201n0:1664": "Naṃmhi savibhattīnaṃ tumhā’mhānaṃ ṅānubandhā aṃ, ākaṃādesā honti vā.",
  "anya-e0201n0:1665": "Amhaṃ dīyate, amhākaṃ dīyate, tumhaṃ dīyate, tumhākaṃ dīyate. Pañcamiyaṃ mayā, tayā, tvayā, pubbe vuttāva.",
  "anya-e0201n0:1666": "262. Smāmhi tvamhā.",
  "anya-e0201n0:1667": "Smāmhi savibhattissa tumhassa tvamhā hoti.",
  "anya-e0201n0:1668": "Tvamhā apeti, amhehi, tumhehi, mama, mamaṃ, mayhaṃ, tava, tuyhaṃ, amhaṃ, amhākaṃ, asmākaṃ, tumhaṃ, tumhākaṃ.",
  "anya-e0201n0:1669": "263. Smiṃmhi tumhamhānaṃ tayimayi ka. 139; rū. 245; nī. 318.",
  "anya-e0201n0:1670": "Smiṃmhi savibhattīnaṃ tumhā’mhānaṃ tayi, mayi honti.",
  "anya-e0201n0:1671": "Tayi, mayi, tvatte tvayi, amhesu, tumhesu.",
  "anya-e0201n0:1672": "264. Sumhāmhassāsmā nī. 438.",
  "anya-e0201n0:1673": "Sumhi amhassa asmā hoti.",
  "anya-e0201n0:1674": "Asmāsu.",
  "anya-e0201n0:1675_0": "Mahāvuttinā yo, hisu amhassa asmādeso, yonaṃ ettañca, asmā gacchāma, asme passati,",
  "anya-e0201n0:1675_1": "asmāhi kataṃ, asmākaṃ dīyate, asmāhi apeti, asmākaṃ dhanaṃ, asmāsu ṭhitaṃ. “Asmābhijappanti",
  "anya-e0201n0:1675_2": "janā anekā”ti jā. 1.7.68 pāḷi-asme abhijappanti patthentīti attho. “Asmābhi pariciṇṇosi,",
  "anya-e0201n0:1675_3": "mettacittā hi nāyakā”ti apa. therī 2.2.230 therīpāḷi – ‘pariciṇṇo’ti paricārito.",
  "anya-e0201n0:1676": "Catutthiyaṃ asmākaṃ adhipannānaṃ, khamassu rājakuñjara jā. 2.21.181 – ‘adhipannāna’nti dukkhābhibhūtānaṃ.",
  "anya-e0201n0:1677": "Chaṭṭhiyaṃ esasmākaṃ kule dhammo jā. 1.4.147, esā asmākaṃ dhammatā.",
  "anya-e0201n0:1678_0": "Sattamiyaṃ yaṃ kiccaṃ parame mitte, katamasmāsu taṃ tayā. Pattā nissaṃsayaṃ tvamhā,",
  "anya-e0201n0:1678_1": "bhattirasmāsu yā tava jā. 2.21.81 – tattha ‘yaṃ kicca’nti yaṃ kammaṃ kattabbaṃ, tava",
  "anya-e0201n0:1678_2": "asmāsu yā bhatti, tāya mayaṃ tvamhā nissaṃsayataṃ pattāti attho.",
  "anya-e0201n0:1679": "265. Apādādo padatekavākye caṃ. 6.3.15; pā. 8.1.17, 18.",
  "anya-e0201n0:1680": "Apādādimhi pavattānaṃ padato paresaṃ ekavākye ṭhitānaṃ tumhā’mhānaṃ vidhi hoti. Adhikārasuttamidaṃ.",
  "anya-e0201n0:1681": "266. Yonaṃhisvapañcamyā vono ka. 147, 151; rū. 246, 250; nī. 325, 329, 330.",
  "anya-e0201n0:1682": "Pañcamīvajjitesu yo, naṃ, hisu paresu apādādopavattānaṃ padato paresaṃ ekavākye ṭhitānaṃ savibhattīnaṃ tumhā’mhasaddānaṃ vo, no honti vā.",
  "anya-e0201n0:1683_0": "Gacchatha vo, gacchatha tumhe, gacchāma no, gacchāma amhe, passeyya vo, passeyya",
  "anya-e0201n0:1683_1": "tumhe, passeyya no, passeyya amhe, dīyate vo, dīyate tumhākaṃ, dīyate no, dīyate",
  "anya-e0201n0:1683_2": "amhākaṃ, dhanaṃ vo, dhanaṃ tumhākaṃ, dhanaṃ no, dhanaṃ amhākaṃ, kataṃ vo puññaṃ,",
  "anya-e0201n0:1683_3": "kataṃ tumhehi puññaṃ, kataṃ no puññaṃ, kataṃ amhehi puññaṃ.",
  "anya-e0201n0:1684": "Apañcamyāti kiṃ? Nissaṭaṃ tumhehi, nissaṭaṃ amhehi.",
  "anya-e0201n0:1685": "Apādādotveva? Balañca bhikkhūnamanuppadinnaṃ, tumhehi puññaṃ pasutaṃ anappakaṃ khu. pā. 7.12.",
  "anya-e0201n0:1686": "Padatotveva? Tumhe gacchatha, amhe gacchāma.",
  "anya-e0201n0:1687": "Ekavākyetveva? Devadatto tiṭṭhati gāme, tumhe tiṭṭhatha nagare.",
  "anya-e0201n0:1688": "Savibhattīnantveva? Arahati dhammo tumhādisānaṃ.",
  "anya-e0201n0:1689": "267. Teme nāse ka. 148, 150; rū. 247, 249; nī. 326, 328; caṃ. 6.3.17; pā. 8.1.21.",
  "anya-e0201n0:1690": "Nā, sesu tādisānaṃ savibhattīnaṃ tumha, amhasaddānaṃ te, me honti vā.",
  "anya-e0201n0:1691_0": "Kataṃ te puññaṃ, kataṃ tayā puññaṃ, kataṃ me puññaṃ, kataṃ mayā puññaṃ, dinnaṃ te",
  "anya-e0201n0:1691_1": "vatthaṃ, dinnaṃ tuyhaṃ vatthaṃ, dinnaṃ me vatthaṃ, dinnaṃ mayhaṃ vatthaṃ, idaṃ te",
  "anya-e0201n0:1691_2": "raṭṭhaṃ, idaṃ tava raṭṭhaṃ, idaṃ me raṭṭhaṃ, idaṃ mama raṭṭhaṃ.",
  "anya-e0201n0:1692": "268. Anvādese caṃ. 6.3.20; pā. 8.1.23.",
  "anya-e0201n0:1693": "Anvādesaṭṭhāne tumhā’mhasaddānaṃ vo, no, te, meādesā niccaṃ bhavanti punabbidhānā.",
  "anya-e0201n0:1694": "Gāmo tumhākaṃ pariggaho, atho nagarampi vo pariggaho. Evaṃ sesesu.",
  "anya-e0201n0:1695": "269. Sapubbā paṭhamantā vā ‘saṃpubbā paṭhamanthā vā’ (mūlapāṭhe) caṃ. 6.1.21; pā. 8.1.26.",
  "anya-e0201n0:1696": "Saṃvijjati pubbapadaṃ assāti sapubbaṃ, sapubbā paṭhamantapadamhā paresaṃ savibhattīnaṃ tumhā’mhasaddānaṃ vo, no, te, meādesā vikappena honti anvādesaṭṭhānepi.",
  "anya-e0201n0:1697": "Gāme paṭo tumhākaṃ, atho nagare kambalaṃ vo, atho nagare kambalaṃ tumhākaṃ vā. Evaṃ sesesu.",
  "anya-e0201n0:1698": "270. Na cavāhāhevayoge caṃ. 6.3.22; pā. 8.1.24.",
  "anya-e0201n0:1699": "Ca, vā, ha, aha, evasaddehi yoge tumhā’mhānaṃ vo, no, te, meādesā na honti.",
  "anya-e0201n0:1700": "Gāmo tava ca mama ca pariggaho, gāmo tava vā mama vā pariggaho iccādi.",
  "anya-e0201n0:1701": "Cādiyogeti kiṃ? Gāmo ca te pariggaho, nagarañca me pariggaho.",
  "anya-e0201n0:1702": "271. Dassanatthenālocane caṃ. 6.3.23; pā. 8.1.25.",
  "anya-e0201n0:1703": "Ālocanaṃ olokanaṃ, ālocanato aññasmiṃ dassanatthe payujjamāne tumhā’mhānaṃ vo, no, te, meādesā na honti.",
  "anya-e0201n0:1704": "Gāmo tumhe uddissa āgato, gāmo amhe uddissa āgato – ‘gāmo’ti gāmavāsī mahājano.",
  "anya-e0201n0:1705": "Anālocaneti kiṃ? Gāmo vo passati, gāmo no passati.",
  "anya-e0201n0:1706": "272. Āmantanapubbaṃ asantaṃva ‘āmantaṇaṃ pubbamasantaṃva’ (bahūsu) caṃ. 6.3.24; pā. 8.1.72.",
  "anya-e0201n0:1707": "Āmantanabhūtaṃ pubbapadaṃ asantaṃ viya hoti, padatoti saṅkhyaṃ na gacchati.",
  "anya-e0201n0:1708": "Devadatta! Tava pariggaho.",
  "anya-e0201n0:1709": "273. Na sāmaññavacanamekatthe caṃ. 6.3.25; pā. 8.1.73.",
  "anya-e0201n0:1710": "Tulyādhikaraṇabhūte pade sati pubbaṃ sāmaññavacanabhūtaṃ āmantanapadaṃ asantaṃ viya na hoti, padatoti saṅkhyaṃ gacchati.",
  "anya-e0201n0:1711": "Māṇavaka jaṭila! Te pariggaho.",
  "anya-e0201n0:1712": "Sāmaññavacananti kiṃ? Māṇavaka devadatta! Tuyhaṃ pariggaho.",
  "anya-e0201n0:1713": "Ekattheti kiṃ? Devadatta! Yaññadatta! Tumhākaṃ pariggaho.",
  "anya-e0201n0:1714": "274. Bahūsu vā caṃ. 6.3.26; pā. 8.1.74.",
  "anya-e0201n0:1715": "Bahūsu janesu pavattamānaṃ sāmaññavacanabhūtampi āmantanapadaṃ ekatthe pade sati asantaṃ viya na hoti vā.",
  "anya-e0201n0:1716": "Brāhmaṇā guṇavanto vo pariggaho, brāhmaṇā guṇavanto tumhākaṃ pariggaho.",
  "anya-e0201n0:1717": "Sabbādirāsi niṭṭhito.",
  "anya-e0201n0:1718": "Vibhattipaccayantarāsi",
  "anya-e0201n0:1719": "Atha vibhattipaccayā dīpiyante.",
  "anya-e0201n0:1720": "Vibhatyatthānaṃ jotakattā vibhattiṭṭhāne ṭhitā paccayā vibhattipaccayā.",
  "anya-e0201n0:1721": "275. To pañcamyā ka. 248; rū. 260; nī. 493; caṃ. 4.3.6; pā. 5.4.45.",
  "anya-e0201n0:1722": "Pañcamiyā vibhattiyā atthe topaccayo hoti.",
  "anya-e0201n0:1723_0": "Tomhi dīghānaṃ rasso, kaññato, rattito, itthito, dhenuto. Mahāvuttinā tomhi mātāpitūnaṃ",
  "anya-e0201n0:1723_1": "ittaṃ, mātito, pitito, vadhuto, purisato, munito, daṇḍito, bhikkhuto, satthārato,",
  "anya-e0201n0:1723_2": "kattuto, gotrabhuto, sabbato, yato, tato.",
  "anya-e0201n0:1724": "Ima, eta, kiṃsaddehi to.",
  "anya-e0201n0:1725": "276. Itotettokuto ‘ito tetto kato’ (bahūsu) caṃ. 4.3.8; pā. 7.2.104.",
  "anya-e0201n0:1726": "Ito, ato, etto, kutoti ete saddā topaccayantā nipaccante.",
  "anya-e0201n0:1727_0": "Imamhā imehīti vā ito, etasmā etehīti vā ato, etto, kasmā kehīti vā kuto. Ettha ca",
  "anya-e0201n0:1727_1": "imamhā, imehītiādikaṃ atthavākyaṃ disvā pakatiliṅgaṃ veditabbaṃ. Iminā suttena imassa",
  "anya-e0201n0:1727_2": "ittaṃ, etassa attaṃ ettañca, ‘saramhā dve’ti esaramhā dvittaṃ, kiṃsaddassa kuttaṃ.",
  "anya-e0201n0:1727_3": "Esa nayo sesesu nipātanesu.",
  "anya-e0201n0:1728": "277. Abhyādīhi pā. 5.3.9.",
  "anya-e0201n0:1729": "Abhiādīhi to hoti, punabbidhānā’pañcamyatthepītipi siddhaṃ.",
  "anya-e0201n0:1730": "Abhito gāmaṃ gāmassa abhimukheti attho.",
  "anya-e0201n0:1731": "Parito gāmaṃ gāmassa samantatoti attho.",
  "anya-e0201n0:1732": "Ubhato gāmaṃ gāmassa ubhosu passesūti attho.",
  "anya-e0201n0:1733": "Pacchato, heṭṭhato, uparito.",
  "anya-e0201n0:1734": "278. Ādyādīhi caṃ. 4.3.9; pā. 5.4.44.",
  "anya-e0201n0:1735": "Ādipabhutīhi apañcamyatthepi to hoti.",
  "anya-e0201n0:1736": "Ādito, majjhato, purato, passato, piṭṭhito, orato, parato, pacchato, puratthimato, dakkhiṇatoiccādīsu bahulaṃ sattamyatthe dissati.",
  "anya-e0201n0:1737": "Tathā tatiyatthepi rūpaṃ attato samanupassati saṃ. ni. 3.44, pañcakkhandhe aniccato vipassati iccādi.",
  "anya-e0201n0:1738": "Yatonidānaṃ su. ni. 275, yatvādhikaraṇaṃ, yatodakaṃ tadādittamiccādīsu jā. 1.9.58 paṭhamatthe icchanti.",
  "anya-e0201n0:1739": "Ito ehi, ito balāke āgaccha, caṇḍo me vāyaso sakhā iccādīsu dutiyatthe.",
  "anya-e0201n0:1740": "Paratoghoso, nādiṭṭhā parato dosaṃ iccādīsu chaṭṭhyatthe.",
  "anya-e0201n0:1741": "279. Sabbādito sattamyā tratthā ka. 249; rū. 266; nī. 494; caṃ. 4.1.10; pā. 5.3.10.",
  "anya-e0201n0:1742": "Sabbādināmakehi sabbanāmehi sattamiyā atthe tra, tthā honti.",
  "anya-e0201n0:1743": "Sabbasmiṃ sabbesūti vā sabbatra, sabbattha, sabbassaṃ sabbāsu vātipi. Evaṃ kataratra, katarattha, aññatra, aññattha iccādi.",
  "anya-e0201n0:1744": "Yatra, yattha, tatra, tattha.",
  "anya-e0201n0:1745": "280. Katthetthakutrātrakvehidha ka. 251; rū. 269; nī. 499; caṃ. 4.1.11; pā. 5.3.11, 12.",
  "anya-e0201n0:1746": "Kattha, ettha, kutra, atra, tva, iha, idhāti ete saddāttha, tra,va ha, dhāpaccayantā sattamyatthe sijjhanti.",
  "anya-e0201n0:1747": "Kasmiṃ kesūti vā kattha, kutra, kva. ‘Kuva’ntipi sijjhati, “kuvaṃ sattassa kārako, kuvaṃ satto samuppanno saṃ. ni. 1.171, kuvaṃ asissaṃ, kuvaṃ khādissa”nti pāḷi.",
  "anya-e0201n0:1748": "Etasmiṃ etesūti vā ettha, atra, imasmiṃ imesūti vā iha, idha.",
  "anya-e0201n0:1749": "281. Dhi sabbā vā ka. 250; rū. 268; nī. 502.",
  "anya-e0201n0:1750": "Sabbasaddamhā sattamyatthe dhi hoti vā.",
  "anya-e0201n0:1751": "Namo te buddha vīra’tthu, vippamuttosi sabbadhi saṃ. ni. 1.90.",
  "anya-e0201n0:1752": "282. Yā hiṃ ka. 255; rū. 275; nī. 504.",
  "anya-e0201n0:1753": "Yamhā sattamyatthe hiṃ hoti.",
  "anya-e0201n0:1754": "Yahiṃ.",
  "anya-e0201n0:1755": "283. Tā hañca ka. 253; rū. 273; nī. 501.",
  "anya-e0201n0:1756": "Tamhā sattamyatthe hiṃ hoti hañca.",
  "anya-e0201n0:1757": "Tahiṃ, tahaṃ. Dutiyatthepi dissati “tahaṃ tahaṃ olokento gacchatī”ti.",
  "anya-e0201n0:1758": "284. Kiṃssa kukañca ka. 251, 227-8-9; rū. 226, 270-1-2; nī. 500, 456-7, 460.",
  "anya-e0201n0:1759": "Kiṃmhā sattamyatthe hiṃ, taṃ hoti. Kiṃssa kuttaṃ kattañca hoti.",
  "anya-e0201n0:1760": "Kuhiṃ gacchati, kuhaṃ gacchati. Kahaṃ ekaputtaka kahaṃ ekaputtaka saṃ. ni. 2.63. Kuhiñci, kuhiñcananti dve ci, cana-nipātantā sijjhanti.",
  "anya-e0201n0:1761": "Iti sāmaññasattamyantarāsi.",
  "anya-e0201n0:1762": "Kālasattamyantaṃ vuccate.",
  "anya-e0201n0:1763": "285. Sabbekaññayatehi kāledā ka. 257; rū. 276; nī. 505.",
  "anya-e0201n0:1764": "Sabba, eka, añña, ya, tasaddehi kāle dā hoti.",
  "anya-e0201n0:1765": "Sabbasmiṃ kāle sabbadā, ekasmiṃ kāle ekadā, aññasmiṃ kāle aññadā, yasmiṃ kāle yadā, tasmiṃ kāle tadā.",
  "anya-e0201n0:1766": "286. Kadākudāsadāadhunedāni ka. 257-8-9; rū. 276-8-9; nī. 505-6-7.",
  "anya-e0201n0:1767": "Etepi sattamyatthe kāle dā, dhunā, dānipaccayantā sijjhanti.",
  "anya-e0201n0:1768": "Kiṃsmiṃ kāle kadā, kudā, sabbasmiṃ kāle sadā, imasmiṃ kāle adhunā, idāni.",
  "anya-e0201n0:1769": "287. Ajjasajjuparajjetarahikarahā ka. 259; rū. 279, 423; nī. 507.",
  "anya-e0201n0:1770": "Etepi kāle jja, jju, rahi, raha paccayantā sijjhanti.",
  "anya-e0201n0:1771": "Imasmiṃ kāle ajja, imasmiṃ divasetyattho.",
  "anya-e0201n0:1772": "Samāne kāle sajju-‘samāne’ti vijjamāne. Na hi pāpaṃ kataṃ kammaṃ, sajju khīraṃva muccati dha. pa. 71, sajjukaṃ pāhesi – tattha ‘sajjū’ti tasmiṃ divase.",
  "anya-e0201n0:1773": "Aparasmiṃ kāle aparajju, punadivaseti attho.",
  "anya-e0201n0:1774_0": "Imasmiṃ kāle etarahi, kiṃsmiṃ kāle karaha. Kutoci, kvaci, katthaci, kuhiñci, kadāci,",
  "anya-e0201n0:1774_1": "karahacisaddā pana ci-nipātantā honti, tathā yato kutoci, yattha katthaci, yadā kadācīti.",
  "anya-e0201n0:1774_2": "Kiñcanaṃ, kuhiñcanaṃ, kudācananti cana-nipātantāti.",
  "anya-e0201n0:1775": "Vibhattipaccayantarāsi niṭṭhito.",
  "anya-e0201n0:1776": "Abyayapadāni",
  "anya-e0201n0:1777": "Upasaggapadarāsi",
  "anya-e0201n0:1778": "Atha abyayapadāni dīpiyante.",
  "anya-e0201n0:1779_0": "Chabbidhāni abyayapadāni upasaggapadaṃ, nipātapadaṃ, vibhattipaccayantapadaṃ, abyayībhāvasamāsapadaṃ,",
  "anya-e0201n0:1779_1": "abyayataddhitapadaṃ, tvādipaccayantapadanti. Byayo vuccati vikāro, nānāliṅgavibhattivacanehi",
  "anya-e0201n0:1779_2": "natthi rūpabyayo etesanti abyayā, asaṅkhyāti ca vuccanti.",
  "anya-e0201n0:1780": "Tattha vibhattipaccayantapadato puna vibhattuppatti nāma natthi. Abyayībhāvasamāsamhi vibhattīnaṃ vidhi samāsakaṇḍe vakkhati, tasmā tāni dve ṭhapetvā sesāni cattāri idha vuccante.",
  "anya-e0201n0:1781": "288. Asaṅkhyehi sabbāsaṃ caṃ. 2.1.38; pā. 2.4.82.",
  "anya-e0201n0:1782_0": "Asaṅkhyehi padehi yathārahaṃ sabbāsaṃ vibhattīnaṃ lopo hoti, kehici padehi paṭhamāya",
  "anya-e0201n0:1782_1": "lopo, kehici padehi dutiyāya lopo…pe… kehici sattamiyā, kehici dvinnaṃ, kehici tissannaṃ…pe…",
  "anya-e0201n0:1782_2": "kehici sattannanti vuttaṃ hoti.",
  "anya-e0201n0:1783": "Tattha āvuso, bho, bhanteiccādīhi āmantananipātehi atthi, natthi, sakkā, labbhā, siyā, siyuṃ, sādhu, tuṇhīiccādīhi ca paṭhamāya lopo.",
  "anya-e0201n0:1784": "Ciraṃ, cirassaṃ, niccaṃ, satataṃ, abhiṇhaṃ, abhikkhaṇaṃ, muhuttaṃ iccādīhi accantasaṃyogalakkhaṇe dutiyāya.",
  "anya-e0201n0:1785": "Yathā, tathā, sabbathā, sabbaso, musā, micchāiccādīhi tatiyāya.",
  "anya-e0201n0:1786": "Kātuṃ, kātave iccādīhi catutthiyā.",
  "anya-e0201n0:1787": "Samantā, samantato, dīghaso, orasoiccādīhi pañcamiyā.",
  "anya-e0201n0:1788": "Pure, purā, pacchā, uddhaṃ, upari, adho, heṭṭhā, antarā, anto, raho, āvi, hiyyo, suveiccādīhi sattamiyā lopo.",
  "anya-e0201n0:1789": "Namosaddamhā “namo te buddha vīra’tthū”ti ettha paṭhamāya. “Namo karohi nāgassā”ti ettha dutiyāya.",
  "anya-e0201n0:1790": "Sayaṃsaddamhā “kusūlo sayameva bhijjate”ti ettha paṭhamāya. “Sayaṃ kataṃ sukhadukkha”nti dī. ni. 3.191, 193 ettha tatiyāya, iccādinā yathārahavibhāgo veditabbo.",
  "anya-e0201n0:1791": "Iti, evaṃsaddehi payogānurūpaṃ sattannaṃ vibhattīnaṃ lopaṃ icchanti.",
  "anya-e0201n0:1792": "Upasaggehipi atthānurūpaṃ taṃtaṃvibhattilopo.",
  "anya-e0201n0:1793": "Rūpasiddhiyaṃ pana “tehi paṭhamekavacanameva bhavatī”ti rū. 131 (piṭṭhe) vuttaṃ.",
  "anya-e0201n0:1794_0": "Tattha “abhikkamati, abhidhammo” iccādīsu dhātuliṅgāni upecca tesaṃ atthaṃ nānāppakāraṃ",
  "anya-e0201n0:1794_1": "karontā sajjanti saṅkharontīti upasaggā. Te hi kvaci tadatthaṃ visiṭṭhaṃ karonti",
  "anya-e0201n0:1794_2": "“jānāti, pajānāti, sañjānāti, avajānāti, abhijānāti, parijānāti, susīlo, dussīlo,",
  "anya-e0201n0:1794_3": "suvaṇṇo, dubbaṇṇo, surājā, durājā” iccādīsu.",
  "anya-e0201n0:1795": "Kvaci tadatthaṃ nānāppakāraṃ katvā vibhajjanti “gacchati, āgacchati, uggacchati, ogacchati”iccādīsu.",
  "anya-e0201n0:1796": "Kvaci tadatthaṃ bādhetvā tappaṭiviruddhe vā tadaññasmiṃ vā atthe tāni yojenti.",
  "anya-e0201n0:1797": "Tattha tappaṭiviruddhe –",
  "anya-e0201n0:1798": "Jeti, parājeti, omuñcati, paṭimuñcati, gilati, uggilati, nimmujjati, ummujjati, dhammo, uddhammoiccādi.",
  "anya-e0201n0:1799": "Tadaññasmiṃ –",
  "anya-e0201n0:1800": "Dadāti, ādadāti, dadhāti, vidheti, pidheti, nidheti, sandhiyati, saddahati, abhidhātiiccādi.",
  "anya-e0201n0:1801": "Kvaci pana padasobhaṇaṃ katvā tadatthaṃ anuvattanti, “vijjati, saṃvijjati, labhati, paṭilabhati” iccādi.",
  "anya-e0201n0:1802": "Te vīsati honti-pa, ā, u, o, du, ni, vi, su, saṃ, ati, adhi, anu, apa, api, abhi, ava, upa, pati, parā, pari.",
  "anya-e0201n0:1803": "Kaccāyane pana osaddo avakāriyamattanti taṃ aggahetvā nīsaddaṃ gaṇhāti, idha pana nīsaddo nissa dīghamattanti taṃ aggahetvā osaddaṃ gaṇhāti.",
  "anya-e0201n0:1804": "Tattha pa –",
  "anya-e0201n0:1805_0": "Pakāratthe-paññā. Ādikamme-vippakataṃ. Padhāne-paṇītaṃ. Issariye-pabhū. Antobhāve-pakkhittaṃ,",
  "anya-e0201n0:1805_1": "passāso. Viyoge-pavāso. Tappare-pācariyo. Tadanubandhe-putto, paputto, nattā, panattā.",
  "anya-e0201n0:1805_2": "Bhusatthe-pavaḍḍho. Sambhave-pabhavati. Tittiyaṃ-pahutaṃ annaṃ. Anāvile-pasanno.",
  "anya-e0201n0:1805_3": "Patthanāyaṃ-paṇidhānaṃ.",
  "anya-e0201n0:1806": "Ā –",
  "anya-e0201n0:1807_0": "Abhimukhe-āgacchati. Uddhaṃkamme-ārohati. Mariyādāyaṃ-āpabbatā khettaṃ. Abhividhimhi-ābrahmalokā",
  "anya-e0201n0:1807_1": "kittisaddo. Pattiyaṃ-āpanno. Icchāyaṃ-ākaṅkhā. Parissajane-āliṅgati. Ādikamme-ārambho.",
  "anya-e0201n0:1807_2": "Gahaṇe-ādīyati. Nivāse-āvasatho. Samīpe-āsannaṃ. Avhāne-āmantanaṃ.",
  "anya-e0201n0:1808": "U –",
  "anya-e0201n0:1809": "Uggate-uggacchati. Uddhaṃkamme-uṭṭhāti. Padhāne-uttaro. Viyoge-upavāso. Sambhave-ubbhūto. Atthalābhe-rūpassa uppādo. Sattiyaṃ-ussahati gantuṃ. Sarūpakhyāne-uddeso.",
  "anya-e0201n0:1810": "O –",
  "anya-e0201n0:1811": "Antobhāve-ocarako, orodho. Adhokamme-okkhitto. Niggahe-ovādo. Antare, dese ca-okāso. Pātubhāve-opapātiko. Yesu atthesu avasaddo vattati, tesupi osaddo vattati.",
  "anya-e0201n0:1812": "Du –",
  "anya-e0201n0:1813": "Asobhaṇe-duggandho. Abhāve-dubbhikkhaṃ, dussīlo, duppañño. Kucchite-dukkaṭaṃ. Asamiddhiyaṃ-dusassaṃ. Kicche-dukkaraṃ. Virūpe-dubbaṇṇo, dummukho.",
  "anya-e0201n0:1814": "Ni –",
  "anya-e0201n0:1815_0": "Nissese-nirutti. Niggate-niyyānaṃ. Nīharaṇe-niddhāraṇaṃ. Antopavesane-nikhāto. Abhāve-nimmakkhikaṃ.",
  "anya-e0201n0:1815_1": "Nisedhe-nivāreti. Nikkhante-nibbānaṃ. Pātubhāve-nimmitaṃ. Avadhāraṇe-vinicchayo.",
  "anya-e0201n0:1815_2": "Vibhajjane-niddeso. Upamāyaṃ-nidassanaṃ. Upadhāraṇe-nisāmeti. Avasāne-niṭṭhitaṃ. Cheke-nipuṇo.",
  "anya-e0201n0:1816": "Vi –",
  "anya-e0201n0:1817": "Visese-vipassati. Vividhe-vicittaṃ. Viruddhe-vivādo. Vigate-vimalo. Viyoge-vippayutto. Virūpe-vippaṭisāro.",
  "anya-e0201n0:1818": "Su –",
  "anya-e0201n0:1819": "Sobhaṇe-suggati. Sundare-sumano. Sammāsaddatthe-sugato. Samiddhiyaṃ-subhikkhaṃ. Sukhatthe-sukaro.",
  "anya-e0201n0:1820": "Saṃ –",
  "anya-e0201n0:1821_0": "Samodhāne-sandhi. Sammā, samatthesu-samādhi, sampayutto. Samantabhāve-saṃkiṇṇo. Saṅgate-samāgamo,",
  "anya-e0201n0:1821_1": "saṅkhepe-samāso. Bhusatthe-sāratto. Sahatthe-saṃvāso, sambhogo. Appatthe-samaggho.",
  "anya-e0201n0:1821_2": "Pabhave-sambhavo. Abhimukhe-sammukhaṃ. Saṅgahe-saṅgayhati. Pidahane-saṃvuto. Punappunakamme-sandhāvati,",
  "anya-e0201n0:1821_3": "saṃsarati. Samiddhiyaṃ-sampanno.",
  "anya-e0201n0:1822": "Ati –",
  "anya-e0201n0:1823": "Atikkame-atirocati, accayo, atīto. Atikkante-accantaṃ. Atissaye-atikusalo. Bhusatthe-atikodho. Antokamme-mañcaṃ vā pīṭhaṃ vā atiharitvā ṭhapeti.",
  "anya-e0201n0:1824": "Adhi –",
  "anya-e0201n0:1825_0": "Adhike-adhisīlaṃ. Issare-adhipati, adhibrahmadatte pañcālā. Uparibhāve-adhiseti.",
  "anya-e0201n0:1825_1": "Paribhavane-adhibhūto. Ajjhāyane-ajjheti, byākaraṇamadhīte. Adhiṭṭhāne-navakammaṃ",
  "anya-e0201n0:1825_2": "adhiṭṭhāti, cīvaraṃ adhiṭṭhāti, iddhivikubbanaṃ adhiṭṭhāti. Nicchaye-adhimuccati.",
  "anya-e0201n0:1825_3": "Pāpuṇane-bhogakkhandhaṃ adhigacchati, amataṃ adhigacchati.",
  "anya-e0201n0:1826": "Anu –",
  "anya-e0201n0:1827_0": "Anugate-anveti. Anuppacchinne-anusayo. Pacchāsaddatthe-anurathaṃ. Punappunabhāve-anvaḍḍhamāsaṃ,",
  "anya-e0201n0:1827_1": "anusaṃvaccharaṃ. Yogyabhāve-anurūpaṃ.Kaniṭṭhabhāve-anubuddho, anuthero. Sesaṃ kārakakaṇḍe vakkhati.",
  "anya-e0201n0:1828": "Apa –",
  "anya-e0201n0:1829": "Apagate-apeti, apāyo. Garahe-apagabbho, apasaddo. Vajjane-apasālāya āyanti. Pūjāyaṃ-vuḍḍha-mapacāyanti. Padussane-aparajjhati.",
  "anya-e0201n0:1830": "Api –",
  "anya-e0201n0:1831_0": "Sambhāvane-apipabbataṃ bhindeyya, merumpi vinivijjheyya. Apekkhāyaṃ-ayampi dhammo",
  "anya-e0201n0:1831_1": "aniyato. Samuccaye-itipi arahaṃ, chavimpi dahati, cammampi dahati, maṃsampi dahati.",
  "anya-e0201n0:1831_2": "Garahāyaṃ-api amhākaṃ paṇḍitaka. Pucchāyaṃ-api bhante bhikkhaṃ labhittha, api nu tumhe sotukāmāttha.",
  "anya-e0201n0:1832": "Abhi –",
  "anya-e0201n0:1833": "Abhimukhe-abhikkanto. Visiṭṭhe-abhiññā. Adhike-abhidhammo. Uddhaṃkamme-abhirūhati. Kule-abhijāto. Sāruppe-abhirūpo. Vandane-abhivādeti. Sesaṃ kārakakaṇḍe vakkhati.",
  "anya-e0201n0:1834": "Ava –",
  "anya-e0201n0:1835": "Adhobhāge-avakkhitto. Viyoge-avakokilaṃ vanaṃ. Paribhave-avajānāti. Jānane-avagacchati. Suddhiyaṃ-vodāyati, vodānaṃ. Nicchaye-avadhāraṇaṃ. Dese-avakāso. Theyye-avahāro.",
  "anya-e0201n0:1836": "Upa –",
  "anya-e0201n0:1837_0": "Upagame-upanisīdati. Samīpe-upacāro, upanagaraṃ. Upapattiyaṃ-saggaṃ lokaṃ upapajjati.",
  "anya-e0201n0:1837_1": "Sadise-upamāṇaṃ, upameyyaṃ. Adhike-upakhāriyaṃ doṇo. Uparibhāve – upasampanno, upacayo.",
  "anya-e0201n0:1837_2": "Anasane-upavāso. Dosakkhāne-paraṃ upavadati. Saññāyaṃ-upadhā, upasaggo. Pubbakamme-upakkamo,",
  "anya-e0201n0:1837_3": "upahāro. Pūjāyaṃ-buddhaṃ upaṭṭhāti. Gayhākāre-paccupaṭṭhānaṃ. Bhusatthe-upādānaṃ,",
  "anya-e0201n0:1837_4": "upāyāso, upanissayo.",
  "anya-e0201n0:1838": "Pati –",
  "anya-e0201n0:1839_0": "Patigate-paccakkhaṃ. Paṭilome-paṭisotaṃ. Paṭiyogimhi-paṭipuggalo. Nisedhe-paṭisedho.",
  "anya-e0201n0:1839_1": "Nivatte-paṭikkamati. Sadise-paṭirūpakaṃ. Paṭikamme-rogassa paṭikāro. Ādāne-paṭiggaṇhāti.",
  "anya-e0201n0:1839_2": "Paṭibodhe-paṭivedho. Paṭicce-paccayo. Sesaṃ kārakakaṇḍe vakkhati.",
  "anya-e0201n0:1840": "Parā –",
  "anya-e0201n0:1841": "Parihāniyaṃ-parābhavo. Parājaye-parājito. Gatiyaṃ-parāyanaṃ. Vikkame-parakkamo. Āmasane-parāmasanaṃ.",
  "anya-e0201n0:1842": "Pari –",
  "anya-e0201n0:1843_0": "Samantabhāve-parivuto, parikkhitto, parikkhāro. Paricchede-pariññeyyaṃ, parijānāti.",
  "anya-e0201n0:1843_1": "Vajjane-pariharati. Parihāro. Āliṅgane-parissajati. Nivāsane-vatthaṃ paridahati.",
  "anya-e0201n0:1843_2": "Pūjāyaṃ-pāricariyā. Bhojane-parivisati. Abhibhave-paribhavati. Dosakkhāne-paribhāsati.",
  "anya-e0201n0:1843_3": "Sesaṃ kārakakaṇḍe vakkhati.",
  "anya-e0201n0:1844": "Nīsaddo pana nīharaṇa, nīvaraṇādīsu vattati, nīharaṇaṃ, nīvaraṇaṃiccādi.",
  "anya-e0201n0:1845": "Iti upasaggapadarāsi.",
  "anya-e0201n0:1846": "Nipātapadarāsi",
  "anya-e0201n0:1847": "Niccaṃ ekarūpena vākyapathe patantīti nipātā. Padānaṃ ādi, majjhā’vasānesu nipatantīti nipātātipi vadanti.",
  "anya-e0201n0:1848_0": "Asatvavācakā cādisaddā nipātā nāma. Te pana vibhattiyuttā, ayuttā cāti duvidhā honti.",
  "anya-e0201n0:1848_1": "Tattha vibhattiyuttā pubbe dassitā eva. Cādayo ayuttā nāma. Te pana anekasatappabhedā",
  "anya-e0201n0:1848_2": "honti. Nighaṇṭusatthesu gahetabbāti.",
  "anya-e0201n0:1849": "Abyayataddhitapaccayapadarāsi",
  "anya-e0201n0:1850": "Abyayataddhitapaccayantā nāma yathā, tathā, ekadhā, ekajjhaṃ, sabbaso, kathaṃ, itthaṃ iccādayo. Tehi tatiyālopo.",
  "anya-e0201n0:1851": "Tvādipaccayantapadarāsi",
  "anya-e0201n0:1852_0": "Tvādipaccayantā nāma katvā, katvāna, kātuna, kātuṃ, kātave, dakkhitāye, hetuye, ādāya,",
  "anya-e0201n0:1852_1": "upādāya, viceyya, vineyya, sakkacca, āhacca, upasampajja, samecca, avecca, paṭicca,",
  "anya-e0201n0:1852_2": "aticca, āgamma, ārabbhaiccādayo. Tesu tvā, tvānantehi paṭhamālopo. Tuṃ, tave, tāye,",
  "anya-e0201n0:1852_3": "tuyepaccayantehi catutthīlopoti.",
  "anya-e0201n0:1853": "Dhātavo paccayā ceva, upasagganipātakā.",
  "anya-e0201n0:1854": "Anekatthāva te paṭi-sambhidā ñāṇagocarā.",
  "anya-e0201n0:1855": "Iti niruttidīpaniyā nāma moggallānadīpaniyā",
  "anya-e0201n0:1856": "Nāmakaṇḍo niṭṭhito.",
  "anya-e0201n0:1857": "3. Kārakakaṇḍa",
  "anya-e0201n0:1858": "Paṭhamāvibhattirāsi",
  "anya-e0201n0:1859": "Atha nāmavibhattīnaṃ atthabhedā vuccante.",
  "anya-e0201n0:1860": "Kasmiṃ atthe paṭhamā?",
  "anya-e0201n0:1861": "289. Paṭhamatthamatte caṃ. 2.1.93; pā. 2.3.46.",
  "anya-e0201n0:1862": "Nāmassa abhidheyyamatte paṭhamāvibhatti hoti.",
  "anya-e0201n0:1863": "Rukkho, mālā, dhanaṃ.",
  "anya-e0201n0:1864": "Ettha ca mattasaddena kattu, kammādike vibhatyatthe nivatteti. Tasmā atthamattanti liṅgatthoyeva vuccati.",
  "anya-e0201n0:1865": "Tattha anuccārite sati suṇantassa avidito attho līnattho nāma. Taṃ līnamatthaṃ gameti bodhetīti liṅgaṃ, uccāritapadaṃ.",
  "anya-e0201n0:1866": "Taṃ pana pakatiliṅgaṃ, nipphannaliṅganti duvidhaṃ. Tattha vibhattirahitaṃ pakatiliṅgaṃ idhādhippetaṃ liṅga, vibhattīnaṃ visuṃ visuṃ vibhāgaṭṭhānattā.",
  "anya-e0201n0:1867": "Līnaṃ aṅganti liṅgaṃ. Tattha ‘līna’nti apākaṭaṃ. ‘Aṅga’nti avayavo. Liṅgaṃ, nāmaṃ, pāṭipadikanti atthato ekaṃ.",
  "anya-e0201n0:1868": "Liṅgassa attho paramattho, paññattiatthoti duvidho. Tathā visesanattho, visesyatthoti.",
  "anya-e0201n0:1869_0": "Tattha visesanattho nāma sakattho, tassa tassa saddassa paṭiniyato pāṭipuggalikatthoti",
  "anya-e0201n0:1869_1": "vuttaṃ hoti. Soyeva tasmiṃ tasmiṃ atthe ādimhi sadduppattiyā cirakālañca saddapavattiyā",
  "anya-e0201n0:1869_2": "nibaddhakāraṇattā nimittatthoti ca vuccati. So suti, jāti, guṇa, dabba, kriyā, nāma,",
  "anya-e0201n0:1869_3": "sambandhavasena sattavidho hoti.",
  "anya-e0201n0:1870_0": "Visesyattho nāma sāmaññattho, bahunimittānaṃ sādhāraṇatthoti vuttaṃ hoti, soyeva",
  "anya-e0201n0:1870_1": "taṃtaṃnimittayogā nemittakatthoti ca vuccati, so jāti, guṇa, dabba, kriyā, nāmavasena",
  "anya-e0201n0:1870_2": "pañcavidho. Go, sukko, daṇḍī, pācako, tissoti.",
  "anya-e0201n0:1871": "Tattha gosaddo yadā jātimattaṃ vadati go jātīti, tadā suti visesanaṃ. Yadā dabbaṃ vadati go gacchatīti, tadā suti ca jāti ca visesanaṃ.",
  "anya-e0201n0:1872_0": "Sukkasaddo yadā guṇamattaṃ vadati sukko guṇoti, tadā suti visesanaṃ. Yadā guṇavisesaṃ",
  "anya-e0201n0:1872_1": "vadati gossa sukkoti, tadā suti ca guṇajāti ca visesanaṃ. Yadā guṇavantaṃ dabbaṃ",
  "anya-e0201n0:1872_2": "vadati sukko goti, tadā suti ca guṇajāti ca guṇaviseso ca sambandho ca visesanaṃ.",
  "anya-e0201n0:1873_0": "Daṇḍīsaddo yadā jātimattaṃ vadati daṇḍī jātīti, tadā suti ca dabbañca visesanaṃ.",
  "anya-e0201n0:1873_1": "Yadā dabbavantaṃ dabbaṃ vadati daṇḍī purisoti, tadā suti ca dabbañca jāti ca sambandho ca visesanaṃ.",
  "anya-e0201n0:1874_0": "Pācakasaddo yadā jātimattaṃ vadati pācako jātīti, tadā suti ca kriyā ca visesanaṃ.",
  "anya-e0201n0:1874_1": "Yadā kriyānipphādakaṃ dabbaṃ vadati pācako purisoti, tadā suti ca kriyā ca jāti ca",
  "anya-e0201n0:1874_2": "kriyākārakasambandho ca visesanaṃ.",
  "anya-e0201n0:1875": "Tissasaddo yadā nāmamattaṃ vadati tisso nāmanti, tadā suti visesanaṃ. Yadā nāmavantaṃ dabbaṃ vadati, tisso bhikkhūti, tadā suti ca nāmajāti ca sambandho ca visesanaṃ.",
  "anya-e0201n0:1876_0": "Sabbattha yaṃ yaṃ vadatīti vuttaṃ, taṃ taṃ visesyanti ca dabbanti ca veditabbaṃ.",
  "anya-e0201n0:1876_1": "Ettha ca suti nāma saddasabhāvā eva hoti, saddapakkhikā eva. Sabbo saddo paṭhamaṃ",
  "anya-e0201n0:1876_2": "sattābhidhāyakoti ca ñāse vuttaṃ. Tasmā sabbattha sutiṭṭhāne sattā eva yuttā vattunti.",
  "anya-e0201n0:1876_3": "Sattāti ca tassa tassa atthassa vohāramattenapi loke vijjamānatā vuccati, taṃ taṃ",
  "anya-e0201n0:1876_4": "saddaṃ suṇantassa ca ñāṇaṃ taṃtadatthassa atthitāmattaṃ sabbapaṭhamaṃ jānāti, tato",
  "anya-e0201n0:1876_5": "paraṃ jātisadde jātiṃ jānāti. Guṇasadde guṇanti evamādi sabbaṃ vattabbaṃ. Liṅga,",
  "anya-e0201n0:1876_6": "saṅkhyā, parimāṇānipi visesanatthe saṅgayhanti.",
  "anya-e0201n0:1877_0": "Tattha liṅgaṃ nāma ye itthi, purisānaṃ liṅga, nimitta, kuttā’kappā nāma abhidhamme",
  "anya-e0201n0:1877_1": "vuttā, ye ca napuṃsakānaṃ liṅga, nimitta, kuttā’kappā nāma avuttasiddhā, ye ca saddesu",
  "anya-e0201n0:1877_2": "ceva atthesu ca visadā’visadākāra, majjhimākārā sandissanti, sabbametaṃ liṅgaṃ nāma.",
  "anya-e0201n0:1878": "Evaṃ visesana, visesyavasena duvidho attho pubbe vuttassa saddaliṅgassa attho nāma, so saliṅgo, sasaṅkhyo, saparimāṇo cāti tividho hoti.",
  "anya-e0201n0:1879": "Tattha saliṅgo yathā? Saññā, phasso, cittaṃ. Kaññā, puriso, kulaṃ. Mālā, rukkho, dhananti.",
  "anya-e0201n0:1880": "Sasaṅkhyo yathā? Eko, dve, tayo, bahū iccādi.",
  "anya-e0201n0:1881": "Saparimāṇo yathā? Vidatthi, hattho, doṇo, āḷhakaṃ iccādi.",
  "anya-e0201n0:1882_0": "Api ca suddho, saṃsaṭṭhoti duvidho liṅgattho. Tattha kammādisaṃsaggarahito suddho",
  "anya-e0201n0:1882_1": "nāma. So saliṅgo, sasaṅkhyo, saparimāṇo, upasaggattho, nipātattho, pāṭi-padikatthoti",
  "anya-e0201n0:1882_2": "chabbidho. Atthi, sakkā, labbhāiccādi idha pāṭipadikaṃ nāma. Tuna, tvāna, tvā, tave,",
  "anya-e0201n0:1882_3": "tuṃ, khattuṃpaccayantāpi nipātesu gayhanti.",
  "anya-e0201n0:1883_0": "Saṃsaṭṭho vuttasaṃsaṭṭho, avuttasaṃsaṭṭhoti duvidho. Tattha vuttasaṃsaṭṭho catubbidho",
  "anya-e0201n0:1883_1": "samāsena vuttasaṃsaṭṭho, taddhitena, ākhyātena, kitenāti. Tattha samāsena vutto chakārakasambandhavasena",
  "anya-e0201n0:1883_2": "sattavidho, bhāvena saddhiṃ aṭṭhavidho vā, tathā taddhitena vutto. Ākhyātena vutto",
  "anya-e0201n0:1883_3": "kattu, kamma, bhāvavasena tividho. Kitena vutto chakāraka, bhāvavasena sattavidho.",
  "anya-e0201n0:1883_4": "Sabbo suddho ceva vuttasaṃsaṭṭho ca paṭhamāya visayo.",
  "anya-e0201n0:1884_0": "Avuttasaṃsaṭṭhopi kattusaṃsaṭṭho, kammasaṃsaṭṭhotiādinā anekavidho. So dutiyādīnaṃ",
  "anya-e0201n0:1884_1": "eva visayoti. Ettha ca vibhattiyā vinā kevalo saddo payogaṃ nārahatīti katvā payogārahatthameva",
  "anya-e0201n0:1884_2": "chabbidhe suddhe catubbidhe ca vuttasaṃsaṭṭhe paṭhamā payujjati, na atthajotanatthaṃ.",
  "anya-e0201n0:1885_0": "Kenaci vācakena avuttāni pana kammādīni vibhattīhi vinā viditāni na hontītikatvā",
  "anya-e0201n0:1885_1": "atthajotanatthampi kammādīsu dutiyādayo payujjanti. Tasmā atthamatteti idha desantarāvacchedake",
  "anya-e0201n0:1885_2": "visayamatte bhummaṃ. Kamme dutiyāiccādīsu pana nipphādetabbe payojane bhummanti evaṃ",
  "anya-e0201n0:1885_3": "dvinnaṃ bhummānaṃ nānattaṃ veditabbanti.",
  "anya-e0201n0:1886": "290. Āmantane ka. 285; rū. 70; nī. 578; caṃ. 2.1.94; pā. 2.3.47; āmantaṇe (bahūsu).",
  "anya-e0201n0:1887_0": "Pageva siddhassa vatthuno nāmena vā nipātena vā attano abhimukhīkaraṇaṃ āmantanaṃ",
  "anya-e0201n0:1887_1": "nāma. Adhikāmantane atthamatte paṭhamā hoti. Ettha ca āmantanapadaṃ nāma kriyāpekkhaṃ",
  "anya-e0201n0:1887_2": "na hoti, tasmā kārakasaññaṃ na labhati.",
  "anya-e0201n0:1888": "Taṃ pana duvidhaṃ sādarā’nādaravasena. Ehi samma, ehi jeti.",
  "anya-e0201n0:1889": "Tathā sajīva, nijjīvavasena, bho purisa, vadehi bho saṅkha, vadehi bho saṅkha dī. ni. 2.426. Ummujja bho puthusile, ummujja bho puthusileti saṃ. ni. 4.358.",
  "anya-e0201n0:1890": "Tathā paccakkhā’paccakkhavasena, bho purisa, kahaṃ ekaputtaka, kahaṃ ekaputtakāti saṃ. ni. 2.63; dha. pa. aṭṭha. 1.2.",
  "anya-e0201n0:1891_0": "Tathā niyamā’niyamavasena, bho purisa, acchariyaṃ vata bho abbhutaṃ vata bho dī.",
  "anya-e0201n0:1891_1": "ni. 2.192. Yatra hi nāma saññī samānotiādi dī. ni. 2.192. Idaṃ āmantanaṃ nāma pageva",
  "anya-e0201n0:1891_2": "siddhe eva hoti, na vidhātabbe, na hi pageva rājabhāvaṃ vā bhikkhubhāvaṃ vā appattaṃ",
  "anya-e0201n0:1891_3": "janaṃ “bho rājā”ti vā “bho bhikkhū”ti vā āmantentīti.",
  "anya-e0201n0:1892": "Paṭhamāvibhattirāsi niṭṭhito.",
  "anya-e0201n0:1893": "Dutiyāvibhattirāsi",
  "anya-e0201n0:1894": "Kasmiṃ atthe dutiyā?",
  "anya-e0201n0:1895": "291. Kamme dutiyā ka. 297; rū. 284; nī. 580; caṃ. 2.1.43; pā. 1.4.49-51.",
  "anya-e0201n0:1896": "Kammatthe dutiyā hoti. Kariyateti kammaṃ, taṃ nibbattikammaṃ, vikatikammaṃ, pattikammanti tividhaṃ hoti.",
  "anya-e0201n0:1897_0": "Tattha nibbattikammaṃ yathā? Iddhimā hatthivaṇṇaṃ māpeti, rājā nagaraṃ māpeti, mātā",
  "anya-e0201n0:1897_1": "puttaṃ vijāyati, bījaṃ rukkhaṃ janeti, kammaṃ vipākaṃ janeti, āhāro balaṃ janeti,",
  "anya-e0201n0:1897_2": "jano puññaṃ karoti, pāpaṃ karoti, buddho dhammaṃ desesi, vinayaṃ paññapesi, bhikkhu",
  "anya-e0201n0:1897_3": "jhānaṃ uppādeti, maggaṃ uppādeti iccādi.",
  "anya-e0201n0:1898_0": "Vikatikammaṃ yathā? Gehaṃ karoti, rathaṃ karoti, ghaṭaṃ karoti, paṭaṃ vāyati, odanaṃ",
  "anya-e0201n0:1898_1": "pacati, bhattaṃ pacati, kaṭṭhaṃ aṅgāraṃ karoti, suvaṇṇaṃ kaṭakaṃ karoti, gehaṃ jhāpeti,",
  "anya-e0201n0:1898_2": "rukkhaṃ chindati, pākāraṃ bhindati, vihayo lunāti, pāṇaṃ hanati, bhattaṃ bhuñjati iccādi.",
  "anya-e0201n0:1899": "Pattikammaṃ yathā? Gāmaṃ gacchati, gehaṃ pavisati, rukkhaṃ ārohati, nadiṃ tarati, ādiccaṃ passati, dhammaṃ suṇāti, buddhaṃ vandati payirupāsati iccādi.",
  "anya-e0201n0:1900_0": "Pakatikammaṃ, vikatikammanti duvidhaṃ. Suvaṇṇaṃ kaṭakaṃ karoti, kaṭṭhaṃ aṅgāraṃ karoti,",
  "anya-e0201n0:1900_1": "purisaṃ ṭhitaṃ passati, purisaṃ gacchantaṃ passati, bhikkhuṃ passati sataṃ, sampajānaṃ,",
  "anya-e0201n0:1900_2": "abhikkamantaṃ, paṭikkamantaṃ, ālokentaṃ, vilokentaṃ, samiñjentaṃ, pasārentaṃ.",
  "anya-e0201n0:1901": "Ettha ‘purisaṃ, bhikkhu’nti pakatikammaṃ, ‘ṭhitaṃ, sataṃ’iccādīni vikatikammāni.",
  "anya-e0201n0:1902": "Dhātukammaṃ, kāritakammanti duvidhaṃ. Gāmaṃ gacchati, purisaṃ gāmaṃ gameti.",
  "anya-e0201n0:1903_0": "Dhātukammañca dvikammikadhātūnaṃ duvidhaṃ padhānakammaṃ, appadhānakammanti. Ajapālo",
  "anya-e0201n0:1903_1": "ajaṃ gāmaṃ neti, puriso bhāraṃ gāmaṃ vahati, harati, gāmaṃ sākhaṃ kaḍḍhati, gāviṃ",
  "anya-e0201n0:1903_2": "khīraṃ dohati, brāhmaṇaṃ kambalaṃ yācati, brāhmaṇaṃ bhattaṃ bhikkhati, gāviyo vajaṃ",
  "anya-e0201n0:1903_3": "avarundhati, bhagavantaṃ pañhaṃ pucchati, rukkhaṃ phalāni ocināti, sissaṃ dhammaṃ",
  "anya-e0201n0:1903_4": "bravīti, bhagavā bhikkhū etadavoca udā. 23 (thokaṃ visadisaṃ), sissaṃ dhammaṃ anusāsati iccādi.",
  "anya-e0201n0:1904": "Ettha ca ‘ajaṃ, khīraṃ’ iccādi padhānakammaṃ nāma kattārā pariggahetuṃ iṭṭhatarattā. ‘Gāmaṃ, gāviṃ’iccādi appadhānakammaṃ nāma tathā aniṭṭhatarattā.",
  "anya-e0201n0:1905_0": "Tattha padhānakammaṃ kathinakammaṃ nāma, kammabhāve thirakammanti vuttaṃ hoti. Appadhānakammaṃ",
  "anya-e0201n0:1905_1": "akathinakammaṃ nāma, athirakammanti vuttaṃ hoti. Tañhi kadāci sampadānaṃ hoti, kadāci",
  "anya-e0201n0:1905_2": "apādānaṃ, kadāci sāmi, kadāci okāso. Yathā – so maṃ dakāya neti, gāvito khīraṃ dohati,",
  "anya-e0201n0:1905_3": "gāviyā khīraṃ dohahi, gāviyaṃ khīraṃ dohati iccādi.",
  "anya-e0201n0:1906": "Kamme dutiyāti vattate.",
  "anya-e0201n0:1907": "292. Gatibodhāhārasaddatthā kammaka bhajjādīnaṃ payojje ka. 300; rū. 286; nī. 587; caṃ. 2.1.44; pā. 1.4.52.",
  "anya-e0201n0:1908_0": "Niccavidhisuttamidaṃ. Gamanatthānaṃ bodhanatthānaṃ āhāratthānaṃ saddatthānaṃ akammakānaṃ",
  "anya-e0201n0:1908_1": "bhajjādīnañca dhātūnaṃ payojje kammani dutiyā hoti. Ettha ca payojjakammaṃ nāma kāritakammaṃ vuccati.",
  "anya-e0201n0:1909_0": "Puriso purisaṃ gāmaṃ gamayati, sāmiko ajapālaṃ ajaṃ gāmaṃ nayāpeti, ācariyo sissaṃ",
  "anya-e0201n0:1909_1": "dhammaṃ bodheti, puriso purisaṃ bhattaṃ bhojeti, ācariyo sissaṃ dhammaṃ pāṭheti,",
  "anya-e0201n0:1909_2": "puriso purisaṃ sayāpeti, acchāpeti, uṭṭhāpeti, puriso purisaṃ dhaññaṃ bhajjāpeti,",
  "anya-e0201n0:1909_3": "koṭṭāpeti, uddharāpeti.",
  "anya-e0201n0:1910": "Etesamīti kiṃ? Puriso purisena odanaṃ pāceti.",
  "anya-e0201n0:1911_0": "Ettha ca gamanatthādīnaṃ payojje tatiyāpi rūpasiddhiyaṃ 141 piṭṭhe saddanītiyañca",
  "anya-e0201n0:1911_1": "sutta-148 piṭṭhe vuttā. Saddanītiyaṃ tatiyāpayogepi kammatthameva icchati. Ñāsādīsu",
  "anya-e0201n0:1911_2": "katvatthaṃ icchanti.",
  "anya-e0201n0:1912": "Yadā pana paṭhamaṃ payojakaṃ añño dutiyo payojeti, tadā paṭhamo payojjo nāma. Tasmiṃ tatiyāevāti vuttiyaṃ vuttaṃ. Attanā vippakataṃ kuṭiṃ parehi pariyosāpeti pārā. 363.",
  "anya-e0201n0:1913": "293. Harādīnaṃ vā ka. 300; rū. 286; nī. 587; caṃ. 2.1.45; pā. 1.4.53.",
  "anya-e0201n0:1914": "Harādīnaṃ payojje kammani vikappena dutiyā hoti.",
  "anya-e0201n0:1915_0": "Sāmiko purisaṃ bhāraṃ hāreti purisena vā, purisaṃ āhāraṃ ajjhohāreti purisena vā,",
  "anya-e0201n0:1915_1": "purisaṃ kammaṃ kāreti purisena vā, rājā purisaṃ attānaṃ dasseti purisena vā, purisaṃ",
  "anya-e0201n0:1915_2": "buddhaṃ vandāpeti purisena vā.",
  "anya-e0201n0:1916": "194. Na khādādīnaṃ ka. 300; rū. 286; nī. 587; caṃ. 2.1.47; pā. 1.4.57.",
  "anya-e0201n0:1917": "Khādādīnaṃ payojje kammani na dutiyā hoti.",
  "anya-e0201n0:1918_0": "Sāmiko purisena khajjaṃ khādāpeti, ada-bhakkhane, bhattaṃ ādeti, sāmiko dāsena purisaṃ",
  "anya-e0201n0:1918_1": "avhāpeti, saddāyāpeti, kandayati, nādayati. Ettha ca ‘saddāyāpetī’ti saddaṃ kārāpeti,",
  "anya-e0201n0:1918_2": "nāmadhātu cesā. Kanda, nadāpi saddatthāyeva.",
  "anya-e0201n0:1919": "295. Vahissāniyantuke ka. 300; rū. 286; nī. 587; caṃ. 2.1.48; pā. 1.4.52.",
  "anya-e0201n0:1920_0": "Vahissāti dhātuniddeso i-kāro, niyāmeti payojetīti niyantā, natthi niyantā etassāti",
  "anya-e0201n0:1920_1": "aniyantuko. Yassa aññena payojakena kiccaṃ natthi, sayameva ñatvā vahati, so aniyantuko",
  "anya-e0201n0:1920_2": "nāma, vahadhātussa tādise aniyantuke payojje kammani dutiyā na hoti.",
  "anya-e0201n0:1921": "Sāmiko dāsena bhāraṃ vāheti.",
  "anya-e0201n0:1922": "Aniyantuketi kiṃ? Balībadde bhāraṃ vāheti.",
  "anya-e0201n0:1923": "296. Bhakkhissāhiṃsāyaṃ ka. 300; rū. 286; nī. 587; caṃ. 2.1.49; pā. 1.4.5.",
  "anya-e0201n0:1924": "Bhakkhituṃ icchantassa bhakkhāpanaṃ hiṃsā nāma na hoti, anicchantassa bhakkhāpanaṃ hiṃsā nāma, bhakkhadhātussa payojje kammani ahiṃsāvisaye dutiyā na hoti.",
  "anya-e0201n0:1925": "Sāmiko purisena modake bhakkhāpeti.",
  "anya-e0201n0:1926": "Ahiṃsāyanti kiṃ? Balībadde sassaṃ bhakkhāpeti. Ettha ‘sassa’nti thūlataraṃ sassanti vadanti.",
  "anya-e0201n0:1927": "Pāḷiyaṃ “sabbesaṃ viññāpetvāna apa. thera 1.1.438, tosenti sabbapāṇinaṃ apa. thera 1.1.300. Therassa patto dutiyassa gāhetabbo” iccādinā pārā. 615 payojje chaṭṭhīpi dissati.",
  "anya-e0201n0:1928": "297. Jhādīhi yuttā ka. 299; rū. 288; nī. 582, 586; caṃ. 2.1.50; pā. 2.3.2.",
  "anya-e0201n0:1929": "Dhīiccādīhi nipātopasaggehi yuttā liṅgamhā dutiyā hoti.",
  "anya-e0201n0:1930_0": "Dhī brāhmaṇassa hantāraṃ dha. pa. 389, dhīratthu’maṃ pūtikāyaṃ jā. 1.3.129, dhīratthu",
  "anya-e0201n0:1930_1": "taṃ dhanalābhaṃ jā. 1.4.36, dhīratthu bahuke kāme. Tatiyāpi dissati, dhīratthu jīvitena",
  "anya-e0201n0:1930_2": "me jā. 2.17.135. Antarā ca rājagahaṃ antarā ca nāḷandaṃ dī. ni. 1.1, abhito gāmaṃ",
  "anya-e0201n0:1930_3": "vasati, paritogāmaṃ vasati, nadiṃ nerañjaraṃ pati su. ni. 427, etesu chaṭṭhyatthe dutiyā.",
  "anya-e0201n0:1931_0": "Tathā paṭibhāti maṃ bhagavā udā. 45; saṃ. ni. 1.217, apissu maṃ tisso upamāyo paṭibhaṃsu",
  "anya-e0201n0:1931_1": "ma. ni. 1.374, paṭibhātu taṃ bhikkhu dhammo bhāsituṃ mahāva. 258. Paṭibhantu taṃ",
  "anya-e0201n0:1931_2": "cunda bojjhaṅgā saṃ. ni. 3.79 – ‘ma’nti mama, ‘ta’nti tava, sampadānatthe dutiyā.",
  "anya-e0201n0:1931_3": "‘Ma’nti mamañāṇe, ‘ta’nti tavañāṇetipi vaṇṇesuṃ. Na upāyamantarena atthassa siddhi,",
  "anya-e0201n0:1931_4": "natthi samādānamantarena sikkhāpaṭilābho, nevidha na huraṃ na ubhayamantarena, esevanto",
  "anya-e0201n0:1931_5": "dukkhassa ma. ni. 3.393; udā. 74. Tattha ‘antarenā’ti nipātapadametaṃ, vajjetvātyattho.",
  "anya-e0201n0:1931_6": "Pubbena gāmaṃ, dakkhiṇena gāmaṃ, uttarena gāmaṃ, gāmassa pubbeti attho.",
  "anya-e0201n0:1932_0": "Upasaggapubbānaṃ akammakadhātūnaṃ payoge ādhāre dutiyā, pathaviṃ adhisessati, gāmaṃ",
  "anya-e0201n0:1932_1": "adhitiṭṭhati, rukkhaṃ ajjhāvasati, mañcaṃ vā pīṭhaṃ vā abhinisīdeyya vā abhinipajjeyya",
  "anya-e0201n0:1932_2": "vā pāci. 130, gāmaṃ upavasati, gāmaṃ anuvasati, pabbataṃ adhivasati, gharaṃ āvasati,",
  "anya-e0201n0:1932_3": "agāraṃ ajjhāvasati dī. ni. 1.258; pārā. 519, uposathaṃ upavasati, kāmāvacaraṃ upapajjati,",
  "anya-e0201n0:1932_4": "rūpāvacaraṃ upapajjati, arūpāvacaraṃ upapajjati, sakkassa sahabyataṃ upapajjati,",
  "anya-e0201n0:1932_5": "nipannaṃ vā upanipajjeyya dī. ni. 3.282, nisinnaṃ vā upanisīdeyya dī. ni. 3.282,",
  "anya-e0201n0:1932_6": "ṭhitaṃ vā upatiṭṭheyya dī. ni. 3.282 iccādi.",
  "anya-e0201n0:1933": "Tappāna, cārepi dutiyā, nadiṃ pivati, samuddaṃ pivati, gāmaṃ carati, araññaṃ carati, nadiyaṃ, gāmeti attho.",
  "anya-e0201n0:1934_0": "Kāla, disāsupi ādhāre eva dutiyā, taṃ khaṇaṃ, taṃ muhuttaṃ, taṃ kālaṃ, ekamantaṃ",
  "anya-e0201n0:1934_1": "khu. pā. 5.1, ekaṃ samayaṃ khu. pā. 5.1; dī. ni. 1.1, pubbaṇhasamayaṃ pārā. 16, sāyanhasamayaṃ,",
  "anya-e0201n0:1934_2": "taṃ divasaṃ, imaṃ rattiṃ dī. ni. 3.285, dutiyampi, tatiyampi, catutthaṃ vā pañcamaṃ",
  "anya-e0201n0:1934_3": "vā appeti, tato pubbaṃ, tato paraṃ, purimaṃ disaṃ dī. ni. 2.336, dakkhiṇaṃ disaṃ",
  "anya-e0201n0:1934_4": "dī. ni. 2.336, pacchimaṃ disaṃ dī. ni. 2.336, uttaraṃ disaṃ dī. ni. 2.336, imā dasa",
  "anya-e0201n0:1934_5": "disāyo, katamaṃ disaṃ tiṭṭhati nāgarājā jā. 1.16.104, imāsu disāsu katamāya disāya",
  "anya-e0201n0:1934_6": "tiṭṭhati chaddantanāgarājāti atthoiccādi.",
  "anya-e0201n0:1935": "298. Lakkhaṇitthambhūtavicchāsvabhinā ka. 299; rū. 288; nī. 582, 586; caṃ. 2.1.54; pā. 1.4.90, 91; 2.3.8.",
  "anya-e0201n0:1936": "Lakkhaṇādīsu atthesu pavattena abhinā yuttā liṅgamhā dutiyā hoti.",
  "anya-e0201n0:1937": "Lakkhīyati lakkhitabbaṃ anenāti lakkhaṇaṃ. Ayaṃ pakāro itthaṃ, īdiso visesoti attho. Itthaṃ bhūto pattoti itthambhūto. Bhinne atthe byāpituṃ icchā vicchā.",
  "anya-e0201n0:1938": "Tattha lakkhaṇe –",
  "anya-e0201n0:1939": "Rukkhamabhi vijjotate vijju, rukkhaṃ abhi byāpetvā vijjotateti attho, vijjobhāsena byāpito rukkho vijjuppādassa lakkhaṇaṃ saññāṇaṃ hoti.",
  "anya-e0201n0:1940": "Itthambhūte –",
  "anya-e0201n0:1941_0": "Sādhu devadatto mātaramabhi, mātaraṃ abhi visiṭṭhaṃ katvā sādhūti attho, devadatto",
  "anya-e0201n0:1941_1": "sakkaccaṃ mātupaṭṭhāne aggapurisoti vuttaṃ hoti. Taṃ kho pana bhavantaṃ gotamaṃ evaṃ",
  "anya-e0201n0:1941_2": "kalyāṇo kittisaddo abbhuggato pārā. 1. Ettha ca ‘abbhuggato’ti abhi visiṭṭhaṃ katvā",
  "anya-e0201n0:1941_3": "uggatoti attho, ayaṃ kittisaddo bhoto gotamassa sakalalokaggabhāvaṃ pakāsetvā uggatoti",
  "anya-e0201n0:1941_4": "vuttaṃ hoti, kittisaddasambandhe pana tassa kho pana bhoto gotamassāti attho.",
  "anya-e0201n0:1942": "Vicchāyaṃ –",
  "anya-e0201n0:1943": "Rukkhaṃ rukkhaṃ abhi vijjotate cando, byāpetvā vijjotatetyattho.",
  "anya-e0201n0:1944": "Ettha ca lakkhaṇādiatthā abhisaddena jotanīyā piṇḍatthā eva, na vacanīyatthā, byāpanādiatthā eva vacanīyatthāti.",
  "anya-e0201n0:1945": "299. Patiparīhi bhāge ca ka. 299; rū. 288; nī. 582, 586; caṃ. 2.1.55; pā. 1.4.90.",
  "anya-e0201n0:1946": "Lakkhaṇi’tthambhūta, vicchāsu ca bhāge ca pavattehi pati, parīhi yuttā liṅgamhā dutiyā hoti.",
  "anya-e0201n0:1947": "Lakkhaṇe –",
  "anya-e0201n0:1948": "Rukkhaṃ pati vijjotate vijju, rukkhaṃ pari vijjotate vijju. Tattha ‘patī’ti paṭicca, ‘parī’ti pharitvā.",
  "anya-e0201n0:1949": "Itthambhūte –",
  "anya-e0201n0:1950": "Sādhu devadatto mātaraṃ pati, sādhu devadatto mātaraṃ pari.",
  "anya-e0201n0:1951": "Vicchāyaṃ –",
  "anya-e0201n0:1952": "Rukkhaṃ rukkhaṃ pati vijjotate cando, rukkhaṃ rukkhaṃ pari vijjotate cando.",
  "anya-e0201n0:1953": "Bhāge –",
  "anya-e0201n0:1954_0": "Taṃ dīyatu, yadettha maṃ pati siyā, taṃ dīyatu, yadettha maṃ pari siyā. Tattha ‘patī’ti",
  "anya-e0201n0:1954_1": "paṭicca, ‘parī’ti paricca, uddissāti attho, ‘ṭhapita’nti pāṭhaseso. Ettha maṃ uddissa",
  "anya-e0201n0:1954_2": "yaṃ vatthu ṭhapitaṃ siyā, taṃ me dīyatūtyattho, etesu bahūsu bhāgesu yo mama bhāgo,",
  "anya-e0201n0:1954_3": "so mayhaṃ dīyatūti vuttaṃ hotīti.",
  "anya-e0201n0:1955": "300. Anunā ka. 299; rū. 288; nī. 582, 586; caṃ. 2.1.56; pā. 1.4.84, 90.",
  "anya-e0201n0:1956": "Lakkhaṇi’tthambhūta, vicchāsu ca bhāge ca pavattena anunā yuttā liṅgamhā dutiyā hoti.",
  "anya-e0201n0:1957": "Lakkhaṇe –",
  "anya-e0201n0:1958_0": "Rukkhaṃ anu vijjotate vijju, rukkhaṃ anu pharitvāti attho. Caturāsītisahassāni, sambuddhamanupabbajuṃ",
  "anya-e0201n0:1958_1": "bu. vaṃ. 21.5, ‘sambuddha’nti bodhisattaṃ, anu gantvā pabbajiṃsūti attho, vipassibodhisatte",
  "anya-e0201n0:1958_2": "pabbajite sati tānipi caturāsītikulaputtasahassāni pabbajiṃsūti vuttaṃ hoti. Saccakriyamanu",
  "anya-e0201n0:1958_3": "vuṭṭhi pāvassi, ‘anū’ti anvāya, paṭiccāti attho, saccakriyāya sati saccakriyahetu",
  "anya-e0201n0:1958_4": "devo pāvassīti vuttaṃ hoti. “Hetu ca lakkhaṇaṃ bhavatī”ti vuttiyaṃ vuttaṃ. Saccakriyāya",
  "anya-e0201n0:1958_5": "sahevātipi yujjati. “Saha sacce kate mayha”nti cariyā. 3.82 hi vuttaṃ.",
  "anya-e0201n0:1959": "Itthambhūte –",
  "anya-e0201n0:1960": "Sādhu devadatto mātaramanu. Tattha ‘anū’ti anvāya paṭicca.",
  "anya-e0201n0:1961": "Vicchāyaṃ –",
  "anya-e0201n0:1962": "Rukkhaṃ rukkhaṃ anu vijjotate cando. Tattha ‘anū’ti anu pharitvā.",
  "anya-e0201n0:1963": "Bhāge –",
  "anya-e0201n0:1964": "Yadettha maṃ anu siyā, taṃ dīyatu. Tattha ‘anū’ti anvāya. Sesaṃ vuttanayameva.",
  "anya-e0201n0:1965": "301. Sahatthe ka. 299; rū. 288; nī. 582, 586; caṃ. 2.1.57; pā. 1.4.85.",
  "anya-e0201n0:1966": "Sahatthe anunā yuttā liṅgamhā dutiyā hoti.",
  "anya-e0201n0:1967": "Pabbataṃ anu tiṭṭhati pabbatamanusenā tiṭṭhati (moggallānavuttiyaṃ). Nadiṃ anvāvasitā bārāṇasī. ‘Anū’ti anugantvā, nadiyā saha ābaddhā tiṭṭhatīti vuttaṃ hoti.",
  "anya-e0201n0:1968": "302. Hīne ka. 299; rū. 288; nī. 582, 586; caṃ. 2.1.58; pā. 1.4.86.",
  "anya-e0201n0:1969": "Hīne pavattena anunā yuttā liṅgamhā dutiyā hoti.",
  "anya-e0201n0:1970": "Anu sāriputtaṃ paññavanto, anugatā pacchato gatāti attho, sabbe paññavanto sāriputtato hīnāti vuttaṃ hoti.",
  "anya-e0201n0:1971": "303. Upena ka. 299; rū. 288; nī. 582, 586; caṃ. 2.1.59; pā. 1.4.87.",
  "anya-e0201n0:1972": "Hīne upena yuttā liṅgamhā dutiyā hoti.",
  "anya-e0201n0:1973": "Upa sāriputtaṃ paññavanto, upecca gatā samīpe gatāti attho, hīnātveva vuttaṃ hoti.",
  "anya-e0201n0:1974_0": "Ettha ca abhiiccādayo kammappavacanīyāti saddasatthesu vuttā. Tattha pakārena vuccatīti",
  "anya-e0201n0:1974_1": "pavacanīyaṃ, pakāro ca lakkhaṇi’tthambhūta, vicchādiko piṇḍattho vuccati, kammanti",
  "anya-e0201n0:1974_2": "byāpanādikriyā, kammaṃ pavacanīyaṃ yehi te kammappavacanīyā.",
  "anya-e0201n0:1975": "Tattha byāpanādikriyāvisesavācīhi upasaggehi sambandhesati kammatthe dutiyā hoti, asambandhe pana ādhāra, sāmyādiatthesu hoti, lakkhaṇādayo pana sāmatthiyasiddhā piṇḍatthā evāti.",
  "anya-e0201n0:1976": "304. Kāladdhānamaccantasaṃyoge ka. 298; rū. 287; nī. 581; pā. 2.3.5",
  "anya-e0201n0:1977": "Kālassa vā addhuno vā dabba, guṇa, kriyāhi accantaṃ nirantaraṃ saṃyoge kāla’ddhānavācīhi liṅgehi paraṃ dutiyā hoti.",
  "anya-e0201n0:1978": "Kāle –",
  "anya-e0201n0:1979": "Sattāhaṃ gavapānaṃ, māsaṃ maṃsodanaṃ, saradaṃ ramaṇīyā nadī, sabbakālaṃ ramaṇīyaṃ nandanaṃ, māsaṃ sajjhāyati, vassasataṃ jīvati, tayo māse abhidhammaṃ deseti.",
  "anya-e0201n0:1980": "Addhāne –",
  "anya-e0201n0:1981": "Yojanaṃ vanarāji, yojanaṃ dīgho pabbato, kosaṃ sajjhāyati.",
  "anya-e0201n0:1982": "Accantasaṃyogeti kiṃ? Māse māse bhuñjati, yojane yojane vihāro.",
  "anya-e0201n0:1983": "Ettha ca kriyāvisesanampi kattārā sādhetabbattā kammagatikaṃ hoti, tasmā tampi ‘kamme dutiyā’ti ettha kammasaddena gayhati.",
  "anya-e0201n0:1984_0": "Sukhaṃ seti, dukkhaṃ seti, sīghaṃ gacchati, khippaṃ gacchati, dandhaṃ gacchati, muduṃ",
  "anya-e0201n0:1984_1": "pacati, garuṃ essati, lahuṃ essati, sannidhikārakaṃ bhuñjati, samparivattakaṃ otāpeti,",
  "anya-e0201n0:1984_2": "kāyappacālakaṃ gacchati pāci. 590, hatthappacālakaṃ gacchati, sīsappacālakaṃ gacchati",
  "anya-e0201n0:1984_3": "pāci. 594-595, surusurukārakaṃ bhuñjati pāci. 627, avagaṇḍakārakaṃ bhuñjati pāci.",
  "anya-e0201n0:1984_4": "622, piṇḍukkhepakaṃ bhuñjati pāci. 620, hatthaniddhunakaṃ bhuñjati pāci. 623, hatthanillehakaṃ",
  "anya-e0201n0:1984_5": "bhuñjati pāci. 628, candimasūriyā samaṃ pariyāyanti, visamaṃ pariyāyanti iccādi.",
  "anya-e0201n0:1985": "Dutiyāvibhattirāsi niṭṭhito.",
  "anya-e0201n0:1986": "Tatiyāvibhattirāsi",
  "anya-e0201n0:1987": "Kasmiṃ atthe tatiyā?",
  "anya-e0201n0:1988": "305. Kattukaraṇesu tatiyā ka. 286, 288; rū. 291, 293; nī. 591, 594; caṃ. 2.1.62-3; pā. 2.3.18.",
  "anya-e0201n0:1989_0": "Kattari karaṇe ca tatiyā hoti. Kattāti ca kārakoti ca atthato ekaṃ “karotīti kattā,",
  "anya-e0201n0:1989_1": "karotīti kārako”ti, tasmā “kattukārako”ti vutte dvinnaṃ pariyāyasaddānaṃ vasena ayameva",
  "anya-e0201n0:1989_2": "kriyaṃ ekantaṃ karoti, sāmī hutvā karoti, attappadhāno hutvā karotīti viññāyati,",
  "anya-e0201n0:1989_3": "tato kriyā nāma kattuno eva byāpāro, na aññesanti ca, aññe pana kriyāsādhane kattuno",
  "anya-e0201n0:1989_4": "upakārakattā kārakā nāmāti ca, tathā anupakārakattā akārakā nāmāti ca viññāyantīti.",
  "anya-e0201n0:1990": "Tattha kattā tividho sayaṃkattā, payojakakattā, kammakattāti.",
  "anya-e0201n0:1991": "Tattha dhātvatthaṃ sayaṃ karonto sayaṃkattā nāma, puriso kammaṃ karoti.",
  "anya-e0201n0:1992": "Paraṃ niyojento payojakakattā nāma, puriso dāsaṃ kammaṃ kāreti.",
  "anya-e0201n0:1993_0": "Kammakattā nāma payojjakakattāpi vuccati, puriso dāsena kammaṃ kāreti dāsassa vā,",
  "anya-e0201n0:1993_1": "yo ca aññena kataṃ payogaṃ paṭicca kammabhūtopi sukarattā vā kammabhāvena avattukāmatāya",
  "anya-e0201n0:1993_2": "vā ajānanatāya vā vañcetukāmatāya vā kattubhāvena voharīyati, so kammakattā nāma,",
  "anya-e0201n0:1993_3": "kusūlo sayameva bhijjati, ghaṭo sayameva bhijjati. Apica sukaro vā hotu dukkaro vā,",
  "anya-e0201n0:1993_4": "yo kammarūpakriyāpade paṭhamanto kattā, so kammakattāti vuccati. Saddarūpena kammañca",
  "anya-e0201n0:1993_5": "taṃ attharūpena kattā cāti kammakattā, kusūlo bhijjati, ghaṭo bhijjati, paccati munino",
  "anya-e0201n0:1993_6": "bhattaṃ, thokaṃ thokaṃ ghare ghare iccādi.",
  "anya-e0201n0:1994_0": "Ettha ca saddattho duvidho paramattho, paññattatthoti. Tattha paramattho ekantena",
  "anya-e0201n0:1994_1": "vijjamānoyeva. Paññattattho pana koci vijjamānoti sammato. Yathā? Rājaputto, govisāṇaṃ,",
  "anya-e0201n0:1994_2": "campakapupphanti. Koci avijjamānoti sammato. Yathā? Vañjhāputto, sasavisāṇaṃ, udumbarapupphanti.",
  "anya-e0201n0:1994_3": "Saddo ca nāma vatticchāpaṭibaddhavuttī hoti, vattamāno ca saddo atthaṃ na dīpetīti",
  "anya-e0201n0:1994_4": "natthi, saṅkete sati suṇantassa atthavisayaṃ buddhiṃ na janetīti natthīti adhippāyo.",
  "anya-e0201n0:1994_5": "Iti avijjamānasammatopi attho saddabuddhīnaṃ visayabhāvena vijjamāno eva hoti. Itarathā",
  "anya-e0201n0:1994_6": "‘vañjhāputto’ti padaṃ suṇantassa tadatthavisayaṃ cittaṃ nāma na pavatteyyāti, saddabuddhīnañca",
  "anya-e0201n0:1994_7": "visayabhāvena vijjamāno nāma attho saddanānātte buddhinānātte ca sati nānā hoti,",
  "anya-e0201n0:1994_8": "visuṃ visuṃ vijjamāno nāma hotīti adhippāyo. Evaṃ saddabuddhivisayabhāvena vijjamānañca",
  "anya-e0201n0:1994_9": "nānābhūtañca atthaṃ paṭicca kārakanānāttaṃ kriyākārakanānāttañca hoti, na pana sabhāvato",
  "anya-e0201n0:1994_10": "vijjamānameva nānābhūtameva ca atthanti niṭṭhamettha gantabbaṃ. Tasmā “saṃyogo jāyate”",
  "anya-e0201n0:1994_11": "iccādīsu saddabuddhīnaṃ nānāttasiddhena atthanānāttena dvinnaṃ saddānaṃ dvinnaṃ atthānañca",
  "anya-e0201n0:1994_12": "kriyākārakatāsiddhi veditabbāti.",
  "anya-e0201n0:1995": "Kayirate anenāti karaṇaṃ, kriyāsādhane kattuno sahakārīkāraṇanti vuttaṃ hoti. Taṃ duvidhaṃ ajjhattikakaraṇaṃ, bāhirakaraṇanti.",
  "anya-e0201n0:1996_0": "Tattha kattuno aṅgabhūtaṃ karaṇaṃ ajjhattikaṃ nāma, puriso cakkhunā rūpaṃ passati,",
  "anya-e0201n0:1996_1": "manasā dhammaṃ vijānāti, hatthena kammaṃ karoti, pādena maggaṃ gacchati, rukkho phalabhārena oṇamati.",
  "anya-e0201n0:1997": "Kattuno bahibhūtaṃ bāhiraṃ nāma, puriso yānena gacchati, pharasunā parasunā (sakkataganthesu) chindati, rukkho vātena oṇamati.",
  "anya-e0201n0:1998": "306. Sahatthena ka. 287; rū. 296; nī. 592; caṃ. 2.1.65; pā. 2.3.19.",
  "anya-e0201n0:1999": "Sahasaddassa attho yassa soti sahattho, sahatthena saddena yuttā liṅgamhā tatiyā hoti. Sahasaddassa attho nāma samavāyattho.",
  "anya-e0201n0:2000_0": "So tividho dabbasamavāyo, guṇasamavāyo, kriyāsamavāyoti. Puttena saha dhanavā pitā,",
  "anya-e0201n0:2000_1": "puttena saha thūlo pitā, puttena saha āgato pitā. Saha, saddhiṃ, samaṃ, nānā, vināiccādiko sahatthasaddo nāma.",
  "anya-e0201n0:2001_0": "Nisīdi bhagavā saddhiṃ bhikkhusaṅghena mahāva. 59, sahassena samaṃ mitā saṃ. ni.",
  "anya-e0201n0:2001_1": "1.32, piyehi nānābhāvo vinābhāvo dī. ni. 2.183, 207, saṅgho saha vā gaggena vinā",
  "anya-e0201n0:2001_2": "vā gaggena uposathaṃ kareyya mahāva. 167.",
  "anya-e0201n0:2002": "307. Lakkhaṇe rū. 147 piṭṭhe; nī. 598; caṃ. 2.1.66; pā. 2.3.21.",
  "anya-e0201n0:2003": "Lakkhaṇaṃ vuccati itthambhūtalakkhaṇaṃ, tasmiṃ tatiyā hoti.",
  "anya-e0201n0:2004_0": "Assupuṇṇehi nettehi, pitaraṃ so udikkhati jā. 2.22.2123. Brahmabhūtena attanā viharati",
  "anya-e0201n0:2004_1": "a. ni. 3.67, asambhinnena vilepanena rājānamadakkhi, tidaṇḍakena paribbājakamadakkhi,",
  "anya-e0201n0:2004_2": "ūnapañcabandhanena pattena aññaṃ pattaṃ cetāpeti pārā. 612 (thokaṃ visadisaṃ), bhikkhu",
  "anya-e0201n0:2004_3": "pāsādikena abhikkantena paṭikkantena ālokitena vilokitena samiñjitena pasāritena",
  "anya-e0201n0:2004_4": "gāmaṃ piṇḍāya pāvisi, sā kāḷī dāsī bhinnena sīsena lohitena galantena pativissakānaṃ",
  "anya-e0201n0:2004_5": "ujjhāpesi ma. ni. 1.226, ukkhittakāya antaraghare gacchanti pāci. 584, pallatthikāya",
  "anya-e0201n0:2004_6": "antaraghare nisīdanti pāci. 599.",
  "anya-e0201n0:2005_0": "Aṅgavikāropi idha saṅgayhati ka. 291; rū. 299; nī. 603, akkhinā kāṇaṃ passati, ‘akkhī’ti",
  "anya-e0201n0:2005_1": "idaṃ ‘kāṇa’nti pade visesanaṃ, vikalena cakkhuaṅgena so kāṇo nāma hoti. Hatthena",
  "anya-e0201n0:2005_2": "kuṇiṃ passati, pādena khañjaṃ passati.",
  "anya-e0201n0:2006": "308. Hetumhi ka. 289; rū. 297; nī. 601.",
  "anya-e0201n0:2007": "Hinoti pavattati phalaṃ etenāti hetu, tasmiṃ tatiyā hoti.",
  "anya-e0201n0:2008_0": "Annena vasati, vijjāya sādhu, kammunā vattati loko, kammunā vattati pajā ma. ni.",
  "anya-e0201n0:2008_1": "2.460; su. ni. 659 (vattatī pajā). Kammunā vasalo hoti, kammunā hoti brāhmaṇo su.",
  "anya-e0201n0:2008_2": "ni. 136. Kenaṭṭhena dha. sa. aṭṭha. nidānakathā, kena nimittena, kena vaṇṇena saṃ.",
  "anya-e0201n0:2008_3": "ni. 1.234 kena paccayena, kena hetunā jā. 2.22.2097, kena kāraṇena jā. aṭṭha. 4.15",
  "anya-e0201n0:2008_4": "mātaṅgajātakavaṇṇanā iccādi.",
  "anya-e0201n0:2009": "Ettha ca karaṇaṃ tividhaṃ kriyāsādhakakaraṇaṃ, visesanakaraṇaṃ, nānāttakaraṇanti.",
  "anya-e0201n0:2010": "Tattha kriyāsādhakaṃ pubbe vuttameva.",
  "anya-e0201n0:2011_0": "Visesanakaraṇaṃ yathā? Ādicco nāma gottena, sākiyo nāma jātiyā su. ni. 425. Gottena",
  "anya-e0201n0:2011_1": "gotamo nātho apa. thera 1.1.253 (visadisaṃ), sāriputtoti nāmena apa. thera 1.1.251,",
  "anya-e0201n0:2011_2": "vissuto paññavā ca so, jātiyā khattiyo buddho dī. ni. 2.92, jātiyā sattavassiko mi.",
  "anya-e0201n0:2011_3": "pa. 6.4.8, sippena naḷakāro so, ekūnatiṃso vayasā dī. ni. 2.214, vijjāya sādhu, tapasā",
  "anya-e0201n0:2011_4": "uttamo, suvaṇṇena abhirūpo, pakatiyā abhirūpo, pakatiyā bhaddako, yebhuyyena mattikā",
  "anya-e0201n0:2011_5": "pāci. 86, dhammena samena rajjaṃ kāreti, samena dhāvati, visamena dhāvati, sukhena",
  "anya-e0201n0:2011_6": "sukhito homi, pāmojjena pamudito bu. vaṃ. 2.78. Dvidoṇena dhaññaṃ kiṇāti, sahassena",
  "anya-e0201n0:2011_7": "asse vikkiṇāti, attanāva attānaṃ sammannati pārā. aṭṭha. 1.paṭhamamahāsaṅgītikathā (sammanni) iccādi.",
  "anya-e0201n0:2012_0": "Nānāttakaraṇaṃ yathā? Kiṃ me ekena tiṇṇena, purisena thāmadassinā bu. vaṃ. 2.56.",
  "anya-e0201n0:2012_1": "Kiṃ te jaṭāhi dummedha, kiṃ te ajinasāṭiyā dha. pa. 394. Alaṃ te idha vāsena pārā.",
  "anya-e0201n0:2012_2": "436, alaṃ me buddhena pārā. 52, kinnumebuddhena pārā. 52, na mamattho buddhena pārā.",
  "anya-e0201n0:2012_3": "52, maṇinā me attho pārā. 344, vadeyyātha bhante yenattho, pānīyena pāṇiyena (mū.)",
  "anya-e0201n0:2012_4": "attho, mūlehi bhesajjehi attho mahāva. 263, seyyena atthiko, mahagghena atthiko,",
  "anya-e0201n0:2012_5": "māsena pubbo, pitarā sadiso, mātarā samo, kahāpaṇena ūno, dhanena vikalo, asinā kalaho,",
  "anya-e0201n0:2012_6": "vācāya kalaho, ācārena nipuṇo, vācāya nipuṇo, guḷena missako, tilena missako, vācāya sakhilo iccādi.",
  "anya-e0201n0:2013": "Tathā kammā’vadhi, ādhāra’ccantasaṃyoga, kriyāpavaggāpi nānāttakaraṇe saṅgayhanti.",
  "anya-e0201n0:2014": "Kamme tāva –",
  "anya-e0201n0:2015": "Tilehi khette vappati, tantavāyehi cīvaraṃ vāyāpeti, sunakhehi khādāpenti iccādi.",
  "anya-e0201n0:2016": "Avadhimhi –",
  "anya-e0201n0:2017_0": "Sumuttā mayaṃ tena mahāsamaṇena cūḷava. 437, muttomhi kāsirājena, cakkhu suññaṃ attena",
  "anya-e0201n0:2017_1": "vā attaniyena vā saṃ. ni. 4.85, ottappati kāyaduccaritena a. ni. 5.2, hirīyati kāyaduccaritena",
  "anya-e0201n0:2017_2": "a. ni. 5.2, jigucchati sakena kāyena, pathabyā ekarajjena, saggassa gamanena vā.",
  "anya-e0201n0:2017_3": "Sabbalokādhipaccena, sotāpattiphalaṃ varaṃ dha. pa. 178 iccādi.",
  "anya-e0201n0:2018": "Ādhāre –",
  "anya-e0201n0:2019_0": "Tena khaṇena tena layena tena muhuttena mahāva. 17, tena samayena pārā. 1, kālena",
  "anya-e0201n0:2019_1": "dhammassavanaṃ khu. pā. 5.9. So vo mamaccayena satthā dī. ni. 2.216, tiṇṇaṃ māsānaṃ",
  "anya-e0201n0:2019_2": "accayena dī. ni. 2.168; udā. 51, pubbena gāmaṃ, dakkhiṇena gāmaṃ, puratthimena dhataraṭṭho,",
  "anya-e0201n0:2019_3": "dakkhiṇena virūḷhako pacchimena virūpakkho dī. ni. 2.336, yena bhagavā tenupasaṅkami",
  "anya-e0201n0:2019_4": "khu. pā. 5.1 iccādi.",
  "anya-e0201n0:2020": "Accantasaṃyoge –",
  "anya-e0201n0:2021": "Māsena bhuñjati, yojanena dhāvati iccādi.",
  "anya-e0201n0:2022_0": "Kriyāpavaggo nāma kriyāya sīghataraṃ niṭṭhāpanaṃ, tasmiṃ jotetabbe tatiyā, ekāheneva",
  "anya-e0201n0:2022_1": "bārāṇasiṃ pāpuṇi, tīhi māsehi abhidhammaṃ desesi, navahi māsehi vihāraṃ niṭṭhāpesi,",
  "anya-e0201n0:2022_2": "gamanamattena labhati, oṭṭhapahaṭamattena paguṇaṃ akāsi.",
  "anya-e0201n0:2023": "Tatiyāvibhattirāsi niṭṭhito.",
  "anya-e0201n0:2024": "Catutthīvibhattirāsi",
  "anya-e0201n0:2025": "Kasmiṃ atthe catutthī?",
  "anya-e0201n0:2026": "309. Sampadāne catutthī ka. 293; rū. 301; nī. 605; catutthī sampadāne (bahūsu), caṃ. 2.1.73; pā. 2.3.13.",
  "anya-e0201n0:2027": "Sampadāne catutthī hoti. Sammā padīyate assāti sampadānaṃ, sampaṭicchakanti vuttaṃ hoti.",
  "anya-e0201n0:2028": "Taṃ vatthusampaṭicchakaṃ, kriyāsampaṭicchakanti duvidhaṃ. Bhikkhussa cīvaraṃ deti, buddhassa silāghate.",
  "anya-e0201n0:2029_0": "Puna anirākaraṇaṃ, anumati, ārādhananti tividhaṃ hoti. Tattha na nirākaroti na nivāretīti",
  "anya-e0201n0:2029_1": "anirākaraṇaṃ, diyyamānaṃ na paṭikkhipatīti attho. Asati hi paṭikkhipane sampaṭicchanaṃ",
  "anya-e0201n0:2029_2": "nāma hotīti. Kāyacittehi sampaṭicchanākāraṃ dassetvā paṭiggaṇhantaṃ sampadānaṃ anumati",
  "anya-e0201n0:2029_3": "nāma. Vividhehi āyācanavacanehi parassa cittaṃ ārādhetvā sampaṭicchantaṃ ārādhanaṃ",
  "anya-e0201n0:2029_4": "nāma. Bodhirukkhassa jalaṃ deti, bhikkhussa annaṃ deti, yācakassa annaṃ deti.",
  "anya-e0201n0:2030": "Kriyāsampaṭicchakaṃ nānākriyāvasena bahuvidhaṃ.",
  "anya-e0201n0:2031": "Tattha rocanakriyāyoge –",
  "anya-e0201n0:2032_0": "Tañca amhākaṃ ruccati ceva khamati ca ma. ni. 1.179; ma. ni. 2.435, pabbajjā mama",
  "anya-e0201n0:2032_1": "ruccati jā. 2.22.43, kassa sāduṃ na ruccati, na me ruccati bhaddante, ulūkassābhisecanaṃ",
  "anya-e0201n0:2032_2": "jā. 1.3.60. Gamanaṃ mayhaṃ ruccati, māyasmantānampi saṅghabhedo ruccittha pārā. 418,",
  "anya-e0201n0:2032_3": "yassāyasmato na khamati, khamati saṅghassa pārā. 438, bhattaṃ mayhaṃ chādeti, bhattamassa",
  "anya-e0201n0:2032_4": "nacchādeti cūḷava. 282, tesaṃ bhikkhūnaṃ lūkhāni bhojanāni nacchādenti mahāva. 261",
  "anya-e0201n0:2032_5": "(thokaṃ visadisaṃ). Tattha ‘chādetī’ti icchaṃ uppādetīti attho.",
  "anya-e0201n0:2033": "Dhāraṇappayoge –",
  "anya-e0201n0:2034": "Chattaggāho rañño chattaṃ dhāreti, sampatijātassa bodhisattassa devā chattaṃ dhārayiṃsu.",
  "anya-e0201n0:2035_0": "Buddhassa silāghate, thometīti attho, tuyhaṃ hanute, tuṇhibhāvena vañcetīti attho,",
  "anya-e0201n0:2035_1": "bhikkhunī bhikkhussa bhuñjamānassa pānīyena vā vidhūpanena vā upaṭṭhāti pāci. 816",
  "anya-e0201n0:2035_2": "(visadisaṃ). Dutiyāpi hoti, rañño upaṭṭhāti, rājānaṃ upaṭṭhāti, ahaṃ bhotiṃ upaṭṭhissaṃ",
  "anya-e0201n0:2035_3": "jā. 2.22.1934, ahaṃ taṃ upaṭṭhissāmi, mātāpituupaṭṭhānaṃ khu. pā. 5.6, tuyhaṃ sapate,",
  "anya-e0201n0:2035_4": "sapassu me vepacitti saṃ. ni. 1.253, sapathampi te samma ahaṃ karomi jā. 2.21.407,",
  "anya-e0201n0:2035_5": "tava mayi saddahanatthaṃ saccaṃ karomīti attho, rañño sataṃ dhāreti, idha kulaputto",
  "anya-e0201n0:2035_6": "na kassaci kiñci dhāreti a. ni. 4.62, tassa rañño mayaṃ nāgaṃ dhārayāma. Tattha ‘rañño",
  "anya-e0201n0:2035_7": "sataṃ dhāretī’ti sataṃ balidhanaṃ vā daṇḍadhanaṃ vā nidetīti nidhetīti, nidhema (keci)",
  "anya-e0201n0:2035_8": "attho, “iṇaṃ katvā gaṇhātī”ti ca vadanti. ‘Dhārayāmā’ti puna nidema nidhetīti, nidhema",
  "anya-e0201n0:2035_9": "(keci), tuyhaṃ saddahati, mayhaṃ saddahati, saddahāsi siṅgālassa, surāpītassa brāhmaṇa jā. 1.1.113.",
  "anya-e0201n0:2036_0": "Devāpi te pihayanti tādino dha. pa. 94 (tassa pihayanti), devāpi tesaṃ pihayanti,",
  "anya-e0201n0:2036_1": "sambuddhānaṃ satīmataṃ dha. pa. 181, ‘pihayantī’ti punappunaṃ daṭṭhuṃ patthentīti",
  "anya-e0201n0:2036_2": "attho. Dutiyāpi hoti, sace maṃ pihayasi, dhanaṃ piheti, hiraññaṃ piheti, suvaṇṇaṃ",
  "anya-e0201n0:2036_3": "piheti. Tatiyāpi dissati, rūpena piheti, saddena piheti iccādi.",
  "anya-e0201n0:2037_0": "Tassa kujjha mahāvīra jā. 1.4.49, mā me kujjha rathesabha jā. 2.22.1696 (kujjhi),",
  "anya-e0201n0:2037_1": "yadihaṃ tassa kuppeyyaṃ, mātu kuppati, pitu kuppati, yo appaduṭṭhassa narassa dussati",
  "anya-e0201n0:2037_2": "dha. pa. 125; su. ni. 667; jā. 1.5.94, duhayati disānaṃ megho, pūreti vināseti vāti",
  "anya-e0201n0:2037_3": "attho, akāle vassanto hi vināseti nāma, yo mittānaṃ na dubbhati jā. 2.22.19, aduṭṭhassa",
  "anya-e0201n0:2037_4": "tuvaṃ dubbhi jā. 1.16.295, mittānaṃ na dubbheyya, titthiyā issanti samaṇānaṃ, ussūyanti",
  "anya-e0201n0:2037_5": "dujjanā guṇavantānaṃ, pativissakānaṃ ujjhāpesi ma. ni. 1.226 (ujjhāpesi), mā tumhe",
  "anya-e0201n0:2037_6": "tassa ujjhāyittha udā. 26 (visadisaṃ), mahārājānaṃ ujjhāpetabbaṃ viravitabbaṃ vikkanditabbaṃ,",
  "anya-e0201n0:2037_7": "kyāhaṃ ayyānaṃ aparajjhāmi pārā. 383 ayye vā, rañño aparajjhati rājānaṃ vā, ārādho me rājā hoti.",
  "anya-e0201n0:2038_0": "Pati, āpubbassa su-dhātussa anu, patipubbassa ca gī-dhātussa yoge sampadāne catutthī.",
  "anya-e0201n0:2038_1": "Tatra kho bhagavā bhikkhū āmantesi “bhikkhavo”ti, “bhaddante”ti te bhikkhū bhagavato",
  "anya-e0201n0:2038_2": "paccassosuṃ a. ni. 1.1. Ettha ca pubbavākye āmantanakriyāya kattā bhagavā, so paravākye",
  "anya-e0201n0:2038_3": "paccāsuyoge sampadānaṃ hoti, ‘paccassosu’nti bhaddanteti paṭivacanaṃ adaṃsūti attho.",
  "anya-e0201n0:2038_4": "Bhikkhū buddhassa āsuṇanti, rājā bimbisāro pilindavacchattherassa ārāmikaṃ paṭissutvā",
  "anya-e0201n0:2038_5": "mahāva. 270, amacco rañño bimbisārassa paṭissutvā mahāva. 270, sampaṭicchitvāti attho,",
  "anya-e0201n0:2038_6": "bhikkhu janaṃ dhammaṃ sāveti, jano tassa bhikkhuno anugiṇāti paṭigiṇāti, sādhukāraṃ detīti attho.",
  "anya-e0201n0:2039": "Ārocanatthayoge –",
  "anya-e0201n0:2040_0": "Ārocayāmi vo bhikkhave ma. ni. 1.416, paṭivedayāmi vo bhikkhave ma. ni. 1.416, āmantayāmi",
  "anya-e0201n0:2040_1": "vo bhikkhave dī. ni. 2.218 (visadisaṃ), dhammaṃ vo desessāmi ma. ni. 3.105, bhikkhūnaṃ",
  "anya-e0201n0:2040_2": "dhammaṃ deseti, yathā no bhagavā byākareyya, niruttiṃ te pavakkhāmi, ahaṃ te ācikkhissāmi,",
  "anya-e0201n0:2040_3": "ahaṃ te kittayissāmi, bhikkhūnaṃ etadavoca.",
  "anya-e0201n0:2041": "310. Tadatthe ka. 277; rū. 303; nī. 554.",
  "anya-e0201n0:2042": "Tassā tassā kriyāya atthoti tadattho, tadatthe sampadāne catutthī hoti.",
  "anya-e0201n0:2043": "311. Sassāya catutthiyā ka. 109; rū. 304; nī. 279-80.",
  "anya-e0201n0:2044": "Akārantato catutthībhūtassa sassa āyo hoti vā.",
  "anya-e0201n0:2045_0": "Vinayo saṃvaratthāya, saṃvaro avippaṭisāratthāya, avippaṭisāro pāmujjatthāya, pāmujjaṃ",
  "anya-e0201n0:2045_1": "pītatthāya, pīti passaddhatthāya, passaddhi sukhatthāya, sukhaṃ samādhatthāya, samādhi",
  "anya-e0201n0:2045_2": "yathābhūtañāṇadassanatthāya, yathābhūtañāṇadassanaṃ nibbidatthāya, nibbidā virāgatthāya,",
  "anya-e0201n0:2045_3": "virāgo vimuttatthāya, vimutti vimuttiñāṇadassanatthāya, vimuttiñāṇadassanaṃ anupādāparinibbānatthāya",
  "anya-e0201n0:2045_4": "pari. 366, atthāya hitāya sukhāya devamanussānaṃ ma. ni. 1.50, alaṃ kukkuccāya pārā.",
  "anya-e0201n0:2045_5": "38, alaṃ sammohāya, pākāya vajati, yuddhāya gacchati, gāmaṃ piṇḍāya pāvisiṃ pāci. 902.",
  "anya-e0201n0:2046_0": "Tumatthopi tadatthe saṅgayhati, alaṃ mitte sukhāpetuṃ, amittānaṃ dukhāya ca jā. 2.17.13.",
  "anya-e0201n0:2046_1": "Lokānukampāya buddho loke uppajjati, alaṃ phāsuvihārāya, abhiññāya sambodhāya nibbānāya",
  "anya-e0201n0:2046_2": "saṃvattati mahāva. 13.",
  "anya-e0201n0:2047": "Alamatthayoge –",
  "anya-e0201n0:2048_0": "Alaṃ mallo mallassa, arahati mallo mallassa, alaṃ te idha vāsena pārā. 436, alaṃ",
  "anya-e0201n0:2048_1": "te hiraññasuvaṇṇena, kiṃ me ekena tiṇṇena bu. vaṃ. 2.56, kiṃ te jaṭāhi dummedha,",
  "anya-e0201n0:2048_2": "kiṃ te ajinasāṭiyā dha. pa. 394.",
  "anya-e0201n0:2049": "Maññanāpayoge anādare apāṇismimeva catutthī, kaṭṭhassa tuvaṃ maññe, kaliṅgarassa kaḷiṅgarassa, kaḷaṅgarassa (ka.) tuvaṃ maññe, jīvitaṃ tiṇāyapi na maññati.",
  "anya-e0201n0:2050": "Anādareti kiṃ? Suvaṇṇaṃ taṃ maññe.",
  "anya-e0201n0:2051": "Apāṇisminti kiṃ? Gadrabhaṃ tuvaṃ maññe.",
  "anya-e0201n0:2052_0": "Gatyatthānaṃ nayanatthānañca dhātūnaṃ kammani catutthī, appo saggāya gacchati dha.",
  "anya-e0201n0:2052_1": "pa. 174, yo maṃ dakāya neti jā. 1.6.97, nirayāyupakaḍḍhati dha. pa. 311, mūlāya paṭikasseyya cūḷava. 111.",
  "anya-e0201n0:2053": "Āsīsanakriyāyoge –",
  "anya-e0201n0:2054_0": "Āyu bhavato hotu, bhaddaṃ te hotu, bhaddamatthu te jā. 1.8.15; jā. 2.17.1, kusalaṃ",
  "anya-e0201n0:2054_1": "te hotu, anāmayaṃ te hotu, sukhaṃ te hotu, atthaṃ te hotu, hitaṃ te hotu, kalyāṇaṃ",
  "anya-e0201n0:2054_2": "te hotu, svāgataṃ te hotu, sotthi te hotu sotthi gabbhassa ma. ni. 2.351, maṅgalaṃ te hotu.",
  "anya-e0201n0:2055": "Sammutiyoge kammatthe [chaṭṭhī], itthannāmassa bhikkhuno rūpiyachaḍḍakassa sammuti pārā. 590, pattagāhāpakassa sammutiiccādi pārā. 614.",
  "anya-e0201n0:2056": "Āvikaraṇādiyoge –",
  "anya-e0201n0:2057_0": "Tuyhañcassa āvi karomi, tassa me sakko pāturahosi, tassa pahiṇeyya, bhikkhūnaṃ dūtaṃ",
  "anya-e0201n0:2057_1": "pāhesi, kappati bhikkhūnaṃ āyogo, vaṭṭati bhikkhūnaṃ āyogo, patthodano dvinnaṃ tiṇṇaṃ",
  "anya-e0201n0:2057_2": "nappahoti, ekassa pahoti, ekassa pariyatto, upamaṃ te karissāmi ma. ni. 1.258; jā.",
  "anya-e0201n0:2057_3": "2.19.24, añjaliṃ te paggaṇhāmi jā. 2.22.327, tathāgatassa phāsu hoti, āvikatā hissa",
  "anya-e0201n0:2057_4": "phāsu mahāva. 134, lokassa attho, lokassa hitaṃ, maṇinā me attho pārā. 344, na mamattho",
  "anya-e0201n0:2057_5": "buddhena pārā. 52, namatthu buddhānaṃ namatthu bodhiyā jā. 1.2.17, vipassissa ca",
  "anya-e0201n0:2057_6": "namatthu dī. ni. 3.277, namo karohi nāgassa ma. ni. 1.249, namo te purisājañña, namo",
  "anya-e0201n0:2057_7": "te purisuttama apa. thera 1.2.129. Sotthi pajānaṃ dī. ni. 1.274, suvatthi pajānaṃ iccādi.",
  "anya-e0201n0:2058": "Catutthīvibhattirāsi niṭṭhito.",
  "anya-e0201n0:2059": "Pañcamīvibhattirāsi",
  "anya-e0201n0:2060": "Kasmiṃ atthe pañcamī?",
  "anya-e0201n0:2061": "312. Pañcamyāvadhismiṃ ka. 295; rū. 307; nī. 607; caṃ. 2.1.81; pā. 2.3.28; 1.4.24.",
  "anya-e0201n0:2062": "Avadhiyati vavatthiyati padattho etasmāti avadhi, tasmiṃ pañcamī hoti, avadhīti ca apādānaṃ vuccati.",
  "anya-e0201n0:2063": "Apanetvā ito aññaṃ ādadāti gaṇhātīti apādānaṃ. Taṃ tividhaṃ niddiṭṭhavisayaṃ, uppāṭavisayaṃ, anumeyyavisayanti.",
  "anya-e0201n0:2064": "Tattha yasmiṃ apādānavisayabhūto kriyāviseso sarūpato niddiṭṭho hoti, taṃ niddiṭṭhavisayaṃ. Yathā? Gāmā apenti munayo, nagarā niggato rājā.",
  "anya-e0201n0:2065_0": "Yasmiṃ pana so pāṭhasesaṃ katvā ajjhāharitabbo hoti, taṃ uppāṭavisayaṃ. Yathā? Valāhakā",
  "anya-e0201n0:2065_1": "vijjotate vijju, agārasmā anagāriyaṃ pabbajitoti mahāva. 30. Ettha hi ‘nikkhamitvā’ti",
  "anya-e0201n0:2065_2": "padaṃ ajjhāharitabbaṃ.",
  "anya-e0201n0:2066_0": "Yasmiṃ pana so niddiṭṭho ca na hoti, ajjhāharituñca na sakkā, atha kho atthato anumānavasena",
  "anya-e0201n0:2066_1": "so viññeyyo hoti, taṃ anumeyyavisayaṃ. Yathā? Māthurā pāṭaliputtakehi abhirūpatarā,",
  "anya-e0201n0:2066_2": "sīlameva sutā seyyo jā. 1.5.65, mayā bhiyyo na vijjati, aggohamasmi lokassa, jeṭṭhohamasmi",
  "anya-e0201n0:2066_3": "lokassa, seṭṭhohamasmi lokassa iccādi ma. ni. 3.207. Kriyaṃ vinā kārakaṃ nāma na",
  "anya-e0201n0:2066_4": "sijjhatītikatvā ukkaṃsanakriyā ettha anumetabbā hoti. Evaṃ kriyāpadarahitesu dūrayogādīsupi",
  "anya-e0201n0:2066_5": "avinābhāvikriyānumānaṃ veditabbaṃ.",
  "anya-e0201n0:2067": "Puna calā’calavasena duvidhaṃ.",
  "anya-e0201n0:2068_0": "Calaṃ yathā? Puriso dhāvatā assā patati, dve meṇḍā yujjhitvā aññamaññato apasakkanti.",
  "anya-e0201n0:2068_1": "Ettha ca yadi calaṃ siyā, kathaṃ avadhi nāma bhaveyya. Accutilakkhaṇo hi avadhīti?",
  "anya-e0201n0:2068_2": "Vuccate-dve meṇḍā sakasakakriyāya calanti, itarītarakriyāya avadhī hontīti natthi",
  "anya-e0201n0:2068_3": "ettha avadhilakkhaṇavirodhoti.",
  "anya-e0201n0:2069": "Acalaṃ yathā? Gāmā apenti munayo, nagarā niggato rājā.",
  "anya-e0201n0:2070_0": "Puna kāyasaṃsaggapubbakaṃ, cittasaṃsaggapubbakanti duvidhaṃ hoti, gāmā apenti munayo,",
  "anya-e0201n0:2070_1": "corā bhayaṃ jāyate. Ettha ca “kiṃva dūro ito gāmo, ito sā dakkhiṇā disā dī. ni. 3.279.",
  "anya-e0201n0:2070_2": "Ito ekanavutikappe”ti dī. ni. 2.4 ādīsu vadantassa cittasaṃsaggapubbakampi veditabbaṃ.",
  "anya-e0201n0:2070_3": "“Na mātā puttato bhāyati, na ca putto mātito bhāyati, bhayā bhīto na bhāsasī”ti jā.",
  "anya-e0201n0:2070_4": "2.21.138 pāḷi. Atthi te ito bhayaṃ ma. ni. 2.350, natthi te ito bhayaṃ, yato khemaṃ",
  "anya-e0201n0:2070_5": "tato bhayaṃ jā. 1.9.58, corā bhāyati, corā bhīto. Chaṭṭhī ca, corassa bhāyati, corassa",
  "anya-e0201n0:2070_6": "bhīto. Dutiyā ca, “kathaṃ paralokaṃ na bhāyeyya, evaṃ paralokaṃ na bhāyeyya, bhāyasi",
  "anya-e0201n0:2070_7": "maṃ samaṇa su. ni. sūcilomasutta, nāhaṃ taṃ bhāyāmi su. ni. sūcilomasutta, bhāyitabbaṃ",
  "anya-e0201n0:2070_8": "na bhāyati, nāhaṃ bhāyāmi bhoginaṃ jā. 2.22.835, na maṃ migā uttasantī”ti jā. 2.22.307",
  "anya-e0201n0:2070_9": "pāḷipadāni dissanti. Tattha “bhogina’nti nāgaṃ, corā tasati uttasati corassa vā,",
  "anya-e0201n0:2070_10": "sabbe tasanti daṇḍassa dha. pa. 129, pāpato ottappati jigucchati harāyati pāpena vā.",
  "anya-e0201n0:2071_0": "Yato kiñci sippaṃ vā vijjaṃ vā dhammaṃ vā gaṇhāti, tasmiṃ akkhātari pañcamī, upajjhāyā",
  "anya-e0201n0:2071_1": "adhīte, upajjhāyā sippaṃ gaṇhāti, dvāsīti buddhato gaṇhiṃ, dve sahassāni bhikkhuto.",
  "anya-e0201n0:2071_2": "Caturāsītisahassāni, yeme dhammā pavattino theragā. 1027.",
  "anya-e0201n0:2072": "Yato suṇāti, tasmiṃ pañcamī, chaṭṭhī ca, ito sutvā, imassa sutvā vā, yamhā dhammaṃ vijāneyya, sammāsambuddhadesitaṃ dha. pa. 392.",
  "anya-e0201n0:2073": "Yato labhati, tasmiṃ pañcamī, saṅghato labhati, gaṇato labhati.",
  "anya-e0201n0:2074_0": "Yato parājayati, yato pabhavati, yato jāyati, tasmiṃ pañcamī, buddhasmā parājayanti",
  "anya-e0201n0:2074_1": "aññatitthiyā, pāḷiyaṃ pana parājiyoge apādānaṃ pāṭhasesavasena labbhati, tasmiṃ kho",
  "anya-e0201n0:2074_2": "pana saṅgāme devā jiniṃsu, asurā parājiniṃsu. Ettha devehi parājiniṃsūti pāṭhaseso.",
  "anya-e0201n0:2074_3": "“Mayaṃ jitāmhā ambakāya. Himavantā pabhavanti pañca mahānadiyo a. ni. aṭṭha. 3.8.19,",
  "anya-e0201n0:2074_4": "ayaṃ bhāgīrathī gaṅgā, himavantā pabhāvitā”ti pāḷi apa. thera 1.1.255, corā bhayaṃ",
  "anya-e0201n0:2074_5": "jāyate, kāmato jāyate bhayaṃ dha. pa. 215, jātaṃ saraṇato bhayaṃ jā. 1.1.36; 1.2.13;",
  "anya-e0201n0:2074_6": "1.9.56, 57, 59, yaṃkiñci bhayaṃ vā veraṃ vā upaddavo vā upasaggo vā jāyati, sabbaṃ",
  "anya-e0201n0:2074_7": "taṃ bālato jāyati, no paṇḍitato, kāmato jāyatī soko dha. pa. 214, ubhato sujāto putto",
  "anya-e0201n0:2074_8": "dī. ni. 1.311, urasmā jāto, ure jāto vā, cīvaraṃ uppajjeyya saṅghato vā gaṇato vā",
  "anya-e0201n0:2074_9": "ñātimittato vā pārā. 500 (thokaṃ visadisaṃ).",
  "anya-e0201n0:2075": "Aññatthānaṃ yoge pañcamī, tato aññaṃ, tato paraṃ mahāva. 346, tato aparena samayena pārā. 195.",
  "anya-e0201n0:2076": "Upasaggānaṃ yoge pana –",
  "anya-e0201n0:2077": "313. Apaparīhi vajjane ka. 272; rū. 309; nī. 558, 568; caṃ. 2.1.82; pā. 1.4.88; 2.3.10.",
  "anya-e0201n0:2078": "Vajjane pavattehi apa, parīhi yoge pañcamī hoti.",
  "anya-e0201n0:2079_0": "Apapabbatā vassati devo, paripabbatā vassati devo, apasālāya āyanti vāṇijā, parisālāya",
  "anya-e0201n0:2079_1": "āyanti vāṇijā, pabbataṃ sālaṃ vajjetvāti attho. Kaccāyane pana “uparipabbatā devo",
  "anya-e0201n0:2079_2": "vassatī”ti pāṭho porāṇapāṭho, paripabbatāti yutto. Upariyoge pana sattamīyeva dissati",
  "anya-e0201n0:2079_3": "– “tasmiṃ uparipabbate ma. ni. 3.216; jā. 1.8.16, uparipāsāde dī. ni. 2.408, uparivehāse,",
  "anya-e0201n0:2079_4": "uparivehāsakuṭiyā”ti, pāci. 130 tattha pabbatassa upari uparipabbatanti attho.",
  "anya-e0201n0:2080": "314. Paṭinidhipaṭidānesu patinā ka. 272; rū. 309; nī. 558, 568; caṃ. 2.1.83; pā. 2.3.11; 1.4.9.2.",
  "anya-e0201n0:2081": "Paṭinidhi nāma paṭibimbaṭṭhapanaṃ, paṭidānaṃ nāma paṭibhaṇḍadānaṃ tesu pavattena patinā yoge pañcamī hoti.",
  "anya-e0201n0:2082": "Buddhasmā pati sāriputto dhammaṃ deseti, telasmā pati ghataṃ deti.",
  "anya-e0201n0:2083": "315. Rite dutiyā ca ka. 272; rū. 309; nī. 558, 568; caṃ. 2.1.84; pā. 2.3.29.",
  "anya-e0201n0:2084": "Ritesaddena yoge pañcamī hoti dutiyā ca.",
  "anya-e0201n0:2085": "Rite saddhammā, rite saddhammaṃ.",
  "anya-e0201n0:2086": "316. Vināññatrehi tatiyā ca ka. 272; rū. 309; nī. 558, 568; caṃ. 2.1.85; pā. 2.3.32; ‘vināññatra tatiyāca’ (bahūsu).",
  "anya-e0201n0:2087": "Vajjane pavattehi vinā, aññatrasaddehi yoge pañcamī, dutiyā, tatiyā ca honti.",
  "anya-e0201n0:2088": "Vinā saddhammā, vinā saddhammaṃ, vinā saddhammena, aññatra saddhammā, aññatra saddhammaṃ, aññatra saddhammena.",
  "anya-e0201n0:2089": "317. Puthunānāhi ca ka. 272; rū. 309; nī. 558, 568; caṃ. 2.1.86; pā. 2.3.32; ‘puthanānāhi ca’ (bahūsu).",
  "anya-e0201n0:2090": "Vajjane pavattehi puthu, nānāsaddehi ca yoge pañcamī, tatiyā ca honti.",
  "anya-e0201n0:2091_0": "Puthageva janasmā, puthageva janena, nānā saddhammā, nānā saddhammena, piyehi manāpehi",
  "anya-e0201n0:2091_1": "nānābhāvo vinābhāvo dī. ni. 2.183; cūḷava. 437. “Te bhikkhū nānākulā pabbajitā”ti",
  "anya-e0201n0:2091_2": "ettha pana nānāppakārattho nānāsaddo, na vajjanattho, ettha ca vajjanattho nāma viyogattho asammissattho.",
  "anya-e0201n0:2092": "Mariyādā’bhividhīsu pavattehi āsadda, yāvasaddehi yogepi pañcamī, dutiyā ca.",
  "anya-e0201n0:2093": "Tattha yassa avadhino sambandhinī kriyā, taṃ bahikatvā pavattati, so mariyādo. Yathā? Āpabbatā khettaṃ tiṭṭhati āpabbataṃ vā, yāvapabbatā khettaṃ tiṭṭhati yāvapabbataṃ vā.",
  "anya-e0201n0:2094_0": "Yassa sambandhinī kriyā, taṃ antokatvā byāpetvā pavattati, so abhividhi. Yathā? Ābhavaggā",
  "anya-e0201n0:2094_1": "bhagavato kittisaddo abbhuggato ābhavaggaṃ vā, bhavato ābhavaggaṃ dhammato āgotrabhuṃ",
  "anya-e0201n0:2094_2": "savantīti āsavā, yāvabhavaggā yāvabhavaggaṃ vā, tāvadeva yāvabrahmalokā saddo abbhuggato.",
  "anya-e0201n0:2095_0": "Ārabbhe, sahatthe ca pañcamī, yatohaṃ bhagini ariyāya jātiyā jāto ma. ni. 2.351,",
  "anya-e0201n0:2095_1": "yato paṭṭhāyāti attho. Yato sarāmi attānaṃ, yato pattosmi viññutaṃ jā. 2.22.307.",
  "anya-e0201n0:2095_2": "Yato paṭṭhāya, yato pabhuti.",
  "anya-e0201n0:2096": "Sahatthe –",
  "anya-e0201n0:2097": "Saha sabbaññutaññāṇappaṭilābhā, saha parinibbānā dī. ni. 2.220, saha dassanuppādā.",
  "anya-e0201n0:2098": "“Uppādā vā tathāgatānaṃ anuppādā vā tathāgatāna”nti saṃ. ni. 2.20, ettha bhāvalakkhaṇe pañcamī.",
  "anya-e0201n0:2099": "“Sahatthā dānaṃ deti, sahatthā paṭiggaṇhātī”ti ettha karaṇe.",
  "anya-e0201n0:2100": "“Ajjatagge pāṇupetaṃ dī. ni. 1.250, tadagge kho vāseṭṭha”iccādīsu dī. ni. 3.130, ārabbhe sattamī.",
  "anya-e0201n0:2101": "“Yatvādhikaraṇaṃ dī. ni. 1.213, yatonidānaṃ su. ni. 275, tatonidānaṃ” iccādīsu ma. ni. 1.238 vākye icchite sati hetvatthe pañcamī, samāse icchite sati atthamatte pañcamī.",
  "anya-e0201n0:2102_0": "Dvinnaṃ kārakānaṃ kriyānañca majjhe pavattakāladdhānavācīhi pañcamī, luddako pakkhasmā",
  "anya-e0201n0:2102_1": "migaṃ vijjhati, kosā kuñjaraṃ vijjhati. Ettha ca luddako sakiṃ migaṃ vijjhitvā pakkhabbhantaramhi",
  "anya-e0201n0:2102_2": "na vijjhi, pakkhe paripuṇṇe puna vijjhati, pakkhasaddo dvinnaṃ vijjhanavārānaṃ majjhe",
  "anya-e0201n0:2102_3": "kālavācī hoti, dvepi vijjhanakriyā kārakehi saheva sijjhantīti kārakānañca majjheti",
  "anya-e0201n0:2102_4": "vuccati. Vuttiyaṃ pana “ajja bhutvā devadatto dvihe bhuñjissati, dvihā bhuñjissati,",
  "anya-e0201n0:2102_5": "atraṭṭho’yamissāso kose lakkhaṃ vijjhati, kosā lakkhaṃ vijjhatī”ti moga. 79 evaṃ",
  "anya-e0201n0:2102_6": "sattamīvasena paripuṇṇavākyampi vuttaṃ. Pāḷiyaṃ “anāpatti chabbassā karoti pārā.",
  "anya-e0201n0:2102_7": "564, atirekachabbassā karotī”ti pārā. 564, “chabbassānī”tipi pāṭho.",
  "anya-e0201n0:2103": "Rakkhanatthānaṃ yoge –",
  "anya-e0201n0:2104_0": "Yañca vatthuṃ guttaṃ icchiyate, yato ca guttaṃ icchiyate, tattha pañcamī, yavehi",
  "anya-e0201n0:2104_1": "gāvo rakkhati vāreti, taṇḍulā kāke rakkhati vāreti, taṃ maṃ puññā nivāresi, pāpā",
  "anya-e0201n0:2104_2": "cittaṃ nivāraye dha. pa. 116, na naṃ jāti nivāreti, duggatyā garahāya vā su. ni.",
  "anya-e0201n0:2104_3": "141 (na ne). Rājato vā corato vā ārakkhaṃ gaṇhantu.",
  "anya-e0201n0:2105": "Antaradhānatthayoge –",
  "anya-e0201n0:2106_0": "Yassa adassanaṃ icchiyati, tasmiṃ pañcamī, upajjhāyā antaradhāyati sisso, nilīyatīti",
  "anya-e0201n0:2106_1": "attho. Pāḷiyaṃ pana yassa adassanaṃ icchiyati, tasmiṃ chaṭṭhī eva- “antaradhāyissāmi",
  "anya-e0201n0:2106_2": "samaṇassa gotamassa, antaradhāyissāmi samaṇassa gotamassā”ti. “Na sakkhi me antaradhāyitu”nti",
  "anya-e0201n0:2106_3": "pāḷi, ‘antaradhāyissāmī’ti antarite acakkhuvisaye ṭhāne attānaṃ ṭhapessāmītyattho,",
  "anya-e0201n0:2106_4": "nilīyissāmīti vuttaṃ hoti.",
  "anya-e0201n0:2107_0": "Yasmiṃ ṭhāne antaradhāyati, tasmiṃ sattamī eva dissati, atikhippaṃ loke cakkhu antaradhāyissati",
  "anya-e0201n0:2107_1": "dī. ni. 2.224 (visadisaṃ), jetavane antaradhāyitvā, brahmaloke antaradhāyitvā, maddakucchismiṃ",
  "anya-e0201n0:2107_2": "antaradhāyitvā, tatthevantaradhāyī saṃ. ni. 1.1 iccādi. “Bhagavato purato antaradhāyitvā”ti",
  "anya-e0201n0:2107_3": "etthapi tosaddo sattamyatthe eva. “Sakko nimissa rañño sammukhe antarahito”ti pāḷi.",
  "anya-e0201n0:2107_4": "‘Dhajatavane antaradhāyitvā’ti jetavane aññesaṃ adassanaṃ katvā, aññesaṃ acakkhuvisayaṃ",
  "anya-e0201n0:2107_5": "katvāti attho. “Andhakāro antaradhāyati, āloko antaradhāyati, saddhammo antaradhāyati,",
  "anya-e0201n0:2107_6": "sāsanaṃ antaradhāyati” iccādīsu pana chaṭṭhī, sattamiyo yathāsambhavaṃ veditabbā.",
  "anya-e0201n0:2108": "Dūratthayoge –",
  "anya-e0201n0:2109_0": "Kiṃva dūro ito gāmo, kacci ārā pamādamhā su. ni. 156, atho ārā pamādamhā su. ni.",
  "anya-e0201n0:2109_1": "157, gāmato avidūre, ārakā te moghapurisā imasmā dhammavinayā, ārakā tehi bhagavā,",
  "anya-e0201n0:2109_2": "kilesehi ārakāti arahaṃ, ārā so āsavakkhayā dha. pa. 253. Dutiyā ca tatiyā ca chaṭṭhī",
  "anya-e0201n0:2109_3": "ca, ārakā imaṃ dhammavinayaṃ iminā dhammavinayena vā, ārakā mandabuddhīnaṃ visuddhi ṭī. 1.130.",
  "anya-e0201n0:2110": "Dūratthe –",
  "anya-e0201n0:2111_0": "Dūratova namassanti, addasā kho bhagavantaṃ dūratova āgacchantaṃ dī. ni. 1.409, kinnu",
  "anya-e0201n0:2111_1": "tiṭṭhatha ārakā, tasmā tiṭṭhāma ārakā. Dutiyā ca tatiyā ca, dūraṃ gāmaṃ āgato, dūrena",
  "anya-e0201n0:2111_2": "gāmena āgato, dūrā gāmā āgato iccevattho, dūraṃ gāmena vā.",
  "anya-e0201n0:2112": "Antikatthayoge –",
  "anya-e0201n0:2113": "Antikaṃ gāmā, āsannaṃ gāmā, samīpaṃ gāmā. Dutiyā ca tatiyā ca chaṭṭhī ca, antikaṃ gāmaṃ, antikaṃ gāmena, antikaṃ gāmassa.",
  "anya-e0201n0:2114": "Kāladdhānaṃ parimāṇavacane –",
  "anya-e0201n0:2115_0": "Ito mathurāya catūsu yojanesu saṅkassaṃ, rājagahato pañcacattālīsayojane sāvatthi,",
  "anya-e0201n0:2115_1": "ito ekanavutikappe dī. ni. 2.4, ito ekatiṃse kappe dī. ni. 2.4, ito sattame divase,",
  "anya-e0201n0:2115_2": "ito tiṇṇaṃ māsānaṃ accayena parinibbāyissāmi dī. ni. 2.168; udā. 51 iccādi.",
  "anya-e0201n0:2116": "Pamāṇatthe –",
  "anya-e0201n0:2117_0": "Āyāmato ca vitthārato ca yojanaṃ, parikkhepato navayojanasataparimāṇo majjhimadeso",
  "anya-e0201n0:2117_1": "parikkhepena vā, dīghaso navavidatthiyo pāci. 548, yojanaṃ āyāmena yojanaṃ vitthārena",
  "anya-e0201n0:2117_2": "yojanaṃ ubbedhena sāsaparāsi saṃ. ni. 2.129 iccādi.",
  "anya-e0201n0:2118_0": "Tvālopepi pañcamī. Ettha ca tvālopo nāma paripuṇṇavākye laddhabbassa tvāntapadassa",
  "anya-e0201n0:2118_1": "aparipuṇṇavākye natthi bhāvo, yañca padaṃ tvāntapade sati kammaṃ vā hoti adhikaraṇaṃ",
  "anya-e0201n0:2118_2": "vā. Taṃ tvāntapade asati padantare avadhi hoti, tasmiṃ pañcamī, pāsādā vā pāsādaṃ",
  "anya-e0201n0:2118_3": "saṅkameyya saṃ. ni. 1.132, hatthikkhandhā vā hatthikkhandhaṃ saṅkameyya saṃ. ni.",
  "anya-e0201n0:2118_4": "1.132 iccādi. Ettha ca paṭhamaṃ ekaṃ pāsādaṃ abhirūhitvā puna aññaṃ pāsādaṃ saṅkameyyāti",
  "anya-e0201n0:2118_5": "vā paṭhamaṃ ekasmiṃ pāsāde nisīditvā puna aññaṃ pāsādaṃ saṅkameyyāti vā evaṃ paripuṇṇavākyaṃ",
  "anya-e0201n0:2118_6": "veditabbaṃ. “Andhakārā vā andhakāraṃ gaccheyya, tamā vā tamaṃ gaccheyyā”ti saṃ. ni.",
  "anya-e0201n0:2118_7": "1.132 pāḷi. Tathā raṭṭhā raṭṭhaṃ vicarati, gāmā gāmaṃ vicarati, vanā vanaṃ vicarati,",
  "anya-e0201n0:2118_8": "vihārato vihāraṃ gacchati, pariveṇato pariveṇaṃ gacchati, bhavato bhavaṃ gacchati,",
  "anya-e0201n0:2118_9": "kulato kulaṃ gacchati iccādi. Tathā vinayā vinayaṃ pucchati, abhidhammā abhidhammaṃ",
  "anya-e0201n0:2118_10": "pucchati, vinayā vinayaṃ katheti, abhidhammā abhidhammaṃ katheti. Etthapi paṭhamaṃ",
  "anya-e0201n0:2118_11": "ekaṃ vinayavacanaṃ pucchitvā vā ekasmiṃ vinayavacane ṭhatvā vā puna aññaṃ vinayavacanaṃ",
  "anya-e0201n0:2118_12": "pucchatīti paripuṇṇavākyaṃ veditabbaṃ. Vuttiyaṃ pana “pāsādaṃ āruyha pekkhati, pāsādā",
  "anya-e0201n0:2118_13": "pekkhati, āsane pavisitvā pekkhati, āsanā pekkhatī”ti vuttaṃ.",
  "anya-e0201n0:2119_0": "Disatthayoge disatthe ca pañcamī, ito sā purimā disā dī. ni. 3.278, ito sā dakkhiṇā",
  "anya-e0201n0:2119_1": "disā dī. ni. 3.278, avīcito upari, uddhaṃ pādatalā, adho kesamatthakā dī. ni. 2.377; ma. ni. 1.110.",
  "anya-e0201n0:2120": "Disatthe –",
  "anya-e0201n0:2121_0": "Purimato gāmassa, dakkhiṇato gāmassa, uparito pabbatassa, heṭṭhato pāsādassa, puratthimato,",
  "anya-e0201n0:2121_1": "dakkhiṇato, yato khemaṃ, tato bhayaṃ jā. 1.9.58, yato yato sammasati, khandhānaṃ",
  "anya-e0201n0:2121_2": "udayabbayaṃ dha. pa. 374 iccādi.",
  "anya-e0201n0:2122": "Pubbādiyogepi pañcamī, pubbeva me sambodhā a. ni. 3.104, ito pubbe, tato pubbe, ito parā paccantimā janapadā mahāva. 259, tato pure, tato pacchā, tato uttari pārā. 499 iccādi.",
  "anya-e0201n0:2123_0": "Vibhattatthe ca pañcamī chaṭṭhī ca. Vibhatti nāma pageva visuṃbhūtassa atthassa kenaci",
  "anya-e0201n0:2123_1": "adhikena vā hīnena vā bhāgena tadaññato puthakkaraṇaṃ, māthurā pāṭaliputtakehi abhirūpatarā,",
  "anya-e0201n0:2123_2": "yato paṇītataro vā visiṭṭhataro vā natthi, attadanto tato varaṃ dha. pa. 322, channavutīnaṃ",
  "anya-e0201n0:2123_3": "pāsaṇḍānaṃ pavaraṃ yadidaṃ sugatavinayo, sadevakassa lokassa, satthā loke anuttaro,",
  "anya-e0201n0:2123_4": "aggohamasmi lokassa ma. ni. 3.207, jeṭṭhohamasmi lokassa ma. ni. 3.207, seṭṭhohamasmi",
  "anya-e0201n0:2123_5": "lokassa ma. ni. 3.207, paññavantā nāma sāriputtato hīnā sāriputtassa vā, tato adhikaṃ",
  "anya-e0201n0:2123_6": "vā ūnaṃ vā na vaṭṭati iccādi.",
  "anya-e0201n0:2124": "Viramaṇatthayoge –",
  "anya-e0201n0:2125": "Āratī viratī pāpā khu. pā. 5.8, pāṇātipātā veramaṇi khu. pā. 2.1 iccādi.",
  "anya-e0201n0:2126": "Suddhatthayoge –",
  "anya-e0201n0:2127": "Lobhanīyehi dhammehi suddho iccādi.",
  "anya-e0201n0:2128_0": "Mocanatthayoge pañcamī tatiyā ca, so parimuccati jātiyā jarāya maraṇena sokehi paridevehi",
  "anya-e0201n0:2128_1": "dukkhehi domanassehi upāyāsehi, parimutto so dukkhasmāti vadāmi saṃ. ni. 3.29, mokkhanti",
  "anya-e0201n0:2128_2": "mārabandhanā dha. pa. 37, na te muccanti maccunā iccādi, sabbattha avadhiattho veditabbo.",
  "anya-e0201n0:2129": "Hetvatthe –",
  "anya-e0201n0:2130_0": "Kasmā hetunā, kena hetunā, kasmā nu tumhaṃ kule daharā na miyyare jā. 1.10.92 (mīyare),",
  "anya-e0201n0:2130_1": "tasmātiha bhikkhave saṃ. ni. 2.157. Dutiyā tatiyā chaṭṭhī ca, kiṃkāraṇaṃ jā. aṭṭha.",
  "anya-e0201n0:2130_2": "6.22.umaṅgajātakavaṇṇanā, yatvādhikaraṇaṃ dī. ni. 1.213, yatonidānaṃ su. ni. 275,",
  "anya-e0201n0:2130_3": "tatonidānaṃ ma. ni. 1.238, kena kāraṇena jā. aṭṭha. 4.20.mātaṅgajātakavaṇṇanā, taṃ",
  "anya-e0201n0:2130_4": "kissahetu ma. ni. 1.2, kissa tumhe kilamatha iccādi.",
  "anya-e0201n0:2131": "Vivecanatthayoge –",
  "anya-e0201n0:2132": "Vivicceva kāmehi vivicca akusalehi dhammehi dī. ni. 1.226, vivitto pāpakā dhammā.",
  "anya-e0201n0:2133": "Bandhanatthayoge –",
  "anya-e0201n0:2134": "318. Pañcamīṇe vā ka. 296; rū. 314; nī. 608; caṃ. 2.1.69; pā. 2.3.24.",
  "anya-e0201n0:2135": "Iṇabhūte hetumhi pañcamī hoti vā.",
  "anya-e0201n0:2136": "Satasmā bandho naro satena vā.",
  "anya-e0201n0:2137": "319. Guṇe caṃ. 2.1.70; pā. 2.3.25.",
  "anya-e0201n0:2138": "Ajjhattabhūto hetu guṇo nāma, aguṇopi idha guṇotveva vuccati, tasmiṃ pañcamī hoti vā.",
  "anya-e0201n0:2139_0": "Jaḷattā bandho naro jaḷattena vā, attano bālattāyeva bandhoti attho, paññāya bandhanā",
  "anya-e0201n0:2139_1": "mutto, vācāya marati, vācāya muccati, vācāya piyo hoti, vācāya desso, issariyā janaṃ",
  "anya-e0201n0:2139_2": "rakkhati rājā issariyena vā, sīlato naṃ pasaṃsanti a. ni. 4.6 sīlena vā, hutvā abhāvato",
  "anya-e0201n0:2139_3": "aniccā, udayabbayapīḷanato dukkhā, avijjānirodhā saṅkhāranirodho udā. 2, saṅkhāranirodhā",
  "anya-e0201n0:2139_4": "viññāṇanirodho udā. 2, catunnaṃ ariyasaccānaṃ anaññā appaṭivedhā dīghamaddhānaṃ saṃsaranti",
  "anya-e0201n0:2139_5": "dī. ni. 2.186 (visadisaṃ) iccādi.",
  "anya-e0201n0:2140": "Pañhā, kathanesupi pañcamī, kuto bhavaṃ, ahaṃ pāṭaliputtato iccādi.",
  "anya-e0201n0:2141_0": "Thokatthepi asatvavacane pañcamī, satvaṃ vuccati dabbaṃ, thokā muccati thokena vā,",
  "anya-e0201n0:2141_1": "muccanamattaṃ hotīti vuttaṃ hoti “nadiṃ taranto manaṃ vuḷho”ti mahāva. 148 ettha",
  "anya-e0201n0:2141_2": "viya. Appamattakā muccati appamattakena vā, kicchā muccati kicchena vā, kicchā laddho",
  "anya-e0201n0:2141_3": "piyo putto jā. 2.22.353, kicchā muttā’mha dukkhasmā, yāma dāni mahosadha jā. 2.22.700.",
  "anya-e0201n0:2142": "Asatvavacaneti kiṃ? Paccati munino bhattaṃ, thokaṃ thokaṃ ghare ghareti theragā. 248 (kule kule).",
  "anya-e0201n0:2143": "“Anupubbena medhāvī, thokaṃ thokaṃ khaṇe khaṇe dha. pa. 239” iccādīsu kriyāvisesane dutiyā.",
  "anya-e0201n0:2144_0": "Akattaripi pañcamī, tassa kammassa katattā upacitattā ussannattā vipulattā tathāgato",
  "anya-e0201n0:2144_1": "suppatiṭṭhitapādo hoti dī. ni. 3.201. Ettha ca ‘akattarī’ti akārake ñāpakahetumhīti",
  "anya-e0201n0:2144_2": "vadanti. Ñāse pana “akattarīti hetvatthe saṅgaṇhāti. Yattha hi kattubuddhi sañjāyate,",
  "anya-e0201n0:2144_3": "sova kattā na hotīti vattuṃ sakkā”ti vuttaṃ. Etena kattusadiso janakahetu akattā",
  "anya-e0201n0:2144_4": "nāmāti dīpeti, kammassa katattāiccādi ca janakahetu evāti.",
  "anya-e0201n0:2145": "Bhiyyatthayoge –",
  "anya-e0201n0:2146_0": "Yodha sītañca uṇhañca, tiṇā bhiyyo na maññati dī. ni. 3.253, sukhā bhiyyo somanassaṃ",
  "anya-e0201n0:2146_1": "dī. ni. 2.287, khantyā bhiyyo na vijjati saṃ. ni. 1.250, mayā bhiyyo na vijjati,",
  "anya-e0201n0:2146_2": "sotukāmāttha tumhe bhikkhave bhiyyosomattāya pubbenivāsakathaṃ, attamano tvaṃ hohi",
  "anya-e0201n0:2146_3": "paraṃ viya mattāya, ahampi attamano homi paraṃ viya mattāya.",
  "anya-e0201n0:2147": "Pañcamīvibhattirāsi niṭṭhito.",
  "anya-e0201n0:2148": "Chaṭṭhīvibhattirāsi",
  "anya-e0201n0:2149": "Kasmiṃ atthe chaṭṭhī?",
  "anya-e0201n0:2150": "320. Chaṭṭhī sambandhe ka. 301; rū. 315; nī. 609; caṃ. 2.1.95; pā. 2.3.50.",
  "anya-e0201n0:2151": "Dvinnaṃ sambandhīnaṃ kenaci pakārena āyattabhāvo sambandho nāma, sambandhe jotetabbe visesanasambandhimhi chaṭṭhī hoti.",
  "anya-e0201n0:2152_0": "Tattha kriyākārakasañjāto assedambhāvahetuko sambandho nāmāti vuttaṃ. Tattha dve",
  "anya-e0201n0:2152_1": "sambandhino aññamaññaṃ taṃtaṃkriyaṃ karonti, taṃ disvā “ime aññamaññasambandhino”ti",
  "anya-e0201n0:2152_2": "jānantassa dvinnaṃ kārakānaṃ dvinnaṃ kriyānañca saṃyogaṃ nissāya sambandhopi vidito",
  "anya-e0201n0:2152_3": "hoti, evaṃ sambandho kriyākārakasañjāto, ‘imassa aya’nti evaṃ pavattabuddhiyā hetubhūtattā",
  "anya-e0201n0:2152_4": "assedambhāvahetuko ca.",
  "anya-e0201n0:2153": "Tattha sambandho tividho sāmisambandho, nānāttasambandho, kriyākārakasambandhoti.",
  "anya-e0201n0:2154": "Tattha ‘sāmī’ti yassa kassaci visesanasambandhino nāmaṃ, tasmā visesyapadatthassa taṃtaṃvisesanabhāvena sambandho sāmisambandho nāma.",
  "anya-e0201n0:2155": "So visesyapadatthabhedena anekavidho.",
  "anya-e0201n0:2156": "Tattha tassa mātā, tassa pitāiccādi janakasambandho nāma.",
  "anya-e0201n0:2157": "Tassā putto, tassā dhītā iccādi jaññasambandho nāma.",
  "anya-e0201n0:2158": "Tassa bhātā, tassa bhaginī iccādi kulasambandho nāma.",
  "anya-e0201n0:2159": "Sakko devānamindo saṃ. ni. 1.248 iccādi sāmisambandho nāma.",
  "anya-e0201n0:2160": "Pahūtaṃ me dhanaṃ sakka jā. 1.15.72, bhikkhussa pattacīvaraṃ iccādi saṃsambandho nāma.",
  "anya-e0201n0:2161": "Ambavanassa avidūre, nibbānasseva santike dha. pa. 32 iccādi samīpasambandho nāma.",
  "anya-e0201n0:2162": "Suvaṇṇassa rāsi, bhikkhūnaṃ samūho iccādi samūhasambandho nāma.",
  "anya-e0201n0:2163": "Manussasseva te sīsaṃ jā. 1.4.81, rukkhassa sākhā iccādi avayavasambandho nāma.",
  "anya-e0201n0:2164": "Suvaṇṇassa bhājanaṃ, alābussa kaṭāhaṃ, bhaṭṭhadhaññānaṃ sattu iccādi vikārasambandho nāma.",
  "anya-e0201n0:2165": "Yavassa aṅkuro, meghassa saddo, pupphānaṃ gandho, phalānaṃ raso, aggissa dhūmo iccādi kāriyasambandho nāma.",
  "anya-e0201n0:2166": "Khandhānaṃ jāti, khandhānaṃ jarā, khandhānaṃ bhedo saṃ. ni. 2.1 iccādi avatthāsambandho nāma.",
  "anya-e0201n0:2167": "Suvaṇṇassa vaṇṇo, vaṇṇo na khīyyetha tathāgatassa dī. ni. aṭṭha. 1.304, buddhassa kittisaddo, sippikānaṃ sataṃ natthi jā. 1.1.113, tilānaṃ muṭṭhi iccādi guṇasambandho nāma.",
  "anya-e0201n0:2168": "Pādassa ukkhipanaṃ, hatthassa samiñjanaṃ, dhātūnaṃ gamanaṃ ṭhānaṃ iccādi kriyāsambandho nāma.",
  "anya-e0201n0:2169_0": "Cātumahārājikānaṃ ṭhānaṃ iccādi ṭhānasambandho nāma. Evamādinā nayena sāmisambandho",
  "anya-e0201n0:2169_1": "anekasahassappabhedo, so ca kriyāsambandhābhāvā kārako nāma na hoti. Yadi evaṃ “pādassa",
  "anya-e0201n0:2169_2": "ukkhipanaṃ” iccādi kriyāsambandho nāmāti idaṃ na yujjatīti? Vuccate – kriyāsambandhābhāvāti",
  "anya-e0201n0:2169_3": "idaṃ sādhakabhāvena sambandhābhāvaṃ sandhāya vuttaṃ, siddhāya pana kriyāya sambandhaṃ",
  "anya-e0201n0:2169_4": "sandhāya kriyāsambandho nāma vuttoti.",
  "anya-e0201n0:2170_0": "Nānāttasambandhe pana nānāatthesu chaṭṭhī hoti. Tattha ṇī, āvīpaccayānaṃ kamme niccaṃ",
  "anya-e0201n0:2170_1": "chaṭṭhī, jhānassa lābhī, cīvarassa lābhī, dhanassa lābhī, ādīnavassa dassāvī, atthi",
  "anya-e0201n0:2170_2": "rūpānaṃ dassāvī, atthi samavisamassa dassāvī, atthi tārakarūpānaṃ dassāvī, atthi",
  "anya-e0201n0:2170_3": "candimasūriyānaṃ dassāvī.",
  "anya-e0201n0:2171": "Tu, aka, ana, ṇapaccayānaṃ yoge kvaci kammatthe chaṭṭhī.",
  "anya-e0201n0:2172": "Tupaccaye tāva –",
  "anya-e0201n0:2173": "Tassa bhavanti vattāro ma. ni. 2.173, sahasā kammassa kattāro, amatassa dātā ma. ni. 1.203, bhinnānaṃ sandhātā dī. ni. 1.9, 164, sahitānaṃ vā anuppadātā dī. ni. 1.9, 164 iccādi.",
  "anya-e0201n0:2174_0": "Kvacīti kiṃ? Gambhīrañca kathaṃ kattā a. ni. 7.37, gādhaṃ kattā novasitā a. ni. 4.107,",
  "anya-e0201n0:2174_1": "kālena dhammīkathaṃ bhāsitā, sarasi tvaṃ evarūpaṃ vācaṃ bhāsitā, paresaṃ puññaṃ anumodetā,",
  "anya-e0201n0:2174_2": "bujjhitā saccāni mahāni. 192 iccādi.",
  "anya-e0201n0:2175": "Akapaccaye –",
  "anya-e0201n0:2176": "Kammassa kārako natthi, vipākassa ca vedako visuddhi 2.689, avisaṃvādako lokassa dī. ni. 1.9 iccādi.",
  "anya-e0201n0:2177": "Kvacīti kiṃ? Mahatiṃ mahiṃ anusāsako, janaṃ aheṭhako, kaṭaṃ kārako, pasavo ghātako iccādi.",
  "anya-e0201n0:2178": "Anapaccaye –",
  "anya-e0201n0:2179": "Pāpassa akaraṇaṃ sukhaṃ dha. pa. 61, bhārassa ukkhipanaṃ, hatthassa gahaṇaṃ, hatthassa parāmasanaṃ, aññatarassa aṅgassa parāmasanaṃ pārā. 270 iccādi.",
  "anya-e0201n0:2180": "Kvacīti kiṃ? Bhagavantaṃ dassanāya udā. 23 iccādi.",
  "anya-e0201n0:2181": "Ṇapaccaye –",
  "anya-e0201n0:2182": "Acchariyo arajakena vatthānaṃ rāgo, agopālakena gāvīnaṃ doho, appapuññena lābhānaṃ lābho, hatthassa gāho, pattassa paṭiggāho iccādi.",
  "anya-e0201n0:2183": "Tvāpaccayepi kvaci kammani chaṭṭhī, alajjīnaṃ nissāya, āyasmato nissāya vacchāmi, catunnaṃ mahābhūtānaṃ upādāya pasādo dha. sa. 596-599 (upādāya) iccādi.",
  "anya-e0201n0:2184": "Kattari ta, tavantu, tāvī, māna’ntānaṃ yoge pana kammani dutiyā eva, sukhakāmo vihāraṃ kato, gāmaṃ gato, odanaṃ bhuttavā bhuttāvī, kammaṃ kurumāno, kammaṃ karonto iccādi.",
  "anya-e0201n0:2185": "Kvaci chaṭṭhīpi dissati, dhammassa gutto medhāvī dha. pa. 257 iccādi.",
  "anya-e0201n0:2186_0": "Sara, isu, cinta, isa, dayadhātūnaṃ kammani chaṭṭhī vā, mātussa sarati, mātaraṃ sarati,",
  "anya-e0201n0:2186_1": "pitussa sarati, pitaraṃ sarati, na rajjassa sarissasi jā. 2.22.1721, na tesaṃ koci",
  "anya-e0201n0:2186_2": "sarati, sattānaṃ kammapaccayā khu. pā. 7.2, āpattipariyantaṃ nassarati, rattipariyantaṃ",
  "anya-e0201n0:2186_3": "nassarati cūḷava. 157, puttassa icchati puttaṃ vā, mātussa cinteti mātaraṃ vā, therassa",
  "anya-e0201n0:2186_4": "ajjhesati theraṃ vā, telassa dayati telaṃ vā, rakkhatīti attho.",
  "anya-e0201n0:2187": "Karadhātussa abhisaṅkharaṇatthavācino kamme chaṭṭhī, udakassa paṭikurute udakaṃ vā, kaṇḍassa paṭikurute kaṇḍaṃ vā iccādi.",
  "anya-e0201n0:2188_0": "Tapaccaye pūjanatthādidhātūnaṃ kattari chaṭṭhī vā, rañño sammato raññā vā, gāmassa",
  "anya-e0201n0:2188_1": "pūjito gāmena vā, rañño sakkato raññā vā, rañño apacito raññā vā, rañño mānito dī.",
  "anya-e0201n0:2188_2": "ni. 1.303 raññā vā, tathā suppaṭividdhā buddhānaṃ dhammadhātu, amataṃ tesaṃ paribhuttaṃ,",
  "anya-e0201n0:2188_3": "yesaṃ kāyagatāsati paribhuttā a. ni. 1.603, amataṃ tesaṃ viraddhaṃ, yesaṃ kāyagatāsati",
  "anya-e0201n0:2188_4": "viraddhā a. ni. 1.603.",
  "anya-e0201n0:2189": "Tipaccayepi kvaci kattari chaṭṭhī vā, sobhaṇā kaccāyanassa pakati kaccāyanena vā, sobhaṇā buddhaghosassa pakati buddhaghosena vā iccādi.",
  "anya-e0201n0:2190_0": "Pūjanatthānaṃ pūraṇatthānañca karaṇe chaṭṭhī, pupphassa buddhaṃ pūjeti pupphena vā,",
  "anya-e0201n0:2190_1": "ghatassa aggiṃ juhoti ghatena vā, pattaṃ udakassa pūretvā, pūraṃ nānāppakārassa asucino",
  "anya-e0201n0:2190_2": "dī. ni. 2.377, bālo pūrati pāpassa dha. pa. 121, dhīro pūrati puññassa dha. pa. 121",
  "anya-e0201n0:2190_3": "pūrati dhaññānaṃ vā muggānaṃ vā māsānaṃ vā iccādi. Tatiyā vā, khemā nāma pokkharaṇī,",
  "anya-e0201n0:2190_4": "puṇṇā haṃsehi tiṭṭhati.",
  "anya-e0201n0:2191_0": "Tabba, rujādiyoge pana sampadāne catutthī eva, yakkhasenāpatīnaṃ ujjhāpetabbaṃ vikkanditabbaṃ",
  "anya-e0201n0:2191_1": "viravitabbaṃ dī. ni. 3.283 (visadisaṃ), devadattassa rujjati, rajakassa vatthaṃ dadāti iccādi.",
  "anya-e0201n0:2192_0": "Bhayatthādīnaṃ apādāne bahulaṃ chaṭṭhī, kiṃ nu kho ahaṃ tassa sukhassa bhāyāmi, sabbe",
  "anya-e0201n0:2192_1": "tasanti daṇḍassa, sabbe bhāyanti maccuno dha. pa. 129, bhīto catunnaṃ āsīvisānaṃ",
  "anya-e0201n0:2192_2": "saṃ. ni. 4.238, mā bhikkhave puññānaṃ bhāyittha udā. 22, saṅkhātuṃ nopi sakkomi,",
  "anya-e0201n0:2192_3": "musāvādassa ottapaṃ saṃ. ni. 1.184 iccādi. Tattha ‘ottapa’nti ottappanto. Tathā aggohamasmi",
  "anya-e0201n0:2192_4": "lokassa, jeṭṭhohamasmi lokassa ma. ni. 3.207 iccādi ca.",
  "anya-e0201n0:2193_0": "Kusala, kovida, pasādatthānaṃ ādhāre chaṭṭhī, kusalā naccagītassa jā. 2.22.94, kusalo",
  "anya-e0201n0:2193_1": "tvaṃ rathassa aṅgapaccaṅgānaṃ ma. ni. 2.87, amacce tāta jānāhi, dhīre atthassa kovide",
  "anya-e0201n0:2193_2": "jā. 1.17.13, narā dhammassa kovidā jā. 1.1.37, maggāmaggassa kovidā, “keci iddhīsu",
  "anya-e0201n0:2193_3": "kovidā”tipi atthi, santi yakkhā buddhassa pasannā dī. ni. 3.276 (visadisaṃ), dhammassa",
  "anya-e0201n0:2193_4": "pasannā, saṅghassa pasannā, buddhe pasannā, dhamme pasannā, saṅghe pasannā vā. Tathā",
  "anya-e0201n0:2193_5": "cetopariyañāṇassa, vasī homi mahāmuni. Jhānassa vasimhi iccādi.",
  "anya-e0201n0:2194": "321. Chaṭṭhī hetvatthehi rū. 163 piṭṭhe; nī. 650; caṃ. 2.1.71; pā. 2.3.26.",
  "anya-e0201n0:2195": "Hetvatthehi yoge hetumhi chaṭṭhī hoti.",
  "anya-e0201n0:2196": "Taṃ kissa hetu ma. ni. 1.2; caṃ. 2.1.96; pā. 2.3.72, aṅgavarassa hetu, udarassa hetu, udarassa kāraṇā pārā. 228 iccādi.",
  "anya-e0201n0:2197": "322. Tulyatthena vā tatiyā nī. 638.",
  "anya-e0201n0:2198": "Tulyatthena yoge chaṭṭhī hoti tatiyā vā.",
  "anya-e0201n0:2199": "Tulyo pitu pitarā vā, sadiso pitu pitarā vā. Iti nānāttasambandho.",
  "anya-e0201n0:2200_0": "Kriyākārakasambandho nāma kārakānaṃ kriyāya saha sādhaka, sādhyabhāvena aññamaññāpekkhatā",
  "anya-e0201n0:2200_1": "avinābhāvitā vuccati, na hi kriyaṃ vinā kārakaṃ nāma sijjhati, na ca kārakaṃ vinā",
  "anya-e0201n0:2200_2": "kriyā nāma sijjhatīti, sā pana chaṭṭhīvisayo na hotīti.",
  "anya-e0201n0:2201": "Chaṭṭhīvibhattirāsi niṭṭhito.",
  "anya-e0201n0:2202": "Sattamīvibhattirāsi",
  "anya-e0201n0:2203": "Kasmiṃ atthe sattamī?",
  "anya-e0201n0:2204": "323. Sattamyādhāre ka. 302; rū. 313; nī. 630; caṃ. 2.1.88; pā. 1.3.45.",
  "anya-e0201n0:2205": "Ādhāro, okāso, adhikaraṇanti atthato ekaṃ, ādhāratthe sattamī hoti. Kattukammaṭṭhaṃ kriyaṃ bhuso dhāretīti ādhāro.",
  "anya-e0201n0:2206": "Kaṭe nisīdati puriso, thāliyaṃ odanaṃ pacati. Tattha kaṭo kattubhūte purise ṭhitaṃ nisīdanakriyaṃ dhāreti, thālī kammabhūte taṇḍule ṭhitaṃ pacanakriyaṃ dhāreti.",
  "anya-e0201n0:2207": "So catubbidho byāpikādhāro, opasilesikādhāro, sāmīpikādhāro, vesayikādhāroti.",
  "anya-e0201n0:2208_0": "Tattha yasmiṃ ādheyyavatthu sakale vā ekadese vā byāpetvā tiṭṭhati, so byāpiko. Yathā?",
  "anya-e0201n0:2208_1": "Tilesu telaṃ tiṭṭhati, ucchūsu raso tiṭṭhati, jalesu khīraṃ tiṭṭhati, dadhimhi sappi tiṭṭhatīti.",
  "anya-e0201n0:2209_0": "Yasmiṃ ādheyyavatthu allīyitvā vā tiṭṭhati, adhiṭṭhitamattaṃ hutvā vā tiṭṭhati, so",
  "anya-e0201n0:2209_1": "opasilesiko. Yathā? Ukkhaliyaṃ ācāmo tiṭṭhati, ghaṭesu udakaṃ tiṭṭhati, āsane nisīdati",
  "anya-e0201n0:2209_2": "bhikkhu, pariyaṅke rājā seti.",
  "anya-e0201n0:2210_0": "Yo pana attho ādheyyassa avatthubhūtopi tadāyattavuttidīpanatthaṃ ādhārabhāvena vohariyati,",
  "anya-e0201n0:2210_1": "so sāmīpiko nāma. Yathā? Gaṅgāyaṃ ghoso tiṭṭhati, sāvatthiyaṃ viharati bhagavāti a. ni. 1.1.",
  "anya-e0201n0:2211_0": "Yo ca attho attanā vinā ādheyyassa aññatthattaṃ kriyaṃ sampādetuṃ asakkuṇeyyattā",
  "anya-e0201n0:2211_1": "ādhārabhāvena vohariyati, yo ca ādheyyassa anaññābhimukhabhāvadīpanatthaṃ ādhārabhāvena",
  "anya-e0201n0:2211_2": "vohariyati, so vesayiko nāma. Yathā? Ākāse sakuṇā pakkhanti, bhūmīsu manussā caranti,",
  "anya-e0201n0:2211_3": "udake macchā caranti, bhagavantaṃ pādesu vandati, pādesu patitvā rodati, pāpasmiṃ",
  "anya-e0201n0:2211_4": "ramatī mano dha. pa. 116, pasanno buddhasāsaneti dha. pa. 368.",
  "anya-e0201n0:2212": "324. Nimitte ka. 310; rū. 324; nī. 641; caṃ. 2.1.89; pā. 2.3.36.",
  "anya-e0201n0:2213": "Niminanti sañjānanti etenāti nimittaṃ, nemittakasahabhāvino saññāṇakāraṇassetaṃ nāmaṃ, tasmiṃ nimitte sattamī hoti.",
  "anya-e0201n0:2214": "Dīpi cammesu haññate, kuñjaro dantesu haññate, musāvāde pācittiyaṃ pāci. 2, omasavāde pācittiyaṃ pāci. 14 iccādi.",
  "anya-e0201n0:2215": "325. Yambhāvo bhāvalakkhaṇaṃ ka. 313; rū. 327; nī. 644; caṃ. 2.1.90; pā. 2.3.37; ‘yabbhā vo’ (bahūsu).",
  "anya-e0201n0:2216_0": "Yādiso bhāvo yambhāvo, lakkhiyati etenāti lakkhaṇaṃ, bhāvantarassa lakkhaṇaṃ bhāvalakkhaṇaṃ,",
  "anya-e0201n0:2216_1": "yambhāvo bhāvantarassa lakkhaṇaṃ hoti, tasmiṃ bhāve gamyamāne sattamī hoti, chaṭṭhīpi dissati.",
  "anya-e0201n0:2217": "Acirapakkantassa sāriputtassa brāhmaṇo kālamakāsi ma. ni. 2.452 (visadisaṃ), appamattassa te viharato itthāgāropi te appamatto viharissati saṃ. ni. 1.129 (visadisaṃ) iccādi.",
  "anya-e0201n0:2218_0": "Imasmiṃ sati idaṃ hoti, imasmiṃ asati idaṃ na hoti saṃ. ni. 2.21, acirapakkante bhagavati",
  "anya-e0201n0:2218_1": "brāhmaṇo kālamakāsi, sabbe maggā vivajjanti, gacchante lokanāyake ma. ni. aṭṭha.",
  "anya-e0201n0:2218_2": "2.22. Gāvīsu duyhamānāsu gato, gāvīsu duddhāsu āgato iccādi.",
  "anya-e0201n0:2219": "Kvaci paṭhamāpi bahulaṃ dissati, gacchanto so bhāradvājo, addasā accutaṃ isiṃ jā. 2.22.2007 (addassa). Yāyamāno mahārājā, addā sīdantare nage jā. 2.22.566 iccādi.",
  "anya-e0201n0:2220": "Pubbaṇhasamaye gato, sāyanhasamaye āgato iccādi vesayikādhāro eva.",
  "anya-e0201n0:2221": "Tathā akāle vassatī tassa, kāle tassa na vassati jā. 1.2.88; 1.8.48. Ito satasahassamhi, kappe uppajji nāyako apa. thera 2.54.28 iccādi.",
  "anya-e0201n0:2222": "326. Chaṭṭhī cānādare ka. 305; rū. 323; nī. 633; caṃ. 2.1.91; pā. 2.3.38.",
  "anya-e0201n0:2223": "‘Anādaro’ti dvinnaṃ lakkhaṇa, lakkhitabbakriyānaṃ ekappahārena pavattiyā adhivacanaṃ, anādarabhūte bhāvalakkhaṇe gamyamāne sattamī chaṭṭhī ca hoti.",
  "anya-e0201n0:2224_0": "Maccu gacchati ādāya, pekkhamāne mahājane. Ākoṭayanto so neti, sivirājassa pekkhato",
  "anya-e0201n0:2224_1": "jā. 2.22.2122 (teneti). Akāmakānaṃ mātāpitūnaṃ rudantānaṃ pabbaji, anagāriyupetassa,",
  "anya-e0201n0:2224_2": "vippamuttassa te sato. Samaṇassa na taṃ sādhu, yadaññamanusocati jā. 1.7.107 (yaṃ petamanusocasi).",
  "anya-e0201n0:2225": "327. Yato niddhāraṇaṃ ka. 304; rū. 322; nī. 632; caṃ. 2.1.92; pā. 2.3.41.",
  "anya-e0201n0:2226": "Jāti, guṇa, kriyā, nāmehi samudāyato ekadesassa puthakkaraṇaṃ niddhāraṇaṃ, yato taṃ niddhāraṇaṃ jāyati, tasmiṃ samudāye chaṭṭhī, sattamiyo honti.",
  "anya-e0201n0:2227": "Jātiyaṃ tāva –",
  "anya-e0201n0:2228": "Manussānaṃ khattiyo sūratamo, manussesu khattiyo sūratamo.",
  "anya-e0201n0:2229": "Guṇe –",
  "anya-e0201n0:2230": "Kaṇhā gāvīnaṃ sampannakhīratamā, kaṇhāgāvīsu sampannakhīratamā.",
  "anya-e0201n0:2231": "Kriyāyaṃ –",
  "anya-e0201n0:2232": "Addhikānaṃ dhāvanto sīghatamo, addhikesu dhāvanto sīghatamo.",
  "anya-e0201n0:2233": "Nāme –",
  "anya-e0201n0:2234": "Āyasmā ānando arahataṃ aññataro, arahantesu aññataro iccādi.",
  "anya-e0201n0:2235": "Idha nānāttasattamī vuccate.",
  "anya-e0201n0:2236": "Kammatthe sattamī, bhikkhūsu abhivādenti pārā. 517, puttaṃ muddhani cumbitvā, purisaṃ nānābāhāsu gahetvā saṃ. ni. 2.63 iccādi.",
  "anya-e0201n0:2237": "Atha vā ‘muddhani, bāhāsū’ti ādhāre eva bhummaṃ. Yathā? Rukkhaṃ mūle chindati, rukkhaṃ khandhe chindati, purisaṃ sīse paharati, bhagavantaṃ pādesu vandati.",
  "anya-e0201n0:2238": "Karaṇe ca sattamī, hatthesu piṇḍāya caranti mahāva. 119, pattesu piṇḍāya caranti, pathesu gacchanti, sopi maṃ anusāseyya, sampaṭicchāmi matthake mi. pa. 6.4.8.",
  "anya-e0201n0:2239_0": "Sampadāne ca sattamī, saṅghe dinne mahapphalaṃ, saṅghe gotamī dadeyyāsi, saṅghe dinne",
  "anya-e0201n0:2239_1": "ahañceva pūjito bhavissāmi ma. ni. 3.376, viceyya dānaṃ dātabbaṃ, yattha dinnaṃ mahapphalaṃ",
  "anya-e0201n0:2239_2": "pe. va. 329. Etesu pana visayasattamīpi yujjati.",
  "anya-e0201n0:2240": "Apādāne ca sattamī, gadalīsu gaje rakkhantiiccādi.",
  "anya-e0201n0:2241_0": "Sāmissarādiyoge pana chaṭṭhī sattamī ca hoti, gunnaṃ sāmi, gosu sāmi, gunnaṃ issaro,",
  "anya-e0201n0:2241_1": "gosu issaro, gunnaṃ adhipati, gosu adhipati, gunnaṃ dāyādo, gosu dāyādo, gunnaṃ sakkhi,",
  "anya-e0201n0:2241_2": "gosu sakkhi, gunnaṃ patibhū, gosu patibhū, gunnaṃ pasuto, gosu pasuto, āyutto kaṭakaraṇassa,",
  "anya-e0201n0:2241_3": "āyutto kaṭakaraṇeti, etesu pana sambandhe chaṭṭhī, visayādhāre sattamī. Ñāṇasmiṃ",
  "anya-e0201n0:2241_4": "pasanno, ñāṇasmiṃ ussukkoti visayādhāre sattamī. Ñāṇena pasanno, ñāṇena ussukkoti karaṇe tatiyā.",
  "anya-e0201n0:2242": "328. Sattamyādhikye ka. 314; rū. 328; nī. 645; caṃ. 2.1.60; pā. 2.3.9; 1.4.87.",
  "anya-e0201n0:2243": "Adhikabhāvatthe upena yuttā liṅgamhā sattamī hoti.",
  "anya-e0201n0:2244": "Upa khāriyaṃ doṇo, upa nikkhe kahāpaṇaṃ, atirekadoṇā khārī, atirekakahāpaṇaṃ nikkhanti vuttaṃ hoti.",
  "anya-e0201n0:2245": "329. Sāmittedhinā caṃ. 2.1.61; pā. 2.3.9; 1.4.97.",
  "anya-e0201n0:2246": "Sāmibhāvatthe adhinā yuttā liṅgamhā sattamī hoti.",
  "anya-e0201n0:2247_0": "Adhi brahmadatte pañcālā, adhi pañcālesu brahmadatto, adhi devesu buddho. Tattha",
  "anya-e0201n0:2247_1": "‘adhi brahmadatte pañcālā’ti brahmadattissarā pañcālaraṭṭhavāsinoti vadanti, ‘pañcālā’ti",
  "anya-e0201n0:2247_2": "vā janapadanāmattā bahuvacanaṃ, kadāci pañcālarājā brahmadatte kāsiraññe issaro,",
  "anya-e0201n0:2247_3": "kadāci brahmadatto pañcālaraññe issaroti attho.",
  "anya-e0201n0:2248": "330. Sabbādito sabbā caṃ. 2.1.72; pā. 2.3.27.",
  "anya-e0201n0:2249": "Hetvatthehi yoge sabbādīhi sabbanāmehi hetvatthe sabbā vibhattiyo honti.",
  "anya-e0201n0:2250_0": "Kiṃ kāraṇaṃ, kena kāraṇena jā. aṭṭha. 4.15 mātaṅgajātakavaṇṇanā, kiṃ nimittaṃ, kena",
  "anya-e0201n0:2250_1": "nimittena, kiṃ payojanaṃ, kena payojanena, kenaṭṭhena dha. sa. aṭṭha. nidānakathā,",
  "anya-e0201n0:2250_2": "kena vaṇṇena saṃ. ni. 1.234, kimatthaṃ, kuto nidānaṃ pārā. 42, kissa hetu pārā. 39,",
  "anya-e0201n0:2250_3": "kasmiṃ nidāne, etasmiṃ nidāne pārā. 42, etasmiṃ pakaraṇe pārā. 42 iccādi.",
  "anya-e0201n0:2251": "Sattamīvibhattirāsi niṭṭhito.",
  "anya-e0201n0:2252": "Iti niruttidīpaniyā nāma moggallānadīpaniyā",
  "anya-e0201n0:2253": "Kārakakaṇḍo niṭṭhito.",
  "anya-e0201n0:2254": "4. Samāsakaṇḍa",
  "anya-e0201n0:2255_0": "Atha yuttatthānaṃ syādyantapadānaṃ ekatthībhāvo vuccate. Ekatthībhāvoti ca idha samāso",
  "anya-e0201n0:2255_1": "vuccati. So ca samāso chabbidho abyayībhāvo, tappuriso, kammadhārayo, digu, bahubbīhi, dvandoti.",
  "anya-e0201n0:2256": "Abyayībhāvasamāsa",
  "anya-e0201n0:2257_0": "Tattha abyayībhāvo paṭhamaṃ vuccate. Byayo vuccati vikāro, natthi byayo etassāti",
  "anya-e0201n0:2257_1": "abyayo, abyayo hutvā bhavatīti abyayībhāvo, nānāliṅga, vibhatti, vacanesu rūpavikārarahito",
  "anya-e0201n0:2257_2": "hutvā bhavatīti attho, sabbaliṅga,-vibhatti, vacanesupi yebhuyyena ekarūpena pavattatīti vuttaṃ hoti.",
  "anya-e0201n0:2258": "Abyayanti vā upasagganipātānaṃ eva nāmaṃ, ayaṃ pana pakati abyayaṃ na hoti, asaṅkhyehi saha ekatthatāvasena abyayaṃ hoti, iti anabyayampi abyayaṃ bhavatīti abyayībhāvo.",
  "anya-e0201n0:2259": "331. Syādisyādinekatthaṃ ka. 316; rū. 331; nī. 675; caṃ. 2.2.1; pā. 2.1.4.",
  "anya-e0201n0:2260": "Adhikārasuttamidaṃ. Syādi vuccati syādyantapadaṃ, ‘syādinā’ti syādyantapadena, eko attho yassa taṃ ekatthaṃ, syādipadaṃ syādipadena saha ekatthaṃ hotīti attho.",
  "anya-e0201n0:2261": "Ettha ca ‘syādī’ti vacanena upasagga, nipātehi saddhiṃ sabbāni nāmikapadāni nāmapaṭirūpakāni ca saṅgaṇhāti, tyādyantapadāni nivatteti.",
  "anya-e0201n0:2262_0": "Tattha nāmapaṭirūpakāni nāma ‘yevāvanakadhammā’ iccādīni. Tathā saññāsaddabhāvaṃ",
  "anya-e0201n0:2262_1": "pattāni “atthipaccayo, natthipaccayo, atthikhīrā brāhmaṇī, aññāsikoṇḍañño, makkhaligosālo”",
  "anya-e0201n0:2262_2": "iccādīsu ‘atthi’ iccādīni.",
  "anya-e0201n0:2263": "‘Ekattha’nti etena dvandasamāsepi padānaṃ ekakattu, ekakammādibhāvena ekatthībhāvo vutto hotīti.",
  "anya-e0201n0:2264": "332. Asaṅkhyaṃ vibhattisampattisamīpasākalyābhāvayathāpacchāyugapadatthe ka. 319; rū. 330; nī. 696; caṃ. 2.2.2; pā. 2.1.6.",
  "anya-e0201n0:2265_0": "‘Asaṅkhya’nti upasaggapadaṃ nipātapadañca vuccati. Taṃ dvayampi hi ekatta, bahuttasaṅkhyaṃ",
  "anya-e0201n0:2265_1": "paṭicca rūpavikārarahitattā ‘asaṅkhya’nti vuccati. Vibhatyatthe, sampatyatthe, samīpatthe,",
  "anya-e0201n0:2265_2": "sākalyatthe, abhāvatthe, yathātthe, pacchātthe, yugapadatthe pavattaṃ asaṅkhyaṃ nāma",
  "anya-e0201n0:2265_3": "syādipadaṃ aññena syādipadena saha ekatthaṃ hoti. Ayañca samāso anvatthavasena ‘asaṅkhyo’ti",
  "anya-e0201n0:2265_4": "ca ‘abyayībhāvo’ti ca vuccati.",
  "anya-e0201n0:2266": "Vibhatyatthe tāva –",
  "anya-e0201n0:2267_0": "Adhitthi. Ettha ca adhito si, tassa ‘asaṅkhyehi sabbāsa’nti suttena lopo, itthito",
  "anya-e0201n0:2267_1": "su, ‘adhi itthīsū’ti vākyaṃ, tassa ca atthaṃ kathentena niccasamāsattā aññapadena",
  "anya-e0201n0:2267_2": "viggaho kātabbo “itthīsu pavattā kathā”ti vā “itthīsu pavatto vacanapatho”ti vā “itthīsu",
  "anya-e0201n0:2267_3": "pavattaṃ vacana”nti vā, tato purimasuttena ekatthasaññā, iminā suttena asaṅkhyekatthasaññā",
  "anya-e0201n0:2267_4": "ca kariyate, ekatthasaññāya pana katāya vākyatthāya payuttānaṃ vibhattīnaṃ attho",
  "anya-e0201n0:2267_5": "ekatthapadena vutto hoti, tadā vibhattiyo vuttatthā nāma.",
  "anya-e0201n0:2268": "Idāni vuttatthānaṃ appayogārahattā lopavidhānamāha.",
  "anya-e0201n0:2269": "333. Ekatthatāyaṃ ka. 316; rū. 331; nī. 675; caṃ. 2.1.39; pā. 2.4.71; 1.2.45, 46.",
  "anya-e0201n0:2270_0": "Eko attho yesaṃ tāni ekatthāni, ‘attho’ti cettha padantare kattu, kammādibhāvena",
  "anya-e0201n0:2270_1": "vidheyyo padhānattho eva veditabbo. Tathā hi ‘rājaputto’ti ettha puttasaddattho eva",
  "anya-e0201n0:2270_2": "tathāvidheyyo hoti, na rājasaddattho, sabbañca vacanavākyaṃ nāma vidheyyatthehi eva",
  "anya-e0201n0:2270_3": "sijjhati, no aññathā, yasmā ca ‘rājaputto’ti etaṃ puttasaddatthasseva nāmaṃ hoti,",
  "anya-e0201n0:2270_4": "na rājasaddatthassa, tasmā eko padhānabhūto puttasaddattho eva tesaṃ dvinnaṃ saddānaṃ",
  "anya-e0201n0:2270_5": "attho nāma hoti, na rājasaddatthoti, ekatthānaṃ bhāvo ekatthatā, ekatthībhāvoti vuttaṃ",
  "anya-e0201n0:2270_6": "hoti. So tividho samāso, taddhito, dhātupaccayanto cāti. Tissaṃ tividhāyaṃ ekatthatāyaṃ",
  "anya-e0201n0:2270_7": "sabbāsaṃ vuttatthānaṃ syādivibhattīnaṃ lopo hotīti iminā sussa lopo. Bahulādhikārattā",
  "anya-e0201n0:2270_8": "pana aluttasamāsopi dissati.",
  "anya-e0201n0:2271": "334. Taṃ napuṃsakaṃ ka. 320; rū. 335; nī. 698; caṃ. 2.2.15; pā. 2.4.18.",
  "anya-e0201n0:2272": "Taṃ asaṅkhyaṃ nāma ekatthaṃ napuṃsakaṃ hotīti iminā adhitthīsaddassa napuṃsakabhāvaṃ katvā tato syādyuppatti.",
  "anya-e0201n0:2273": "335. Syādīsu rasso ka. 342; rū. 337; nī. 734; caṃ. 2.2.84; pā. 1.2.47.",
  "anya-e0201n0:2274": "Napuṃsakassa ekatthassa rasso hoti syādīsu vibhattīsūti iminā īkārassa rasso.",
  "anya-e0201n0:2275": "336. Pubbasmāmādito ka. 343; rū. 338; nī. 375; caṃ. 2.1.40; pā. 1.1.41.",
  "anya-e0201n0:2276_0": "Pubbaamādi nāma pubbapadatthapadhānabhūto asaṅkhyasamāso vuccati, tato parāsaṃ sabbāsaṃ",
  "anya-e0201n0:2276_1": "vibhattīnaṃ lopo hoti, ādisaddena cettha paṭhamāvibhattipi gayhati. Atha vā amādi",
  "anya-e0201n0:2276_2": "vuccati tappuriso, tato pubbaṃ nāma asaṅkhyasamāso, iti amādito pubbabhūtā asaṅkhyekatthā",
  "anya-e0201n0:2276_3": "parāsaṃ sabbāsaṃ vibhattīnaṃ lopo hotīti iminā adhitthisaddato sabbavibhattīnaṃ lopo.",
  "anya-e0201n0:2277_0": "Adhitthi tiṭṭhati, itthīsu pavattā kathā tiṭṭhatīti attho. Adhitthi tiṭṭhanti, itthīsu",
  "anya-e0201n0:2277_1": "pavattā kathāyo tiṭṭhantīti attho. Esa nayo sesavibhattīsu sesavacanesu sesaliṅgesu",
  "anya-e0201n0:2277_2": "ca. Evaṃ sabbaliṅgesu sabbavibhattīsu sabbavacanesu ca ekeneva rūpena tiṭṭhati, tasmā",
  "anya-e0201n0:2277_3": "ayaṃ samāso rūpavikārarahitattā ‘abyayībhāvo’ti vuccati.",
  "anya-e0201n0:2278_0": "Ettha ca vibhatyattho nāma “adhitthi, bahigāmaṃ, uparigaṅga” miccādīsu sampatyādīhi",
  "anya-e0201n0:2278_1": "visesatthehi rahito kevalo vibhattīnaṃ attho vuccati. Viggahe pana “kathā, pavattā”",
  "anya-e0201n0:2278_2": "iccādīni samāsasāmatthiyena viditāni atthapadāni nāma, adhisaddassa atthapadānītipi",
  "anya-e0201n0:2278_3": "vadanti. Evaṃ adhikumāri, adhivadhu, adhijambuiccādi.",
  "anya-e0201n0:2279": "Attani pavatto dhammo, pavattā vādhammāti atthe vibhattīnaṃ lope kate adhiattasaddassa napuṃsakabhāvaṃ katvā tato syādyuppatti, ‘pubbasmāmādito’ti syādīnaṃ lope sampatte –",
  "anya-e0201n0:2280": "337. Nātomapañcamiyā ka. 341; rū. 336; nī. 733; caṃ. 2.1.41; pā. 2.4.83; mu. 4.3.374.",
  "anya-e0201n0:2281": "Akārantamhā asaṅkhyekatthā paraṃ sabbāsaṃ vibhattīnaṃ lopo na hoti, pañcamīvajjitānaṃ vibhattīnaṃ aṃ hoti.",
  "anya-e0201n0:2282": "Ajjhattaṃ dhammo jāyati, ajjhattaṃ dhammā jāyanti, ajjhattaṃ dhammaṃ passati, ajjhattaṃ dhamme passanti.",
  "anya-e0201n0:2283": "Apañcamiyāti kiṃ? Ajjhattā apeti, ajjhattehi apeti.",
  "anya-e0201n0:2284": "338. Vā tatiyāsattamīnaṃ ka. 341; rū. 336; nī. 733; caṃ. 2.1.42; pā. 2.4.84; mu. 4.3.375.",
  "anya-e0201n0:2285": "Akārantamhā asaṅkhyekatthā paraṃ tatiyā, sattamīnaṃ vikappena aṃ hoti.",
  "anya-e0201n0:2286_0": "Ajjhattaṃ dhammena vattati ajjhattena vā, ajjhattaṃ dhammehi vattati ajjhattehi vā,",
  "anya-e0201n0:2286_1": "ajjhattaṃ dhammassa deti, ajjhattaṃ dhammānaṃ deti, ajjhattā dhammā apeti, ajjhattehi",
  "anya-e0201n0:2286_2": "dhammehi apeti, ajjhattaṃ dhammassa santakaṃ, ajjhattaṃ dhammānaṃ santakaṃ, ajjhattaṃ",
  "anya-e0201n0:2286_3": "dhamme tiṭṭhati ajjhatte vā, ajjhattaṃ dhammesu tiṭṭhati ajjhattesu vā. Ettha ca",
  "anya-e0201n0:2286_4": "‘ajjhattaṃ dhammo’ti ajjhattabhūto dhammo, ‘ajjhattaṃ dhammā’ti ajjhattabhūtā dhammā",
  "anya-e0201n0:2286_5": "iccādinā attho veditabbo. Attānaṃ adhikicca pavatto pavattāti vā vuttepi attassa",
  "anya-e0201n0:2286_6": "ādhārabhāvo sijjhatiyeva. Evaṃ adhicittaṃ, attani visuṃ visuṃ pavattaṃ pavattāni",
  "anya-e0201n0:2286_7": "vā paccattaṃ. Ettha ca “ajjhattaṃ abhinivisitvā ajjhattaṃ vuṭṭhāti, bahiddhā abhinivisitvā",
  "anya-e0201n0:2286_8": "ajjhattaṃ vuṭṭhātī”ti dha. sa. aṭṭha. 350; saṃ. ni. aṭṭha. 2.2.32 pāṭho atthi, tasmā",
  "anya-e0201n0:2286_9": "pañcamiyā aṃbhāvavajjanaṃ appakattāti daṭṭhabbaṃ. “Ajjhattā dhammā, bahiddhā dhammā”ti",
  "anya-e0201n0:2286_10": "dha. sa. tikamātikā 20 pāṭho atthi, tasmā paṭhamādīnampi vikappo labbhatīti.",
  "anya-e0201n0:2287": "Sampattiatthe –",
  "anya-e0201n0:2288_0": "Sampannaṃ brahmaṃ sabrahmaṃ, ‘brahma’nti vedo vuccati. Ettha ca ‘akāle sakatthassā’ti",
  "anya-e0201n0:2288_1": "suttena sahasaddassa sādeso, bhikkhānaṃ samiddhi subhikkhaṃ, ‘syādīsu rasso’ti suttena",
  "anya-e0201n0:2288_2": "katanapuṃsakassa rassattaṃ.",
  "anya-e0201n0:2289": "Samīpe –",
  "anya-e0201n0:2290": "Nagarassa samīpaṃ upanagaraṃ, kumbhassa samīpaṃ upakumbhaṃ, maṇikāya samīpaṃ upamaṇikaṃ, vadhuyā samīpaṃ upavadhu, gunnaṃ samīpaṃ upagu, ‘gossū’ti suttena ossa uttaṃ.",
  "anya-e0201n0:2291": "Sākalye –",
  "anya-e0201n0:2292": "Tiṇena saha sakalaṃ satiṇaṃ, tiṇena saddhiṃ sakalaṃ vatthuṃ ajjhoharatīti attho. Sahasaddassa sādeso.",
  "anya-e0201n0:2293": "Abhāve –",
  "anya-e0201n0:2294_0": "Makkhikānaṃ abhāvo nimmakkhikaṃ, darathānaṃ abhāvo niddarathaṃ, bhikkhānaṃ abhāvo",
  "anya-e0201n0:2294_1": "dubbhikkhaṃ, abhāvatthopi dusaddo atthi. Yathā? Dussīlo duppaññoti. Ettha ca ‘sampannaṃ",
  "anya-e0201n0:2294_2": "brahma’ntiādinā saddabyākaraṇesu atthavacanaṃ saddatthavibhāvanamattaṃ. Suttantesu",
  "anya-e0201n0:2294_3": "pana imesaṃ padānaṃ yuttaṃ abhidheyyatthaṃ ñatvā tadanurūpaṃ atthavacanampi veditabbaṃ.",
  "anya-e0201n0:2295": "Yathāsaddatthe –",
  "anya-e0201n0:2296_0": "Rūpassa sabhāvassa yogyaṃ anurūpaṃ, attānaṃ attānaṃ paṭicca pavattaṃ paccattaṃ, aḍḍhamāsaṃ",
  "anya-e0201n0:2296_1": "aḍḍhamāsaṃ anugataṃ anvaḍḍhamāsaṃ, gharaṃ gharaṃ anugataṃ anugharaṃ, vassaṃ vassaṃ",
  "anya-e0201n0:2296_2": "anugataṃ anuvassaṃ, jeṭṭhānaṃ anupubbaṃ anujeṭṭhaṃ, sattiyā anurūpaṃ yathāsatti,",
  "anya-e0201n0:2296_3": "balassa anurūpaṃ yathābalaṃ, kamassa anurūpaṃ yathākkamaṃ. Evaṃ yathāsaṅkhyaṃ, yathālābhaṃ.",
  "anya-e0201n0:2296_4": "Sotassa paṭilomaṃ paṭisotaṃ, paṭivātaṃ, paṭisaddaṃ.",
  "anya-e0201n0:2297": "Pacchāpadatthe –",
  "anya-e0201n0:2298": "Rathassa pacchā anurathaṃ.",
  "anya-e0201n0:2299_0": "Yugabhūto padattho yugapadattho, sahabhāvīatthadvayassetaṃ nāmaṃ. Tattha asaniphalena",
  "anya-e0201n0:2299_1": "saha pavattaṃ cakkaṃ sacakkaṃ, gadāvudhena yugaḷapavattaṃ vāsudevassa cakkāvudhantipi",
  "anya-e0201n0:2299_2": "vadanti yugapadatthe sacakkaṃ nidhehi, (moggallānavuttiyaṃ). cakkena yugapata dhehi",
  "anya-e0201n0:2299_3": "sacakkaṃ, (mugdhabodhavuttiyaṃ). he bisaṇu! cakkena saha yugapadekakāle gadaṃ dhāraya.",
  "anya-e0201n0:2299_4": "(mugdhabodhaṭīkāyaṃ 226 piṭṭhe), sahassa sattaṃ.",
  "anya-e0201n0:2300": "339. Yathā natulye ka. 319; rū. 330; nī. 696; caṃ. 2.2.3; pā. 2.1.7.",
  "anya-e0201n0:2301": "Tulyato aññasmiṃ atthe pavatto yathāsaddo syādinā saha ekattho hoti moggallāne aññathāvutti dassitā.",
  "anya-e0201n0:2302": "Yathāsatti, yathābalaṃ, yathākkamaṃ, ye ye vuḍḍhā yathāvuḍḍhaṃ, vuḍḍhānaṃ paṭipāṭi vā yathāvuḍḍhaṃ.",
  "anya-e0201n0:2303": "Natulyeti kiṃ? Yathā devadatto, tathā yaññadatto.",
  "anya-e0201n0:2304": "340. Yāvāvadhāraṇe ka. 319; rū. 330; nī. 696; caṃ. 2.2.4; pā. 2.1.8.",
  "anya-e0201n0:2305": "Avadhāraṇaṃ vuccati paricchindanaṃ, avadhāraṇe pavatto yāvasaddo syādinā saha ekattho bhavati.",
  "anya-e0201n0:2306": "Yattakaṃ attho vattatīti yāvadatthaṃ, dāgamo. Yattakaṃ jīvo vattatīti yāvajīvaṃ, yattakaṃ āyu vattatīti yāvatāyukaṃ, takāra, kakārā āgamā.",
  "anya-e0201n0:2307": "341. Parāpābahitiropurepacchā vā pañcamyā ka. 319; rū. 330; nī. 696; caṃ. 2.2.7; pā. 2.1.12, 13; ‘payyapā…’ (bahūsu).",
  "anya-e0201n0:2308": "Pari, apa, āiccādayo saddā pañcamyantena syādinā saha ekatthā bhavanti vā.",
  "anya-e0201n0:2309_0": "Pabbatato pari samantā vassīti devo paripabbataṃ paripabbatā vā, pabbataṃ vajjetvā",
  "anya-e0201n0:2309_1": "vassīti attho. Pabbatato bahiddhā apapabbataṃ apapabbatā vā, pāṭaliputtato bahiddhā",
  "anya-e0201n0:2309_2": "vassīti devo āpāṭaliputtaṃ āpāṭaliputtā vā, ākumārehi kaccāyanassa yaso vattatīti",
  "anya-e0201n0:2309_3": "ākumāraṃ ākumārā vā, ābhavaggā bhagavato yaso vattatīti ābhavaggaṃ ābhavaggā vā,",
  "anya-e0201n0:2309_4": "āpāṇakoṭiyā saraṇagamanaṃ vattatīti āpāṇakoṭikaṃ, kāgamo. Gāmato bahi bahigāmaṃ bahigāmā",
  "anya-e0201n0:2309_5": "vā, evaṃ bahinagaraṃ, bahileṇaṃ, pabbatato tiro tiropabbataṃ tiropabbatā vā, evaṃ",
  "anya-e0201n0:2309_6": "tiropākāraṃ, tirokuṭṭaṃ. Ettha ca ‘tiro’ti parabhāgo vuccati. Bhattamhā pure purebhattaṃ",
  "anya-e0201n0:2309_7": "purebhattā vā, aruṇamhā pure purāruṇaṃ purāruṇā vā, bhattassa pacchā pacchābhattaṃ pacchābhattā vā.",
  "anya-e0201n0:2310": "342. Samīpāyāmesvanu ka. 319; rū. 330; nī. 696; caṃ. 2.2.9; pā. 2.1.15, 16.",
  "anya-e0201n0:2311": "Samīpe āyāme ca pavatto anusaddo syādinā saha ekattho bhavati vā.",
  "anya-e0201n0:2312": "Vanassa samīpaṃ anuvanaṃ, asani anuvanaṃ gatā, gaṅgaṃ anuyātā anugaṅgaṃ, bārāṇasī.",
  "anya-e0201n0:2313": "343. Oro pari paṭi pāre majjhe heṭṭhuddhādhonto vā chaṭṭhiyā ka. 319; rū. 330; nī. 696; caṃ. 2.2.11; pā. 2.1.18; ‘orepari…’ (bahūsu).",
  "anya-e0201n0:2314": "Orādayo saddā chaṭṭhīyantena syādinā saha ekatthā bhavanti vā.",
  "anya-e0201n0:2315_0": "Ettha ca ore, pāre, majjhesaddesu ‘tadaminādīnī’ti suttena ekāro, gaṅgāya oraṃ oregaṅgaṃ,",
  "anya-e0201n0:2315_1": "sikharassa upari uparisikharaṃ. Evaṃ uparipāsādaṃ, uparimañcaṃ, uparipabbataṃ, sotassa",
  "anya-e0201n0:2315_2": "paṭilomaṃ paṭisotaṃ. Evaṃ paṭivātaṃ, yamunāya pāraṃ pāreyamunaṃ, gaṅgāya majjhaṃ",
  "anya-e0201n0:2315_3": "majjhegaṅgaṃ, pāsādassa heṭṭhā heṭṭhāpāsādaṃ, heṭṭhāmañcaṃ, gaṅgāya uddhaṃ uddhaṃgaṅgaṃ,",
  "anya-e0201n0:2315_4": "gaṅgāya adho adhogaṅgaṃ, pāsādassa anto antopāsādaṃ. Evaṃ antogāmaṃ, antonagaraṃ, antovassaṃ.",
  "anya-e0201n0:2316": "Vāti kiṃ? Gaṅgāoraṃ, majjhesamuddasmiṃ iccādi.",
  "anya-e0201n0:2317": "344. Tiṭṭhagvādīni ka. 319; rū. 330; nī. 697; caṃ. 2.2.10; pā. 2.1.17.",
  "anya-e0201n0:2318": "Tiṭṭhaguiccādīni asaṅkhyekatthe sijjhanti.",
  "anya-e0201n0:2319_0": "Tiṭṭhanti gāvo yasmiṃ kāle tiṭṭhagu, vahanti gāvoyasmiṃ kāle vahagu, ‘gossū’ti suttena",
  "anya-e0201n0:2319_1": "ossa uttaṃ. Āyatiṃ yavo yasmiṃ kāleti āyatiyavo, khale yavo yasmiṃ kāleti khaleyavaṃ.",
  "anya-e0201n0:2319_2": "Pubbapade vibhattialopo. Lunā yavā yasmiṃ kāleti lunayavaṃ, ettha ‘lunā’ti lāvitā,",
  "anya-e0201n0:2319_3": "luyamānā yavā yasminti luyamānayavaṃ iccādi.",
  "anya-e0201n0:2320_0": "Tathā pāto nahānaṃ yasmiṃ kāleti pātanahānaṃ. Evaṃ sāyanahānaṃ, pāto kammakaraṇakālo",
  "anya-e0201n0:2320_1": "yasminti pātakālaṃ. Evaṃ sāyakālaṃ, pāto vassati megho yasminti pātameghaṃ. Evaṃ",
  "anya-e0201n0:2320_2": "sāyameghaṃ, pāto gantabbo maggo yasminti pātamaggaṃ. Evaṃ sāyamaggaṃ iccādi. Mahāvuttinā",
  "anya-e0201n0:2320_3": "pātosaddassa pātattaṃ. Ettha ca ‘tiṭṭhagu’ iccādīni viggahatthavasena aññapadatthe",
  "anya-e0201n0:2320_4": "siddhāni viya dissanti, aññapadassa pana liṅgādīnaṃ vasena tesaṃ rūpavikāro nāma",
  "anya-e0201n0:2320_5": "natthi, tasmā abyayarūpattā idha gahitāni, sabbañcetaṃ asaṅkhyasamāsapadaṃ nāma napuṃsakaṃ",
  "anya-e0201n0:2320_6": "eva hoti, rassantameva hoti. Sabbavibhattīnañca akārantamhā bahulaṃ aṃ hoti, ikārukārantehi lopo hoti.",
  "anya-e0201n0:2321": "Abyayībhāvasamāso niṭṭhito.",
  "anya-e0201n0:2322": "Tappurisasamāsa",
  "anya-e0201n0:2323": "Dutiyātappurisa",
  "anya-e0201n0:2324_0": "Atha amādisamāso vuccate, so tappurisoti ca vuccati. Tassa puriso tappuriso, tappurisasaddena",
  "anya-e0201n0:2324_1": "sadisattā ayaṃ samāso tappurisoti vuccati. Yathā hi tappurisasaddo visesanapadatthaṃ",
  "anya-e0201n0:2324_2": "jahitvā visesyapadatthe tiṭṭhati, evaṃ ayaṃ samāsopīti.",
  "anya-e0201n0:2325": "345. Amādi ka. 327; rū. 351; nī. 704; caṃ. 2.2.16.",
  "anya-e0201n0:2326_0": "Amādivibhattiyuttaṃ syādyantapadaṃ paṭhamantena syādyantapadena saha ekatthaṃ bhavati,",
  "anya-e0201n0:2326_1": "ayañca samāso anvatthavasena “amādisamāso”ti ca “tappurisasamāso”ti ca vuccati. Iminā",
  "anya-e0201n0:2326_2": "amādisahitassa vākyassa amādekatthasaññaṃ katvā vuttatthānaṃ vibhattīnaṃ lopo, tato",
  "anya-e0201n0:2326_3": "ekatthapadante syādyuppatti hoti.",
  "anya-e0201n0:2327_0": "So pana samāso dutiyātappuriso, tatiyātappuriso, catutthītappuriso, pañcamītappuriso,",
  "anya-e0201n0:2327_1": "chaṭṭhītappuriso, sattamītappurisoti chabbidho. Ekamekasmiñcettha “niccasamāso, aniccasamāso”ti",
  "anya-e0201n0:2327_2": "ca “luttasamāso, aluttasamāso”ti ca duvidho.",
  "anya-e0201n0:2328": "Tattha dutiyātappuriso kattuvācakesu gata, nissita,-atīta, atikkanta, patta, āpannaiccādīsu paresu hoti.",
  "anya-e0201n0:2329_0": "Gāmaṃ gatoti gāmagato gāmaṃ gato vā. Evaṃ araññagato, bhūmigato, rājānaṃ nissitoti",
  "anya-e0201n0:2329_1": "rājanissito. Evaṃ atthanissito, dhammanissito. Bhavaṃ atīto bhavātīto. Evaṃ bhayātīto,",
  "anya-e0201n0:2329_2": "kālātīto, khaṇātīto, pamāṇaṃ atikkantoti pamāṇātikkanto, sukhaṃ pattoti sukhappatto.",
  "anya-e0201n0:2329_3": "Evaṃ dukkhappatto, sotaṃ āpannoti sotāpanno. Evaṃ nirodhasamāpanno, addhānamaggaṃ",
  "anya-e0201n0:2329_4": "paṭipannoti addhānamaggappaṭipanno, rukkhaṃ ārūḷhoti rukkhārūḷho, rathārūḷho, oghaṃ",
  "anya-e0201n0:2329_5": "tiṇṇoti oghatiṇṇo oghaṃ tiṇṇo vā iccādi.",
  "anya-e0201n0:2330_0": "Kammupapadavihitehi kitantapadehi pana niccasamāsoyeva, kumbhaṃ karotīti kumbhakāro,",
  "anya-e0201n0:2330_1": "rathakāro, pattaṃ gaṇhātīti pattaggāho, atthaṃ kāmetīti atthakāmo, dhammakāmo, vinayaṃ",
  "anya-e0201n0:2330_2": "dhāretīti vinayadharo, dhammadharo, brahmaṃ carati sīlenāti brahmacārī, bhavapāraṃ",
  "anya-e0201n0:2330_3": "gacchati sīlenāti bhavapāragū, sabbaṃ jānātīti sabbaññū, atthaññū, dhammaññūiccādi.",
  "anya-e0201n0:2331_0": "Bahulādhikārattā ta, tavantu, tāvī, anta, māna, tuna, tvāna, tvā, tuṃ, tavepaccayantesu",
  "anya-e0201n0:2331_1": "paresu samāso na hoti, vassaṃ vuttho, odanaṃ bhutto, odanaṃ bhuttavā, odanaṃ bhuttāvī,",
  "anya-e0201n0:2331_2": "dhammaṃ suṇanto, dhammaṃ suṇamāno dhammaṃ sotuna, dhammaṃ sutvāna, dhammaṃ sutvā,",
  "anya-e0201n0:2331_3": "dhammaṃ sotuṃ, dhammaṃ sotave.",
  "anya-e0201n0:2332": "Iti dutiyātappuriso.",
  "anya-e0201n0:2333": "Tatiyātappurisa",
  "anya-e0201n0:2334": "Tatiyātappuriso kammavācakesu kitantesu ca sampanna, sahagatādīsu ca pubba, sadisa, sama, ūnattha, kalaha, nipuṇa,-missaka, sakhilādīsu ca paresu hoti.",
  "anya-e0201n0:2335_0": "Buddhena bhāsito buddhabhāsito. Evaṃ buddhadesito, buddhapaññatto, buddharakkhito,",
  "anya-e0201n0:2335_1": "satthārā vaṇṇito satthuvaṇṇito, viññūhi garahito viññugarahito, viññupasattho, issarena",
  "anya-e0201n0:2335_2": "kataṃ issarakataṃ, attanā kataṃ sayaṃkataṃ, parehi kataṃ paraṃkataṃ, bindāgamo. Sukehi",
  "anya-e0201n0:2335_3": "āhaṭaṃ sukāhaṭaṃ, raññā hato rājahato, rogena pīḷito rogapīḷito, agginā daḍḍho aggidaḍḍho,",
  "anya-e0201n0:2335_4": "sappena daṭṭho sappadaṭṭho, sallena viddho sallaviddho, icchāya apakato abhibhūto icchāpakato.",
  "anya-e0201n0:2336_0": "Sīlena sampanno sīlasampanno. Evaṃ sukhasahagataṃ, ñāṇasampayuttaṃ, mittasaṃsaggo,",
  "anya-e0201n0:2336_1": "piyasampayogo, piyavippayogo, jātiyā andho jaccandho, guṇahīno, guṇavuḍḍho, catuvaggena",
  "anya-e0201n0:2336_2": "saṅghena karaṇīyaṃ kammaṃ catuvaggakaraṇīyaṃ. Evaṃ pañcavaggakaraṇīyaṃ, kākehi peyyā kākapeyyā, nadī.",
  "anya-e0201n0:2337": "Ekakkharesu parapadesu niccasamāso, urena gacchatīti urago, pādena pivatīti pādapo iccādi.",
  "anya-e0201n0:2338_0": "Kvaci majjhepadalopo, guḷena saṃsaṭṭho odano guḷodano. Evaṃ khīrodano, assena yutto",
  "anya-e0201n0:2338_1": "ratho assaratho. Evaṃ ājaññaratho, maggena sampayuttaṃ cittaṃ maggacittaṃ, jambuyā",
  "anya-e0201n0:2338_2": "paññāto dīpo jambudīpo, ekena adhikā dasa ekādasa iccādi.",
  "anya-e0201n0:2339_0": "Pubbādīsu – māsena pubbo māsapubbo, mātarā sadiso mātusadiso. Evaṃ mātusamo, pitusamo,",
  "anya-e0201n0:2339_1": "ekena ūnā vīsati ekūnavīsati, sīlena vikalo sīlavikalo, asinā kalaho asikalaho, vācāya",
  "anya-e0201n0:2339_2": "nipuṇo vācānipuṇo. Evaṃ yāvakālikasammissaṃ, vācāsakhilo, satthārā sadiso satthukappo,",
  "anya-e0201n0:2339_3": "puññena attho puññattho, puññena atthiko puññatthiko. Evaṃ seyyatthiko, mahagghatthiko,",
  "anya-e0201n0:2339_4": "guṇena adhiko guṇādhiko iccādi.",
  "anya-e0201n0:2340": "Bahulādhikārā kvaci samāso na hoti, pharasunā chinnaṃ, kākehi pātabbā, dassanena pahātabbā dhammā, bhāvanāya pahātabbā dhammā iccādi.",
  "anya-e0201n0:2341": "Iti tatiyātappuriso.",
  "anya-e0201n0:2342": "Catutthītappurisa",
  "anya-e0201n0:2343": "Catutthītappuriso tadatthe vā attha, hita, deyyādīsu vā paresu hoti.",
  "anya-e0201n0:2344_0": "Kathinassa dussaṃ kathinadussaṃ, kathinatthāya ābhaṭaṃ dussanti attho. Evaṃ kathinacīvaraṃ,",
  "anya-e0201n0:2344_1": "kathināya dussaṃ, kathināya cīvarantipi yujjati, kathinatthārāyāti attho. Cīvarāya",
  "anya-e0201n0:2344_2": "dussaṃ cīvaradussaṃ. Evaṃ cīvaramūlaṃ cīvaramūlyaṃ, saṅghassa ābhaṭaṃ bhattaṃ saṅghabhattaṃ,",
  "anya-e0201n0:2344_3": "saṅghatthāya vā paṭiyattaṃ bhattaṃ saṅghabhattaṃ. Evaṃ āgantukabhattaṃ, gamikabhattaṃ, gilānabhattaṃ.",
  "anya-e0201n0:2345_0": "Saṅghassa attho saṅghattho, lokassa hito lokahito, buddhassa deyyaṃ buddhadeyyaṃ,",
  "anya-e0201n0:2345_1": "buddhassa paṇāmo buddhappaṇāmo. Evaṃ buddhathomanā, buddhupaṭṭhānaṃ, suttassa anulomaṃ",
  "anya-e0201n0:2345_2": "suttānulomaṃ. Evaṃ suttānurūpaṃ, suttānukūlaṃ, suttānuguṇaṃ, ṭhānassa arahaṃ ṭhānārahaṃ,",
  "anya-e0201n0:2345_3": "rañño arahaṃ rājārahaṃ. Evaṃ rājagghaṃ, rājadeyyaṃ, kattuṃ kāmetīti kattukāmo. Evaṃ",
  "anya-e0201n0:2345_4": "gantukāmo, kathetukāmo, daṭṭhukāmo, sotukāmo. Ettha ca tumantassa asaṅkhyattā ‘asaṅkhyehi",
  "anya-e0201n0:2345_5": "sabbāsa’nti tato niccaṃ catutthīlopo hoti, samāse kate niccaṃ niggahītalopo ca. “Saṅghassa",
  "anya-e0201n0:2345_6": "dātabbaṃ, saṅghassa dātuṃ” iccādīsu samāso na hoti.",
  "anya-e0201n0:2346": "Iti catutthītappuriso.",
  "anya-e0201n0:2347": "Pañcamītappurisa",
  "anya-e0201n0:2348": "Pañcamītappuriso apagamana, bhaya, virati, mocanādiatthesu paresu hoti.",
  "anya-e0201n0:2349_0": "Methunā apetoti methunāpeto, palāsato apagatoti palāsāpagato, nagaramhā niggatoti",
  "anya-e0201n0:2349_1": "nagaraniggato, piṇḍapātato paṭikkantoti piṇḍapātappaṭikkanto. Evaṃ gāmanikkhanto,",
  "anya-e0201n0:2349_2": "rukkhapatito, sāsanamhā cutoti sāsanacuto, āpattiyā vuṭṭhānaṃ āpattivuṭṭhānaṃ, udakato",
  "anya-e0201n0:2349_3": "uggato udakuggato, bhavato nissaṭo bhavanissaṭo, khandhasaṅgahato nissaṭanti khandhasaṅgahanissaṭaṃ,",
  "anya-e0201n0:2349_4": "coramhā bhītoti corabhīto, pāpato bhāyati sīlenāti pāpabhīruko, pāpato jigucchati",
  "anya-e0201n0:2349_5": "sīlenāti pāpajigucchī, vaṭṭato nibbindatīti vaṭṭanibbinno, kāyaduccaritato virati",
  "anya-e0201n0:2349_6": "kāyaduccaritavirati. Evaṃ vacīduccaritavirati, bandhanā mutto bandhanamutto. Evaṃ",
  "anya-e0201n0:2349_7": "bandhanamokkho, kammato samuṭṭhitaṃ kammasamuṭṭhitaṃ. Evaṃ kammajātaṃ, kammasambhūtaṃ,",
  "anya-e0201n0:2349_8": "kammanibbattaṃ, lokato aggo lokaggo. Evaṃ lokajeṭṭho, lokuttamo, sabbehi jeṭṭho sabbajeṭṭho,",
  "anya-e0201n0:2349_9": "sabbehi kaniṭṭho sabbakaniṭṭho. Evaṃ sabbahīno, sabbapacchimo, ukkaṭṭhato ukkaṭṭhoti",
  "anya-e0201n0:2349_10": "ukkaṭṭhukkaṭṭho, omakato omakoti omakomako.",
  "anya-e0201n0:2350": "Kvaci niccasamāso hoti, mātito jāto mātujo. Evaṃ pitujo, kammajaṃ, cittajaṃ, utujaṃ iccādi.",
  "anya-e0201n0:2351": "Iti pañcamītappuriso.",
  "anya-e0201n0:2352": "Chaṭṭhītappurisa",
  "anya-e0201n0:2353_0": "Rañño putto rājaputto. Evaṃ rājapuriso, buddhasāvako, samuddaghoso, dhaññānaṃ rāsi",
  "anya-e0201n0:2353_1": "dhaññarāsi, mattikāya pattoti mattikāpatto, vikārasambandhe chaṭṭhī, mattikāmayapattoti",
  "anya-e0201n0:2353_2": "attho. Evaṃ suvaṇṇakaṭāhaṃ, suvaṇṇabhājanaṃ, pānīyassa thālakaṃ pānīyathālakaṃ.",
  "anya-e0201n0:2354_0": "Samāsamajjhe ī, ūnaṃ bahulaṃ rassattaṃ, daṇḍino kulaṃ daṇḍikulaṃ, hatthipadaṃ, itthirūpaṃ,",
  "anya-e0201n0:2354_1": "nadikūlaṃ, naditīraṃ, bhikkhunīnaṃ saṅgho bhikkhunisaṅgho, jambuyā sākhā jambusākhā iccādi.",
  "anya-e0201n0:2355_0": "Anta, māna, niddhāraṇiya, pūraṇa, bhāva, suhitatthehi samāso na hoti, mamaṃ anukubbanto,",
  "anya-e0201n0:2355_1": "mamaṃ anukurumāno, gunnaṃ kaṇhā sampannakhīratamā. Vibhattāvadhichaṭṭhiyā pana hotiyeva,",
  "anya-e0201n0:2355_2": "narānaṃ uttamo naruttamo, naraseṭṭho, naravaro, gaṇānaṃ uttamo gaṇuttamo, dvipadānaṃ",
  "anya-e0201n0:2355_3": "uttamo dvipaduttamo iccādi. Sissānaṃ pañcamo sisso, kappassa tatiyo bhāgo, pakkhassa",
  "anya-e0201n0:2355_4": "aṭṭhamī, paṭassa sukkatā, rūpassa lahutā, rūpassa mudutā, rūpassa kammaññatā. Kvaci",
  "anya-e0201n0:2355_5": "hoti, kāyalahutā, cittalahutā, buddhasubuddhatā. Dhammasudhammatā, phalānaṃ suhito,",
  "anya-e0201n0:2355_6": "phalānaṃ titto, phalānaṃ asito, karaṇatthe chaṭṭhī.",
  "anya-e0201n0:2356_0": "“Bhaṭo rañño putto devadattassā”ti ettha ‘rājaputto’ti na hoti aññamaññānapekkhattā.",
  "anya-e0201n0:2356_1": "“Devadattassa kaṇhā dantā”ti ettha ‘devadattakaṇhadantā’ti na hoti aññasāpekkhattā",
  "anya-e0201n0:2356_2": "nī. 690. Aññasāpekkhattepi niccaṃ sambandhīpekkhasaddānaṃ samāso hoti vākye viya",
  "anya-e0201n0:2356_3": "samāsepi sambandhassa viditattā. Vuttañca “satipi sāpekkhatte gamakattā samāso hotī”ti",
  "anya-e0201n0:2356_4": "ka. 328; rū. 352; nī. 691, devadattagurukulaṃ, rājadāsīputto, devadāsīputto iccādi.",
  "anya-e0201n0:2356_5": "Tattha devadattassa guru devadattaguru, tassa kulaṃ devadattagurukulanti viggaho.",
  "anya-e0201n0:2356_6": "Guruno kulaṃ gurukulaṃ, devadattassa gurukulaṃ devadattagurukulantipi vadanti. “Rañño",
  "anya-e0201n0:2356_7": "māgadhassa bimbisārassa putto”ti etthapi aññasāpekkhattā ‘bimbisāraputto’ti na hoti,",
  "anya-e0201n0:2356_8": "rañño go ca asso ca puriso cāti atthe ‘rājagavassapurisā’ti hoti dvandato pubbapadassa",
  "anya-e0201n0:2356_9": "dvandapadehipi paccekaṃ sambandhassa viditattā. Tathā dvandato parapadassapi, narānañca",
  "anya-e0201n0:2356_10": "devānañca sārathi naradevasārathi.",
  "anya-e0201n0:2357": "Iti chaṭṭhītappuriso.",
  "anya-e0201n0:2358": "Sattamītappurisa",
  "anya-e0201n0:2359_0": "Sattamītappurise rūpe saññā rūpasaññā. Ettha ca kārakānaṃ kriyāsādhanalakkhaṇattā",
  "anya-e0201n0:2359_1": "kriyāpadeheva sambandho hoti, tasmā akriyavācakena parapadena saddhiṃ samāse jāte",
  "anya-e0201n0:2359_2": "majjhe anurūpaṃ kriyāpadaṃ viññāyati, yathā ‘assena yutto ratho assaratho’ iti ‘rūpe",
  "anya-e0201n0:2359_3": "saññā’ti rūpe uppannā saññāti attho. Cakkhusmiṃ viññāṇaṃ cakkhuviññāṇaṃ, dhamme rato",
  "anya-e0201n0:2359_4": "dhammarato. Evaṃ dhammaruci, dhammagāravo, dāne ajjhāsayo dānajjhāsayo. Evaṃ dānādhimutti,",
  "anya-e0201n0:2359_5": "vaṭṭe bhayaṃ vaṭṭabhayaṃ, vaṭṭadukkhaṃ, gāme sūkaro gāmasūkaro, vanamahiṃso, samuddamaccho,",
  "anya-e0201n0:2359_6": "itthīsu dhutto itthidhutto, itthisoṇḍo.",
  "anya-e0201n0:2360_0": "Upapadakitantesu niccasamāso nī. 682, vane caratīti vanacaro, kāmāvacaro, kucchimhi",
  "anya-e0201n0:2360_1": "sayatīti kucchissayo, gabbhe setīti gabbhaseyyo, thale tiṭṭhatīti thalaṭṭho, jalaṭṭho,",
  "anya-e0201n0:2360_2": "pabbataṭṭho, paṅke jātaṃ paṅkajaṃ. Evaṃ atrajo, khetrajo iccādi. Idha na hoti nī.",
  "anya-e0201n0:2360_3": "681, bhojane mattaññutā, indriyesu guttadvāro, āsane nisinno, āsane nisīditabbaṃ.",
  "anya-e0201n0:2361": "Iti sattamītappuriso.",
  "anya-e0201n0:2362": "Luttatappurisa",
  "anya-e0201n0:2363": "Tappurisapadānaṃ mahāvuttisuttena kvaci vipallāso.",
  "anya-e0201n0:2364_0": "Uparigaṅgā, heṭṭhānadī, antovihāro, antosamāpatti, haṃsānaṃ rājā rājahaṃso haṃsarājā",
  "anya-e0201n0:2364_1": "vā, māsassa aḍḍhaṃ aḍḍhamāsaṃ, kahāpaṇassa aḍḍhaṃ aḍḍhakahāpaṇaṃ, aḍḍhamāsaṃ, rattiyā",
  "anya-e0201n0:2364_2": "aḍḍhaṃ aḍḍharattaṃ. Evaṃ pubbarattaṃ, pararattaṃ, issa attaṃ. Kāyassa pubbabhāgo",
  "anya-e0201n0:2364_3": "pubbakāyo, parakāyo, ahassa pubbo pubbaṇho, majjhaṇho, sāyanho, pubbediṭṭho diṭṭhapubbo,",
  "anya-e0201n0:2364_4": "tathāgataṃ diṭṭhapubbo thero, tathāgato diṭṭhapubbo therena iccādi.",
  "anya-e0201n0:2365": "Iti luttatappuriso.",
  "anya-e0201n0:2366": "Aluttatappurisa",
  "anya-e0201n0:2367": "Idāni aluttatappurisā vuccante.",
  "anya-e0201n0:2368_0": "Dīpaṅkaro, pabhaṅkaro, amatandado, purindado, vessantaro, attantapo, parantapo, raṇañjaho,",
  "anya-e0201n0:2368_1": "jutindharo, vijjandharo, dassanenapahātabbadhammo, kutojo, tatojo, itojo, bhayato",
  "anya-e0201n0:2368_2": "upaṭṭhānaṃ bhayatupaṭṭhānaṃ, kaṭattākammaṃ, kaṭattārūpaṃ, parassapadaṃ, attanopadaṃ,",
  "anya-e0201n0:2368_3": "devānamindo, devānaṃpiyatisso, gavampatitthero, pubbenivāso, majjhekalyāṇaṃ, dūrerūpaṃ,",
  "anya-e0201n0:2368_4": "santikerūpaṃ, dūrenidānaṃ, santikenidānaṃ, antevāsiko, janesuto, kāmesumicchācāro",
  "anya-e0201n0:2368_5": "iccādi ka. 327; rū. 351; nī. 686.",
  "anya-e0201n0:2369": "Iti aluttatappuriso.",
  "anya-e0201n0:2370": "Sabbo cāyaṃ amāditappuriso abhidheyyavacano parapadaliṅgo ca.",
  "anya-e0201n0:2371": "Amāditappuriso niṭṭhito.",
  "anya-e0201n0:2372": "Kammadhārayasamāsa",
  "anya-e0201n0:2373": "Atha kammadhārayasaññito paṭhamātappuriso vuccate.",
  "anya-e0201n0:2374_0": "Kammamiva dvayaṃ dhāretīti kammadhārayo. Yathā kammaṃ kriyañca payojanañca dvayaṃ",
  "anya-e0201n0:2374_1": "dhāreti kamme sati tassa dvayassa sambhavato, tathā ayaṃ samāso ekassa atthassa dve",
  "anya-e0201n0:2374_2": "nāmāni dhāreti imasmiṃ samāse sati ekatthajotakassa nāmadvayassa sambhavatoti ka.",
  "anya-e0201n0:2374_3": "324; rū. 339; nī. 702.",
  "anya-e0201n0:2375_0": "Api ca kattabbanti kammaṃ, dhāretabbanti dhāriyaṃ, kammañca taṃ dhāriyañcāti kammadhāriyaṃ,",
  "anya-e0201n0:2375_1": "yaṃkiñci hitakammaṃ, kammadhāriyasaddasadisattā sabbo cāyaṃ samāso kammadhārayoti",
  "anya-e0201n0:2375_2": "vuccati issa attaṃ katvā. Yathā hi kammadhāriyasaddo ekassa atthassa dve nāmāni dhāreti,",
  "anya-e0201n0:2375_3": "tathā ayaṃ samāsopīti. So eva uttarapadatthapadhānatāsaṅkhātena tappurisalakkhaṇena",
  "anya-e0201n0:2375_4": "yuttattā ‘tappuriso’ti ca vuccati. Bhinnapavattinimittānaṃ dvinnaṃ padānaṃ visesanavisesitabbabhāvena",
  "anya-e0201n0:2375_5": "ekasmiṃ atthe pavatti tulyādhikaraṇatā nāma, tena tulyādhikaraṇalakkhaṇena yuttattā",
  "anya-e0201n0:2375_6": "‘tulyādhikaraṇasamāso’ti ca vuccati. So eva ca visesanapadavasena guṇavisesadīpanattā",
  "anya-e0201n0:2375_7": "‘visesanasamāso’ti ca vuccati. Tasmiṃ visesanasamāse –",
  "anya-e0201n0:2376": "346. Visesanamekatthena ka. 324; rū. 339; nī. 702; caṃ. 2.2.18; pā. 2.1.57.",
  "anya-e0201n0:2377": "Visesanabhūtaṃ syādyantapadaṃ ekatthena visesyabhūtena syādyantapadena saddhiṃ ekatthaṃ hoti.",
  "anya-e0201n0:2378_0": "Ettha ca visesīyati dabbaṃ visiṭṭhaṃ karīyati etenāti visesanaṃ. Eko attho yassāti",
  "anya-e0201n0:2378_1": "ekatthaṃ, ‘eko’ti samāno, ‘attho’ti abhidheyyattho, nemittakattho, soyeva dvinnaṃ",
  "anya-e0201n0:2378_2": "pavattinimittānaṃ adhiṭṭhānaṭṭhena ‘adhikaraṇa’nti ca vuccati. Pavattinimittānañca",
  "anya-e0201n0:2378_3": "adhiṭṭhānatte sati padānampi adhiṭṭhānatā siddhā hoti. Iti ekatthanti tulyādhikaraṇaṃ,",
  "anya-e0201n0:2378_4": "samānādhikaraṇanti vuttaṃ hoti, tena ekatthena. ‘Ekatthaṃ hotī’ti ekatthībhūtaṃ hotīti attho.",
  "anya-e0201n0:2379_0": "So ca samāso navavidho visesanapubbapado, visesanuttarapado, visesanobhayapado, upamānuttarapado,",
  "anya-e0201n0:2379_1": "sambhāvanāpubbapado, avadhāraṇapubbapado, nanipātapubbapado, kunipātapubbapado, pādipubbapado cāti.",
  "anya-e0201n0:2380_0": "Tattha visesanapubbapado yathā? Mahāpuriso, mahānadī, mahabbhayaṃ. Ettha ca “sā senā",
  "anya-e0201n0:2380_1": "dissate mahā jā. 2.22.771, bārāṇasirajjaṃ nāma mahā”ti jā. aṭṭha. 1.1.mahāsīlavajātakavaṇṇanā",
  "anya-e0201n0:2380_2": "pāḷi dissati. Tasmā samāsepi tiliṅge nipātarūpo mahāsaddo yujjati. Mahā ca so puriso",
  "anya-e0201n0:2380_3": "cāti mahāpuriso, mahā ca sā nadī cāti mahānadī, mahā ca taṃ bhayañcāti mahabbhayaṃ,",
  "anya-e0201n0:2380_4": "dvittaṃ saṃyoge ca rassattaṃ. Mahāsaddavevacanena mahantasaddenapi vākyaṃ dassetuṃ",
  "anya-e0201n0:2380_5": "yujjati, mahanto puriso mahāpuriso, mahantī nadī mahānadī, mahantaṃ bhayaṃ mahabbhayanti.",
  "anya-e0201n0:2380_6": "Ca, tasaddehi ca saddhiṃ paripuṇṇaṃ katvā dassetuṃ yujjati, mahanto ca so puriso",
  "anya-e0201n0:2380_7": "cāti mahāpuriso, mahantī ca sā nadī cāti mahānadī, mahantañca taṃ bhayañcāti mahabbhayanti.",
  "anya-e0201n0:2380_8": "Mahantasaddo vā mahā hoti, ‘ṭa ntantūna’nti suttena uttarapade pare ntassa sabbassa",
  "anya-e0201n0:2380_9": "attaṃ, mahāvuttinā dīgho ca.",
  "anya-e0201n0:2381_0": "Ettha ca dvīhi casaddehi dvinnaṃ padānaṃ sakatthanānāttaṃ dīpeti. Taṃsaddena sakatthanānāttepi",
  "anya-e0201n0:2381_1": "sakatthānaṃ adhikaraṇabhūtassa dabbatthassa ekattaṃ dīpeti. Imasmiṃ byākaraṇe visuṃ",
  "anya-e0201n0:2381_2": "rūpavidhānakiccaṃ nāma natthi, taṃtaṃsuttavidhānañca tadanurūpaṃ dassitaviggahavākyañca",
  "anya-e0201n0:2381_3": "disvā tassa tassa siddhapadassa atthabyañjanavinicchaye ñāte rūpavidhānakiccaṃ siddhaṃ",
  "anya-e0201n0:2381_4": "hoti, santo ca so puriso cāti sappuriso, setahatthī, nīluppalaṃ, lohitacandanaṃ.",
  "anya-e0201n0:2382_0": "Visadisaliṅga, vacanāpi saddā ekatthā honti, vinayo ca so pariyatti cāti vinayapariyatti,",
  "anya-e0201n0:2382_1": "vinayo ca so piṭakañcāti vinayapiṭakaṃ, avijjā ca sā paccayo cāti avijjāpaccayo,",
  "anya-e0201n0:2382_2": "avijjā ca sā nīvaraṇañcāti avijjānīvaraṇaṃ. Evaṃ itthiratanaṃ, sīlañca taṃ guṇo cāti",
  "anya-e0201n0:2382_3": "sīlaguṇo, sīlañca taṃ patiṭṭhā cāti sīlapatiṭṭhā iccādi.",
  "anya-e0201n0:2383_0": "Tathā vīsati ca sā purisā cāti vīsatipurisā, satañca taṃ purisā cāti satapurisā,",
  "anya-e0201n0:2383_1": "saṅkhārā ca te paccayo cāti saṅkhārapaccayo, aṅgā ca te janapadañcāti aṅgajanapadaṃ,",
  "anya-e0201n0:2383_2": "magadhā ca te raṭṭhañcāti magadharaṭṭhaṃ. Evaṃ kāsiraṭṭhaṃ iccādi.",
  "anya-e0201n0:2384": "Idha na hoti rū. 341; nī. 681, puṇṇo mantānīputto, citto gahapati, sakko devarājā, brahmā sahampati iccādi.",
  "anya-e0201n0:2385": "Kvaci niccasamāso, kaṇhasappo, lohitamālaṃ iccādi.",
  "anya-e0201n0:2386": "Visesanuttarapado yathā? Sāriputtatthero, buddhaghosācariyo, ācariyaguttilo vā, mahosadhapaṇḍito, purisuttamo, purisavaro, purisaviseso iccādi.",
  "anya-e0201n0:2387_0": "Visesanobhayapado yathā? Chinnañca taṃ parūḷhañcāti chinnaparūḷhaṃ, sītañca taṃ uṇhañcāti",
  "anya-e0201n0:2387_1": "sītuṇhaṃ, khañjo ca so khujjo cāti khañjakhujjo. Evaṃ andhabadhiro, katañca taṃ akatañcāti",
  "anya-e0201n0:2387_2": "katākataṃ, chiddāvachiddaṃ, chinnabhinnaṃ, sittañca taṃ sammaṭṭhañcāti sittasammaṭṭhaṃ,",
  "anya-e0201n0:2387_3": "santassa bhāvo saccaṃ, akhemaṭṭhena dukkhañca taṃ aviparītaṭṭhena saccañcāti dukkhasaccaṃ iccādi.",
  "anya-e0201n0:2388_0": "Upamānuttarapado yathā? Sīho viyāti sīho, muni ca so sīho cāti munisīho. Evaṃ munipuṅgavo,",
  "anya-e0201n0:2388_1": "buddhanāgo, buddhādicco, raṃsi viyāti raṃsi, saddhammo ca so raṃsi cāti saddhammaraṃsi.",
  "anya-e0201n0:2388_2": "Evaṃ vinayasāgaro, samaṇapadumo, samaṇapuṇḍarīko iccādi.",
  "anya-e0201n0:2389_0": "Sambhāvanāpubbapado yathā? Hetu hutvā paccayo hetupaccayo. Evaṃ ārammaṇapaccayo,",
  "anya-e0201n0:2389_1": "manussabhūto, devabhūto, dhammo iti saṅkhāto dhammasaṅkhāto, dhammasammato, dhammasaññito,",
  "anya-e0201n0:2389_2": "dhammalakkhito, eva iti saṅkhāto saddo evasaddo. Evaṃ casaddo, vāsaddo, ariyabhūto",
  "anya-e0201n0:2389_3": "saṅgho ariyasaṅgho. Evaṃ buddhamuni, paccekamuni iccādi. Ettha ca sambhāvanā nāma",
  "anya-e0201n0:2389_4": "sāmaññabhūtassa uttarapadatthassa daḷhaṃ katvā thomanā sarūpavisesadīpanā, na guṇamattadīpanāti",
  "anya-e0201n0:2389_5": "adhippāyo. Garū pana “dhammo iti buddhi dhammabuddhi. Evaṃ dhammasaññā, aniccasaññā,",
  "anya-e0201n0:2389_6": "dhātusaññā, mātusaññā, pāṇasaññitā, attadiṭṭhi” iccādīnipi ettha āharanti, imāni",
  "anya-e0201n0:2389_7": "pana “saraṇaṃ iti gato upagato saraṇaṅgato”ti padaṃ viya itiluttāni paṭhamātappurisapadāni",
  "anya-e0201n0:2389_8": "nāma yujjantīti rū. 343; nī. 702.",
  "anya-e0201n0:2390_0": "Avadhāraṇapubbapado yathā? Guṇo eva dhanaṃ na maṇisuvaṇṇādīti guṇadhanaṃ. Evaṃ saddhādhanaṃ,",
  "anya-e0201n0:2390_1": "sīladhanaṃ, cakkhu eva dvāraṃ na gāmadvārādīti cakkhudvāraṃ. Evaṃ cakkhuvatthu, cakkhundriyaṃ,",
  "anya-e0201n0:2390_2": "cakkhāyatanaṃ, cakkhudhātu, khandhā eva bhārā khandhabhārā. Ettha ca yadi bharitabbaṭṭhena",
  "anya-e0201n0:2390_3": "bhārā nāma siyuṃ, pañcakkhandhā eva bhārā nāma siyuṃ, na sīsabhāra, aṃsabhārādayo.",
  "anya-e0201n0:2390_4": "Khandhā hi niccabhārā honti, itare tāvakālikā, khandhamūlikā cāti. Evaṃ atisayatthasambhāvanatthaṃ",
  "anya-e0201n0:2390_5": "khandhā eva bhārāti avadhāraṇavākyaṃ payujjati, na sīsabhārādīnaṃ sabbaso bhārabhāvapaṭikkhipanatthanti.",
  "anya-e0201n0:2390_6": "Evaṃ sabbattha, avijjā eva malaṃ na kaṃsamalādikanti avijjāmalaṃ, avijjā eva āsavo",
  "anya-e0201n0:2390_7": "na madhvāsavādikoti avijjāsavo. Evaṃ taṇhāsallaṃ, paññāsatthaṃ, paññāloko, paññāpajjoto,",
  "anya-e0201n0:2390_8": "rāgaggi, dosaggi, mohaggi iccādi. Garū pana “dhanaṃ viyāti dhanaṃ, saddhā eva ariyānaṃ",
  "anya-e0201n0:2390_9": "dhanaṃ saddhādhanaṃ, satthaṃ viyāti satthaṃ, paññā eva satthaṃ paññāsattha”nti yojenti,",
  "anya-e0201n0:2390_10": "evaṃ sati atisayasambhāvanattho na sijjhati rū. 343; nī. 702.",
  "anya-e0201n0:2391": "347. Nanipātapubbapade nau ka. 326; rū. 341; nī. 707.",
  "anya-e0201n0:2392": "Ñānubandho paṭisedhamhā aññanakāra nivattanattho, nauiccetaṃ syādyantaṃ aññena syādyantena saha ekatthaṃ hoti. Iminā nañe katthasaññaṃ katvā –",
  "anya-e0201n0:2393": "348. Ṭa naussa ka. 333; rū. 344; nī. 717; caṃ. 2.2.20; pā. 2.2.6; “nau” (bahūsu).",
  "anya-e0201n0:2394": "Uttarapade pare nauiccetassa ṭānubandho a hotīti nassa attaṃ.",
  "anya-e0201n0:2395_0": "Na brāhmaṇo abrāhmaṇo. Ettha siyā – kiṃ vijjamānassa vāyaṃ nisedho, udāhu avijjamānassa",
  "anya-e0201n0:2395_1": "vāti, kiñcettha – yadi vijjamānassa nisedho, evaṃ sati loke vijjamānā sabbe brāhmaṇā",
  "anya-e0201n0:2395_2": "abrāhmaṇā nāma bhaveyyuṃ. Tasmā “idha jano na brāhmaṇo, tattha jano na brāhmaṇo”tiādinā",
  "anya-e0201n0:2395_3": "desādiniyamaṃ vinā loke vijjamānassa brāhmaṇassa nisedho na yujjati, atha loke avijjamānassa",
  "anya-e0201n0:2395_4": "nisedho, evañca sati kiṃ avijjamānassa nisedhena nisedhanīyasseva avijjamānattāti?",
  "anya-e0201n0:2395_5": "Vuccate – taṃsadisādiatthesu tabbohārassevāyaṃ nisedho. Tathā hi brāhmaṇasadise abrāhmaṇe",
  "anya-e0201n0:2395_6": "kesañci brāhmaṇasaññā saṇṭhāti, saññānurūpañca brāhmaṇavohāro tasmiṃ pavattati, evaṃ",
  "anya-e0201n0:2395_7": "pavattassa abrāhmaṇe brāhmaṇavohārassa ayaṃ paṭisedho hoti. Yathā taṃ? Lokasmiṃ bālajanānaṃ",
  "anya-e0201n0:2395_8": "micchāsaññāvasena micchāvohāro pavattatiyeva “rūpaṃ attā, vedanā attā” iccādi, tesaṃ",
  "anya-e0201n0:2395_9": "tassa micchābhāvakhyāpanatthaṃ paṭisedho yojiyati “rūpaṃ anattā, vedanā anattā” mahāva.",
  "anya-e0201n0:2395_10": "20 iccādi. Ettāvatā suddhabrāhmaṇasaddassapi micchāvasena taṃsadise atthe pavattisambhavo",
  "anya-e0201n0:2395_11": "siddho hoti, nakārassa ca tadatthajotakamattatā siddhā hoti, evañca sati uttarapadatthapadhānatāsaṅkhātaṃ",
  "anya-e0201n0:2395_12": "tappurisalakkhaṇampi idha na virujjhati, tasmā abrāhmaṇoti brāhmaṇasadisoti vuttaṃ",
  "anya-e0201n0:2395_13": "hoti. Esa nayo tadañña, tabbiruddha, tadabhāvatthādīsu.",
  "anya-e0201n0:2396": "Tattha tadaññatthe –",
  "anya-e0201n0:2397": "Saṅkhatā dhammā asaṅkhatā dhammā dha. sa. dukamātikā 8. Ettha ca na saṅkhatā asaṅkhatā, saṅkhatadhammehi aññe dhammāti attho.",
  "anya-e0201n0:2398": "Tabbiruddhe –",
  "anya-e0201n0:2399": "Akusalo, kusalapaṭipakkho dhammoti attho.",
  "anya-e0201n0:2400": "Tadabhāve –",
  "anya-e0201n0:2401": "Na katvā akatvā, karaṇena sabbaso vināti attho.",
  "anya-e0201n0:2402": "Duvidho paṭisedho pasajjapaṭisedho, payirudāsapaṭisedho cāti.",
  "anya-e0201n0:2403_0": "Tattha attanā yuttapadatthaṃ pasajja laggetvā paṭisedhetīti pasajjapaṭisedho, tadabhāvamattajotako",
  "anya-e0201n0:2403_1": "nakāro, kriyāmattanisedhoti vuttaṃ hoti. Akatvā, akātuṃ, akaronto, na karoti, na kātabbaṃ iccādi.",
  "anya-e0201n0:2404_0": "Pasajjamatte aṭṭhatvā taṃsadisādike paritobhāge uggayha nisedhetabbaṃ atthaṃ asati",
  "anya-e0201n0:2404_1": "khipati chaḍḍetīti payirudāso, taṃsadisādijotako, dabbanisedhoti vuttaṃ hoti. Abrāhmaṇo",
  "anya-e0201n0:2404_2": "iccādi. Evaṃ asamaṇo, asakyaputtiyo, amitto, mittadhammavidhuroti attho.",
  "anya-e0201n0:2405": "349. Ana sare ka. 334; rū. 345; nī. 718; caṃ. 5.2.119; pā. 6.3.105.",
  "anya-e0201n0:2406": "Sare pare nauiccetassa ana hoti.",
  "anya-e0201n0:2407_0": "Na ariyo anariyo, ariyadhammavimukhoti attho. Na āvāso anāvāso, na issaro anissaro.",
  "anya-e0201n0:2407_1": "Na īti anīti, ‘ītī’ti upaddavo, na yutto upāyo anupāyo, na ūmi anūmi, na yuttā esanā",
  "anya-e0201n0:2407_2": "anesanā, na yutto okāso anokāso, na atikkamma anatikkamma, anādāya, anoloketvā iccādi.",
  "anya-e0201n0:2408_0": "Bahulādhikārā ayuttatthānampi samāso hoti ka. 336; rū. 347; nī. 689, puna na gāyitabbāti",
  "anya-e0201n0:2408_1": "apunageyyā, gāthā, candaṃ na ullokentīti acandamullokikāni, mukhāni, sūriyaṃ na passantīti",
  "anya-e0201n0:2408_2": "asūriyapassā, rājakaññā, saddhaṃ na bhuñjati sīlenāti asaddhabhojī. Evaṃ alavaṇabhojī,",
  "anya-e0201n0:2408_3": "atthaṃ na kāmentīti anatthakāmā. Evaṃ ahitakāmā, okāsaṃ na kāresīti anokāsaṃkāretvā.",
  "anya-e0201n0:2408_4": "Evaṃ animittaṃkatvā, mūlamūlaṃ na gacchatīti amūlamūlaṃgantvā iccādi.",
  "anya-e0201n0:2409_0": "“Puna gāyitabbāti punageyyā, na punageyyā apunageyyā. Atthaṃ kāmentīti atthakāmā,",
  "anya-e0201n0:2409_1": "na atthakāmā anatthakāmā. Atha vā na attho anattho, anatthaṃ kāmentīti anatthakāmā”",
  "anya-e0201n0:2409_2": "iccādinā vākye yojite pana yuttasamāsā honti. Garū pana “atthaṃ na kāmenti anatthameva",
  "anya-e0201n0:2409_3": "kāmentīti anatthakāmā, hitaṃ na kāmenti ahitameva kāmentīti ahitakāmā, phāsuṃ na",
  "anya-e0201n0:2409_4": "kāmenti aphāsumeva kāmentīti aphāsukāmā”ti yojesuṃ, dvādhippāyapadaṃ nāmetaṃ.",
  "anya-e0201n0:2410": "Kunipātapubbapade niccasamāsattā aññapadena viggaho, khuddakā nadī kunnadī, khuddako sombho kusombho, khuddakaṃ vanaṃ kubbanaṃ.",
  "anya-e0201n0:2411": "350. Sare kada kussuttaratthe ka. 335; rū. 346; nī. 719.",
  "anya-e0201n0:2412": "Sarādike uttarapade pare uttarapadatthe vattamānassa kunipātassa kadi hoti.",
  "anya-e0201n0:2413": "Kucchitaṃ annaṃ kadannaṃ, kucchitaṃ asanaṃ kadasanaṃ, kucchito ariyo kadariyo, maccharī.",
  "anya-e0201n0:2414": "Sareti kiṃ? Kuputtā, kudārā, kudāsā.",
  "anya-e0201n0:2415": "Uttarattheti kiṃ? Kucchito oṭṭho yassāti kuoṭṭho.",
  "anya-e0201n0:2416": "351. Kāppatthe ka. 336; rū. 347; nī. 720.",
  "anya-e0201n0:2417": "Uttarapade pare uttarapadatthe ṭhitassa appatthe vattamānassa kunipātassa kā hoti vā.",
  "anya-e0201n0:2418": "Appakaṃ lavaṇaṃ kālavaṇaṃ. Evaṃ kāpupphaṃ.",
  "anya-e0201n0:2419_0": "Pādipubbapado ca niccasamāsova, pakaṭṭhaṃ vacanaṃ pāvacanaṃ, dīghattaṃ, pakaṭṭhaṃ",
  "anya-e0201n0:2419_1": "hutvā nītaṃ paṇītaṃ, pamukhaṃ hutvā dhānaṃ padhānaṃ. Evaṃ paṭṭhānaṃ, vividhā mati",
  "anya-e0201n0:2419_2": "vimati, adhiko devo adhidevo, atireko viseso vā dhammo abhidhammo, sundaro gandho",
  "anya-e0201n0:2419_3": "sugandho, kucchito gandho duggandho. Sobhaṇaṃ kataṃ sukataṃ, kucchitaṃ kataṃ dukkaṭaṃ,",
  "anya-e0201n0:2419_4": "viparīto patho uppatho. Evaṃ ummaggo, uddhammo, ubbinayoiccādi.",
  "anya-e0201n0:2420": "Ayampi kammadhārayasamāso abhidheyyavacano parapadaliṅgo ca.",
  "anya-e0201n0:2421": "Kammadhārayasamāso niṭṭhito.",
  "anya-e0201n0:2422": "Digusamāsa",
  "anya-e0201n0:2423": "Atha digusaṅkhāto paṭhamātappuriso vuccate.",
  "anya-e0201n0:2424": "Dve gāvo digu, saṅkhyāpubbattena napuṃsakekattena ca digusaddasadisattā sabbo cāyaṃ samāso digūti vuccati.",
  "anya-e0201n0:2425": "352. Saṅkhyādi ka. 321; rū. 349; nī. 699.",
  "anya-e0201n0:2426": "Samāhārekatthe saṅkhyāpubbakaṃ ekatthaṃ napuṃsakaṃ hoti, samāhāravacaneneva ekattañca siddhaṃ.",
  "anya-e0201n0:2427_0": "Dve gāvo digu, ‘gossū’ti suttena ossa uttaṃ, tayo lokā tilokaṃ, tayo lokā ñāṇasmiṃ",
  "anya-e0201n0:2427_1": "samāhaṭā sampiṇḍitāti tilokaṃ, tiṇṇaṃ lokānaṃ samāhāroti tilokaṃ, tayo ca te lokā",
  "anya-e0201n0:2427_2": "cāti tilokaṃ. Evaṃ tibhavaṃ, tipurisaṃ, tīṇi malāni timalaṃ, tiratanaṃ, tisso saññāyotisaññaṃ,",
  "anya-e0201n0:2427_3": "‘syādīsu rasso’ti rassattaṃ. Cattāro pathā catuppathaṃ, cattāri saccāni catusaccaṃ,",
  "anya-e0201n0:2427_4": "catasso disā catuddisaṃ. Evaṃ pañcasikkhāpadaṃ, saḷāyatanaṃ, sattāhaṃ, aṭṭhapadaṃ,",
  "anya-e0201n0:2427_5": "navalokuttaraṃ, dasasikkhāpadaṃ, satayojanaṃ, sahassayojanaṃ iccādi.",
  "anya-e0201n0:2428": "Imasmiṃ samāhāradigumhi sabbaṃ napuṃsakameva rassantameva ekavacanantameva cāti.",
  "anya-e0201n0:2429": "Asamāhāradigu rū. 350 nī. 703 yathā? Eko puggalo ekapuggalo, tayo bhavā tibhavā, catasso disā catuddisā iccādi.",
  "anya-e0201n0:2430_0": "Saṅkhyāṭhāne pana ka. 392; rū. 418; nī. 831 dve satāni dvisataṃ. Evaṃ tisataṃ, catusataṃ,",
  "anya-e0201n0:2430_1": "pañcasataṃ, chasataṃ, sattasataṃ, aṭṭhasataṃ, navasataṃ, dasasataṃ, dvisahassaṃ,",
  "anya-e0201n0:2430_2": "tisahassaṃ, catusahassaṃ, pañcasahassaṃ, dasasahassaṃ.",
  "anya-e0201n0:2431_0": "Dve satasahassāni dvisatasahassaṃ. Evaṃ “tisatasahassaṃ, catusatasahassaṃ, pañcasatasahassa”nti",
  "anya-e0201n0:2431_1": "vā “dvisatāni, dve satāni, tisatāni, tīṇi satāni, catusatāni, cattāri satāni, dvisahassāni,",
  "anya-e0201n0:2431_2": "dve sahassāni, tisahassāni, tīṇi sahassāni, dvisatasahassāni, dve satasahassānī”ti",
  "anya-e0201n0:2431_3": "vā evaṃ vacanadvayañca vākyañca veditabbaṃ. Evaṃ satasahassepīti.",
  "anya-e0201n0:2432": "Ettha siyā – digu nāma saṅkhyāpubbameva siyā, imesu ca sabbaṃ saṅkhyāpadameva hotīti? Digumhi pubbaṃ saṅkhyāpadameva siyā, parapadaṃ pana saṅkhyāpadampi aññampi yujjatīti.",
  "anya-e0201n0:2433": "Digusamāso niṭṭhito.",
  "anya-e0201n0:2434": "Bahubbīhisamāsa",
  "anya-e0201n0:2435": "Atha bahubbīhisamāso vuccate.",
  "anya-e0201n0:2436_0": "Bahavo vīhayo yasmiṃ dese soyaṃ bahubbīhi, tādiso gāmo vā deso vā janapado vā, bahubbīhisaddasadisattā",
  "anya-e0201n0:2436_1": "sabbo cāyaṃ samāso bahubbīhīti vuccati. Yathā hi bahubbīhisaddo samāsapadatthe atikkamma",
  "anya-e0201n0:2436_2": "gāma, desa, janapadaiccādīnaṃ aññesaṃ padānaṃ atthesu tiṭṭhati, tathā ayaṃ samāsopi.",
  "anya-e0201n0:2436_3": "Aññapadatthapadhāno hi bahubbīhisamāso.",
  "anya-e0201n0:2437": "So saṅkhepena duvidho tagguṇasaṃviññāṇo, atagguṇasaṃviññāṇo cāti.",
  "anya-e0201n0:2438_0": "Tattha ‘guṇo’ti appadhānabhūto samāsapadānaṃ attho, so aññapadatthassa visesanabhūtattā",
  "anya-e0201n0:2438_1": "tassa aññapadatthassa guṇoti atthena tagguṇoti vuccati, viññātabboti viññāṇo, aññapadattho,",
  "anya-e0201n0:2438_2": "tagguṇaṃ amuñcitvā tagguṇena saheva viññāṇo aññapadattho yasminti tagguṇasaṃviññāṇo,",
  "anya-e0201n0:2438_3": "na tagguṇasaṃviññāṇo atagguṇasaṃviññāṇo, yattha samāsapadattho avayavabhāvena vā",
  "anya-e0201n0:2438_4": "sahavidheyyabhāvena vā aññapadatthe antogadho hoti, so tagguṇasaṃviññāṇo. Yathā?",
  "anya-e0201n0:2438_5": "Chinnahattho puriso, buddhappamukhassa bhikkhusaṅghassa bhattaṃ deti, saputtadāro",
  "anya-e0201n0:2438_6": "āgato, pādayo upasaggā nāmāti.",
  "anya-e0201n0:2439_0": "Ettha ca ‘buddhappamukhassa bhikkhusaṅghassa bhattaṃ detī’ti bhikkhusaṅghassa ca",
  "anya-e0201n0:2439_1": "bhattaṃ deti, pamukhabhūtassa buddhassa ca bhattaṃ detīti attho. ‘Saputtadāro āgato’ti",
  "anya-e0201n0:2439_2": "puttadārā ca āgatā, puriso ca āgatoti attho. ‘Pādayo upasaggā nāmā’ti pa-kāro ca",
  "anya-e0201n0:2439_3": "upasaggo nāma, parādayo ca upasaggā nāmāti attho. Evaṃ yojanārahatā aññapadatthena",
  "anya-e0201n0:2439_4": "saha samāsapadatthassa vidheyyatā nāmāti.",
  "anya-e0201n0:2440": "Atagguṇasaṃviññāṇo yathā? Dinnasuṅko rājā dānaṃ deti, pabbatādīni khettāni kassati iccādi. Imesu pana samāsapadattho avidheyyo, aññapadattho eva vidheyyo.",
  "anya-e0201n0:2441": "Paṭhamābahubbīhi",
  "anya-e0201n0:2442": "Paṭhamābahubbīhi, dutiyābahubbīhi, tatiyābahubbīhi, catutthībahubbīhi, pañcamībahubbīhi, chaṭṭhībahubbīhi, sattamībahubbīhi cāti sattavidho.",
  "anya-e0201n0:2443": "Tattha paṭhamābahubbīhi sahapubbapada, upamānapubbapada, saṅkhyobhayapada, disantarāḷattha, byatihāralakkhaṇavasena pañcavidho.",
  "anya-e0201n0:2444": "Tattha –",
  "anya-e0201n0:2445": "353. Vānekamaññatthe ka. 328; rū. 352; nī. 708.",
  "anya-e0201n0:2446": "Anekaṃ syādyantapadaṃ aññapadassa atthe vikappena ekatthaṃ hoti.",
  "anya-e0201n0:2447": "Saha vitakkenāti savitakko, vitakkena saha yo vattatīti vā savitakko, samādhi.",
  "anya-e0201n0:2448_0": "Ettha ca ‘saha vitakkenā’ti ettha paṭhamāvibhattiyā atthabhūto aññapadattho vākyasāmatthiyena",
  "anya-e0201n0:2448_1": "sijjhati. Na hi kriyākārakarahitaṃ vākyaṃ nāma sambhavati, iminā suttena sahapada,",
  "anya-e0201n0:2448_2": "vitakkapadānaṃ samādhisaṅkhātena aññapadatthena ekatthībhāvo hoti, ekatthībhāve ca",
  "anya-e0201n0:2448_3": "honte vākye ṭhitānaṃ aññapadānaṃ vibhattīnañca sabbe atthā ekatthabhūtena samāsena",
  "anya-e0201n0:2448_4": "vuttā nāma honti, aññapadāni ca vibhattiyo ca vuttatthā nāma, vuttatthānañca attharahitattā",
  "anya-e0201n0:2448_5": "payogakiccaṃ natthi, tasmā ‘ekatthatāya’nti suttena vibhattīnaṃ lopo, evaṃ sabbasamāsesu",
  "anya-e0201n0:2448_6": "vākyedissamānānaṃ ya, ta, eta, ima, iti, eva, iva, viya, ca, vāiccādīnaṃ aññapadānaṃ",
  "anya-e0201n0:2448_7": "mahāvuttisuttena lopo, vibhattīnañca lope sati sarantānaṃ byañjanantānañca samāsapadānaṃ",
  "anya-e0201n0:2448_8": "sayameva pakatibhāvo, idha pana ‘sahassa soññatthe’ti suttena sahasaddassa sattaṃ,",
  "anya-e0201n0:2448_9": "tato syādyuppatti, savitakko samādhi, savitakkā samādhayo, savitakkā paññā, savitakkā",
  "anya-e0201n0:2448_10": "paññāyo, savitakkaṃ jhānaṃ, savitakkāni jhānāni iccādinā sabbaliṅga, vibhatti, vacanehi",
  "anya-e0201n0:2448_11": "yojetvā payogasiddhi veditabbā.",
  "anya-e0201n0:2449_0": "Upamānapubbapado yathā? Kāyabyāmānaṃ samapamāṇattā nigrodho iva parimaṇḍalo nigrodhaparimaṇḍalo,",
  "anya-e0201n0:2449_1": "nigrodho iva vā parimaṇḍalo yo hotīti so nigrodhaparimaṇḍalo, rājakumāro, saṅkho",
  "anya-e0201n0:2449_2": "iva paṇḍaro saṅkhapaṇḍaro, kāko iva sūro kākasūro, sattānaṃ paññācakkhupaṭilābhakaraṇena",
  "anya-e0201n0:2449_3": "tesaṃ cakkhu viya bhūtoti cakkhubhūto, lokuttaradhammapaṭilābhakaraṇena tesaṃ dhammo",
  "anya-e0201n0:2449_4": "viya bhūtoti dhammabhūto, niccasommahadayatāya brahmā viya bhūtoti brahmabhūto, andho",
  "anya-e0201n0:2449_5": "viya bhūto ayanti andhabhūto iccādi.",
  "anya-e0201n0:2450_0": "Saṅkhyobhayapado yathā? Dve vā tayo vā pattā dvittippattā, idha vāsaddāyeva aññapadāni",
  "anya-e0201n0:2450_1": "nāma, aniyamabhūto tesaṃ attho aññapadattho nāma. Dvīhaṃ vā tīhaṃ vā dvīhatīhaṃ,",
  "anya-e0201n0:2450_2": "cha vā pañca vā vācā chappañcavācā. Evaṃ sattaṭṭhamāsā, ekayojanadviyojanāni iccādi.",
  "anya-e0201n0:2451_0": "Disantarāḷattho yathā? Dakkhiṇassā ca pubbassā ca yadantarāḷaṃ hoti sā dakkhiṇapubbā.",
  "anya-e0201n0:2451_1": "Evaṃ pubbuttarā, pacchimuttarā, aparadakkhiṇā, mahāvuttinā pubbapade rassattaṃ. Dakkhiṇā",
  "anya-e0201n0:2451_2": "ca sā pubbā cāti dakkhiṇapubbā iccādinā kammadhārayopi yujjati.",
  "anya-e0201n0:2452": "Byatihāralakkhaṇe ka. 328; rū. 352; nī. 708 –",
  "anya-e0201n0:2453": "354. Tattha gahetvā tena paharitvā yuddhe sarūpaṃ.",
  "anya-e0201n0:2454": "Sattamyantaṃ tatiyantañca samānarūpaṃ syādyantapadaṃ tattha gahetvā tena paharitvā yuddhe aññapadatthe ekatthaṃ hoti vā.",
  "anya-e0201n0:2455": "355. Ṅi vītihāre ka. 404; rū. 370.",
  "anya-e0201n0:2456": "Aññapadatthavisaye kriyābyatihāre gamyamāne padante ṅānubandho ipaccayo hoti, ettha ikāro rasso eva.",
  "anya-e0201n0:2457": "356. Ṅi smiṃca ka. 403; rū. 354.",
  "anya-e0201n0:2458": "Vipaccayante uttarapade pare pubbapadantassa āttaṃ hoti.",
  "anya-e0201n0:2459": "Kesesu ca kesesu ca gahetvā idaṃ yuddhaṃ pavattatīti kesākesi, daṇḍehi ca daṇḍehi ca paharitvā idaṃ yuddhaṃ pavattatīti daṇḍādaṇḍi. Evaṃ muṭṭhāmuṭṭhi, musalāmusali.",
  "anya-e0201n0:2460": "Iti paṭhamābahubbīhi.",
  "anya-e0201n0:2461": "Dutiyābahubbīhi",
  "anya-e0201n0:2462": "Āgatā samaṇā imaṃ saṅghārāmaṃ soyaṃ āgatasamaṇo, saṅghārāmo. Ettha ca samāsapadassa attho duvidho vāccattho, abhidheyyattho cāti.",
  "anya-e0201n0:2463": "Tattha saṅghārāmassa samaṇehi pattabbabhāvasaṅkhātā kammasatti vāccattho nāma, sattimantabhūto saṅghārāmo abhidheyyattho nāma.",
  "anya-e0201n0:2464_0": "Tattha āgatasamaṇasaddo vāccatthameva ujuṃ vadati, na abhidheyyatthaṃ, āgatasamaṇoti",
  "anya-e0201n0:2464_1": "sutvā samaṇehi pattabbabhāvamattaṃ jānāti, saṅghārāmadabbaṃ na jānātīti vuttaṃ hoti,",
  "anya-e0201n0:2464_2": "tasmā tassaṃ abhidheyyattho aññena saṅghārāmasaddena ācikkhiyati, vāccatthassa pana",
  "anya-e0201n0:2464_3": "tena ujuṃ vuttattā puna vattabbābhāvato dutiyāvibhattiyā ācikkhanakiccaṃ natthi,",
  "anya-e0201n0:2464_4": "tasmā saṅghārāmapade dutiyāvibhattisambhavo natthi, liṅgatthamattavisayā paṭhamāvibhatti",
  "anya-e0201n0:2464_5": "eva pavattati, puna padantarasambandhe sati “saṅghārāmaṃ passati āgatasamaṇaṃ, saṅghārāmena",
  "anya-e0201n0:2464_6": "gāmo sobhati āgatasamaṇena, saṅghārāmassa pūjeti āgatasamaṇassā”tiādinā tato sabbā",
  "anya-e0201n0:2464_7": "vibhattiyo pavattanti. Esa nayo sabbesu vācakapadesu netabboti.",
  "anya-e0201n0:2465_0": "Āgatasamaṇā sāvatthi, āgatasamaṇaṃ jetavanaṃ, āgacchanti samaṇā imanti vā āgatasamaṇo,",
  "anya-e0201n0:2465_1": "vihāro. Ārūḷhā vānarā imaṃ rukkhanti ārūḷhavānaro, rukkho. Sampattā gāmikā yaṃ gāmanti",
  "anya-e0201n0:2465_2": "sampattagāmiko. Evaṃ paviṭṭhagāmiko iccādi.",
  "anya-e0201n0:2466": "Iti dutiyābahubbīhi.",
  "anya-e0201n0:2467": "Tatiyābahubbīhi",
  "anya-e0201n0:2468_0": "Jitāni indriyāni yenāti jitindriyo, samaṇo. Diṭṭho catusaccadhammo yenāti diṭṭhadhammo.",
  "anya-e0201n0:2468_1": "Evaṃ pattadhammo, viditadhammo, pariyogāḷhadhammo, katāni catumaggakiccāni yenāti",
  "anya-e0201n0:2468_2": "katakicco, bahuvacane sati katāni kiccāni yehi te katakiccā, arahanto. Dhammena adhigatā",
  "anya-e0201n0:2468_3": "bhogā yenāti dhammādhigatabhogo, puriso. Evaṃ adhammādhigatabhogo. Evaṃ kattari.",
  "anya-e0201n0:2468_4": "Karaṇe pana chinno rukkho yenāti chinnarukkho, pharasu iccādi.",
  "anya-e0201n0:2469": "Iti tatiyābahubbīhi.",
  "anya-e0201n0:2470": "Catutthībahubbīhi",
  "anya-e0201n0:2471_0": "Dinno suṅko yassa rañño soyaṃ dinnasuṅko, upanītaṃ bhojanaṃ yassāti upanītabhojano,",
  "anya-e0201n0:2471_1": "natthi tulo etassāti atulo, ‘ṭa nañssā’ti na-kārassa ṭattaṃ, natthi paṭipuggalo yassāti",
  "anya-e0201n0:2471_2": "appaṭipuggalo, natthi sīlaṃ assāti dussīlo, natthi paṭisandhipaññā assāti duppañño,",
  "anya-e0201n0:2471_3": "‘ghapassantassāppadhānassā’ti suttena ghasaññassa āssa rassattaṃ. Natthi sīlaṃ assāti",
  "anya-e0201n0:2471_4": "nissīlo, nippañño, apañño, virūpaṃ mukhaṃ assāti dummukho. Evaṃ dummano, dubbaṇṇo,",
  "anya-e0201n0:2471_5": "natthi attano uttaro adhiko yassāti anuttaro, ‘ana sare’ti suttena nassa ana.",
  "anya-e0201n0:2472_0": "Idha bāhiratthabahubbīhi nāma vuccati, sattāhaṃ parinibbutassa assāti sattāhaparinibbuto,",
  "anya-e0201n0:2472_1": "aciraṃ parinibbutassa assāti aciraparinibbuto, māso jātassa assāti māsajāto, dvemāsajāto,",
  "anya-e0201n0:2472_2": "eko māso abhisittassa assa raññoti ekamāsābhisitto, ekāhaṃ matassa assāti ekāhamataṃ.",
  "anya-e0201n0:2472_3": "Evaṃ dvīhamataṃ, tīhamataṃ, ekāhaṃ paṭicchannāya assāti ekāhappaṭicchannā. Evaṃ dvīhappaṭicchannā,",
  "anya-e0201n0:2472_4": "āpatti. Yojanaṃ gatassa assāti yojanagato, dviyojanagato iccādi.",
  "anya-e0201n0:2473": "Iti catutthībahubbīhi.",
  "anya-e0201n0:2474": "Pañcamībahubbīhi",
  "anya-e0201n0:2475": "Niggatā janā asmā gāmāti niggatajano, apagataṃ kāḷakaṃ itoti apagatakāḷako, paṭo. Apagatakāḷakaṃ, vatthaṃ. Apetaṃ viññāṇaṃ yamhāti apetaviññāṇaṃ, matasarīraṃ iccādi.",
  "anya-e0201n0:2476": "Iti pañcamībahubbīhi.",
  "anya-e0201n0:2477": "Chaṭṭhībahubbīhi",
  "anya-e0201n0:2478_0": "Chinno hattho yassa soti chinnahattho, hatthacchinno, jāto chando yassāti jātachando,",
  "anya-e0201n0:2478_1": "chandajāto, sañjātaṃ pītisomanassaṃ yassāti sañjātapītisomanasso, pītisomanassasañjāto,",
  "anya-e0201n0:2478_2": "visuddhaṃ sīlaṃ yassāti visuddhasīlo, sīlavisuddho, mahanto kāyo yassāti mahākāyo.",
  "anya-e0201n0:2479_0": "Idha upamānapubbapado nāma vuccati, suvaṇṇassa viya vaṇṇo yassāti suvaṇṇavaṇṇo, brahmuno",
  "anya-e0201n0:2479_1": "viya saro yassāti brahmassaro, nāgassa viya gati assāti nāgagati. Evaṃ sīhagati,",
  "anya-e0201n0:2479_2": "nāgavikkamo, sīhavikkamo, sīhassa viya hanu assāti sīhahanu, eṇissa viya jaṅghā yassāti",
  "anya-e0201n0:2479_3": "eṇijaṅgho, usabhassa viya assa khandhoti usabhakkhandho iccādi.",
  "anya-e0201n0:2480_0": "Rūpaṃ vuccati sabhāvo, yādisaṃ rūpaṃ assāti yathārūpaṃ. Evaṃ tathārūpaṃ, evaṃ rūpaṃ",
  "anya-e0201n0:2480_1": "assāti evarūpaṃ, bindulopo. Evaṃ ādi assāti evamādi. Tathā iccādi, iccevamādi, īdisaṃ",
  "anya-e0201n0:2480_2": "nāmaṃ yassāti itthannāmo, evaṃnāmo, kīdisaṃ nāmaṃ yassāti kinnāmo, ‘konāmo’ti ettha",
  "anya-e0201n0:2480_3": "mahāvuttinā kiṃsaddassa kottaṃ.",
  "anya-e0201n0:2481_0": "Ko samudayo yassa dhammassāti kiṃsamudayo, kā jāti yassāti kiṃjātiko, kiṃnidānaṃ",
  "anya-e0201n0:2481_1": "yassāti kiṃnidāno, kati vassāni yassāti kativasso, ko attho assāti kimatthaṃ, vacanaṃ.",
  "anya-e0201n0:2481_2": "‘Kvattho’ti mahāvuttinā kiṃsaddassa kottaṃ, yādiso attho assāti yadattho, tādiso",
  "anya-e0201n0:2481_3": "attho assāti tadattho, ediso attho yassa vinayassāti etadattho, vinayo. Etadatthā,",
  "anya-e0201n0:2481_4": "vinayakathā. Etadatthaṃ, sotāvadhānaṃ iccādi.",
  "anya-e0201n0:2482": "Iti chaṭṭhībahubbīhi.",
  "anya-e0201n0:2483": "Sattamībahubbīhi",
  "anya-e0201n0:2484_0": "Sampannāni sassāni yasmiṃ janapade soyaṃ sampannasasso, sulabhā bhikkhā yasmiṃ janapade",
  "anya-e0201n0:2484_1": "soyaṃ subhikkho, dullabhā bhikkhā yasminti dubbhikkho, bahavo gāmā asmiṃ janapadeti",
  "anya-e0201n0:2484_2": "bahugāmo. Evaṃ bahujano, gāmo. Natthi gāmakhettaṃ yasmiṃ araññe tayidaṃ agāmakaṃ,",
  "anya-e0201n0:2484_3": "samāsante ko. Saṃvijjanti manussā yasmiṃ gāme samanusso, na vijjanti manussā yasmiṃ",
  "anya-e0201n0:2484_4": "gāme amanusso iccādi.",
  "anya-e0201n0:2485": "Iti sattamībahubbīhi.",
  "anya-e0201n0:2486": "Bhinnādhikaraṇabahubbīhi",
  "anya-e0201n0:2487_0": "Bhinnādhikaraṇabahubbīhi nāma vuccati, ekarattiṃ vāso assāti ekarattivāso, samānena",
  "anya-e0201n0:2487_1": "janena saddhiṃ vāso assāti samānavāso, ubhato kammato uppannaṃ byañjanadvayaṃ assāti",
  "anya-e0201n0:2487_2": "ubhatobyañjano, aluttasamāso. Evaṃ kaṇṭhasmiṃ kāḷo assāti kaṇṭhekāḷo, urasmiṃ lomāni",
  "anya-e0201n0:2487_3": "assāti urasilomo, yassa hatthe patto atthīti pattahattho. Evaṃ asihattho, daṇḍahattho,",
  "anya-e0201n0:2487_4": "chattaṃ pāṇimhi assāti chattapāṇi. Evaṃ satthapāṇi, daṇḍapāṇi, vajirapāṇi, dāne ajjhāsayo",
  "anya-e0201n0:2487_5": "assāti dānajjhāsayo, dānādhimuttiko, buddhesu bhatti assāti buddhabhattiko, buddhe",
  "anya-e0201n0:2487_6": "gāravo assāti buddhagāravo, dhammagāravo iccādi.",
  "anya-e0201n0:2488": "Tipadabahubbīhi",
  "anya-e0201n0:2489_0": "Tipadabahubbīhi nāma vuccati, parakkamena adhigatā sampadā yehi te parakkamādhigatasampadā,",
  "anya-e0201n0:2489_1": "dhammena adhigatā bhogā yehi te dhammādhigatabhogā, oṇīto pattamhā pāṇi yena so oṇītapattapāṇi,",
  "anya-e0201n0:2489_2": "sīhassa pubbaddhaṃ viya kāyo assāti sīhapubbaddhakāyo, mattā bahavo mātaṅgā yasmiṃ",
  "anya-e0201n0:2489_3": "vaneti mattabahumātaṅgaṃ iccādi.",
  "anya-e0201n0:2490": "Bahubbīhisamāso niṭṭhito.",
  "anya-e0201n0:2491": "Dvandasamāsa",
  "anya-e0201n0:2492": "Atha dvandasamāso dīpiyate.",
  "anya-e0201n0:2493": "Dve ca dve ca padāni dvandā, dve ca dve ca atthā vā dvandā, mahāvuttinā dvinnaṃ dvisaddānaṃ dvandādeso. Dvandasaddasadisattā sabbo cāyaṃ samāso dvandoti vuccati.",
  "anya-e0201n0:2494_0": "Atha vā dve avayavā andiyanti bandhiyanti etthāti dvando, yugaḷassetaṃ nāmaṃ “pādadvandaṃ",
  "anya-e0201n0:2494_1": "munindassa, vandāmi sirasāmaha”nti ettha viya, idha pana padayugaḷaṃ atthayugaḷañca",
  "anya-e0201n0:2494_2": "gayhati. Ubhayapadatthapadhāno hi dvando.",
  "anya-e0201n0:2495_0": "Ettha siyā – yadi ubhayapadatthappadhāno dvando, evañca sati dvande kathaṃ ekatthībhāvalakkhaṇaṃ",
  "anya-e0201n0:2495_1": "siyāti? Vuccate – abhinnavidheyyatthattā. Vacanapathañhi patvā kattubhāvakammabhāvādiko",
  "anya-e0201n0:2495_2": "vidheyyattho eva padānaṃ accantappadhānattho hoti vacanavākyasampattiyā padhānaṅgattā,",
  "anya-e0201n0:2495_3": "so ca vidheyyattho dvandepi abhinno eva hoti. Tathā hi “sāriputtamoggallānā gacchanti,",
  "anya-e0201n0:2495_4": "sāriputtamoggallāne passati” iccādīsu dve atthā ekavibhattiyā visayā hutvā ekakattu,",
  "anya-e0201n0:2495_5": "ekakammādibhāvena ekattaṃ gacchanti, evaṃ dvandepi dvinnaṃ tiṇṇaṃ bahunnaṃ vā padānaṃ",
  "anya-e0201n0:2495_6": "ekatthībhāvalakkhaṇaṃ labbhatiyevāti.",
  "anya-e0201n0:2496": "357. Catthe ka. 329; rū. 357; nī. 709.",
  "anya-e0201n0:2497": "Anekaṃ syādyantapadaṃ casaddassa atthe ekatthaṃ hoti vā.",
  "anya-e0201n0:2498": "Ettha ca samuccayo, anvācayo, itarītarayogo, samāhāroti cattāro casaddatthā honti.",
  "anya-e0201n0:2499_0": "Tattha samuccayo yathā? Cīvarañca piṇḍapātañca senāsanañca detīti. Anvācayo yathā?",
  "anya-e0201n0:2499_1": "Dānañca deti, sīlañca rakkhatīti. Ime dve casaddatthā vākyadvande eva labbhanti,",
  "anya-e0201n0:2499_2": "na samāsadvande padānaṃ aññamaññaṃ nirapekkhattāti vadanti. Taṃ anvācaye yujjati",
  "anya-e0201n0:2499_3": "nānākriyāpekkhattā, samuccaye pana “cīvarañca piṇḍapātañca senāsanañca detī”ti vā",
  "anya-e0201n0:2499_4": "“cīvarapiṇḍapātasenāsanāni detī”ti vā evaṃ dvidhāpi yojetuṃ yujjatiyeva “lābhī hoti",
  "anya-e0201n0:2499_5": "cīvarapiṇḍapātasenāsanagilānapaccayabhesajjaparikkhārāna”nti ma. ni. 1.65 pāḷidassanato.",
  "anya-e0201n0:2499_6": "Anvācayopi vā samāsadvande no na labbhati “mālāgandhavilepanadhāraṇamaṇḍanavibhūsanaṭṭhānā”ti",
  "anya-e0201n0:2499_7": "dī. ni. 1.10 pāḷidassanato. Evaṃ pana yujjeyya – casaddattho ekakriya, nānākriyāpekkhanabhedena",
  "anya-e0201n0:2499_8": "duvidho hoti samuccayo, anvācayo cāti, tesu ca ekeko avayavappadhāna, samudāyappadhānabhedena",
  "anya-e0201n0:2499_9": "duvidho hoti itarītarayogo, samāhāro cāti. Tattha itarītarayoge avayavappadhānattā",
  "anya-e0201n0:2499_10": "sabbavibhattīsu bahuvacanameva yujjati.",
  "anya-e0201n0:2500_0": "Dvande paṇītataraṃ pubbe nipatati. Sāriputto ca moggallāno ca sāriputtamoggallānā,",
  "anya-e0201n0:2500_1": "sāriputtamoggallāne, sāriputtamoggallānehi iccādi. Evaṃ samaṇabrāhmaṇā, brāhmaṇagahapatikā,",
  "anya-e0201n0:2500_2": "khattiyabrāhmaṇā, devamanussā, candimasūriyā.",
  "anya-e0201n0:2501": "Appakkhara, bahvakkharesu appakkharaṃ kvaci pubbaṃ hoti, gāmanigamā, gāmajanapadā iccādi.",
  "anya-e0201n0:2502": "Kvaci ivaṇṇu’vaṇṇantā pubbe honti, aggi ca dhūmo ca aggidhūmā, rattidivā, dhātuliṅgāni.",
  "anya-e0201n0:2503": "Avaṇṇantesu sarādipadaṃ pubbaṃ hoti, attho ca dhammo ca atthadhammā, dhammatthā vā iccādi.",
  "anya-e0201n0:2504": "Ayañca niyamo dvipadadvandesu yebhuyyena labbhati, bahupadadvandesu na labbhati.",
  "anya-e0201n0:2505": "Samāhāradvande –",
  "anya-e0201n0:2506": "358. Samāhāre napuṃsakaṃ ka. 322; rū. 359; nī. 700.",
  "anya-e0201n0:2507_0": "Catthe samāhāre ekatthapadaṃ napuṃsakaṃ hoti, ekavacanantattaṃ pana samāhāravacaneneva",
  "anya-e0201n0:2507_1": "siddhaṃ, ayañca samāhāro pāṇyaṅgādīnaṃ dvandesu niccaṃ labbhati, rukkhatiṇādīnaṃ",
  "anya-e0201n0:2507_2": "dvandesu vikappena labbhati.",
  "anya-e0201n0:2508": "Tattha niccaladdhesu tāva pāṇyaṅgadvande –",
  "anya-e0201n0:2509_0": "Cakkhu ca sotañca cakkhusotaṃ, mukhañca nāsikā ca mukhanāsikaṃ, ‘syādīsu rasso’ti",
  "anya-e0201n0:2509_1": "rassattaṃ. Hanu ca gīvā ca hanugīvaṃ. Evaṃ kaṇṇanāsaṃ, chavi ca maṃsañca lohitañca",
  "anya-e0201n0:2509_2": "chavimaṃsalohitaṃ, nāmañca rūpañca nāmarūpaṃ, jarā ca maraṇañca jarāmaraṇaṃ. Bahulādhikārā",
  "anya-e0201n0:2509_3": "kvaci vikapparūpampi dissati, hatthā ca pādā ca hatthapādaṃ, hatthapādā vā iccādi.",
  "anya-e0201n0:2510": "Tūriyaṅgadvande –",
  "anya-e0201n0:2511": "Naccañca gītañca vāditañca naccagītavāditaṃ. Evaṃ sammatāḷaṃ, ‘samma’nti kaṃsatāḷaṃ, ‘tāḷa’nti hatthatāḷaṃ, saṅkho ca paṇavo ca ḍiṇḍimo ca saṅkhapaṇavaḍiṇḍimaṃ iccādi.",
  "anya-e0201n0:2512": "Yoggaṅgadvande –",
  "anya-e0201n0:2513": "Phālo ca pācanañca phālapācanaṃ, yugañca naṅgalañca yuganaṅgalaṃ iccādi.",
  "anya-e0201n0:2514": "Senaṅgadvande –",
  "anya-e0201n0:2515": "Hatthino ca assā ca hatthiassaṃ. Evaṃ rathapattikaṃ, asi ca cammañca asicammaṃ. ‘Camma’nti saraparittāṇaphalakaṃ, dhanu ca kalāpo ca dhanukalāpaṃ iccādi.",
  "anya-e0201n0:2516": "Khuddakapāṇadvande –",
  "anya-e0201n0:2517": "Ḍaṃsā ca makasā ca ḍaṃsamakasaṃ. Evaṃ kunthakipillikaṃ su. ni. 607, kīṭapaṭaṅgaṃ iccādi.",
  "anya-e0201n0:2518": "Niccaveridvande –",
  "anya-e0201n0:2519": "Ahi ca nakulo ca ahinakulaṃ, biḷāro ca mūsikā ca biḷāramūsikaṃ, rassattaṃ. Kākolūkaṃ, sappamaṇḍūkaṃ, nāgasupaṇṇaṃ iccādi.",
  "anya-e0201n0:2520": "Sabhāgadvande –",
  "anya-e0201n0:2521_0": "Sīlañca paññāṇañca sīlapaññāṇaṃ, samatho ca vipassanā ca samathavipassanaṃ, vijjā",
  "anya-e0201n0:2521_1": "ca caraṇañca vijjācaraṇaṃ. Evaṃ satisampajaññaṃ, hiriottappaṃ, uddhaccakukkuccaṃ,",
  "anya-e0201n0:2521_2": "thinamiddhaṃ iccādi.",
  "anya-e0201n0:2522": "Vividhaviruddhadvande –",
  "anya-e0201n0:2523": "Kusalākusalaṃ, sāvajjānavajjaṃ, kaṇhasukkaṃ, hīnapaṇītaṃ, chekabālaṃ iccādi.",
  "anya-e0201n0:2524": "Ekasaṅgītidvande –",
  "anya-e0201n0:2525": "Dīgho ca majjhimo ca dīghamajjhimaṃ, aṅguttarasaṃyuttakaṃ, khandhakavibhaṅgaṃ iccādi.",
  "anya-e0201n0:2526": "Saṅkhyāparimāṇadvande –",
  "anya-e0201n0:2527": "Ekakadukaṃ, dukatikaṃ, tikacatukkaṃ, catukkapañcakaṃ iccādi.",
  "anya-e0201n0:2528": "Pacanacaṇḍāladvande –",
  "anya-e0201n0:2529": "Orabbhikā ca sūkarikā ca orabbhikasūkarikaṃ. Evaṃ sākuṇikamāgavikaṃ, sapākacaṇḍālaṃ, venarathakāraṃ, pukkusachavaḍāhakaṃ iccādi.",
  "anya-e0201n0:2530": "Liṅgavisabhāgadvande –",
  "anya-e0201n0:2531": "Itthipumaṃ, dāsidāsaṃ iccādi.",
  "anya-e0201n0:2532": "Disādvande –",
  "anya-e0201n0:2533": "Pubbā ca aparā ca pubbāparaṃ. Evaṃ dakkhiṇuttaraṃ, pubbadakkhiṇaṃ, pubbuttaraṃ, aparadakkhiṇaṃ, aparuttaraṃ.",
  "anya-e0201n0:2534": "Nadīdvande –",
  "anya-e0201n0:2535": "Gaṅgāyamunaṃ, mahisarabhu, sabbattha napuṃsakattā ante dīghānaṃ rassattaṃ sattasu vibhattīsu ekavacanantañca.",
  "anya-e0201n0:2536": "Iti niccasamāhārarāsi.",
  "anya-e0201n0:2537": "Vikappaladdhesu ka. 323; rū. 360; nī. 701 tiṇavisesadvande –",
  "anya-e0201n0:2538": "Usīrāni ca bīraṇāni ca usīrabīraṇaṃ, usīrabīraṇā. Evaṃ muñjapabbajaṃ, muñjapabbajā, kāsakusaṃ, kāsakusā.",
  "anya-e0201n0:2539": "Rukkhavisesadvande –",
  "anya-e0201n0:2540_0": "Khadiro ca palāso ca khadirapalāsaṃ, khadirapalāsā, dhavo ca assakaṇṇo ca dhavassakaṇṇaṃ,",
  "anya-e0201n0:2540_1": "dhavassakaṇṇā, pilakkhanigrodhaṃ, pilakkhanigrodhā, assatthakapītanaṃ kapitthanaṃ",
  "anya-e0201n0:2540_2": "(katthaci), assatthakapītanā, sākasālaṃ, sākasālā.",
  "anya-e0201n0:2541": "Pasuvisesadvande –",
  "anya-e0201n0:2542_0": "Gajā ca gavajā ca gajagavajaṃ, gajagavajā, gomahisaṃ, gomahisā, eṇeyyavarāhaṃ, eṇeyyavarāhā,",
  "anya-e0201n0:2542_1": "ajeḷakaṃ, ajeḷakā, kukkuṭasūkaraṃ, kukkuṭasūkarā, hatthigavassavaḷavaṃ, hatthigavassavaḷavā.",
  "anya-e0201n0:2543": "Sakuṇavisesadvande –",
  "anya-e0201n0:2544": "Haṃsabilavaṃ, haṃsabilavā, kāraṇḍavacakkavākaṃ, kāraṇḍavacakkavākā, bakabalākaṃ, bakabalākā.",
  "anya-e0201n0:2545": "Dhanadvande –",
  "anya-e0201n0:2546": "Hiraññasuvaṇṇaṃ, hiraññasuvaṇṇā, maṇi ca saṅkho ca muttā ca veḷuriyañca maṇisaṅkhamuttaveḷuriyaṃ, maṇisaṅkhamuttaveḷuriyā, jātarūparajataṃ, jātarūparajatā.",
  "anya-e0201n0:2547": "Dhaññadvande –",
  "anya-e0201n0:2548": "Sāliyavaṃ, sāliyavā, tilamuggamāsaṃ, tilamuggamāsā, nipphāvakulatthaṃ, nipphāvakulatthā.",
  "anya-e0201n0:2549": "Byañjanānaṃ dvande –",
  "anya-e0201n0:2550": "Macchamaṃsaṃ, macchamaṃsā, sākasūpaṃ, sākasūpā, gabyamāhisaṃ, gabyamāhisā, eṇeyyavārāhaṃ, eṇeyyavārāhā, migamāyūraṃ, migamāyūrā.",
  "anya-e0201n0:2551": "Janapadadvande –",
  "anya-e0201n0:2552": "Kāsikosalaṃ, kāsikosalā, vajjimallaṃ, vajjimallā, cetavaṃsaṃ, cetavaṃsā, majjhañca sūrasenañca majjhasūrasenaṃ, majjhasūrasenā, kurupañcālaṃ, kurupañcālā.",
  "anya-e0201n0:2553": "Iti vikappasamāhārarāsi.",
  "anya-e0201n0:2554": "Dvandasamāso niṭṭhito.",
  "anya-e0201n0:2555": "Visesavidhāna",
  "anya-e0201n0:2556": "Idāni pubbe vuttāni avuttāni ca chasu samāsesu visesavidhānāni vuccante.",
  "anya-e0201n0:2557": "Napuṃsakekattaṃ, samāsantarasso, pumbhāvātideso, samāsante ka, samāsante a, nānādeso, abyayo, saṅkhyā.",
  "anya-e0201n0:2558": "Napuṃsakekattarāsi",
  "anya-e0201n0:2559": "Tattha sabbo abyayībhāvo napuṃsakaliṅgo eva, samāhārabhūtā digu, dvandā napuṃsakā ca ekattasaṅkhyā ca.",
  "anya-e0201n0:2560": "359. Kvacekattañca chaṭṭhiyā ka. 327; rū. 351; nī. 704; caṃ. 2.2.69-73; pā. 2.4.22-25.",
  "anya-e0201n0:2561": "Chaṭṭhīsamāse kvaci napuṃsakattaṃ ekattañca hoti.",
  "anya-e0201n0:2562_0": "Chāyā, sabhāsvevāyaṃ vidhi, salabhānaṃ chāyā salabhacchāyaṃ …sabhacchāyaṃ (mūlapāṭhe).",
  "anya-e0201n0:2562_1": "Evaṃ sakaṭacchāyaṃ, gharacchāyaṃ. Idha na hoti, rukkhacchāyā, pabbatacchāyā. Sabhāsadde",
  "anya-e0201n0:2562_2": "amanussasabhāsvevāyaṃ vidhi, brahmūnaṃ sabhā brahmasabhaṃ. Evaṃ devasabhaṃ, indasabhaṃ,",
  "anya-e0201n0:2562_3": "yakkhasabhaṃ, rakkhasasataṃ. Manussasabhāsu natthi, khattiyasabhā, rājasabhā iccādi.",
  "anya-e0201n0:2563": "Kvacīti kiṃ? Rājaparisā.",
  "anya-e0201n0:2564": "Iti napuṃsakekattarāsi.",
  "anya-e0201n0:2565": "Samāsantarassarāsi",
  "anya-e0201n0:2566": "‘Syādīsu rasso’ti suttena abyayībhāva, samāhāradigu, dvandānaṃ kassaci tappurisassa ca syādīsu rasso.",
  "anya-e0201n0:2567": "Abyayībhāve –",
  "anya-e0201n0:2568": "Upamaṇikaṃ adhitthi, upavadhu.",
  "anya-e0201n0:2569": "Samāhāradigumhi –",
  "anya-e0201n0:2570": "Catuddisaṃ, dasitthi, dasavadhu.",
  "anya-e0201n0:2571": "Samāhāradvande –",
  "anya-e0201n0:2572": "Mukhanāsikaṃ, hanugīvaṃ.",
  "anya-e0201n0:2573": "Tappurise –",
  "anya-e0201n0:2574": "Salabhacchāyaṃ, brahmasabhaṃ.",
  "anya-e0201n0:2575": "360. Ghapassantassāppadhānassa ka. 403; rū. 354; nī. 858; caṃ. 2.2.86; pā. 1.2.48.",
  "anya-e0201n0:2576": "Syādīsu antabhūtassa appadhānabhūtassa ca ghapassa rasso hoti.",
  "anya-e0201n0:2577": "Bahubbīhimhi –",
  "anya-e0201n0:2578": "Bahukañño, poso, bahuitthi, kulaṃ, bahuvadhu, kulaṃ.",
  "anya-e0201n0:2579": "Abyayībhāve –",
  "anya-e0201n0:2580": "Upamaṇikaṃ, adhitthi, upavadhu.",
  "anya-e0201n0:2581": "Antassāti kiṃ? Saddhādhano, puriso.",
  "anya-e0201n0:2582": "Appadhānassāti kiṃ? Rājakaññā, rājakumārī, brahmabandhū.",
  "anya-e0201n0:2583": "361. Gossu ka. 342; rū. 337; nī. 722; caṃ. 2.2.85; pā. 1.2.48.",
  "anya-e0201n0:2584": "Syādīsu antabhūtassa appadhānabhūtassa ca gossa u hoti.",
  "anya-e0201n0:2585": "Tiṭṭhagu cittagu.",
  "anya-e0201n0:2586": "Appadhānassāti kiṃ? Rājagavo.",
  "anya-e0201n0:2587": "Antassāti kiṃ? Gokulaṃ.",
  "anya-e0201n0:2588": "Iti samāsantarassarāsi.",
  "anya-e0201n0:2589": "Pumbhāvātidesarāsi",
  "anya-e0201n0:2590": "362. Itthiyaṃ bhāsitapumitthī pumāvekatthe ka. 331; rū. 353; nī. 714; caṃ. 5.2.29; pā. 6.3.34.",
  "anya-e0201n0:2591_0": "‘Ekatthe’ti tulyādhikaraṇe, itthiyaṃ vattamāne ekatthe uttarapade pare kadāci bhāsitapumo",
  "anya-e0201n0:2591_1": "itthiliṅgasaddo pumā iva hoti. Caturaṅgamidaṃ vidhānaṃ, pubbapadaṃ itthiliṅgañca",
  "anya-e0201n0:2591_2": "bhāsitapumañca siyā, parapadaṃ niyatitthiliṅgañca pubbapadena ekatthañca siyāti.",
  "anya-e0201n0:2592": "Dīghā jaṅghā yassa so dīghajaṅgho, puriso, dīghajaṅghā, itthī, dīghajaṅghaṃ, kulaṃ.",
  "anya-e0201n0:2593_0": "Ettha ca ye saddā katthaci pulliṅgarūpā honti, katthaci itthipaccayayuttā itthiliṅgarūpā,",
  "anya-e0201n0:2593_1": "te bhāsitapumā nāma. Dīgho maggo, dīghā ratti, gato puriso, gatā itthī, kumāro, kumārī,",
  "anya-e0201n0:2593_2": "brāhmaṇo, brāhmaṇī iccādi.",
  "anya-e0201n0:2594_0": "Ye pana itthipaccayayuttā niccaṃ itthiliṅgarūpā honti, te bhāsitapumā nāma na honti,",
  "anya-e0201n0:2594_1": "kaññā, paññā, saddhā, nadī, itthī, pathavī iccādi. Tathā sabhāvaitthiliṅgāpi niyatapunnapuṃsakaliṅgāpi",
  "anya-e0201n0:2594_2": "bhāsitapumā na honti, devatā, ratti, dhenu, vadhū, sakko, devo, brahmā, ratanaṃ, saraṇaṃ iccādi.",
  "anya-e0201n0:2595_0": "Idha pana dīghasaddo “dīgho bālāna saṃsāro”ti dha. pa. 60 ādīsu bhāsitapumo, so visesyaliṅgānugatavasena",
  "anya-e0201n0:2595_1": "idha itthipaccayayutto itthiliṅgasaddo nāma. Iminā suttena pumbhāvātidese kate tattha",
  "anya-e0201n0:2595_2": "āpaccayo antaradhāyati, ‘ghapassantassāppadhānassā’ti suttena samāsantassa ākārassa",
  "anya-e0201n0:2595_3": "rassattaṃ, kumārī bhariyā yassa so kumārabhariyo, īpaccayanivatti. Yuvati jāyā yassa",
  "anya-e0201n0:2595_4": "so yuvajāyo, tipaccayanivatti. Brahmabandhū bhariyā yassa so brahmabandhubhariyo, ūpaccayanivatti.",
  "anya-e0201n0:2596_0": "Itthiyanti kiṃ? Kumārī ratanaṃ yassa so kumārīratano, puriso, idha parapadaṃ itthiliṅgaṃ",
  "anya-e0201n0:2596_1": "na hoti, tasmā pumbhāvātideso na kātabbo, yadi kareyya, kumāro ratanaṃ yassa kumāraratanoti",
  "anya-e0201n0:2596_2": "evaṃ aniṭṭhattho bhaveyya.",
  "anya-e0201n0:2597_0": "Ekattheti kiṃ? Kumārīsu bhatti yassa so kumārībhattiko. Evaṃ samaṇībhattiko, brāhmaṇībhattiko,",
  "anya-e0201n0:2597_1": "samāsante ko, idha parapadaṃ pubbapadena ekatthaṃ na hoti, tasmā pumbhāvātideso na",
  "anya-e0201n0:2597_2": "kātabbo, yadi kareyya, kumāresu bhatti yassa so kumārabhattikoti evaṃ aniṭṭhattho bhaveyya.",
  "anya-e0201n0:2598_0": "Itthīti kiṃ? Daṭṭhabbaṭṭhena diṭṭhi, gāmaṇikulaṃ diṭṭhi yena so gāmaṇidiṭṭhi, idha",
  "anya-e0201n0:2598_1": "gāmaṇisaddo bhāsitapumo hoti, idha pana kulavācakattā napuṃsakaliṅge tiṭṭhati, itthipaccayo",
  "anya-e0201n0:2598_2": "natthi, tasmā pumbhāvātidesakiccaṃ natthi.",
  "anya-e0201n0:2599_0": "Bhāsitapumoti kiṃ? Saddhā pakati yassa so saddhāpakatiko. Evaṃ paññāpakatiko, idha",
  "anya-e0201n0:2599_1": "pubbapadaṃ niyatitthiliṅgattā bhāsitapumaṃ na hotīti. Saddhādhano, paññādhano, saddhādhuro",
  "anya-e0201n0:2599_2": "paññādhuro iccatra duvaṅgavekallaṃ hoti.",
  "anya-e0201n0:2600_0": "Kammadhārayamhi ka. 332; rū. 343; nī. 716 pana ‘ekatthe’ti padaṃ visuṃ ekaṃ aṅgaṃ",
  "anya-e0201n0:2600_1": "na hoti anekatthassa idha asambhavato. Dīghā ca sā jaṅghā cāti dīghajaṅghā, kumārī",
  "anya-e0201n0:2600_2": "ca sā bhariyā cāti kumārabhariyā. Evaṃ khattiyakaññā, brāhmaṇakaññā, yuvati ca sā",
  "anya-e0201n0:2600_3": "bhariyā cāti yuvabhariyā, brahmabandhū ca sā bhariyā cāti brahmabandhubhariyā.",
  "anya-e0201n0:2601": "Itthiyanti kiṃ? Kumārī ca sā ratanañcāti kumārīratanaṃ. Evaṃ samaṇīpadumaṃ.",
  "anya-e0201n0:2602": "Itthīti kiṃ? Gāmaṇikulañca taṃ diṭṭhi cāti gāmaṇidiṭṭhi.",
  "anya-e0201n0:2603": "Bhāsitapumoti kiṃ? Saddhāpakati, gaṅgānadī, taṇhānadī, pathavīdhātu.",
  "anya-e0201n0:2604": "Saññāsaddesu pana caturaṅgayuttepi vidhānaṃ na hoti, nandādevī, nandāpokkharaṇī, kāyagatāsati, paṭhamāvibhatti, dutiyāvibhatti, pañcamīvibhatti, chaṭṭhīvibhatti iccādi.",
  "anya-e0201n0:2605": "363. Kvaci paccaye ka. 332; rū. 343; nī. 716; caṃ. 5.2.31; pā. 6.3.35.",
  "anya-e0201n0:2606": "Paccaye pare kadāci bhāsitapumo itthiliṅgasaddo kvaci pumāva hoti.",
  "anya-e0201n0:2607": "Byattatarā, byattatamā, ettha ca byattānaṃ itthīnaṃ atisayena byattāti byattatarā, byattatamāti attho. Evaṃ paṇḍitatarā, paṇḍitatamā iccādi.",
  "anya-e0201n0:2608": "364. Sabbādayo vuttimatte ka. 331; rū. 353; nī. 714; caṃ. 5.2.41; pā. 6.3.35.",
  "anya-e0201n0:2609": "Vuttimatte ṭhāne sabbādināmakā sabbanāmasaddā pumāva honti.",
  "anya-e0201n0:2610_0": "Sā pamukhā yassa so tappamukho. Evaṃ tappadhāno, tāya tāhi vā sampayutto taṃsampayutto.",
  "anya-e0201n0:2610_1": "Sā eva pamukhā tappamukhā. Evaṃ tappadhānā, tassā mukhaṃ tammukhaṃ, tassaṃ gāthāyaṃ",
  "anya-e0201n0:2610_2": "tāsu gāthāsu vā tatra, tāya gāthato tāhi vā gāthāhi tato, tassaṃ velāyaṃ tadā iccādi.",
  "anya-e0201n0:2611": "Ettha ca vutti nāma samāsa, taddhitā’ yādidhātupaccayanta, vibhattipaccayantānaṃ nāmaṃ.",
  "anya-e0201n0:2612": "Iti pumbhāvātidesarāsi.",
  "anya-e0201n0:2613": "Samāsantakapaccayarāsi",
  "anya-e0201n0:2614": "365. Ltitthiyūhi ko ka. 338; rū. 356; nī. 725; caṃ. 4.4.140; pā. 5.4.152.",
  "anya-e0201n0:2615": "Aññapadatthavisaye kattuiccādīhi ltupaccayantehi itthiyaṃ ī, ūkārantehi ca bahulaṃ kapaccayo hoti.",
  "anya-e0201n0:2616_0": "Bahavo kattāro yasmiṃ dese so bahukattuko. Evaṃ bahuvattuko, bahukā nadiyo yasmiṃ",
  "anya-e0201n0:2616_1": "dese so bahunadiko. Evaṃ bahuitthiko, gāmo, bahuitthikā, sabhā, bahuitthikaṃ, kulaṃ.",
  "anya-e0201n0:2616_2": "Evaṃ bahukumārikaṃ, bahubrahmabandhuko.",
  "anya-e0201n0:2617": "Ettha ca ‘brahmabandhū’ti rassapadaṃ brāhmaṇaṃ vadati, dīghapadaṃ brāhmaṇiṃ vadati, kapaccaye pare dīghānaṃ mahāvuttinā rassattaṃ icchanti.",
  "anya-e0201n0:2618": "Bahulanti kiṃ? Bahukattā, gāmo.",
  "anya-e0201n0:2619": "366. Vāññato ka. 338; rū. 356; nī. 725; caṃ. 6.2.72; pā. 5.4.152.",
  "anya-e0201n0:2620": "Aññapadatthavisaye ltitthiyūhi aññato avaṇṇivaṇṇuvaṇṇantehi bahulaṃ kapaccayo hoti vā.",
  "anya-e0201n0:2621": "Avaṇṇantamhā tāva –",
  "anya-e0201n0:2622": "Agāmakaṃ, araññaṃ, bahugāmako, janapado, sasotako, asotako, salomako, sapakkhako, bahumālako, bahumālo, bahumāyako, bahumāyo.",
  "anya-e0201n0:2623": "Ivaṇṇantamhā –",
  "anya-e0201n0:2624": "Sundarā diṭṭhi yassa so sammādiṭṭhiko, sammādiṭṭhi, micchādiṭṭhiko, micchādiṭṭhi, matapatikā, itthī, saddhāpakatiko, paññāpakatiko, bahuhatthiko, bahudaṇḍiko.",
  "anya-e0201n0:2625": "Uvaṇṇantamhā –",
  "anya-e0201n0:2626": "Sahetuko, ahetuko, sacakkhuko, acakkhuko, sabhikkhuko, abhikkhuko, dīghāyuko, appāyuko, bahudhenuko, vajo, bahurattaññuko, bhikkhusaṅgho.",
  "anya-e0201n0:2627": "Itthiliṅge kamhi pare akārassa mahāvuttinā vā ‘adhātussa ke…’ti suttena vā bahulaṃ ikārattaṃ hoti, bahuputtikā, itthī, bahuputtakā vā, ekaputtikā, ekaputtakā iccādi.",
  "anya-e0201n0:2628": "Iti samāsantakapaccayarāsi.",
  "anya-e0201n0:2629": "Samāsantaapaccayarāsi",
  "anya-e0201n0:2630": "367. Samāsanta ka. 337; rū. 350; nī. 722; caṃ. 4.4.52; pā. 5.4.68; ‘tva’ (bahūsu).",
  "anya-e0201n0:2631": "‘Samāsanto+a’ iti dvipadamidaṃ, samāsanto hutvā apaccayo hotīti attho. Adhikārasuttamidaṃ.",
  "anya-e0201n0:2632": "368. Pāpādīhi bhūmiyā ka. 337; rū. 350; nī. 722; caṃ. 4.4.72; …pe… 5.4.75; ‘godāvarīnaṃ’ (bahūsu).",
  "anya-e0201n0:2633": "Pāpādīhi parāya bhūmiyā samāsanto ahoti, ‘bhūmisaddassā’ti vattabbe niyatitthiliṅgadassanatthaṃ ‘bhūmiyā’ti vuttaṃ. Evaṃ aññatthapi.",
  "anya-e0201n0:2634": "Pāpānaṃ bhūmi pāpabhūmaṃ, pāpānaṃ uppattibhūmityattho, jātiyā bhūmi jātibhūmaṃ, satthujātaraṭṭhaṃ. Evaṃ pacchābhūmaṃ, majjhimadese pacchābhāgaraṭṭhaṃ.",
  "anya-e0201n0:2635": "369. Saṅkhyāhi ka. 337; rū. 350; nī. 722; caṃ. 4.4.73; pā. 5.4.75.",
  "anya-e0201n0:2636": "Saṅkhyāhi parāya bhūmiyā samāsanto a hoti.",
  "anya-e0201n0:2637_0": "Dve bhūmiyo etthāti dvibhūmo, dvibhūmako, pāsādo, dvibhūmiko vā, tisso bhūmiyo etesanti",
  "anya-e0201n0:2637_1": "vā tīsu bhūmisu pariyāpannāti vā tebhūmakā, dhammā, catubhūmakā, dhammā, tebhūmikā,",
  "anya-e0201n0:2637_2": "catubhūmikā vā. Digumhi-dve bhūmiyo dvibhūmaṃ, tisso bhūmiyo tibhūmaṃ, catasso bhūmiyo catubhūmaṃ iccādi.",
  "anya-e0201n0:2638": "370. Nadīgodhāvarīnaṃ ka. 337; rū. 350; nī. 722; caṃ. 4.4.73; pā. 5.4.75.",
  "anya-e0201n0:2639": "Saṅkhyāhi parāsaṃ nadī, godhāvarīnaṃ samāsanto a hoti.",
  "anya-e0201n0:2640": "Pañca nadiyo pañcanadaṃ, pañca vā nadiyo yasmiṃ padese so pañcanado, satta godhāvariyo sattagodhāvaraṃ.",
  "anya-e0201n0:2641": "371. Asaṅkhyehi caṅgulyānaññāsaṅkhyatthesu ka. 337; rū. 350; nī. 722; caṃ. 4.4.74; pā. 5.4.86.",
  "anya-e0201n0:2642_0": "Aññattho ca asaṅkhyattho ca aññāsaṅkhyatthā. Tattha ‘aññattho’ti aññapadattho bahubbīhisamāso,",
  "anya-e0201n0:2642_1": "‘asaṅkhyattho’ti asaṅkhyatthasamāso abyayībhāvasamāsoti vuttaṃ hoti, na aññāsaṅkhyatthā",
  "anya-e0201n0:2642_2": "anaññāsaṅkhyatthā, aññāsaṅkhyatthavajjitesu samāsesu asaṅkhyehi upasaggehi ca saṅkhyāhi",
  "anya-e0201n0:2642_3": "ca parāya aṅguliyā samāsanto a hoti. Casaddena “sugataṅgulena, pamāṇaṅgulena” iccādīni sijjhanti.",
  "anya-e0201n0:2643": "Aṅgulīhi niggataṃ niraṅgulaṃ, aṅguliyo atikkantaṃ accaṅgulaṃ, ime dve amādisamāsā, dve aṅguliyo samāhaṭāti dvaṅgulaṃ.",
  "anya-e0201n0:2644_0": "Anaññāsaṅkhyatthesūti kiṃ? Pañca aṅguliyo asminti pañcaṅguli, hattho. Aṅguliyā samīpaṃ",
  "anya-e0201n0:2644_1": "upaṅguli. “Caturaṅgulaṃ kaṇṇaṃ osāretvā mahāva. 66, aṭṭhaṅgulaṃ dantakaṭṭhaṃ, dvaṅgulaparamaṃ,",
  "anya-e0201n0:2644_2": "caturaṅgulaparamaṃ, aṭṭhaṅgulaparama”ntiādīsu ‘aṅgula’nti akārantaṃ pamāṇavācīsaddantaraṃ.",
  "anya-e0201n0:2645": "372. Dārumhaṅgulyā ka. 337; rū. 350; nī. 722; caṃ. 4.4.97; pā. 5.4.114; ‘dārumyaṅgulyā’ (bahūsu).",
  "anya-e0201n0:2646": "Dārusaṅkhāte aññapadatthe pavattāya aṅguliyā samāsanto ahoti.",
  "anya-e0201n0:2647": "Pañca aṅguliyo assāti pañcaṅgulaṃ, dāru. Ettha ca aṅgulipamāṇāvayavo dhaññādīnaṃ mānaviseso ‘dārū’ti vuccati.",
  "anya-e0201n0:2648": "373. Dīghāhovassekadesehi ca ratyā ka. 337; rū. 350; nī. 722; caṃ. 4.4.75; pā. 5.4.87.",
  "anya-e0201n0:2649_0": "Dīgho ca aho ca vasso ca ekadeso cāti dvando, ekadeso nāma pubba, parādi, anaññāsaṅkhyatthesu",
  "anya-e0201n0:2649_1": "dīghādīhi ca asaṅkhyehi ca saṅkhyāhi ca parāya rattiyā samāsanto a hoti. Casaddena",
  "anya-e0201n0:2649_2": "“ciraratta”nti sijjhati.",
  "anya-e0201n0:2650_0": "Dīghā rattiyo dīgharattaṃ, dīghā rattidivaparaṃparātyattho. Aho ca ratti ca ahorattaṃ,",
  "anya-e0201n0:2650_1": "vassena temitā ratti vassarattaṃ, rattiyā pubbaṃ pubbarattaṃ, rattiyā paraṃ pararattaṃ,",
  "anya-e0201n0:2650_2": "rattiyā aḍḍhaṃ aḍḍharattaṃ, rattiṃ atikkanto atiratto, dve rattiyo dvirattaṃ. Evaṃ",
  "anya-e0201n0:2650_3": "tirattaṃ, caturattaṃ, pañcarattaṃ, chārattaṃ, vādhikārattā “ekarattaṃ, ekarattī”ti sijjhati.",
  "anya-e0201n0:2651": "Anaññāsaṅkhyatthesūti kiṃ? Dīghā ratti etthāti dīgharatti, hemanto. Rattiyā samīpaṃ uparatti.",
  "anya-e0201n0:2652": "374. Go tvacatthe cālope ka. 337; rū. 350; nī. 722; caṃ. 4.4.77; pā. 5.4.92.",
  "anya-e0201n0:2653": "Acatthe ca anaññā’saṅkhyatthesu ca pavattā gosaddamhā alopaṭṭhāne samāsanto a hoti.",
  "anya-e0201n0:2654": "Rañño go rājagavo, attano go sagavo, paresaṃ go paragavo, pañcagavo, pañcagavaṃ. Evaṃ dasagavaṃ.",
  "anya-e0201n0:2655": "Alopeti kiṃ? Pañcahi gohi kīto pañcagu. Ettha ca tena kītoti etasmiṃ atthe taddhitapaccayassa lopo, tena ayaṃ apaccayo na hoti, ‘gossū’ti ossuttaṃ.",
  "anya-e0201n0:2656": "Acattheti kiṃ? Gavajā ca gāvo ca gavajagavo, yomhi gossa gavattaṃ.",
  "anya-e0201n0:2657": "Anaññāsaṅkhyatthesūti kiṃ? Cittagu, upagu.",
  "anya-e0201n0:2658": "375. Rattidiva dāragava caturassā ka. 337; rū. 350; nī. 722; caṃ. 4.4.62; pā. 5.4.77.",
  "anya-e0201n0:2659": "Ete tayo saddā aantā nipaccante.",
  "anya-e0201n0:2660": "Ratti ca divā ca rattidivaṃ, dārā ca gāvo ca dāragavaṃ, catasso assiyo yassa so caturasso, apaccayo, assissa issa attaṃ.",
  "anya-e0201n0:2661": "376. Āyāmenugavaṃ ka. 337; rū. 350; nī. 722; caṃ. 4.4.69; pā. 5.4.83.",
  "anya-e0201n0:2662": "Āyāme gamyamāne anugavanti nipaccate.",
  "anya-e0201n0:2663": "Gohi anuṭṭhitaṃ sakaṭaṃ anugavaṃ.",
  "anya-e0201n0:2664": "Āyāmeti kiṃ? Gunnaṃ pacchā anugu.",
  "anya-e0201n0:2665": "377. Akkhismāññatthe ka. 337; rū. 350; nī. 722; caṃ. 4.4.96; pā. 5.4.113.",
  "anya-e0201n0:2666": "Aññapadatthe pavattā akkhimhā samāsanto a hoti.",
  "anya-e0201n0:2667_0": "Visālāni akkhīni yassa so visālakkho, virūpāni akkhīni yassa so virūpakkho, anekasahassāni",
  "anya-e0201n0:2667_1": "akkhīni yassa so sahassakkho, lohitāni akkhīni yassa so lohitakkho. Evaṃ nīlakkho,",
  "anya-e0201n0:2667_2": "nīlakkhi vā. Bahulādhikārā anaññatthepi, akkhīnaṃ paṭimukhaṃ paccakkhaṃ, akkhīnaṃ",
  "anya-e0201n0:2667_3": "parabhāgo parokkhaṃ, akkhīnaṃ tirobhāgo tirokkhaṃ. Akkhisaddena cettha pañcindriyāni gayhanti.",
  "anya-e0201n0:2668": "Mahāvuttinā kvaci samāsanto a, ā, ipaccayā honti.",
  "anya-e0201n0:2669": "Tattha apaccaye –",
  "anya-e0201n0:2670_0": "Vāyuno sakhā vāyusakho, vāyusaṅkhāto sakhā assāti vā vāyusakho, aggi, sabbesaṃ piyā’piyamajjhattānaṃ",
  "anya-e0201n0:2670_1": "sakhāti sabbasakho, sabbe vā sakhāyo assāti sabbasakho, mettāvihārī. “Sabbamitto",
  "anya-e0201n0:2670_2": "sabbasakho”ti theragā. 648 pāḷi. Pāpānaṃ sakhāti pāpasakho, pāpā sakhāro yassāti",
  "anya-e0201n0:2670_3": "vā pāpasakho. “Pāpamitto pāpasakho”ti dī. ni. 3.253 pāḷi. Pahito pesito attā yenāti",
  "anya-e0201n0:2670_4": "pahitatto, majjhimo attā sabhāvo yassāti majjhatto, chātaṃ ajjhattasantānaṃ saṇṭhānaṃ",
  "anya-e0201n0:2670_5": "(mūlapāṭhe) yassāti chātajjhatto, suhito attā yassāti suhitatto, yato saṃyato attā",
  "anya-e0201n0:2670_6": "yassāti yatatto, ṭhito attā assāti ṭhitattoiccādi.",
  "anya-e0201n0:2671": "Āpaccaye –",
  "anya-e0201n0:2672": "Paccakkho dhammo yassāti paccakkhadhammā, chādetīti chado, moho, vivaṭo chado yasminti vivaṭacchadā, sammāsambuddho.",
  "anya-e0201n0:2673": "Ipaccaye –",
  "anya-e0201n0:2674_0": "Sundaro gandho yassāti sugandhi, kucchito gandho yassāti duggandhi, pūtino gandho",
  "anya-e0201n0:2674_1": "yassāti pūtigandhi, surabhino gandho surabhigandhi. “Sarīrassa sugandhino, guṇagandhiyutto aha”nti pāḷi.",
  "anya-e0201n0:2675": "Iti samāsantaapaccayarāsi.",
  "anya-e0201n0:2676": "Nānādesarāsi",
  "anya-e0201n0:2677": "378. Uttarapade ka. 333-334; rū. 344-345; nī. 717-718.",
  "anya-e0201n0:2678": "Uttarapade pare pubbapade vidhi hotīti attho. Adhikārasuttamidaṃ.",
  "anya-e0201n0:2679": "“Abrāhmaṇo, anariyo, abhikkhuko, ananto”iccādīsu samāse uttarapade pare na-kārassa a, ana honti.",
  "anya-e0201n0:2680": "379. Nakhādayo ka. 328; rū. 352; nī. 708; caṃ. 5.2.95; pā. 6.3.75.",
  "anya-e0201n0:2681": "Nakhādayo saddā napakatikā sijjhanti.",
  "anya-e0201n0:2682_0": "Nā’ssa khamatthīti nakho, ‘kha’nti sukhaṃ, dukkhañca, nā’ssa kulamatthīti nakulo,",
  "anya-e0201n0:2682_1": "evaṃnāmako brāhmaṇo, pumassa sakaṃ puṃsakaṃ natthi puṃsakaṃ etasminti napuṃsako,",
  "anya-e0201n0:2682_2": "khañjanaṃ vekallagamanaṃ khattaṃ, natthi khattaṃ etassāti nakkhattaṃ, kaṃ vuccati",
  "anya-e0201n0:2682_3": "sukhaṃ, tabbiruddhattā akaṃ vuccati dukkhaṃ, natthi akaṃ etasminti nāko, saggo, na",
  "anya-e0201n0:2682_4": "muñcatīti namuci, māro. Na galati na cavatīti nagaraṃ, gehe vattabbe ‘agāra’nti sijjhati.",
  "anya-e0201n0:2683": "380. Nago vā pāṇini ka. 333-334; rū. 344-345; nī. 717-718; caṃ. 5.2.96; pā. 6.3.77; ‘nago vāppāṇini’ (bahūsu).",
  "anya-e0201n0:2684": "Apāṇimhi nagoti sijjhati vā.",
  "anya-e0201n0:2685": "Na gacchantīti nagā, rukkhā. Nagā, pabbatā. Agā, rukkhā, agā, pabbatā.",
  "anya-e0201n0:2686": "Apāṇinīti kiṃ? Ago vasalo kiṃ tena. Ettha ‘ago’ti duggatajano, ‘vasalo’ti lāmako, ‘kiṃ tenā’ti nindāvacanaṃ, “sītenā”tipi pāṭho. Evaṃ neke, aneke, nekāni, anekāni iccādi.",
  "anya-e0201n0:2687": "Iti na-rāsi.",
  "anya-e0201n0:2688": "381. Sahassa soññatthe ka. 404; rū. 370; nī. 859; caṃ. 5.2.97; pā. 6.3.82.",
  "anya-e0201n0:2689": "Aññapadatthe samāse uttarapade pare sahassa so hoti vā.",
  "anya-e0201n0:2690": "Puttena saha yo vattatīti saputto, sahaputto.",
  "anya-e0201n0:2691": "Aññattheti kiṃ? Saha katvā, saha yujjhitvā.",
  "anya-e0201n0:2692": "382. Saññāyaṃ ka. 404; rū. 370; nī. 859; caṃ. 5.2.98; pā. 6.3.78.",
  "anya-e0201n0:2693": "Saññāyaṃ uttarapade pare sahassa so hoti.",
  "anya-e0201n0:2694": "Saha āyattaṃ sāyattaṃ, saha palāsaṃ sapalāsaṃ, agarukārassetaṃ nāmaṃ.",
  "anya-e0201n0:2695": "383. Apaccakkhe ka. 404; rū. 307; nī. 859; caṃ. 5.2.99; pā. 6.3.80.",
  "anya-e0201n0:2696": "Apaccakkhe gamyamāne uttarapade pare sahassa so hoti.",
  "anya-e0201n0:2697_0": "Oḍḍiyati etāyāti oḍḍi, pāso. Oḍḍiyā saha yo vattatīti soḍḍi, kapoto. Idha ‘oḍḍi’",
  "anya-e0201n0:2697_1": "apaccakkhā. “Sāggi kapoto”tipi pāṭho, picunā saha vattatīti sapicukā, vātamaṇḍalikā,",
  "anya-e0201n0:2697_2": "sā ca apaccakkhā, uggantvā ākāse paribbhamantaṃ picusaṅghāṭaṃ disvā ñātabbā. “Sapisācā",
  "anya-e0201n0:2697_3": "vātamaṇḍalikā”tipi pāṭho. Evaṃ sarajā, vātā, sarakkhasī, ratti.",
  "anya-e0201n0:2698": "384. Akāle sakatthassa ka. 404; rū. 370; nī. 859; caṃ. 5.2.110; pā. 6.3.81.",
  "anya-e0201n0:2699": "Sakatthappadhānassa sahasaddassa so hoti akāle uttarapade pare.",
  "anya-e0201n0:2700": "Sabrahmaṃ, sacakkaṃ.",
  "anya-e0201n0:2701": "Akāleti kiṃ? Saha pubbaṇhaṃ, saha paraṇhaṃ, sunakkhattena saha pavattaṃ pubbaṇhaṃ, paraṇhanti attho.",
  "anya-e0201n0:2702": "385. Ganthantādhikye ka. 404; rū. 370; nī. 859; caṃ. 5.2.101; pā. 6.3.79.",
  "anya-e0201n0:2703": "Ganthassa anto ganthanto. Yathā taṃ kaccāyanaganthassa anto uṇādikappo, adhikabhāvo ādhikyaṃ, ganthante ca ādhikye ca vattamānassa sahasaddassa so hoti uttarapade pare.",
  "anya-e0201n0:2704": "Saha uṇādinā’ yaṃ adhiyateti taṃ soṇādi, sakalaṃ kaccāyanaṃ adhītetyattho. Saha muhuttena sakalaṃ jotiṃ adhīte samuhuttaṃ, jotīti nakkhattasatthaṃ.",
  "anya-e0201n0:2705": "Ādhikye – sadoṇā, khārī, sakahāpaṇaṃ, nikkhaṃ, samāsakaṃ, kahāpaṇaṃ. Niccatthamidaṃ suttaṃ.",
  "anya-e0201n0:2706": "386. Samānassa pakkhādīsu vā ka. 404; rū. 370; nī. 859; caṃ. 5.2.103-4; pā. 6.3.84-86.",
  "anya-e0201n0:2707": "Pakkhādīsu uttarapadesu samānassa so hoti vā.",
  "anya-e0201n0:2708": "Samāno pakkho sahāyo sapakkho, samāno pakkho yassāti vā sapakkho, samānapakkho vā. Evaṃ sajāti, samānajāti, sajanapado, saratti.",
  "anya-e0201n0:2709_0": "Samāno pati yassā sā sapati. Evaṃ sanābhi, sabandhu, sabrahmacārī, sanāmo. Avhayaṃ",
  "anya-e0201n0:2709_1": "vuccati nāmaṃ, candena samānaṃ avhayaṃ yassa so candasavhayo, sagotto, indena samānaṃ",
  "anya-e0201n0:2709_2": "gottaṃ yassa so indasagotto, sarūpaṃ, saṭṭhānaṃ. Hari vuccati suvaṇṇaṃ, harinā samāno",
  "anya-e0201n0:2709_3": "vaṇṇo yassa so harissavaṇṇo, sassa dvittaṃ. Evaṃ siṅgīnikkhasavaṇṇo, savayo, sadhano, sadhammo, sajātiyo.",
  "anya-e0201n0:2710": "Pakkhādīsūti kiṃ? Samānasīlo.",
  "anya-e0201n0:2711": "387. Udare iye ka. 404; rū. 370; nī. 859; caṃ. 5.2.105; pā. 6.3.88.",
  "anya-e0201n0:2712": "Iyayutte udare pare samānassa so hoti vā.",
  "anya-e0201n0:2713": "Samāne udare jāto sodariyo, samānodariyo.",
  "anya-e0201n0:2714": "Iyeti kiṃ? Samānodaratā.",
  "anya-e0201n0:2715": "Aññesupi samānassa so hoti, candena samānā sirī yassa taṃ candassasirīkaṃ, mukhaṃ. Evaṃ padumassasirīkaṃ, vadanaṃ.",
  "anya-e0201n0:2716_0": "Mahāvuttinā santādīnañca so hoti, saṃvijjati lomaṃ assāti salomako. Evaṃ sapakkhako,",
  "anya-e0201n0:2716_1": "saṃvijjanti āsavā etesanti sāsavā, saṃvijjanti paccayā etesanti sappaccayā, saṃvijjanti",
  "anya-e0201n0:2716_2": "attano uttaritarā dhammā etesanti sauttarā, santo puriso sappuriso. Tathā sajjano,",
  "anya-e0201n0:2716_3": "saddhammo, santassa bhāvo sabbhāvo iccādi.",
  "anya-e0201n0:2717": "Iti sa-rāsi.",
  "anya-e0201n0:2718": "388. Imassidaṃ ka. 129; rū. 222; nī. 305.",
  "anya-e0201n0:2719": "Uttarapade pare imassa idaṃ hoti.",
  "anya-e0201n0:2720_0": "Ayaṃ attho etassāti idamatthī, samāsante ī, idamatthino bhāvo idamatthitā. Ayaṃ paccayo",
  "anya-e0201n0:2720_1": "etesanti idappaccayā, idappaccayānaṃ bhāvo idappaccayatā. “Imesaṃ paccayā idappaccayā,",
  "anya-e0201n0:2720_2": "idappaccayā eva idappaccayatā”tipi yojenti. ‘Ida’nti nipātapadampi atthi, “rūpañca",
  "anya-e0201n0:2720_3": "hidaṃ bhikkhave attā abhavissā, vedanā ca hidaṃ. Saññā ca hidaṃ. Saṅkhārā ca hidaṃ",
  "anya-e0201n0:2720_4": "bhikkhave attā abhavissaṃsu” iccādi mahāva. 20.",
  "anya-e0201n0:2721": "389. Puṃ pumassa vā ka. 82; rū. 149.",
  "anya-e0201n0:2722": "Uttarapade pare pumassa puṃ hoti vā.",
  "anya-e0201n0:2723": "Pumassa liṅgaṃ pulliṅgaṃ, pumassa bhāvo pumbhāvo, pumā ca so kokilo cāti puṅkokilo, pumā ca so go cāti puṅgavo, ‘go tvacatthe…’ti apaccayo, napuṃsako.",
  "anya-e0201n0:2724": "Vāti kiṃ? Pumitthī.",
  "anya-e0201n0:2725": "390. Ṭa ntantūnaṃ ka. 126; rū. 101; nī. 301.",
  "anya-e0201n0:2726": "Uttarapade pare nta, ntūnaṃ ṭa hoti vā kvaci.",
  "anya-e0201n0:2727": "Bhavaṃ patiṭṭho yesaṃ te bhavaṃpatiṭṭhā, bindāgamo. Bhagavā mūlaṃ yesaṃ te bhagavaṃmūlakā, dhammā. Evaṃ bhagavaṃpaṭisaraṇā, dhammā.",
  "anya-e0201n0:2728_0": "Bahulādhikārā tarādīsu ca paresu, mahantīnaṃ atisayena mahāti mahattarī, rattaññūnaṃ",
  "anya-e0201n0:2728_1": "mahantassa bhāvo rattaññumahattaṃ. Evaṃ jātimahattaṃ, guṇamahattaṃ, puññamahattaṃ,",
  "anya-e0201n0:2728_2": "arahantassa bhāvo arahattaṃ.",
  "anya-e0201n0:2729": "391. A ka. 642; rū. 589; nī. 1269; caṃ. 5.2.106; pā. 6.3.89.",
  "anya-e0201n0:2730": "Uttarapade pare nta, ntūnaṃ a hoti.",
  "anya-e0201n0:2731": "Bhavantapatiṭṭhā, mayaṃ, guṇavantapatiṭṭhā, mayaṃ.",
  "anya-e0201n0:2732": "392. Rīrikkhakesu ka. 642; rū. 589; nī. 1269; caṃ. 5.2.107; pā. 6.3.89-90.",
  "anya-e0201n0:2733": "Rī, rikkha, kapaccayantesu paresu samānassa so hoti.",
  "anya-e0201n0:2734": "Niccasamāsattā aññapadena viggaho, saṃvijjatīti samāno, paccakkhe viya citte upalabbhatīti attho. Samāno viya so dissatīti sadī, sadikkho, sadiso, samānā viya te dissantīti sadisā.",
  "anya-e0201n0:2735": "393. Ntakimimānaṃ ṭākīṭī ka. 126; rū. 101; nī. 301.",
  "anya-e0201n0:2736": "Tesu paresu ntapaccayantassa ca kiṃ, imasaddānañca kamena ṭā, kī, ṭī honti.",
  "anya-e0201n0:2737": "Bhavaṃ viya so dissatīti bhavādī, bhavādikkho, bhavādiso, ko viya so dissatīti kīdī, kīdikkho, kīdiso, ayaṃ viya so dissatīti īdī, īdikkho, īdiso.",
  "anya-e0201n0:2738": "394. Sabbādīnamā ka. 642; rū. 589; nī. 1269; caṃ. 5.2.108; pā. 6.3.91.",
  "anya-e0201n0:2739": "Tesu paresu sabbādināmakānaṃ ya, ta, eta, añña, amha, tumhasaddānaṃ anto ā hoti.",
  "anya-e0201n0:2740": "Yādī, yādikkho, yādiso, tādī, tādikkho, tādiso, etādī, etādikkho, etādiso.",
  "anya-e0201n0:2741": "395. Vetasseṭa ka. 642; rū. 589; nī. 1269.",
  "anya-e0201n0:2742": "Tesu paresu etassa eṭa hoti vā.",
  "anya-e0201n0:2743": "Edī, edikkho, ediso, aññādī, aññādikkho, aññādiso, amhādī, amhādikkho, amhādiso, tumhādī, tumhādikkho, tumhādiso.",
  "anya-e0201n0:2744": "396. Tumhamhānaṃ tāmekasmiṃ ka. 642; rū. 589; nī. 1269.",
  "anya-e0201n0:2745": "Tesu paresu ekavacane pavattānaṃ tumha’ mhasaddānaṃ tā, mā honti vā.",
  "anya-e0201n0:2746": "Ahaṃ viya so dissatīti mādī, mādikkho, mādiso, tvaṃ viya so dissatīti tādī, tādikkho, tādiso.",
  "anya-e0201n0:2747_0": "Ekasminti kiṃ? Amhe viya te dissantīti amhādino, amhādikkhā, amhādisā, tumhe viya",
  "anya-e0201n0:2747_1": "te dissantīti tumhādino, tumhādikkhā, tumhādisā. Ettha ca upamānatthasseva ekattaṃ",
  "anya-e0201n0:2747_2": "icchīyati, tasmā ahaṃ viya te dissantīti mādisā tvaṃ viya te dissantīti tādino, tādisātipi",
  "anya-e0201n0:2747_3": "yujjanti. “Mādisā ve jinā honti, ye pattā āsavakkhaya”nti mahāva. 11 pāḷi, imāni",
  "anya-e0201n0:2747_4": "padāni upari kitakaṇḍepi āgamissanti.",
  "anya-e0201n0:2748": "397. Taṃmamaññatra ka. 143; rū. 235; nī. 322.",
  "anya-e0201n0:2749": "Rī, rikkha, kapaccayehi aññasmiṃ uttarapade pare tumha’mhānaṃ taṃ, maṃādesā honti kvaci.",
  "anya-e0201n0:2750": "Tvaṃ leṇaṃ yesaṃ te taṃleṇā, ahaṃ leṇaṃ yesaṃ te maṃleṇā saṃ. ni. 4.359. Evaṃ taṃdīpā, maṃdīpā saṃ. ni. 4.359, taṃpaṭisaraṇā, maṃpaṭisaraṇā.",
  "anya-e0201n0:2751": "398. Manādyāpādīnamo maye ca ka. 183; rū. 386; nī. 375.",
  "anya-e0201n0:2752": "Uttarapade mayapaccaye ca pare manādīnaṃ āpādīnañca o hoti.",
  "anya-e0201n0:2753": "Manoseṭṭhā, manomayā, rajojallaṃ, rajomayaṃ, sabbo manogaṇo idha vattabbo, āpodhātu, āpomayaṃ. Anuyanti disodisaṃ dī. ni. 3.281, jīva tvaṃ saradosataṃ jā. 1.2.9.",
  "anya-e0201n0:2754": "399. Parassa saṅkhyāsu ka. 36; rū. 47; nī. 130.",
  "anya-e0201n0:2755": "Saṅkhyāsu parāsu parassa o hoti.",
  "anya-e0201n0:2756": "Parosataṃ, parosahassaṃ, paropaṇṇāsa dhammā, idha parasaddo “indriyaparopariyatta”nti ettha viya adhikatthavācisaddantaraṃ, na sabbanāmaṃ.",
  "anya-e0201n0:2757": "400. Jane puthassu ka. 49; rū. 44; nī. 129.",
  "anya-e0201n0:2758": "Jane pare puthassa u hoti.",
  "anya-e0201n0:2759_0": "Ariyehi puthagevāyaṃ janoti puthujjano. Api ca pāḷinaye puthusaddoyeva bahulaṃ dissati,",
  "anya-e0201n0:2759_1": "puthu kilese janentīti puthujjanā, puthu nānāsatthārānaṃ mukhaṃ ullokentīti puthujjanā,",
  "anya-e0201n0:2759_2": "puthu nānāoghehi vuyhantīti puthujjanā mahāni. 51, 94, saññānānāttaputhuttapabhedaṃ",
  "anya-e0201n0:2759_3": "paṭicca taṇhānānāttaputhuttapabhedo hoti dha. sa. aṭṭha. 1, iṅgha aññepi pucchassu,",
  "anya-e0201n0:2759_4": "puthū samaṇabrāhmaṇe saṃ. ni. 1.246. Gāmā gāmaṃ vicarissaṃ, sāvake vinayaṃ puthū,",
  "anya-e0201n0:2759_5": "āyatāni puthūni ca, puthunā vijjuvaṇṇinā jā. 2.22.968, puthukāyā puthubhūtā iccādi.",
  "anya-e0201n0:2759_6": "Tasmā “puthageva, puthakkaraṇe” iccādīsu thussa ukārassa akāro akāroti? yujjati.",
  "anya-e0201n0:2760": "401. So chassāhāyatanesu vā ka. 374; rū. 408; nī. 804.",
  "anya-e0201n0:2761": "Ahe ca āyatane ca pare chassa so hoti vā.",
  "anya-e0201n0:2762": "Cha ahāni sāhaṃ. Atthi sāhassa jīvitaṃ jā. 2.22.314, ‘sāhassā’ti sāhaṃ+assāti chedo. Saḷāyatanaṃ.",
  "anya-e0201n0:2763": "Vāti kiṃ? Chāhappaṭicchannā āpatti cūḷava. 134, cha āyatanāni.",
  "anya-e0201n0:2764": "402. Ltupitādīnamāraṅraṅa ka. 200; rū. 159; nī. 415; caṃ. 5.2.20; pā. 6.3.32.",
  "anya-e0201n0:2765": "Samāsuttarapade pare ltupaccayantānaṃ pitādīnañca kamena āraṅa, raṅa honti vā.",
  "anya-e0201n0:2766": "Satthuno dassanaṃ satthāradassanaṃ. Evaṃ kattāraniddeso. Mātā ca pitā ca mātarapitaro, mātāpitūsu saṃvaḍḍho mātāpitarasaṃvaḍḍho.",
  "anya-e0201n0:2767": "Vāti kiṃ? Satthudassanaṃ, kattu niddeso, mātāpitaro.",
  "anya-e0201n0:2768": "403. Vijjāyonisambandhīnamā tatra catthe ka. 199; rū. 158; nī. 736; caṃ. 5.2.21; pā. 6.3.25.",
  "anya-e0201n0:2769": "Catthasamāse vijjāsambandhīnaṃ yonisambandhīnañca ltupitādīnaṃ ā hoti tesveva paresu.",
  "anya-e0201n0:2770": "Mātāpitā, mātāpitaro iccādi.",
  "anya-e0201n0:2771": "Tatrāti kiṃ? Mātuyā bhātā mātubhātā.",
  "anya-e0201n0:2772": "Ettha ca vijjāsippāni sikkhāpentā ācariyā sissānaṃ vijjāsambandhī mātāpitaro nāma.",
  "anya-e0201n0:2773": "404. Putte ka. 199; rū. 158; nī. 736; caṃ. 5.2.22; pā. 6.3.25.",
  "anya-e0201n0:2774": "Catte putte pare vijjāyonisambandhīnaṃ ltupitādīnaṃ ā hoti.",
  "anya-e0201n0:2775_0": "Mātāputtā gacchanti, pitāputtā gacchanti. Mahāvuttinā tesañca i hoti, mātipakkho,",
  "anya-e0201n0:2775_1": "pitipakkho. Mātigho labhate dukhaṃ jā. 2.19.118, pitigho labhate dukhaṃ, māttikaṃ",
  "anya-e0201n0:2775_2": "dhanaṃ, pettikaṃ dhanaṃ pārā. 34. Ettha ca mātuyā santakaṃ māttikaṃ, pituno santakaṃ",
  "anya-e0201n0:2775_3": "pettikaṃ, dvittaṃ vuddhi ca. Mātito, pitito, bhātā eva bhātiko, bhātikarājā.",
  "anya-e0201n0:2776": "405. Jāyāya jāyaṃ patimhi ka. 339; rū. 358; nī. 731; ‘…jayaṃ patimhi’ (bahūsu).",
  "anya-e0201n0:2777": "Patimhi pare jāyāsaddassa jāyaṃ hoti.",
  "anya-e0201n0:2778_0": "Puttaṃ janetīti jāyā, jāyā ca pati ca jāyampatī jayampatī (bahūsu). Atha vā “jāyampatī”ti",
  "anya-e0201n0:2778_1": "idaṃ sandhividhināva siddhaṃ, tasmā “jampatī”tipāṭho siyā yathā “devarājā sujampatī’",
  "anya-e0201n0:2778_2": "saṃ. ni. 1.264’ti, yathā ca sakkataganthesu “dāro ca pati ca dampatī”ti. Idha pana",
  "anya-e0201n0:2778_3": "mahāvuttinā patimhi sujātāya sujaṃ hoti, dārassa ca daṃ hoti, tathā jāyā ca pati",
  "anya-e0201n0:2778_4": "ca jampatīti niṭṭhaṃ gantabbaṃ.",
  "anya-e0201n0:2779_0": "Yañca vuttiyaṃ “jānipatīti pakatyantarena siddhaṃ, tathā dampatī”ti vuttaṃ. Tattha",
  "anya-e0201n0:2779_1": "puttaṃ janetīti jānī. Jānī ca pati ca jānīpatīti yujjati. “Tudampatī”ti pāṭho. Kaccāyane",
  "anya-e0201n0:2779_2": "ca ‘jāyāya tu daṃjāni patimhī’ti. Tattha tusaddo padapūraṇamatte yujjati.",
  "anya-e0201n0:2780": "406. Saññāyamudodakassa ka. 404; rū. 370; nī. 257; caṃ. 5.2.65; pā. 6.3.57.",
  "anya-e0201n0:2781": "Saññāyaṃ gamyamānāyaṃ uttarapade pare udakassa udo hoti.",
  "anya-e0201n0:2782": "Udakaṃ dhāretīti udadhi, mahantaṃ udakaṃ dhāretīti mahodadhi, udakaṃ pivanti etthāti udapānaṃ, udakaṃ pivanti etāyāti udapāti.",
  "anya-e0201n0:2783": "407. Kumbhādīsu vā ka. 404; rū. 370; nī. 257; caṃ. 5.2.69; pā. 6.3.59.",
  "anya-e0201n0:2784": "Kumbhādīsu paresu udakassa udo hoti vā.",
  "anya-e0201n0:2785": "Udakassa kumbho udakumbho, udakakumbho. Evaṃ udapatto, udakapatto, udabindu, udakabindu. Mahāvuttinā syādīsupi, “nīlodā pokkharaṇī”ti pāḷi.",
  "anya-e0201n0:2786": "408. Sotādīsu lopo ka. 404; rū. 370; nī. 256.",
  "anya-e0201n0:2787": "Sotādīsu paresu udakassa ussa lopo hoti.",
  "anya-e0201n0:2788": "Udakassa sotaṃ dakasotaṃ, udake rakkhaso dakarakkhaso, udakaṃ āsayo yesaṃ te dakāsayā, pāṇā. Mahāvuttinā syādīsupi, “dake dakāsayā sentī”ti saṃ. ni. 3.78 (thokaṃ visadisaṃ) pāḷi.",
  "anya-e0201n0:2789": "409. Pubbāparajjasāyamajjhehāhassa ṇho ka. 404; rū. 370; nho (sī.).",
  "anya-e0201n0:2790": "Pubbādīhi parassa ahassa ṇho hoti.",
  "anya-e0201n0:2791": "Pubbaṇho, aparaṇho, ajjaṇho, sāyaṇho sāyanho, majjhaṇho.",
  "anya-e0201n0:2792": "Nānādesarāsi niṭṭhito.",
  "anya-e0201n0:2793": "Abyayarāsi",
  "anya-e0201n0:2794": "410. Kupādayo niccamasyādividhimhi ka. 324; rū. 339; caṃ. 2.2.24; pā. 2.2.18.",
  "anya-e0201n0:2795": "Syādividhito aññattha kuādayo pādayo ca saddā syādyantena saha niccaṃ ekatthā honti.",
  "anya-e0201n0:2796_0": "Kucchito brāhmaṇo kubrāhmaṇo, īsakaṃ uṇhaṃ kaduṇhaṃ, pākaṭo hutvā bhavatīti pātubhūto,",
  "anya-e0201n0:2796_1": "āvī ‘āvi’pi dissati hutvā bhavatīti āvībhūto, tuṇhī bhavatīti tuṇhībhūto, pamukho",
  "anya-e0201n0:2796_2": "nāyako panāyako, pakārena karitvā pakaritvā pakārena kataṃ pakataṃ, paṭhamaṃ vā kataṃ",
  "anya-e0201n0:2796_3": "pakataṃ, virūpo puriso duppuriso. Evaṃ dukkaṭaṃ, sobhaṇo puriso supuriso. Evaṃ sukataṃ,",
  "anya-e0201n0:2796_4": "abhidhammo, abhitthuto, bhusaṃ kaḷāro ākaḷāro, bhusaṃ bandho ābandho iccādi.",
  "anya-e0201n0:2797": "Pādayo pakatādyatthe paṭhamāya ekatthā honti, pakato ācariyo pācariyo. Evaṃ payyako, paro antevāsī pantevāsī, paro putto paputto, paro nattā panattā.",
  "anya-e0201n0:2798": "Atyādayo atikkantādyatthe dutiyāya, mañcaṃ atikkanto atimañco. Evaṃ atibālo, ativelā.",
  "anya-e0201n0:2799": "Avādayo kuṭṭhādyatthe tatiyāya, kokilāya avakuṭṭhaṃ vanaṃ avakokilaṃ, ‘avakuṭṭha’nti chaḍḍitanti vadanti. Evaṃ avamayūraṃ.",
  "anya-e0201n0:2800": "Pariyādayo gilānādyatthe catutthiyā, ajjhāyituṃ gilāno pariyajjheno.",
  "anya-e0201n0:2801": "Nyādayo nikkhantādyatthe pañcamiyā, kosambiyā nikkhanto nikkosambi, vānato nikkhantaṃ nibbānaṃ.",
  "anya-e0201n0:2802": "Asyādividhimhīti kiṃ? Rukkhaṃ pati vijjotate.",
  "anya-e0201n0:2803": "411. Cī kriyatthehi caṃ. 2.2.25; pā. 1.4.60, 61.",
  "anya-e0201n0:2804": "Cīpaccayanto saddo kriyatthehi saddehi saha ekattho hoti.",
  "anya-e0201n0:2805": "Balasā kiriya balīkiriya, pākaṭīkiriya, pākaṭībhuyya, pākaṭībhaviya.",
  "anya-e0201n0:2806": "412. Bhūsanādarānādarādīsvehi saha caṃ. 2.2.27; pā. 1.4.63, 64.",
  "anya-e0201n0:2807": "Alamādayo saddā bhūsanādīsu atthesu etehi kriyatthehi saha ekatthā honti.",
  "anya-e0201n0:2808": "Bhūsanaṃ akāsīti alaṃkiriya, samaṃ ādaraṃ akāsīti sakkacca, asamaṃ anādaraṃ akāsīti asakkacca, binduno pararūpattaṃ.",
  "anya-e0201n0:2809_0": "Bhūsanādīsūti kiṃ? Alaṃ bhutvā gato, ‘ala’nti pariyattaṃ, sakkatvā gato, sobhaṇaṃ",
  "anya-e0201n0:2809_1": "katvātyattho. “Kacca, kiriya” iccādinā saṃkhittarūpehi upapadena saha siddhehi eva",
  "anya-e0201n0:2809_2": "ekatthasaññā, na “katvā” iccādinā asaṃkhittarūpehi visuṃ siddhehīti adhippāyo.",
  "anya-e0201n0:2810": "413. Aññe ca ka. 324, 327; rū. 339, 351; nī. 682-688, caṃ. 2.2.30, 33, 34, 37, 44; pā 1.4.67, 71, 72, 75, 76; 3.4.63.",
  "anya-e0201n0:2811": "Aññe ca saddā kriyatthehi syādyantehi saha bahulaṃ ekatthā honti.",
  "anya-e0201n0:2812": "Atirekaṃ abhavīti parobhuyya. Evaṃ tirobhuyya, parokiriya, tirokiriya, urasikiriya, manasikiriya, majjhekiriya, tuṇhībhuyya.",
  "anya-e0201n0:2813": "Tyādisaddāpi saññābhāvaṃ pattā nipātarūpā honti, syādirūpā ca. Tasmā tepi imasmiṃ sutte saṅgayhanti.",
  "anya-e0201n0:2814_0": "Atthikhīrā gāvī, nasantiputtā itthī, atthi hutvā paccayo atthipaccayo. Evaṃ natthipaccayo,",
  "anya-e0201n0:2814_1": "ahosi eva kammaṃ ahosikammaṃ, ehi ca passa ca ehipassa, ehipassa iti vidhānaṃ arahatīti",
  "anya-e0201n0:2814_2": "ehipassiko, ayaṃ taddhitantasamāso nāma. Evaṃ parattha.",
  "anya-e0201n0:2815_0": "Ehi bhaddanteti vuttopi na etīti naehibhaddantiko dī. ni. 1.394, tiṭṭha bhaddanteti",
  "anya-e0201n0:2815_1": "vuttopi na tiṭṭhatīti natiṭṭhabhaddantiko, ehi svāgataṃ tuyhanti vadanasīlo ehisvāgatiko,",
  "anya-e0201n0:2815_2": "ehisvāgatavādī pārā. 432 vā, ehi bhikkhūti vacanena siddhā upasampadā ehibhikkhūpasampadā,",
  "anya-e0201n0:2815_3": "evaṃ porāṇā āhaṃsu vā, evaṃ pure āsiṃsu vāti evaṃ pavattaṃ vidhānaṃ ettha atthīti",
  "anya-e0201n0:2815_4": "itihāso dī. ni. 1.256, purāṇagantho, yaṃ pubbe anaññātaṃ, taṃ idāni ñassāmi iti pavattassa",
  "anya-e0201n0:2815_5": "indriyaṃ anaññātaññassāmītindriyaṃ, asuko iti āha asuko iti āha, asukasmiṃvā ganthe",
  "anya-e0201n0:2815_6": "iti āha asukasmiṃ ganthe iti āhāti evaṃ pavattavacanaṃ itihitihaṃ, aññāsi iti byākato",
  "anya-e0201n0:2815_7": "koṇḍañño aññāsikoṇḍañño mahāva. 8 iccādi.",
  "anya-e0201n0:2816_0": "Keci pana “sacchikaroti, manasikaroti, pākaṭīkaroti, āvīkaroti, pātukaroti, alaṅkaroti,",
  "anya-e0201n0:2816_1": "sakkaroti, pabhavati, parābhavati” iccādīnampi ekatthībhāvaṃ vadanti. Tumantatvantādikāpi",
  "anya-e0201n0:2816_2": "ettha saṅgayhanti, gantuṃ kāmetīti gantukāmo, kattukāmo, daṭṭhukāmo, gantuṃ mano",
  "anya-e0201n0:2816_3": "etassāti gantumano, saṃvidhāya avahāro saṃvidhāvahāro, yalopo. Evaṃ upādāya uppannaṃ",
  "anya-e0201n0:2816_4": "rūpaṃ upādārūpaṃ, anupādāya vimutto anupādāvimutto, paṭiccasamuppādo, āhaccabhāsito,",
  "anya-e0201n0:2816_5": "upahaccaparinibbāyī pu. pa. 37, aveccappasādo, chakkhattuparamaṃ, sattakkhattuparamo pu. pa. 31 iccādi.",
  "anya-e0201n0:2817": "Abyayarāsi niṭṭhito.",
  "anya-e0201n0:2818": "Saṅkhyārāsi",
  "anya-e0201n0:2819": "Idāni saṅkhyārāsi vuccate.",
  "anya-e0201n0:2820": "414. Vidhādīsu dvissa du ka. 386; rū. 410; nī. 811.",
  "anya-e0201n0:2821": "Vidhādīsu paresu dvissa du hoti.",
  "anya-e0201n0:2822": "Dve vidhā pakārā yassāti duvidho, dve paṭṭāni yassāti dupaṭṭaṃ, cīvaraṃ, duvaṅgikaṃ, jhānaṃ iccādi.",
  "anya-e0201n0:2823": "415. Di guṇādīsu ka. 386; rū. 410; nī. 811.",
  "anya-e0201n0:2824": "Guṇādīsu dvissa di hoti.",
  "anya-e0201n0:2825": "Dve guṇā paṭalā yassāti diguṇā, saṅghāṭi, dve gāvo digu, dve rattiyo dirattaṃ, dvirattaṃ vā.",
  "anya-e0201n0:2826": "416. Tīsva ka. 383; rū. 253; nī. 815.",
  "anya-e0201n0:2827": "Tīsu paresu dvissa a hoti.",
  "anya-e0201n0:2828": "Dve vā tayo vā vārā dvattikkhattuṃ, dve vā tayo vā pattā dvattipattā.",
  "anya-e0201n0:2829": "417. Ā saṅkhyāyāsatādonaññatthe ka. 383; rū. 253; nī. 815; caṃ. 5.2.52; pā. 6.3.47.",
  "anya-e0201n0:2830": "Aññapadatthavajjite samāse satādito aññasmiṃ saṅkhyāpade pare dvissa ā hoti.",
  "anya-e0201n0:2831": "Dve ca dasa ca dvādasa, dvīhi vā adhikā dasa dvādasa, dvāvīsati, dvattiṃsa, rassattaṃ.",
  "anya-e0201n0:2832": "Asatādoti kiṃ? Dvisataṃ, dvisahassaṃ.",
  "anya-e0201n0:2833": "Anaññattheti kiṃ? Dve dasa yasminti dvidasa.",
  "anya-e0201n0:2834": "418. Tisse ka. 404; rū. 370; caṃ. 5.2.53; pā. 6.3.48.",
  "anya-e0201n0:2835": "Anaññatthe asatādo saṅkhyāpade pare tissa e hoti.",
  "anya-e0201n0:2836": "Tayo ca dasa ca terasa, tīhi vā adhikā dasa terasa. Evaṃ tevīsati, tettiṃsa.",
  "anya-e0201n0:2837": "419. Cattālīsādo vā ka. 404; rū. 370; caṃ. 5.2.54; pā. 6.3.49.",
  "anya-e0201n0:2838": "Cattālīsādīsu paresu tissa e hoti vā.",
  "anya-e0201n0:2839": "Tecattālīsaṃ, ticattālīsaṃ, tepaññāsaṃ, tipaññāsaṃ, tesaṭṭhi, tisaṭṭhi, tesattati, tisattati, teasīti, tiasīti, tenavuti, tinavuti.",
  "anya-e0201n0:2840": "420. Dvissā ca ka. 404; rū. 370 caṃ. 5.2.54; pā. 6.3.69.",
  "anya-e0201n0:2841": "Cattālīsādo dvissa e hoti vā ā ca.",
  "anya-e0201n0:2842_0": "Dvecattālīsaṃ, dvācattālīsaṃ, dvicattālīsaṃ, dvepaññāsaṃ, dvipaññāsaṃ, dvāsaṭṭhi,",
  "anya-e0201n0:2842_1": "dvesaṭṭhi, dvāsattati, dvesattati, dvāsīti, dvānavuti, dvenavuti. Vāsaddena paññāsamhi",
  "anya-e0201n0:2842_2": "āttaṃ, asītimhi ettañca natthi.",
  "anya-e0201n0:2843": "421. Bācattālīsādo vā ka. 380; rū. 255; nī. 810.",
  "anya-e0201n0:2844": "Acattālīsādo pare dvissa bā hoti vā.",
  "anya-e0201n0:2845": "Bārasa, dvādasa, bāvīsati, dvāvīsati, bāttiṃsa, dvattiṃsa.",
  "anya-e0201n0:2846": "Acattālīsādoti kiṃ? Dvācattālīsaṃ.",
  "anya-e0201n0:2847": "422. Catussa cuco dase ka. 390; rū. 256; nī. 826.",
  "anya-e0201n0:2848": "Dase pare catussa cu, co honti vā.",
  "anya-e0201n0:2849": "Cuddasa, coddasa, catuddasa.",
  "anya-e0201n0:2850": "423. Vīsatidasesu pañcassa paṇṇapannā ka. 404; rū. 370; nī. 814.",
  "anya-e0201n0:2851": "Esu pañcassa paṇṇa, pannā honti vā yathākkamaṃ.",
  "anya-e0201n0:2852": "Paṇṇavīsati, pañcavīsati, pannarasa, pañcadasa.",
  "anya-e0201n0:2853": "424. Chassa so ka. 374; rū. 408; nī. 806.",
  "anya-e0201n0:2854": "Dase pare chassa so hoti.",
  "anya-e0201n0:2855": "Soḷasa.",
  "anya-e0201n0:2856": "425. Ekaṭṭhānamā ka. 383; rū. 253; nī. 815.",
  "anya-e0201n0:2857": "Dase pare eka, aṭṭhānaṃ ā hoti.",
  "anya-e0201n0:2858": "Ekādasa, aṭṭhārasa.",
  "anya-e0201n0:2859": "426. Ra saṅkhyāto vā ka. 381; rū. 254; nī. 812.",
  "anya-e0201n0:2860": "Ekādisaṅkhyamhā parassa dasassa ra hoti vā.",
  "anya-e0201n0:2861": "Ekārasa, ekādasa, bārasa, dvādasa, pannarasa, pañcadasa, sattarasa, sattadasa, aṭṭhārasa, aṭṭhādasa, bādese pannādese ca niccaṃ. Idha na hoti, catuddasa.",
  "anya-e0201n0:2862": "427. Chatīhi ḷo ca ka. 379; rū. 258; nī. 809.",
  "anya-e0201n0:2863": "Cha, tīhi parassa dassa ḷo hoti ro ca.",
  "anya-e0201n0:2864": "Soḷasa, terasa, teḷasa.",
  "anya-e0201n0:2865": "428. Catutthatatiyānamaḍḍhuḍḍhatiyā ka. 387; rū. 411; nī. 819.",
  "anya-e0201n0:2866": "‘Aḍḍhuḍḍhatiyā’ti aḍḍhā+uḍḍhatiyāti chedo, aḍḍhamhā paresaṃ catuttha, tatiyānaṃ uḍḍha, tiyā honti yathākkamaṃ.",
  "anya-e0201n0:2867": "Aḍḍhena catuttho aḍḍhuḍḍho, aḍḍhena tatiyo aḍḍhatiyo.",
  "anya-e0201n0:2868": "Sakatthe ṇyamhi aḍḍhateyyo.",
  "anya-e0201n0:2869": "429. Dutiyassa saha diyaḍḍhadivaḍḍhā ka. 387; rū. 411; nī. 819.",
  "anya-e0201n0:2870": "Aḍḍhamhā parassa dutiyassa saha aḍḍhena diyaḍḍha, divaḍḍhā honti.",
  "anya-e0201n0:2871": "Aḍḍhena dutiyo diyaḍḍho, divaḍḍho.",
  "anya-e0201n0:2872_0": "Yathā ca eka, dvi,ti, catu, pañca, cha, satta, aṭṭha, nava, dasasaddā paccekaṃ attano",
  "anya-e0201n0:2872_1": "atthesu nipatanti, tathā vīsati, tiṃsati, cattālīsa, paññāsa, saṭṭhi, sattati, asīti,",
  "anya-e0201n0:2872_2": "navutisaddā paccekaṃ attano atthesu nipatanti, dasasaddassa kāriyā na honti, evaṃ",
  "anya-e0201n0:2872_3": "satasahassasaddāpīti daṭṭhabbaṃ.",
  "anya-e0201n0:2873_0": "Tato paraṃ pana dasa sahassāni dasasahassaṃ, idaṃ ‘nahuta’nti ca vuccati, sataṃ sahassāni",
  "anya-e0201n0:2873_1": "satasahassaṃ, idaṃ ‘lakkha’nti ca vuccati, dasa satasahassāni dasasatasahassanti",
  "anya-e0201n0:2873_2": "evaṃ digusamāsavasena etāni padāni sijjhanti.",
  "anya-e0201n0:2874": "Dve satāni dvisataṃ, tīṇi satāni tisataṃ, dve sahassāni dvisahassaṃ, tīṇi sahassāni tisahassaṃ iccādīni digumhi vuttāneva.",
  "anya-e0201n0:2875_0": "Gaṇanapathe pana ekaṭṭhānaṃ, dasaṭṭhānaṃ, sataṭṭhānaṃ, sahassaṭṭhānaṃ, dasasahassaṭṭhānaṃ,",
  "anya-e0201n0:2875_1": "satasahassaṭṭhānaṃ, dasasatasahassaṭṭhānanti imāni satta ṭhānāni kamena dasaguṇitāni",
  "anya-e0201n0:2875_2": "honti. Tattha ekaṭṭhānaṃ nāma ekaṃ, dve, tīṇi iccādi. Dasaṭṭhānaṃ nāma dasa, vīsaṃ,",
  "anya-e0201n0:2875_3": "tiṃsaṃ iccādi. Sataṭṭhānaṃ nāma sataṃ, dvisataṃ, tisataṃ iccādi. Sahassaṭṭhānaṃ nāma",
  "anya-e0201n0:2875_4": "sahassaṃ, dvisahassaṃ, tisahassaṃ iccādi. Evaṃ uparipi. Ekamekasmiñca ṭhāne nava",
  "anya-e0201n0:2875_5": "padāni ca nava antaranavantāni ca honti. Ayaṃ mūlabhūmi nāma.",
  "anya-e0201n0:2876_0": "Taduttari koṭibhūmi nāma. Tatthapi ekaṭṭhānaṃ, dasaṭṭhānaṃ, sataṭṭhānaṃiccādīni satta",
  "anya-e0201n0:2876_1": "ṭhānāni honti. Tattha mūlabhūmiyā antimaṭṭhānaṃ gahetvā dasaguṇite kate koṭibhūmiyaṃ",
  "anya-e0201n0:2876_2": "ekaṭṭhānaṃ hoti, idhapi satta ṭhānāni kamena dasaguṇitāniyeva, idha dasakoṭisatasahassaṃ",
  "anya-e0201n0:2876_3": "antimaṭṭhānaṃ bhavati.",
  "anya-e0201n0:2877_0": "Taduttari pakoṭibhūmi nāma. Etthapi satta ṭhānāni honti. Tattha koṭibhūmiyā antimaṭṭhānaṃ",
  "anya-e0201n0:2877_1": "gahetvā dasaguṇite kate pakoṭibhūmiyaṃ ekaṭṭhānaṃ hoti, idhapi satta ṭhānāni dasaguṇitāniyeva,",
  "anya-e0201n0:2877_2": "dasapakoṭisatasahassaṃ antimaṭṭhānaṃ, iminā nayena sabbabhūmīsu uparūpari bhūmisaṅkanti",
  "anya-e0201n0:2877_3": "ca ṭhānabhedo ca veditabbo.",
  "anya-e0201n0:2878_0": "Ayaṃ panettha bhūmikkamo-mūlabhūmi, koṭibhūmi, pakoṭibhūmi, koṭipakoṭibhūmi, nahutabhūmi,",
  "anya-e0201n0:2878_1": "ninnahutabhūmi, akkhobhiṇībhūmi bhinī, bhanītipi dissanti, bindubhūmi, abbudabhūmi,",
  "anya-e0201n0:2878_2": "nirabbudabhūmi, ahahabhūmi, abababhūmi, aṭaṭabhūmi, sogandhikabhūmi, uppalabhūmi,",
  "anya-e0201n0:2878_3": "kumudabhūmi, puṇḍarīkabhūmi, padumabhūmi, kathānabhūmi, mahākathānabhūmi, asaṅkhyeyyabhūmīti",
  "anya-e0201n0:2878_4": "ekavīsati bhūmiyo sattacattālīsasataṃ ṭhānāni ca honti.",
  "anya-e0201n0:2879_0": "Nirayabhūmīnaṃ kamena pana abbudabhūmi, nirabbudabhūmi, abababhūmi, aṭaṭabhūmi, ahahabhūmi,",
  "anya-e0201n0:2879_1": "kumudabhūmi, sogandhikabhūmi, uppalabhūmi, puṇḍarīkabhūmi, padumabhūmīti vattabbo.",
  "anya-e0201n0:2879_2": "Ettha ca yasmā pāḷibhāsāyaṃ dasasatasahassaṃ nāma sattamaṭṭhānaṃ natthi, cha ṭhānāni",
  "anya-e0201n0:2879_3": "eva atthi, tasmā garū aṭṭhakathāsu saṃ. ni. 1.181 āgatanayena sattamaṭṭhānaṃ ullaṅghetvā",
  "anya-e0201n0:2879_4": "chaṭṭhaṭṭhānato upari bhūmisaṅkantiṃ kathentā sataguṇitaṃ katvā kathenti, satasahassānaṃ",
  "anya-e0201n0:2879_5": "sataṃ koṭi, koṭisatasahassānaṃ sataṃ pakoṭi iccādi.",
  "anya-e0201n0:2880_0": "Tattha satasahassānaṃ sataṃ nāma dasasatasahassānaṃ dasakameva hoti, tasmā tathā",
  "anya-e0201n0:2880_1": "kathentāpi bhūmīnaṃ sabbaṭṭhānānañca dasaguṇasiddhimeva kathentīti veditabbaṃ. Yasmā",
  "anya-e0201n0:2880_2": "ca gaṇanabhūmisaṅkhāto gaṇanapatho nāma nānādesavāsīnaṃ vasena nānāvidho hoti, tasmā",
  "anya-e0201n0:2880_3": "dīpavaṃse akkhobhiṇī, bindu, kathāna, mahākathānāni vajjetvā pāḷinayena sattarasa",
  "anya-e0201n0:2880_4": "bhūmiyova vuttā. Kaccāyane ka. 394, 395; rū. 416, 417 pubbe dassitā ekavīsati bhūmiyo,",
  "anya-e0201n0:2880_5": "sakkataganthesu tato sādhikabhūmiyo, katthaci pana mahābalakkhandhapariyantā saṭṭhi bhūmiyoti āgatā.",
  "anya-e0201n0:2881": "Tattha sakasakabhūmito atirekavatthūni gaṇanapathavītivattāni nāma honti, yesaṃ pana mūlabhūmimattaṃ atthi, tesaṃ koṭimattānipi vatthūni gaṇanapathātikkantāni eva.",
  "anya-e0201n0:2882_0": "Api ca ‘gaṇanapathavītivatta’nti ca ‘gaṇanapathātikkanta’nti ca ‘asaṅkhyeyya’nti",
  "anya-e0201n0:2882_1": "ca atthato ekaṃ. Tasmā idhapi vīsati bhūmiyo eva anukkamena dasaguṇitā gaṇanapathā",
  "anya-e0201n0:2882_2": "nāma honti. Asaṅkhyeyyanti pana dasaguṇavinimuttā gaṇanapathātikkantabhūmi eva vuccati.",
  "anya-e0201n0:2882_3": "Mahākathānabhūmātikkantato paṭṭhāya hi anantamahāpathaviyā sabbapaṃsucuṇṇānipi idha",
  "anya-e0201n0:2882_4": "asaṅkhyeyyabhūmiyaṃ saṅgayhanti. Itarathā asaṅkhyeyyanti ca gaṇanapathabhūmīti ca viruddhametanti.",
  "anya-e0201n0:2883_0": "Dīpavaṃse ca “tato upari abhūmi, asaṅkhyeyyanti vuccatī”ti vuttaṃ. Tattha ‘abhūmī’ti",
  "anya-e0201n0:2883_1": "vacanena gaṇanapathabhūmi eva paṭisiddhā, na tu gaṇanapathātikkantā visuṃ asaṅkhyeyyabhūmi",
  "anya-e0201n0:2883_2": "nāma. Cariyāpiṭakasaṃvaṇṇanāyampi cariyā. aṭṭha. nidānakathā ayamattho vutto. Asaṅkhyeyyabhūmiyampi",
  "anya-e0201n0:2883_3": "asaṅkhyeyyānaṃ cūḷa, mahādivasena anekappabhedo dakkhiṇavibhaṅgasuttena ma. ni. 3.370 dīpetabbo.",
  "anya-e0201n0:2884_0": "Saddanītiyaṃ nī. 833 pana pāḷinayaṃ gahetvā “vīsati abbudāni ekaṃ nirabbudaṃ nāma.",
  "anya-e0201n0:2884_1": "Vīsati nirabbudāni ekaṃ ababaṃ nāma” iccādinā nirabbudādīnaṃ saṅkhyānampi vīsatimattaguṇaṃ",
  "anya-e0201n0:2884_2": "nāma vuttaṃ. Taṃ na yujjati. Nirayesu hi vīsatimattaguṇena abbuda, nirabbudādīnaṃ",
  "anya-e0201n0:2884_3": "dasannaṃ nirayānaṃ tāni nāmāni siddhāni bhavanti. Garū pana tāni nāmāni gahetvā dasaguṇasiddhesu",
  "anya-e0201n0:2884_4": "gaṇanapathesu pakkhipiṃsu, tasmā nāmamattena sadisāni bhavanti, guṇavidhi pana visadisoeva.",
  "anya-e0201n0:2885_0": "Evañcakatvā pāḷiyampi bakabrahmāsutte saṃ. ni. 1.175 “sataṃ sahassānaṃ nirabbudānaṃ,",
  "anya-e0201n0:2885_1": "āyuṃ pajānāmi tavāhaṃ brahme”ti vuttaṃ. Ettha ca yadi gaṇanabhūmipathepi nirabbudānaṃ",
  "anya-e0201n0:2885_2": "vīsatimattena abababhūmi bhaveyya, evaṃ sati nirabbudānaṃ satasahassaṃ nāma na vucceyya.",
  "anya-e0201n0:2885_3": "Jātakaṭṭhakathāyañca jā. aṭṭha. 3.7.69 “nirabbudasatasahassānaṃ ekaṃ ahahaṃ nāma,",
  "anya-e0201n0:2885_4": "ettakaṃ bakassa brahmuno tasmiṃbhave avasiṭṭhaṃ āyū”ti vuttaṃ. Tasmā imaṃ gaṇanabhūmipathaṃ",
  "anya-e0201n0:2885_5": "patvā vīsatiguṇaṃ nāma natthīti siddhaṃ hoti. Akkhobhiṇī, bindu, kathāna, mahākathānānipi",
  "anya-e0201n0:2885_6": "aññato gahetvā pakkhittāni siyuṃ. Evaṃ pakkhittānañca cuddasannaṃ saṅkhyānaṃ kaccāyane",
  "anya-e0201n0:2885_7": "kamokkamatā pana pacchājātā siyāti.",
  "anya-e0201n0:2886": "Iti niruttidīpaniyā nāma moggallānabyākaraṇadīpaniyā",
  "anya-e0201n0:2887": "Samāsakaṇḍo catuttho.",
  "anya-e0201n0:2888": "5. Taddhita",
  "anya-e0201n0:2889": "Atha taddhitavidhānaṃ dīpiyate.",
  "anya-e0201n0:2890_0": "Taddhitavutti nāma vicitrā hoti, sātisayena vicitrañāṇahitaṃ vahati, tasmā tesaṃ",
  "anya-e0201n0:2890_1": "tesaṃ kulaputtānaṃ hitanti taddhitaṃ, imasmiṃ kaṇḍe sabbavidhānassa nāmaṃ. Taṃ pana",
  "anya-e0201n0:2890_2": "aṭṭhavidhaṃ hoti apaccaṃ, anekatthaṃ, assatthi, bhāvakammaṃ, parimāṇaṃ, saṅkhyā,",
  "anya-e0201n0:2890_3": "khuddakaṃ, nānāttanti.",
  "anya-e0201n0:2891": "Apaccarāsi",
  "anya-e0201n0:2892": "430. Ṇo vāpacce ka. 344; rū. 361; nī. 752; caṃ. 2.4.16; pā. 4.1.92; ‘sarānamādissā…’ (bahūsu).",
  "anya-e0201n0:2893_0": "Chaṭṭhyantā nāmamhā tassa apaccanti atthe vikappena ṇapaccayo hoti. Vāsaddo vākya,",
  "anya-e0201n0:2893_1": "samāsānaṃ vikappanattho, ito paraṃ anuvattate, tena sabbattha vikappavidhi sijjhati.",
  "anya-e0201n0:2893_2": "Ṇānubandho vuddhyattho, so payogaappayogī. Vasiṭṭhassa apaccanti atthe iminā suttena",
  "anya-e0201n0:2893_3": "vasiṭṭhamhā ṇapaccayo, so sāmyatthañca apaccatthañca ubhayaṃ vadati, chaṭṭhī ca apaccapadañca",
  "anya-e0201n0:2893_4": "tena vuttatthā nāma honti, vasiṭṭhapadaṃ paccayena saha ekatthaṃ hoti, ubhayaṃ ekato",
  "anya-e0201n0:2893_5": "hutvā puttassa nāmaṃ hotīti attho. Tato ‘ekatthatāya’nti chaṭṭhiyā lopo, apaccapadaṃ",
  "anya-e0201n0:2893_6": "pana vuttatthamattena luppati. Tañhi sutte padhānabhāvena niddiṭṭhaṃ hoti, na chaṭṭhīti,",
  "anya-e0201n0:2893_7": "mahāvuttinā vā padānaṃ lopo. Evaṃ sabbattha.",
  "anya-e0201n0:2894": "431. Padānamādissāyuvaṇṇassāeo ṇānubandhe ka. 405; rū. 365; nī. 860.",
  "anya-e0201n0:2895": "Padānaṃ ādibhūtassa akārassa ca ivaṇṇu’vaṇṇassa ca ā, e, o vuddhiyo honti ṇānubandhe paccaye pareti padādia-kārassa āvuddhi, syādyuppatti.",
  "anya-e0201n0:2896": "Vāsiṭṭho, puriso, vāsiṭṭhī, itthī, vāsiṭṭhaṃ, kulaṃ, vasiṭṭhassa putto vāsiṭṭho, vasiṭṭhassa dhītā vāsiṭṭhī, vasiṭṭhassa kulaṃ vāsiṭṭhanti evampi yojetuṃ yujjati.",
  "anya-e0201n0:2897": "Tattha ‘vasiṭṭhassā’ti etena gottasseva pitubhūtaṃ ādipurisaṃ vadati. Kasmā? Gottasaddattā. Evañhi sati tasmiṃ gotte paccājātā sabbepi janā tassa apaccā nāma honti.",
  "anya-e0201n0:2898": "432. Majjhe ka. 404; rū. 370; nī. 859.",
  "anya-e0201n0:2899": "Majjhe pavattānaṃ a, yuvaṇṇānaṃ ā, e, ovuddhiyo honti vā kvaci.",
  "anya-e0201n0:2900": "Vāseṭṭho, vāseṭṭhī, vāseṭṭhaṃ. Vāsaddena “vasiṭṭhassa putto dhītā kula”nti vākyaṃ vā “vasiṭṭhaputto vasiṭṭhadhītā vasiṭṭhakula”nti samāsaṃ vā vikappeti. Evaṃ sabbattha.",
  "anya-e0201n0:2901_0": "Bharadvājassa apaccaṃ bhāradvājo, visāmittassa bhāradvājassa… vesāmittassa… (rū.)",
  "anya-e0201n0:2901_1": "apaccaṃ vesāmitto, gotamassa apaccaṃ gotamo, kassapassa apaccaṃ kassapo, vasudevassa",
  "anya-e0201n0:2901_2": "apaccaṃ vāsudevo. Evaṃ bāladevo.",
  "anya-e0201n0:2902_0": "Upagussa apaccanti ettha ‘uvaṇṇassāvaṅa…’ti ṇānubandhe paccaye pare uvaṇṇassa avaṅa",
  "anya-e0201n0:2902_1": "hoti. Opagavo, opagavī, opagavaṃ, manuno apaccaṃ mānavo, bhagguno apaccaṃ bhaggavo,",
  "anya-e0201n0:2902_2": "paṇḍuno apaccaṃ paṇḍavo, upavindussa apaccaṃ opavindavo iccādi.",
  "anya-e0201n0:2903": "433. Vacchādito ṇānaṇāyanā ka. 345; rū. 366; nī. 754; pā. 4.1.93, 94, 162, 163.",
  "anya-e0201n0:2904": "Chaṭṭhuntehi vacchādīhi gottasaddagaṇehi tassa apaccanti atthe ṇānubandhā āna, āyanapaccayā honti vā.",
  "anya-e0201n0:2905_0": "Vacchassa apaccaṃ vacchāno, vacchāyano, vacchānī, vacchāyanī, vacchānaṃ, vacchāyanaṃ.",
  "anya-e0201n0:2905_1": "Evaṃ kaccāno, kaccāyano, kātiyāno, kātiyāyano, sākaṭāno, sākaṭāyano, kaṇhāno, kaṇhāyano,",
  "anya-e0201n0:2905_2": "moggallāno, moggallāyano, aggivessāno aggivessanotipi dissati dī. ni. 1.176; ma.",
  "anya-e0201n0:2905_3": "ni. 1.353 ādayo, aggivessāyano, muñcāno, muñcāyano, kuñcāno, kuñcāyano iccādi.",
  "anya-e0201n0:2906": "434. Kattikāvidhavādīhi ṇeyyaṇerā ka. 346; rū. 367; nī. 755; pā. 4.1.120, 123, 126, 127, 128, 129, 131.",
  "anya-e0201n0:2907": "Chaṭṭhyantehi kattikādīhi vidhavādīhi ca tassa apaccanti atthe kamena ṇānubandhā eyya, erapaccayā honti vā.",
  "anya-e0201n0:2908_0": "Ṇeyye – kattikāya nāma devadhītāya apaccaṃ kattikeyyo, vinatāya nāma deviyā apaccaṃ",
  "anya-e0201n0:2908_1": "venateyyo, rohiṇiyā nāma deviyā apaccaṃ rohiṇeyyo, bhaginiyā apaccaṃ bhāgineyyo,",
  "anya-e0201n0:2908_2": "nadiyā nāma itthiyā apaccaṃ nādeyyo. Evaṃ anteyyo, āheyyo, kāmeyyo, suciyā apaccaṃ",
  "anya-e0201n0:2908_3": "soceyyo, bālāya apaccaṃ bāleyyo iccādi.",
  "anya-e0201n0:2909_0": "Ṇere – vidhavāya apaccaṃ vedhavero, vidhavā nāma matapatikā itthī. Bandhukiyā apaccaṃ",
  "anya-e0201n0:2909_1": "bandhukero, nāḷikiyā nāma itthiyā putto nāḷikero, samaṇassa upajjhāyassa putto sāmaṇero,",
  "anya-e0201n0:2909_2": "samaṇiyā pavattiniyā dhītā sāmaṇerī iccādi.",
  "anya-e0201n0:2910": "435. Ṇya diccādīhi ka. 347; rū. 368; nī. 756; caṃ. 2.4.2; pā. 4.1.85.",
  "anya-e0201n0:2911": "Chaṭṭhuntehi ditiiccādīhi tassa apaccanti atthe ṇānubandho yapaccayo hoti vā.",
  "anya-e0201n0:2912": "436. Lopovaṇṇivaṇṇānaṃ ka. 261; rū. 369; nī. 509.",
  "anya-e0201n0:2913": "Ye pare avaṇṇassa ivaṇṇassa ca lopo hotīti ṇyamhi pare avaṇṇi’vaṇṇānaṃ lopo.",
  "anya-e0201n0:2914": "Ditiyā nāma devadhītāya apaccaṃ decco, aditiyā apaccaṃ ādicco.",
  "anya-e0201n0:2915": "Tattha ivaṇṇalope ‘tavaggavaraṇānaṃ ye cavaggabayañā’ti yamhi pare tavaggassa cavaggattaṃ, puna ‘vaggalasehi te’ti yassa pubbarūpattaṃ, kuṇḍaniyā apaccaṃ koṇḍañño.",
  "anya-e0201n0:2916": "437. Uvaṇṇassāvaṅa sare ka. 348; rū. 371; nī. 757.",
  "anya-e0201n0:2917": "Sare pare uvaṇṇassa avaṅa hotīti uvaṇṇassa avattaṃ. ‘Tavaggavaraṇāna…’nti suttena vassa battaṃ, puna ‘vaggalasehi te’ti suttena yassa pubbarūpattaṃ, bhātuno apaccaṃ bhātabyo.",
  "anya-e0201n0:2918": "438. Ā ṇi ka. 347; rū. 368; nī. 756; caṃ. 2.4.19; pā. 4.1.95.",
  "anya-e0201n0:2919": "Rassā’kārantato apaccatthe ṇānubandho rassi’paccayo hoti vā.",
  "anya-e0201n0:2920_0": "Dakkhassa apaccaṃ dakkhi. Evaṃ doṇi, vāsavi, sakyaputti, nāṭaputti, dāsaputti, dāruno",
  "anya-e0201n0:2920_1": "apaccaṃ dāravi vicāretabbamidaṃ, varuṇassa apaccaṃ vāruṇi. Evaṃ kaṇḍi, bāladevi,",
  "anya-e0201n0:2920_2": "pāvaki, jinadattassa apaccaṃ jenadatti, suddhodani, anuruddhi iccādi.",
  "anya-e0201n0:2921": "439. Rājato ño jātiyaṃ ka. 347; rū. 368; nī. 756; caṃ. 2.4.70; pā. 4.1.137.",
  "anya-e0201n0:2922": "Jātiyaṃ gamyamānāyaṃ rājasaddamhā apaccatthe ñapaccayo hoti vā.",
  "anya-e0201n0:2923": "Rañño apaccaṃ rājañño, rājakulassa puttoti attho.",
  "anya-e0201n0:2924": "Jātiyanti kiṃ? Rājaputto.",
  "anya-e0201n0:2925": "440. Khattā yiyā ka. 347; rū. 368; nī. 756; caṃ. 2.4.69; pā. 4.1.138.",
  "anya-e0201n0:2926": "Jātiyaṃ gamyamānāyaṃ khattasaddamhā apaccatthe ya, iyapaccayā honti.",
  "anya-e0201n0:2927": "Khattakulassa apaccaṃ khatyo, khattiyo.",
  "anya-e0201n0:2928": "Jātiyantveva? Khatti.",
  "anya-e0201n0:2929": "441. Manuto ssasaṇa ka. 348; rū. 371; nī. 753; caṃ. 2.4.94, 95; pā. 4.1.161.",
  "anya-e0201n0:2930": "Jātiyaṃ gamyamānāyaṃ manusaddamhā apaccatthe ssa, saṇapaccayā honti.",
  "anya-e0201n0:2931": "Manuno apaccaṃ manusso, mānuso, manu nāma kappe ādikhattiyo mahāsammatarājā, itthiyaṃ manussī, mānusī,",
  "anya-e0201n0:2932": "Jātiyantveva? Māṇavo.",
  "anya-e0201n0:2933": "442. Janapadanāmasmā janakhattiyā raññe ca ṇo ka. 352; rū. 376; nī. 765; caṃ. 2.4.96; pā. 4.1.168; “janapadanāmasmā khattiyā…” (bahūsu).",
  "anya-e0201n0:2934": "Janavācinā ca khattiyavācinā ca janapadanāmamhā raññe ca apacce ca ṇo hoti.",
  "anya-e0201n0:2935": "Pañcālānaṃ janānaṃ rājā pañcālo, pañcālassa khattiyassa apaccaṃ pañcālo. Evaṃ kosalo, māgadho, okkāko dī. ni. 1.267.",
  "anya-e0201n0:2936": "Janapadanāmasmāti kiṃ? Dasaratharañño putto dāsarathi dāsaraṭṭhi.",
  "anya-e0201n0:2937": "Janakhattiyāti kiṃ? Pañcālassa brāhmaṇassa apaccaṃ pañcāli.",
  "anya-e0201n0:2938": "443. Ṇya kurusivīhi ka. 346; rū. 367; nī. 755; caṃ. 2.4.101 …pe… 4.1.172.",
  "anya-e0201n0:2939": "Kuru, sivisaddehi apacce raññe ca ṇyo hoti.",
  "anya-e0201n0:2940": "Kururañño apaccaṃ korabyo jā. 1.14.228, 232, 236, kururaṭṭhavāsīnaṃ rājā korabyo, korabbo, pubbarūpattaṃ, sivirañño apaccaṃ sebyo, siviraṭṭhavāsīnaṃ rājā sebyo.",
  "anya-e0201n0:2941": "Apaccarāsi niṭṭhito.",
  "anya-e0201n0:2942": "Anekattharāsi",
  "anya-e0201n0:2943": "444. Ṇa rāgā tena rattaṃ ka. 347; rū. 368; nī. 756; caṃ. 3.1.1 …pe… 4.2.1.",
  "anya-e0201n0:2944": "Rajjanti vatthaṃ etenāti rāgo, rajanavatthu, rāgavācimhā tena rattanti atthe ṇo hoti.",
  "anya-e0201n0:2945": "Kasāvena rattaṃ vatthaṃ kāsāvaṃ dha. pa. 9, kāsāyaṃ vā. Evaṃ kosumbhaṃ, haliddiyā rattaṃ hāliddaṃ, pāṭaṅgena rattaṃ pāṭaṅgaṃ, mañjiṭṭhaṃ, kuṅkumaṃ iccādi.",
  "anya-e0201n0:2946": "“Nīlaṃ vatthaṃ, pītaṃ vattha”ntiādīsu pana nīla, pītādisaddā guṇasaddattā paccayena vinā guṇanissayaṃ dabbaṃ vadanti. Evaṃ sabbesu guṇasadda, jātisadda, nāmasaddesu.",
  "anya-e0201n0:2947": "445. Nakkhatteninduyuttena kāle ka. 352; rū. 376; nī. 765; caṃ. 3.1.5; pā. 4.2.3.",
  "anya-e0201n0:2948": "Induyuttena nakkhattena lakkhite kāle tannakkhattavācīhi ṇo hoti.",
  "anya-e0201n0:2949": "Puṇṇacandayuttena phussanakkhattena lakkhitā phussā, ratti, phusso, aho. Evaṃ māgho iccādi.",
  "anya-e0201n0:2950": "Nakkhattenāti kiṃ? Garugahena lakkhitā ratti.",
  "anya-e0201n0:2951": "Induyuttenāti kiṃ? Phussena lakkhito muhutto.",
  "anya-e0201n0:2952": "Kāleti kiṃ? Phussena lakkhitā atthasiddhi.",
  "anya-e0201n0:2953": "446. Sāssa devatā puṇṇamāsī ka. 352; rū. 376; nī. 765; caṃ. 3.1.18, 19 …pe… 4.2.21-24.",
  "anya-e0201n0:2954": "Sā assa devatā, sā assa puṇṇamāsīti atthe paṭhamantā ṇo hoti.",
  "anya-e0201n0:2955_0": "Buddho assa devatāti buddho, yo buddhaṃ attano ārakkhadevataṃ viya garuṃ katvā vicarati,",
  "anya-e0201n0:2955_1": "nirantaraṃ vā “buddho buddho”ti vācaṃ nicchāreti, tassetaṃ nāmaṃ. Sugato assa devatāti",
  "anya-e0201n0:2955_2": "sogato, mahindadevo assa devatāti māhindo. Evaṃ yāmo, somo, vāruṇo.",
  "anya-e0201n0:2956": "Phussī assa puṇṇamāsīti phusso, māso. Evaṃ māgho, phagguno, citto, vesākho, jeṭṭhamūlo, āsaḷho, sāvaṇo, poṭṭhapādo, assayujo, kattiko, māgasiro.",
  "anya-e0201n0:2957": "Puṇṇamāsīti kiṃ? Phussī assa pañcamī tithī.",
  "anya-e0201n0:2958": "447. Tamadhīte taṃ jānāti kaṇikā ca ka. 351; rū. 374; nī. 764; caṃ. 3.1.37 …pe… 4.2.59.",
  "anya-e0201n0:2959": "Etesu atthesu dutiyantā ṇo ca ko ca ṇiko cāti ete paccayā honti.",
  "anya-e0201n0:2960": "Ṇamhi – byākaraṇaṃ adhīte jānāti vā veyyākaraṇo dī. ni. 1.256. Pakkhe “veyyākaraṇiko, byañjanaṃ adhīte jānāti vā veyyañjaniko”ti imāni ṇikena sijjhanti.",
  "anya-e0201n0:2961": "Kamhi-chandaṃ adhīte jānāti vā chando. Evaṃ padako dī. ni. 1.256, nāmako.",
  "anya-e0201n0:2962": "Ṇikamhi-vinayaṃ adhīte jānāti vā venayiko, suttantiko, ābhidhammiko.",
  "anya-e0201n0:2963_0": "Ettha ca ‘veyyākaraṇo’ti pade viyyākaraṇaṃ adhīteti vākyaṃ, ‘veyañjaniko’ti pade",
  "anya-e0201n0:2963_1": "viyañjanaṃ adhīteti. Upari ‘dovāriko, sovaggika’nti padesupi ‘duvāre niyutto, suvaggāya",
  "anya-e0201n0:2963_2": "saṃvattatī’ti vākyaṃ, atthaṃ kathentena pana duvāra, suvaggasaddānaṃ taddhitabhāve",
  "anya-e0201n0:2963_3": "eva siddhattā dvāreti ca saggāyāti ca kathetabbo.",
  "anya-e0201n0:2964": "448. Tassa visaye dese ka. 352; rū. 376; nī. 365; caṃ. 3.1.61; pā. 4.2.52, 53.",
  "anya-e0201n0:2965": "Tassa desarūpe visaye chaṭṭhuntā ṇo hoti.",
  "anya-e0201n0:2966": "Thūyamigā vasātino nāma, vasātīnaṃ visayo deso vāsāto. Idha adesarūpattā ṇo na hoti, cakkhussa visayo rūpaṃ.",
  "anya-e0201n0:2967": "449. Nivāse tannāme ka. 352; rū. 376; nī. 365; caṃ. 3.1.64; pā. 4.2.69.",
  "anya-e0201n0:2968": "Tannāmabhūte nivāse chaṭṭhyantā ṇo hoti.",
  "anya-e0201n0:2969": "Sivīnaṃ nivāso deso sebyo. Vasaṃ adenti bhakkhantīti vasādā, byagghā sīhā vā, vasādānaṃ nivāso deso vāsādo.",
  "anya-e0201n0:2970": "450. Anubhave ka. 352; rū. 376; nī. 765; caṃ. 3.1.65; pā. 4.2.70.",
  "anya-e0201n0:2971": "Samīpe bhavaṃ anubhavaṃ, “adūrabhave”tipi pāṭho, tannāme anubhave dese chaṭṭhyantā ṇo hoti.",
  "anya-e0201n0:2972": "Vidisāya anubhavaṃ vedisaṃ, nagaraṃ, udumbarassa anubhavaṃ odumbaraṃ, vimānaṃ.",
  "anya-e0201n0:2973": "451. Tena nibbatte ka. 352; rū. 376; nī. 765; caṃ. 3.1.66; pā. 4.2.68.",
  "anya-e0201n0:2974": "Tannāme tena nibbatte dese tatiyantā ṇo hoti.",
  "anya-e0201n0:2975_0": "Kusambena nāma isinā nibbattā kosambī, itthiyaṃ ī, nagarī. Evaṃ kākandī, mākandī,",
  "anya-e0201n0:2975_1": "sahassena dhanena nibbattā sāhassī, parikhā, ayañca tatiyā hetumhi kattari karaṇe",
  "anya-e0201n0:2975_2": "ca yathāyogaṃ yujjati.",
  "anya-e0201n0:2976": "452. Tamidhatthi ka. 352; rū. 376; nī. 765; caṃ. 3.1.67; pā. 4.2.67.",
  "anya-e0201n0:2977": "Taṃ idha atthīti atthe tannāme dese paṭhamantā ṇo hoti.",
  "anya-e0201n0:2978": "Udumbarā asmiṃ dese santīti odumbaro, badarā asmiṃ dese santīti bādaro. Evaṃ pabbajo.",
  "anya-e0201n0:2979": "453. Tatra bhave ka. 352; rū. 376; nī. 765; caṃ. 3.2.48; pā. 4.2.133.",
  "anya-e0201n0:2980": "Tatra bhavatthe sattamyantā ṇo hoti.",
  "anya-e0201n0:2981_0": "Udake bhavo odako, maccho, urasi bhavo oraso, putto, sāgamo. Nagare bhavo nāgaro.",
  "anya-e0201n0:2981_1": "Evaṃ jānapado, māgadho, kapilavatthumhi bhavo kāpilavatthavo, ‘uvaṇṇassāvaṅa…’ti",
  "anya-e0201n0:2981_2": "ussa avattaṃ. Kosambiyaṃ bhavo kosambo, mitte bhavā mettā, pure bhavā porī dī. ni.",
  "anya-e0201n0:2981_3": "1.9, vācā, manasmiṃ bhavo mānaso. Ettha pana –",
  "anya-e0201n0:2982": "454. Manādīnaṃ saka ka. 404; rū. 370; nī. 859.",
  "anya-e0201n0:2983": "Ṇānubandhe paccaye pare manādīnaṃ ante sāgamo hotīti sabbattha manogaṇādīnaṃ ante sāgamo.",
  "anya-e0201n0:2984": "Mānaso, rāgo, mānasā, taṇhā, mānasaṃ, sukhaṃ. Evaṃ cetaso, cetasā, cetasaṃ. Kvaci mano eva mānasaṃ, ceto eva cetasotipi yujjati.",
  "anya-e0201n0:2985": "455. Ajjādīhi tano ka. 352; rū. 376; nī. 765; caṃ. 3.15; pā. 4.2.105.",
  "anya-e0201n0:2986": "Tatra bhavoti atthe ajjādīhi tano hoti.",
  "anya-e0201n0:2987_0": "Ajja bhavo ajjatano, attho, ajjattanī, vibhatti, dvittaṃ, ajjatanaṃ, hitaṃ, sve bhavo",
  "anya-e0201n0:2987_1": "svātano, mahāvuttinā essa āttaṃ. Hiyyo bhavo hiyyattano, hiyyattano, hiyyattanaṃ,",
  "anya-e0201n0:2987_2": "ossa attaṃ dvittañca.",
  "anya-e0201n0:2988": "456. Purāto ṇo ca ka. 352; rū. 376; nī. 765.",
  "anya-e0201n0:2989": "Tatra bhavoti atthe purāsaddamhā ṇo ca tano ca honti.",
  "anya-e0201n0:2990": "Pure bhavo purāṇo, idha ṇo anubandho na hoti, porāṇo vā, purātano.",
  "anya-e0201n0:2991": "457. Amātvacco ka. 352; rū. 376; nī. 765; caṃ. 3.2.13; pā. 4.2.104.",
  "anya-e0201n0:2992": "Amāsaddamhā bhavatthe acco hoti. ‘Amā’ti sahatthavācī.",
  "anya-e0201n0:2993": "Rājakiccesu raññā saha bhavatīti amacco dī. ni. ṭī. 1.339.",
  "anya-e0201n0:2994": "458. Majjhādīhimo ka. 353; rū. 378; nī. 767; caṃ. 3.2.82; pā. 4.3.8, 22; ‘majjhāditvimo’ (bahūsu).",
  "anya-e0201n0:2995": "Majjhādīhi bhavatthe imo hoti.",
  "anya-e0201n0:2996": "Majjhe bhavo majjhimo. Evaṃ antimo, heṭṭhimo, uparimo, orimo, pacchimo, abbhantarimo, paccantimo, puratthimo.",
  "anya-e0201n0:2997": "459. Kaṇa ṇeyya ṇeyyaka yiyā ka. 352; rū. 376; nī. 765; caṃ. 3.2.4, 5, 6 …pe… 4.2.94, 95, 97, 119-130.",
  "anya-e0201n0:2998": "Bhavatthe sattamyantā ete pañca paccayā honti.",
  "anya-e0201n0:2999": "Kaṇa-kusinārāyaṃ bhavo kosinārako, magadhesu bhavo māgadhako, āraññako, vihāro.",
  "anya-e0201n0:3000": "Ṇeyya-gaṅgāyaṃ bhavo gaṅgeyyo, pabbateyyo, vane bhavo vāneyyo.",
  "anya-e0201n0:3001": "Ṇeyyaka-kosaleyyako, bārāṇaseyyako, campeyyako, mithileyyako, idha na vuddhi.",
  "anya-e0201n0:3002": "Ya-gāme bhavo gammo, dive bhavo dibbo,",
  "anya-e0201n0:3003": "Iya-gāmiyo, gāmiko, yassa kattaṃ, udare bhavo odariyo, odariko, dive bhavo diviyo, pañcāliyo, bodhipakkhiyo, lokiyo.",
  "anya-e0201n0:3004": "460. Ṇiko ka. 351; rū. 374; nī. 764; caṃ. 3.2.40, 41, 42; pā. 4.2.126, 127, 128.",
  "anya-e0201n0:3005": "Bhavatthe sattamyantā ṇiko hoti.",
  "anya-e0201n0:3006_0": "Sāradiko, divaso, sāradikā, ratti, sāradikaṃ, pupphaṃ. Bhavasaddena cettha aññepi",
  "anya-e0201n0:3006_1": "atthe upalakkheti, pabbatato pakkhandā nadī pabbateyyā, kimīnaṃ kose jātaṃ koseyyaṃ,",
  "anya-e0201n0:3006_2": "vatthaṃ. Evaṃ siveyyaṃ, bārāṇaseyyaṃ.",
  "anya-e0201n0:3007": "461. Tamassa sippaṃ sīlaṃ paṇyaṃ paharaṇaṃ payojanaṃ ka. 351; rū. 374; nī. 764; caṃ. 3.4.49-66 …pe… 4.4.47-65.",
  "anya-e0201n0:3008": "Tamassa sippaṃ, tamassa sīlaṃ, tamassa paṇyaṃ, tamassa paharaṇaṃ, tamassa payojananti atthesu paṭhamantā ṇiko hoti.",
  "anya-e0201n0:3009": "Sippe – vīṇāvādanamassa sippaṃ veṇiko. Ettha ca vīṇāsaddena vīṇāvādanaṃ vuccati. Ekatthībhāvasāmatthiyañhetaṃ. Evaṃ sabbattha. Evaṃ modiṅgiko, pāṇaviko, vaṃsiko.",
  "anya-e0201n0:3010_0": "Sīle-paṃsukūladhāraṇaṃ assa sīlaṃ paṃsukūliko, paṃsukūlaṃ dhāretuṃ sīlamassāti vā",
  "anya-e0201n0:3010_1": "paṃsukūliko. Sīlasaddena cettha vata, dhamma, sādhukārāpi gayhanti, paṃsukūlaṃ dhāreti",
  "anya-e0201n0:3010_2": "sīlenāti paṃsukūlikotipi yujjati. Evaṃ tecīvariko, piṇḍaṃ piṇḍaṃ patatīti piṇḍapāto,",
  "anya-e0201n0:3010_3": "piṇḍācārena laddhabhojanaṃ, piṇḍapātayāpanaṃ assa sīlanti piṇḍapātiko, piṇḍapātena",
  "anya-e0201n0:3010_4": "yāpetuṃ sīlañca vatañca dhammo ca garukāro ca assāti piṇḍapātiko.",
  "anya-e0201n0:3011": "‘Paṇya’nti vikkeyyavatthu vuccati, gandho paṇyaṃ assāti gandhiko. Evaṃ teliko, goḷiko.",
  "anya-e0201n0:3012": "Paharanti etenāti paharaṇaṃ, āvudhabhaṇḍaṃ, cāpo paharaṇamassāti cāpiko. Evaṃ tomariko, muggariko.",
  "anya-e0201n0:3013": "Payojanaṃ vuccati phalaṃ, upadhi payojanamassāti opadhikaṃ a. ni. 8.59, puññaṃ, sataṃ payojanamassāti sātikaṃ. Evaṃ sāhassikaṃ jā. 2.21.415.",
  "anya-e0201n0:3014": "462. Taṃ hantārahati gacchatuñchati carati ka. 351; rū. 374; nī. 764; caṃ. 3.4.27-43; pā. 4.4.28-46.",
  "anya-e0201n0:3015": "Taṃ hanti, taṃ arahati, taṃ gacchati, taṃ uñchati, taṃ caratīti atthesu dutiyantā ṇiko hoti.",
  "anya-e0201n0:3016_0": "Pakkhīhi pakkhino hantīti pakkhiko. Evaṃ sākuṇiko a. ni. 2.263 (sākunikotipi dissati),",
  "anya-e0201n0:3016_1": "māyūriko, macchehi macche hanatīti macchiko. Evaṃ dhenuko, magehi mage hanatīti māgaviko,",
  "anya-e0201n0:3016_2": "majjhe vāgamo. Evaṃ hāriṇiko, ‘hariṇo’ti mago eva. Sūkariko, idha na vuddhi.",
  "anya-e0201n0:3017": "Sataṃ arahatīti sātikaṃ. Evaṃ sāhassikaṃ.",
  "anya-e0201n0:3018": "Paradāraṃ gacchatīti pāradāriko, paradāriko vā. Evaṃ pathiko, maggiko.",
  "anya-e0201n0:3019": "Badare uñchati gavesatīti bādariko. Evaṃ āmalakiko.",
  "anya-e0201n0:3020": "Dhammaṃ caratīti dhammiko. Evaṃ adhammiko.",
  "anya-e0201n0:3021": "463. Tena kataṃ kītaṃ bandhaṃ abhisaṅkhataṃ saṃsaṭṭhaṃ hataṃ hanti jitaṃ jayati dibbati khaṇati tarati carati vahati jīvati ka. 350; rū. 373; nī. 364; caṃ. 3.4.1-26; pā. 4.4.1-27.",
  "anya-e0201n0:3022": "Tena kataṃ, tena kītaṃ…pe… tena jīvati iccatthesu tatiyantā ṇiko hoti.",
  "anya-e0201n0:3023": "Kāyena kataṃ kāyikaṃ. Evaṃ vācasikaṃ, mānasikaṃ, vātena kato vātiko, ābādho.",
  "anya-e0201n0:3024": "Satena mūlena kītaṃ bhaṇḍaṃ sātikaṃ. Evaṃ sāhassikaṃ.",
  "anya-e0201n0:3025": "Varattāya yottāya bandhito vārattiko, ayasā bandhito āyasiko, sāgamo. Evaṃ pāsiko.",
  "anya-e0201n0:3026": "Ghatena abhisaṅkhataṃ saṃsaṭṭhaṃ vā ghātikaṃ. Evaṃ goḷikaṃ, dādhikaṃ, māricikaṃ.",
  "anya-e0201n0:3027": "Jālena hato jāliko, maccho.",
  "anya-e0201n0:3028": "Jālena hantīti jāliko, jālakevaṭṭo. Evaṃ bāḷisiko saṃ. ni. 2.158.",
  "anya-e0201n0:3029": "Akkhehi jitaṃ dhanaṃ akkhikaṃ. Evaṃ sālākikaṃ.",
  "anya-e0201n0:3030": "Akkhehi jayati dibbatīti vā akkhiko.",
  "anya-e0201n0:3031": "Khaṇittiyā khaṇatīti khāṇittiko. Evaṃ kuddāliko, idha na vuddhi.",
  "anya-e0201n0:3032": "Uḷumpena taratīti oḷumpiko, uḷumpiko vā. Evaṃ nāviko jā. 2.20.149, gopucchiko.",
  "anya-e0201n0:3033": "Sakaṭena caratīti sākaṭiko. Evaṃ rathiko, yāniko, daṇḍiko,",
  "anya-e0201n0:3034": "Khandhena vahatīti khandhiko. Evaṃ aṃsiko, sīsiko, idha na vuddhi.",
  "anya-e0201n0:3035": "Vetanena jīvatīti vetaniko. Evaṃ bhatiko, kasiko, kayiko, vikkayiko, bhatikādīsu na vuddhi.",
  "anya-e0201n0:3036": "464. Tassa saṃvattati ka. 351; rū. 374; nī. 765; caṃ. 3.4.67-69; pā. 4.4.66-68.",
  "anya-e0201n0:3037": "Tassa saṃvattatīti atthe catutthyantā ṇiko hoti.",
  "anya-e0201n0:3038_0": "Puna bhavāya saṃvattatīti ponobbhaviko, punassa ottaṃ, bhassa dvittaṃ, ponobbhavikā",
  "anya-e0201n0:3038_1": "mahāva. 14, taṇhā, lokāya saṃvattatīti lokiko, suṭṭhu aggoti saggo, saggāya saṃvattatīti",
  "anya-e0201n0:3038_2": "sovaggikaṃ dī. ni. 1.163, puññaṃ. Evaṃ diṭṭhadhammikaṃ, samparāyikaṃ.",
  "anya-e0201n0:3039": "465. Tato sambhūtamāgataṃ ka. 351; rū. 374; nī. 765; caṃ. 3.3.49-51; …pe… 4.3.77-79.",
  "anya-e0201n0:3040": "Tato sambhūtaṃ, tato āgataṃ iccatthesu pañcamyantā ṇiko hoti.",
  "anya-e0201n0:3041_0": "Mātito sambhūtaṃ āgataṃ vā mattikaṃ pārā. 34, dvittaṃ rasso ca. Evaṃ pettikaṃ. Ṇya,",
  "anya-e0201n0:3041_1": "ṇiyāpi dissanti, surabhito sambhūtaṃ sorabhyaṃ, thanato sambhūtaṃ thaññaṃ, pitito",
  "anya-e0201n0:3041_2": "sambhūto pettiyo. Evaṃ mattiyo. Ṇyamhi-macco.",
  "anya-e0201n0:3042": "466. Tattha vasati vidito bhatto niyutto ka. 351; rū. 374; nī. 765; caṃ. 3.4.70-75 …pe… 4.4.69-74.",
  "anya-e0201n0:3043": "Etesvatthesu sattamyantā ṇiko hoti.",
  "anya-e0201n0:3044": "Rukkhamūle vasatīti rukkhamūliko. Evaṃ āraññiko, sosāniko.",
  "anya-e0201n0:3045_0": "Ettha ca vasatīti sāmaññavacanepi tassīla, tabbata, taddhamma, tassādhukāritānaṃ",
  "anya-e0201n0:3045_1": "vasena attho veditabbo taddhitapaccayānaṃ pasiddhatthadīpakattā. Na hi rukkhamūle",
  "anya-e0201n0:3045_2": "muhuttamattaṃ vasanto rukkhamūlikoti voharīyati.",
  "anya-e0201n0:3046": "Loke vidito lokiko.",
  "anya-e0201n0:3047": "Catumahārājesu bhattā cātumahārājikā saṃ. ni. 5.1081.",
  "anya-e0201n0:3048": "Dvāre niyutto dovāriko. Evaṃ bhaṇḍāgāriko, navakammiko, idha na vuddhi. “Jātikiyo, andhakiyo” iccādīsu mahāvuttinā kiyo.",
  "anya-e0201n0:3049": "467. Tassidaṃ ka. 351; rū. 374; nī. 764; caṃ. 3.3.85-102; pā. 4.3.120-133.",
  "anya-e0201n0:3050": "Tassa idanti atthe chaṭṭhuntā ṇiko hoti.",
  "anya-e0201n0:3051_0": "Saṅghassa ayaṃ saṅghiko, vihāro, saṅghikā, bhūmi, saṅghassa idaṃ saṅghikaṃ, bhaṇḍaṃ.",
  "anya-e0201n0:3051_1": "Evaṃ puggalikaṃ, gaṇikaṃ, mahājanikaṃ, sakyaputtassa esoti sakyaputtiko. Evaṃ nāṭaputtiko, dāsaputtiko.",
  "anya-e0201n0:3052": "468. Ṇikassiyo vā ka. 404; rū. 370; nī. 756.",
  "anya-e0201n0:3053": "Ṇikapaccayassa iyo hoti vā.",
  "anya-e0201n0:3054": "Sakyaputtiyo, sakyaputtiko iccādi.",
  "anya-e0201n0:3055": "469. Ṇo ka. 352; rū. 376; nī. 765; caṃ. 3.3.85; pā. 4.3.120.",
  "anya-e0201n0:3056": "Tassidanti atthe chaṭṭhuntā ṇo hoti.",
  "anya-e0201n0:3057": "Kaccāyanassa idaṃ kaccāyanaṃ, byākaraṇaṃ. Evaṃ sogataṃ, sāsanaṃ, māhiṃsaṃ, maṃsādi.",
  "anya-e0201n0:3058": "470. Gavādīhi yo ka. 353; rū. 378; nī. 781.",
  "anya-e0201n0:3059": "Tassidanti atthe gavādīhi yo hoti.",
  "anya-e0201n0:3060": "471. Yamhi gossa ca ka. 78; rū. 31; nī. 229.",
  "anya-e0201n0:3061_0": "Yavante paccaye pare gossa ca uvaṇṇānañca avaṅa hotīti avādeso. ‘Tavaggavaraṇāna…’nti",
  "anya-e0201n0:3061_1": "suttena vassa battaṃ, gunnaṃ idaṃ gabyaṃ, maṃsādi, du vuccati rukkho, tassa idaṃ",
  "anya-e0201n0:3061_2": "dabyaṃ, dabbaṃ, mūlādi.",
  "anya-e0201n0:3062": "Anekattharāsi niṭṭhito.",
  "anya-e0201n0:3063": "Assatthirāsi",
  "anya-e0201n0:3064": "472. Tametthassatthīti mantu ka. 369; rū. 403; nī. 793; caṃ. 4.2.98; pā. 5.2.94.",
  "anya-e0201n0:3065_0": "Taṃ ettha atthi, taṃ assa atthīti atthesu paṭhamantā mantupaccayo hoti, ivaṇṇu’vaṇṇo’kārehi",
  "anya-e0201n0:3065_1": "mantu. Tattha ivaṇṇantehi niccaṃ, upaṭṭhitā sati etasmiṃ atthi, etassa vā atthīti",
  "anya-e0201n0:3065_2": "satimā. Evaṃ gatimā, matimā, dhitimā saṃ. ni. 1.1952; jā. 2.22.1451, atthadassimā",
  "anya-e0201n0:3065_3": "jā. 2.22.1451, sirīmā jā. aṭṭha. 1.avidūrenidānakathā iccādi.",
  "anya-e0201n0:3066": "Uvaṇṇantehi pana –",
  "anya-e0201n0:3067": "473. Āyussāyasa mantumhi ka. 371; rū. 404; nī. 797.",
  "anya-e0201n0:3068": "Mantumhi pare āyussa āyasādeso hoti.",
  "anya-e0201n0:3069": "Dīghaṃ āyu asmiṃ atthi, assa vā atthīti āyasmā mahāni. 49. Evaṃ cakkhumā, bandhumā, bhāṇumā iccādi.",
  "anya-e0201n0:3070_0": "Bahū gāvo asmiṃ santi, assa vā santīti gomā. Candimā, pāpimāpadesu ca mahāvuttinā",
  "anya-e0201n0:3070_1": "imantupaccayaṃ icchanti. Tattha candasaṅkhātaṃ vimānaṃ assa atthīti candimā dha.",
  "anya-e0201n0:3070_2": "pa. 387, devaputto, upacārena pana vimānampi candimāti vuccati, devaputtopi candoti",
  "anya-e0201n0:3070_3": "vuccati. Ati viya pāpo ajjhāsayo assa atthīti pāpimā saṃ. ni. 1.137, māro. Na hi",
  "anya-e0201n0:3070_4": "appakena pāpena pāpimāti vuccati pahūtādivasena pasiddhe eva mantādīnaṃ pavattanato. Vuttañhi vuttiyaṃ –",
  "anya-e0201n0:3071": "“Pahūte ca pasaṃsāyaṃ, nindāyañcātisāyane.",
  "anya-e0201n0:3072": "Niccayoge ca saṃsagge, hontime mantuādayo”ti moga. 78.",
  "anya-e0201n0:3073": "Tattha pahūte-gomā saṃ. ni. 1.12, dhanavāti.",
  "anya-e0201n0:3074": "Pasaṃsāyaṃ-jātimā, guṇavāti.",
  "anya-e0201n0:3075": "Nindāyaṃ-valimāti.",
  "anya-e0201n0:3076": "Atisāyane – buddhimā, vaṇṇavāti.",
  "anya-e0201n0:3077": "Niccayoge-satimā, sīlavā, daṇḍīti.",
  "anya-e0201n0:3078": "Saṃsagge – haliddimāti.",
  "anya-e0201n0:3079_0": "Tathā vijjamānehi eva satiādīhi satimā iccādayo vuccanti, na atītehi anāgatehi ca",
  "anya-e0201n0:3079_1": "avijjamānehi, kasmā? Atthisaddena paccuppannena niddiṭṭhattā. Evaṃ pana sati kathaṃ",
  "anya-e0201n0:3079_2": "pubbepi tvaṃ satimā āsi, anāgatepi satimā bhavissasīti idaṃ siddhanti? Tadapi tadā",
  "anya-e0201n0:3079_3": "vijjamānāya eva satiyā siddhanti.",
  "anya-e0201n0:3080_0": "Go, asso, manusso iccādīsu jātisaddesu tesaṃ dabbābhidhānasamatthattā mantādayo na",
  "anya-e0201n0:3080_1": "honti, tathā nīlo paṭo, sukko paṭoiccādīsu guṇasaddesu tisso, phussoiccādīsu nāmasaddesu",
  "anya-e0201n0:3080_2": "ca. Yesaṃ pana dabbābhidhānasāmatthiyaṃ natthi, tesveva honti, buddhimā, paññavā,",
  "anya-e0201n0:3080_3": "rūpavā, vaṇṇavā iccādi.",
  "anya-e0201n0:3081": "374. Imiyā ka. 353; rū. 378; nī. 768.",
  "anya-e0201n0:3082": "Paṭhamantā mantvatthe ima, iyā honti.",
  "anya-e0201n0:3083_0": "Bahavo puttā assa asmiṃ vā santīti puttimo, patthaṭā kitti assa asmiṃ vā atthīti",
  "anya-e0201n0:3083_1": "kittimo. Evaṃ phalimo, khandhimo, rukkho, puttiyo, kappimo, kappiyo, jaṭimo, jaṭiyo,",
  "anya-e0201n0:3083_2": "thiraṃ guṇajātaṃ assa asmiṃ vā atthīti theriyo, hānabhāgo assa atthi, asmiṃ vā vijjatīti",
  "anya-e0201n0:3083_3": "hānabhāgiyo. Evaṃ ṭhitibhāgiyo, visesabhāgiyo, nibbedhabhāgiyo iccādi.",
  "anya-e0201n0:3084_0": "Ettha ca pāḷiyaṃ candimā, puttimāsaddānaṃ simhi rājādigaṇarūpaṃ dissati, rattimābhāti",
  "anya-e0201n0:3084_1": "candimā dha. pa. 387, puttehi nandati puttimāti saṃ. ni. 1.12. Kittimāsaddassa pana",
  "anya-e0201n0:3084_2": "kittimassa kittimatoti rūpanti.",
  "anya-e0201n0:3085": "475. Vantvāvaṇṇā ka. 368; rū. 402; nī. 792; caṃ. 6.3.35 …pe… 8.2.9.",
  "anya-e0201n0:3086": "Avaṇṇabhūtā paṭhamantā mantvatthe vantu hoti.",
  "anya-e0201n0:3087": "Niccasīlavasena visuddhaṃ sīlaṃ assa atthi, asmiṃ vā vijjatīti sīlavā, pasattho guṇo assa atthi, asmiṃ vā vijjatīti guṇavā.",
  "anya-e0201n0:3088_0": "Evaṃ sabbattha padatthānurūpaṃ mantvatthaviseso vattabbo, paṭisandhisahagatā paññā",
  "anya-e0201n0:3088_1": "assa atthīti paññavā, paccaye pare dīghānaṃ kvaci rassattaṃ. Vidati etenāti vido,",
  "anya-e0201n0:3088_2": "ñāṇaṃ, vido etassa atthi, etasmiṃ vā vijjatīti vidvā, byañjane pubbassaralopo.",
  "anya-e0201n0:3089": "Avaṇṇāti kiṃ? Satimā, bandhumā.",
  "anya-e0201n0:3090_0": "Bahulādhikārā rasmivā, lakkhivā, yasassivā, bhayadassivā, massuvā, gāṇḍīvadhanvātipi",
  "anya-e0201n0:3090_1": "sijjhanti. Tattha gāṇḍīvadhanu assa atthi, asmiṃ vā vijjatīti gāṇḍīvadhanvā, byañjane pubbassaralopo.",
  "anya-e0201n0:3091": "476. Daṇḍādīhikaī vā ka. 366; rū. 400; nī. 790; caṃ. 4.2.118-121; pā. 5.2.115-6.",
  "anya-e0201n0:3092": "Tehi mantvatthe ika, ī honti vā.",
  "anya-e0201n0:3093_0": "Niccaṃ gahito daṇḍo assa atthi, asmiṃ vā vijjatīti daṇḍiko, daṇḍī, daṇḍavā. Evaṃ",
  "anya-e0201n0:3093_1": "gandhiko, gandhī, gandhavā, rūpiko, rūpī, rūpavā. Iṇasāmike vattabbe dhanā iko, dhaniko,",
  "anya-e0201n0:3093_2": "aññatra dhanī, dhanavā, atthiko, atthī, atthavā.",
  "anya-e0201n0:3094_0": "Ettha ca asannihitena atthena attho assa atthīti atthiko, mahagghena atthiko mahagghatthiko.",
  "anya-e0201n0:3094_1": "Evaṃ dhanatthiko, puññatthiko, seyyatthiko, ayaṃ attho etassāti idamatthī, pāṭavena",
  "anya-e0201n0:3094_2": "attho assāti pāṭavatthī. Evaṃ chekatthī, kusalatthīiccādīni sijjhanti.",
  "anya-e0201n0:3095_0": "Vaṇṇasaddantā pana īyeva hoti, brahmuno vaṇṇo saṇṭhānaṃ assa atthīti brahmavaṇṇī.",
  "anya-e0201n0:3095_1": "Atha vā brahmuno vaṇṇo brahmavaṇṇo, brahmavaṇṇo viya vaṇṇo yassa so brahmavaṇṇī.",
  "anya-e0201n0:3095_2": "Evaṃ brahmavacchasī, ‘vacchasa’nti sīsaṃ, taddhitantasamāsapadaṃ nāmetaṃ. Evaṃ devavaṇṇī.",
  "anya-e0201n0:3096_0": "Hattha, dantādīhi jātiyaṃ ī, hatthī, dantī, gajo, dāṭhī, kesarī, sīho, aññatra hatthavā,",
  "anya-e0201n0:3096_1": "dantavā. Brahmacārimhi vattabbe vaṇṇato īyeva, vaṇṇī, aññatra vaṇṇavā. Pokkharādīhi",
  "anya-e0201n0:3096_2": "dese īyeva, pokkharaṃ vuccati kamalaṃ, pokkharaṇī, puna itthiyaṃ nī, pubbaī-kārassa",
  "anya-e0201n0:3096_3": "attaṃ, uppalinī, kumudinī, bhisinī, muḷālinī, sālukinī, padumaṃ ettha dese atthīti",
  "anya-e0201n0:3096_4": "padumī, tato itthiyaṃ nī, paduminī, pubbaī-kārassa rassattaṃ, sabbaṃ kamalākarassa",
  "anya-e0201n0:3096_5": "vā kamalagacchassa vā nāmaṃ, aññatra pokkharavā hatthī, idha soṇḍā pokkharaṃ nāma.",
  "anya-e0201n0:3097": "Sikhī, sikhāvā, mālī, mālāvā, sīlī, sīlavā, balī, balavā. Samāsantepi ī, niddāsīlī, sabhāsīlī, bāhubalī, ūrubalī. Sukha, dukkhehi īyeva, sukhī, dukkhī iccādi.",
  "anya-e0201n0:3098": "477. Tapādīhi sī ka. 365; rū. 399; nī. 789; caṃ. 4.2.106; pā. 5.2.102; ‘… ssī’ (bahūsu).",
  "anya-e0201n0:3099": "Tapādīhi mantvatthe sī hoti vā.",
  "anya-e0201n0:3100": "Tapo assa asmiṃ vā vijjatīti tapassī, dvittaṃ. Evaṃ yasassī, tejassī, mano assa atthīti manassī.",
  "anya-e0201n0:3101": "Vātveva? Yasavā.",
  "anya-e0201n0:3102": "478. Ṇo tapā ka. 370; rū. 405; nī. 795; caṃ. 4.2.106; pā. 5.2.103.",
  "anya-e0201n0:3103": "Tapamhā mantvatthe ṇo hoti.",
  "anya-e0201n0:3104": "Tapo assa atthīti tāpaso, itthiyaṃ tāpasī.",
  "anya-e0201n0:3105": "479. Mukhādito ro ka. 367; rū. 401; nī. 791; caṃ. 4.2.110, 111; pā. 5.2.106, 107.",
  "anya-e0201n0:3106": "Mukhādīhi mantvatthe ro hoti.",
  "anya-e0201n0:3107_0": "Asaṃyataṃ mukhaṃ assa atthīti mukharo, susi assa atthīti susiro, rukkho, ūso khāro",
  "anya-e0201n0:3107_1": "yasmiṃ atthīti ūsaro, khārabhūmippadeso, madhu raso assa atthīti madhuro, guḷo, nagā",
  "anya-e0201n0:3107_2": "ettha santīti nagaro, bahupabbatappadeso, “nagara”ntipi pāṭho, kuñjo vuccati hanu,",
  "anya-e0201n0:3107_3": "kuñjaro, hatthī, uṇṇatā dantā assa santīti danturo, hatthīyeva, mahāvuttinā assa uttaṃ.",
  "anya-e0201n0:3108": "480. Tundyādīhi bho ka. 364; rū. 398; nī. 387; caṃ. 4.2.148; pā. 5.2.139.",
  "anya-e0201n0:3109": "Tundiiccādīhi mantvatthe bho hoti vā.",
  "anya-e0201n0:3110": "Tundi vuccati vuddhā nābhi, tundibho, valiyo etasmiṃ atthīti valibho.",
  "anya-e0201n0:3111": "Vātveva? Tundimā.",
  "anya-e0201n0:3112": "481. Saddhāditva ka. 370; rū. 405; nī. 795; caṃ. 4.2.105; pā. 5.2.101 (saddādivha?).",
  "anya-e0201n0:3113": "Saddhādīhi mantvatthe a hoti.",
  "anya-e0201n0:3114": "Saddhā assa atthi, asmiṃ vā vijjatīti saddho. Evaṃ pañño, sato.",
  "anya-e0201n0:3115": "Vātveva? Paññavā, satimā.",
  "anya-e0201n0:3116": "482. Ālvābhijjhādīhi ka. 359; rū. 384; nī. 779; caṃ. 4.2.157; pā. 3.2.158.",
  "anya-e0201n0:3117": "Abhijjhādīhi mantvatthe ālu hoti vā.",
  "anya-e0201n0:3118_0": "Abhijjhā adhikā assa atthīti abhijjhālu, sītaladukkhaṃ adhikaṃ assa atthīti sītālu,",
  "anya-e0201n0:3118_1": "dhajā bahulā asmiṃ rathe santīti dhajālu, dayā bahulā assāti dayālu, purisacittaṃ",
  "anya-e0201n0:3118_2": "bahulaṃ assāti purisālu, purisalolā itthī.",
  "anya-e0201n0:3119": "Vātveva? Dayāvā.",
  "anya-e0201n0:3120": "483. Picchāditvilo ka. 364; rū. 398; nī. 787; caṃ. 4.2.102, 103; pā. 5.2.99, 100.",
  "anya-e0201n0:3121": "Picchādito mantvatthe ilo hoti vā.",
  "anya-e0201n0:3122_0": "Picchaṃ tūlaṃ assa atthi, tasmiṃ vā vijjatīti picchilo, picchavā, tūlarukkho, picchilā",
  "anya-e0201n0:3122_1": "sippali sippalī, sīmbalī, semmalītipi dissati, phenilo pheṇilotipi dissati, phenavā,",
  "anya-e0201n0:3122_2": "addāriṭṭhako, jaṭilo, jaṭāvā, tāpaso, tuṇḍilo, tuṇḍavā, adhikā vācā assa atthīti",
  "anya-e0201n0:3122_3": "vācālo, mahāvuttinā ilopo.",
  "anya-e0201n0:3123": "484. Sīlādito vo ka. 364; rū. 398; nī. 787; caṃ. 4.2.113; pā. 5.2.109.",
  "anya-e0201n0:3124": "Sīlādīhi mantvatthe vo hoti.",
  "anya-e0201n0:3125_0": "Niccarakkhitasīlaṃ assa atthi, asmiṃ vā vijjatīti sīlavo, puriso, sīlavā, itthī,",
  "anya-e0201n0:3125_1": "kesā atidīghā asmiṃ santīti kesavo, kesavā, aparimāṇā aṇṇā udakā asmiṃ santīti aṇṇavo,",
  "anya-e0201n0:3125_2": "mahantaṃ balaṃ assa atthīti balavo, balavā, balavaṃ. Gāṇḍī vuccati sandhi, bahavo",
  "anya-e0201n0:3125_3": "gāṇḍī asmiṃ atthīti gāṇḍīvaṃ, dhanu gaṇḍassa gaṇḍamigasiṅgassa ayaṃ gāṇḍī, so assa",
  "anya-e0201n0:3125_4": "atthīti gāṇḍīti gāṇḍīvo. (pañcakāṭīkā). gāṇḍīmeṇḍasiṅgamassa atthīti gāṇḍīvaṃ, dhanu.",
  "anya-e0201n0:3125_5": "(payogasiddhi). gāṇḍī ganthi, so atthi assa asmiṃ vā gāṇḍīvo ajjunadhanu, (mugdhabodhaṭīkā),",
  "anya-e0201n0:3125_6": "bahukā rājī assa atthīti rājīvaṃ, paṅkajaṃ.",
  "anya-e0201n0:3126": "485. Māyāmedhāhi vī ka. 364; rū. 398; nī. 787; caṃ. 4.2.137; pā. 5.2.121.",
  "anya-e0201n0:3127": "Etehi mantvatthe vī hoti.",
  "anya-e0201n0:3128": "Māyāvī, medhāvī.",
  "anya-e0201n0:3129": "486. Issare āmyuvāmī ka. 364; rū. 398; nī. 787; caṃ. 4.2.143; pā. 5.2.126; “sissare…” (bahūsu).",
  "anya-e0201n0:3130": "Issarabhūte mantvatthe āmī, uvāmī honti.",
  "anya-e0201n0:3131": "Issariyaṭṭhānabhūtaṃ saṃ assa atthīti sāmī, suvāmī su. ni. 671, itthiyaṃ sāminī, suvāminī, bindulopo, kāgame sāmiko.",
  "anya-e0201n0:3132": "487. Lakkhyā ṇo a ca ka. 364; rū. 398; nī. 787; pā. 5.2.100.",
  "anya-e0201n0:3133": "Lakkhīmhā mantvatthe ṇo hoti, īkārassa attañca hoti.",
  "anya-e0201n0:3134": "Lakkhī sirī etassa atthīti lakkhaṇo.",
  "anya-e0201n0:3135": "488. Aṅgā no kalyāṇe ka. 364; rū. 398; nī. 787; pā. 5.2.100.",
  "anya-e0201n0:3136": "Kalyāṇe vattabbe aṅgamhā mantvatthe no hoti.",
  "anya-e0201n0:3137": "Kalyāṇaṃ aṅgaṃ etissā itthiyā atthīti aṅganā.",
  "anya-e0201n0:3138": "489. So lomā ka. 364; rū. 398; nī. 787; caṃ. 4.2.104; pā. 5.2.100.",
  "anya-e0201n0:3139": "Lomamhā mantvatthe sapaccayo hoti.",
  "anya-e0201n0:3140": "Bahūni lomāni assa santīti lomaso. Ettha ‘so’ti suttavibhāgena “sumedhaso, bhūrimedhaso” iccādīnipi sijjhanti.",
  "anya-e0201n0:3141": "Assatthirāsi niṭṭhito.",
  "anya-e0201n0:3142": "Bhāva, kammarāsi",
  "anya-e0201n0:3143": "490. Tassa bhāvakammesu tta tā ttana ṇya ṇeyyaṇiya ṇa iyā ka. 360; rū. 387; nī. 780; caṃ. 4.1.136-153; pā. 5.1.119-136.",
  "anya-e0201n0:3144": "Tassa bhāvo, tassa kammanti atthe chaṭṭhuntā ete aṭṭha paccayā bahulaṃ bhavanti.",
  "anya-e0201n0:3145_0": "Tattha bhavanti buddhi, saddā etasmāti bhāvo, saddānaṃ attano atthesu ādimhi uppattikāraṇaṃ,",
  "anya-e0201n0:3145_1": "cirakālaṃ pavattikāraṇañca. Tattha ādimhi pavattikāraṇaṃ byappattinimittaṃ nāma.",
  "anya-e0201n0:3145_2": "Cirakālaṃ pavattikāraṇaṃ pavattinimittaṃ nāma. Tadubhayampi jāti, dabba, guṇa, kriyā,",
  "anya-e0201n0:3145_3": "nāmavasena pañcavidhaṃ hoti.",
  "anya-e0201n0:3146": "Tattha “gossa bhāvo gotta”nti ettha gojāti bhāvo nāma.",
  "anya-e0201n0:3147": "“Daṇḍino bhāvo daṇḍitta”nti ettha daṇḍadabbaṃ bhāvo nāma.",
  "anya-e0201n0:3148": "“Nīlassa paṭassa bhāvo nīlatta”nti ettha nīlaguṇo bhāvo nāma.",
  "anya-e0201n0:3149": "“Pācakassa bhāvo pācakatta”nti ettha pacanakriyā bhāvo nāma.",
  "anya-e0201n0:3150": "“Tissanāmassa janassa bhāvo tissatta”nti ettha tissanāmaṃ bhāvo nāma.",
  "anya-e0201n0:3151": "Tattha gossa bhāvoti gosaddaṃ sutvā godabbe gobuddhiyā vā godabbaṃ disvā tasmiṃ dabbe govohārassa vā pavattikāraṇanti attho. Evaṃ sesesupi yathānurūpaṃ attho veditabbo.",
  "anya-e0201n0:3152": "Ttamhi-gottaṃ, daṇḍittaṃ, pācakattaṃ, tissattaṃ iccādi.",
  "anya-e0201n0:3153": "Tāmhi-saṅgaṇikārāmatā, niddārāmatā, bhassārāmatā iccādi.",
  "anya-e0201n0:3154": "Ttanamhi-puthujjanattanaṃ, vedanattanaṃ, jārattanaṃ, jāyattanaṃ iccādi.",
  "anya-e0201n0:3155_0": "Ṇyamhi-alasassa bhāvo ālasyaṃ, samaṇassa bhāvo sāmaññaṃ, brāhmaṇassa bhāvo brāhmaññaṃ,",
  "anya-e0201n0:3155_1": "sīlasamādhipaññāguṇo sāmaññañca brāhmaññañca nāma. Tāpasassa bhāvo tāpasyaṃ, nipuṇassa",
  "anya-e0201n0:3155_2": "bhāvo nepuññaṃ, vipulassa bhāvo vepullaṃ, rañño bhāvo rajjaṃ, āpabbatassa khettassa",
  "anya-e0201n0:3155_3": "bhāvo āpabbatyaṃ, dāyādassa bhāvo dāyajjaṃ, visamassa bhāvo vesammaṃ, sakhino bhāvo",
  "anya-e0201n0:3155_4": "sakhyaṃ, vāṇijānaṃ bhāvo vāṇijjaṃ iccādi.",
  "anya-e0201n0:3156": "Ṇeyyamhi – sucissa bhāvo soceyyaṃ. Evaṃ ādhipateyyaṃ iccādi.",
  "anya-e0201n0:3157_0": "Ṇiyamhi-ālasiyaṃ, madabhāvo madiyaṃ. Evaṃ dakkhiyaṃ, purohitabhāvo porohitiyaṃ, byattassa",
  "anya-e0201n0:3157_1": "bhāvo veyyattiyaṃ, byāvaṭassa bhāvo veyyāvaṭiyaṃ, imāni dve pubbe veyyākaraṇapadaṃ viya siddhāni.",
  "anya-e0201n0:3158": "Ṇamhi-garuno bhāvo gāravo, paṭubhāvo pāṭavaṃ iccādi.",
  "anya-e0201n0:3159": "Iyamhi-adhipatibhāvo adhipatiyaṃ, paṇḍitabhāvo paṇḍitiyaṃ, bahussutabhāvo bahussutiyaṃ, naggassa bhāvo naggiyaṃ, sūrabhāvo sūriyaṃ, vīrabhāvo vīriyaṃ iccādi.",
  "anya-e0201n0:3160": "Kammatthe kammaṃ nāma kriyā, alasassa kammaṃ alasattaṃ, alasatā, alasattanaṃ, ālasyaṃ, ālaseyyaṃ, ālasiyaṃ, ālasaṃ, alasiyaṃ iccādi.",
  "anya-e0201n0:3161": "491. Bya vaddhadāsā vā ka. 360; rū. 387; nī. 780.",
  "anya-e0201n0:3162": "Bhāva, kammesu vaddha, dāsehi byo hoti vā.",
  "anya-e0201n0:3163": "Vaddhassa bhāvo kammaṃ vā vaddhabyaṃ, vaddhatā, dāsabyaṃ, dāsatā, ‘vaddhava’nti idha ṇe pare vāgamo.",
  "anya-e0201n0:3164": "492. Naṇa yuvā bo ca vaye ka. 361; rū. 388; nī. 781; caṃ. 4.1.146; pā. 5.1.130; ‘…vassa’ (bahūsu).",
  "anya-e0201n0:3165": "Vaye gamyamāne bhāva, kammesu yuvato naṇa hoti vā bāgamo ca.",
  "anya-e0201n0:3166": "Yuvassa bhāvo yobbanaṃ.",
  "anya-e0201n0:3167": "Vātveva? Yuvattaṃ, yuvatā.",
  "anya-e0201n0:3168": "493. Aṇvādīhimo ka. 360; rū. 387; nī. 780; caṃ. 4.1.139; pā. 5.1.122; ‘aṇvāditvimo’ (bahūsu).",
  "anya-e0201n0:3169": "Tehi bhāve imo hoti vā.",
  "anya-e0201n0:3170": "Aṇuno bhāvo aṇimā, laghuno bhāvo laghimā.",
  "anya-e0201n0:3171": "494. Kassamahatamime kasamahā ka. 404; rū. 370; ni. 859; ‘kassaka…’?.",
  "anya-e0201n0:3172": "Imapaccaye pare kassa, mahantasaddānaṃ kamena kasa, mahā honti.",
  "anya-e0201n0:3173_0": "Kassakassa kammaṃ kasimā (kisamahatamime kasamahā. imapaccaye pare kisa, mahanthasaddānaṃ",
  "anya-e0201n0:3173_1": "kamena kasa, mahā honthi. kisassa bhāvo kasimā, moga. 4-133), mahantassa bhāvo mahimā.",
  "anya-e0201n0:3173_2": "Sumanassa bhāvo somanassaṃ, ṇyamhi sāgamo, ‘vaggalasehi te’ti yassa pararūpattaṃ.",
  "anya-e0201n0:3173_3": "Evaṃ domanassaṃ, sundaraṃ vaco etasminti suvaco, suvacassa bhāvo sovacassaṃ. Evaṃ dovacassaṃ.",
  "anya-e0201n0:3174_0": "“Ārāmarāmaṇeyyakaṃ, uyyānarāmaṇeyyakaṃ, bhūmirāmaṇeyyakaṃ” iccādīsu ramitabbanti",
  "anya-e0201n0:3174_1": "ramaṇaṃ, ramaṇaṃ ettha atthīti rāmaṇo, ārāmo, ārāmarāmaṇassa bhāvo ārāmarāmaṇeyyakaṃ,",
  "anya-e0201n0:3174_2": "ṇeyyo, sakatthe ca ko kathaṃ rāmaṇiyakatthi? sakatthe kanthā ṇena siddhaṃ,, ārāmasampatti,",
  "anya-e0201n0:3174_3": "ārāmasirīti vuttaṃ hoti. Evaṃ sesesu.",
  "anya-e0201n0:3175": "Bhāva, kammarāsi niṭṭhito.",
  "anya-e0201n0:3176": "Parimāṇarāsi",
  "anya-e0201n0:3177": "495. Tamassa parimāṇaṃ ṇiko ca ka. 351; rū. 374; nī. 764; caṃ. 4.1.62; pā. 5.1.57, 58.",
  "anya-e0201n0:3178": "Taṃ assa parimāṇanti atthe paṭhamantā ṇiko hoti ko ca. Parimīyate anenāti parimāṇaṃ.",
  "anya-e0201n0:3179_0": "Doṇo parimāṇamassāti doṇiko. Evaṃ khāriko, kumbhiko, asītivassāni parimāṇamassāti",
  "anya-e0201n0:3179_1": "āsītiko, vayo. Evaṃ nāvutiko, upaḍḍhakāyo parimāṇamassāti upaḍḍhakāyikaṃ, bimbohanaṃ,",
  "anya-e0201n0:3179_2": "dve parimāṇamassāti dukaṃ. Evaṃ tikaṃ, catukkaṃ, pañcakaṃ, chakkaṃ, dvittaṃ. Dasakaṃ, satakaṃ.",
  "anya-e0201n0:3180": "496. Yatetehi ttako ka. 391; rū. 423; nī. 830; pā. 5.1.22, 23",
  "anya-e0201n0:3181": "Tamassa parimāṇanti atthe ya, ta, etasaddehi sadisadvibhūto ttako hoti.",
  "anya-e0201n0:3182": "Yaṃ parimāṇamassāti yattakaṃ. Evaṃ tattakaṃ.",
  "anya-e0201n0:3183": "497. Etasseṭa ttake ka. 404; rū. 370; nī. 859.",
  "anya-e0201n0:3184": "Ttake pare etasaddassa eṭa hoti.",
  "anya-e0201n0:3185": "Etaṃ parimāṇamassāti ettakaṃ, yāva parimāṇamassāti yāvattakaṃ. Evaṃ tāvattakaṃ, etāvattakaṃ. ‘Yatetehī’ti vacanena yāva, tāva, etāvāpi gayhanti.",
  "anya-e0201n0:3186": "498. Sabbā ca ṭāvantu ka. 391; rū. 423; nī. 830; caṃ. 4.2.43; pā. 5.2.39; ‘sabbā cacavantu’ (bahūsu).",
  "anya-e0201n0:3187": "Tamassa parimāṇanti atthe ya, te’tehi ca sabbato ca ṭāvantu hoti, etassa dvittaṃ.",
  "anya-e0201n0:3188_0": "Sabbaṃ parimāṇaṃ assāti sabbāvantaṃ, sabbāvā, attho, sabbāvanto, sabbāvantā, atthā,",
  "anya-e0201n0:3188_1": "sabbāvati, atthe, sabbāvantesu, atthesu, itthiyaṃ sabbāvatī, sabbāvantī, parisā.",
  "anya-e0201n0:3188_2": "Evaṃ yāvā, yāvantā, yāvanto, tāvā, tāvantā, tāvanto, ettāvā, ettāvantā, ettāvanto iccādi.",
  "anya-e0201n0:3189": "Kvaci mahāvuttinā ekassa ta-kārassa lopo, yāvatako kāyo, tāvatako byāmo dī. ni. 3.200, yāvatikā yānassa bhūmi.",
  "anya-e0201n0:3190": "499. Kiṃmhā rati rīva rīvataka rittakā ka. 391; rū. 423; nī. 830; caṃ. 4.2.45; pā. 5.2.41.",
  "anya-e0201n0:3191": "Taṃ assa parimāṇanti atthe kiṃsaddato ete cattāro paccayā bhavanti.",
  "anya-e0201n0:3192": "500. Rānubandhentasarādissa ka. 539; rū. 558; nī. 1124.",
  "anya-e0201n0:3193": "Rānubandhe paccaye pare padantasarādissa lopo hoti. Ādisaddena padantabyañjanaṃ gayhati, suttavibhattena rīvantu, rittāvantupaccayā ca honti.",
  "anya-e0201n0:3194_0": "Kiṃ parimāṇamassāti kati. Pañcakkhandhā kati kusalā, kati akusalā vibha. 151, kativassosi",
  "anya-e0201n0:3194_1": "tvaṃ bhikkhu, ekavasso ahaṃ bhagavā mahāva. 78, kiṃ parimāṇaṃ assāti kīvaṃ, kiṃva",
  "anya-e0201n0:3194_2": "dūro ito gāmo. Evaṃ kīvatakaṃ, kittakaṃ.",
  "anya-e0201n0:3195": "Rīvantumhi – kīvanto hontu yācakā jā. 2.20.103 ti.",
  "anya-e0201n0:3196": "Rittāvantumhi – kittāvatā khandhānaṃ khandhapaññatti saṃ. ni. 3.82, kittāvatā nu kho bhante rūpanti vuccati, kittāvatā nu kho bhante māroti vuccati saṃ. ni. 3.161.",
  "anya-e0201n0:3197": "Pubbasuttena ṭāvantumhi – ettāvatā khandhānaṃ khandhapaññatti, ettāvatā rūpanti vuccati, ettāvatā māroti vuccati.",
  "anya-e0201n0:3198": "501. Māne matto ka. 328; rū. 352; nī. 708; caṃ. 4.2.38; pā. 5.2.37.",
  "anya-e0201n0:3199_0": "Mīyate etenāti mānaṃ, taṃ ummānaṃ, parimāṇanti duvidhaṃ, uddhaṃ mānaṃ ummānaṃ, tadaññaṃ",
  "anya-e0201n0:3199_1": "mānaṃ parimāṇaṃ, imasmiṃ sutte pana sāmaññavacanattā duvidhampi labbhati, duvidhe",
  "anya-e0201n0:3199_2": "māne pavattā hatthādisaddamhā tamassa parimāṇanti atthe mattapaccayo hoti.",
  "anya-e0201n0:3200_0": "Hattho parimāṇaṃ assāti hatthamattaṃ, dve hatthā parimāṇaṃ assāti dvihatthamattaṃ,",
  "anya-e0201n0:3200_1": "dve aṅguliyo parimāṇaṃ assāti dvaṅgulamattaṃ. Evaṃ caturaṅgulamattaṃ, vidatthimattaṃ,",
  "anya-e0201n0:3200_2": "yojanamattaṃ, tīṇi yojanāni parimāṇaṃ assāti tiyojanamattaṃ, nāḷimattaṃ, patthamattaṃ,",
  "anya-e0201n0:3200_3": "doṇamattaṃ, palaṃ vuccati ummānasaṅkhāto pātiviseso, palaṃ parimāṇaṃ assāti palamattaṃ,",
  "anya-e0201n0:3200_4": "pañcamattaṃ, pañcamattehi bhikkhusatehi saddhiṃ pārā. 1, tiṃsamattaṃ, saṭṭhimattaṃ,",
  "anya-e0201n0:3200_5": "satamattaṃ, sahassamattaṃ, koṭimattaṃ, kumbhamattaṃ, cāṭimattaṃ, hatthimattaṃ, pabbatamattaṃ iccādi.",
  "anya-e0201n0:3201_0": "‘Mattā’ti vā parimāṇavācisaddantaraṃ, hattho mattā etassāti hatthamattaṃ. Evaṃ dvihatthamattaṃ,",
  "anya-e0201n0:3201_1": "iccādinā samāsopi yujjati. Abhedūpacārena pana hatthaparimāṇaṃ hatthoti katvā “dvihatthaṃ",
  "anya-e0201n0:3201_2": "vatthaṃ, doṇo vīhi, doṇo māso”ti sijjhati.",
  "anya-e0201n0:3202": "502. Taggho cuddhaṃ ka. 328; rū. 352; nī. 708; caṃ. 4.2.39; pā. 5.2.37.",
  "anya-e0201n0:3203": "Uddhaṃmāne pavattā saddā tamassa parimāṇanti atthe tagghapaccayo hoti matto ca.",
  "anya-e0201n0:3204": "Jaṇṇu parimāṇamassāti jaṇṇutagghaṃ, jaṇṇumattaṃ.",
  "anya-e0201n0:3205": "503. Ṇo ca purisā ka. 352; rū. 376; nī. 765; caṃ. 4.2.40 …pe… 5.2.38.",
  "anya-e0201n0:3206": "Uddhaṃmāne pavattā purisamhā ṇo ca hoti taggho ca matto ca.",
  "anya-e0201n0:3207_0": "Catuhattho puriso parimāṇamassāti porisaṃ, tiporisaṃ, sataporisaṃ, gambhīraṃ. Evaṃ",
  "anya-e0201n0:3207_1": "purisatagghaṃ, purisamattaṃ, uddhaṃ pasāritahatthena saddhiṃ pañcahatthaṃ purisapamāṇaṃ",
  "anya-e0201n0:3207_2": "porisanti vadanti, “ekūnatīso vayasā”ti dī. ni. 2.214 (ekūnatiṃso) ettha ekūnatīsa",
  "anya-e0201n0:3207_3": "vassāni āyuparimāṇaṃ assāti ekūnatīso. Evaṃ vīso, tīso, cattālīso, paññāso, sahasso",
  "anya-e0201n0:3207_4": "brahmā, dvisahasso brahmā, dasasahasso brahmā. Ettha ca “sahassaparimāṇaṃ cakkavāḷaṃ",
  "anya-e0201n0:3207_5": "assāti sahasso”-iccādinā ṇapaccayena sijjhati.",
  "anya-e0201n0:3208": "Parimāṇarāsi niṭṭhito.",
  "anya-e0201n0:3209": "Saṅkhyārāsi",
  "anya-e0201n0:3210": "504. Ekā kākyasahāye ka. 391; rū. 423; nī. 835; caṃ. 4.2.67; pā. 5.3.52.",
  "anya-e0201n0:3211": "Asahāyatthe ekamhā ka, ākī honti vā.",
  "anya-e0201n0:3212": "Asahāyo eko, ekako, ekākī, eko vā.",
  "anya-e0201n0:3213": "Itthiyaṃ ekikā, ekākinī, ekā vā, ‘adhātussa ke’ti suttena itthiyaṃ kamhi pare assa ittaṃ.",
  "anya-e0201n0:3214": "505. Dviti catūhi tīyatthā ka. 385; rū. 409; nī. 817; tisatthā?.",
  "anya-e0201n0:3215": "Tehi tassa pūraṇanti atthe tīyo ca ttho ca honti.",
  "anya-e0201n0:3216": "506. Dvitīnaṃ dutā tīye ka. 386, 410; nī. 818; tiye?.",
  "anya-e0201n0:3217": "Tīye pare dvi, tisaddānaṃ du, tādesā honti.",
  "anya-e0201n0:3218_0": "Dvinnaṃ pūraṇo dutīyo chaṭṭhasaṃgīti pāṭhesu dutiyotyādinā dissanti, dvinnaṃ pūraṇī",
  "anya-e0201n0:3218_1": "dutīyā, dvinnaṃ pūraṇaṃ dutīyaṃ. Evaṃ tatīyo, tatīyā, tatīyaṃ. Catunnaṃ pūraṇo catuttho,",
  "anya-e0201n0:3218_2": "catutthī, catutthaṃ.",
  "anya-e0201n0:3219": "507. Ma pañcādikatihi ka. 373; rū. 406; nī. 802; caṃ. 4.2.55; pā. 5.2.49.",
  "anya-e0201n0:3220": "Pañcādīhi ca katimhā ca tassa pūraṇanti atthe mo hoti.",
  "anya-e0201n0:3221": "Pañcamo, pañcamī, pañcamaṃ. Evaṃ sattama, aṭṭhama, navama, dasama, ekādasamādi. Katinnaṃ pūraṇo katimo, katimī, tithī.",
  "anya-e0201n0:3222": "508. Tassa pūraṇekādasādito vā ka. 374; rū. 412; nī. 805; caṃ. 4.2.51; pā. 5.2.48.",
  "anya-e0201n0:3223": "Pūrate anenāti pūraṇaṃ, ekādasādito tassa pūraṇanti atthe ṭānubandho apaccayo hoti vā.",
  "anya-e0201n0:3224_0": "Ekādasannaṃ pūraṇo ekādaso, ekādasī, ekādasaṃ, ekādasamo vā. Evaṃ dvādaso, dvādasamo,",
  "anya-e0201n0:3224_1": "teraso, terasamo, cuddaso, cuddasamo, pañcadaso, pañcadasamo, pannaraso, pannarasamo,",
  "anya-e0201n0:3224_2": "soḷaso, soḷasamo, sattaraso, sattarasamo, aṭṭhāraso, aṭṭhārasamo.",
  "anya-e0201n0:3225": "509. Ṭe satissa tissa ka. 389; rū. 413; nī. 824.",
  "anya-e0201n0:3226": "Ṭe pare satissa ti-kārassa lopo hotīti vīsati, tīsatīnaṃ tissa lopo.",
  "anya-e0201n0:3227": "Ekūnavīso, ekūnavīsatimo, vīso, vīsatimo, tīso, tīsatimo, cattālīso, cattālīsamo, paññāso, paññāsamo. Saṭṭhyādito purimasuttena mo, saṭṭhimo, sattatimo, asītimo, navutimo.",
  "anya-e0201n0:3228": "510. Satādīnami ca ka. 373; rū. 406; nī. 802; caṃ. 4.2.53 …pe… 5.2.57.",
  "anya-e0201n0:3229": "Satādito tassa pūraṇatthe mo hoti, satādīnaṃ antassa ittañca hoti.",
  "anya-e0201n0:3230": "Satassa pūraṇo satimo, dvisatimo, tisatimo, sahassimo.",
  "anya-e0201n0:3231": "511. Chā ṭṭhaṭṭhamā ka. 384; rū. 407; nī. 803.",
  "anya-e0201n0:3232": "Chamhā tassa pūraṇanti atthe ṭṭha, ṭṭhamā honti.",
  "anya-e0201n0:3233": "Chaṭṭho, chaṭṭhī, chaṭṭhaṃ, chaṭṭhamo, chaṭṭhamī, chaṭṭhamaṃ.",
  "anya-e0201n0:3234": "512. Saṅkhyāya saccutīsāsadasantāyādhikāsmiṃ satasahasse ṭa ka. 328; rū. 352; nī. 701; caṃ. 4.2.50 …pe… 5.2.45, 46; ‘…ḍo’ (bahūsu).",
  "anya-e0201n0:3235": "Sati, uti, īsa, āsa, dasantāhi saṅkhyāhi te adhikā asmiṃ satasahasseti atthe ṭānubandho apaccayo hoti.",
  "anya-e0201n0:3236": "Ettha ca ‘satasahasse’ti sate vā sahasse vāti attho.",
  "anya-e0201n0:3237": "Tattha sahassasaddena sahassaṃ dasasahassaṃ satasahassaṃ dasasatasahassañca gayhati.",
  "anya-e0201n0:3238": "Dasanta, satyanta, īsanta, āsanta, utyantāti evaṃ anukkamo veditabbo.",
  "anya-e0201n0:3239": "Tattha dasa, ekādasato paṭṭhāya yāva aṭṭhārasā navasaṅkhyā dasantā nāma.",
  "anya-e0201n0:3240": "Vīsati, ekavīsatito paṭṭhāya yāva aṭṭhavīsatiyā navasaṅkhyā ca tīsati, ekatīsatito paṭṭhāya yāva aṭṭhatīsatiyā navasaṅkhyā ca satyantā nāma.",
  "anya-e0201n0:3241": "Cattālīsa, ekacattālīsato paṭṭhāya yāva aṭṭhacattālīsāya navasaṅkhyā īsantā nāma.",
  "anya-e0201n0:3242": "Paññāsa, ekapaññāsato paṭṭhāya yāva aṭṭhapaññāsāya navasaṅkhyā āsantā nāma.",
  "anya-e0201n0:3243": "Navuti, ekanavutito paṭṭhāya yāva aṭṭhanavutiyā nava saṅkhyā utyantā nāma.",
  "anya-e0201n0:3244": "Sesā ṭṭhunta, tyantāpi idha saṅgayhanti. Ṭṭhuntā nāma saṭṭhi,-ekasaṭṭhyādikā navasaṅkhyā. Tyantā nāma sattati, ekasattatyādikā navasaṅkhyā ca asīti, ekāsītyādikā navasaṅkhyā ca.",
  "anya-e0201n0:3245_0": "Dasantāsu tāva – dasa adhikā yasmiṃ sate tayidaṃ dasasataṃ. Evaṃ dasasahassaṃ, dasasatasahassaṃ,",
  "anya-e0201n0:3245_1": "ekādasa adhikā yasmiṃ sate tayidaṃ ekādasasataṃ. Evaṃ ekādasasahassaṃ, ekādasasatasahassaṃ.",
  "anya-e0201n0:3245_2": "Evaṃ dvādasasatamiccādīni.",
  "anya-e0201n0:3246_0": "Satyantāsu – ṭamhi ti-kāralopo, vīsati adhikā yasmiṃ sate tayidaṃ vīsasataṃ. Evaṃ",
  "anya-e0201n0:3246_1": "ekavīsasataṃ, dvāvīsasataṃ iccādi, tīsati adhikā yasmiṃ sate tayidaṃ tīsasataṃ. Evaṃ",
  "anya-e0201n0:3246_2": "ekatīsasataṃ, dvattīsasataṃ iccādi. Esa nayo sahassepi.",
  "anya-e0201n0:3247": "Īsantāsu – cattālīsaṃ adhikā yasmiṃ sate tayidaṃ cattālīsasataṃ. Evaṃ ekacattālīsasataṃ, dvecattālīsasataṃ iccādi. Esa nayo sahassepi.",
  "anya-e0201n0:3248": "Āsantāsu – paññāsaṃ adhikā yasmiṃ sate tayidaṃ paññāsasataṃ. Evaṃ ekapaññāsasataṃ, dvepaññāsasataṃ iccādi. Esa nayo sahassepi.",
  "anya-e0201n0:3249": "Ṭṭhuntāsu – saṭṭhi adhikā yasmiṃ sate tayidaṃ saṭṭhisataṃ. Evaṃ ekasaṭṭhisataṃ, dvāsaṭṭhisataṃ iccādi. Esa nayo sahassepi.",
  "anya-e0201n0:3250": "Tyantāsu – sattati adhikā, ekasattati adhikā, asīti adhikā, ekāsīti adhikā iccādinā vattabbā.",
  "anya-e0201n0:3251": "Utyantāsu – navuti adhikā yasmiṃ sate tayidaṃ navutisataṃ. Evaṃ ekanavutisataṃ, dvenavutisataṃ iccādi. Esa nayo sahassepi.",
  "anya-e0201n0:3252": "Atha vā dasantā nāma ekato paṭṭhāya dasasaṅkhyā.",
  "anya-e0201n0:3253": "Satyantā nāma ekādasato paṭṭhāya vīsasaṅkhyā.",
  "anya-e0201n0:3254": "Īsantā nāma ekatīsato paṭṭhāya dasasaṅkhyā.",
  "anya-e0201n0:3255": "Āsantā nāma ekacattālīsato paṭṭhāya dasasaṅkhyā.",
  "anya-e0201n0:3256": "Evaṃ ṭṭhunta, tyanta, utyantāpi veditabbā.",
  "anya-e0201n0:3257_0": "Eko adhiko yasmiṃ sate tayidaṃ ekasataṃ, “athetthekasataṃ khatyā, anuyantā yasassino”ti",
  "anya-e0201n0:3257_1": "jā. 2.22.594 pāḷi. “Dve adhikā yasmiṃ sate tayidaṃ dvisataṃ” iccādinā sabbaṃ vattabbaṃ,",
  "anya-e0201n0:3257_2": "suvicittamidaṃ vidhānanti.",
  "anya-e0201n0:3258_0": "Yathā pana “eko ca dasa ca ekādasa, ekādhikā vā dasa ekādasā”ti sijjhati, tathā idhapi",
  "anya-e0201n0:3258_1": "“dasa ca satañca dasasataṃ, dasādhikaṃ vā sataṃ dasasata”ntiādinā vutte sabbaṃ taṃ",
  "anya-e0201n0:3258_2": "vidhānaṃ samāsavasena sijjhati.",
  "anya-e0201n0:3259_0": "Tattha pana “dve satāni dvisataṃ, tīṇi satāni tisata”miccādīni ca “dve sahassāni",
  "anya-e0201n0:3259_1": "dvisahassaṃ, tīṇi sahassāni tisahassa”miccādīni ca “dve satasahassāni dvisatasahassaṃ,",
  "anya-e0201n0:3259_2": "tīṇi satasahassāni tisatasahassa”miccādīni ca digusamāse sijjhanti.",
  "anya-e0201n0:3260": "513. Vārasaṅkhyāyakkhattuṃ ka. 646; rū. 419; nī. 1282; caṃ. 4.4.5; pā. 5.4.17.",
  "anya-e0201n0:3261": "Vārasambandhibhūtā saṅkhyāsaddā kkhattuṃpaccayo hoti.",
  "anya-e0201n0:3262": "Dve vārā dvikkhattuṃ. Evaṃ tikkhattuṃ, catukkhattuṃ, pañcakkhattuṃ, dasakkhattuṃ, satakkhattuṃ, sahassakkhattuṃ.",
  "anya-e0201n0:3263": "514. Katimhā ka. 646; rū. 419; nī. 1282; caṃ. 4.4.6; pā. 5.4.20.",
  "anya-e0201n0:3264": "Vārasambandhibhūtā katisaddā kkhattuṃ hoti. Kati vārā katikkhattuṃ.",
  "anya-e0201n0:3265": "515. Bahumhā dhā ca paccāsattiyā ka. 646; rū. 419; nī. 1282; ‘paccāsattiyaṃ’ (bahūsu).",
  "anya-e0201n0:3266": "Vārasambandhibhūtā bahusaddā paccāsattiyā sati dhā ca hoti kkhattuñca.",
  "anya-e0201n0:3267_0": "Bahuvārā bahukkhattuṃ, bahusaddena anekavāraṃ upalakkheti, anekavārā anekakkhattuṃ.",
  "anya-e0201n0:3267_1": "Evaṃ bahuvārā bahudhā, anekavārā anekadhā. Paccāsatti nāma vārānaṃ accāsannatā vuccati,",
  "anya-e0201n0:3267_2": "divasassa bahukkhattuṃ bhuñjati, bahudhā bhuñjati, vārānaṃ dūrabhāve sati te paccayā",
  "anya-e0201n0:3267_3": "na honti, māsassa bahuvāre bhuñjati.",
  "anya-e0201n0:3268": "516. Sakiṃ vā ka. 646; rū. 419; nī. 1282; caṃ. 4.4.8; pā. 5.4.19.",
  "anya-e0201n0:3269": "Ekavāranti atthe sakinti nipaccate vā.",
  "anya-e0201n0:3270": "Sakiṃ bhuñjati, ekavāraṃ bhuñjati.",
  "anya-e0201n0:3271": "Saṅkhyārāsi niṭṭhito.",
  "anya-e0201n0:3272": "Khuddakarāsi",
  "anya-e0201n0:3273": "Pakārarāsi",
  "anya-e0201n0:3274": "517. Dhā saṅkhyāhi ka. 397; rū. 420; nī. 836; caṃ. 4.3.20; pā. 5.3.42.",
  "anya-e0201n0:3275": "Saṅkhyāvācīhi pakāre dhā hoti.",
  "anya-e0201n0:3276": "Dvīhi pakārehi dvidhā. Evaṃ tidhā, catudhā, pañcadhā, dasadhā, satadhā, sahassadhā, bahudhā, ekadhā, anekadhā.",
  "anya-e0201n0:3277": "518. Vekā jjhaṃ ka. 397; rū. 420; nī. 837; caṃ. 4.3.24; pā. 5.3.46.",
  "anya-e0201n0:3278": "Ekamhā pakāre jjhaṃ hoti vā.",
  "anya-e0201n0:3279": "Ekena pakārena ekajjhaṃ, ekadhā vā.",
  "anya-e0201n0:3280": "519. Dvitīhedhā ka. 404; rū. 420-370; nī. 859; caṃ. 4.3.24; pā. 5.3.46.",
  "anya-e0201n0:3281": "Dvitisaddehi pakāre edhā hoti vā.",
  "anya-e0201n0:3282": "Dvedhā, tedhā, dvidhā, tidhā vā.",
  "anya-e0201n0:3283": "520. Sabbādīhi pakāre thā ka. 398; rū. 421; nī. 844; caṃ. 4.3.26; pā. 5.3.69.",
  "anya-e0201n0:3284": "Bahubhedo vā sāmaññassa bhedako viseso vā pakāro, sabbādīhi pakāre thā hoti.",
  "anya-e0201n0:3285": "Sabbena pakārena sabbathā, sabbehi pakārehi sabbathā, yādisena pakārena yathā, yādisehi pakārehi yathā. Evaṃ tathā, aññathā, ubhayathā, itarathā.",
  "anya-e0201n0:3286": "521. Kathamitthaṃ ka. 399; rū. 422; nī. 845; pā. 5.3.24, 25.",
  "anya-e0201n0:3287": "Ete saddā pakāre nipaccanti.",
  "anya-e0201n0:3288": "Kena pakārena kathaṃ, iminā pakārena itthaṃ. Iminā suttena kiṃ, imasaddehi thaṃ, tthaṃpaccaye katvā kiṃssa kattaṃ, imassa ittañca kariyati.",
  "anya-e0201n0:3289": "522. Tabbati jātiyo ka. 398; rū. 421; nī. 844; caṃ. 4.3.26; pā. 5.3.69.",
  "anya-e0201n0:3290": "So pakāro assa atthīti tabbā, tasmiṃ tabbati, pakāravante dabbeti attho. Taṃsāmaññavācimhā tabbati jātiyapaccayo hoti.",
  "anya-e0201n0:3291": "Visesena paṭurūpo paṇḍito paṭujātiyo. Visesena mudurūpaṃ vatthu mudujātiyaṃ.",
  "anya-e0201n0:3292": "523. So vīcchāppakāresu ka. 397; rū. 420; nī. 836; caṃ. 4.4.2 …pe… 5.4.43.",
  "anya-e0201n0:3293": "Vīcchāyaṃ pakāre ca sopaccayo hoti.",
  "anya-e0201n0:3294": "Vīcchāyaṃ –",
  "anya-e0201n0:3295": "Padaṃ padaṃ vāceti padaso vāceti. Khaṇḍaṃ khaṇḍaṃ karoti khaṇḍaso karoti, bilaṃ bilaṃ vibhajjati bilaso vibhajjati iccādi. Ettha ca ‘padaṃ padaṃ’ iccādīsu kriyāvisesane dutiyā.",
  "anya-e0201n0:3296": "Pakāre –",
  "anya-e0201n0:3297": "Bahūhi pakārehi puthuso, sabbehi pakārehi sabbaso iccādi.",
  "anya-e0201n0:3298": "“Yoniso upāyaso, ṭhānaso, hetuso, atthaso, dhammaso, suttaso, anubyañjanaso” iccādīsu pana mahāvuttinā tatiyekavacanassa sottaṃ. Tathā dīghaso, oraso iccādi.",
  "anya-e0201n0:3299": "Iti pakārarāsi.",
  "anya-e0201n0:3300": "Kularāsi",
  "anya-e0201n0:3301": "524. Pitito bhātari reyyaṇa ka. 352; rū. 376; nī. 765.",
  "anya-e0201n0:3302": "Pitusaddamhā tassa bhātāti atthe reyyaṇa hoti.",
  "anya-e0201n0:3303": "Pitu bhātā petteyyo a. ni. 6.44. ‘Rānubandhentasarādissā’ti ussa lopo, tassa dvittaṃ.",
  "anya-e0201n0:3304": "525. Mātito ca bhaginiyaṃ cho ka. 352; rū. 376; nī. 765.",
  "anya-e0201n0:3305": "Mātito pitito ca bhaginiyaṃ cho hoti.",
  "anya-e0201n0:3306": "Mātu bhaginī mātucchā udā. 22, pitu bhaginī pitucchā saṃ. ni. 2.243.",
  "anya-e0201n0:3307": "526. Mātāpitūsvāmaho ka. 352; rū. 376; nī. 765; caṃ. 3.1.60; pā. 4.2.36.",
  "anya-e0201n0:3308": "Mātāpitūhi tesaṃ mātāpitūsu āmaho hoti.",
  "anya-e0201n0:3309": "Mātu mātā mātāmahī, mātu pitā mātāmaho ma. ni. 2.411, pitu mātā pitāmahī, pitu pitā pitāmaho.",
  "anya-e0201n0:3310": "Iti kularāsi.",
  "anya-e0201n0:3311": "Hita, sādhu, araharāsi",
  "anya-e0201n0:3312": "527. Hite reyyaṇa ka. 352; rū. 376; nī. 765.",
  "anya-e0201n0:3313": "Mātāpitūhi tesaṃ hite reyyaṇa hoti.",
  "anya-e0201n0:3314": "Mātu hito metteyyo, pitu hito petteyyo. Mātāpitūsu suppaṭipanno.",
  "anya-e0201n0:3315": "528. Iyo hite ka. 356; rū. 381; nī. 773.",
  "anya-e0201n0:3316": "Tassa hitanti atthe iyo hoti.",
  "anya-e0201n0:3317": "Upādānānaṃ hitaṃ upādāniyaṃ. Evaṃ oghaniyaṃ, yoganiyaṃ, ganthaniyaṃ, nīvaraṇiyaṃ, suttavibhattiyā aññatthesupi iyo, samānodare sayito sodariyo.",
  "anya-e0201n0:3318": "529. Cakkhvādito sso ka. 353; rū. 378; nī. 767.",
  "anya-e0201n0:3319": "Tassa hitanti atthe cakkhvādīhi sso hoti.",
  "anya-e0201n0:3320": "Cakkhussa hitaṃ cakkhussaṃ a. ni. 5.208, subharūpaṃ cakkhubhesajjañca. Āyuno hitaṃ āyussaṃ a. ni. 5.231, āyuvaḍḍhanavidhi.",
  "anya-e0201n0:3321": "530. Ṇyo tattha sādhu ka. 353; rū. 378; nī. 767; caṃ. 3.4.100, 103; pā. 4.4.98, 103, 105.",
  "anya-e0201n0:3322": "Tasmiṃ sādhūti atthe ṇyo hoti.",
  "anya-e0201n0:3323": "Sabhāyaṃ sādhu sabbho, ‘sādhū’ti kusalo yogyo hito vā. Mittānaṃ hitaṃ mettaṃ. Suttavibhāgā aññatrapi ṇyo, rathaṃ vahatīti racchā, rathavīthi.",
  "anya-e0201n0:3324": "531. Kammāniyaññā ka. 353; rū. 378; nī. 767.",
  "anya-e0201n0:3325": "Tasmiṃ sādhūti atthe kammamhā niya, ññā honti.",
  "anya-e0201n0:3326": "Kamme sādhu kammaniyaṃ, kammaññaṃ.",
  "anya-e0201n0:3327": "532. Kathāditiko ka. 353; rū. 378; nī. 767; caṃ. 3.4.104; pā. 4.4.102.",
  "anya-e0201n0:3328": "Tattha sādhūti atthe kathādīhi iko hoti.",
  "anya-e0201n0:3329": "Kathāyaṃ sādhu kathiko, dhammakathāyaṃ sādhu dhammakathiko, saṅgāme sādhu saṅgāmiko, gāmavāse sādhu gāmavāsiko, upavāse sādhu upavāsiko.",
  "anya-e0201n0:3330": "533. Pathādīhi ṇeyyo ka. 352; rū. 376; nī. 765; caṃ. 3.4.105; pā. 4.4.104.",
  "anya-e0201n0:3331": "Tattha sādhūti atthe pathādīhi ṇeyyo hoti.",
  "anya-e0201n0:3332": "Pathe sādhu pātheyyaṃ, saṃ vuccati dhanaṃ, tassa pati sapati, sapatimhi sādhu sāpateyyaṃ.",
  "anya-e0201n0:3333": "534. Dakkhiṇāyārahe ka. 352; rū. 376; nī. 765; caṃ. 4.1.80; pā. 5.1.69.",
  "anya-e0201n0:3334": "Dakkhiṇāsaddamhā arahatthe ṇeyyo hoti.",
  "anya-e0201n0:3335": "Dakkhiṇaṃ arahatīti dakkhiṇeyyo.",
  "anya-e0201n0:3336": "535. Āyo tumantā ka. 352; rū. 376; nī. 765; ‘rāyo tumantā’ (bahūsu).",
  "anya-e0201n0:3337": "Tumantamhā arahatthe āyo hoti.",
  "anya-e0201n0:3338": "Ghātetuṃ arahatīti ghātetāyo, jāpetuṃ arahatīti jāpetāyo, ‘jāpetu’nti hāpetuṃ, pabbājetuṃ arahatīti pabbājetāyo, mahāvuttinā āyamhi sabinduno ussa lopo.",
  "anya-e0201n0:3339": "Iti hita, sādhu, araharāsi.",
  "anya-e0201n0:3340": "Vikatirāsi",
  "anya-e0201n0:3341": "536. Tassa vikārāvayavesu ṇa ṇika ṇeyyamayā ka. 352, 351, 372; rū. 376, 374, 385; nī. 765, 764, 798; caṃ. 3.3.103; pā. 4.3.134.",
  "anya-e0201n0:3342": "Tassa vikāro, tassa avayavoti atthesu ṇādayo honti, pakatiyā uttari avatthantarāpatti vikāro.",
  "anya-e0201n0:3343": "Udumbarassa vikati odumbaraṃ, bhasmā, udumbarassa avayavo odumbaraṃ, paṇṇādi. Kapotāvayavo kāpotaṃ, maṃsalohitapattādi.",
  "anya-e0201n0:3344": "Ṇikamhi-kappāsassa vikati kappāsikaṃ, suttaṃ vatthañca.",
  "anya-e0201n0:3345": "Ṇeyyamhi-eṇissa avayavo eṇeyyaṃ, maṃsaṃ. Kosakimīnaṃ vikati koseyyaṃ, suttaṃ vatthañca.",
  "anya-e0201n0:3346": "Mayamhi-tiṇānaṃ vikati tiṇamayaṃ. Evaṃ dārumayaṃ, naḷamayaṃ, mattikāmayaṃ, gunnaṃ vikati gomayaṃ, karīsaṃ.",
  "anya-e0201n0:3347": "537. Jatuto mayaṇa vā ka. 372; rū. 385; nī. 798; caṃ. 3.3.108; pā. 4.3.138; jatuto saṇa vā (bahūsu).",
  "anya-e0201n0:3348": "Tassa vikārāvayavesu jatuto mayaṇa hoti vā.",
  "anya-e0201n0:3349": "Jatuno vikāro jatumayaṃ.",
  "anya-e0201n0:3350": "Iti vikatirāsi.",
  "anya-e0201n0:3351": "Visesarāsi",
  "anya-e0201n0:3352": "538. Taratamissikiyiṭṭhātisaye ka. 363; rū. 390; nī. 786; caṃ. 4.3.45; pā. 5.3.55, 57.",
  "anya-e0201n0:3353": "Atisayatthe ete paccayā bhavanti.",
  "anya-e0201n0:3354": "Pāpānaṃ atisayena pāpoti pāpataro, pāpatamo, pāpissiko, pāpiyo, pāpiṭṭho, itthiyaṃ pāpatarā, atisayatopi atisayapaccayo hoti, atisayena pāpiṭṭho pāpiṭṭhataro.",
  "anya-e0201n0:3355": "539. Vacchādīhi tanutte taro ka. 363; rū. 390; nī. 786; caṃ. 4.3.74; pā. 5.3.91.",
  "anya-e0201n0:3356": "Vacchādīhi sabbatanubhāve taro hoti.",
  "anya-e0201n0:3357_0": "Atitaruṇo vaccho vacchataro, itthiyaṃ vacchatarī. Yobbanassa tanutte yobbanapattānaṃ",
  "anya-e0201n0:3357_1": "susuttassa tanutte atitaruṇo usabho ukkhataro, assabhāvassa tanutte taruṇaasso assataro,",
  "anya-e0201n0:3357_2": "itthiyaṃ assatarī. Sāmatthiyassa tanutte taruṇausabho usabhataro.",
  "anya-e0201n0:3358": "540. Kiṃmhā niddhāraṇe taratamā ka. 363; rū. 390; nī. 786; caṃ. 4.3.77; pā. 5.3.92, 93; ‘…ratara ratamā’ (bahūsu).",
  "anya-e0201n0:3359": "Kiṃsaddā niddhāraṇe gamyamāne tara, tamā honti.",
  "anya-e0201n0:3360": "Kataro bhavataṃ devadatto, kataro bhavataṃ yaññadatto, katamo bhavataṃ devadatto, katamo bhavataṃ yaññadatto, ‘kissa ko’ti suttena tara, tamesu kissa kattaṃ.",
  "anya-e0201n0:3361": "Iti visesarāsi.",
  "anya-e0201n0:3362": "Samūharāsi",
  "anya-e0201n0:3363": "541. Samūhe kaṇaṇaṇikā ka. 354; rū. 379; nī. 771; caṃ. 3.1.43-47; pā. 4.2.37-42.",
  "anya-e0201n0:3364": "Tassa samūhoti atthe kaṇa, ṇa, ṇikā honti.",
  "anya-e0201n0:3365": "Gottapaccayantehi tāva – rājaññānaṃ samūho rājaññakaṃ, mānussakaṃ.",
  "anya-e0201n0:3366_0": "Ukkhādīhi-ukkhānaṃ usabhānaṃ samūho okkhakaṃ, oṭṭhānaṃ samūho oṭṭhakaṃ, urabbhānaṃ",
  "anya-e0201n0:3366_1": "samūho orabbhakaṃ. Evaṃ rājakaṃ, rājaputtakaṃ, hatthikaṃ, dhenukaṃ, sasaṃ adenti",
  "anya-e0201n0:3366_2": "bhakkhantīti sasādakā, tesaṃ samūho sasādakakaṃ. Ikkhaṇikaṃ.",
  "anya-e0201n0:3367": "Ṇamhi-amittānaṃ samūho amittaṃ.",
  "anya-e0201n0:3368": "Ṇikamhi-apūpānaṃ samūho āpūpikaṃ, sakuṇānaṃ samūho sākuṇiko saṃkulānaṃ samūho saṃkulikaṃ?.",
  "anya-e0201n0:3369": "542. Janādīhi tā ka. 355; rū. 380; nī. 771; caṃ. 3.1.69; pā. 4.2.43.",
  "anya-e0201n0:3370": "Tassa samūhoti atthe tā hoti.",
  "anya-e0201n0:3371": "Janatā, rājatā, bandhutā, gāmatā, sahāyatā, nagaravāsīnaṃ samūho nāgaratā iccādi.",
  "anya-e0201n0:3372": "543. Ayūbhadvitīhaṃse ka. 354; rū. 379; nī. 771; caṃ. 4.2.47, 48; pā. 5.2.43, 44.",
  "anya-e0201n0:3373": "Ubha, dvi, tīhi tassa aṃsatthe ayo hoti.",
  "anya-e0201n0:3374": "Ubho aṃsā bhāgā assāti ubhayaṃ, dve aṃsā assāti dvayaṃ, tayo aṃsā assāti tayaṃ, vatthuttayaṃ, ratanattayaṃ, dve vā tayo vā aṃsā assāti dvattayaṃ.",
  "anya-e0201n0:3375": "Iti samūharāsi.",
  "anya-e0201n0:3376": "Datta, nibbattarāsi",
  "anya-e0201n0:3377": "544. Tena datte liyā ka. 358, 356; rū. 383, 381; nī. 778, 773.",
  "anya-e0201n0:3378": "Tena dattoti atthe la, iyā honti. Mahāvuttinā dinnasaddassa dattattaṃ.",
  "anya-e0201n0:3379": "Devena dattoti devalo jā. 1.8.65. ‘Devilo’tipi devīlo? pāḷi. Deviyo, devadatto vā.",
  "anya-e0201n0:3380": "Evaṃ brahmalo, brahmiyo, brahmadatto, sivena bissanudevarājena datto sīvalo, sīviyo, itthiyaṃ sīvali, sīviyi, sissa dīgho.",
  "anya-e0201n0:3381": "545. Tena nibbatte ka. 353; rū. 378; nī. 767; ‘tena nibbatte imo’?.",
  "anya-e0201n0:3382": "Tena nibbatte imo hoti.",
  "anya-e0201n0:3383_0": "Pākena nibbattaṃ pākimaṃ, pheṇena nibbattaṃ pheṇimaṃ, veṭhanena nibbattaṃ veṭhimaṃ.",
  "anya-e0201n0:3383_1": "Evaṃ vedhimaṃ, gopphanena nibbattaṃ gopphimaṃ pārā. aṭṭha. 2.431, pupphadāmaṃ, karaṇena",
  "anya-e0201n0:3383_2": "nibbattaṃ kittimaṃ, kuttimaṃ vā, mahāvuttinā karaṇassa kittaṃ kuttañca. Suttavibhattena",
  "anya-e0201n0:3383_3": "saṃhārimaṃ, āhārimaṃ iccādīni sijjhanti.",
  "anya-e0201n0:3384": "Iti datta, nibbattarāsi.",
  "anya-e0201n0:3385": "La, ita, karāsi",
  "anya-e0201n0:3386": "546. Tannissite lo ka. 358; rū. 383; nī. 778; ‘llo’ (bahūsu).",
  "anya-e0201n0:3387": "Tannissitatthe lo hoti.",
  "anya-e0201n0:3388_0": "Vedaṃ ñāṇaṃ nissitaṃ vedallaṃ, lassa dvittaṃ, duṭṭhu nissitaṃ duṭṭhullaṃ. “Madanīyaṃ,",
  "anya-e0201n0:3388_1": "bandhanīyaṃ, mucchanīyaṃ, rajanīyaṃ, gamanīyaṃ, dassanīyaṃ” iccādīni karaṇe vā adhikaraṇe",
  "anya-e0201n0:3388_2": "vā anīyapaccayena sijjhanti.",
  "anya-e0201n0:3389_0": "‘Dhūmāyitatta’ntiādīsu dhūmo viya attānaṃ ācaratīti dhūmāyitaṃ, gaganaṃ, dhūmāyitaṃ",
  "anya-e0201n0:3389_1": "eva dhūmāyitattaṃ, sakatthe tta. Evaṃ timirāyitattaṃ, nāmadhātuto saṃ. ni. 3.87 āyapaccayena siddhaṃ.",
  "anya-e0201n0:3390": "547. Sañjātā tārakādvitvito ka. 555; rū. 612; nī. 1142; caṃ. 4.2.37 …pe… 5.2.36; ‘sañjātaṃ…’ (bahūsu).",
  "anya-e0201n0:3391": "Tārakādīhi te assa sañjātāti atthe ito hoti.",
  "anya-e0201n0:3392_0": "Tārakā sañjātā assāti tārakitaṃ, gaganaṃ. Pupphāni sañjātāni assāti pupphito. Evaṃ",
  "anya-e0201n0:3392_1": "phalito, rukkho. Pallavāni sañjātāni assāti pallavitā, latā. Dukkhaṃ sañjātaṃ assāti",
  "anya-e0201n0:3392_2": "dukkhito, sukhaṃ sañjātaṃ assāti sukhito.",
  "anya-e0201n0:3393_0": "Paṇḍā vuccati paññā, paṇḍā sañjātā assāti paṇḍito, daṇḍo sañjāto assāti daṇḍito.",
  "anya-e0201n0:3393_1": "Mahāvuttinā tassa natte malaṃ sañjātaṃ assāti malinaṃ. Tathā pipāsā sañjātā assāti",
  "anya-e0201n0:3393_2": "pipāsito, jighacchā sañjātā assāti jighacchito, bubhukkhā sañjātā assāti bubhukkhito,",
  "anya-e0201n0:3393_3": "mucchā sañjātā assāti mucchito, visaññā sañjātā assāti visaññito, nindā sañjātā assāti nindito.",
  "anya-e0201n0:3394": "Evaṃ gabba-thambhe gabbito. Dabba-pāṭave dabbito. Antaraṃ sañjātaṃ assāti antarito, vaccaṃ sañjātaṃ assāti vaccito.",
  "anya-e0201n0:3395": "548. Nindāññātappapaṭibhāgarassadayāsaññāsu ko ka. 391; rū. 423; nī. 835; caṃ. 4.3.62, 63, 64; pā. 5.3.73-79, 96, 97.",
  "anya-e0201n0:3396": "Nindādīsu jotaniyesu nāmasmā ko hoti.",
  "anya-e0201n0:3397": "Nindāyaṃ – kucchito samaṇo samaṇako. Evaṃ muṇḍako, assako, uddhumātakaṃ, vinīlakaṃ, vipubbakaṃ, aṭṭhikaṃ iccādi.",
  "anya-e0201n0:3398": "Aññāte – aññāto asso assako, kassa ayaṃ assoti vā assako iccādi.",
  "anya-e0201n0:3399": "Appatthe – appakaṃ telaṃ telakaṃ. Evaṃ ghatakaṃ, khuddakaṃ dhanu dhanukaṃ, rathakaṃ, gāmakaṃ iccādi.",
  "anya-e0201n0:3400": "Paṭibhāgatthe – hatthirūpakaṃ hatthikaṃ. Evaṃ assakaṃ, balībaddako iccādi.",
  "anya-e0201n0:3401": "Rasse-rasso manusso manussako. Evaṃ rukkhako, pilakkhako iccādi.",
  "anya-e0201n0:3402": "Dayāyaṃ-anukampito putto puttako. Evaṃ vacchako, itthikā, ambakā, kumārikā iccādi.",
  "anya-e0201n0:3403": "Saññāyaṃ-nāmamattena moro viya morako iccādi.",
  "anya-e0201n0:3404": "Iti la, ita, ka rāsi.",
  "anya-e0201n0:3405": "Abhūtatabbhāvarāsi",
  "anya-e0201n0:3406": "549. Abhūtatabbhāve karāsabhūyoge vikārācī ka. 391; rū. 423; nī. 835; caṃ. 4.4.35; pā. 5.4.50.",
  "anya-e0201n0:3407": "Pubbe tassa abhūtassa vatthuno kadāci tathā bhavanaṃ abhūtatabbhāvo, tasmiṃ abhūtatabbhāve jotaniye sati karā’sa, bhūdhātūnaṃ yoge vikāravācimhā nāmasmā cānubandho īpaccayo hoti.",
  "anya-e0201n0:3408": "Adhavalaṃ dhavalaṃ karoti dhavalīkaroti, adhavalo dhavalo siyā dhavalīsiyā, adhavalo dhavalo bhavati dhavalībhavati. Evaṃ dhavalīkāro, dhavalībhūto.",
  "anya-e0201n0:3409": "Abhūtatabbhāveti kiṃ? Ghaṭaṃ karoti, ghaṭo atthi, ghaṭo bhavati.",
  "anya-e0201n0:3410": "Karāsabhūyogeti kiṃ? Adhavalo dhavalo jāyate.",
  "anya-e0201n0:3411": "Vikārāti kiṃ? Pakatiyā mā hotu, suvaṇṇaṃ kuṇḍalaṃ karoti, suvaṇṇassa kuṇḍalakaraṇaṃ nāma loke pakatirūpanti vuttaṃ hoti. Evaṃ suvaṇṇaṃ kuṇḍalaṃ siyā, suvaṇṇaṃ kuṇḍalaṃ bhavatīti.",
  "anya-e0201n0:3412": "Iti abhūtatabbhāvarāsi.",
  "anya-e0201n0:3413": "Sakattharāsi",
  "anya-e0201n0:3414": "550. Sakatthe ka. 178, 360, 372; rū. 224, 387, 385, 378; nī. 364, 780, 798, 767.",
  "anya-e0201n0:3415": "Sakatthepi paccayā dissanti. ‘Sakattho’ti sakapadattho, pakatiliṅgapadatthoti vuttaṃ hoti.",
  "anya-e0201n0:3416_0": "Hīno eva hīnako, poto eva potako, devo eva devatā, yathābhūtameva yathābhuccaṃ, karuṇā",
  "anya-e0201n0:3416_1": "eva kāruññaṃ, pattakālameva pattakallaṃ, ākāsānantameva ākāsānañcaṃ, pāguññameva",
  "anya-e0201n0:3416_2": "pāguññatā, kammaññameva kammaññatā, dānaṃ eva dānamayaṃ, sīlaṃ eva sīlamayaṃ. Evaṃ",
  "anya-e0201n0:3416_3": "bhāvanāmayaṃ iccādi.",
  "anya-e0201n0:3417": "Yathā ca amaccaputtā eva ‘amaccaputtiyā’ti vuccanti, evaṃ “sakyaputto eva sakyaputtiyo, asamaṇo hoti asakyaputtiyo pārā. 55, evaṃ nāṭaputtiyo, dāsaputtiyo”tipi yujjati.",
  "anya-e0201n0:3418_0": "‘Bhayadassivā, atthadassimā’ti vantu, mantupaccayāsakatthepi yujjanti. ‘Brahmavaṇṇī,",
  "anya-e0201n0:3418_1": "devavaṇṇī’ti ettha brahmuno vaṇṇo brahmavaṇṇo, brahmavaṇṇo viya vaṇṇo assa atthīti",
  "anya-e0201n0:3418_2": "atthe sati īpaccayo paccayattho eva hoti, na sakattho. Brahmavaṇṇo viya vaṇṇo yassa",
  "anya-e0201n0:3418_3": "soyaṃ brahmavaṇṇīti atthe sati sakatthoyeva. Api ca ekasmiṃ aññapadatthe dve samāsa,",
  "anya-e0201n0:3418_4": "taddhitā vattantītipi yujjati, tathā ‘paguṇassa bhāvo pāguññatā’tiādīsu dve taddhitapaccayā bhāvattheti.",
  "anya-e0201n0:3419": "Iti sakattharāsi.",
  "anya-e0201n0:3420": "Niddiṭṭhapaccayarāsi",
  "anya-e0201n0:3421": "551. Aññasmiṃ ka. 352; rū. 376; nī. 765.",
  "anya-e0201n0:3422": "Pubbe niddiṭṭhā ṇādayo paccayā niddiṭṭhatthato aññesupi atthesu dissanti.",
  "anya-e0201n0:3423": "Magadhesu jāto māgadho, magadhesu saṃvaḍḍhito māgadho, magadhesu nivuttho māgadho, magadhānaṃ magadhesu vā issaro māgadho iccādi, ṇo.",
  "anya-e0201n0:3424": "Kāsiṃ agghatīti kāsiyo cūḷava. 376, ‘kāsī’ti sataṃ vā sahassaṃ vā vuccati, iyo.",
  "anya-e0201n0:3425": "Evamaññepi paccayā yathānurūpaṃ veditabbā.",
  "anya-e0201n0:3426": "552. Dissantaññepi paccayā ka. 351, 352; rū. 374, 376; nī. 764, 765.",
  "anya-e0201n0:3427": "Pubbe niddiṭṭhapaccayehi aññepi paccayā niddiṭṭhesu aniddiṭṭhesu ca atthesu dissanti.",
  "anya-e0201n0:3428": "Visadisā vividhā (moga.) mātaro vimātaro, tāsaṃ puttā vemātikā netti 95, ikaṇa.",
  "anya-e0201n0:3429": "Pathe gacchantīti pathāvino ma. ni. 2.347, aghaṃ dukkhaṃ pāpaṃ vā gacchatīti aghāvī, āvī.",
  "anya-e0201n0:3430": "Issā assa atthīti issukī jā. 1.6.43, ukī.",
  "anya-e0201n0:3431": "Dhuraṃ vahantīti dhorayhā a. ni. 3.58, yhaṇa.",
  "anya-e0201n0:3432": "Lobhassa hitā lobhaneyyā. Evaṃ dosaneyyā, mohaneyyā, aneyyo.",
  "anya-e0201n0:3433": "Dassanaṃ arahatīti dassaneyyo. Evaṃ vandaneyyo, pūjaneyyo, namassaneyyo, eyyo.",
  "anya-e0201n0:3434": "Oghānaṃ hitā oghaniyā, yoganiyā, ganthaniyā, kammaniyaṃ, attaniyaṃ, dassaniyaṃ, pūjaniyo, namassaniyo iccādi, aniyo.",
  "anya-e0201n0:3435": "Yaṃ parimāṇaṃ assāti yāvaṃ, yāvantassa bhāvo yāvatvaṃ. Evaṃ tāvatvaṃ, tva.",
  "anya-e0201n0:3436": "Paramānaṃ uttamapurisānaṃ bhāvo kammaṃ vā pāramī, samaggānaṃ bhāvo kammaṃ vā sāmaggī, ṇī.",
  "anya-e0201n0:3437": "“Nāgavatā, sīhavatā, ājaññavatā” iccādīsu bhāve vantupaccayaṃ icchanti.",
  "anya-e0201n0:3438": "Mātu bhātā mātulo, ulo.",
  "anya-e0201n0:3439": "Iti niddiṭṭhapaccayarāsi.",
  "anya-e0201n0:3440": "Vuddhirāsi",
  "anya-e0201n0:3441": "‘Padānamādissāyuvaṇṇassāeo ṇānubandhe’ti padādibhūtānaṃ akāra, ivaṇṇu’vaṇṇānaṃ ā, e, ovuddhi.",
  "anya-e0201n0:3442": "Ādicco, vāsiṭṭho, venateyyo, meniko, pettikaṃ, odumbaraṃ, oḷumpiko, odagyaṃ, dobhaggaṃ, sobhaggaṃ iccādi.",
  "anya-e0201n0:3443": "Ṇānubandheti kiṃ? Nāmako, padako, purātano.",
  "anya-e0201n0:3444": "‘Majjhe’ti suttena padamajjhepi vuddhi, vāseṭṭho, aḍḍhateyyo iccādi.",
  "anya-e0201n0:3445": "553. Saṃyogepi kvaci ka. 405; rū. 365; nī. 864; ‘pi’ (bahūsu natthi).",
  "anya-e0201n0:3446": "Ṇānubandhe paccaye pare saṃyogepi kvaci vuddhi hoti.",
  "anya-e0201n0:3447": "Petteyyo, pettikaṃ, decco, pamukhe sādhu pāmokkhaṃ, pamuditassa bhāvo pāmojjaṃ, vattabbanti vākyaṃ, bhajitabbanti bhāgyaṃ, bhoggaṃ, yoggaṃ iccādi.",
  "anya-e0201n0:3448": "Iti vuddhirāsi.",
  "anya-e0201n0:3449": "Loparāsi",
  "anya-e0201n0:3450": "‘Lopovaṇṇivaṇṇāna’nti suttena ṇyamhi pare avaṇṇi’vaṇṇānaṃ lopo.",
  "anya-e0201n0:3451": "Tattha avaṇṇe-paṇḍiccaṃ, tacchaṃ, dāyajjaṃ, dvidhā bhāvo dvejjhaṃ, karuṇāyeva kāruññaṃ iccādi.",
  "anya-e0201n0:3452": "Ivaṇṇe-adhipatissa bhāvo ādhipaccaṃ. Evaṃ ādicco, koṇḍañño iccādi.",
  "anya-e0201n0:3453": "‘Uvaṇṇassāvaṅa sare’ti sare pare uvaṇṇassa avaṅa hoti.",
  "anya-e0201n0:3454": "Ṇamhi-lahuno bhāvo lāghavaṃ, rāghavaṃ, jamburukkhe bhavaṃ jambavaṃ. Tathā kapilavatthumhi bhavaṃ kāpilavatthavaṃ, vanaṃ. Bhātuno apaccaṃ bhātabyo, gabyaṃ, dabyaṃ.",
  "anya-e0201n0:3455": "‘Ṭe satissā…’ti ṭamhi paccaye vīsati, tīsatīnaṃ tilopo.",
  "anya-e0201n0:3456": "Vīsatiyā pūraṇo vīso, ekūnavīso. Evaṃ tīso, ekūnatīso.",
  "anya-e0201n0:3457": "‘Rānubandhentasarādissā’ti rānubandhe paccaye padantasarādīnaṃ lopo.",
  "anya-e0201n0:3458": "Metteyyo, petteyyo, kivaṃ, kittakaṃ, īdī, īdikkho, īdiso, āhacca, upahacca, sakkacca, adhikicca, kiriyā, vedagū, pāragū iccādi.",
  "anya-e0201n0:3459": "554. Paccayānaṃ lopo ka. 391; rū. 423; nī. 830; moggallāne ‘lopo’ tveva dissati.",
  "anya-e0201n0:3460": "Paccayānaṃ kvaci lopo hoti.",
  "anya-e0201n0:3461_0": "Buddhe ratanaṃ paṇītaṃ, cakkhu suññaṃ attena vā attaniyena vā saṃ. ni. 4.85. Ettha",
  "anya-e0201n0:3461_1": "ca ratanassa bhāvo ratanaṃ, attano bhāvo attā, attano sakassa bhāvo attaniyanti evaṃ bhāvapaccayalopo.",
  "anya-e0201n0:3462": "“Buddhānussati dhammānussati”ādīsu “buddhassa bhāvo buddho, buddhassa ayaṃ guṇo buddho”tiādinā nayena paccayalopo veditabbo.",
  "anya-e0201n0:3463": "555. Lopo vīmantuvantūnaṃ ka. 268; rū. 397; nī. 518.",
  "anya-e0201n0:3464": "Iyi’ṭṭhesu paresu vī, mantu, vantūnaṃ lopo hoti.",
  "anya-e0201n0:3465": "Medhāvīnaṃ atisayena medhāvīti medhiyo, medhiṭṭho, satimantānaṃ atisayena satimāti satiyo, satiṭṭho, guṇavantānaṃ atisayena guṇavāti guṇiyo, guṇiṭṭho.",
  "anya-e0201n0:3466": "Iti loparāsi.",
  "anya-e0201n0:3467": "Khuddakarāsi niṭṭhito.",
  "anya-e0201n0:3468": "Nānāttarāsi",
  "anya-e0201n0:3469": "556. Jo vuddhassiyiṭṭhesu ka. 262; rū. 391; nī. 513; caṃ. 4.3.50; pā. 5.3.61, 62.",
  "anya-e0201n0:3470": "Iyi’ṭṭhapaccayesu paresu vuddhasaddassa jo hoti.",
  "anya-e0201n0:3471": "Vuddhānaṃ atisayena vuddhoti jeyyo, jeṭṭho.",
  "anya-e0201n0:3472": "557. Bāḷhantikapasatthānaṃ sādhanedasajā ka. 263, 264, 265; rū. 392, 393, 394; nī. 512, 514, 515; caṃ. 4.3.49, 51; pā. 5.3.60, 63; ‘… dasā’ (bahūsu).",
  "anya-e0201n0:3473": "Iya, iṭṭhapaccayesu paresu bāḷha, antika, pasatthasaddānaṃ sādha, neda, sa, jādesā honti.",
  "anya-e0201n0:3474": "Bāḷhānaṃ atisayena bāḷhoti sādhiyo, sādhiṭṭho, antikānaṃ atisayena antikoti nediyo, nediṭṭho, pasatthānaṃ atisayena pasatthoti seyyo, seṭṭho, jeyyo, jeṭṭho.",
  "anya-e0201n0:3475": "558. Kaṇakana appayuvānaṃ ka. 266, 267; rū. 395, 396; nī. 516, 517; caṃ. 4.3.53; pā. 5.3.64.",
  "anya-e0201n0:3476": "Iya, iṭṭhapaccayesu paresu appa, yuvasaddānaṃ kaṇa, kanaādesā honti.",
  "anya-e0201n0:3477": "Appānaṃ navānaṃ atisayena appo navoti kaṇiyo, kaṇiṭṭho, yuvānaṃ taruṇānaṃ atisayena yuvā taruṇoti kaniyo, kaniṭṭho, kaniye vaye bhavā kaññā.",
  "anya-e0201n0:3478": "559. Kosajjājjava pārisajja suhajja maddavārisyāsa bhājaññatheyyabāhusaccā ka. 360, 361; rū. 387, 388; nī. 780, 781; ‘…rissā…” (bahūsu).",
  "anya-e0201n0:3479": "Bhāva, kammesu ṇānubandhe paccaye pare ete saddā nipaccante. Tattha ajjava, maddavā’sabhasaddā ṇamhi sijjhanti, sesā ṇyamhi.",
  "anya-e0201n0:3480_0": "Tattha ujuno bhāvo ajjavaṃ, iminā suttena ṇamhi ussa attaṃ, ‘uvaṇṇassāvaṅa…’ iti",
  "anya-e0201n0:3480_1": "ussa avattaṃ. Evaṃ muduno bhāvo maddavaṃ, usabhassa bhāvo āsabhaṃ, ussa āttaṃ. Kusitassa",
  "anya-e0201n0:3480_2": "kusītassa? bhāvo kosajjaṃ, iminā ilopo, tyassa jjattaṃ, parisāsu uppanno pārisajjo",
  "anya-e0201n0:3480_3": "dī. ni. 2.215, dāgamo, suhadayova suhado, yalopo, suhadassa bhāvo sohajjaṃ jā. 1.5.23,",
  "anya-e0201n0:3480_4": "isino idaṃ ārisyaṃ, issa ārittaṃ, ājāniyassa ājānīyassātipi dissati bhāvo ājaññaṃ,",
  "anya-e0201n0:3480_5": "yalopo, puna ‘lopovaṇṇivaṇṇāna’nti ilopo, tato paraṃ sandhirūpaṃ, ājāniyo eva vā",
  "anya-e0201n0:3480_6": "ājañño jā. 1.1.24, sakatthe ṇyo, thenassa bhāvo, kammaṃ vā theyyaṃ, nassa yattaṃ,",
  "anya-e0201n0:3480_7": "bahusutassa bhāvo bāhusaccaṃ, ussa attaṃ, puna sandhirūpaṃ.",
  "anya-e0201n0:3481": "560. Adhātussa ke pāṇiniye, cande ca ‘kāka’iti pañcamyantaṃ dissate syādito ghessi ka. 404; rū. 370; nī. 859.",
  "anya-e0201n0:3482": "‘Ghessī’ti ghe+assa+i, chapadamidaṃ suttaṃ.",
  "anya-e0201n0:3483": "Adhātussa avayavabhūte kakāre pare pubbassa akārassa bahulaṃ i hoti kanissite ghe asyādito pare sati.",
  "anya-e0201n0:3484": "Bālikā, ekikā, hatthipotikā, mahallikā, kumbhakārikā, kammakārikā, annadāyikā, upāsikā, sāvikā, dhammavācikā.",
  "anya-e0201n0:3485": "Adhātussāti kiṃ? Kulupakā- bhikkhunī, dhenupakā, khīrupakā-vacchī, idha dhātvādesopi kakāro dhātusaññaṃ labhatiyeva.",
  "anya-e0201n0:3486": "Keti kiṃ? Vedanā, cetanā.",
  "anya-e0201n0:3487": "Asyāditoti kiṃ? Bahuparibbājakā-rājadhānī.",
  "anya-e0201n0:3488": "Assāti kiṃ? Bahukattukā-sālā.",
  "anya-e0201n0:3489_0": "Ettha ca bahavo paribbājakā yassā sā bahuparibbājakāti viggaho. Paribbājakasaddo",
  "anya-e0201n0:3489_1": "pakatisyādisaddo hoti, tasmā kanissitassa ghasaññassa ākārassa syādito parattā pubbassa",
  "anya-e0201n0:3489_2": "assa ittaṃ na bhavati. Yadi bhaveyya, bahukā paribbājikāyo yassanti atthappasaṅgo siyāti.",
  "anya-e0201n0:3490": "Iti nānāttarāsi niṭṭhito.",
  "anya-e0201n0:3491": "Iti niruttidīpaniyā nāma moggallānabyākaraṇa-",
  "anya-e0201n0:3492": "Dīpaniyā taddhitakaṇḍo pañcamo.",
  "anya-e0201n0:3493": "6. Ākhyātakaṇḍa",
  "anya-e0201n0:3494": "Suddhakatturūpa",
  "anya-e0201n0:3495": "Atha dhātupaccayasaṃsiddhaṃ kāla, kāraka, purisa, saṅkhyābhedadīpakaṃ liṅgabhedarahitaṃ kriyāpadhānavācakaṃ tyādyantanāmakaṃ ākhyātapadaṃ dīpiyate.",
  "anya-e0201n0:3496": "Tattha kriyaṃ dhāretīti dhātu. Sā pakatidhātu, vikatidhātu, nāmadhātuvasena tividhā.",
  "anya-e0201n0:3497": "Tattha bhū, hū, gamu, paca iccādi pakatidhātu nāma sabhāvena siddhattā.",
  "anya-e0201n0:3498": "Titikkha, tikiccha, bubhukkha, jighacchaiccādi vikatidhātu nāma saṅkhatavasena siddhattā.",
  "anya-e0201n0:3499": "Puttīya, pabbatāya iccādi nāmadhātu nāma nāmabhūtassa sato kriyavācīpaccayayogena dhātuṭṭhāne ṭhitattā.",
  "anya-e0201n0:3500": "Pakatidhātu ca sakammikā’kammikavasena duvidhā.",
  "anya-e0201n0:3501": "Tatthayā dhātu kammāpekkhaṃ kriyaṃ vadati, sā sakammikā nāma. Gāmaṃ gacchati, odanaṃ pacati iccādi.",
  "anya-e0201n0:3502": "Yā kammanirapekkhaṃ kriyaṃ vadati, sā akammikā nāma. Bhavati, hoti, tiṭṭhati, seti iccādi.",
  "anya-e0201n0:3503": "Sakammikā ca ekakammika, dvikammikavasena duvidhā.",
  "anya-e0201n0:3504": "Tattha yā ekakammāpekkhaṃ kriyaṃ vadati, sā ekakammikā nāma. Gāmaṃ gacchati, odanaṃ pacati iccādi.",
  "anya-e0201n0:3505": "Yā padhānā’padhānavasena kammadvayāpekkhaṃ kriyaṃ vadati, sā dvikammikā nāma.",
  "anya-e0201n0:3506": "Sā ca nyādi, duhādivasena duvidhā.",
  "anya-e0201n0:3507": "Tattha yā dhātu pāpanatthā hoti, sā nyādi nāma. Ajaṃ gāmaṃ neti, bhāraṃ gāmaṃ vahati, sākhaṃ gāmaṃ ākaḍḍhati.",
  "anya-e0201n0:3508_0": "Sesā dvikammikā duhādi nāma. Gāviṃ khīraṃ duhati, brāhmaṇaṃ kambalaṃ yācati, dāyakaṃ",
  "anya-e0201n0:3508_1": "bhikkhaṃ bhikkhati, goṇaṃ vajaṃ rundhati, bhagavantaṃ pañhaṃ pucchati, sissaṃ dhammaṃ",
  "anya-e0201n0:3508_2": "anusāsati, bhagavā bhikkhū etaṃ [vacanaṃ] avoca, rājā amaccaṃ vacanaṃ bravīti iccādi.",
  "anya-e0201n0:3509_0": "Tattha yadā kammasmiṃ rūpaṃ sijjhati, tadā vibhatti, paccayā nyādimhi padhānakammaṃ",
  "anya-e0201n0:3509_1": "vadanti, duhādimhi apadhānakammaṃ, sabbadhātūsu kāritayoge kāritakammanti, sabbañcetaṃ",
  "anya-e0201n0:3509_2": "dhātūnaṃ pakatiatthavasena vuttaṃ, anekatthattā pana dhātūnaṃ atthantaravacane vā",
  "anya-e0201n0:3509_3": "nānupasaggayoge vā akammikāpi sakammikā honti, sakammikāpi akammikā honti.",
  "anya-e0201n0:3510": "Atthantaravacane tāva –",
  "anya-e0201n0:3511": "Vida – sattāyaṃ, dhammo vijjati, saṃvijjati.",
  "anya-e0201n0:3512": "Vida – ñāṇe, dhammaṃ vidati.",
  "anya-e0201n0:3513": "Vida – lābhe, dhanaṃ vindati.",
  "anya-e0201n0:3514": "Vida – anubhavane, sukhaṃ vedeti, vipākaṃ paṭisaṃvedeti ma. ni. 3.303.",
  "anya-e0201n0:3515": "Vida – ārocane, vedayāmahaṃ bhante vedayatīti maṃ dhāretu cūḷava. aṭṭha. 102, kāraṇaṃ nivedeti, dhammaṃ paṭivedeti iccādi.",
  "anya-e0201n0:3516": "Nānupasaggayoge –",
  "anya-e0201n0:3517_0": "Pada-gatiyaṃ, maggaṃ pajjati, paṭipajjati, maggo uppajjati, nipajjati, sampajjati,",
  "anya-e0201n0:3517_1": "bhogo bhavati, sambhavati, bhogaṃ anubhavati, taṇhaṃ abhibhavati, paribhavati, adhibhavati,",
  "anya-e0201n0:3517_2": "araññaṃ abhisambhavati, ajjhogāhatīti attho. Gacchantaṃ magge abhisambhavati, sampāpuṇātīti attho iccādi.",
  "anya-e0201n0:3518": "Padānaṃ byañjanasampattiyā vā atthasampattiyā vā upakārakā vibhatti, paccayā paccayā nāma.",
  "anya-e0201n0:3519": "Tattha vibhattiyo tyādi, tvādiiccādinā aṭṭhavidhā bhavanti, sarūpato channavutividhā.",
  "anya-e0201n0:3520": "Tattha pubbachakkabhūtāni aṭṭhacattālīsarūpāni parassapadāni nāma. Parachakkabhūtāni aṭṭhacattālīsarūpāni attanopadāni nāma.",
  "anya-e0201n0:3521": "Tattha parahitapaṭisaṃyuttesu ṭhānesu pavattibahulāni padāni parassapadāni nāma. Attahitapaṭisaṃyuttesu pavattibahulāni attanopadāni nāmāti eke.",
  "anya-e0201n0:3522_0": "Paro vuccati kattā sabbakriyāsādhāraṇattā, attā vuccati kammaṃ sakasakakriyāsādhāraṇattā,",
  "anya-e0201n0:3522_1": "parassa abhidhāyakāni padāni parassapadāni, attano abhidhāyakāni padāni attanopadānīti aññe.",
  "anya-e0201n0:3523": "Attā vuccati padatthānaṃ sarīrabhūtā kriyā, kattunā pana sādhyaṭṭhena kriyarūpāni bhāva, kammānipi attāti vuccanti. Sādhakaṭṭhena tehi parabhūto kattā paro nāmāti apare.",
  "anya-e0201n0:3524_0": "Attā vuccati amhattho, paro vuccati tumha, nāmattho, pubbachakkāni parabahulattā",
  "anya-e0201n0:3524_1": "parassapadāni nāma, parachakkāni pana rūḷhīvasena attanopadāni nāmātipi vadanti.",
  "anya-e0201n0:3524_2": "Idaṃ na yujjati parachakkesu tabbahulamattassāpi asiddhattā. Pāḷibhāsaṃ pana patvā",
  "anya-e0201n0:3524_3": "dvinnaṃ chakkānaṃ attahita, parahitesu vā tīsu kārakesu vā pavattinānāttaṃ na dissatiyeva,",
  "anya-e0201n0:3524_4": "tasmā imasmiṃ ganthe taṃ nāmadvayaṃ na gahitanti daṭṭhabbaṃ.",
  "anya-e0201n0:3525": "Paccayā pana catubbidhā vikaraṇa, kicca, kārita, dhātupaccayavasena.",
  "anya-e0201n0:3526": "Tattha ye dhātusiddhāni tyādipadāni tabbādipadāni ca gaṇavibhāgavasena aññamaññaṃ visadisarūpāni karonti, te vikaraṇapaccayā nāma, la, ya, ṇoiccādayo.",
  "anya-e0201n0:3527": "Bhāva, kammavisayo kyo kiccapaccayo nāma.",
  "anya-e0201n0:3528": "Paresaṃ āṇāpanasaṅkhāte payojakabyāpāre pavattā ṇi, ṇāpipaccayā kāritapaccayā nāma.",
  "anya-e0201n0:3529": "Visuṃ taṃtaṃkriyavācībhāvena dhāturūpā kha, cha, saiccādikā paccayā dhātupaccayā nāma.",
  "anya-e0201n0:3530": "“Kāla, kāraka, purisa, saṅkhyābhedadīpaka”nti ettha atīta, paccuppannā’nāgata, kālavimuttavasena kālabhedo catubbidho.",
  "anya-e0201n0:3531": "Tattha hiyyattanī, ajjattanī ajjatanī (bahūsu), parokkhāti imā tisso vibhattiyo atīte kāle vattanti.",
  "anya-e0201n0:3532": "Vattamānā, pañcamīti dve paccuppanne.",
  "anya-e0201n0:3533": "Ekā bhavissantī anāgate.",
  "anya-e0201n0:3534": "Sattamī, kālātipattīti dve kālavimutte vattanti, ayaṃ kira porāṇiko vibhattīnaṃ kamo, so ca pāḷiyā sametiyeva.",
  "anya-e0201n0:3535": "“Sabbe saddhammagaruno, vihaṃsu viharanti ca.",
  "anya-e0201n0:3536": "Athopi viharissanti, esā buddhāna dhammatā”ti a. ni. 4.21 ca –",
  "anya-e0201n0:3537_0": "“Abbhatītā ca ye buddhā, vattamānā anāgatā”ti ca apa. thera 1.1.588 pāḷī. Imasmiṃ",
  "anya-e0201n0:3537_1": "kame pañcamī, sattamīti nāmadvayampi anvatthavasena siddhaṃ bhavati. Pacchā pana",
  "anya-e0201n0:3537_2": "garuno vatticchāvasena vibhattīnaṃ nānākamaṃ karonti.",
  "anya-e0201n0:3538_0": "Kattu, kamma, bhāvā pana kārakabhedo nāma. Tattha bhāvo duvidho sādhya, sādhanavasena",
  "anya-e0201n0:3538_1": "visesana, visesyavasena ca. Tattha dhātvatthakriyā sādhyabhāvo nāma. Paccayatthakriyā sādhanabhāvo nāma.",
  "anya-e0201n0:3539_0": "Tesu sādhyabhāvo nānādhātūnaṃ vasena nānāvidho hoti. Sādhanabhāvo nānādhātvatthānaṃ",
  "anya-e0201n0:3539_1": "pavattākārasaṅkhātena ekaṭṭhena ekova hoti. So pana yathā jāti nāma anuppannapakkhe",
  "anya-e0201n0:3539_2": "ṭhite saṅkhatadhamme uppādentī viya khāyati, tathā vohāravisayamatte ṭhite sabbadhātvatthe",
  "anya-e0201n0:3539_3": "pātubhonte karonto viya khāyati, tasmā so sādhananti ca kārakanti ca vuccati. Yathā",
  "anya-e0201n0:3539_4": "ca jātivasena uppannā saṅkhatadhammā “cintanaṃ jātaṃ, phusanaṃ jāta” miccādinā ekantameva",
  "anya-e0201n0:3539_5": "jātiṃ visesenti, tathā paccayatthavasena pātubhontā nānādhātvatthāpi “bhuyyate, gamyate,",
  "anya-e0201n0:3539_6": "paccate, bhavanaṃ, gamanaṃ, pacana” miccādinā ekantameva paccayatthaṃ visesenti.",
  "anya-e0201n0:3539_7": "Vatticchāvasena pana bhāvasādhanapadesu dhātvattha, paccayatthānaṃ abhedopi vattuṃ",
  "anya-e0201n0:3539_8": "yujjatiyeva. Idha pana dvīsu bhāvesu sādhanabhāvo adhippetoti.",
  "anya-e0201n0:3540_0": "Paṭhama, majjhimu’ttamapurisā purisabhedo. ‘Puriso’ti ca “yaṃkiñcāyaṃ purisapuggalo",
  "anya-e0201n0:3540_1": "paṭisaṃvedeti sukhaṃ vā dukkhaṃ vā adukkhamasukhaṃ vā”ti ma. ni. 3.1 ettha attā eva",
  "anya-e0201n0:3540_2": "vuccati, so ca attā “so karoti, so paṭisaṃvedetī”ti a. ni. 6.43; visuddhi. 2.580",
  "anya-e0201n0:3540_3": "ettha kārakoti vuccati. Iti ‘puriso’ti kārako eva.",
  "anya-e0201n0:3541_0": "So ca tividho nāmattho, tumhattho, amhattho cāti. Tattha attano ajjhattasantānabhūtattā",
  "anya-e0201n0:3541_1": "amhattho uttamapuriso nāma, sesā pana kamena paṭhamapuriso, majjhimapurisoti vuccanti.",
  "anya-e0201n0:3541_2": "Vibhattiyo pana taddīpakattā paṭhamapurisādināmaṃ labhanti. Idañca nāmaṃ kārakabhede",
  "anya-e0201n0:3541_3": "antogadhamevāti katvā imasmiṃ ganthe na gahitanti.",
  "anya-e0201n0:3542": "Saṅkhyābhedo duvidho ekatta, bahuttavasena.",
  "anya-e0201n0:3543": "‘Liṅgabhedarahita’nti “puriso gacchati, itthī gacchati, kulaṃ gacchati” iccādīsu ‘puriso’iccādīnaṃ abhidheyyapadānaṃ liṅgānugato rūpabhedo ākhyātapade natthi.",
  "anya-e0201n0:3544": "‘Kriyāpadhānavācaka’nti ettha kriyaṃ eva padhānato abhidhāti, na nāmapadaṃ viya dabbaṃ padhānato abhidhātīti adhippāyo.",
  "anya-e0201n0:3545": "Tattha kriyā nāma dhātvatthabhāvo vuccati, sā ca kālavasena atītakriyā, paccuppannakriyā, anāgatakriyā, kālavimuttakriyāti catubbidhā hoti.",
  "anya-e0201n0:3546": "Āṇattikriyā, āsiṭṭhakriyā, anumatikriyā, parikappakriyā, araha, sakka, vidhi, nimantanā’mantanādikriyāti bahuvidho kriyābhedoti.",
  "anya-e0201n0:3547": "Bhū-sattāyaṃ, santassa bhāvo sattā, tassaṃ sattāyaṃ, bhūdhātu sattāyamatthe vattate, sabbapadatthānaṃ sadda, buddhivisayabhāvena vijjamānabhāve vattatetyattho.",
  "anya-e0201n0:3548": "561. Kriyatthā ka. 432, 455; rū. 362, 530; nī. 905, 936; pā. 3.1.91.",
  "anya-e0201n0:3549_0": "Adhikārasuttamidaṃ, kriyatthā paraṃ vibhatti, paccayā bhavantīti attho. Kriyā attho",
  "anya-e0201n0:3549_1": "yassāti kriyattho. Pakatidhātu, vikatidhātu, nāmadhātuvasena tividho dhātu, kāritapaccayantarūpampi",
  "anya-e0201n0:3549_2": "vikatidhātumhi saṅgayhati.",
  "anya-e0201n0:3550": "562. Vattamāneti anti si tha mi ma te ante se vhe e mhe ka. 414; rū. 428; nī. 872; caṃ. 1.2.82; pā. 3.2.123.",
  "anya-e0201n0:3551_0": "Ārabhitvā niṭṭhaṃ anupagato bhāvo vattamāno nāma, taṃsambandhīkālopi tadūpacārena",
  "anya-e0201n0:3551_1": "vattamānoti vuccati. Vattamāne kāle kriyatthā paraṃ tyādivibhattiyo bhavanti. Ayañca",
  "anya-e0201n0:3551_2": "vibhatti tyādīti ca vattamānakālavisayattā vattamānāti ca sijjhati.",
  "anya-e0201n0:3552": "563. Pubbāparachakkānamekānekesu tumhamhasesesu dve dve majjhimuttamapaṭhamā ka. 408; rū. 431; nī. 867.",
  "anya-e0201n0:3553_0": "Tumhanāmaṃ, amhanāmaṃ, tadubhayato sesanāmanti tīsu nāmesu payujjamānesu vā gamyamānesu",
  "anya-e0201n0:3553_1": "vā ekasmiṃ vā anekesu vā atthesu pubbachakka, parachakkānaṃ dve dve majjhima, uttama,",
  "anya-e0201n0:3553_2": "paṭhamā vibhattiyo bhavanti. “Uttamanti uttaraṃ antima”nti cūḷamoggallāne vuttaṃ.",
  "anya-e0201n0:3554": "Ettha ca vibhattividhānamukhena taṃtaṃsaññāvidhānampi siddhaṃ hoti.",
  "anya-e0201n0:3555": "Kathaṃ?Ti, anti, si, tha, mi, ma iti pubbachakkaṃ nāma.",
  "anya-e0201n0:3556": "Te, ante, se, vhe, e, mhe iti parachakkaṃ nāma.",
  "anya-e0201n0:3557": "Pubbachakke ca-ti, antidvayaṃ paṭhamadukaṃ nāma, si, thadvayaṃ majjhimadukaṃ nāma, mi, madvayaṃ uttamadukaṃ nāma. Evaṃ parachakke.",
  "anya-e0201n0:3558_0": "Tattha tulyādhikaraṇabhūte sesanāme payujjamāne vā gamyamāne vā paṭhamadukaṃ bhavati.",
  "anya-e0201n0:3558_1": "Tathā tumhanāme majjhimadukaṃ, amhanāme uttamadukaṃ. Dukesu ca ekasmiṃ atthe vattabbe",
  "anya-e0201n0:3558_2": "ekavacanaṃ, bahumhi vattabbe bahuvacanaṃ.",
  "anya-e0201n0:3559_0": "Ettha ca nāmānaṃ atthanissitā katvattha, kammatthā idha nāmatthāti vuccanti. Kattu,",
  "anya-e0201n0:3559_1": "kammasaṅkhāte yasmiṃ nāmatthe tyādivibhattiyo bhavanti, so nāmattho tyādivācakānaṃ",
  "anya-e0201n0:3559_2": "eva vāccabhūto vuttattho nāma hoti, na syādivibhattīnaṃ.",
  "anya-e0201n0:3560": "Vuttakattu, kammādhiṭṭhānassa ca liṅgatthassa vācakaṃ nāmapadaṃ abhidheyyapadaṃ nāma, etadeva tulyādhikaraṇapadanti ca vuccati.",
  "anya-e0201n0:3561_0": "Amādayo ca atthavācakavibhattiyo etasmiṃ okāsaṃ na labhanti, liṅgatthamattajotikā",
  "anya-e0201n0:3561_1": "paṭhamāvibhatti eva okāsaṃ labhati. Evarūpāni tulyādhikaraṇabhūtāni abhidheyyapadāni",
  "anya-e0201n0:3561_2": "sandhāya sutte ‘tumhamhasesesū’ti vuttaṃ.",
  "anya-e0201n0:3562": "Idañca suttaṃ suddhehi tumha’mha, sesanāmehi yuttavākye ca missakehi yuttavākye cāti dvīsu dvīsu vākyesu veditabbaṃ.",
  "anya-e0201n0:3563": "Tattha suddhehi yutte paccekaṃ dukāni vattanti. Yathā? So gacchati, te gacchanti, tvaṃ gacchasi, tumhe gacchatha, ahaṃ gacchāmi, mayaṃ gacchāmāti.",
  "anya-e0201n0:3564_0": "Tathā suddhadvandepi. Yathā? So ca so ca gacchati, gacchanti vā. Te ca te ca gacchanti,",
  "anya-e0201n0:3564_1": "so ca te ca gacchanti, tvañca tvañca gacchasi, gacchatha vā. Tumhe ca tumhe ca gacchatha,",
  "anya-e0201n0:3564_2": "tvañca tumhe ca gacchathāti.",
  "anya-e0201n0:3565_0": "Missakehi yutte dvandavākye pana ‘vippaṭisedhe’ti saṅketattā paradukāni eva okāsaṃ",
  "anya-e0201n0:3565_1": "labhanti, tesu ca bahuvacanāni eva. Yathā? So ca tvañca gacchatha, so ca ahañca gacchāma,",
  "anya-e0201n0:3565_2": "tvañca ahañca gacchāma, so ca tvañca ahañca gacchāma. Ekavacanacatukkaṃ.",
  "anya-e0201n0:3566": "Te ca tumhe ca gacchatha, te ca mayañca gacchāma, tumhe ca mayañca gacchāma, te ca tumhe ca mayañca gacchāma. Bahuvacanacatukkaṃ.",
  "anya-e0201n0:3567": "So ca tumhe ca gacchatha, so ca mayañca gacchāma, tvañca mayañca gacchāma, so ca tvañca mayañca gacchāma. Ekavacanamūlacatukkaṃ.",
  "anya-e0201n0:3568": "Te ca tvañca gacchatha, te ca ahañca gacchāma, tumhe ca ahañca gacchāma, te ca tumhe ca ahañca gacchāma. Bahuvacanamūlacatukkaṃ.",
  "anya-e0201n0:3569_0": "Api ca tvañca so ca gacchatha, ahañca so ca gacchāma, tvañca ahañca so ca gacchāma,",
  "anya-e0201n0:3569_1": "tumhe ca so ca gacchatha, mayañca so ca gacchāma, tvañca te ca gacchatha, ahañca",
  "anya-e0201n0:3569_2": "te ca gacchāmaiccādīnipi catukkāni veditabbāni.",
  "anya-e0201n0:3570": "Atrimā pāḷī – tuvañca putto suṇisā ca nattā, sammodamānā gharamāvasetha jā. 1.8.7. Ahañca putto suṇisā ca nattā, sammodamānā gharamāvasema jā. 1.8.7.",
  "anya-e0201n0:3571": "Ahañca dāni āyasmā ca sāriputto bhikkhusaṅghaṃ pariharissāma ma. ni. 2.160.",
  "anya-e0201n0:3572": "Ahañca ime ca bhikkhū samādhinā nisīdimhā.",
  "anya-e0201n0:3573": "Ahañca bhariyā ca dānapatī ahumhā jā. 2.22.1593.",
  "anya-e0201n0:3574": "Ahañca sāmiko ca dānapatī ahumhā jā. 2.22.1617 iccādi.",
  "anya-e0201n0:3575_0": "Yaṃ pana “so ca gacchati, tvañca gacchasī”ti vattabbe “tumhe gacchathā”ti vā “so",
  "anya-e0201n0:3575_1": "ca gacchati, ahañca gacchāmī”ti vattabbe “mayaṃ gacchāmā”ti vā vacanaṃ, taṃ pakatibahuvacanameva,",
  "anya-e0201n0:3575_2": "na paropurisabahuvacanaṃ.",
  "anya-e0201n0:3576_0": "Yañca kaccāyane – “sabbesamekābhidhāne paro puriso”ti nī. 216 piṭṭhe suttaṃ, tatthapi",
  "anya-e0201n0:3576_1": "sabbesaṃ dvinnaṃ vā tiṇṇaṃ vā missakabhūtānaṃ nāma, tumha’mhānaṃ ekato abhidhāne",
  "anya-e0201n0:3576_2": "missakadvandavākye paro puriso yojetabboti attho na na sambhavatīti.",
  "anya-e0201n0:3577": "564. Kattari lo ka. 455; rū. 433; nī. 925.",
  "anya-e0201n0:3578": "Aparokkhesu māna, nta, tyādīsu paresu kriyatthā paraṃ kattari lānubandho apaccayo hoti. Lānubandho ‘ūlasse’ti sutte visesanattho.",
  "anya-e0201n0:3579": "Etena yattha māna, nta, tyādayo kattari vattanti, tattha ayaṃ lapaccayoti lapaccayena tesaṃ kattuvācakabhāvaṃ ñāpeti, esa nayo “kyo bhāvakammesu…” iccādīsupi.",
  "anya-e0201n0:3580_0": "Ettha ca vikaraṇapaccayā nāma byañjanapūraṇā eva honti, na atthapūraṇā, tasmā yasmiṃ",
  "anya-e0201n0:3580_1": "payoge tehi vinā padarūpaṃ na sijjhati, tattheva te vattanti. Yattha sijjhati, tattha",
  "anya-e0201n0:3580_2": "na vattanti, ayampi lapaccayo dhātuto paraṃ vibhattisare vā āgamasare vā asante vattati,",
  "anya-e0201n0:3580_3": "sante pana “pacāmi, pacāma, pacāhi, gameti, gamenti, vajjeti, vajjenti”-iccādīsu",
  "anya-e0201n0:3580_4": "kāriyantaratthāya vattati. Yattha ca paccayānaṃ lopo vihito, tattha gaṇantara, rūpantarappasaṅgapaṭisiddhāya",
  "anya-e0201n0:3580_5": "vattati, aññattha na vattati.",
  "anya-e0201n0:3581": "565. Yuvaṇṇānameo paccaye ka. 485; rū. 434; nī. 975; caṃ. 1.1.82; pā. 3.1.60.",
  "anya-e0201n0:3582_0": "Vibhatti, paccayā paccayo nāma. I, kī, khi, ci, ji iccādayo ivaṇṇā nāma. Cu, ju,",
  "anya-e0201n0:3582_1": "bhū, hū iccādayo uvaṇṇā nāma. Paccaye pare ekakkharadhātvantānaṃ ivaṇṇu’vaṇṇānaṃ",
  "anya-e0201n0:3582_2": "kamena e, ovuddhiyo honti. ‘Paro kvacī’ti parasaralopo.",
  "anya-e0201n0:3583": "Saṃpubbo-sambhoti, sambhonti, sambhosi, sambhotha, sambhomi, sambhoma.",
  "anya-e0201n0:3584": "Anupubbo-anubhavane, so bhogaṃ anubhoti, te bhogaṃ anubhonti, tvaṃ bhogaṃ anubhosi, tumhe bhogaṃ anubhotha, ahaṃ bhogaṃ anubhomi, mayaṃ bhogaṃ anubhoma.",
  "anya-e0201n0:3585": "Tattha yathā “nīlo paṭo”ti ettha nīlasaddassa attho duvidho vāccattho, abhidheyyatthoti.",
  "anya-e0201n0:3586": "Tattha guṇasaṅkhāto sakattho vāccattho nāma.",
  "anya-e0201n0:3587": "Guṇanissayo dabbattho abhidheyyattho nāma.",
  "anya-e0201n0:3588": "Nīlasaddo pana vaccātthameva ujuṃ vadati, nīlasaddamattaṃ suṇanto nīlaguṇameva ujuṃ jānāti, tasmā “paṭo” iti padantarena nīlasaddassa abhidheyyattho ācikkhīyati.",
  "anya-e0201n0:3589": "Tathā “anubhotī”ti ettha tisaddassa attho duvidho vāccattho, abhidheyyatthoti.",
  "anya-e0201n0:3590": "Tattha kattusattisaṅkhāto sakattho vāccattho nāma.",
  "anya-e0201n0:3591": "Sattinissayo liṅgattho abhidheyyattho nāma.",
  "anya-e0201n0:3592_0": "Tisaddo pana vāccatthameva ujuṃ vadati, na abhidheyyatthaṃ. “Anubhotī”ti suṇantosādhyakriyāsahitaṃ",
  "anya-e0201n0:3592_1": "kattārameva ujuṃ jānāti, na kiñci dabbanti attho. Tasmā “so” iti padantarena tisaddassa",
  "anya-e0201n0:3592_2": "abhidheyyattho ācikkhīyati, vāccatthassa pana tisaddeneva ujuṃ vuttattā tatiyāvibhattiyā",
  "anya-e0201n0:3592_3": "puna ācikkhitabbakiccaṃ natthi, liṅgatthajotanatthaṃ abhidheyyapade paṭhamāvibhatti",
  "anya-e0201n0:3592_4": "eva pavattatīti. Esa nayo sabbattha.",
  "anya-e0201n0:3593": "566. Eonamayavā sare ka. 513, 514; rū. 435, 491; nī. 1027, 1028.",
  "anya-e0201n0:3594": "Sare pare e, onaṃ kamena aya, avā honti. Ya, vesu a-kāro uccāraṇattho.",
  "anya-e0201n0:3595": "Bhavati, bhavanti, bhavasi, bhavatha.",
  "anya-e0201n0:3596": "567. Himimesvassa ka. 478; rū. 438; nī. 959.",
  "anya-e0201n0:3597": "Hi, mi, mesu paresu a-kārassa dīgho hoti.",
  "anya-e0201n0:3598": "Bhavāmi, bhavāma.",
  "anya-e0201n0:3599": "Parachakke – bhavate, bhavante, bhavase, bhavavhe, bhave, bhavamhe.",
  "anya-e0201n0:3600": "Papubbo bhū-pavattiyaṃ, nadī pabhavati.",
  "anya-e0201n0:3601": "Adhyā’bhi, paripubbo hiṃsāyaṃ, adhibhavati, abhibhavati, paribhavati.",
  "anya-e0201n0:3602": "Vipubbo vināse, pākaṭe, sobhaṇe ca, vibhavati.",
  "anya-e0201n0:3603": "Parāpubbo parājaye, parābhavati.",
  "anya-e0201n0:3604": "Abhi, saṃpubbo pattiyaṃ, ajjhogāhe ca, abhisambhavati, tathā pātubbhavati, āvibhavati iccādi.",
  "anya-e0201n0:3605": "Iti suddhakatturūpaṃ.",
  "anya-e0201n0:3606": "Suddhabhāvakammarūpa",
  "anya-e0201n0:3607": "568. Kyo bhāvakammesvaparokkhesu māna nta tyādīsu ka. 440; rū. 445; nī. 920; caṃ. 1.1.80; pā. 3.1.67.",
  "anya-e0201n0:3608": "Parokkhāvajjitesu māna, ntapaccayesu tyādīsu ca paresu kriyatthā bhāvasmiṃ kammani ca kānubandho yapaccayo hoti, bahulādhikārā kvaci kattari ca.",
  "anya-e0201n0:3609": "Rūpaṃ vibhuyyati, so pahīyissati saṃ. ni. 1.249, bhattaṃ paccati, gimhe udakaṃ chijjati, kusūlo bhijjati.",
  "anya-e0201n0:3610": "569. Na te kānubandhanāgamesu.",
  "anya-e0201n0:3611": "Kānubandhe nāgame ca ivaṇṇu’vaṇṇānaṃ assa ca te e, o,-ā na hontīti kyamhi vuddhi natthi.",
  "anya-e0201n0:3612_0": "Kamme-tena purisena bhogo anubhūyati, tena bhogā anubhūyanti, tena tvaṃ anubhūyasi,",
  "anya-e0201n0:3612_1": "tena tumhe anubhūyatha, tena ahaṃ anubhūyāmi, tena mayaṃ anubhūyāma. Yassa dvittaṃ",
  "anya-e0201n0:3612_2": "rassattañca, anubhuyyati, anubhuyyanti.",
  "anya-e0201n0:3613": "Tattha “anubhūyatī”ti ettha kyapaccayasahitassa tisaddassa attho duvidho vāccattho, abhidheyyatthoti.",
  "anya-e0201n0:3614": "Tattha kammasattisaṅkhāto sakattho vāccattho nāma.",
  "anya-e0201n0:3615": "Sattinissayo liṅgattho abhidheyyattho nāma.",
  "anya-e0201n0:3616_0": "Tisaddo pana kyapaccayasahito vāccatthameva ujuṃ vadati, na abhidheyyatthaṃ. “Anubhūyatī”ti",
  "anya-e0201n0:3616_1": "suṇanto sādhyakriyāsahitaṃ kammasattiṃ eva ujuṃ jānāti, na kiñci dabbanti vuttaṃ",
  "anya-e0201n0:3616_2": "hoti. Sesaṃ pubbe vuttanayameva.",
  "anya-e0201n0:3617": "Anubhūyate, anubhuyyate, anubhūyante, anubhuyyante, anubhūyase, anubhūyavhe, anubhūye, anubhuyye, anubhūyamhe, anubhuyyamhe.",
  "anya-e0201n0:3618": "570. Garupubbā rassā re ntentīnaṃ ka. 517; rū. 488; nī. 1105; ‘guru…’ (bahūsu).",
  "anya-e0201n0:3619": "Garupubbamhā rassato nte, ntīnaṃ reādeso hoti.",
  "anya-e0201n0:3620": "Jāyare, jāyanti, jāyare, jāyante, gacchare, gacchanti, gacchare, gacchante, gamissare, gamissanti, gamissare, gamissante.",
  "anya-e0201n0:3621": "Garupubbāti kiṃ? Pacanti, pacante.",
  "anya-e0201n0:3622": "Rassāti kiṃ? Pācenti, pācante.",
  "anya-e0201n0:3623": "Ettha ca suttavibhāgena “sabbaṃ hidaṃ bhañjare kālapariyāyaṃ jā. 1.15.370, muñcare bandhanasmā jā. 2.22.1648, jīvare’ vāpi sussatī”ti jā. 2.22.840 etāni pāḷipadāni sijjhanti.",
  "anya-e0201n0:3624": "Tattha ‘bhañjare’ti bhijjati, ‘muñcare’ti muñcantu, ‘jīvare’ vāpī’ti jīvanto’vāpi. Anubhūyare, anubhūyanti, anubhūyare, anubhūyante.",
  "anya-e0201n0:3625_0": "Bhāvo nāma bhavana, gamanādiko kriyākāro, so dhātunā eva tulyādhikaraṇabhāvena visesīyati,",
  "anya-e0201n0:3625_1": "na nāmapadena, tasmā tattha tumha’mha, sesanāmavasena tyādidukavisesayogo nāma natthi,",
  "anya-e0201n0:3625_2": "paṭhamadukameva tattha bhavati, dabbasseva ca tassa abyattasarūpattā saṅkhyābhedopi",
  "anya-e0201n0:3625_3": "natthi, ekavacanameva bhavati.",
  "anya-e0201n0:3626": "Tena bhogaṃ anubhūyati, anubhuyyati, anubhūyate, anubhuyyate, anubhavanaṃ hotīti attho.",
  "anya-e0201n0:3627": "Iti suddhabhāvakammarūpāni.",
  "anya-e0201n0:3628": "Hetukatturūpa",
  "anya-e0201n0:3629": "571. Payojakabyāpāre ṇāpi ca ka. 438; rū. 540; nī. 914.",
  "anya-e0201n0:3630": "Yo suddhakattāraṃ payojeti, tassa payojakassa kattuno byāpāre kriyatthā ṇi ca ṇāpi ca honti. Ṇānubandhā vuddhutthā.",
  "anya-e0201n0:3631": "Tesu ca ākārantato ‘ato’ (moga.) ṇāpiyeva hoti, dāpeti, dāpayati.",
  "anya-e0201n0:3632": "Uvaṇṇantato ṇiyeva, sāveti, sāvayati.",
  "anya-e0201n0:3633": "Sesato dvepi, pāceti, pācayati, pācāpeti, pācāpayati.",
  "anya-e0201n0:3634": "Payojakabyāpāropi kriyā evāti tadatthavācīhi ṇi,-ṇāpīhi paraṃ vibhatti, paccayā bhavanti, dhātvantassa ca ṇi, ṇāpīnañca vuddhi.",
  "anya-e0201n0:3635": "So maggaṃ bhāveti, te maggaṃ bhāventi, tvaṃ maggaṃ bhāvesi, tumhe maggaṃ bhāvetha, ahaṃ maggaṃ bhāvemi, mayaṃ maggaṃ bhāvema.",
  "anya-e0201n0:3636": "572. Āyāvā ṇānubandhe ka. 515; rū. 541; nī. 1029.",
  "anya-e0201n0:3637": "E, onaṃ kamena āya, āvā honti sarādo ṇānubandhe paccaye pare, suttavibhattiyā aṇānubandhepi āyā’vā honti.",
  "anya-e0201n0:3638": "Ge-sadde, gāyati, gāyanti.",
  "anya-e0201n0:3639": "Apapubbo ce-pūjāyaṃ, apacāyati, apacāyanti.",
  "anya-e0201n0:3640": "Jhe-cintāyaṃ, jhāyati, jhāyanti, ujjhāyati, nijjhāyati iccādi.",
  "anya-e0201n0:3641": "573. Ṇiṇāpyāpīhi ca “…vā” (bahūsu).",
  "anya-e0201n0:3642": "Ṇi, ṇāpi, āpīhi ca kattari lo hoti vā.",
  "anya-e0201n0:3643": "Kārayati, kārāpayati, saddāpayati.",
  "anya-e0201n0:3644": "Iminā asare ṭhāne ayādesato paraṃ akāro hoti, so maggaṃ bhāvayati, bhāvayanti, bhāvayasi, bhāvayatha, bhāvayāmi, bhāvayāma.",
  "anya-e0201n0:3645": "Iti hetukatturūpāni.",
  "anya-e0201n0:3646": "Tyādi",
  "anya-e0201n0:3647": "‘Kyo bhāvakammesū…’ti ṇi, ṇāpipaccayantato yo.",
  "anya-e0201n0:3648": "574. Kyassa ka. 442; rū. 448; nī. 922.",
  "anya-e0201n0:3649": "Kriyatthā parassa kyassa ādimhi īña hoti.",
  "anya-e0201n0:3650": "Tena maggo bhāvīyati, tena maggā bhāvīyanti, tena tvaṃ bhāvīyasi, tena tumhe bhāvīyatha, tena ahaṃ bhāvīyāmi, tena mayaṃ bhāvīyāma.",
  "anya-e0201n0:3651": "Rassatte-bhāviyati, bhāviyanti.",
  "anya-e0201n0:3652": "Dvitte-bhāviyyati, bhāviyyanti. Tathā bhāvayīyati, bhāvayīyanti.",
  "anya-e0201n0:3653": "Rassatte-bhāvayiyati, bhāvayiyanti.",
  "anya-e0201n0:3654": "Dvitte-bhāvayiyyati, bhāvayiyyanti.",
  "anya-e0201n0:3655": "Akammikāpi yā dhātu, kārite tve’kakammikā;",
  "anya-e0201n0:3656": "Ekakammā dvikammā ca, dvikammā ca tikammakā.",
  "anya-e0201n0:3657": "Iti suddhakatturūpaṃ, suddhakammarūpaṃ, hetukatturūpaṃ, hetukammarūpanti ekadhātumhi cattāri nipphannarūpāni labbhanti.",
  "anya-e0201n0:3658": "Katturūpena cettha kammakatturūpampi saṅgayhati. Kusūlo bhijjati, bhijjanadhammo bhijjati.",
  "anya-e0201n0:3659": "Kammarūpena ca kattukammarūpampi saṅgayhati. Tattha yaṃ padaṃ kattuvācakaṃ samānaṃ saddarūpena kammarūpaṃ bhavati, taṃ kattukammarūpaṃ nāma, taṃ pāḷiyaṃ bahulaṃ dissati.",
  "anya-e0201n0:3660_0": "Rūpaṃ vibhāviyyati mahāni. 108, atikkamiyyati, samatikkamiyyati, vītivattiyyati,",
  "anya-e0201n0:3660_1": "nimittaṃ abhibhuyyatīti gotrabhu paṭi. ma. 1.59, pavattaṃ abhibhuyyati paṭi. ma.",
  "anya-e0201n0:3660_2": "1.59, cutiṃ abhibhuyyati, upapattiṃ abhibhuyyatīti paṭi. ma. 1.59 gotrabhu iccādi.",
  "anya-e0201n0:3661_0": "Tathā so pahīyethāpi nopi pahīyetha saṃ. ni. 1.249, so pahīyissati saṃ. ni. 1.249,",
  "anya-e0201n0:3661_1": "nihiyyati yaso tassa dī. ni. 3.246, hiyyoti hiyyati poso, pareti parihāyati jā. 1.15.348,",
  "anya-e0201n0:3661_2": "ājānīyā hasīyanti jā. 2.22.2369, vidhurassa hadayaṃ dhaniyati jā. 2.22.1350 iccādi.",
  "anya-e0201n0:3662_0": "Yañca ‘yamhi dā dhā mā thā hā pā maha mathādīnamī’ti kaccāyane suttaṃ, taṃ kammani",
  "anya-e0201n0:3662_1": "icchanti, kattari eva yujjati kammani ivaṇṇāgamassa sabbhāvā. Saddanītiyaṃ pana “so",
  "anya-e0201n0:3662_2": "pahīyissatī”ti padānaṃ bhāvarūpattaṃ daḷhaṃ vadati, tāni pana kattukammarūpāni evāti.",
  "anya-e0201n0:3663": "Ettha ca vattamānaṃ catubbidhaṃ niccapavattaṃ, pavattāvirataṃ, pavattuparataṃ, samīpavattamānanti.",
  "anya-e0201n0:3664": "Tattha niccapavatte – idhāyaṃ pabbato tiṭṭhati, candimasūriyā pariyāyanti, disā bhanti virocamānā a. ni. 4.69.",
  "anya-e0201n0:3665": "Pavattāvirate – api nu te gahapati kule dānaṃ dīyatīti, dīyati me bhante kule dānaṃ a. ni. 9.20.",
  "anya-e0201n0:3666": "Ettha ca yāva dāne saussāho, tāva yathāpavattā dānakriyā vattamānā eva nāma hoti ussāhassa aviratattā.",
  "anya-e0201n0:3667_0": "Pavattuparate – na khādati ayaṃ maṃsaṃ, neva pāṇaṃ hanati a. ni. 3.67, na adinnaṃ",
  "anya-e0201n0:3667_1": "ādiyati a. ni. 3.67. Ettha yāva tabbipakkhakriyaṃ na karoti, tāva viramaṇakriyā vattamānā eva nāma hoti.",
  "anya-e0201n0:3668": "Samīpe – atīte – kuto nu tvaṃ āgacchasi saṃ. ni. 1.130, rājagahato āgacchāmīti. Anāgate – dhammaṃ te desemi, sādhukaṃ suṇohi.",
  "anya-e0201n0:3669": "Suttavibhattena tadāyoge atītepi ayaṃ vibhatti hoti, vākacīrāni dhunanto, gacchāmi ambare tadā bu. vaṃ. 2.37.",
  "anya-e0201n0:3670_0": "Yāva, pure, purāyoge anāgatepi-idheva tāva tiṭṭhāhi, yāvāhaṃ āgacchāmi, yaṃnūnāhaṃ",
  "anya-e0201n0:3670_1": "dhammañca vinayañca saṅgāyeyyaṃ pārā. aṭṭha. 1.paṭhamamahāsaṅgītikathā, pure adhammo",
  "anya-e0201n0:3670_2": "dibbati, dhammo paṭibāhiyyati cūḷava. 437, dante ime chinda purā marāmi jā. 1.16.127.",
  "anya-e0201n0:3671": "Ekaṃsatthepi-nirayaṃ nūnagacchāmi, ettha me natthi saṃsayo jā. 2.22.331. Avassambhāviyatthepi-dhuvaṃ buddho bhavāmahaṃ bu. vaṃ. 2.109, dhuvaṃ buddho bhavissati bu. vaṃ. 2.81 vā.",
  "anya-e0201n0:3672": "Aniyamatthepi-manasā ce pasannena, bhāsati vā karoti vā dha. pa. 2 cintetīti cittaṃ dha. sa. aṭṭha. 1, phusatīti phasso dha. sa. aṭṭha. 1, bujjhatīti buddho.",
  "anya-e0201n0:3673": "Kadā karahiyogepi-kadā gacchati, karahi gacchati, gamissati vā.",
  "anya-e0201n0:3674": "Iti tyādi.",
  "anya-e0201n0:3675": "Tvādi",
  "anya-e0201n0:3676": "Atha tvādi vuccate.",
  "anya-e0201n0:3677": "575. Tu antu hi tha mi ma taṃ antaṃ su vho e āmase ka. 424; rū. 450; nī. 897; caṃ. 1.3.122; pā. 3.3.162.",
  "anya-e0201n0:3678": "Vattamāne kāle pañha, patthanā, vidhīsu kriyatthā tvādayo honti.",
  "anya-e0201n0:3679": "Pañhe-dhammaṃ vā tvaṃ adhiyassu vinayaṃ vā pāci. 471 (atthato sadisaṃ).",
  "anya-e0201n0:3680": "Patthanāsaddena āsīsādayopi saṅgayhanti.",
  "anya-e0201n0:3681": "Tattha patthanāyaṃ-bhavābhave saṃsaranto, saddho homi amaccharī.",
  "anya-e0201n0:3682": "Āsīsāyaṃ-etena saccavajjena, pajjunno abhivassatu cariyā. 3.89, sabbe bhadrāni passantu jā. 1.2.105, sabbe sattā averā hontu paṭi. ma. 2.22.",
  "anya-e0201n0:3683": "Yācane-ekaṃ me nayanaṃ dehi cariyā. 1.59.",
  "anya-e0201n0:3684_0": "Āyācane-desetu bhante bhagavā dhammaṃ dī. ni. 2.68, ovadatu maṃ bhagavā saṃ. ni.",
  "anya-e0201n0:3684_1": "3.1, anusāsatu maṃ sugata saṃ. ni. 3.1, ullumpatu maṃ bhante saṅgho mahāva. 71, asmākaṃ",
  "anya-e0201n0:3684_2": "adhipannānaṃ, khamassu rājakuñjara jā. 2.21.181, etha byagghā nivattavho jā. 1.3.66.",
  "anya-e0201n0:3685": "Vidhisaddena niyojanādayopi saṅgayhanti.",
  "anya-e0201n0:3686": "Tattha vidhimhi-akusalaṃ pajahatha, kusalaṃ upasampajja viharatha paṭi. ma. 3.30; pārā. 19, evaṃ vitakketha, mā evaṃ vitakketha paṭi. ma. 3.30.",
  "anya-e0201n0:3687": "Niyojane-etha bhikkhave sīlavā hotha a. ni. 5.114, appamādena sampādetha dī. ni. 2.185, etha gaṇhatha bandhatha dī. ni. 2.342, mā vo muñcittha kiñcanaṃ dī. ni. 2.342.",
  "anya-e0201n0:3688": "Ajjhesane-uddisatu bhante thero pātimokkhaṃ mahāva. 155.",
  "anya-e0201n0:3689": "Āṇattiyaṃ-suṇātu me bhante saṅgho pārā. 368.",
  "anya-e0201n0:3690": "Pesane-gacchatha tumhe sāriputtā pārā. 432.",
  "anya-e0201n0:3691": "Pavāraṇāyaṃ-vadatu maṃ bhante saṅgho mahāva. aṭṭha. 213, vadetha bhante yenattho pārā. 290.",
  "anya-e0201n0:3692": "Anumatiyaṃ-paribhuñja vā vissajjehi vā yathāpaccayaṃ vā karohi pāci. 374.",
  "anya-e0201n0:3693": "Varadāne-phussatī varavaṇṇābhe, varassu dasadhā vare jā. 2.22.1655, icchitaṃ patthitaṃ tuyhaṃ, khippameva samijjhatu a. ni. aṭṭha. 1.1.192.",
  "anya-e0201n0:3694": "Anuññāyaṃ-puccha vāsava maṃ pañhaṃ, yaṃ kiñci manasicchasi dī. ni. 2.356.",
  "anya-e0201n0:3695": "Katāvakāsā pucchavho su. ni. 1036.",
  "anya-e0201n0:3696": "Sampaṭicchane-evaṃ hotu dī. ni. 2.419.",
  "anya-e0201n0:3697": "Akkose-muddhā te phalatu sattadhā jā. 1.16.295, corā taṃ khaṇḍākhaṇḍikaṃ chindantu ma. ni. aṭṭha. 1.",
  "anya-e0201n0:3698": "Sapathe-etena saccavajjena, putto uppajjataṃ ise jā. 1.14.104, musā me bhaṇamānāya, muddhā phalatu sattadhā jā. 1.14.104.",
  "anya-e0201n0:3699": "Āmantane-etu vessantaro rājā jā. 2.22.2341, “ehi bhikkhu cara brahmacariyaṃ mahāva. 28, etha bhikkhave sīlavā hotha” iccādīsupi ehi, ethasaddā āmantane tiṭṭhanti.",
  "anya-e0201n0:3700": "Nimantane-adhivāsetu me bhante bhagavā svātanāya bhattaṃ pārā. 77.",
  "anya-e0201n0:3701": "Pavedane-vedayatīti maṃ saṅgho dhāretu cūḷava. aṭṭha. 102, upāsakaṃ maṃ bhavaṃ gotamo dhāretu dī. ni. 1.299, punārāyu ca me laddho, evaṃ jānāhi mārisa dī. ni. 2.369.",
  "anya-e0201n0:3702_0": "Pattakāle-parinibbātu bhante bhagavā, parinibbātu sugato, parinibbānakālo bhante",
  "anya-e0201n0:3702_1": "bhagavato dī. ni. 2.168, kālo kho te mahāvīra, uppajja mātukucchiyaṃ bu. vaṃ. 1.67,",
  "anya-e0201n0:3702_2": "byākarohi aggivessana na dāni te tuṇhībhāvassa kālo ma. ni. 1.357.",
  "anya-e0201n0:3703": "Anubhotu, anubhontu, anubhohi, anubhotha, anubhomi, anubhoma, bhavatu, bhavantu, ‘himimesvassā’ti hi, mi, mesu assa dīgho, tvaṃ paṇḍito bhavāhi.",
  "anya-e0201n0:3704": "576. Hissato lopo ka. 479; rū. 452; nī. 960; caṃ. 5.3.99; pā. 6.4.105.",
  "anya-e0201n0:3705": "Akārato parassa hissa lopo hoti.",
  "anya-e0201n0:3706": "Atoti kiṃ? Brūhi, dehi, hohi.",
  "anya-e0201n0:3707": "Iminā ato hissa lopo, tvaṃ paṇḍito bhava.",
  "anya-e0201n0:3708": "Tumhe paṇḍitā bhavatha, bhavāmi, bhavāma.",
  "anya-e0201n0:3709": "Parachakke-so bhavataṃ, te bhavantaṃ, tvaṃ bhavassu, tumhe bhavavho, ahaṃ bhave, mayaṃ bhavāmase, imāni suddhakatturūpāni.",
  "anya-e0201n0:3710": "Anubhūyatu, anubhūyantu, anubhuyyatu, anubhuyyantu iccādi suddhakammarūpaṃ.",
  "anya-e0201n0:3711": "Bhāvetu, bhāventu, bhāvayatu, bhāvayantu iccādi hetukatturūpaṃ.",
  "anya-e0201n0:3712": "Bhāvīyatu, bhāvīyantu. Rassatte-bhāviyatu, bhāviyantu. Dvitte-bhāviyyatu, bhāviyyantu. Tathā bhāvayīyatu, bhāvayīyantuiccādi hetukammarūpaṃ.",
  "anya-e0201n0:3713": "‘Eyyāthasse’iccādisuttena thassa vho, tumhe bhavavho, bhavatha vā.",
  "anya-e0201n0:3714": "Iti tvādi.",
  "anya-e0201n0:3715": "Eyyādi",
  "anya-e0201n0:3716": "Atha eyyādi vuccate.",
  "anya-e0201n0:3717": "577. Hetuphalesveyya eyyuṃ eyyāsi eyyātha eyyāmi eyyāma etha eraṃ etho eyyāvho eyyavho (moggallānādīsu) eyyaṃ eyyāmhe vā ka. 416; rū. 454; nī. 880; caṃ. 1.3.120; pā. 3.3.156.",
  "anya-e0201n0:3718_0": "Aññamaññasambandhiniyā hetukriyāyañca phalakriyāyañca kriyatthā eyyādayo honti vā.",
  "anya-e0201n0:3718_1": "Hetuphalesupi kadāci aññavibhattuppattidīpanattho vāsaddo, sace so yānaṃ labhissati,",
  "anya-e0201n0:3718_2": "gamissati, sace na labhissati, na gamissati iccādi.",
  "anya-e0201n0:3719": "Sace saṅkhāro nicco bhaveyya, sukho nāma bhaveyya, sace so paṇḍito bhaveyya, sukhito bhaveyya.",
  "anya-e0201n0:3720": "578. Pañhapatthanāvidhīsu caṃ. 1.3.121; pā. 3.3.161.",
  "anya-e0201n0:3721": "Etesu eyyādayo honti.",
  "anya-e0201n0:3722": "Pañhe-kinnu kho tvaṃ vinayaṃ vā adhiyyeyyāsi dhammaṃ vā.",
  "anya-e0201n0:3723": "Patthanāyaṃ-bhaveyyaṃ jātijātiyaṃ.",
  "anya-e0201n0:3724": "Vidhimhi-pāṇaṃ na haneyya, adinnaṃ na ādiyeyya, dānaṃ dadeyya, sīlaṃ rakkheyya.",
  "anya-e0201n0:3725": "579. Sattārahesveyyādī ka. 416; rū. 454; nī. 881-4; caṃ. 1.3.128; pā. 3.3.169-172; satyarahesveyyādī (bahūsu).",
  "anya-e0201n0:3726": "Sattiyaṃ arahatthe ca eyyādayo honti.",
  "anya-e0201n0:3727": "Bhavaṃ rajjaṃ kareyya, bhavaṃ rajjaṃ kātuṃ sakko, kātuṃ arahoti attho.",
  "anya-e0201n0:3728": "So imaṃ vijaṭaye jaṭaṃ saṃ. ni. 1.23.",
  "anya-e0201n0:3729": "580. Sambhāvane vā ka. 416; rū. 854; nī. 881, 883-4; caṃ. 1.3.118-9; pā. 3.3.154-5.",
  "anya-e0201n0:3730": "Sambhāvanepi eyyādayo honti vā.",
  "anya-e0201n0:3731": "Pabbatamapi sirasā bhindeyya, bhaveyya, bhaveyyuṃ, bhaveyyāsi, bhaveyyātha, bhaveyyāmi, bhaveyyāma.",
  "anya-e0201n0:3732": "Parachakke-so bhavetha, te bhaveraṃ, tvaṃ bhavetho, tumhe bhaveyyāvho, ahaṃ bhaveyyaṃ, mayaṃ bhaveyyāmhe, iti suddhakatturūpāni.",
  "anya-e0201n0:3733": "Anubhūyeyya, anubhūyeyyuṃ. Dvitte rassattaṃ, anubhuyyeyya, anubhuyyeyyuṃ iccādi suddhakammarūpaṃ.",
  "anya-e0201n0:3734": "Bhāveyya, bhāveyyuṃ, bhāvayeyya, bhāvayeyyuṃ iccādi hetukatturūpaṃ.",
  "anya-e0201n0:3735": "Bhāvīyeyya, bhāvīyeyyuṃ. Rassatte-bhāvayiyeyya, bhāvayiyeyyuṃ. Dvitte-bhāviyyeyya, bhāviyyeyyuṃ. Tathā bhāvayīyeyya, bhāvayīyeyyuṃ iccādi hetukammarūpaṃ.",
  "anya-e0201n0:3736": "581. Eyyeyyāseyyaṃnaṃ ṭe ka. 517; rū. 488; nī. 1105.",
  "anya-e0201n0:3737": "Eyya, eyyāsi, eyyamiccetesaṃ ṭe hoti vā.",
  "anya-e0201n0:3738_0": "Atrimā pāḷī-caje mattā sukhaṃ dhīro, passe ce vipulaṃ sukhaṃ dha. pa. 290. Kiṃ tvaṃ",
  "anya-e0201n0:3738_1": "sutasomā’nutappe jā. 2.21.399, dhīraṃ passe suṇe dhīraṃ, dhīrena saha saṃvase jā. 1.13.94 iccādi.",
  "anya-e0201n0:3739": "So bhave, bhaveyya, tvaṃ bhave, bhaveyyāsi, ahaṃ bhave, bhaveyyaṃ.",
  "anya-e0201n0:3740": "582. Eyyuṃssuṃ ka. 517; rū. 488; nī. 1105.",
  "anya-e0201n0:3741": "Eyyuṃssa uṃ hoti vā.",
  "anya-e0201n0:3742": "Atrimā pāḷī-vajjuṃ vā te na vā vajjuṃ, natthi nāsāya rūhanā jā. 1.3.33, upayānāni me dajjuṃ, rājaputta tayī gateti jā. 2.22.26.",
  "anya-e0201n0:3743": "583. Eyyāmassemu ca ka. 517; rū. 488; nī. 1105.",
  "anya-e0201n0:3744": "Eyyāmassa emu ca hoti, antassa u ca.",
  "anya-e0201n0:3745_0": "Atrimā pāḷī-kathaṃ jānemu taṃ mayaṃ dī. ni. 2.318, muñcemu naṃ uragaṃ bandhanasmā",
  "anya-e0201n0:3745_1": "jā. 1.15.252, dakkhemu te nāga nivesanāni jā. 1.15.254, gantvāna taṃ paṭikaremu accayaṃ,",
  "anya-e0201n0:3745_2": "appeva naṃ putta labhemu jīvitaṃ jā. 1.15.13, dajjemu kho pañcasatāni bhoto jā. 2.22.1302,",
  "anya-e0201n0:3745_3": "pañhaṃ pucchemu mārisa dī. ni. 2.354, viharemu averino dī. ni. 2.357, tayājja guttā",
  "anya-e0201n0:3745_4": "viharemu rattinti jā. 1.2.18. Bhaveyyāmu, bhaveyyāma.",
  "anya-e0201n0:3746_0": "Mahāvuttinā kvaci majjhe yyā-kārassa lopo, atthaṃ dhammañca pucchesi jā. 1.16.150,",
  "anya-e0201n0:3746_1": "uregaṇḍāyo bujjhesi, tāyo bujjhesi māṇava jā. 2.17.132-133, yathā gatiṃ me abhisambhavetha",
  "anya-e0201n0:3746_2": "jā. 2.17.87-89, yathā gatiṃ te abhisambhavema jā. 2.17.87-89, okāsaṃ sampajānātha,",
  "anya-e0201n0:3746_3": "vane yattha vasemaseti jā. 2.22.1885 ‘vasāmase’.",
  "anya-e0201n0:3747": "‘Eyyāthasse’iccādisuttena eyyāthassa o ca, tumhe bhaveyyātho, bhaveyyātha vā.",
  "anya-e0201n0:3748": "Ettha ca pubbe vuttā pañha, patthanā, vidhippabhedā idhapi yathāpayogaṃ veditabbā. Pañhasaddena paripañha, paripucchā, parivitakka, parivīmaṃsādayo saṅgayhanti.",
  "anya-e0201n0:3749": "Paripañhe-dhammaṃ vā paṭhamaṃ saṅgāyeyyāma vinayaṃ vā.",
  "anya-e0201n0:3750": "Paripucchāyaṃ-vadetha bhante kimahaṃ kareyyaṃ, ko imassa attho, kathañcassa atthaṃ ahaṃ jāneyyaṃ.",
  "anya-e0201n0:3751": "Parivitakke-kassāhaṃ paṭhamaṃ dhammaṃ deseyyaṃ dī. ni. 2.72, yaṃnūnāhaṃ dhammañca vinayañca saṅgāyeyyaṃ pārā. aṭṭha. 1.paṭhamamahāsaṅgītikathā.",
  "anya-e0201n0:3752": "Parivīmaṃsāyaṃ-gaccheyyaṃ vā ahaṃ uposathaṃ, na vāgaccheyyaṃ mahāva. 137.",
  "anya-e0201n0:3753": "Patthanāyaṃ-evaṃrūpo siyaṃ ahaṃ anāgatamaddhānaṃ ma. ni. 3.274, ummādantyā ramitvāna, sivirājā tato siyaṃ jā. 2.18.70, passeyya taṃ vassasataṃ arogaṃ jā. 2.21.453.",
  "anya-e0201n0:3754": "Āyācane-labheyyāhaṃ bhante bhagavato santike pabbajjaṃ, labheyyaṃ upasampadaṃ mahāva. 28; saṃ. ni. 2.17.",
  "anya-e0201n0:3755": "Vidhimhi-careyya dhammaṃ jā. 1.14.63.",
  "anya-e0201n0:3756": "Niyojane-careyyādittasīsova, natthi maccussa nā gamo saṃ. ni. 1.145.",
  "anya-e0201n0:3757": "Ajjhesane-yassa siyā āpatti, so āvikareyya mahāva. 132, yassa nakkhamati, so bhāseyya mahāva. 70.",
  "anya-e0201n0:3758": "Pavāraṇāyaṃ-vadeyyātha bhante yenattho pārā. 290.",
  "anya-e0201n0:3759": "Anumatiyaṃ-taṃ jano hareyya vā daheyya vā yathāpaccayaṃ vā kareyya ma. ni. 1.247.",
  "anya-e0201n0:3760": "Anuññāyaṃ-ākaṅkhamāno saṅgho kammaṃ kareyya cūḷava. 6.",
  "anya-e0201n0:3761": "Āmantane-yadā te pahiṇeyyāmi, tadā eyyāsi khattiya jā. 2.22.635.",
  "anya-e0201n0:3762": "Nimantane-idha bhavaṃ nisīdeyya.",
  "anya-e0201n0:3763": "Pattakāle-saṅgho uposathaṃ kareyya, pātimokkhaṃ uddiseyya mahāva. 167.",
  "anya-e0201n0:3764": "‘Sambhāvane vā’ti vāsaddo avuttavikappanattho, tena parikappa, kriyātipannādayo saṅgayhanti.",
  "anya-e0201n0:3765": "Tattha parikappo duvidho bhūtā’bhūtavasena.",
  "anya-e0201n0:3766": "Tattha bhūtaparikappe-yo bālaṃ seveyya, sopi bālo bhaveyya.",
  "anya-e0201n0:3767": "Abhūtaparikappe-yadā kacchapalomānaṃ, pāvāro tividho siyā jā. 1.8.78. Yadā sasavisāṇānaṃ, nisseṇī sukatā siyā jā. 1.8.79.",
  "anya-e0201n0:3768": "Kriyātipanne-sace so agāraṃ ajjhāvaseyya, rājā assa cakkavattī dī. ni. 3.136.",
  "anya-e0201n0:3769": "Iti eyyādi.",
  "anya-e0201n0:3770": "Hiyyattanī",
  "anya-e0201n0:3771": "Atha hiyyattanī vuccate.",
  "anya-e0201n0:3772": "584. Anajjattane ā ū o ttha a mhā ttha tthuṃ se vhaṃ iṃ mhase ka. 418; rū. 456; nī. 886; caṃ. 1.2.77; pā. 3.2.111.",
  "anya-e0201n0:3773": "Ajjato aññasmiṃ bhūte kāle kriyatthā paraṃ āiccādayo honti.",
  "anya-e0201n0:3774": "585. Ā ī ssādīsvaña vā ka. 519; rū. 457; nī. 1032.",
  "anya-e0201n0:3775": "Āiccādīsu īiccādīsu ssādīsu ca tesaṃ ādimhi aña hoti vā.",
  "anya-e0201n0:3776": "So abhavā, bhavā, te abhavū, bhavū, tvaṃ abhavo, bhavo, tumhe abhavattha, bhavattha, ahaṃ abhava, bhava, mayaṃ abhavamhā, bhavamhā.",
  "anya-e0201n0:3777": "Parachakke-abhavattha, bhavattha, abhavatthuṃ, bhavatthuṃ, abhavase, bhavase, abhavavhaṃ, bhavavhaṃ, abhaviṃ, bhaviṃ, abhavamhase, bhavamhase.",
  "anya-e0201n0:3778": "586. Ā ī ū mhā ssā ssāmhānaṃ vā ka. 517; rū. 488; nī. 1105.",
  "anya-e0201n0:3779": "Etesaṃ rasso hoti vā.",
  "anya-e0201n0:3780": "So abhava, te abhavu, mayaṃ abhavamha.",
  "anya-e0201n0:3781": "‘Eyyāthasse’iccādinā āssa tthattaṃ, assa ca aṃ, so abhavattha, bhavattha, abhavā, bhavā vā, ahaṃ abhavaṃ, bhavaṃ, abhava, bhava vā, imāni suddhakatturūpāni.",
  "anya-e0201n0:3782_0": "Ettha ca mahāvuttinā ā-vibhattiyā thādeso bahulaṃ dissati, medanī sampakampatha jā.",
  "anya-e0201n0:3782_1": "2.22.1672, visaññī samapajjatha jā. 2.22.328, imā gāthā abhāsatha jā. 2.22.328, tuccho",
  "anya-e0201n0:3782_2": "kāyo adissatha theragā. 172, nibbidā samatiṭṭhatha theragā. 273, eko rahasi jhāyatha",
  "anya-e0201n0:3782_3": "jā. 1.15.286 iccādi. Tathā o-vibhattiyā ca, dubbheyyaṃ maṃ amaññatha iccādi.",
  "anya-e0201n0:3783": "Iti hiyyattanī.",
  "anya-e0201n0:3784": "Ajjattanī",
  "anya-e0201n0:3785": "Atha ajjattanī vuccate.",
  "anya-e0201n0:3786": "587. Bhūte ī uṃ o ttha iṃ mhā ā ū se vhaṃ aṃ mhe ka. 419; rū. 469; nī. 887.",
  "anya-e0201n0:3787": "Abhavīti bhūto, atītoti attho, bhūte kāle kriyatthā paraṃ īiccādayo honti.",
  "anya-e0201n0:3788": "588. A ī ssā ssatyādīnaṃ byañjanassiu ka. 516; rū. 466; nī. 1030; caṃ. 1.2.76; pā. 3.2.110 aīssaādīnaṃ byañjanassiu (bahūsu).",
  "anya-e0201n0:3789": "Aādissa īādissa ssāādissa ssatiādissa ca byañjanassa ādimhi iu hoti. ‘Byañjanassā’ti etena aādimhi pañca, īādimhi sattāti dvādasa suddhasaravibhattiyo paṭikkhipati.",
  "anya-e0201n0:3790": "‘Āīssādīsvaña vā’iti suttena vikappena dhātvādimhi akāro.",
  "anya-e0201n0:3791_0": "So abhavī, bhavī, te abhavuṃ, bhavuṃ, tvaṃ abhavo, bhavo, tumhe abhavittha, bhavittha,",
  "anya-e0201n0:3791_1": "ahaṃ abhaviṃ, bhaviṃ, mayaṃ abhavimhā, bhavimhā, so abhavā, bhavā, te abhavū, bhavū,",
  "anya-e0201n0:3791_2": "tvaṃ abhavise, bhavise, tumhe abhavivhaṃ, bhavivhaṃ, ahaṃ abhavaṃ, bhavaṃ, mayaṃ",
  "anya-e0201n0:3791_3": "abhavimhe, bhavimhe.",
  "anya-e0201n0:3792": "‘Āīū’iccādinā ī, mhā, ā, ūnaṃ rassatte-so abhavi, bhavi, mayaṃ abhavimha, bhavimha, so abhava, bhava, te abhavu, bhavu.",
  "anya-e0201n0:3793": "589. Eyyāthasseaāīthānaṃ o a aṃ ttha ttho vho vā ka. 517; rū. 488; nī. 1105; ‘…vhoka’ (bahūsu).",
  "anya-e0201n0:3794": "Eyyāthādīnaṃ yathākkamaṃ oādayo honti vā.",
  "anya-e0201n0:3795_0": "Tumhe gaccheyyātho, gaccheyyātha vā, tvaṃ agacchissa, agacchisse vā, ahaṃ agamaṃ,",
  "anya-e0201n0:3795_1": "gamaṃ, agama, gama vā, so agamittha, gamittha, agamā, gamā vā, so agamittho, gamittho,",
  "anya-e0201n0:3795_2": "agamī, gamī vā, tumhe gacchavho, gacchatha vāti.",
  "anya-e0201n0:3796": "Iminā ī, ā, avacanānaṃ ttho, ttha, aṃādesā honti, so abhavittho, bhavittho, so abhavittha, bhavittha, ahaṃ abhavaṃ, bhavaṃ.",
  "anya-e0201n0:3797_0": "Atrimā pāḷī – īmhi-paṅko ca mā visiyittho jā. 1.13.44, sañjagghittho mayā saha jā.",
  "anya-e0201n0:3797_1": "1.16.241. Āmhi-anumodittha vāsavo jā. 2.22.1667, nimantayittha vāsavo jā. 2.22.1667,",
  "anya-e0201n0:3797_2": "khubbhittha nagaraṃ tadā jā. 2.22.1673, subhūtitthero gāthaṃ abhāsittha theragā.",
  "anya-e0201n0:3797_3": "1. Amhi-idhāhaṃ mallikaṃ deviṃ etadavocaṃ saṃ. ni. 1.119, ajānamevaṃ āvuso avacaṃ",
  "anya-e0201n0:3797_4": "jānāmīti pārā. 195, ahaṃ kāmānaṃ vasamanvagaṃ jā. 2.19.45, ajjhagaṃ amataṃ santiṃ iccādi.",
  "anya-e0201n0:3798": "590. Uṃssiṃsvaṃsu ka. 504, 517; rū. 470-488; nī. 1016-1105.",
  "anya-e0201n0:3799": "Umiccassa iṃsu, aṃsu honti.",
  "anya-e0201n0:3800": "Agamiṃsu, agamaṃsu, agamuṃ. Iminā uṃssa iṃsu, abhaviṃsu, bhaviṃsu.",
  "anya-e0201n0:3801": "591. Ossa a i ttha ttho ka. 517; rū. 488; nī. 1105.",
  "anya-e0201n0:3802": "Ossa aiccādayo honti.",
  "anya-e0201n0:3803": "Tvaṃ abhava, tvaṃ abhavi, tvaṃ abhavittha, tvaṃ abhavittho.",
  "anya-e0201n0:3804_0": "Atrimā pāḷī-ossa atte-mā hevaṃ ānanda avaca dī. ni. 2.95, tvameva dāni’makara, yaṃ",
  "anya-e0201n0:3804_1": "kāmo byagamā tayi jā. 1.2.167. Itte-mā tvaṃ bhāyi mahārāja, mā tvaṃ bhāyi rathesabha",
  "anya-e0201n0:3804_2": "jā. 2.22.684, mā cintesi mā tvaṃ soci, yācāmi luddakaṃ ahaṃ gavesitabbaṃ. Tthattemāssu",
  "anya-e0201n0:3804_3": "tiṇṇo amaññittha jā. 2.22.255, mā kilittha mayā vinā jā. 2.22.1713, māssu kujjhittha",
  "anya-e0201n0:3804_4": "nāvika jā. 1.6.5. Tthotte-mā purāṇe amaññittho theragā. 280, mā dayhittho punappunaṃ",
  "anya-e0201n0:3804_5": "saṃ. ni. 1.212, tiṇamatte asajjittho jā. 1.1.89, mā tvaṃ brahmuno vacanaṃ upātivattittho",
  "anya-e0201n0:3804_6": "ma. ni. 1.502, mā tvaṃ maññittho na maṃ jānātī ma. ni. 1.502 ti.",
  "anya-e0201n0:3805": "Tattha ‘mā dayhittho’iccādīni parokkhāvacanenapi sijjhanti.",
  "anya-e0201n0:3806": "Suttavibhattena tthassa ttho hoti, taṃ vo vadāmi bhaddante, yāvantettha samāgatā apa. thera 1.1.367, massu mittānaṃ dubbhittho. Mittadubbho hi pāpakoti jā. 1.16.222.",
  "anya-e0201n0:3807_0": "Mahāvuttinā ossa kvaci lopo, puna dānaṃ adā tuvaṃ jā. 2.22.1786, mā no tvaṃ tāta",
  "anya-e0201n0:3807_1": "adadā jā. 2.22.2126, mā bhoti kupitā ahu jā. 2.22.1931, māhu pacchānutāpinī saṃ.",
  "anya-e0201n0:3807_2": "ni. 1.162; therīgā. 57.",
  "anya-e0201n0:3808": "592. Si ka. 517; rū. 488; nī. 1105.",
  "anya-e0201n0:3809": "Ossa si hoti vā.",
  "anya-e0201n0:3810": "Tvaṃ abhavasi, bhavasi, tvaṃ anubhosi.",
  "anya-e0201n0:3811": "593. Mhātthānamuu ka. 517; rū. 488; nī. 1105.",
  "anya-e0201n0:3812": "Mhā, tthānaṃ ādimhi uña hoti.",
  "anya-e0201n0:3813": "Assosumhā, ahesumhā, avocumhā, avocuttha iccādīni dissanti.",
  "anya-e0201n0:3814": "Tumhe abhavuttha, bhavuttha, abhavittha, bhavittha vā, mayaṃ abhavumhā, bhavumhā, abhavimhā, bhavimhā vā.",
  "anya-e0201n0:3815": "594. Iṃssa ca suu ka. 517; rū. 488; nī. 1105; “…siu” (bahūsu).",
  "anya-e0201n0:3816_0": "Imiccassa mhā, tthānañca ādimhi suu hoti, sāgamo hotīti attho. Casaddena īādīnampi",
  "anya-e0201n0:3816_1": "ādimhi sāgamo hoti, sāgame ca sati byañjanaṃ hoti, tassa ādimhi iāgamo labbhati.",
  "anya-e0201n0:3816_2": "Tena “imā gāthā abhāsisuṃ gavesitabbaṃ, te me asse ayācisuṃ, yathābhūtaṃ vipassisuṃ”",
  "anya-e0201n0:3816_3": "jā. 2.22.1863 iccādīni dī. ni. 3.277 sijjhanti.",
  "anya-e0201n0:3817": "So bhogaṃ anubhosi, anubhavi vā, tumhe anubhosittha, anubhavittha vā, ahaṃ anubhosi, anubhaviṃ vā. Mayaṃ anubhosimhā anubhavimhā vā.",
  "anya-e0201n0:3818": "595. Eontā suṃ ka. 517; rū. 488; nī. 1105; ‘eottā suṃ” (bahūsu).",
  "anya-e0201n0:3819": "Edantato odantato ca parassa uṃvacanassa suṃ hoti vā.",
  "anya-e0201n0:3820": "Ānesuṃ, sāyesuṃ, cintesuṃ, paccanubhosuṃ, paribhosuṃ, adhibhosuṃ, abhibhosuṃ.",
  "anya-e0201n0:3821": "Suttavibhattena ādantatopi ca, vihāsuṃ viharanti ca saṃ. ni. 1.173, te anubhosuṃ, imāni suddhakatturūpāni.",
  "anya-e0201n0:3822": "Tena bhogo anvabhūyī, anubhūyī.",
  "anya-e0201n0:3823": "Rassatte-anvabhūyi, anubhūyi.",
  "anya-e0201n0:3824": "Dvitte-anvabhuyyi, anubhuyyi.",
  "anya-e0201n0:3825": "Tena bhogā anvabhūyuṃ, anubhūyuṃ, anvabhūyiṃsu, anubhūyiṃsu iccādi suddhakammarūpaṃ.",
  "anya-e0201n0:3826": "So maggaṃ abhāvi, bhāvi, abhāvesi, bhāvesi, abhāvayi, bhāvayi, te maggaṃ abhāviṃsu, bhāviṃsu.",
  "anya-e0201n0:3827_0": "‘Eontāsu’nti edantamhā suṃ. Te maggaṃ abhāvesuṃ, bhāvesuṃ, abhāvayiṃsu, bhāvayiṃsu,",
  "anya-e0201n0:3827_1": "tvaṃ maggaṃ abhāvaya, bhāvaya, abhāvayi, bhāvayi, tvaṃ maggaṃ abhāvittha, bhāvittha,",
  "anya-e0201n0:3827_2": "abhāvayittha, bhāvayittha, tvaṃ maggaṃ abhāvayittho, bhāvayittho, tvaṃ maggaṃ abhāvesi,",
  "anya-e0201n0:3827_3": "bhāvesi, tumhe maggaṃ abhāvittha, bhāvittha, abhāvayittha, bhāvayittha, ahaṃ maggaṃ",
  "anya-e0201n0:3827_4": "abhāviṃ, bhāviṃ, abhāvesiṃ, bhāvesiṃ, abhāvayiṃ, bhāvayiṃ, mayaṃ maggaṃ abhāvimhā,",
  "anya-e0201n0:3827_5": "bhāvimhā, abhāvimha, bhāvimha, abhāvayimhā, bhāvayimhā, abhāvayimha, bhāvayimha.",
  "anya-e0201n0:3828": "So maggaṃ abhāvā, bhāvā, abhāvittha, bhāvittha, abhāvayittha, bhāvayittha iccādi hetukatturūpaṃ.",
  "anya-e0201n0:3829": "Tena maggo abhāviyi, bhāviyi, tena maggā abhāviyiṃsu, bhāviyiṃsu iccādi hetukammarūpaṃ.",
  "anya-e0201n0:3830": "Iti ajjattanī.",
  "anya-e0201n0:3831": "Parokkhā",
  "anya-e0201n0:3832": "Atha parokkhā vuccate.",
  "anya-e0201n0:3833": "596. Parokkhe a u e tha aṃ mha ttha re ttho vho iṃ mhe ka. 417; rū. 460; nī. 887; caṃ. 1.2.81; pā. 3.2.115.",
  "anya-e0201n0:3834": "Akkhānaṃ indriyānaṃ paraṃ parokkhaṃ, apaccakkhanti attho. Bhūte kāle attano parokkhakriyāya vattabbāya kriyatthā aādayo honti.",
  "anya-e0201n0:3835": "Mahāvuttinā gassa dīgho vā, so kira jagāma, te kira jagāmu, tvaṃ kira jagāme, tumhe kira jagāmittha, ahaṃ kira jagāmaṃ, mayaṃ kira jagāmimha iccādi.",
  "anya-e0201n0:3836": "Ettha ca ‘so kira jagāma’ iccādīni anussavaparokkhāni nāma.",
  "anya-e0201n0:3837": "‘Ahaṃ kira jagāmaṃ, mayaṃ kira jagāmimhā’ti idaṃ attanā gantvāpi gamanaṃ pamuṭṭhassa vā asampaṭicchitukāmassa vā paṭivacanaparokkhaṃ nāma.",
  "anya-e0201n0:3838": "597. Parokkhāyañca ka. 458; rū. 461; nī. 939; caṃ. 5.1.3; pā. 6.1.2.",
  "anya-e0201n0:3839": "Parokkhamhi pubbakkharaṃ ekassaraṃ dverūpaṃ hoti, casaddena aññasmimpi dvedverūpaṃ sijjhati.",
  "anya-e0201n0:3840": "Caṅkamati, daddallati, dadāti, jahāti, juhoti, lolupo, momūho.",
  "anya-e0201n0:3841": "598. Dutiyacatutthānaṃ paṭhamatatiyā ka. 461; rū. 464; nī. 942.",
  "anya-e0201n0:3842": "Dvitte pubbesaṃ dutiya, catutthānaṃ kamena paṭhama, tatiyā honti.",
  "anya-e0201n0:3843": "599. Pubbassa a ka. 450; rū. 463; nī. 946; caṃ. 6.2.126; pā. 7.4.73.",
  "anya-e0201n0:3844": "Dvitte pubbassa bhūssa anto a hoti.",
  "anya-e0201n0:3845": "600. Bhūssa vuka ka. 475; rū. 465; nī. 956; caṃ. 5.3.92; pā. 6.4.88.",
  "anya-e0201n0:3846": "Dvitte bhūdhātussa ante vuka hoti, vāgamo hotīti attho.",
  "anya-e0201n0:3847": "“Tatthappanādo tumulo babhūvā”ti jā. 2.22.1437 pāḷi.",
  "anya-e0201n0:3848": "So kira rājā babhūva, te kira rājāno babhūvu, tvaṃ babhūve.",
  "anya-e0201n0:3849_0": "‘A ī ssā ssatyādīnaṃ byañjanassiu’ iti suttena byañjanādimhi iāgamo, tumhe babhūvittha,",
  "anya-e0201n0:3849_1": "ahaṃ babhūvaṃ, mayaṃ babhūvimha, so babhūvittha, te babhūvire, tvaṃ babhūvittho,",
  "anya-e0201n0:3849_2": "tumhe babhūvivho, ahaṃ babhūviṃ, mayaṃ babhūvimhe, imāni suddhakatturūpāni.",
  "anya-e0201n0:3850": "‘Kyo bhāvakammesvaparokkhesū’ti paṭisiddhattā parokkhamhi bhāvakammesu yapaccayo na hoti, ‘tena kira bhogo anubabhūvittha, tena bhogo anubabhūvire’tiādinā yojetabbaṃ.",
  "anya-e0201n0:3851": "Iti parokkhā.",
  "anya-e0201n0:3852": "Ssatyādi",
  "anya-e0201n0:3853": "Atha ssatyādi vuccate.",
  "anya-e0201n0:3854": "601. Bhavissati ssati ssanti ssasi ssatha ssāmi ssāma ssate ssante ssase ssavhe ssaṃ ssāmhe ka. 421; rū. 473; nī. 892; caṃ. 1.3.2; pā. 3.3.13.",
  "anya-e0201n0:3855": "Bhavissatīti bhavissanto, anāgatakālo, tasmiṃ bhavissati kāle kriyatthassa tyādayo honti.",
  "anya-e0201n0:3856": "602. Nāme garahāvimhayesu ka. 421; rū. 473; nī. 893; caṃ. 1.3.109, 115; pā. 3.3.143, 150.",
  "anya-e0201n0:3857": "Nipātanāmayoge garahāyañca vimhaye ca ssatyādayo honti, atītakālepi ssatyādīnaṃ uppattidīpanatthamidaṃ suttaṃ, anutthunana, paccānutāpa, paccānumodanādīnipi ettha saṅgayhanti.",
  "anya-e0201n0:3858": "Tattha garahāyaṃ-atthi nāma tāta sudinna ābhidosikaṃ kummāsaṃ paribhuñjissasi pārā. 32.",
  "anya-e0201n0:3859": "Vimhaye-yatra hi nāma saññī samāno pañcamattānaṃ sakaṭasatānaṃ saddaṃ na sossati dī. ni. 2.192.",
  "anya-e0201n0:3860_0": "Anutthunanādīsu-na attanā paṭicodessaṃ, na gaṇassa ārocessaṃ pāci. 665, na pubbe",
  "anya-e0201n0:3860_1": "dhanamesissaṃ jā. 1.12.50, iti pacchānutappati jā. 1.12.53, bhūtānaṃ nāpacāyissaṃ,",
  "anya-e0201n0:3860_2": "pahu santo na posissaṃ, paradāraṃ asevissaṃ jā. 1.12.54, na pubbe payirupāsissaṃ",
  "anya-e0201n0:3860_3": "jā. 1.12.58, iti pacchānutappati jā. 1.12.50, anekajātisaṃsāraṃ, sandhāvissaṃ anibbisaṃ dha. pa. 153.",
  "anya-e0201n0:3861_0": "Katthaci pana gāthāvasena ekasakāralopo, mitto mittassa pāniyaṃ, adinnaṃ paribhuñjisaṃ",
  "anya-e0201n0:3861_1": "jā. 1.11.59, nirayamhi apaccisaṃ therīgā. 438, gacchanto naṃ udakkhisaṃ gavesitabbaṃ,",
  "anya-e0201n0:3861_2": "yoniso paccavekkhisaṃ theragā. 347 iccādi.",
  "anya-e0201n0:3862_0": "‘A ī ssā ssatyādīnaṃ byañjanassiu’ iti iāgamo, bhavissati, bhavissanti, bhavissare,",
  "anya-e0201n0:3862_1": "bhavissasi, bhavissatha, bhavissāmi, bhavissāma, bhavissate, bhavissante, bhavissare,",
  "anya-e0201n0:3862_2": "bhavissase, bhavissavhe, bhavissaṃ, bhavissāmhe.",
  "anya-e0201n0:3863": "Anubhossati, anubhossanti, anubhossare iccādi suddhakatturūpaṃ.",
  "anya-e0201n0:3864": "Anubhūyissati, anubhūyissanti, anubhūyissare.",
  "anya-e0201n0:3865": "603. Kyassa sse ka. 517; rū. 488; nī. 1105.",
  "anya-e0201n0:3866": "Kyassa lopo hoti vā ssakāravati vibhattimhi.",
  "anya-e0201n0:3867": "Tena maggo gamissati, gamīyissati vā, tena maggo agamissā, agamīyissā vāti vikappena kyassa lopo.",
  "anya-e0201n0:3868": "Tena bhogo anubhavissati, anubhūyissati vā, tena bhogā anubhavissanti, anubhūyissanti vā iccādi suddhakammarūpaṃ.",
  "anya-e0201n0:3869": "Bhāvissati, ‘ūlasse’ti issa e, bhāvessati, bhāvayissatiiccādi hetukatturūpaṃ.",
  "anya-e0201n0:3870": "Tena maggo bhāvīyissati, maggā bhāvīyissanti iccādi hetukammarūpaṃ.",
  "anya-e0201n0:3871": "Iti ssatyādi.",
  "anya-e0201n0:3872": "Ssādi",
  "anya-e0201n0:3873": "Atha ssādi vuccate.",
  "anya-e0201n0:3874": "604. Eyyādotipattiyaṃ ssā ssaṃsu sse ssatha ssaṃ ssāmhā ssatha ssiṃsu ssase ssavhe ssiṃ ssāmhase ka. 422; rū. 475; nī. 895; caṃ. 1.3.107; pā. 3.3.139; eyyādo vātipattiyaṃ (bahūsu).",
  "anya-e0201n0:3875": "Eyyādivisaye kriyātipattiyaṃ ssādayo bhavanti. Eyyādivisayo nāma hetuphalakriyāsambhavo, tadubhayakriyāya abhāvo kriyātipatti.",
  "anya-e0201n0:3876": "Sā duvidhā atītā ca anāgatā ca.",
  "anya-e0201n0:3877": "Tattha atītāyaṃ-sace so paṭhamavaye pabbajjaṃ alabhissā, arahā abhavissā ‘sace pana nikkhamitvā pabbajissa, arahattaṃ pāpuṇissa’ (dhammapada aṭṭha. 1) iccādi.",
  "anya-e0201n0:3878": "Anāgatāyaṃ-sacāhaṃ na gamissaṃ, mahājāniyo so abhavissā iccādi.",
  "anya-e0201n0:3879_0": "‘Āīssādīsvaña vā’iti dhātvādimhi vikappena akārāgamo,‘a īssā ssatyādīnaṃ byañjanassiu’",
  "anya-e0201n0:3879_1": "iti ssādīsu iāgamo, abhavissā, bhavissā, abhavissaṃsu, bhavissaṃsu, abhavisse, bhavisse,",
  "anya-e0201n0:3879_2": "abhavissatha, bhavissatha, abhavissaṃ, bhavissaṃ, abhavissāmhā, bhavissāmhā, abhavissatha,",
  "anya-e0201n0:3879_3": "bhavissatha, abhavissiṃsu, bhavissiṃsu, abhavissase, bhavissase, abhavissavhe, bhavissavhe,",
  "anya-e0201n0:3879_4": "abhavissiṃ, bhavissiṃ, abhavissāmhase, bhavissāmhase.",
  "anya-e0201n0:3880_0": "‘Āīū’iccādinā ssā, ssāmhānaṃ rassatte-so abhavissa, bhavissa, mayaṃ abhavissāmha,",
  "anya-e0201n0:3880_1": "bhavissāmha. ‘Eyyāthasse’iccādinā ssessa atte-tvaṃ abhavissa, bhavissa iccādīni rūpacatukkāni",
  "anya-e0201n0:3880_2": "yathāsambhavaṃ yojetabbāni.",
  "anya-e0201n0:3881": "Itissādi.",
  "anya-e0201n0:3882": "Bhūdhāturūpaṃ niṭṭhitaṃ.",
  "anya-e0201n0:3883": "Aṭṭhavibhattuppattirāsi niṭṭhito.",
  "anya-e0201n0:3884": "Bhūvādigaṇa",
  "anya-e0201n0:3885": "Sarantadhātu",
  "anya-e0201n0:3886": "Ākārantadhāturūpa",
  "anya-e0201n0:3887": "Ito paṭṭhāya sarantadhātuyo sarānukkamena, byañjanantadhātuyo akkharānukkamena vuccante.",
  "anya-e0201n0:3888": "Kaccāyanaganthe anekassaradhātuyo idha byañjanantadhātuyo nāma. Tasmā idha dhātvantasaralopakiccaṃ nāma natthi.",
  "anya-e0201n0:3889_0": "Khā, khyā-kathane, gā-sadde, ghā-gandhopādāne, ñā-paññāyane avabodhane ca, ṭhā-gatinivattiyaṃ,",
  "anya-e0201n0:3889_1": "tā-pālane, thā-ṭhāne, dā-dāne, dhā-dhāraṇe, pā-pāne, phā-vuddhiyaṃ, bhā-dittiyaṃ,",
  "anya-e0201n0:3889_2": "mā-māne, yā-gatiyaṃ, lā-ādāne chedane ca, vā-gati, bandha, gandhanesu, sā-assādane",
  "anya-e0201n0:3889_3": "tanukaraṇe antakammani ca, hā-cāge, nhā-soceyye.",
  "anya-e0201n0:3890_0": "Tyādyuppatti, kattarilo, mahāvuttinā sare pare ādantamhā kvaci yāgamo, akkhāti. Parassaralopo,",
  "anya-e0201n0:3890_1": "akkhāyati, kriyaṃ ākhyāti, ākhyāyati, jātiṃ akkhāhi pucchito su. ni. 423, saṅgāyati,",
  "anya-e0201n0:3890_2": "saṅgāyiṃsu mahesayo vi. va. aṭṭha. ganthārambhakathā, gandhaṃ ghāyati, paññāyati,",
  "anya-e0201n0:3890_3": "paññāyanti, paññāyatu, paññāyantu.",
  "anya-e0201n0:3891": "Kamme kyo, dhammo ñāyati, dhammā ñāyanti, viññāyati, viññāyanti.",
  "anya-e0201n0:3892": "Payojakabyāpāre-ṇāpi, ñāpeti, ñāpenti, ñāpayati, ñāpayanti.",
  "anya-e0201n0:3893": "Kamme-ñāpīyati, ñāpīyanti, ṭhāti, ṭhānti, opupphā padmā ṭhānti, mālāva ganthitā ṭhānti, dhajaggāneva dissare jā. 2.22.1989.",
  "anya-e0201n0:3894": "605. Ñcīlasse ka. 510; rū. 487; nī. 1023.",
  "anya-e0201n0:3895": "Ñānubandhassa īāgamassa ca kattari vihitassa lapaccayassa ca kvaci ettaṃ hotīti lassa ettaṃ.",
  "anya-e0201n0:3896": "Adhiṭṭheti, adhiṭṭhenti.",
  "anya-e0201n0:3897": "606. Ṭhāpānaṃ tiṭṭhapivā ka. 468-9; rū. 492-4; nī. 949.",
  "anya-e0201n0:3898": "Ṭhā, pānaṃ tiṭṭha, pivā honti nta, māna, tyādīsu.",
  "anya-e0201n0:3899": "Tiṭṭhati, tiṭṭhanti.",
  "anya-e0201n0:3900": "607. Pādito ṭhāssa vā ṭhaho kvaci ka. 517; rū. 488; nī. 1105.",
  "anya-e0201n0:3901": "Pādayo upasaggā pādi nāma, pādito parassa ṭhāssa ṭhaho hoti vā kvaci.",
  "anya-e0201n0:3902": "Saṇṭhahati, saṇṭhahanti, saṇṭhāti, saṇṭhānti, upaṭṭhahati, upaṭṭhahanti, upaṭṭhāti, upaṭṭhānti.",
  "anya-e0201n0:3903": "Kamme –",
  "anya-e0201n0:3904": "608. Aññādissi kye ka. 502; rū. 493; nī. 1015; ‘aññādissāsīkye’ (bahūsu).",
  "anya-e0201n0:3905": "Ñādito aññassa ākārantakriyatthassa i hoti kye paramhi.",
  "anya-e0201n0:3906": "Adhiṭṭhīyati, adhiṭṭhīyanti, upaṭṭhīyati, upaṭṭhīyanti.",
  "anya-e0201n0:3907": "Aññādissāti kiṃ? Ñāyati, ñāyanti, ākkhāyati, ākkhāyanti, ākhyāyati, ākhyāyanti.",
  "anya-e0201n0:3908": "Ṇāpimhi-patiṭṭhāpeti, patiṭṭhāpenti, patiṭṭhāpayati, patiṭṭhāpayanti.",
  "anya-e0201n0:3909": "Ajjhattanimhi vikappena sāgamo, aṭṭhāsi, patiṭṭhāsi, adhiṭṭhahi, adhiṭṭhāsi, adhiṭṭhesi, saṇṭhahi, saṇṭhāsi, upaṭṭhahi, upaṭṭhāsi.",
  "anya-e0201n0:3910": "‘Uṃssiṃsvaṃsū’ti uṃssa iṃsu, aṃsu, adhiṭṭhahiṃsu, saṇṭhahiṃsu, upaṭṭhahiṃsu. Atthamentamhi sūriye, vāḷā panthe upaṭṭhahuṃ jā. 2.22.2186. Aṭṭhaṃsu, upaṭṭhahaṃsu.",
  "anya-e0201n0:3911": "Parachakke-aṭṭhā buddhassa santike su. ni. 431.",
  "anya-e0201n0:3912": "Kamme-adhiṭṭhiyi, adhiṭṭhiyiṃsu, upaṭṭhiyi, upaṭṭhiyiṃsu.",
  "anya-e0201n0:3913": "Ṇāpimhi-patiṭṭhāpesi, patiṭṭhāpayi, saṇṭhāpesi, saṇṭhāpayi.",
  "anya-e0201n0:3914": "‘Eontāsu’nti uṃssasuṃ, saralopo, aṭṭhāsuṃ, upaṭṭhāsuṃ, patiṭṭhāpesuṃ, saṇṭhāpesuṃ, patiṭṭhāpayuṃ, saṇṭhāpayuṃ, patiṭṭhāpayiṃsu, saṇṭhāpayiṃsu.",
  "anya-e0201n0:3915": "Ssatyādimhi-ṭhassati, ṭhassanti, rassattaṃ, upaṭṭhissati, upaṭṭhissanti, ahaṃ bhotiṃ upaṭṭhissaṃ jā. 2.22.1934, saṇṭhahissati, saṇṭhahissanti.",
  "anya-e0201n0:3916": "Ṇāpimhi-patiṭṭhāpessati, patiṭṭhāpessanti.",
  "anya-e0201n0:3917": "Tā-pālane, bhayaṃ tāyati.",
  "anya-e0201n0:3918": "Thā-ṭhāne, avatthāti, avatthāyati, vitthāyati, vitthāyanti, mā kho vitthāsi mahāva. 126.",
  "anya-e0201n0:3919": "Dā-dāne, ‘ūlasse’ti lassa ettaṃ, deti, denti, desi, detha, demi, dema.",
  "anya-e0201n0:3920": "‘Parokkhāyañcā’ti sutte casaddena dāssa dvittaṃ. ‘Rasso pubbassā’ti pubbassa rassattaṃ, dadāti, dadanti, dadāsi, dadātha, dadāmi, dadāma.",
  "anya-e0201n0:3921": "609. Dāssa daṃ vā mimesvadvitte ka. 482; rū. 508; nī. 972.",
  "anya-e0201n0:3922": "Advitte dāssa daṃ hoti vā mi, mesu, niggahītassa vaggantattaṃ.",
  "anya-e0201n0:3923": "Dammi, damma.",
  "anya-e0201n0:3924": "Advitteti kiṃ? Dadāmi, dadāma.",
  "anya-e0201n0:3925": "610. Dāssiyaṅa ka. 502; rū. 493; nī. 1014.",
  "anya-e0201n0:3926": "Pādito parassa dāssa iyaṅa hoti kvaci.",
  "anya-e0201n0:3927_0": "‘Iyaṅa’ iti suttavibhattena aññadhātūnampi. Jā-hāniyaṃ, appena bahuṃ jiyyāma jā.",
  "anya-e0201n0:3927_1": "1.2.52, tassevā’nuvidhiyyati jā. 1.2.67, vidhurassa hadayaṃ dhaniyati jā. 2.22.1350,",
  "anya-e0201n0:3927_2": "nihīyati tassa yaso jā. 1.10.60; a. ni. 4.17, eko rājā vihiyyasi jā. 2.22.1750, so",
  "anya-e0201n0:3927_3": "pahīyissati saṃ. ni. 1.249 iccādi.",
  "anya-e0201n0:3928": "Ādiyati, ādiyanti, upādiyati, upādiyanti, samādiyati, samādiyanti, sikkhāpadaṃ samādiyāmi khu. pā. 2.1, vattaṃ samādiyāmi cūḷava. 85.",
  "anya-e0201n0:3929": "611. Gama vada dānaṃ ghamma vajja dajjā ka. 499-500-1; rū. 443-486-507; nī. 1013, 1005-1006.",
  "anya-e0201n0:3930": "Etesaṃ ghamma, vajja, dajjā honti vā nta, māna, tyādīsu.",
  "anya-e0201n0:3931": "Dajjati, dajjanti, dajjasi, dajjatha, dajjāmi, dajjāma.",
  "anya-e0201n0:3932": "‘Ūlasse’ti lassa ettaṃ, dajjeti, dajjenti.",
  "anya-e0201n0:3933": "Kamme ‘aññādissi kye’ti kyamhi āssa ittaṃ, diyati, diyanti.",
  "anya-e0201n0:3934": "Dīghatte-dīyati, dīyanti.",
  "anya-e0201n0:3935": "Dvitte-diyyati, diyyanti, dajjīyati, dajjīyanti.",
  "anya-e0201n0:3936": "Ṇāpimhi-dāpeti, dāpenti, dāpayati, dāpayanti.",
  "anya-e0201n0:3937": "Pādipubbe rasso, samādapeti ma. ni. 2.387; 3.276, samādapenti, samādapayati, samādapayanti.",
  "anya-e0201n0:3938": "Kamme-dāpīyati, dāpīyanti, samādapīyati, samādapīyanti.",
  "anya-e0201n0:3939_0": "Eyyādimhi mahāvuttinā dajjato eyyādīnaṃ antassa eyyassa lopo vā, dānaṃ dajjā, dadeyya,",
  "anya-e0201n0:3939_1": "dajjuṃ, dadeyyuṃ, dajjāsi, dadeyyāsi, dajjātha, dadeyyātha, dajjāmi, dadeyyāmi, dajjāma,",
  "anya-e0201n0:3939_2": "dadeyyāma, ahaṃ dajjaṃ, dadeyyaṃ, mayaṃ dajjāmhe, dadeyyāmhe.",
  "anya-e0201n0:3940_0": "Atrimā pāḷī-dajjā sappuriso dānaṃ jā. 2.22.2261, upāyanāni me dajjuṃ jā. 2.22.24,",
  "anya-e0201n0:3940_1": "mātaraṃ kena dosena, dajjāsi dakarakkhino jā 1.16.227. Tāni ammāya dajjesi jā. 2.22.2149,",
  "anya-e0201n0:3940_2": "chaṭṭhāhaṃ dajjamattānaṃ, neva dajjaṃ mahosadhaṃ jā. 1.16.225.",
  "anya-e0201n0:3941": "Ajjhattanimhi-adadi, adāsi, adaduṃ, adaṃsu, adajji, adajjuṃ, tvaṃ adado. Varañce me ado sakka jā. 2.17.142.",
  "anya-e0201n0:3942": "Parachakke-so dānaṃ adā, brāhmaṇassa adā dānaṃ, sivīnaṃ raṭṭhavaḍḍhano jā. 2.22.2117.",
  "anya-e0201n0:3943": "Ssatyādimhi-dāssati, dāssanti, dadissati, dadissanti, dajjissati, dajjissanti.",
  "anya-e0201n0:3944_0": "Dāiccassa diccha, pavecchādesampi icchanti, vipulaṃ annaṃ pānañca, samaṇānaṃ pavecchasi",
  "anya-e0201n0:3944_1": "therīgā. 272. Appasmeke pavecchanti, bahuneke na dicchare saṃ. ni. 1.33. Devo sammā",
  "anya-e0201n0:3944_2": "dhāraṃ pavecchatu. Bhojanaṃ bhojanatthīnaṃ, sammadeva pavecchatha.",
  "anya-e0201n0:3945": "Dhā-dhāraṇe, sandhāti, vidhāti, nidheti, nidhenti. Vidheti, vidhenti.",
  "anya-e0201n0:3946": "‘Parokkhāyañcā’ti casaddena dvittaṃ. ‘Dutiyacatutthāna…’nti dhassa dattaṃ. ‘Rasso pubbassā’ti pubbassa rasso.",
  "anya-e0201n0:3947": "612. Dhāssa ho ka. 517; rū. 488; nī. 1105.",
  "anya-e0201n0:3948": "Dvitte parassa dhāssa ho hoti.",
  "anya-e0201n0:3949": "Saddahāti, saddahati vā. Saddahāti tathāgatassa bodhiṃ. Vidahāti, nidahāti, saddahanti, vidahanti, nidahanti.",
  "anya-e0201n0:3950": "‘Mayadā sare’ti sutte ‘mayadā’ti suttavibhattiyā byañjanepi niggahītassa dattaṃ, kammaṃ saddahāti, kammaphalaṃ saddahāti, saddahanti, vatthaṃ paridahāti, paridahanti.",
  "anya-e0201n0:3951": "Kamme-sandhīyati, sandhīyanti, sandhiyyati, sandhiyyanti, vidhiyyati. Navena sukhadukkhena, porāṇaṃ apidhiyyati jā. 1.2.114.",
  "anya-e0201n0:3952": "Ṇāpimhi-nidhāpeti, nidhāpenti, nidhāpayati, nidhāpayanti.",
  "anya-e0201n0:3953": "Kamme-nidhāpīyati, nidhāpīyanti.",
  "anya-e0201n0:3954": "Eyyādimhi-saddaheyyaṃ, saddaheyyuṃ.",
  "anya-e0201n0:3955": "Īādimhi-saddahi, saddahiṃsu. Tatra bhikkhavo samādahiṃsu dī. ni. 2.332, samādahaṃsu vā.",
  "anya-e0201n0:3956": "Pā-pāne, pāti, pānti.",
  "anya-e0201n0:3957": "‘Ṭhāpānaṃ tiṭṭhapivā’ti pāssa pivo, pivati, pivanti.",
  "anya-e0201n0:3958": "Kamme-pīyati, pīyanti.",
  "anya-e0201n0:3959": "Ṇimhi-‘āssā ṇāpimhi yuka’ iti suttena ṇānubandhe āssa ante yāgamo, puttaṃ thaññaṃ pāyeti, pāyenti, pāyayati, pāyayanti.",
  "anya-e0201n0:3960": "Kamme-pāyīyati, pāyīyanti.",
  "anya-e0201n0:3961": "Ssatyādimhi-passati, passanti, pissati, pissanti.",
  "anya-e0201n0:3962_0": "Atrimā pāḷī-ayañhi te mayā’ruḷho, saro pissati lohitaṃ jā. 2.22.1968,aggodakāni pissāmi,",
  "anya-e0201n0:3962_1": "yūthassa purato vajaṃ jā. 1.8.14. Naḷena vāriṃ pissāma, na ca maṃ tvaṃ vadhissasi jā. 1.1.20.",
  "anya-e0201n0:3963_0": "Bhā-dittiyaṃ, bhāti, rattimābhāti candimā dha. pa. 387, disā bhanti virocamānā ma.",
  "anya-e0201n0:3963_1": "ni. 1.503, daddallamānā ābhanti vi. va. 738; jā. 2.22.508, paṭibhāti, paṭibhanti,",
  "anya-e0201n0:3963_2": "paṭibhātu, paṭibhantu taṃ cunda bojjhaṅgā saṃ. ni. 5.197, tisso maṃ upamāyo paṭibhaṃsu",
  "anya-e0201n0:3963_3": "ma. ni. 1.374, ratti vibhāti, vibhāyati.",
  "anya-e0201n0:3964": "Mā-māne, dvittaṃ rasso ca, mamāyati, mamāyanti. Yemaṃ kāyaṃ mamāyanti, andhā bālā puthujjanā theragā. 575.",
  "anya-e0201n0:3965_0": "Yā-gatiyaṃ, yāti, yanti, yāyati, yāyanti, yāyanta’ manuyāyanti jā. 2.22.1753, uyyāti,",
  "anya-e0201n0:3965_1": "uyyanti, niyyāti, niyyanti dhīrā lokamhā, hitvā māraṃ savāhanaṃ. Anuyāti, anuyanti,",
  "anya-e0201n0:3965_2": "anupariyāyati, anupariyāyanti.",
  "anya-e0201n0:3966": "Lā-ādāne, lāti.",
  "anya-e0201n0:3967": "Vā-gati, gandhanesu, vāti devesu uttamo dha. pa. 56, vāto vāyati, vāyanti, nibbāti, nibbanti, nibbāyati, nibbāyanti, parinibbāti, parinibbāyati.",
  "anya-e0201n0:3968": "Ṇāpimhi-nibbāpeti, nibbāpayati.",
  "anya-e0201n0:3969": "Īādimhi-parinibbāyi, parinibbāyiṃsu.",
  "anya-e0201n0:3970": "Ssatyādimhi-parinibbissati, parinibbissanti, parinibbāyissati, parinibbāyissanti.",
  "anya-e0201n0:3971": "Sā-assādana, tanukaraṇa, antakriyāsu, sāti, sāyati, sāyanti, pariyosāyanti.",
  "anya-e0201n0:3972": "Ṇāpimhi-osāpeti, pariyosāpeti, osāpayati, pariyosāpayati.",
  "anya-e0201n0:3973": "Kamme-osāpīyati, pariyosāpīyati.",
  "anya-e0201n0:3974": "Hā-cāge, pahāti, pahāyati, pahāyanti.",
  "anya-e0201n0:3975": "Kattu, kammani kyo, īñaāgamo, hiyyoti hiyyati poso jā. 1.15.348, nihiyyati tassa yaso a. ni. 4.17; jā. 1.10.60, tvaṃ eko avahiyyasi, dvittaṃ rasso ca.",
  "anya-e0201n0:3976": "613. Kavaggahānaṃ cavaggajā ka. 462-4; rū. 467-504; nī. 943-5; caṃ. 6.2.116; pā. 7.4.62.",
  "anya-e0201n0:3977": "Dvitte pubbesaṃ kavagga, hānaṃ cavagga, jā honti.",
  "anya-e0201n0:3978": "Jahāti, pajahāti, jahanti, pajahanti.",
  "anya-e0201n0:3979": "Kamme-pahīyati, pahīyanti.",
  "anya-e0201n0:3980": "Rassatte-pahiyati, pahiyanti.",
  "anya-e0201n0:3981": "Dvitte-pahiyyati, pahiyyanti, pajahīyati, pajahīyanti.",
  "anya-e0201n0:3982": "Ṇāpimhi-hāpeti, hāpenti, hāpayati, hāpayanti, jahāpeti, jahāpenti, jahāpayati, jahāpayanti.",
  "anya-e0201n0:3983": "Kamme-hāpīyati, jahāpīyati.",
  "anya-e0201n0:3984": "Īādimhi-pahāsi, pahāsuṃ, pajahi, pajahiṃsu.",
  "anya-e0201n0:3985": "614. Hāto ha ka. 480; rū. 490; nī. 961.",
  "anya-e0201n0:3986": "Hāto parassa ssa-kārassa ha hoti vā.",
  "anya-e0201n0:3987": "“Hāhisi tvaṃ jīvaloka”nti jā. 1.5.36 pāḷi, hāhiti, hāhinti, hāhati, hāhanti, jahissati, hissati, aññamaññaṃ vadhitvāna, khippaṃ hissāma jīvitaṃ jā. 2.22.673.",
  "anya-e0201n0:3988": "Nhā-soceyye, nhāti, nhāyati, nhāyanti.",
  "anya-e0201n0:3989": "Mahāvuttinā byañjanavaḍḍhane, nahāti, nahāyati, nahāyanti.",
  "anya-e0201n0:3990": "Iti bhūvādigaṇe ākārantadhāturūpaṃ.",
  "anya-e0201n0:3991": "Ivaṇṇantadhāturūpa",
  "anya-e0201n0:3992": "I-gatiyaṃ ajjhāyane ca, khi-khaye pakāsane ca, cicaye, ji-jaye, ḍī-vehāsagatiyaṃ, nī-naye, bhī-bhaye, lī-laye, sī-saye, mhi-hāse.",
  "anya-e0201n0:3993_0": "Tyādyuppatti, kattari lo, eti, enti, esi, etha, emi, ema, veti, venti, sameti, samenti,",
  "anya-e0201n0:3993_1": "abbheti, abbhenti, abhisameti, abhisamenti, aveti, aventi, samaveti, samaventi, apeti,",
  "anya-e0201n0:3993_2": "apenti, upeti, upenti, anveti, anventi, acceti, accenti, pacceti, paccenti, ajjheti,",
  "anya-e0201n0:3993_3": "ajjhenti, udeti, udenti, samudeti, samudenti, pariyeti, pariyenti, upayati, upayanti,",
  "anya-e0201n0:3993_4": "accayati, accayanti, udayati, samudayati.",
  "anya-e0201n0:3994": "Etu, sametu, entu, samentu, ehi, samehi, etha, sametha, etha byagghā nivattavho, paccupetha mahāvanaṃ jā. 1.3.66.",
  "anya-e0201n0:3995": "Mahāvuttinā idhātumhā eyyādīnaṃ ekārassa lopo, na ca apatvā dukkhassantaṃ saṃ. ni. 1.107, vissāsaṃ eyya paṇḍito, yadā te pahiṇeyyāmi, tadā eyyāsi khattiya jā. 2.22.635.",
  "anya-e0201n0:3996": "Īādimhi ‘paro kvacī’ti vibhattisaralopo, dhammaṃ abhisami, abhisamiṃsu.",
  "anya-e0201n0:3997": "‘Eontā su’nti uṃssa suṃ, abhisamesuṃ, abhisamayuṃ, abhisamayiṃsu.",
  "anya-e0201n0:3998": "Ssatyādimhi –",
  "anya-e0201n0:3999": "615. Etismā ka. 480; rū. 490; nī. 961.",
  "anya-e0201n0:4000": "‘Etī’ti dhātuniddeso tisaddo, idhātumhā parassa ssakārassa hi hoti vā.",
  "anya-e0201n0:4001_0": "Ehiti, essati. Bodhirukkhamupehiti bu. vaṃ. 2.63, nerañjaramupehiti bu. vaṃ. 2.63,",
  "anya-e0201n0:4001_1": "upessati, tadā ehinti me vasaṃ jā. 1.1.33, tato nibbānamehisi cūḷava. 382 tassuddānaṃ,",
  "anya-e0201n0:4001_2": "na punaṃ jātijaraṃ upehisi dha. pa. 238. Suttavibhattena aññadhātūhipi, kathaṃ jīvihisi",
  "anya-e0201n0:4001_3": "tvaṃ apa. thera 1.3.13, jāyihitippasādo jā. 2.17.145, paññāyihinti etā daharā jā. 2.17.197.",
  "anya-e0201n0:4002": "Ssādimhi “sace puttaṃ siṅgālānaṃ, kukkurānaṃ adāhisī”ti gavesitabbaṃ pāḷi, ‘adāhisī’ti ca adadissasetyattho.",
  "anya-e0201n0:4003": "Khi-khaye avaṇṇapakāsane ca, khayati, khayanti.",
  "anya-e0201n0:4004_0": "Khito yāgamo, vikappena yassa dvittaṃ, kappo khīyetha, vaṇṇo na khīyetha tathāgatassa",
  "anya-e0201n0:4004_1": "dī. ni. aṭṭha. 1.304, ujjhāyanti khīyanti pārā. 88, avaṇṇaṃ pakāsentīti attho. Khiyyati,",
  "anya-e0201n0:4004_2": "khiyyanti, āyu khiyyati maccānaṃ, kunnadīnaṃva odakaṃ saṃ. ni. 1.146.",
  "anya-e0201n0:4005": "Ci-caye, samucceti, samuccayati.",
  "anya-e0201n0:4006": "616. Nito cissa cho ka. 20; rū. 27; nī. 50.",
  "anya-e0201n0:4007": "Nito parassa cissa ca-kārassa cho hoti.",
  "anya-e0201n0:4008": "Nicchayati, vinicchayati, vinicchayanti, viniccheti, vinicchenti,",
  "anya-e0201n0:4009": "Kamme kyo –",
  "anya-e0201n0:4010": "617. Dīgho sarassa ka. 517; rū. 488; nī. 1105.",
  "anya-e0201n0:4011": "Sarantassa dhātussa dīgho hoti kyamhīti ikāru’kārānaṃ kyamhi vikappena dīgho.",
  "anya-e0201n0:4012": "Samuccīyati samuccīyanti, vinicchīyati, vinicchīyanti.",
  "anya-e0201n0:4013": "Ji-jaye, jeti, jenti, vijeti, vijenti, parājeti, parājenti, jayati, jayanti, vijayati, vijayanti, parājayati, parājayanti.",
  "anya-e0201n0:4014": "Kamme kyamhi dīgho, na taṃ jitaṃ sādhu jitaṃ, yaṃ jitaṃ avajīyati. Taṃ kho jitaṃ sādhu jitaṃ, yaṃ jitaṃ nāvajīyati jā. 1.1.70.",
  "anya-e0201n0:4015": "Ṇāpimhi pubbassaralopo vā, jāpeti, jāpayati. Yo na hanti na ghāteti, na jināti na jāpaye jā. 1.10.144. Jayāpeti, jayāpayati, jayāpīyati, jayāpīyanti, jayatu, jayantu.",
  "anya-e0201n0:4016": "Īādimhi-ajesi, ajesuṃ, vijesi, vijesuṃ, ajayi, ajayuṃ, ajayiṃsu, vijayi, vijayuṃ, vijayiṃsu, jessati, vijessati, parājessati, jayissati, vijayissati, parājayissati.",
  "anya-e0201n0:4017": "Ḍī-vehāsagatiyaṃ, sakuṇo ḍeti, ḍenti dī. ni. 1.215; a. ni. 4.198. Pāsaṃ oḍḍeti, oḍḍenti.",
  "anya-e0201n0:4018": "Nī-naye, neti, nenti, vineti, vinenti, nayati, nayanti, vinayati, vinayanti.",
  "anya-e0201n0:4019": "Kamme-nīyati, nīyanti.",
  "anya-e0201n0:4020": "Dvitte-niyyati, niyyanti, niyyare.",
  "anya-e0201n0:4021": "Ṇāpimhi āyādesassa rasso, nayāpeti, nayāpenti, nayāpayati, nayāpayanti.",
  "anya-e0201n0:4022": "Kamme-nayāpīyati, nayāpīyanti.",
  "anya-e0201n0:4023": "Īādimhi-nesi, nesuṃ, vinesi, vinesuṃ, ānesi, ānesuṃ, anayi, nayi, anayiṃsu, nayiṃsu, ānayi, ānayiṃsu, vinayi, vinayiṃsu.",
  "anya-e0201n0:4024": "Ssatyādimhi-nessati, nessanti, nayissati, nayissanti.",
  "anya-e0201n0:4025": "Bhī-bhaye, bheti. Mā bhetha kiṃ socatha modathavho jā. 1.12.27, vibhemi etaṃ asādhuṃ, uggatejo hi brāhmaṇo jā. 2.17.103. Bhāyati, bhāyanti.",
  "anya-e0201n0:4026": "Kārite mahāvuttinā sāgamo vā, bhīseti, bhīsayati, bhīsāpeti, bhīsāpayati. Bhikkhuṃ bhīseyya vā bhīsāpeyya vā pāci. 346-347.",
  "anya-e0201n0:4027": "Sī-saye, seti, senti, atiseti, atisenti, sayati, sayanti.",
  "anya-e0201n0:4028": "Kamme-atisīyati, atisīyanti.",
  "anya-e0201n0:4029": "Ṇāpimhi rasso, sayāpeti, sayāpayati.",
  "anya-e0201n0:4030": "Ṇimhi-sāyeti, sāyayati, sāyesuṃ dīnamānasā apa. thera 2.54.48.",
  "anya-e0201n0:4031": "Mhi-hāse, umheti, umhayati, vimheti, vimhayati, na naṃ umhayate disvā, na ca naṃ paṭinandati jā. 1.2.93.",
  "anya-e0201n0:4032": "Kamme-umhīyati, vimhīyati.",
  "anya-e0201n0:4033": "Kārite pubbassaralopo, sace maṃ nāganāsūrū, umhāyeyya pabhāvatī. Sace maṃ nāganāsūrū, pamhāyeyya pabhāvatī jā. 2.20.17.",
  "anya-e0201n0:4034": "Iti bhūvādigaṇe ivaṇṇantadhārūpaṃ.",
  "anya-e0201n0:4035": "Uvaṇṇantadhāturūpa",
  "anya-e0201n0:4036_0": "Cu-cavane, ju-sīghagamane, thu-abhitthavane, du-gatiyaṃ upatāpe ca, bhū-sattāyaṃ,",
  "anya-e0201n0:4036_1": "yu-missane gatiyañca, ru-sadde, brū-viyattiyaṃ vācāyaṃ, su-sandane janane ca, sū-pasavane,",
  "anya-e0201n0:4036_2": "hu-dāne bhakkhane pūjāyaṃ sattiyañca, hū-sattāyaṃ.",
  "anya-e0201n0:4037": "Tyādyuppatti, ‘kattari lo’ti lapaccayo, uvaṇṇassa avādeso, ‘dīgho sarassā’ti sakammikadhātūnaṃ kyamhi dīgho.",
  "anya-e0201n0:4038": "Cu-cavane, cavati, cavanti.",
  "anya-e0201n0:4039": "Ṇimhi-cāveti, cāvayati.",
  "anya-e0201n0:4040": "Ju-sīghagamane, javati, javanti.",
  "anya-e0201n0:4041": "Thu-abhitthavane, abhitthavati, abhitthavanti.",
  "anya-e0201n0:4042": "‘Bahula’nti adhikatattā kyamhi kvaci vuddhi, avādeso, abhitthavīyati, abhitthavīyanti, abhitthaviyyati, abhitthaviyyanti.",
  "anya-e0201n0:4043": "Du-upatāpe, upaddavati, upaddavanti.",
  "anya-e0201n0:4044": "Bhū-sattāyaṃ, sambhoti, sambhavati.",
  "anya-e0201n0:4045": "Yu-gatiyaṃ, yavati.",
  "anya-e0201n0:4046": "Ru-sadde, ravati, ravanti, viravati, viravanti.",
  "anya-e0201n0:4047": "Brū-viyattiyaṃ vācāyaṃ –",
  "anya-e0201n0:4048": "618. Na brūsso.",
  "anya-e0201n0:4049": "Byañjane pare brūssa o na hoti.",
  "anya-e0201n0:4050": "Brūti.",
  "anya-e0201n0:4051": "619. Brūto tissīu ka. 520; rū. 502; nī. 1033; caṃ. 6.2.34; pā. 7.3.93.",
  "anya-e0201n0:4052": "Brūto tissa ādimhi īña hoti. Īmhi pubbalopo.",
  "anya-e0201n0:4053": "Bravīti.",
  "anya-e0201n0:4054": "620. Yuvaṇṇānamiyaṅauvaṅa sare ka. 70; rū. 30; nī. 220; …miyavuvaṅa… (bahūsu).",
  "anya-e0201n0:4055": "Ivaṇṇu’vaṇṇantānaṃ dhātūnaṃ kvaci iyaṅa, uvaṅa honti sare.",
  "anya-e0201n0:4056": "Bruvanti, brunti vā. “Ajānantā no pabruntī”ti pāḷi. Brūsi, brūtha, brūmi, brūma.",
  "anya-e0201n0:4057": "621. Tyantīnaṃ ṭaṭū ka. 517; rū. 488; nī. 1105; caṃ. 1.4.13; pā. 3.4.84.",
  "anya-e0201n0:4058": "Ti, antīsu brūssa āha hoti, tesañca ṭa, ṭū honti.",
  "anya-e0201n0:4059": "So āha, te āhu.",
  "anya-e0201n0:4060_0": "Atrimā pāḷī-nibbānaṃ bhagavā āha, sabbaganthapamocanaṃ, āha tesañca yo nirodho mahāva.",
  "anya-e0201n0:4060_1": "60, yaṃ pare sukhato āhu, tadariyā āhu dukkhato. Yaṃ pare dukkhato āhu, tadariyā",
  "anya-e0201n0:4060_2": "sukhato vidū su. ni. 767. Tattha ‘āhā’ti katheti. ‘Āhū’ti kathenti.",
  "anya-e0201n0:4061": "Brūtu, brūvantu, brūhi maṅgalamuttamaṃ khu. pā. 5.2, brūtha, brūmi, brūma.",
  "anya-e0201n0:4062": "Eyyādimhi-brūssa uvaṅa hoti, bruveyya, bruveyyuṃ.",
  "anya-e0201n0:4063": "Īādimhi sare pare brūssa ottaṃ, ossa ca avādeso, abravi, abravuṃ, abraviṃsu.",
  "anya-e0201n0:4064": "Uvādese-abruvi, abruvuṃ, abruviṃsu.",
  "anya-e0201n0:4065": "Parokkhamhi –",
  "anya-e0201n0:4066": "622. Aādīsvāho brūssa ka. 475; rū. 465; nī. 956.",
  "anya-e0201n0:4067": "Aādīsu brūssa āha bhavati.",
  "anya-e0201n0:4068": "So āha, te āhu.",
  "anya-e0201n0:4069": "623. Ussaṃsvāhā vā nī. 1036.",
  "anya-e0201n0:4070": "Āhādesamhā parassa uvacanassa aṃsu hoti vā.",
  "anya-e0201n0:4071": "Te āhaṃsu, saccaṃ kirevamāhaṃsu, narā ekacciyā idha jā. 1.13.123.",
  "anya-e0201n0:4072": "Su-sandane, nadī savati, savanti, ābhavaggā savanti.",
  "anya-e0201n0:4073": "Sū-pasavane, puññaṃ pasavati cūḷava. 354, pasavanti.",
  "anya-e0201n0:4074": "Hu-pūjāyaṃ, ‘parokkhāyañcā’ti dvittaṃ, ‘kavaggahānaṃ cavaggajā’ti hassa jo, juhoti, juhonti.",
  "anya-e0201n0:4075": "Kamme-tena aggi hūyate.",
  "anya-e0201n0:4076": "Ṇimhi-juhāveti, juhāvayati.",
  "anya-e0201n0:4077": "Ṇāpimhi-juhāpeti, juhāpayati.",
  "anya-e0201n0:4078": "Hu-sattiyaṃ, pahoti, sampahoti, pahonti, sampahonti.",
  "anya-e0201n0:4079": "Hū-sattāyaṃ, hoti, honti, hotu, hontu.",
  "anya-e0201n0:4080": "Eyyādimhi- ‘yuvaṇṇānamiyaṅauvaṅa sare’ti dhātvantassa uvādeso, huveyya, huveyyuṃ.",
  "anya-e0201n0:4081_0": "Āādimhi-so ahuvā. Vaṇṇagandhaphalūpeto, amboyaṃ ahuvā pure jā. 1.2.71. Ahuvā te pure",
  "anya-e0201n0:4081_1": "sakhā saṃ. ni. 1.50, te ahuvū, tvaṃ ahuvo, tumhe ahuvattha ma. ni. 1.215, jhāyatha",
  "anya-e0201n0:4081_2": "bhikkhave mā pamādāttha, mā pacchā vippaṭisārino ahuvattha, ahuva, ahuvaṃ vā, ahuvamhā.",
  "anya-e0201n0:4081_3": "“Akaramhasa te kiccaṃ, yaṃ balaṃ ahuvamhase jā. 1.4.29. Ahuvamheva mayaṃ pubbe, na",
  "anya-e0201n0:4081_4": "nāhuvamhā”ti ma. ni. 1.180 pāḷiyo.",
  "anya-e0201n0:4082": "Īādimhi sāgamo, ahosi, pāturahosi.",
  "anya-e0201n0:4083": "Mahāvuttinā īlopo rasso ca. Ahudeva bhayaṃ ahu chambhitattaṃ. Ahudeva kukkuccaṃ, ahu vippaṭisāro pārā. 38. Ādīnavo pāturahu theragā. 269, dibbo ratho pāturahu.",
  "anya-e0201n0:4084": "624. Hūto resuṃ ka. 517; rū. 488; nī. 1105.",
  "anya-e0201n0:4085": "Hūto ñuṃvacanassa resuṃ hoti. Suttavibhattena mhāssa resumhā ca. ‘Rānubandhentasarādissā’ti dhātvantalopo.",
  "anya-e0201n0:4086": "Te pubbe ahesuṃ. Uvādese ahuvuṃ, pubbassaralope ahuṃ.",
  "anya-e0201n0:4087": "Atrimā pāḷī- sabbamhi taṃ araññamhi, yāvantettha dijā ahuṃ jā. 2.22.2425. Kūṭāgārasahassāni, sabbasoṇṇamayā ahuṃ apa. thera 1.1.407.",
  "anya-e0201n0:4088": "Ossa si, ittha, ttho. Tvaṃ ahosi, ahuvi, ahuvittha, ahuvittho.",
  "anya-e0201n0:4089_0": "Mahāvuttinā olopo rasso, mā bhoti kupitā ahu jā. 2.22.1931, māhu pacchānutāpinī saṃ.",
  "anya-e0201n0:4089_1": "ni. 1.162, ahosiṃ nu kho ahaṃ atītamaddhānaṃ, na nu kho ahosiṃ, kinnu kho ahosiṃ,",
  "anya-e0201n0:4089_2": "kathaṃ nu kho ahosiṃ saṃ. ni. 2.20; ma. ni. 1.18, ahaṃ ahuviṃ, mayaṃ ahosimhā, ahosimha",
  "anya-e0201n0:4089_3": "vā. Ahesumhā nu kho mayaṃ atītamaddhānaṃ, na nu kho ahesumhā, kinnu kho ahesumhā,",
  "anya-e0201n0:4089_4": "kathaṃ nu kho ahesumhā ma. ni. 1.407. Mayaṃ pubbe ahuvimhā, ahumhā vā. “Mayaṃ pubbe",
  "anya-e0201n0:4089_5": "dānapatino ahumhā”ti jā. 2.22.1617 pāḷi.",
  "anya-e0201n0:4090": "Rassatte-ahumha.",
  "anya-e0201n0:4091": "Mahāvuttinā mhāssa uñca. “Pañcasatā mayaṃ sabbā, tāvatiṃsupagā ahu”nti pāḷi.",
  "anya-e0201n0:4092": "Parachakke assa aṃ, ahaṃ pubbe ahuvaṃ, ahuva vā.",
  "anya-e0201n0:4093": "‘Paro kvacī’ti paralopo, ahuṃ.",
  "anya-e0201n0:4094_0": "Atrimā pāḷī- “ahaṃ kevaṭṭagāmasmiṃ, ahuṃ kevaṭṭadārako apa. thera 1.39.86, cakkavattī",
  "anya-e0201n0:4094_1": "ahuṃ rājā, jambumaṇḍassa issaro. Sattakkhattuṃ mahābrahmā, vasavattī tadā ahuṃ. Muddhābhisitto",
  "anya-e0201n0:4094_2": "khattiyo, manussādhipatī ahu”nti. Mayaṃ ahuvimhe.",
  "anya-e0201n0:4095": "Ssatyādimhi –",
  "anya-e0201n0:4096": "625. Hūssa hehehihohi ssaccādo ka. 480; rū. 490; nī. 961; ‘…ssatyādo’ (bahūsu).",
  "anya-e0201n0:4097": "Ssatyādimhi hūdhātussa he ca hohi ca hohi ca honti.",
  "anya-e0201n0:4098": "Hessati, hessanti, hehissati, hehissanti, hohissati, hohissanti. Buddho hessaṃ sadevake bu. vaṃ. 2.55, anāgatamhi addhāne, hessāma sammukhā imaṃ bu. vaṃ. 2.74.",
  "anya-e0201n0:4099": "626. Dakkha sakkha hehi hohīhi lopo ka. 480; rū. 490; nī. 961; ‘dakkhā hehihohilopo’ (bahūsu).",
  "anya-e0201n0:4100": "Etehi ādesehi ssassa lopo hoti vā. Suttavibhattena aññehipi ssalopo.",
  "anya-e0201n0:4101": "Sakkhisi tvaṃ kuṇḍalini, maññisi khattabandhuni jā. 2.17.14. Na hi sakkhinti chettuṃ su. ni. 28, adhammo haññiti dhammamajja jā. 1.11.31, brahmadatto palāyiti iccādi.",
  "anya-e0201n0:4102": "Hehiti, hehinti, hohiti, hohinti.",
  "anya-e0201n0:4103_0": "Atrimā pāḷī-piyo ca me hehiti mālabhārī, ahañca naṃ mālinī ajjhupessaṃ jā. 1.15.197,",
  "anya-e0201n0:4103_1": "tilodano hehiti sādhupakko jā. 1.8.2. Doso pemañca hehiti theragā. 719. Mama tvaṃ",
  "anya-e0201n0:4103_2": "hehisi bhariyā jā. 1.14.27. Tato sukhī hohisi vītarāgo. Khippaṃ hohisi anāsavo dī. ni. 2.207 iccādi.",
  "anya-e0201n0:4104": "Iti bhūvādigaṇe uvaṇṇantadhāturūpaṃ.",
  "anya-e0201n0:4105": "Edantadhāturūpa",
  "anya-e0201n0:4106_0": "E-āgatiyaṃ gatiyañca, ke-sadde, khe-khādanu’paṭṭhānesu, ge-sadde, apapubba ce-pūjāyaṃ,",
  "anya-e0201n0:4106_1": "jhe-cintāyaṃ dāha’jjhānesu ca, te-pālane, the-sadda, saṅghātesu, de-suddhi, niddāsu,",
  "anya-e0201n0:4106_2": "pe-vuddhiyaṃ, bhe-bhaye, le-chedane, ve-gatiyaṃ tantasantāne ca, se-antakriyāyaṃ,",
  "anya-e0201n0:4106_3": "hare-lajjāyaṃ, gile-kilamane, pale-gatiyaṃ, mile-hāniyaṃ.",
  "anya-e0201n0:4107_0": "Ṇānubandhapaccayena vinā yesaṃ dhātūnaṃ āyādeso labbhati, te edantā nāma. Mahāvuttinā",
  "anya-e0201n0:4107_1": "yalope sati ādantehi samānarūpaṃ, ādantānañca yāgame sati edantehi samānarūpaṃ, tasmā",
  "anya-e0201n0:4107_2": "ādanta, edantā yebhuyyena samānarūpā bhavanti.",
  "anya-e0201n0:4108_0": "Mahāvuttinā edantānaṃ tyādīsu tabbādīsu ca āyādeso, kvaci yalopo, e-āgatiyaṃ. Ayaṃ",
  "anya-e0201n0:4108_1": "so sārathī eti jā. 2.22.51, sace enti manussattaṃ saṃ. ni. 1.49, lakkhaṇaṃ passa",
  "anya-e0201n0:4108_2": "āyantaṃ, migasaṅghapurakkhataṃ jā. 1.1.11, yoga’māyanti maccuno saṃ. ni. 1.20, āyāmāvuso",
  "anya-e0201n0:4108_3": "pārā. 228, āyāmānanda dī. ni. 2.186; pārā. 22; ma. ni. 1.273.",
  "anya-e0201n0:4109": "Ettha edhātu āgaccha, gacchāmāti atthadvayaṃ vadati, yādhātuvasena āgaccha, yāmātipi atthaṃ vadanti.",
  "anya-e0201n0:4110": "E-vuddhiyaṃ vā, “kāyo, apāyo, upāyo, samudāyo”tiādīsu –",
  "anya-e0201n0:4111_0": "Kucchitā dhammā āyanti vaḍḍhanti etthāti kāyo, ‘āyo’ti vuccati vaḍḍhi, tato apeto",
  "anya-e0201n0:4111_1": "apāyo, tena upeto upāyo, avayavadhammā samudenti etthāti samudāyo, paribyattaṃ āyanti etenāti pariyāyo.",
  "anya-e0201n0:4112": "Ke-sadde, kāyati.",
  "anya-e0201n0:4113": "Kamme-kiyyati.",
  "anya-e0201n0:4114": "Khe-khādane, tiṇaṃ khāyati, vikkhāyati, undurā khāyanti, vikkhāyanti.",
  "anya-e0201n0:4115": "Khe-upaṭṭhāne, khāyati, pakkhāyati, alakkhī viya khāyati.",
  "anya-e0201n0:4116": "Ge-sadde, gāyati, gāyanti.",
  "anya-e0201n0:4117": "Apapubba ce-pūjāyaṃ, apacāyati, ye vuddha’mapacāyanti jā. 1.1.37.",
  "anya-e0201n0:4118": "Jhe-cintāyaṃ, jhāyati, jhāyanti, pajjhāyati, pajjhāyanti, abhijjhāyati, abhijjhāyanti.",
  "anya-e0201n0:4119": "Jhe-olokane, nijjhāyati, nijjhāyanti, upanijjhāyati, upanijjhāyanti, ujjhāyati, ujjhāyanti.",
  "anya-e0201n0:4120": "Jhe-dayhane, padīpo jhāyati, parijjhāyati.",
  "anya-e0201n0:4121": "Kamme-jhāyīyati.",
  "anya-e0201n0:4122": "Ṇāpimhi yalopo, kaṭṭhaṃ jhāpeti, jhāpenti, jhāpayati, jhāpayanti.",
  "anya-e0201n0:4123": "Jhe-ajjhayane saṃpubbo, mahāvuttinā niggahītassa jādeso, sajjhāyati, sajjhāyanti, mantaṃ sajjhāyati.",
  "anya-e0201n0:4124": "Te-pālane, tāyati, tāyanti.",
  "anya-e0201n0:4125": "The-sadda, saṅghātesu, thāyati.",
  "anya-e0201n0:4126": "De-suddhiyaṃ, vodāyati, vodāyanti.",
  "anya-e0201n0:4127": "De-soppane, niddāyati, niddāyanti.",
  "anya-e0201n0:4128": "Pe-vuddhiyaṃ, appāyati, appāyanti.",
  "anya-e0201n0:4129_0": "Bhe-bhaye, bhāyati, bhāyanti, sabbe bhāyanti maccuno dha. pa. 129, bhāyasi, sace",
  "anya-e0201n0:4129_1": "bhāyatha dukkhassa udā. 44, kinnu kho ahaṃ tassa sukhassa bhāyāmi ma. ni. 1.381,",
  "anya-e0201n0:4129_2": "nataṃ bhāyāmi āvuso, bhāyāma apa. therī. 2.2.458.",
  "anya-e0201n0:4130": "Ṇāpimhi-bhayāpeti, bhāyāpeti, bhāyāpayati.",
  "anya-e0201n0:4131": "Īādimhi-mā bhāyi, mā soci dī. ni. 2.207, mā cintayi.",
  "anya-e0201n0:4132": "Ssatyādimhi-bhāyissati, bhāyissanti.",
  "anya-e0201n0:4133": "Le-chedane, tiṇaṃ lāyati, sāliṃ lāyati, lāyanti.",
  "anya-e0201n0:4134": "Ve-gatiyaṃ, vāto vāyati, vātā vāyanti.",
  "anya-e0201n0:4135": "Ve-tantasantāne, tantaṃ vāyati, vāyanti.",
  "anya-e0201n0:4136": "Kamme-vāyīyati, pubbalope vīyati, viyyati.",
  "anya-e0201n0:4137": "Ṇāpimhi-cīvaraṃ vāyāpeti pārā. 638, vāyāpenti.",
  "anya-e0201n0:4138": "Se-antakriyāyaṃ, osāyati, pariyosāyati, ajjhosāyati.",
  "anya-e0201n0:4139": "Kamme-pariyosīyati.",
  "anya-e0201n0:4140": "Ṇāpimhi-pariyosāpeti.",
  "anya-e0201n0:4141": "627. Ṇiṇāpīnaṃ tesu.",
  "anya-e0201n0:4142": "Ṇi, ṇāpīnaṃ lopo hoti tesuṇi, ṇāpīsu paresu.",
  "anya-e0201n0:4143": "Bhikkhu attanā vippakataṃ kuṭiṃ parehi pariyosāpeti pārā. 363. Ettha akammakattā dhātussa ‘kuṭi’nti ca ‘parehī’ti ca dve kammāni dvikkhattuṃ pavattehi kāritehi sijjhanti.",
  "anya-e0201n0:4144": "Anekassaraedantampi kiñci idha vuccati.",
  "anya-e0201n0:4145": "Hare-lajjāyaṃ, harāyati, harāyanti, aṭṭiyāmi harāyāmi saṃ. ni. 1.165, harāyāma, harāyatīti hirī, mahāvuttinā upantassa ittaṃ.",
  "anya-e0201n0:4146": "Gile-rujjane, gilāyati, piṭṭhi me āgilāyati cūḷava. 345; dī. ni. 3.300, gilāyanti.",
  "anya-e0201n0:4147": "Pale-gatiyaṃ, palāyati, palāyanti.",
  "anya-e0201n0:4148": "Mile-hāniyaṃ, milāyati, milāyanti.",
  "anya-e0201n0:4149": "“Jhānaṃ, ujjhānaṃ, nijjhānaṃ, tāṇaṃ, parittāṇaṃ, vodānaṃ, niddānaṃ, gilāno, palāto, milātanti”ādīsu yalopo.",
  "anya-e0201n0:4150": "Iti bhūvādigaṇe edantadhāturūpaṃ.",
  "anya-e0201n0:4151": "Bhūvādigaṇe sarantadhātūnaṃ tyādyantarūpāni niṭṭhitāni.",
  "anya-e0201n0:4152": "Byañjanantadhātu",
  "anya-e0201n0:4153": "Avuddhikarūpa",
  "anya-e0201n0:4154": "Tudādigaṇa",
  "anya-e0201n0:4155": "Atha byañjanantadhāturūpāni vuccante. Tāni ca avuddhika, savuddhikavasena duvidhāni honti. Tattha avuddhikāni tāva vuccante.",
  "anya-e0201n0:4156": "Khipa, guha, tuda, disa, pisa, phusa, likha, vadhādi.",
  "anya-e0201n0:4157": "Idha dhātūnaṃ antassaro uccāraṇattho, so rūpavidhāne nappayujjate.",
  "anya-e0201n0:4158": "628. Tudādīhi ko ka. 445; rū. 433; nī. 925; caṃ. 1.1.92; pā. 3.1.77.",
  "anya-e0201n0:4159": "Tudādīhi kānubandho apaccayo hoti. Kānubandho avuddhidīpanattho.",
  "anya-e0201n0:4160": "Khipa-khipane, khipati, pakkhipati, ukkhipati, okkhipati, nikkhipati, vikkhipati, paṭikkhipati, saṃkhipati.",
  "anya-e0201n0:4161": "Kamme-khipīyati.",
  "anya-e0201n0:4162": "Kārite-khipeti, khipayati, khipāpeti, khipāpayati, khepeti, khepayati vā, udakaṃ khepeti, taṇhaṃ khepeti, khayāpetīti attho.",
  "anya-e0201n0:4163": "Guha-saṃvaraṇe, guhati, nigguhati.",
  "anya-e0201n0:4164": "Kamme-guhiyati.",
  "anya-e0201n0:4165": "Kārite gussa dīgho, gūheti, gūhayati, gūhāpeti, gūhāpayati.",
  "anya-e0201n0:4166": "Kamme-gūhāpīyati.",
  "anya-e0201n0:4167": "Ghaṭa-cetāyaṃ, ghaṭati.",
  "anya-e0201n0:4168": "Kamme-ghaṭīyati.",
  "anya-e0201n0:4169": "Kārite-ghaṭeti, ghaṭayati, ghaṭāpeti, ghaṭāpayati.",
  "anya-e0201n0:4170": "Tuda-byadhane, byadhanaṃ vijjhanaṃ, tudati, vitudati.",
  "anya-e0201n0:4171": "Assa ette-tudeti, tudenti.",
  "anya-e0201n0:4172": "Kamme-tudīyati.",
  "anya-e0201n0:4173": "‘Tavaggavaraṇānaṃ ye cavaggabayañā’ti dassa jattaṃ. ‘Vaggalasehi te’ti yassa pubbarūpattaṃ, tujjati.",
  "anya-e0201n0:4174": "Kārite-tudeti, tudayati, tudāpeti, tudāpayati.",
  "anya-e0201n0:4175": "Disī-uddisane, uddisanaṃ sarūpato kathanaṃ. Uddisati, pātimokkhaṃ uddisanti mahāva. 152, niddisati, niddisanti, apadisati, apadisanti.",
  "anya-e0201n0:4176": "Kamme-uddisīyati, uddisīyanti.",
  "anya-e0201n0:4177": "Kārite-ācariyo sissaṃ pāḷidhammaṃ uddisāpeti, uddisāpayati, vācetīti attho. Pāṭhesu pana sadvayampi dissati.",
  "anya-e0201n0:4178": "Nuda-khipane, nudati, panudati, vinodeti, paṭivinodeti vā.",
  "anya-e0201n0:4179": "Kamme-panudīyati, panujjati.",
  "anya-e0201n0:4180": "Kārite-panudeti, panudayati, panudāpeti, panudāpayati.",
  "anya-e0201n0:4181": "Pisa-saṃcuṇṇe, pisati.",
  "anya-e0201n0:4182": "Kamme-pisīyati.",
  "anya-e0201n0:4183": "Kārite-piseti, pisayati, pisāpeti, pisāpayati.",
  "anya-e0201n0:4184": "Phusa-samphasse pattiyañca, phusati, phusanti dhīrā nibbānaṃ dha. pa. 23, vajjaṃ naṃ phuseyya pārā. 409; cūḷava. 344.",
  "anya-e0201n0:4185": "Kamme-phusīyati.",
  "anya-e0201n0:4186": "Kārite-phuseti, phusayati, phusāpeti, phusāpayati.",
  "anya-e0201n0:4187": "Likha-lekhane, likhati, sallikhati, vilikhati.",
  "anya-e0201n0:4188": "Kārite-likheti, sallikheti, vilikheti.",
  "anya-e0201n0:4189": "Vadha-hiṃsāyaṃ, vadhati, vadheti.",
  "anya-e0201n0:4190": "Kamme-vadhīyati.",
  "anya-e0201n0:4191": "Yamhi dhassa jhattaṃ, yassa pubbarūpaṃ. ‘Catutthadutiyesvesaṃ tatiyapaṭhamā’ti jhassa tatiyajattaṃ, vajjhati, vajjhanti, vajjhare. Ime sattā haññantu vā vajjhantu vā ma. ni. 1.60.",
  "anya-e0201n0:4192": "Kārite-vadheti, vadhayati, vadhāpeti, vadhāpayati, sāmiko purisaṃ maggaṃ gameti, gamayati, gamāpeti, gamāpayati iccādīnipi idha vattabbāni.",
  "anya-e0201n0:4193": "Iti tudādigaṇo.",
  "anya-e0201n0:4194": "Savuddhikarūpa",
  "anya-e0201n0:4195": "Atha savuddhikarūpāni vuccante.",
  "anya-e0201n0:4196_0": "Asa-bhuvi, āsa-nivāse upavesane ca, isu-icchā, kantīsu, kamu-padagamane, kusa-akkose,",
  "anya-e0201n0:4196_1": "gamu-gatimhi, jaravayohānimhi, jana-janane, mara-pāṇacāge, yamu-uparame, ruda-assuvimocane",
  "anya-e0201n0:4196_2": "kandane ca, ruha-janane, labha-lābhe, vaca, vada-viyattiyaṃ vācāyaṃ, vida-ñāṇe, vasa-nivāse,",
  "anya-e0201n0:4196_3": "visapavesane, sada-gatyā’vasāne, hana-hiṃsāyaṃ, haraharaṇe.",
  "anya-e0201n0:4197": "Tyādyuppatti, kattari lo, asa-bhuvi, sattāyanti attho.",
  "anya-e0201n0:4198": "629. Tassa tho ka. 494; rū. 495, 500; nī. 989, 991.",
  "anya-e0201n0:4199": "Atthito parassati, tūnaṃ tassa tho hoti.",
  "anya-e0201n0:4200": "‘Pararūpamayakāre byañjane’ti suttena byañjane pare dhātvantassa pararūpattaṃ, ‘catutthadutiyesvesaṃ tatiyapaṭhamā’ti suttena pararūpassa dutiyassa paṭhamattaṃ.",
  "anya-e0201n0:4201": "Dhanaṃ me atthi.",
  "anya-e0201n0:4202_0": "Ettha ca “atthi tvaṃ etarahi, na tvaṃ natthi, atthi ahaṃ etarahi, nāhaṃ natthi, puttā",
  "anya-e0201n0:4202_1": "matthi dhanā matthi dha. pa. 62, atthi imasmiṃ kāye kesā”ti khu. pā. 3.dvitiṃsākāra",
  "anya-e0201n0:4202_2": "ādīsu atthisaddo ākhyātapaṭirūpako kattuvācako nipāto.",
  "anya-e0201n0:4203_0": "“Atthīti kho kaccāyana ayameko anto, natthīti dutiyo anto”ti saṃ. ni. 2.15 ca “atthipaccayo,",
  "anya-e0201n0:4203_1": "natthipaccayo”ti paṭṭhā. 1.1.paccayuddesa ca evamādīsu nāmapaṭirūpako. Tathā natthisaddo.",
  "anya-e0201n0:4204": "Tumhi-vipassissa ca namatthu dī. ni. 3.287, namo te buddha vīratthu saṃ. ni. 1.90, ettha ca “dhiratthumaṃ pūtikāya”nti ādīsu atthusaddo nipāto.",
  "anya-e0201n0:4205": "630. Ntamānantantiyiyuṃsvādilopo ka. 494-5; rū. 496; nī. 1019; ‘ntamānānti…’ (bahūsu).",
  "anya-e0201n0:4206": "Nta, māna, anti, antu, iyā, iyuṃsu atthissa ādilopo hoti.",
  "anya-e0201n0:4207": "Santi, santu.",
  "anya-e0201n0:4208": "631. Sihīsvaṭa ka. 506; rū. 497; nī. 992.",
  "anya-e0201n0:4209": "Atthissa aṭa hoti si, hīsu.",
  "anya-e0201n0:4210_0": "Manussosi mahāva. 126, purisosi mahāva. 126. Himhi dīgho, tvaṃ paṇḍito āhi, bhavāhīti",
  "anya-e0201n0:4210_1": "attho. Tavibhattīsu dhātvantassa pararūpaṃ, tumhe attha, kaccittha parisuddhā pārā.",
  "anya-e0201n0:4210_2": "233. Tvādimhi-mā pamādattha ma. ni. 1.88, 215, tumhe samaggā attha.",
  "anya-e0201n0:4211": "632. Mimānaṃ vā mhimhā ca ka. 492; rū. 499; nī. 987; ‘sīhisvaṭa’ (bahūsu).",
  "anya-e0201n0:4212": "Atthito paresaṃ mi, mānaṃ mhi, mhā honti vā, atthissa ca aṭa hoti.",
  "anya-e0201n0:4213": "Ahaṃ pasannomhi, mayaṃ pasannāmha.",
  "anya-e0201n0:4214": "Tvādimhi-ahaṃ iminā puññena anāgate paññavā amhi, mayaṃ paññavanto amha.",
  "anya-e0201n0:4215": "633. Esu sa ka. 492; rū. 499; nī. 987.",
  "anya-e0201n0:4216": "Etesu mi, mesu atthissa sassa so hoti. Pararūpanisedhanatthamidaṃ suttaṃ.",
  "anya-e0201n0:4217": "Ahaṃ paṇḍito asmi, mayaṃ paṇḍitā asma.",
  "anya-e0201n0:4218": "Tvādimhi-ahaṃ anāgate paññavā asmi, mayaṃ paññavanto asma.",
  "anya-e0201n0:4219": "Eyyādimhi –",
  "anya-e0201n0:4220": "634. Atthiteyyādichannaṃ sa su sasi satha saṃsāma ka. 571, 517; rū. 624, 488; nī. 830, 1105; ‘atthiteyyādicchannaṃ sasusasatha saṃ sāma’ (bahūsu).",
  "anya-e0201n0:4221": "‘Atthī’ti dhātuniddeso ti-kāro, atthito paresaṃ eyyādīnaṃ channaṃ sādayo honti.",
  "anya-e0201n0:4222": "Evamassa vacanīyo pārā. 411, evamassu vacanīyā pārā 418, tvaṃ assasi, tumhe assatha, ahaṃ assaṃ, mayaṃ assāma.",
  "anya-e0201n0:4223_0": "Assunipātopi bahuṃ dissati, tayassu dhammā jahitā bhavanti khu. pā. 6.10, kenassu",
  "anya-e0201n0:4223_1": "taratī oghaṃ, kenassu tarati aṇṇavaṃ saṃ. ni. 1.246. “Kiṃsu chetvā sukhaṃ seti, kiṃsu",
  "anya-e0201n0:4223_2": "chetvā na socatī”ti saṃ. ni. 1.71 ettha niggahītamhā saṃyogādilopo.",
  "anya-e0201n0:4224": "635. Ādidvinnamiyāmiyuṃ ka. 517; rū. 488; nī. 993; ‘…miyā iyuṃ’ (bahūsu).",
  "anya-e0201n0:4225": "Atthito eyyādīsu ādimhi dvinnaṃ iyā, iyuṃ honti. ‘Ntamānantantiyiyuṃsū…’tiādilopo.",
  "anya-e0201n0:4226": "So siyā, te siyuṃ, ete dve nipātāpi honti. “Vedanākkhandho siyā kusalo, siyā akusalo, siyā abyākato”ti vibha. 152 ādīsu ekaccoti attho.",
  "anya-e0201n0:4227": "“Siyā kusalaṃ dhammaṃ paṭicca kusalo dhammo uppajjeyya hetupaccayā”ti paṭṭhā. 1.1.35-38 ādīsu kinnūti attho.",
  "anya-e0201n0:4228": "“Dvādasākusalā siyu”nti abhidhammatthasaṅgaha 2 ādīsu bhavantīti attho.",
  "anya-e0201n0:4229_0": "Mahāvuttinā eyyuṃ, eyyamiccetesaṃ iyaṃsu, iyaṃ honti, ādilopo, siyaṃsu dve bhikkhū",
  "anya-e0201n0:4229_1": "abhidhamme nānāvādā ma. ni. 3.35, evaṃrūpo siyaṃ ahaṃ anāgatamaddhānaṃ, evaṃvedano",
  "anya-e0201n0:4229_2": "siyaṃ, evaṃsañño siyaṃ ma. ni. 3.274.",
  "anya-e0201n0:4230": "Ajjattanimhi –",
  "anya-e0201n0:4231": "636. Īādo dīgho ka. 517; rū. 488; nī. 1001.",
  "anya-e0201n0:4232": "Atthissa dīgho hoti īādīsu.",
  "anya-e0201n0:4233": "So āsi, te āsuṃ, āsiṃsu, tvaṃ āsi, tumhe āsittha, ahaṃ āsiṃ. Tatrāpāsiṃ evaṃvaṇṇo dī. ni. 1.245; ma. ni. 1.68. Mayaṃ āsimha, āsimhā.",
  "anya-e0201n0:4234": "637. Aāssādīsu ka. 507; rū. 501; nī. 1020; caṃ. 5.4.79; pā. 2.4.52.",
  "anya-e0201n0:4235_0": "Aādiparokkhāyañca āādihiyyattaniyañca ssādīsu bhavissanti, kālātipattīsu ca atthissa",
  "anya-e0201n0:4235_1": "bhū hoti. Idañca suttaṃ atthissa etāsaṃ vibhattīnampi sādhāraṇakaraṇatthaṃ. Rūpampi bhūrūpameva.",
  "anya-e0201n0:4236": "So babhūva, te babhūvu, so abhavā, te abhavū, so bhavissati, te bhavissanti, so abhavissā, te abhavissaṃsu iccādi.",
  "anya-e0201n0:4237": "638. Atyādintesvatthissa bhū ka. 517; rū. 500; nī. 1020; caṃ. 5.4.79; pā. 2.4.52.",
  "anya-e0201n0:4238_0": "Tyādivajjitesu ntavajjitesu ca paccayesu atthissa bhū hoti. Etena tyādi, tvādi, eyyādi,",
  "anya-e0201n0:4238_1": "īādisaṅkhātāsu catūsu vibhattīsu ntapaccaye ca atthissa bhūādeso natthi, sesāsu catūsu",
  "anya-e0201n0:4238_2": "vibhattīsu ca ntavajjitesu tabbādīsu ca atthissa bhūādeso labbhatīti veditabbo.",
  "anya-e0201n0:4239": "Āsa-upavesane. Guruṃ upāsati, payirupāsati, upāsanti, payirupāsanti.",
  "anya-e0201n0:4240": "Kamme-upāsīyati, payirupāsīyati.",
  "anya-e0201n0:4241": "Kārite-mātā puttaṃ guruṃ upāseti, payirupāseti, upāsayati, payirupāsayati.",
  "anya-e0201n0:4242": "Īādimhi-upāsi, payirupāsi, upāsiṃsu, payirupāsiṃsu, upāsuṃ, payirupāsuṃ.",
  "anya-e0201n0:4243": "Āsa-nivāse.",
  "anya-e0201n0:4244": "639. Gamayamisāsadisānaṃ vā cchaṅa ka. 476, 522; rū. 442, 476; nī. 957, 1035.",
  "anya-e0201n0:4245": "Gamu, yamu, isu, āsa, disānaṃ anto byañjano ṅānubandho ccho hoti vā nta, māna, tyādīsu.",
  "anya-e0201n0:4246": "Gacchanto, niyacchanto, icchanto, acchanto, dicchantoti iminā tyādīsu āsassa ccho, acchati, acchanti, so acchi, te acchiṃsu.",
  "anya-e0201n0:4247": "Isu-esanāyaṃ.",
  "anya-e0201n0:4248": "640. Lahussupantassa ka. 485; rū. 434; nī. 975; caṃ. 6.1.105-106 …pe… 7.3.77-78.",
  "anya-e0201n0:4249": "Antassa samīpe pavattatīti upanto, byañjanantadhātūnaṃ pubbassaro ‘upanto’ti vuccati, lahubhūtassa upantabhūtassa ca ivaṇṇu’vaṇṇassa e, ovuddhī honti.",
  "anya-e0201n0:4250": "Ira-kampane, erati, modati.",
  "anya-e0201n0:4251": "Lahussāti kiṃ? Jīvati, dhūpati, ikkhati, sukkhati.",
  "anya-e0201n0:4252": "Upantassāti kiṃ? Siñcati, bhuñjati, niggahītāgamena byavahitattā upanto na hoti.",
  "anya-e0201n0:4253": "Ivaṇṇuvaṇṇassātvevaṃ? Pacati, vadati.",
  "anya-e0201n0:4254": "Iminā issa evuddhi hoti, esati, anvesati, pariyesati.",
  "anya-e0201n0:4255": "Adhipubbo isu-āyācane, ajjhesati.",
  "anya-e0201n0:4256": "Kamme-esīyati, pariyesīyati, anvesīyati, ajjhesīyati.",
  "anya-e0201n0:4257": "Kārite-eseti, esayati, esāpeti, esāpayati.",
  "anya-e0201n0:4258": "Isu-icchāyaṃ, cchādeso, icchati, icchanti, sampaṭicchati, sampaṭicchanti.",
  "anya-e0201n0:4259": "Kamme-icchīyati.",
  "anya-e0201n0:4260": "Kārite-icchāpeti, icchāpayati, sampaṭicchāpeti, sampaṭicchāpayati.",
  "anya-e0201n0:4261": "Kamme-icchāpīyati, icchāpayīyati, so icchi, te icchiṃsu, icchissati, icchissanti.",
  "anya-e0201n0:4262": "Kamu-vijjhane, gambhīresu ṭhānesu ñāṇaṃ kamati, na satthaṃ kamati, na visaṃ kamati, na aggi kamati a. ni. 8.1, na vijjhatīti attho.",
  "anya-e0201n0:4263": "Kamu-padagamane, pakkamati, apakkamati, upakkamati, vikkamati, abhikkamati, paṭikkamati, atikkamati, saṅkamati, okkamati.",
  "anya-e0201n0:4264": "641. Nito kamassa ka. 20; rū. 27; nī. 50.",
  "anya-e0201n0:4265": "Nimhā parassa kamassa kassa kho hoti. ‘Ādissā’ti saṅketattā kassāti ñāyati.",
  "anya-e0201n0:4266": "Nikkhamati, nikkhamanti.",
  "anya-e0201n0:4267": "Kārite –",
  "anya-e0201n0:4268": "642. Assā ṇānubandhe ka. 483; rū. 527; nī. 973.",
  "anya-e0201n0:4269": "Byañjanantassa dhātussa ādimhi a-kārassa āvuddhi hoti ṇānubandhe paccaye. ‘Bahula’nti adhikatattā ṇāpimhi āvuddhi natthi.",
  "anya-e0201n0:4270": "Pakkāmeti, pakkāmayati, nikkhāmeti, nikkhāmayati, nikkhamāpeti, nikkhamāpayati.",
  "anya-e0201n0:4271_0": "Īādimhi mahāvuttinā ādidīgho vā hoti, so pakkami, pakkāmi, idaṃ vatvāna pakkāmi,",
  "anya-e0201n0:4271_1": "maddī sabbaṅgasobhaṇā jā. 2.22.1857, pakkamuṃ, pakkāmuṃ, sammodamānā pakkāmuṃ, aññamaññaṃ",
  "anya-e0201n0:4271_2": "piyaṃ vadā jā. 2.22.1868, pakkamiṃsu, pakkāmiṃsu, pakkamaṃsu, pakkāmaṃsu, pakkamissati,",
  "anya-e0201n0:4271_3": "pakkamissanti, pakkamissare.",
  "anya-e0201n0:4272_0": "Āpubbo kusa-akkose, lahupantattā vuddhi, akkosati, akkosanti. Papubbo āmantane, pakkosati,",
  "anya-e0201n0:4272_1": "pakkosanti. Vipubbo uccasadde, vikkosati, vikkosanti. Paṭipubbo nīvāraṇe, paṭikkosati, paṭikkosanti.",
  "anya-e0201n0:4273": "Īādimhi –",
  "anya-e0201n0:4274": "643. Kusaruhīssacchi ka. 498; rū. 480; nī. 1114; ‘kusaruhehīssa chi’ (bahūsu).",
  "anya-e0201n0:4275": "Kusato ruhato ca parassa īssa cchi hoti.",
  "anya-e0201n0:4276": "Akkocchi maṃ avadhi maṃ dha. pa. 3-4, idañca rūpaṃ kudha, kupadhātūhipi sādhenti, evaṃ sati “akkocchi me”ti pāṭho siyā. Akkosi, akkosiṃsu.",
  "anya-e0201n0:4277_0": "Gamu gatimhi, kattari lo, ‘ūlasse’ti lassa ettaṃ, gameti, gamenti. Avapubbo ñāṇe,",
  "anya-e0201n0:4277_1": "avagameti, avagamenti, adhipubbo ñāṇe lābhe ca, adhigameti, adhigamenti. Vipubbo",
  "anya-e0201n0:4277_2": "vigame, vigameti, vigamenti.",
  "anya-e0201n0:4278": "Kamme-gamīyati, gamiyati, gamiyyati.",
  "anya-e0201n0:4279": "Pubbarūpatte-gammati, gammanti, adhigammati, adhigammanti, adhigammare, adhigammate, adhigammante, adhigammare.",
  "anya-e0201n0:4280": "Kārite vuddhi natthi, gameti, gamayati, gamāpeti, gamāpayati.",
  "anya-e0201n0:4281": "Kamme-gamayīyati, gamayīyanti, gamāpīyati, gamāpīyanti.",
  "anya-e0201n0:4282_0": "Hiyyattanimhi-so agamā, gamā, te agamū, gamū, tvaṃ agamo, agama, agami, tumhe agamuttha,",
  "anya-e0201n0:4282_1": "ahaṃ agamiṃ, gamiṃ, mayaṃ agamamhā, gamamhā, agamumhā, gamumhā, so agamattha, te",
  "anya-e0201n0:4282_2": "agamatthuṃ, tvaṃ agamase, tumhe agamavhaṃ, ahaṃ agamaṃ, mayaṃ agamamhase.",
  "anya-e0201n0:4283": "Ajjhattanimhi īādīsu ikārāgamo, so agamī, gamī.",
  "anya-e0201n0:4284": "Rassatte-agami, gami.",
  "anya-e0201n0:4285": "Mahāvuttinā ākārena saha sāgamo, so agamāsi, gāmaṃ agamāsi, nagaraṃ agamāsi.",
  "anya-e0201n0:4286": "‘Eyyāthasse’iccādinā īssa ttho, so gāmaṃ agamittho, gamittho, te agamuṃ, gamuṃ.",
  "anya-e0201n0:4287": "‘Uṃssiṃsvaṃsū’ti iṃsu, aṃsu, te agamiṃsu, gamiṃsu, agamaṃsu, gamaṃsu, tvaṃ agamo, gamo.",
  "anya-e0201n0:4288": "‘Ossa a i ttha ttho’ ‘sī’ti suttāni, tvaṃ agama, gama, agami, gami, agamittha, gamittha, agamittho, gamittho, agamāsi, gamāsi, tumhe agamittha.",
  "anya-e0201n0:4289": "‘Mhātthānamuu’iti uttaṃ, tumhe agamuttha, gamuttha, ahaṃ agamiṃ, gamiṃ, agamāsiṃ, gamāsiṃ, mayaṃ agamimhā, gamimhā.",
  "anya-e0201n0:4290": "Rassatte-agamimha, gamimha, agamumhā, gamumhā, agamumha, gamumha, agamāsimhā, gamāsimhā, agamāsimha, gamāsimha.",
  "anya-e0201n0:4291": "Parachakke-so agamā, gamā.",
  "anya-e0201n0:4292": "Rassatte-agama, gama.",
  "anya-e0201n0:4293": "‘Eyyāthasse’iccādinā tthatte-so agamittha, gamittha, te agamū, gamū.",
  "anya-e0201n0:4294": "Rassatte-agamu, gamu, tvaṃ agamise, gamise, tumhe agamivhaṃ, gamivhaṃ, ahaṃ agama, gama, agamaṃ, gamaṃ vā, agamimhe, gamimhe.",
  "anya-e0201n0:4295": "Kamme-agamīyi, agammi, agamīyittho, agammittho, agamīyuṃ, gamīyuṃ, agamīyiṃsu, gamīyiṃsu, agammuṃ, gammuṃ, agammiṃsu, gammiṃsu.",
  "anya-e0201n0:4296": "Parachakke-agamīyittha, gamīyittha, agammittha, gammittha.",
  "anya-e0201n0:4297": "Kārite-agamāpayi, gamāpayi, agamāpesi, gamāpesi, agamāpayuṃ, gamāpayuṃ, agamāpayiṃsu, gamāpayiṃsu.",
  "anya-e0201n0:4298": "644. Gamissa ka. 517; rū. 488; nī. 1105.",
  "anya-e0201n0:4299": "Āādimhi īādimhi ca gamissa massa ā hoti. Saralopo.",
  "anya-e0201n0:4300": "So agā, te agū, tvaṃ ago, tumhe aguttha, ahaṃ agaṃ, mayaṃ agumhā.",
  "anya-e0201n0:4301": "Īādimhi īsaralopo, agā devāna santike jā. 1.14.205, vāyaso anupariyagā su. ni. 449.",
  "anya-e0201n0:4302": "Āpubbo āgamane, anavhito tato āgā jā. 1.5.21, sopā’gā samitiṃ vanaṃ dī. ni. 2.335.",
  "anya-e0201n0:4303": "Adhipubbo paṭilābhe, ajjhagā amataṃ santiṃ vi. va. 846, taṇhānaṃ khayamajjhagā dha. pa. 154.",
  "anya-e0201n0:4304": "Atipubbo upādhipubbo ca titikkame, nakkhattaṃ paṭimānentaṃ, attho bālaṃ upajjhagā jā. 1.1.49. Khaṇo ve mā upajjhagā.",
  "anya-e0201n0:4305_0": "Etāni o, avacanānaṃ lope sati tumha’mhayogepi labhanti, aguṃ, agiṃsu, agaṃsu. Samantā",
  "anya-e0201n0:4305_1": "vijjutā āguṃ jā. 2.22.2264, tepā’guṃsamitiṃ vanaṃ (gavesitabbaṃ), visesaṃ ajjhagaṃsute",
  "anya-e0201n0:4305_2": "dī. ni. 2.354, asesaṃ parinibbanti, asesaṃ dukkhamajjhaguṃ itivu. 93, sabbaṃ dukkhaṃ",
  "anya-e0201n0:4305_3": "upajjhaguṃ paṭi. ma. 1.236; ma. ni. 3.271. Ajjhago, ajjhaga, ajjhagi, ajjhaguttha,",
  "anya-e0201n0:4305_4": "ajjhagiṃ, ajjhagimhā, ajjhagumhā, agā, āgā, anvagā, ajjhagā, upajjhagā, agū, āgū.",
  "anya-e0201n0:4305_5": "Āgū devā yasassino dī. ni. 2.340, cittassa ekadhammassa, sabbeva vasamanvagū saṃ.",
  "anya-e0201n0:4305_6": "ni. 1.61. Cetā haniṃsu vedabbaṃ, sabbe te byasanamajjhagū jā. 1.1.48.",
  "anya-e0201n0:4306_0": "Parokkhāyaṃ ādissa dvittaṃ, ‘kavaggahānaṃ cavaggajā’ti pubbassa cavaggo. So jagama,",
  "anya-e0201n0:4306_1": "mahāvuttinā upantassa dīgho, kvaci assa ittaṃ, “rājā dudīpo jagāmi magga”nti jā.",
  "anya-e0201n0:4306_2": "2.22.911; ‘rājā dudīpopi jagāma saggaṃ’ pāḷi. So jagāma, te jagāmu, tvaṃ jagame.",
  "anya-e0201n0:4307": "Byañjanādimhi ikārāgamo, tumhe jagamittha, ahaṃ jagamaṃ, mayaṃ jagamimha, so jagamittha, te jagamire, tvaṃ jagamittho, tumhe jagamivho, ahaṃ jagamiṃ, mayaṃ jagamimhe.",
  "anya-e0201n0:4308": "Ssatyādimhi-gamissati, gamissanti, gamissare.",
  "anya-e0201n0:4309": "Parachakke-so gamissate, te gamissante, gamissare, tvaṃ gamissase, tumhe gamissavhe, ahaṃ gamissaṃ, mayaṃ gamissāmhe.",
  "anya-e0201n0:4310": "Ssādimhi-so agamissā, gamissā.",
  "anya-e0201n0:4311": "‘Āīūmhāssāssāmhānaṃ vā’ti ssā, ssāmhānaṃ rasso, agamissa, gamissa, te agamissaṃsu, gamissaṃsu, tvaṃ agamisse, gamisse.",
  "anya-e0201n0:4312": "‘Eyyāthasse’ iccādinā ssessa attaṃ, tvaṃ agamissa, gamissa, tumhe agamissatha, gamissatha, ahaṃ agamissaṃ, gamissaṃ, mayaṃ agamissāmhā, gamissāmhā, agamissāmha, gamissāmha.",
  "anya-e0201n0:4313": "‘Gama vada dānaṃ ghammavajjadajjā’ti sabbavibhattīsu gamissa ghammo, ghammati, ghammanti.",
  "anya-e0201n0:4314": "Kamme-ghammīyati, ghammīyanti.",
  "anya-e0201n0:4315": "Mahāvuttinā gagghādeso vā, tvaṃ yena yeneva gagghasi, phāsuṃyeva gagghasi a. ni. 8.63.",
  "anya-e0201n0:4316": "‘Gamayamisāsadisānaṃ vācchaṅa’ iti suttena sabbavibhattīsu gamissa massa ccho, gacchati, gacchanti, gacchare.",
  "anya-e0201n0:4317": "Kamme-gacchīyati, gacchīyanti, gacchiyyati, gacchiyyanti, gacchiyyare.",
  "anya-e0201n0:4318": "Kārite-gacchāpeti, gacchāpayati. Gacchatu, gacchantu, gaccheyya, gaccheyyuṃ.",
  "anya-e0201n0:4319": "‘Eyyuṃssuṃ’iti uṃttaṃ, gacchuṃ.",
  "anya-e0201n0:4320": "‘Eyyeyyāseyyaṃnaṃ ṭe’iti suttena eyya, eyyāsi, eyyaṃvibhattīnaṃ ettaṃ, so gacche, tvaṃ gacche, ahaṃ gacche.",
  "anya-e0201n0:4321": "‘Eyyāthasse’ iccādinā eyyāthassa ottaṃ, tumhe gaccheyyātho.",
  "anya-e0201n0:4322": "Āādimhi-agacchā, gacchā, agaccha, gaccha vā.",
  "anya-e0201n0:4323": "Īādimhi-agacchi, gacchi, agacchuṃ, gacchuṃ, agacchiṃsu, gacchiṃsu.",
  "anya-e0201n0:4324": "645. Ḍaṃsassa ca ñchaṅa ka. 517; rū. 488; nī. 1105; ‘chaṅa’ (bahūsu).",
  "anya-e0201n0:4325": "Āādīsu īādīsu ca ḍaṃsassa ca anto byañjano ñchaṅa hoti.",
  "anya-e0201n0:4326": "So agañchā, gañchā. Tathā agañchū, gacchū.",
  "anya-e0201n0:4327": "Īādimhi-so agañchi, gañchi.",
  "anya-e0201n0:4328": "Tasmiṃ paṭipaviṭṭhamhi, añño āgañchi brāhmaṇo su. ni. 985. Khippameva upāgañchi, yattha sammati temiyo jā. 2.22.73. Te agañchuṃ, gañchuṃ.",
  "anya-e0201n0:4329": "Ssatyādimhi-gacchissati, gacchissanti, gacchissare.",
  "anya-e0201n0:4330": "646. Labha vasa chida gama bhida rudānaṃ cchaṅa ka. 481; rū. 524; nī. 966, 968.",
  "anya-e0201n0:4331": "Ssena saha etesaṃ cchaṅa hoti vā ssayuttāsu vibhattīsu, suttavibhattena susassa ca, “nadīva avasucchatī”ti jā. 2.22.2140 pāḷi.",
  "anya-e0201n0:4332_0": "Lacchati, labhissati, alacchā, alabhissā, vacchati, vasissati, avacchā, avasissā,",
  "anya-e0201n0:4332_1": "checchati, chindissati, acchecchā, acchindissā, bhecchati, bhindissati, abhecchā,",
  "anya-e0201n0:4332_2": "abhindissā, rucchati, rodissati, arucchā, arodissāti.",
  "anya-e0201n0:4333": "Iminā ssayuttāsu dvīsu vibhattīsu ssena saha gamissa massa ccho, gacchati, gacchissati, gacchanti, gacchissanti, ahaṃ gacchaṃ, gacchissaṃ.",
  "anya-e0201n0:4334_0": "Atrimā pāḷī-gacchaṃ pāraṃ samuddassa, kassaṃ purisakāriyaṃ jā. 2.22.131, tassāhaṃ",
  "anya-e0201n0:4334_1": "santikaṃ gacchaṃ, so me satthā bhavissati, sabbāni abhisambhossaṃ, gacchaññeva rathesabha",
  "anya-e0201n0:4334_2": "jā. 2.22.1832, vedhabyaṃ kaṭukaṃ loke, gacchaññeva rathesabha jā. 2.22.1835.",
  "anya-e0201n0:4335": "Ssādimhi-agacchā, agacchissā, agacchaṃsu, agacchissaṃsu.",
  "anya-e0201n0:4336": "Jara-vayohānimhi –",
  "anya-e0201n0:4337": "647. Jarasadānamīma vā ka. 505, 609; rū. 482, 484; nī. 1018, 1213.",
  "anya-e0201n0:4338": "Jara, sadānaṃ saramhā īmaāgamo hoti vāti īmaāgamo.",
  "anya-e0201n0:4339": "Jīrati, jīranti.",
  "anya-e0201n0:4340": "Kārite-jīrāpeti, jīrāpayati.",
  "anya-e0201n0:4341": "648. Jaramarānamiyaṅa ka. 505; rū. 482; nī. 1018; ‘…mīyaṅa’ (bahūsu).",
  "anya-e0201n0:4342": "Etesaṃ iyaṅa hoti vā nta, māna, tyādīsu.",
  "anya-e0201n0:4343": "Jiyati, jiyanti.",
  "anya-e0201n0:4344": "Dīghatte-jīyati, jīyanti.",
  "anya-e0201n0:4345": "Dvitte-jiyyati, jiyyanti.",
  "anya-e0201n0:4346": "Kārite-jiyāpeti, jiyāpayati.",
  "anya-e0201n0:4347": "Janī-pātubhāve, mahāvuttinā sabbavibhattīsu nassa yādeso ādidīgho ca, jāyati, upajāyati, vijāyati, jāyanti, jāyare, pajāyanti, pajāyare, upajāyanti, upajāyare.",
  "anya-e0201n0:4348": "Kārite vuddhi natthi, janeti, janenti, janayati, janayanti.",
  "anya-e0201n0:4349": "Kamme-janīyati, janīyanti, jāyatu, jāyantu, jāyeyya, jāyeyyuṃ.",
  "anya-e0201n0:4350": "Kārite-janeyya, janeyyuṃ, janayeyya, janayeyyuṃ.",
  "anya-e0201n0:4351": "Īādimhi-ajāyi, ajāyiṃsu, vijāyi, vijāyiṃsu, ajani, jani vā.",
  "anya-e0201n0:4352": "Kārite-ajanesi, janesi, ajanayi, janayi, ajanesuṃ, janesuṃ, ajanayuṃ, janayuṃ, ajanayiṃsu, janayiṃsu.",
  "anya-e0201n0:4353": "Ssatyādimhi-jāyissati, vijāyissati.",
  "anya-e0201n0:4354": "Ssādimhi-ajāyissā, jāyissā.",
  "anya-e0201n0:4355": "Ḍaṃsa-ḍaṃsane, ḍaṃsati, ḍaṃsanti.",
  "anya-e0201n0:4356": "Kārite-ḍaṃseti, ḍaṃsayati, ḍaṃsāpeti, ḍaṃsāpayati.",
  "anya-e0201n0:4357": "Ā, īādīsu ‘ḍaṃsassa ca ñchaṅa’ iti suttaṃ, niggahītalopo, aḍañchā, ḍañchā, aḍañchi, ḍañchi.",
  "anya-e0201n0:4358": "Daha-dāhe, dahati, dahanti.",
  "anya-e0201n0:4359": "Kamme yamhi ‘hassa vipallāso’ti pubbāparavipallāso, agginā gāmo dayhati, dayhanti.",
  "anya-e0201n0:4360": "Kārite-dāheti, dāhayati, dahāpeti, dahāpayati.",
  "anya-e0201n0:4361": "649. Dahassa dassa ḍo ka. 20; rū. 27; nī. 50; ‘…dasadadakkhā’ (bahūsu).",
  "anya-e0201n0:4362": "Dahadhātussa dassa ḍo hoti vā.",
  "anya-e0201n0:4363": "Ḍahati, ḍahanti.",
  "anya-e0201n0:4364": "Disa-pekkhane, tyādyuppatti, kattari lo.",
  "anya-e0201n0:4365": "650. Disassa passadassadasadadakkhā ka. 471; rū. 483; nī. 951.",
  "anya-e0201n0:4366": "Disadhātussa passa ca dassa ca dasa ca da ca dakkha cāti ete ādesā honti vā.",
  "anya-e0201n0:4367": "Vipassanā, vipassī bhagavā, sudassī, piyadassī, atthadassī, dhammadassī, sudassaṃ vajjamaññesaṃ dha. pa. 252, sudassananagaraṃ, mahāsudassano nāma rājā dī. ni. 2.242.",
  "anya-e0201n0:4368_0": "Dasādese-catusaccaddaso nātho vibha. aṭṭha. suttantabhājanīyavaṇṇanā, duddaso dhammo",
  "anya-e0201n0:4368_1": "mahāva. 7; dī. ni. 2.64, attano pana duddasaṃ dha. pa. 252, so ve bhikkhu dhammadasoti",
  "anya-e0201n0:4368_2": "vuccati gavesitabbaṃ. Passa dhammaṃ durājānaṃ, sammuḷhettha aviddasū. Daṭṭhabbaṃ, daṭṭhā, daṭṭhunti.",
  "anya-e0201n0:4369_0": "Iminā suttena disassa sabbavibhattīsu yathārahaṃ passa, dassa, dakkhādesā honti,",
  "anya-e0201n0:4369_1": "ā, īādīsu dasa, dādesā honti, “dissati, dissantī”ti rūpāni pana yassa pubbarūpattena",
  "anya-e0201n0:4369_2": "idha kamme sijjhanti, divādigaṇe kattari sijjhanti. Mahāvuttinā addassa, dissādesāpi",
  "anya-e0201n0:4369_3": "honti. Atrimā pāḷī-yaṃ vāsavaṃ addassāmaṃ jā. 1.6.112; ‘addasāma’, ye mayaṃ bhagavantaṃ",
  "anya-e0201n0:4369_4": "addassāma gavesitabbaṃ, api me mātaraṃ adassatha ma. ni. 2.356, dissanti bālā abyattā",
  "anya-e0201n0:4369_5": "mahāva. 82, mayi ime dhammā sandissanti, ahañca imesu dhammesu sandissāmi ma. ni.",
  "anya-e0201n0:4369_6": "3.253, nimittāni padissanti, tāni ajja padissareti bu. vaṃ. 2.82, tasmā tyādīsupi",
  "anya-e0201n0:4369_7": "“adassati, adassanti, adassasi, adassatha, adassāmi, addassāmā”ti yujjanti.",
  "anya-e0201n0:4370": "Kārite ṇimhi dassādeso, dasseti, dassayati, nidasseti, nidassayati, sandasseti, sandassayati.",
  "anya-e0201n0:4371": "Kamme-dassīyati, dassīyanti, nidassīyati, nidassīyanti, sandassīyati, sandassīyanti, dakkhati, dakkhanti.",
  "anya-e0201n0:4372": "Kamme-dakkhīyati, dakkhīyanti.",
  "anya-e0201n0:4373": "‘Gamayamisāsadisānaṃ cchaṅa’ iti cchādese- dicchati, dicchanti iccādi.",
  "anya-e0201n0:4374": "Passati, passanti, dakkhati, dakkhanti, passīyati, passīyanti, dakkhīyati, dakkhīyanti.",
  "anya-e0201n0:4375": "Yassa pubbarūpatte-dissati, dissanti, dissate, dissante, uddissate, uddissante, niddissate, niddissante, apadissate, apadissante.",
  "anya-e0201n0:4376": "Kārite-passāpeti, passāpayati, dakkhāpeti, dakkhāpayati.",
  "anya-e0201n0:4377": "Kamme-passāpīyati, dassīyati, nidassīyati, sandassīyati, dakkhāpīyati.",
  "anya-e0201n0:4378": "Passatu, passantu, dakkhatu, dakkhantu, passeyya, passeyyuṃ, dakkheyya, dakkheyyuṃ.",
  "anya-e0201n0:4379_0": "Eyyāmassa emu ca antassa u ca honti. “Kattha passemu khattiyaṃ jā. 2.2.1947, dakkhemu",
  "anya-e0201n0:4379_1": "te nivesana”nti jā. 1.15.254 (…nivesanāni) pāḷi. Passeyyāma, passeyyāmu, dakkheyyāma, dakkheyyāmu.",
  "anya-e0201n0:4380": "Āādimhi-apassā, adakkhā.",
  "anya-e0201n0:4381": "Dasa, dādesesu dakārassa dvittaṃ, addasā kho bhagavā mahāva. 9; dī. ni. 2.69; saṃ. ni. 1.159, addasā kho āyasmā ānando ma. ni. 1.364.",
  "anya-e0201n0:4382_0": "Rassatte-tamaddasa mahābrahmā, nisinnaṃ samhi vesmani jā. 1.16.148. Te addasū. Rassatte-addasu,",
  "anya-e0201n0:4382_1": "āmantayassu vo putte, mā te mātaramaddasu jātake “āmantayassu te putte, mā te mātara maddasuṃ”.",
  "anya-e0201n0:4383": "Dādese-so addā.",
  "anya-e0201n0:4384": "Rassatte-adda. Yāyamāno mahārājā, addā sīdantare nage jā. 2.22.2105. Yo dukkhaṃ sukhato adda, dukkhamaddakkhi sallato dī. ni. 2.368.",
  "anya-e0201n0:4385": "Īādimhi-apassi, passi, apassī, passī, apassiṃsu, passiṃsu, apassi, passi, apassittha, passittha, apassiṃ, passiṃ, apassimhā, passimhā.",
  "anya-e0201n0:4386": "Dassādese-addassi, addassuṃ, addassiṃsu, addassaṃsu, addassi, addassittha, addassiṃ, addassimhā.",
  "anya-e0201n0:4387": "Dakkhādese-adakkhi, dakkhi iccādi.",
  "anya-e0201n0:4388": "Dasādese gāthāsu-addasi, addasuṃ, addasiṃsu, addasaṃsu.",
  "anya-e0201n0:4389": "Parachakke-addasā, addasū, ahaṃ addasaṃ, mayaṃ addassimhe. Addasaṃ kāma te mūlaṃ, saṅkappā kāma jāyasi jā. 1.8.39.",
  "anya-e0201n0:4390_0": "Kvaci sāgame ākārāgamo, so addasāsi, te addasāsuṃ, ahaṃ addasāsiṃ, mayaṃ adasāsimha.",
  "anya-e0201n0:4390_1": "Yaṃ addasāsiṃ sambuddhaṃ, desentaṃ dhammamuttamaṃ theragā. 287. Athaddasāsiṃ sambuddhaṃ,",
  "anya-e0201n0:4390_2": "satthāramakutobhayaṃ theragā. 912.",
  "anya-e0201n0:4391": "Mahāvuttinā iṃssa imhi hoti, pathe addasāsimhi bhojaputte jā. 2.17.146.",
  "anya-e0201n0:4392": "Ssatyādimhi-passissati, passissanti.",
  "anya-e0201n0:4393": "Dakkhādese‘dakkha sakkha hehi’iccādinā ssassalopo, dakkhati, dakkhanti, dakkhiti, dakkhinti, dakkhissati, dakkhissanti.",
  "anya-e0201n0:4394": "Ssādimhi-apassissā, adakkhissā iccādi.",
  "anya-e0201n0:4395": "Mara-pāṇacāge, marati, maranti.",
  "anya-e0201n0:4396": "‘Jaramarānamiyaṅa’iti iyādeso, miyati, miyanti, amhaṃ daharā na miyyare jā. 1.10.97.",
  "anya-e0201n0:4397": "Kārite ‘assā ṇānubandhe’ti āvuddhi, māreti, mārenti, mārayati, mārayanti, mārāpeti, mārāpenti, mārāpayati, mārāpayanti.",
  "anya-e0201n0:4398": "Yamu-uparame, yamati, yamanti. Pare ca na vijānanti, mayamettha yamāmase. Ettha ca ‘yamāmase’ti viramāmase, maraṇaṃ gacchāmaseti attho.",
  "anya-e0201n0:4399": "Saṃpubbo saṃyame, saṃyamati, saṃyamanti.",
  "anya-e0201n0:4400": "Niggahītassa ñādese-saññamati, saññamanti.",
  "anya-e0201n0:4401": "Nipubbo niyame, niyamati, niyamanti.",
  "anya-e0201n0:4402": "‘Gamayamisāsadisānaṃ vā cchaṅa’iti massa cchādeso, niyacchati, niyacchanti.",
  "anya-e0201n0:4403": "Kamme-niyamīyati, niyamīyanti.",
  "anya-e0201n0:4404": "Pubbarūpe-niyammati, niyammanti.",
  "anya-e0201n0:4405": "Kārite-niyāmeti, niyāmayati.",
  "anya-e0201n0:4406": "Ṇāpimhi na vuddhi, niyamāpeti, niyamāpayati, vavatthapetīti attho.",
  "anya-e0201n0:4407": "Ruda-assuvimocane, rodati, rodanti.",
  "anya-e0201n0:4408_0": "Ssatyādimhi-‘labhavasachidagamabhidānaṃ cchaṅa’iti ssena saha dassa cchādeso, sā",
  "anya-e0201n0:4408_1": "nūna kapaṇā ammā, cirarattāya rucchati jā. 2.22.2136. Koñjī samuddatīreva, kapaṇā",
  "anya-e0201n0:4408_2": "nūna rucchati jā. 2.21.113. Sā nūna kapaṇā ammā, ciraṃ rucchati assame jā. 2.22.2138,",
  "anya-e0201n0:4408_3": "kaṃ nva’jja chātā tasitā, uparucchanti dārakā jā. 2.22.2153. Rodissati, rodissanti,",
  "anya-e0201n0:4408_4": "rucchati, rucchanti.",
  "anya-e0201n0:4409": "Ssādīsu-arucchā, arucchaṃsu, arodissā, arodissaṃsu.",
  "anya-e0201n0:4410": "Ruha-pāpuṇane, ruhati, ruhanti, āruhati, āruhanti, ārohati, ārohanti, abhiruhati, abhiruhanti, oruhati, oruhanti, orohati, orohanti.",
  "anya-e0201n0:4411": "Kamme-ārohīyati.",
  "anya-e0201n0:4412": "‘Hassa vipallāso’ti ha, yānaṃ vipariyāyo, āruyhati, oruyhati.",
  "anya-e0201n0:4413": "Īādimhi-ruhi, āruhi, oruhi.",
  "anya-e0201n0:4414": "‘Kusaruhissa cchī’ti suttaṃ, abhirucchi, abhiruhi vā.",
  "anya-e0201n0:4415": "Labha-lābhe, labhati, labhanti.",
  "anya-e0201n0:4416": "Yassa pubbarūpatte ‘catutthadutiyesvesaṃ tatiyapaṭhamā’ti saṃyogādissa catutthassa tatiyattaṃ, labbhati, labbhanti, labbhare.",
  "anya-e0201n0:4417": "Īādimhi-alabhi, alabhiṃsu.",
  "anya-e0201n0:4418": "651. Labhā iṃīnaṃ thaṃthā vā ka. 497; rū. 477; nī. 1013.",
  "anya-e0201n0:4419": "Labhamhā paresaṃ iṃ, īnaṃ kamena thaṃ, thā honti vā, dhātvantassa pararūpattaṃ, saṃyogādissa dutiyassa paṭhamattaṃ.",
  "anya-e0201n0:4420": "Ahaṃ alatthaṃ, alabhiṃ vā, so alattha, alabhi vā.",
  "anya-e0201n0:4421_0": "Mahāvuttinā uṃssa thuṃ, thaṃsu honti, mhāssa ca thamhā, thuṃmhā honti, te bhagavato",
  "anya-e0201n0:4421_1": "santike pabbajjañca upasampadañca alatthuṃ dī. ni. 2.77, satiṃ paccalatthuṃ, viparītasaññaṃ",
  "anya-e0201n0:4421_2": "paccalatthuṃ, te satiṃ paccalatthaṃsu, agamamhā kho tava gehaṃ, tattha neva dānaṃ",
  "anya-e0201n0:4421_3": "alatthamhā ma. ni. 2.300 (thokaṃ visadisaṃ), akkosameva alatthamhā, mayañca alatthamhā",
  "anya-e0201n0:4421_4": "savanāya, alatthumhā vā. Dhātvantassa ccho ca. Tadāhaṃ pāpikaṃ diṭṭhiṃ, paṭilacchiṃ",
  "anya-e0201n0:4421_5": "ayoniso jā. 1.16.204.",
  "anya-e0201n0:4422_0": "Ssatyādimhi-‘labhavasa chida gama bhida rudānaṃ cchaṅa’iti suttena ssena saha dhātvantassa",
  "anya-e0201n0:4422_1": "cchādeso, lacchati, labhissati, lacchanti, labhissanti, lacchasi, labhissasi, lacchatha,",
  "anya-e0201n0:4422_2": "labhissatha, lacchāmi, labhissāmi, lacchāma, labhissāma. Lacchāma putte jīvantā,",
  "anya-e0201n0:4422_3": "arogā ca bhavāmase jā. 2.22.2260.",
  "anya-e0201n0:4423": "Ssādimhi-alacchā, alabhissā, alacchaṃsu, alabhissaṃsu.",
  "anya-e0201n0:4424": "Vaca-viyattiyaṃ vācāyaṃ, vacati, vacanti.",
  "anya-e0201n0:4425": "Kamme-vacīyati, vacīyanti.",
  "anya-e0201n0:4426": "Yassa pubbarūpatte ‘assū’ti suttena ādimhi akārassa uttaṃ, vuccati, vuccanti, vuccare, vuccate, vuccante, vuccare.",
  "anya-e0201n0:4427": "Kārite-vāceti, vācenti, vācayati, vācayanti, vācāpeti, vācāpenti, vācāpayati, vācāpayanti.",
  "anya-e0201n0:4428": "Īādimhi-avaci, vaci.",
  "anya-e0201n0:4429": "Mahāvuttinā ākārena saha sāgamo, avacāsi, vacāsi, avacuṃ, vacuṃ, avaciṃsu, vaciṃsu, tvaṃ avaco, avaca, avaci, avacāsi, avacittha, avacittho, tumhe avacittha.",
  "anya-e0201n0:4430": "‘Mhāthānamuña’iti suttaṃ, tumhe avacuttha, vacuttha, ahaṃ avaciṃ, vaciṃ, avacāsiṃ, vacāsiṃ, mayaṃ avacimhā, vacimhā, avacimha, vacimha vā, mayaṃ avacumhā, vacumhā, so avacā, vacā.",
  "anya-e0201n0:4431": "Rassatte-avaca, avacittha, vacittha vā, ahaṃ avacaṃ, avaca, vaca vā, mayaṃ avacimhe, vacimhe.",
  "anya-e0201n0:4432": "652. Īādo vacassoma ka. 477; rū. 479; nī. 958; caṃ. 6.2.69; pā. 7.4.20.",
  "anya-e0201n0:4433": "Īādīsu vacassa mānubandho o hoti.",
  "anya-e0201n0:4434": "So avoci, te avocuṃ, avociṃsu, tvaṃ avoci, tumhe avocuttha, ahaṃ avociṃ, mayaṃ avocumhā, so avoca, rasso, bhagavā etadavoca udā. 20.",
  "anya-e0201n0:4435": "Ssatyādimhi –",
  "anya-e0201n0:4436": "653. Vacabhujamucavisānaṃ kkhaṅa ka. 481; rū. 524; nī. 963; ‘bhuja muca vaca visānaṃ kkhaṅa (bahūsu).",
  "anya-e0201n0:4437": "Ssena saha vacādīnaṃ anto byañjano kkhaṅa hoti vā ssayuttāsu vibhattīsu.",
  "anya-e0201n0:4438_0": "Vakkhati, vacissati, vakkhanti, vakkhare, vacissanti, vacissare, vakkhasi, vakkhatha,",
  "anya-e0201n0:4438_1": "vakkhāmi, vakkhāma, vakkhate, vakkhante, vakkhase, vakkhavhe, ahaṃ vakkhaṃ, vacissaṃ,",
  "anya-e0201n0:4438_2": "mayaṃ vakkhāmhe, vacissāmhe.",
  "anya-e0201n0:4439": "‘Ssenā’ti adhikārena vinā dhātvantassa kkhādesopi labbhati, vakkhissati, vakkhissanti.",
  "anya-e0201n0:4440": "Ssādimhi-avakkhā, avacissā, avakkhaṃsu, avacissaṃsu.",
  "anya-e0201n0:4441": "Vada-viyattiyaṃ vācāyaṃ, vadati, vadanti, ovadati, ovadanti, vadasi, vadatha, vadāmi, vadāma.",
  "anya-e0201n0:4442": "Lassa ette-vadeti, vadenti, vadesi, vadetha, vademi, vadema.",
  "anya-e0201n0:4443": "Kamme-vadīyati, vadiyyati, ovadīyati, ovadiyyati.",
  "anya-e0201n0:4444": "Dassa cavaggatte yassa pubbarūpattaṃ, vajjati, vajjanti, ovajjati, ovajjanti.",
  "anya-e0201n0:4445": "Kārite-bheriṃ vādeti, vādenti, vādayati, vādayanti, guruṃ abhivādeti, abhivādenti, abhivādesi, abhivādetha, abhivādemi, abhivādema.",
  "anya-e0201n0:4446_0": "Mahāvuttinā assa ittaṃ, abhivādiyāmi, abhivādiyāma, abhivādayāmi, abhivādayāma vā,",
  "anya-e0201n0:4446_1": "abhivandāmi, abhivandāmāti attho. Vandanto hi “sukhī hotū”ti abhimaṅgalavacanaṃ vadāpeti",
  "anya-e0201n0:4446_2": "nāma, tathāvacanañca vandanīyassa vattaṃ.",
  "anya-e0201n0:4447": "Ṇāpimhi na vuddhi, vadāpeti, vadāpayati.",
  "anya-e0201n0:4448": "‘Gamavadadānaṃ ghammavajjadajjā vā’ti vajjādeso, ‘ūlasse’ti lassa ettaṃ, vajjeti, vajjenti.",
  "anya-e0201n0:4449": "Kamme-vajjīyati, vajjīyanti.",
  "anya-e0201n0:4450": "Kārite-vajjāpeti, vajjāpayati.",
  "anya-e0201n0:4451": "Eyyādimhi-‘eyyeyyāseyyaṃnaṃṭe’iti eyyādīnaṃ ekavacanānaṃ ettaṃ, vade, vadeyya, vajje, vajjeyya, vadeyyuṃ, vajjeyyuṃ.",
  "anya-e0201n0:4452": "Vajjādese mahāvuttinā eyyassa āttaṃ, eyyumādīnaṃ eyyasaddassa lopo, so vajjā, te vajjuṃ.",
  "anya-e0201n0:4453": "Eyyādīnaṃ yyāsaddassa lopo vā, tvaṃ vajjāsi, vajjesi, tumhe vajjātha, vajjetha, ahaṃ vajjāmi, vajjemi, mayaṃ vajjāma, vajjema, ahaṃ vajjaṃ, mayaṃ vajjāmhe, vajjeyyāmhe.",
  "anya-e0201n0:4454_0": "Atrimā pāḷī-vajjuṃ vā te na vā vajjuṃ, natthi nāsāya rūhanā jā. 1.3.33, ammaṃ ārogyaṃ",
  "anya-e0201n0:4454_1": "vajjāsi, tvañca tāta sukhī bhava jā. 2.22.2148, ammaṃ ārogyaṃ vajjātha, ayaṃ no neti",
  "anya-e0201n0:4454_2": "brāhmaṇo jā. 2.22.2174 iccādi.",
  "anya-e0201n0:4455": "Hiyyattaniyaṃ-so avadā, vadā, avajjā, vajjā, te avadū, vadū, avajjū, vajjū.",
  "anya-e0201n0:4456": "Ajjattaniyaṃ-so avadi, vadi, avajji, vajji, te avaduṃ, vaduṃ, avajjuṃ, vajjuṃ, avadiṃsu, vadiṃsu, avajjiṃsu, vajjiṃsu.",
  "anya-e0201n0:4457": "Ssatyādimhi-vadissati, vajjissati.",
  "anya-e0201n0:4458": "Ssādimhi-avadissā, avajjissā iccādi.",
  "anya-e0201n0:4459": "Vida-ñāṇe, vidati.",
  "anya-e0201n0:4460": "‘Yuvaṇṇānamiyaṅauvaṅa sare’ti saramhi iyādeso, te vidiyanti.",
  "anya-e0201n0:4461_0": "Kārite-nivedeti, paṭivedeti, nivedayati, paṭivedayati, paṭivedayāmi vo bhikkhave",
  "anya-e0201n0:4461_1": "ma. ni. 1.416, jānāpemīti attho. Vedayāmahaṃ bhante, vedayatīti maṃ saṅgho dhāretūti",
  "anya-e0201n0:4461_2": "cūḷava. aṭṭha. 102 jānāpemi, pākaṭaṃ karomīti vā attho.",
  "anya-e0201n0:4462": "“Vediyāmahaṃ bhante, vediyatīti maṃ saṅgho dhāretū”tipi cūḷava. aṭṭha. 102 pāṭho, tattha apaccaye pare iyādeso yujjati.",
  "anya-e0201n0:4463": "Eyyādimhi-videyya, vidiyeyya, videyyuṃ, vidiyeyyuṃ.",
  "anya-e0201n0:4464": "Īādimhi-paccayānaṃ khayaṃ avedi, te viduṃ, vidiṃsu.",
  "anya-e0201n0:4465": "Kārite-nivedesi, nivedayi, paṭivedesi, paṭivedayi, nivedayuṃ, nivedayiṃsu, paṭivedayuṃ, paṭivedayiṃsu.",
  "anya-e0201n0:4466": "Ssatyādimhi-vidissati, vedissati, parisuddhāti vedissāmi mahāva. 134 iccādi.",
  "anya-e0201n0:4467": "Vasa-nivāse, vasati, vasanti, nivasati, nivasanti.",
  "anya-e0201n0:4468": "Kamme-adhi, āpubbo, tena gāmo adhivasīyati, āvasīyati, ajjhāvasīyati.",
  "anya-e0201n0:4469": "‘Assū’ti suttena akārassa uttaṃ, vussati, vussanti, vussare, “bhagavati brahmacariyaṃ vussatī”ti ma. ni. 1.257 pāḷi.",
  "anya-e0201n0:4470": "Kārite-vāseti, adhivāseti, vāsayati, adhivāsayati.",
  "anya-e0201n0:4471": "Ṇāpimhi vuddhi natthi, vasāpeti, vasāpayati.",
  "anya-e0201n0:4472": "Īādimhi-avasi, vasi, avasuṃ, vasuṃ, avasiṃsu, vasiṃsu.",
  "anya-e0201n0:4473_0": "Ssatyādīsu-‘labha vasa chida gama bhida rudānaṃ cchaṅa’iti ssena saha dhātvantassa",
  "anya-e0201n0:4473_1": "cchādeso, vacchati, vasissati, vacchanti, vasissanti, āyasmato nissāya vacchāmi mahāva.",
  "anya-e0201n0:4473_2": "77, na te vacchāmi santike jā. 2.22.1933, avacchā, avasissā, avacchaṃsu, avasissaṃsu.",
  "anya-e0201n0:4474": "Visa-pavisane, pavisati, pavisanti.",
  "anya-e0201n0:4475": "Kamme-pavisīyati, pavisīyanti, pavisīyate, pavisīyante.",
  "anya-e0201n0:4476": "Yassa pubbarūpatte-pavissati, pavissanti, pavissare, pavissate, pavissante, pavissare.",
  "anya-e0201n0:4477": "Kārite-paveseti, pavesayati.",
  "anya-e0201n0:4478": "Kamme-pavesīyati, pavesīyanti.",
  "anya-e0201n0:4479": "Īādimhi upasaggassa dīgho vā, pāvisi.",
  "anya-e0201n0:4480": "Mahāvuttinā dhātvantassa kkho hoti, pāvekkhi pathaviṃ cecco jā. 1.19.98, so pāvekkhi kāsirājā jā. 1.15.266, so tassa gehaṃ pāvekkhi jā. 1.15.303, pāvisuṃ, pāvisiṃsu, pāvekkhiṃsu.",
  "anya-e0201n0:4481_0": "Ssatyādīsu ‘vaca bhuja muca visānaṃ kkhaṅa’iti ssena saha dhātvantassa kkho, pavekkhati,",
  "anya-e0201n0:4481_1": "pavisissati, pavekkhanti, pavisissanti, esa bhiyyo pavekkhāmi, vammikaṃ sataporisaṃ",
  "anya-e0201n0:4481_2": "jā. 1.4.100, pāvekkhā, pavisissā, pāvekkhaṃsu, pavisissaṃsu.",
  "anya-e0201n0:4482": "Sada-saṃsīdane, ‘jarasadānamīma vā’tiādisaramhā īmaāgamo hoti vā, sīdati, sīdanti, lābūni sīdanti, silā plavanti jā. 1.1.77, saṃsīdati, visīdati, osīdati, avasīdati.",
  "anya-e0201n0:4483": "Nipubbo nisajjāyaṃ, nisīdati, nisīdanti.",
  "anya-e0201n0:4484": "Papubbo pasāde, pasīdati, pasīdanti.",
  "anya-e0201n0:4485": "Kāritepi na vuddhi ādesantarattā, sīdeti, sīdayati, saṃsīdeti, saṃsīdayati, osīdeti, osīdayati, osīdāpeti, osīdāpayati, nisīdāpeti, nisīdāpayati.",
  "anya-e0201n0:4486": "Papubbamhi īma na hoti, pitā puttaṃ buddhe pasādeti, pasādayati, pasādenti, pasādayanti.",
  "anya-e0201n0:4487": "Kamme-pasādīyati, pasādīyanti.",
  "anya-e0201n0:4488": "Hana-hiṃsā, gatīsu, hanati, hananti.",
  "anya-e0201n0:4489": "‘Kvaci vikaraṇāna’nti suttena lavikaraṇassa lope hanti, phalaṃ ve kadaliṃ hanti, sakkāro kāpurisaṃ hanti cūḷava. 335, hanti kuddho puthujjano a. ni. 7.64.",
  "anya-e0201n0:4490": "Mahāvuttinā kvaci dhātvantalopo, vikkosamānā tibbāhi, hanti nesaṃ varaṃ varaṃ jā. 2.22.2370, luddakā migaṃ hanti, kevaṭṭā macchaṃ hanti.",
  "anya-e0201n0:4491": "Kamme-hanīyati, hanīyanti.",
  "anya-e0201n0:4492": "Dhātvantassa cavaggatte yassa pubbarūpattaṃ, haññati, haññanti.",
  "anya-e0201n0:4493": "Kārite –",
  "anya-e0201n0:4494": "654. Hanassa ghāto ṇānubandhe ka. 591; rū. 544; nī. 1195.",
  "anya-e0201n0:4495": "Hanassa ghāto hoti ṇānubandhe paccaye.",
  "anya-e0201n0:4496": "Ghāteti, ghātayati, ghātāpeti, ghātāpayati.",
  "anya-e0201n0:4497": "Kamme-ghātīyati, ghātāpīyati.",
  "anya-e0201n0:4498": "Īādimhi-ahani, hani, ahaniṃsu, haniṃsu.",
  "anya-e0201n0:4499": "Kamme-ahaññi, haññi, ahaññiṃsu, haññiṃsu.",
  "anya-e0201n0:4500": "Ssatyādimhi –",
  "anya-e0201n0:4501": "655. Hanā jekhā ka. 481; rū. 524; nī. 967, 969? ‘…chakhā’ (bahūsu) ‘chekhā’ (katthaci).",
  "anya-e0201n0:4502": "Hanamhā parassa ssakārassa je, khādesā honti vā, mahāvuttinā dhātvantassa pararūpattaṃ.",
  "anya-e0201n0:4503": "Hajjeti, hanissati, hajjenti, hajjesi, hajjetha, hajjemi, hanissāmi, hajjema, hanissāma.",
  "anya-e0201n0:4504": "Khādese mahāvuttinā dhātvantassa vaggantattaṃ, paṭihaṅkhati, paṭihanissati, paṭihaṅkhanti, paṭihaṅkhasi, paṭihaṅkhāmi, paṭihaṅkhāma, paṭihanissāma.",
  "anya-e0201n0:4505": "Hara-haraṇe, harati, haranti.",
  "anya-e0201n0:4506": "Kamme-harīyati, harīyanti.",
  "anya-e0201n0:4507": "Kārite-hāreti, hārayati.",
  "anya-e0201n0:4508": "Ṇāpimhi na vuddhi, harāpeti, harāpayati.",
  "anya-e0201n0:4509": "Kamme-hārīyati, harāpīyati.",
  "anya-e0201n0:4510": "Ā, īādīsu –",
  "anya-e0201n0:4511": "656. Āīādīsu harassā.",
  "anya-e0201n0:4512": "Āādīsu īādīsu ca harassa rakārassa ā hoti vā, so ahā, aharā.",
  "anya-e0201n0:4513_0": "Īādimhi-so ahāsi, ajini maṃ ahāsi me dha. pa. 3-4, attānaṃ upasaṃhāsi, āsanaṃ abhihāsi,",
  "anya-e0201n0:4513_1": "sāsane vihāsi, vihāsi purisuttamo gavesitabbaṃ, dhammaṃ payirudāhāsi, ahari, hari,",
  "anya-e0201n0:4513_2": "vihāsuṃ, āhiṃsu, vihiṃsu vā, “mā me tato mūlaphalaṃ āhaṃsū”ti jā. 2.18.22 pāḷi, ahāsuṃ,",
  "anya-e0201n0:4513_3": "aharuṃ, haruṃ, ahariṃsu, hariṃsu, tvaṃ ahāsi, ahari, tumhe ahāsittha, aharittha,",
  "anya-e0201n0:4513_4": "ahaṃ ahāsiṃ, ahariṃ, vihāsiṃ sāsane rato apa. thera 1.2.84, mayaṃ ahāsimhā, aharimhā.",
  "anya-e0201n0:4514": "Parachakke assa tthattaṃ, so ahāsittha, aharittha.",
  "anya-e0201n0:4515": "Ssatyādīsu –",
  "anya-e0201n0:4516": "657. Harassa cāhaṅa sse ‘hāssa cāhaṅa ssena’ (bahūsu).",
  "anya-e0201n0:4517": "Ssakāravatīsu vibhattīsu ssena saha harassa ca karassa ca rakārassa āhaṅa hoti vā.",
  "anya-e0201n0:4518_0": "Iu āgame-hāhiti, khārikājañca hāhiti jā. 2.22.1759. Hāhati vā, harissati, hāhinti,",
  "anya-e0201n0:4518_1": "hāhanti, harissanti, hāhasi, sukhaṃ bhikkhu vihāhisi dha. pa. 379. Hāhatha, hāhāmi, hāhāma, harissāma.",
  "anya-e0201n0:4519": "Mahāvuttinā harassa dhātvantassa lopo ca, “yo imasmiṃ dhammavinaye appamatto vihassati saṃ. ni. 1.185, purakkhatvā vihassāma therīgā. 121, ahaṃ udakamāhissa”nti jā. 2.22.1931 pāḷī.",
  "anya-e0201n0:4520": "Ssādimhi-ahāhā, aharissā, ahāhaṃsu, aharissaṃsu.",
  "anya-e0201n0:4521": "Āpubba sīsa-patthanāyaṃ, āsīsati, āsīsanti, paccāsīsati, paccāsīsanti.",
  "anya-e0201n0:4522": "658. Ādismā sarā caṃ. 5.1.3; pā. 6.1.2.",
  "anya-e0201n0:4523": "Ādibhūtā saramhā paraṃ paṭhamasaddarūpaṃ ekassaraṃ dverūpaṃ hoti, iminā sarapubbānaṃ dhātupadānaṃ padadvitte āsīsa, sīsa iti rūpadvayaṃ bhavati.",
  "anya-e0201n0:4524": "659. Loponādibyañjanassa caṃ. 6.2.112; pā. 7.4.60.",
  "anya-e0201n0:4525": "Dvitte anādibhūtassa ekassa byañjanassa lopo hotīti purime sīsarūpe sakāralopo.",
  "anya-e0201n0:4526": "Āsīsīsati, āsīsīsanti iccādi.",
  "anya-e0201n0:4527_0": "Tathā ‘parokkhāyañcā’ti sutte casaddena kamādīnaṃ dhātupadānaṃ padadvitte kate ‘loponādibyañjanassā’ti",
  "anya-e0201n0:4527_1": "purime padarūpe anādibyañjanalopo, ‘kavaggahānaṃ cavaggajā’ti sesassa kavaggassa",
  "anya-e0201n0:4527_2": "cavaggattaṃ, ‘niggahītañcā’ti niggahītāgamo, caṅkamati, caṅkamanti, caṅkamatu, caṅkamantu,",
  "anya-e0201n0:4527_3": "caṅkameyya, caṅkameyyuṃ iccādi.",
  "anya-e0201n0:4528": "Kuca-saṅkocane, caṅkocati, caṅkocanti.",
  "anya-e0201n0:4529": "Cala-calane, cañcalati, cañcalanti.",
  "anya-e0201n0:4530": "Mahāvuttinā niggahītassa pararūpatte jara-bhijjane, jajjarati jajjaranti.",
  "anya-e0201n0:4531": "Daḷa-dittiyaṃ, daddallati, daddallanti.",
  "anya-e0201n0:4532": "Muha-vecitte, momuhati, momuhanti, mahāvuttinā ussa ottaṃ.",
  "anya-e0201n0:4533": "Tathā ru-sadde, roruvati, roruvanti.",
  "anya-e0201n0:4534": "Lupa-giddhe, loluppati, loluppanti iccādi.",
  "anya-e0201n0:4535_0": "Padadvittaṃ nāma padatthānaṃ atisayatādīpanatthaṃ, vicchāyaṃ pana ponopuñña, sambhamādīsu",
  "anya-e0201n0:4535_1": "ca dvitte anādibyañjanalopo natthi, gāmo gāmo ramaṇīyo. Tathā kvaci atisayadīpanepi,",
  "anya-e0201n0:4535_2": "rūparūpaṃ, dukkhadukkhaṃ, ajjhattajjhattaṃ, devadevo, munimuni, rājarājā, brahmabrahmā,",
  "anya-e0201n0:4535_3": "varavaro, aggaaggo, jeṭṭhajeṭṭho, seṭṭhaseṭṭho, pasatthapasattho, uggatauggato, ukkaṭṭhukkaṭṭho,",
  "anya-e0201n0:4535_4": "omakomako, dubbaladubbalo, abalaabalo, mahantamahanto iccādi.",
  "anya-e0201n0:4536": "Bhūvādigaṇo niṭṭhito.",
  "anya-e0201n0:4537": "Rudhādigaṇa",
  "anya-e0201n0:4538": "Atha rudhādigaṇo vuccate.",
  "anya-e0201n0:4539_0": "‘Kattarī’ti padaṃ vattate, tañca bahulādhikārā vikaraṇānaṃ kattari nibandhaṃ bhāva,",
  "anya-e0201n0:4539_1": "kammesu anibandhaṃ vikappena pavattiṃ dīpeti, tasmā bhāva, kammesu ca kāritarūpesu",
  "anya-e0201n0:4539_2": "ca vikaraṇānaṃ pavatti veditabbā hotīti.",
  "anya-e0201n0:4540": "Chida, bhida, bhuja, muca, yuja, rica, rudha, lipa, vida, sica, subha.",
  "anya-e0201n0:4541": "660. Mañca rudhādīnaṃ ka. 446; rū. 509; nī. 926; caṃ. 1.1.93; pā. 3.1.78.",
  "anya-e0201n0:4542_0": "Rudhādīhi kriyatthehi kattari lo hoti, tesañca rudhādīnaṃ pubbantasaramhā paraṃ niggahītaṃ",
  "anya-e0201n0:4542_1": "āgacchati, mānubandho pubbantadīpanattho, akāro uccāraṇattho, casaddena rudha, subhādīhi",
  "anya-e0201n0:4542_2": "i, ī, e, opaccaye saṅgaṇhāti, niggahītassa vaggantattaṃ.",
  "anya-e0201n0:4543": "Rundhati.",
  "anya-e0201n0:4544": "Chida-dvidhākaraṇe, chindati, chindanti.",
  "anya-e0201n0:4545": "Kamme kyo, ‘tavaggavaraṇānaṃ ye cavaggabayañā’ti yamhi dhātvantassa cavaggattaṃ, ‘vaggalasehi te’ti yassa pubbarūpattaṃ. Chijjati, chijjanti.",
  "anya-e0201n0:4546": "‘Garupubbā rassā re ntentīna’nti catunnaṃ nte, ntīnaṃ rettaṃ, chindate, chijjate, chijjante, chijjare.",
  "anya-e0201n0:4547": "Iminā niggahītāgamo, chindīyati, chindīyanti, chindīyate, chindīyante.",
  "anya-e0201n0:4548": "Kārite-chedeti, chedayati, chedāpeti, chedāpayati, chindeti, chindayati, chindāpeti, chindāpayati.",
  "anya-e0201n0:4549": "Īādimhi-acchindi, chindi, acchinduṃ, chinduṃ, acchindiṃsu, chindiṃsu.",
  "anya-e0201n0:4550": "Mahāvuttinā dhātvantassa ccho pubbassa dvittañca, acchecchi taṇhaṃ, vivattayi saṃyojanaṃ itivu. 53, “acchejjī”tipi divādipāṭho dissati, acchecchuṃ vata bho rukkhaṃ jā. 2.22.1788.",
  "anya-e0201n0:4551": "Kamme-acchijji, chijji, acchindiyi, chindiyi.",
  "anya-e0201n0:4552": "Kārite-chedesi, kaṇṇanāsañca chedayi jā. 1.4.49, chindesi, chindayi.",
  "anya-e0201n0:4553_0": "Ssatyādimhi-‘labhavasachidagamabhidarudānaṃ cchaṅa’iti ssena saha dhātvantassa ccho,",
  "anya-e0201n0:4553_1": "checchati, chindissati, checchanti, chindissanti, checchasi, checchata, checchāmi,",
  "anya-e0201n0:4553_2": "checchāma, chindissāma.",
  "anya-e0201n0:4554": "Ssādimhi-acchecchā, acchindissā, acchecchaṃsu, acchindissaṃsu.",
  "anya-e0201n0:4555": "Bhida-vidāraṇe, bhindati, bhindanti.",
  "anya-e0201n0:4556": "Kamme-bhijjati, bhijjanti, bhijjare, bhindiyati, bhindiyanti.",
  "anya-e0201n0:4557": "Kārite-bhikkhū bhikkhūhi bhedeti mahāva. 107, bhedayati, bhedāpeti, bhedāpayati, bhindeti, bhindayati, bhindāpeti, bhindāpayati.",
  "anya-e0201n0:4558": "Kamme-bhedīyati, bhedāpīyati.",
  "anya-e0201n0:4559": "Īādimhi-abhindi, bhindi, abhinduṃ, bhinduṃ, abhindiṃsu, bhindiṃsu.",
  "anya-e0201n0:4560": "Kamme-abhijji, bhijji, abhindiyi, bhindiyi.",
  "anya-e0201n0:4561": "Kārite-abhedesi, bhedesi, abhedayi, bhedayi, bhedāpesi, bhedāpayi.",
  "anya-e0201n0:4562_0": "Ssatyādimhi-‘labhavasa…’iccādinā ssena saha dassa ccho, bhecchati, bhindissati, bhecchanti,",
  "anya-e0201n0:4562_1": "bhindissanti, bhecchasi, bhecchatha, bhecchāmi, bhecchāma, bhindissāma, “taṃ te paññāya",
  "anya-e0201n0:4562_2": "bhecchāmī”ti su. ni. 445 pāḷi.",
  "anya-e0201n0:4563": "Ssādimhi-acchecchā, acchindissāiccādi.",
  "anya-e0201n0:4564": "Bhuja-pālana, byavaharaṇesu, bhuñjati, bhuñjanti.",
  "anya-e0201n0:4565": "Kamme-bhujjati, bhujjanti.",
  "anya-e0201n0:4566": "Kārite-bhojeti, bhojayati, bhojāpeti, bhojāpayati.",
  "anya-e0201n0:4567": "Kamme-bhojīyati, bhojāpīyati.",
  "anya-e0201n0:4568": "Ssatyādimhi-‘vacabhujamucavisānaṃ kkhaṅa’iti ssena saha dhātvantassa kkho, ādivuddhi, bhokkhati, bhuñjissati, bhokkhanti, bhokkhasi, bhokkhatha, bhokkhāmi, bhokkhāma, bhuñjissāma.",
  "anya-e0201n0:4569": "Ssādimhi-abhokkhā, abhuñjissā, abhokkhaṃsu, abhuñjissaṃsu iccādi.",
  "anya-e0201n0:4570": "Muca-mocane, muñcati, muñcanti, muñcare.",
  "anya-e0201n0:4571": "Kamme-muccati, muccanti, muñcīyati, muñcīyanti.",
  "anya-e0201n0:4572": "Kārite-mocāpeti, mocāpayati.",
  "anya-e0201n0:4573": "Īādimhi-amuñci, muñci, amuñciṃsu, muñciṃsu.",
  "anya-e0201n0:4574": "Kārite-amocesi, mocesi, amocayi, mocayi, amocesuṃ, mocesuṃ, amocayuṃ, mocayuṃ, amociṃsu, mociṃsu, amocayiṃsu, mocayiṃsu.",
  "anya-e0201n0:4575": "Ssatyādimhi-ssena saha cassa kkho, mokkhati, muñcissati, mokkhanti mārabandhanā dha. pa. 37. Na me samaṇa mokkhasi saṃ. ni. 1.140. Mokkhatha, mokkhāmi, mokkhāma, muñcissāma.",
  "anya-e0201n0:4576": "Ssādimhi-amokkhā, mokkhā, amuñcissā, muñcissā, amokkhaṃsu, mokkhaṃsu, amuñcissaṃsu, muñcissaṃsu.",
  "anya-e0201n0:4577": "Yuja-yoge, yuñjati buddhasāsane, ārabhatīti attho, yuñjanti, pamādamanuyuñjanti, bālā dummedhino janā dha. pa. 26. Yuñjasi, yuñjatha buddhasāsane saṃ. ni. 1.185. Yuñjāmi, yuñjāma.",
  "anya-e0201n0:4578": "Kamme-yuñjīyati, yuñjīyanti.",
  "anya-e0201n0:4579": "Kārite-yojeti, payojeti, niyojeti, uyyojeti, yojayati, payojayati, niyojayati, uyyojayati.",
  "anya-e0201n0:4580": "Kamme-yojīyati, payojīyati, niyojīyati, uyyojīyati.",
  "anya-e0201n0:4581_0": "Rudha-āvaraṇe, rundhati, rundhiti, rundhīti, rundheti, rundhoti, rundhanti, orundhati,",
  "anya-e0201n0:4581_1": "avarundhati, rundhāpeti, rundhāpayati, avarodheti, avarodhayati, uparodheti, uparodhayati,",
  "anya-e0201n0:4581_2": "rodhāpeti, rodhāpayati.",
  "anya-e0201n0:4582": "Kamme-avarodhīyati iccādi.",
  "anya-e0201n0:4583": "Lipa-limpane, limpati, limpanti.",
  "anya-e0201n0:4584": "Kamme-limpīyati.",
  "anya-e0201n0:4585": "Kārite-limpeti, limpayati, limpāpeti, limpāpayati, lepeti, lepayati, lepāpeti, lepāpayati iccādi.",
  "anya-e0201n0:4586": "Vida-paṭilābhe, vindati, vindanti.",
  "anya-e0201n0:4587": "Kamme-vindīyati, vindīyanti.",
  "anya-e0201n0:4588": "Kārite-vindeti, vindayati, vindāpeti, vindāpayahi.",
  "anya-e0201n0:4589": "Īādimhi-avindi, vindi, udaṅgaṇe tattha papaṃ avinduṃ jā. 1.1.2, avindiṃsu, vindiṃsu iccādi.",
  "anya-e0201n0:4590": "Sica-secane, siñcati, siñcanti.",
  "anya-e0201n0:4591": "Kamme-siñcīyati, siñcīyanti.",
  "anya-e0201n0:4592": "Kārite-siñceti, siñcayati, siñcāpeti, siñcāpayati, siñceyya vā siñcāpeyya vā pāci. 140 iccādi.",
  "anya-e0201n0:4593": "Subha-sampahāre, yo no gāvova sumbhati jā. 2.22.2132. Sumbhanti, sumbhasi, sumbhatha, bhūmiṃ sumbhāmi vegasā jā. 1.5.51, sumbhāma, sumbhiti, sumbhīti, sumbheti, sumbhoti iccādi.",
  "anya-e0201n0:4594": "Gahadhātupi idha saṅgahitā. Gaha-upādāne. ‘Mañca rudhādīna’nti niggahītena saha lapaccayo.",
  "anya-e0201n0:4595": "661. Ṇo niggahītassa ka. 490; rū. 518; nī. 982.",
  "anya-e0201n0:4596": "Gahadhātumhi āgatassa niggahītassa ṇo hoti. Mahāvuttinā vikappena lassa dīgho.",
  "anya-e0201n0:4597": "Gaṇhāti, gaṇhati vā, gaṇhanti, gaṇhasi, gaṇhatha, gaṇhāmi, gaṇhāma.",
  "anya-e0201n0:4598": "Kamme-gaṇhīyati, gaṇhīyanti.",
  "anya-e0201n0:4599": "‘Hassa vipallāso’ti ha, yānaṃ vipariyāyo, gayhati, gayhanti, gayhare.",
  "anya-e0201n0:4600": "Kārite-gāheti, gāhayati, gāhāpeti, gāhāpayati iccādi.",
  "anya-e0201n0:4601": "662. Gahassa gheppo ka. 489; rū. 519; nī. 901.",
  "anya-e0201n0:4602": "Nta, māna, tyādīsu gahassa gheppādeso hoti vā.",
  "anya-e0201n0:4603": "Gheppati, gheppanti.",
  "anya-e0201n0:4604": "Kamme-gheppīyati, gheppīyanti.",
  "anya-e0201n0:4605": "Īādimhi-agaṇhi, gaṇhi.",
  "anya-e0201n0:4606": "Mahāvuttinā niggahītalopo, iñaāgamassa ettaṃ, aggahesi, paṭiggahesi, anuggahesi, aggaṇhiṃsu, gaṇhiṃsu. Aggahesuṃ, paṭiggahesuṃ, anuggahesuṃ.",
  "anya-e0201n0:4607": "Ssatyādimhi-gaṇhissati, gahessati, gaṇhissanti, gahessanti iccādi.",
  "anya-e0201n0:4608": "Rudhādigaṇo niṭṭhito.",
  "anya-e0201n0:4609": "Divādigaṇa",
  "anya-e0201n0:4610": "Atha divādigaṇo vuccate.",
  "anya-e0201n0:4611": "Idha dhātūnaṃ kamo antakkharavasena vattabbo sabbaso sadisarūpattā.",
  "anya-e0201n0:4612_0": "Muca, vica, yuja, luja, vija, gada, pada, mada, vida, idha, kudha, gidha, budha,",
  "anya-e0201n0:4612_1": "yudha, vidha, sidha, sudha mana, hana, kupa, dīpa, lupa, vapa, supa, divu, sivu,",
  "anya-e0201n0:4612_2": "tasa, tusa, disa, dusa, sisa, susa, daha, naha, muha.",
  "anya-e0201n0:4613": "663. Divādīhi yaka ka. 447; rū. 510; nī. 928; caṃ. 1.1.87; pā. 3.1.69.",
  "anya-e0201n0:4614": "Divādīhi kriyatthehi kattari kānubandho yapaccayo hoti.",
  "anya-e0201n0:4615": "Dibbati.",
  "anya-e0201n0:4616": "Muca-muttiyaṃ, yassa pubbarūpattaṃ, muccati, vimuccati. Akammakattā suddhakammarūpaṃ na labbhati.",
  "anya-e0201n0:4617": "Kārite-moceti, mocayati, mocāpeti, mocāpayati.",
  "anya-e0201n0:4618": "Kamme-mocīyati, mocāpīyati, muccatu, dukkhā muccantu.",
  "anya-e0201n0:4619": "Ssatyādimhi dhātvantassa kkho, mokkhati, mokkhanti.",
  "anya-e0201n0:4620": "Vica-viveke, viviccati, viviccanti.",
  "anya-e0201n0:4621": "Kārite-viveceti, vivecayati, vivecāpeti, vivecāpayati.",
  "anya-e0201n0:4622": "Kamme-vivecīyati, vivecāpīyati iccādi.",
  "anya-e0201n0:4623": "Yuja-yuttiyaṃ, yujjati, yujjanti.",
  "anya-e0201n0:4624": "Luja-vināse, lujjati, lujjanti.",
  "anya-e0201n0:4625": "Vija-bhaya, calanesu, saṃvijjati, saṃvijjanti.",
  "anya-e0201n0:4626": "Kārite-saṃvejeti, saṃvejayati, saṃvejenti, saṃvejayanti iccādi.",
  "anya-e0201n0:4627": "Gada-gajjane, megho gajjati, gajjanti.",
  "anya-e0201n0:4628": "Pada-gatimhi, uppajjati, uppajjanti, nipajjati, vipajjati, sampajjati, āpajjati, samāpajjati, paṭipajjati.",
  "anya-e0201n0:4629": "Kamme-tena āpatti āpajjati, jhānaṃ samāpajjati, maggo paṭipajjati.",
  "anya-e0201n0:4630": "Kyamhi parepi yaka hoti, tena āpatti āpajjīyati. Jhānaṃ samāpajjīyati, maggo paṭipajjīyati.",
  "anya-e0201n0:4631": "Kārite-uppādeti, uppādayati, nipphādeti, nipphādayati. Sampādeti, sampādayati, āpādeti, āpādayati, paṭipādeti, paṭipādayati, paṭipajjāpeti, paṭipajjāpayati.",
  "anya-e0201n0:4632": "Kamme-uppādīyati, nipphādīyati, sampādīyati, āpādīyati, paṭipādīyati.",
  "anya-e0201n0:4633_0": "Uppajjatu, uppajjantu, uppajjeyya, uppajjeyyuṃ, kinti nu kho saddhivihārikassa patto",
  "anya-e0201n0:4633_1": "uppajjiyetha, cīvaraṃ uppajjiyetha, parikkhāro uppajjiyethāti mahāva. 67 imāni pana kattu, kammarūpāni.",
  "anya-e0201n0:4634": "Īādimhi-uppajji, nipajji, vipajji, sampajji, āpajji, samāpajji, paṭipajji.",
  "anya-e0201n0:4635": "664. Kvaci vikaraṇānaṃ ka. 517; rū. 488; nī. 1105.",
  "anya-e0201n0:4636": "Vikaraṇānaṃ kvaci lopo hoti.",
  "anya-e0201n0:4637": "Cakkhuṃ udapādi, ñāṇaṃ udapādi, vijjā udapādi, āloko udapādi saṃ. ni. 5.1081 iccādi, uppajjiṃsu, nipajjiṃsu.",
  "anya-e0201n0:4638": "Mada-ummāde, majjati, majjanti.",
  "anya-e0201n0:4639": "Vida-sattāyaṃ, vijjati, saṃvijjati.",
  "anya-e0201n0:4640": "Idha-samiddhiyaṃ, ijjhati, samijjhati.",
  "anya-e0201n0:4641": "Kudha-kope, kujjhati, kujjhanti.",
  "anya-e0201n0:4642": "Budha-avagamane, bujjhati, sambujjhati.",
  "anya-e0201n0:4643": "Paṭipubbo niddakkhaye vikasane ca, paṭibujjhati.",
  "anya-e0201n0:4644": "Kamme-tena dhammo bujjhati, dhammā bujjhanti, bujjhare, bujjhīyati, bujjhīyanti.",
  "anya-e0201n0:4645": "Kārite-bodheti, bodhayati, bodhāpeti, bodhāpayati, bujjhāpeti, bujjhāpayati.",
  "anya-e0201n0:4646": "Yudha-sampahāre, mallo mallena saddhiṃ yujjhati, dve senā yujjhanti, dve meṇḍā yujjhanti, dve usabhā yujjhanti, dve hatthino yujjhanti, dve kukkuṭā yujjhanti.",
  "anya-e0201n0:4647": "Kamme-yujjhīyati, yujjhīyanti.",
  "anya-e0201n0:4648": "Kārite-yodheti, yodhayati, yujjhāpeti, yujjhāpayati, “yodhetha māraṃ paññāvudhenā”ti dha. pa. 40 pāḷi.",
  "anya-e0201n0:4649": "Vidha-tāḷane, sarena migaṃ vijjhati, dhammaṃ paṭivijjhati, paṭivijjhanti.",
  "anya-e0201n0:4650": "Kamme kattusadisampi rūpaṃ hoti, tena dhammo paṭivijjhati, dhammā paṭivijjhanti, paṭivijjhīyati, paṭivijjhīyanti.",
  "anya-e0201n0:4651": "Kārite-vedheti, vedhayati, paṭivedheti, paṭivedhayati, iccādi.",
  "anya-e0201n0:4652": "Sidha-saṃsiddhiyaṃ, sijjhati, sijjhanti, sijjhare.",
  "anya-e0201n0:4653": "Kārite mahāvuttinā issa āttaṃ, sādheti, sādhayati, sādhenti, sādhayanti.",
  "anya-e0201n0:4654": "Kamme-sādhīyati, sādhīyanti iccādi.",
  "anya-e0201n0:4655": "Sudha-suddhiyaṃ, sujjhati, sujjhanti, visujjhati, parisujjhati.",
  "anya-e0201n0:4656": "Kārite-sodheti, sodhayati.",
  "anya-e0201n0:4657": "Mana-maññanāyaṃ, maññati, avamaññati, atimaññati, maññanti, avamaññanti, atimaññanti iccādi.",
  "anya-e0201n0:4658": "Hana-vighāta, saṅghātesu, haññati, vihaññati, haññanti, vihaññanti iccādi.",
  "anya-e0201n0:4659": "Kupa-kope, paro parassa kuppati, kucchivāto kuppati, rogo kuppati, paṭikuppati, tejodhātu pakuppati ma. ni. 1.305.",
  "anya-e0201n0:4660": "Kārite-kopeti, kopayati iccādi.",
  "anya-e0201n0:4661": "Dīpa-dittiyaṃ, dippati, dippanti, pure adhammo dippati cūḷava. 437.",
  "anya-e0201n0:4662": "Kamme-dīpīyati, dīpīyanti.",
  "anya-e0201n0:4663": "Kārite garupantattā na vuddhi, dīpeti, dīpayati, dīpenti, dīpayanti iccādi.",
  "anya-e0201n0:4664": "Lupa-adassane, luppati, luppanti.",
  "anya-e0201n0:4665": "Kārite-lopeti, lopayati iccādi.",
  "anya-e0201n0:4666": "Vapa-bījanikkhepe, vappati, vappanti iccādi.",
  "anya-e0201n0:4667": "Supa-suppane, suppati, suppanti.",
  "anya-e0201n0:4668": "Mahāvuttinā ādivuddhi, soppati, soppanti.",
  "anya-e0201n0:4669": "Samu-upasame nivāse ca, sammati, visammati, upasammati, vūpasammati, assame sammati, yattha sammati temiyo jā. 2.22.73, sammanti. Kārite na vuddhi, sameti, vūpasameti iccādi.",
  "anya-e0201n0:4670_0": "Divu-kīḷāyaṃ vijigīsāyaṃ byavahāre thuti, kanti, gati, sattīsu ca, ‘tavaggavaraṇānaṃ",
  "anya-e0201n0:4670_1": "ye cavaggabayañā’ti yamhi vassa battaṃ, ‘vaggalasehi te’ti yassa battaṃ, dibbati, dibbanti iccādi.",
  "anya-e0201n0:4671": "Sivu-saṃsibbane, sibbati, sibbanti, sibbeyya vā sibbāpeyya vā pāci. 176 iccādi.",
  "anya-e0201n0:4672": "Tasa-santāse, tassati.",
  "anya-e0201n0:4673": "Mahāvuttinā tassa trattaṃ, utrassati, ubbijjatīti attho. Tassati, paritassati, pipāsatīti attho.",
  "anya-e0201n0:4674": "Kārite-tāseti, tāsayati iccādi.",
  "anya-e0201n0:4675": "Tusa-pītimhi, tussati, santussati.",
  "anya-e0201n0:4676": "Kammepi-tussati, santussati, tussīyati.",
  "anya-e0201n0:4677": "Kārite-toseti, tosayati iccādi.",
  "anya-e0201n0:4678_0": "Disa-paññāyane, dissati, padissati, sandissati. Dissanti bālā abyattā mahāva. 76,",
  "anya-e0201n0:4678_1": "nimittāni padissanti bu. vaṃ. 2.82, ime dhammā mayi sandissanti, ahañca imesu dhammesu",
  "anya-e0201n0:4678_2": "sandissāmi ma. ni. 3.253 (thokaṃ visadisaṃ).",
  "anya-e0201n0:4679": "Dusa-paṭighāte, dussati. Dosaneyyesu dussati. Padussati, dussanti, padussanti.",
  "anya-e0201n0:4680": "Kārite dīgho, dūseti, dūsayati.",
  "anya-e0201n0:4681": "Kamme-dūsīyati iccādi.",
  "anya-e0201n0:4682": "Sisa-asabbayoge, sissati, avasissati. Sarīrāni avasissanti.",
  "anya-e0201n0:4683": "Kārite-seseti, sesayati iccādi.",
  "anya-e0201n0:4684": "Susa-sussane, sussati. Aṭṭhi ca nhāru ca cammañca avasissatu, upasussatu me sarīre maṃsalohitaṃ ma. ni. 2.184 (thokaṃ visadisaṃ) iccādi.",
  "anya-e0201n0:4685": "Daha-dāhe, ha, yānaṃ vipariyāyo, dayhati, dayhanti, ekacitakamhi dayhare.",
  "anya-e0201n0:4686": "Kārite-dāheti, dāhayati iccādi.",
  "anya-e0201n0:4687": "Naha-bandhane, sannayhati, sannayhanti iccādi.",
  "anya-e0201n0:4688": "Muha-muyhane, muyhati, sammuyhati, sammuyhāmi, pamuyhāmi. Sabbā muyhanti me disā jā. 2.22.2185.",
  "anya-e0201n0:4689": "Kārite-moheti, mohayati iccādi.",
  "anya-e0201n0:4690": "Divādigaṇo niṭṭhito.",
  "anya-e0201n0:4691": "Svādigaṇa",
  "anya-e0201n0:4692": "Atha svādigaṇo vuccate.",
  "anya-e0201n0:4693": "Gi, ci, mi, vu, su, hi, āpa, saka.",
  "anya-e0201n0:4694": "‘Kā’ti vattate.",
  "anya-e0201n0:4695": "665. Svādito kṇo ka. 448; rū. 512; nī. 929; caṃ. 1.1.95; pā. 3.1.74; ‘svādīhi…’ (bahūsu).",
  "anya-e0201n0:4696": "Svādīhi kriyatthehi paraṃ kānubandhā ṇā, ṇo iti dve paccayā honti.",
  "anya-e0201n0:4697": "666. Na te kānubandhanāgamesu.",
  "anya-e0201n0:4698": "Ivaṇṇu’vaṇṇānaṃ akārassa ca te e, o, ā na honti kānubandhanāgamesu paresūti vuddhipaṭisedho.",
  "anya-e0201n0:4699": "Suṇāti, suṇoti.",
  "anya-e0201n0:4700": "Gi-sadde, giṇāti, giṇoti, anugiṇāti, paṭigiṇāti.",
  "anya-e0201n0:4701": "Pubbassaralopo, anugiṇanti, paṭigiṇanti.",
  "anya-e0201n0:4702": "Ci-caye, mahāvuttinā ṇassa nattaṃ, vaḍḍhakī pākāraṃ cināti, cinoti, ācināti, ācinoti, apacināti, apacinoti, viddhaṃsetīti attho.",
  "anya-e0201n0:4703": "Pubbassaralopo, cinanti, ācinanti, apacinanti.",
  "anya-e0201n0:4704": "Kamme-cīyati, ācīyati, apacīyati, cinīyati, ācinīyati, apacinīyati.",
  "anya-e0201n0:4705": "Kārite-cayāpeti, cayāpayati, cināpeti, cināpayati iccādi.",
  "anya-e0201n0:4706": "Mi-pakkhepe, miṇāti, miṇoti, mināti, minoti vā.",
  "anya-e0201n0:4707": "Vu-saṃvaraṇe, saṃvuṇāti, saṃvuṇoti, āvuṇāti, āvuṇoti.",
  "anya-e0201n0:4708": "Su-savane, suṇāti, suṇoti, suṇanti, suṇāsi, suṇosi.",
  "anya-e0201n0:4709": "Rassatte-suṇasi nāga mahāva. 126. Suṇātha, suṇotha, suṇāmi, suṇomi, suṇāma, suṇoma.",
  "anya-e0201n0:4710": "Kamme ‘dīgho sarassā’ti kyamhi dīgho, sūyati, suyyati, sūyanti, suyyanti, suṇīyati, suṇīyanti.",
  "anya-e0201n0:4711": "Kārite-sāveti, anusāveti, sāvayati, anusāvayati, suṇāpeti, suṇāpayati.",
  "anya-e0201n0:4712": "Kamme-sāvīyati, anusāvīyati.",
  "anya-e0201n0:4713": "Suṇātu, suṇantu, suyyatu, suyyantu, sāvetu, sāventu, suṇe, suṇeyya, suṇeyyuṃ, sūyeyya, suyyeyya, sūyeyyuṃ, suyyeyuṃ, sāveyya, sāveyyuṃ.",
  "anya-e0201n0:4714": "Īādimhi-asuṇi, suṇi.",
  "anya-e0201n0:4715": "667. Tesu suto kṇokṇānaṃ roṭa ka. 517; rū. 488; nī. 1105.",
  "anya-e0201n0:4716": "Tesu īādīsu ssakāravantesu ca vacanesu sudhātuto paresaṃ kṇo, kṇānaṃ roṭa hoti, rānubandho sabbādesadīpanattho. ‘Rānubandhentasarādissā’ti suttena ādisarassa lopo, dvittaṃ.",
  "anya-e0201n0:4717": "Assosi, assosuṃ, assosi, assosittha, assosiṃ, assosimhā, assosumhā, assosittha iccādi.",
  "anya-e0201n0:4718": "Ssatyādimhi-suṇissati, sossati, suṇissanti, sossanti, suṇissasi, sossasi, suṇissatha, sossatha, suṇissāmi, sossāmi, suṇissāma, sossāma. Evaṃ parachakke.",
  "anya-e0201n0:4719": "Ssādimhi-asuṇissā, asossā, asuṇissaṃsu, sossaṃsu iccādi.",
  "anya-e0201n0:4720": "Papubbo hi-pesane, pahiṇāti, pahiṇoti, pahiṇanti.",
  "anya-e0201n0:4721": "Īādimhi-dūtaṃ pahiṇi, pahiṇiṃsu, ‘kvaci vikaraṇāna’nti vikaraṇalopo, mahāvuttinā passa dīgho, dūtaṃ pāhesi pārā. 297; mahāva. 198, pāhesuṃ iccādi.",
  "anya-e0201n0:4722": "Āpa-pāpuṇane papubbo –",
  "anya-e0201n0:4723": "668. Sakāpānaṃ kukku kṇe ka. 517; rū. 488; nī. 1105; “…kukakū ṇe” (bahūsu).",
  "anya-e0201n0:4724": "Saka, āpadhātūnaṃ kānubandhā kukāra, ukārā kamena āgamā honti kṇamhi paccaye.",
  "anya-e0201n0:4725": "Pāpuṇoti, pāpuṇanti, sampāpuṇanti.",
  "anya-e0201n0:4726": "Paripubbo pariyattiyaṃ, pariyāpuṇāti, pariyāpuṇanti.",
  "anya-e0201n0:4727": "Saṃpubbo-samāpuṇāti, parisamāpuṇāti, niṭṭhānaṃ gacchatīti attho.",
  "anya-e0201n0:4728": "Kṇeti kiṃ? Pappoti.",
  "anya-e0201n0:4729": "Kamme-pāpīyati, pāpīyanti.",
  "anya-e0201n0:4730": "Kārite-pāpeti, pāpayati, pāpenti, pāpayanti.",
  "anya-e0201n0:4731": "Kamme-pāpīyati, pāpīyanti.",
  "anya-e0201n0:4732": "Īādimhi-pāpuṇi, pāpuṇiṃsu iccādi.",
  "anya-e0201n0:4733": "Saka-sattiyaṃ, sakkuṇoti, sakkuṇāti.",
  "anya-e0201n0:4734": "Kṇeti kiṃ? Sakkoti, sakkuṇanti.",
  "anya-e0201n0:4735": "Īādimhi-asakkuṇi, sakkuṇi, asakkuṇiṃsu, sakkuṇiṃsu.",
  "anya-e0201n0:4736": "669. Sakā kṇāssa kho īādo ‘…ṇāssa kha…” (bahūsu).",
  "anya-e0201n0:4737": "Sakamhā parassa kṇāssa kho hoti īādimhi.",
  "anya-e0201n0:4738": "Asakkhi, sakkhi, asakkhiṃsu, sakkhiṃsu iccādi.",
  "anya-e0201n0:4739": "670. Sse vā ka. 517; rū. 488; nī. 1105.",
  "anya-e0201n0:4740": "Sakamhā parassa kṇassa kho hoti vā sse pare.",
  "anya-e0201n0:4741": "Sakkhissati, sakkuṇissati, sakkhissanti, sakkuṇissanti, sakkhissasi, sakkhissatha, sakkhissāmi, sakkhissāma, sakkuṇissāma.",
  "anya-e0201n0:4742": "‘Dakkha sakkha hehi hohīhi lopo’ti ssassa vikappena lopo, sakkhiti, sakkhissati, sakkhinti, sakkhissanti.",
  "anya-e0201n0:4743": "Ssādimhi-asakkhissā, sakkhissā, asakkuṇissā, sakkuṇissā iccādi.",
  "anya-e0201n0:4744": "Svādigaṇo niṭṭhito.",
  "anya-e0201n0:4745": "Kyādigaṇa",
  "anya-e0201n0:4746": "Atha kyādigaṇo vuccate.",
  "anya-e0201n0:4747": "Kī, ji, ñā, dhū, pu, bhū, mā, mū, lū.",
  "anya-e0201n0:4748": "671. Kyādīhi kṇā ka. 449; rū. 513; nī. 930; caṃ. 1.1.101 …pe… 3.1.81.",
  "anya-e0201n0:4749": "Kīiccādīhi kriyatthehi paraṃ kattari kānubandho ṇāpaccayo hoti.",
  "anya-e0201n0:4750": "672. Kṇāknāsu rasso ka. 517; rū. 488; nī. 1105; caṃ. 6.1.108; pā. 7.3.80.",
  "anya-e0201n0:4751": "Etesu dīghadhātūnaṃ rasso hoti.",
  "anya-e0201n0:4752": "Kī-dabbavinimaye, kiṇāti, kiṇanti, vikkiṇāti, vikkiṇanti.",
  "anya-e0201n0:4753": "Kamme-kīyati, kiyyati, vikkīyati, vikkiyyati, vikkiyyanti.",
  "anya-e0201n0:4754": "Kārite-vikkāyeti, vikkāyayati, kīṇāpeti, kīṇāpayati iccādi.",
  "anya-e0201n0:4755": "673. Jyādīhi knā ka. 449; rū. 513; nī. 930.",
  "anya-e0201n0:4756": "Jiiccādīhi kattari kānubandho nāpaccayo hoti.",
  "anya-e0201n0:4757": "Jināti, jinanti.",
  "anya-e0201n0:4758": "Kamme-jīyati, jiyyati, jinīyati, jiniyyati.",
  "anya-e0201n0:4759": "Kārite-jayāpeti, jayāpayati, parājeti, parājayati, parājenti, parājayanti, jināpeti, jināpayati, ajini, jini, ajiniṃsu, jiniṃsu, jinissati, jinissanti iccādi.",
  "anya-e0201n0:4760": "Ñā-avabodhane.",
  "anya-e0201n0:4761": "674. Ñāssa ne jā ka. 470; rū. 514; nī. 950; caṃ. 6.1.107; pā. 7.3.70, 79.",
  "anya-e0201n0:4762": "Nāpaccaye pare ñāssa jā hoti.",
  "anya-e0201n0:4763": "Jānāti, pajānāti, ājānāti, sañjānāti, vijānāti, abhijānāti, parijānāti, paṭijānāti, jānanti.",
  "anya-e0201n0:4764": "Kamme-ñāyati, paññāyati, aññāyati, saññāyati, viññāyati, abhiññāyati, pariññāyati, paṭiññāyati, ñāyanti.",
  "anya-e0201n0:4765": "Kārite-ñāpeti, ñāpayati, ñāpenti, ñāpayanti, jānāpeti, jānāpayati, jānāpenti, jānāpayanti.",
  "anya-e0201n0:4766": "Kamme-ñāpīyati, saññāpīyati, jānāpīyati.",
  "anya-e0201n0:4767": "675. Ñāssa sanāssa nāyo timhi ka. 509; rū. 516; nī. 1022.",
  "anya-e0201n0:4768": "Nāsahitassa ñāssa nāyo hoti timhi, suttavibhattiyā anti, antesu ca.",
  "anya-e0201n0:4769": "Nāyati. Viceyya viceyya atthe panāyatīti kho bhikkhave vipassīti vuccati dī. ni. 2.41-44. Nāyanti. “Animittā na nāyare”ti visuddhi 1.174 pāḷi.",
  "anya-e0201n0:4770": "Eyyādimhi-jāneyya, jāneyyuṃ, jāneyyāsi, jāneyyātha, jāneyyāmi, jāneyyāma.",
  "anya-e0201n0:4771": "Utte-jāneyyāmu.",
  "anya-e0201n0:4772": "Eyyāmassa emutte “kathaṃ jānemu taṃ maya”nti jā. 2.22.7 pāḷi.",
  "anya-e0201n0:4773": "676. Eyyassiyāñā vā ka. 508; rū. 515; nī. 1021.",
  "anya-e0201n0:4774": "Ñāto eyyassa iyā, ñā honti, vāsaddena eyyumādīnampi ñū, ñāsi, ñātha, ñāmi, ñāmādesā honti, eyyamiccassa ñañca.",
  "anya-e0201n0:4775": "Jāniyā.",
  "anya-e0201n0:4776": "677. Ñāmhi jaṃ ka. 470; rū. 514; nī. 950.",
  "anya-e0201n0:4777": "Ñādese pare sanāssa ñāssa jaṃ hoti.",
  "anya-e0201n0:4778": "Jaññā, vijaññā.",
  "anya-e0201n0:4779_0": "Suttavibhattena ñūādīsupi jaṃ hoti. “Pāpaṃ katvā mā maṃ jaññūti icchati su. ni. 127;",
  "anya-e0201n0:4779_1": "vibha. 894 ‘jaññā’ti, vivekadhammaṃ ahaṃ vijaññaṃ gavesitabbaṃ, jaññāmu ce sīlavantaṃ",
  "anya-e0201n0:4779_2": "vadaññu”nti jā. 2.22.1301 pāḷī. ‘Jaññāsi, jaññātha, jaññāmi, jaññāmā’tipi yujjati.",
  "anya-e0201n0:4780": "678. Īssatyādīsu knālopo ka. 517; rū. 488; nī. 1105.",
  "anya-e0201n0:4781": "Knāssa lopo hoti vā īādimhi ssatyādimhi ca.",
  "anya-e0201n0:4782_0": "Aññāsi, abbhaññāsi, ajāni, aññāsuṃ, aññaṃsu, abbhaññaṃsu, jāniṃsu, aññāsi, abbhaññāsi,",
  "anya-e0201n0:4782_1": "ajāni, aññittha, jānittha, aññāsiṃ, abbhaññāsiṃ, ajāniṃ, jāniṃ, aññāsimhā, ajānimhā,",
  "anya-e0201n0:4782_2": "jānimhā, ñāssati, jānissati, ñāssanti, jānissanti.",
  "anya-e0201n0:4783": "Kamme-viññāyissati, viññāyissanti.",
  "anya-e0201n0:4784": "679. Ssassa hi kamme ka. 517; rū. 488; nī. 1105.",
  "anya-e0201n0:4785": "Ñāto ssassa hi hoti vā kamme.",
  "anya-e0201n0:4786": "Paññāyihi. “Paññāyihinti etā, daharā”ti jā. 2.17.197 pāḷi. Paññāyissati, paññāyissanti iccādi.",
  "anya-e0201n0:4787": "Dhū-vidhunane, knāmhi rasso, dhunāti, dhunanti.",
  "anya-e0201n0:4788": "Kamme-dhunīyati, dhunīyanti.",
  "anya-e0201n0:4789": "Kārite-dhunāpeti, dhunāpayati.",
  "anya-e0201n0:4790": "Pu-sodhane, punāti, punanti.",
  "anya-e0201n0:4791": "Bhū-pattiyaṃ, rasso, abhisambhunāti, abhisambhunanti. Nāssa ṇatte-abhisambhuṇāti, abhisambhuṇanti.",
  "anya-e0201n0:4792": "Mā-parimāṇe, mahāvuttinā dhātvantassa ittaṃ, mināti, nimmināti.",
  "anya-e0201n0:4793": "Kamme-upamīyati, upamīyanti, nimmīyati, nimmīyanti.",
  "anya-e0201n0:4794": "Kārite-nagaraṃ māpeti, māpayati, māpīyati, māpīyanti, nimmini, nimminiṃsu, māpesi, māpayi, māpesuṃ, māpayuṃ, nimminissati, nimminissanti, māpessati, māpessanti iccādi.",
  "anya-e0201n0:4795": "Mū-bandhane, munāti.",
  "anya-e0201n0:4796": "Lū-chedane, rassattaṃ, lunāti, lunanti.",
  "anya-e0201n0:4797": "Kamme-lūyati, lūyanti.",
  "anya-e0201n0:4798": "Kārite-lāvayati, lāvayanti.",
  "anya-e0201n0:4799": "Kamme-lāvīyati iccādi.",
  "anya-e0201n0:4800": "Kyādigaṇo niṭṭhito.",
  "anya-e0201n0:4801": "Tanādigaṇa",
  "anya-e0201n0:4802": "Atha tanādigaṇo vuccate.",
  "anya-e0201n0:4803": "Āpa, kara, tana, saka.",
  "anya-e0201n0:4804": "680. Tanāditvo ka. 451; rū. 520; nī. 932; caṃ. 1.1.97; pā. 3.1.79.",
  "anya-e0201n0:4805": "Tanādīhi paraṃ opaccayo hoti.",
  "anya-e0201n0:4806": "Tanoti.",
  "anya-e0201n0:4807": "Āpa-pāpuṇane papubbo. Dhātvantassa dvittaṃ rasso ca, pappoti, papponti.",
  "anya-e0201n0:4808": "Kamme-pāpīyati, pāpīyanti.",
  "anya-e0201n0:4809": "Kārite-pāpeti, pāpayati.",
  "anya-e0201n0:4810": "Kamme-pāpīyati pāpīyanti iccādi.",
  "anya-e0201n0:4811": "Kara-karaṇe, karoti, karonti.",
  "anya-e0201n0:4812": "Kamme-karīyati, karīyanti.",
  "anya-e0201n0:4813": "‘Tavaggavaraṇānaṃ ye cavaggabayañā’ti yamhi dhātvantassa yattaṃ, kayyati, kayyanti, kayyare, kayyate, kayyante.",
  "anya-e0201n0:4814": "Kārite-kāreti, kārayati, kārenti, kārayanti, kārāpeti, kārāpayati, kārāpenti, kārāpayanti.",
  "anya-e0201n0:4815": "681. Karassa sossa kuṃ ka. 511; rū. 521; nī. 1124.",
  "anya-e0201n0:4816": "O-kārasahitassa karassa kuṃ hoti mi, mesu paresu.",
  "anya-e0201n0:4817": "Kummi, kumma, “bhattu apacitiṃ kummi jā. 1.3.126, dhammassāpacitiṃ kummī”ti jā. 2.22.1752 pāḷī.",
  "anya-e0201n0:4818": "682. Karotissa kho ka. 594; rū. 582; nī. 1198.",
  "anya-e0201n0:4819": "Pādito parassa karadhātussa kvaci kho hoti.",
  "anya-e0201n0:4820": "Saṅkharoti, saṅkharonti, abhisaṅkharoti, abhisaṅkharonti.",
  "anya-e0201n0:4821": "Kamme-saṅkharīyati, saṅkharīyanti.",
  "anya-e0201n0:4822": "Kārite-saṅkhāreti, saṅkhārayati.",
  "anya-e0201n0:4823": "Ṇāpimhi na vuddhi, saṅkharāpeti, saṅkharāpayati.",
  "anya-e0201n0:4824": "Kamme-saṅkhārīyati, saṅkharāpīyati.",
  "anya-e0201n0:4825": "683. Karassa sossa kubbakurukayirā ka. 511-2; rū. 521-2; nī. 1077-8-9-10; caṃ. 5.2.103; pā. 6.4.110.",
  "anya-e0201n0:4826": "O-kārasahitassa karassa kubba, kuru, kayirā honti vā nta, māna, tyādīsu, mahāvuttinā vikappena kussa kruttaṃ.",
  "anya-e0201n0:4827": "Kubbati kubbanti, krubbati, krubbanti.",
  "anya-e0201n0:4828": "Parachakke-kubbate, krubbate, kubbante, krubbante, kurute, kayirati, kayiranti, kayirasi, kayiratha, kayirāmi, kayirāma, kayirate, kayirante.",
  "anya-e0201n0:4829": "Karotu, saṅkharotu, kubbatu, krubbatu, kurutu, agghaṃ kurutu no bhavaṃ dī. ni. 2.318, kayiratu.",
  "anya-e0201n0:4830": "Kareyya, saṅkhareyya, kubbeyya, krubbeyya, kayireyya.",
  "anya-e0201n0:4831": "684. Ṭā ka. 517; rū. 488; nī. 1105.",
  "anya-e0201n0:4832": "Kayirādesato parassa eyyavibhattissa ṭānubandho ā hoti vā.",
  "anya-e0201n0:4833": "So puññaṃ kayirā, puññaṃ ce puriso kayirā dha. pa. 118, kayirā naṃ punappunaṃ dha. pa. 118.",
  "anya-e0201n0:4834": "685. Kayireyyasseyyumādīnaṃ ka. 517; rū. 488; nī. 1083-4-5-6-7.",
  "anya-e0201n0:4835": "Kayirādesato parassa eyyuṃādīnaṃ eyyasaddassa lopo hoti.",
  "anya-e0201n0:4836": "Kayiruṃ, kayireyyuṃ, kayirāsi, kayireyyāsi, kayirātha, kayireyyātha, kayirāmi, kayireyyāmi, kayirāma, kayireyyāma.",
  "anya-e0201n0:4837": "686. Ethassā ka. 517; rū. 488; nī. 1082.",
  "anya-e0201n0:4838": "Kayirādesato parassa ethassa e-kārassa ā hoti vā.",
  "anya-e0201n0:4839": "So kayirātha, dīpaṃ kayirātha paṇḍito dha. pa. 28, kayirā ce kayirāthenaṃ dha. pa. 313; saṃ. ni. 1.89.",
  "anya-e0201n0:4840_0": "Īādimhi-akari, kari, saṅkhari, abhisaṅkhari, akubbi, kubbi, akrubbi, krubbi, akayiri,",
  "anya-e0201n0:4840_1": "kayiri, akaruṃ, karuṃ, saṅkharuṃ, abhi, saṅkharuṃ, akariṃsu, kariṃsu, saṅkhariṃsu,",
  "anya-e0201n0:4840_2": "abhisaṅkhariṃsu, akubbiṃsu, kubbiṃsu, akrubbiṃsu, krubbiṃsu, akayiriṃsu, kayiriṃsu, akayiruṃ, kayiruṃ.",
  "anya-e0201n0:4841": "687. Kā īādīsu ka. 491; rū. 523; nī. 983.",
  "anya-e0201n0:4842": "Īādīsu saokārassa karassa kā hoti vā.",
  "anya-e0201n0:4843": "688. Dīghā īssa ka. 517; rū. 488; nī. 1105.",
  "anya-e0201n0:4844": "Ā, e, ūdīghehi parassa īvacanassa si hoti vā.",
  "anya-e0201n0:4845": "Aṭṭhāsi, adāsi, vadesi, vajjesi, bhāvesi, kāresianubhosi, ahosi iccādi.",
  "anya-e0201n0:4846_0": "So akāsi, te akaṃsu, gāthāyaṃ “akaṃsu satthuvacana”nti jā. 2.22.564 pāḷi. Akāsuṃ,",
  "anya-e0201n0:4846_1": "tvaṃ akāsi. Mā tumhe evarūpaṃ akattha gavesitabbaṃ, mākattha pāpakaṃ kammaṃ, āvī",
  "anya-e0201n0:4846_2": "vā yadi vā raho udā. 44. Akāsittha, ahaṃ akāsiṃ, mayaṃ akāsimhā, akamhā. Bhogesu",
  "anya-e0201n0:4846_3": "vijjamānesu, dīpaṃ nākamha attano jā. 1.4.53. So akā. “Tato ekasataṃ khatye, anuyante",
  "anya-e0201n0:4846_4": "bhavaṃ akā”ti jā. 2.20.94 pāḷi. Akāsittha vā, ahaṃ akaṃ, akaraṃ vā. “Tassāhaṃ vacanaṃ",
  "anya-e0201n0:4846_5": "nākaṃ, pitu vuddhassa bhāsita”nti jā. 2.17.134 pāḷi.",
  "anya-e0201n0:4847": "Kārite-so kāresi, kārayi, kārāpesi, kārāpayi, te kāresuṃ, kārayuṃ, kārāpesuṃ, kārāpayuṃ iccādi.",
  "anya-e0201n0:4848": "Karissati saṅkharissati, kubbissati, krubbissati, kayirissati iccādi.",
  "anya-e0201n0:4849": "“Harassa cāhaṅa sse’ti ssena saha karassa rakārassa āhaṅa hoti, kāhati, kāhanti, kathaṃ kāhanti dārakā jā. 2.22.1849.",
  "anya-e0201n0:4850": "Iñāgame-kāhiti, kāhinti iccādi. Kāhasi, kāhatha. Kāhāmi kusalaṃ bahuṃ jā. 1.4.56, kāhāma puññasañcayaṃ apa. thera 1.1.401.",
  "anya-e0201n0:4851": "‘Āīādīsū’ti sutte yogavibhāgena ssatyādīsupi kā hoti, saṃyoge rassattaṃ, kassati, kassanti, kassasi, kassatha, kassāmi, kassāma, kassaṃ purisakāriyaṃ jā. 2.22.131.",
  "anya-e0201n0:4852": "Ssādimhi-akāhā, akarissā iccādi.",
  "anya-e0201n0:4853": "Tanu-vitthāre, tanoti.",
  "anya-e0201n0:4854": "Parassaralopo-tanonti.",
  "anya-e0201n0:4855": "689. Ovikaraṇassu parachakke ka. 511; rū. 521; nī. 1024.",
  "anya-e0201n0:4856": "Parachakke pare ovikaraṇassa u hoti.",
  "anya-e0201n0:4857": "Tanute, tanunte.",
  "anya-e0201n0:4858": "‘Yavā sare’ti ussa vatte-tanvante.",
  "anya-e0201n0:4859": "690. Pubbachakke vā kvaci ka. 511; rū. 521; nī. 1024.",
  "anya-e0201n0:4860": "Pubbachakke ovikaraṇassa kvaci u hoti vā.",
  "anya-e0201n0:4861": "Tanuti, kurutu.",
  "anya-e0201n0:4862": "Kvacīti kiṃ? Karoti.",
  "anya-e0201n0:4863": "Vāti kiṃ? Tanoti.",
  "anya-e0201n0:4864": "Kamme-tanīyati, taññati.",
  "anya-e0201n0:4865": "691. Tanassā vā ka. 517; rū. 488; nī. 1105.",
  "anya-e0201n0:4866": "Tanadhātussa na-kārassa ā hoti vā kyamhi.",
  "anya-e0201n0:4867": "Tāyati, tāyanti, patāyati, patāyanti. “Ito’dāni patāyanti, sūciyo balisāni cā”ti jā. 1.6.84 pāḷi. Tāyate, tāyante.",
  "anya-e0201n0:4868": "Saka-sattiyaṃ, sakkoti, sakkonti, sakkosi, sakkotha, sakkomi, sakkoma.",
  "anya-e0201n0:4869": "Tanādigaṇo niṭṭhito.",
  "anya-e0201n0:4870": "Curādigaṇa",
  "anya-e0201n0:4871": "Atha curādigaṇo vuccate.",
  "anya-e0201n0:4872": "Āpa, kamu, gaṇa, ghaṭa, cinta, ceta, cura, dhara, pāla, pūja, manta, māna, vida.",
  "anya-e0201n0:4873": "692. Curādīhiṇi ka. 452; rū. 525; nī. 933; caṃ. 1.1.45; pā. 3.1.25; ‘curādito ṇi’ (bahūsu).",
  "anya-e0201n0:4874": "Curādīhi kriyatthehi paraṃ sakatthe ṇipaccayo hoti.",
  "anya-e0201n0:4875": "Coreti, corayati.",
  "anya-e0201n0:4876": "Vipubbo āpa-byāpane, byāpeti, byāpayati.",
  "anya-e0201n0:4877": "Kamu-icchāyaṃ, kāmeti, kāmayati, kāmenti, kāmayanti, nikāmeti, nikāmayati, nikāmenti, nikāmayanti.",
  "anya-e0201n0:4878": "Kamme-kāmīyati, kāmīyanti.",
  "anya-e0201n0:4879": "Kārite ṇāpi eva, kāmāpeti, kāmāpayati.",
  "anya-e0201n0:4880": "Kamme-kāmāpīyati, kāmāpayīyati.",
  "anya-e0201n0:4881": "Gaṇa-saṅkhyāne, gaṇa, ghaṭānaṃ tudādittā na vuddhi, gaṇeti, gaṇayati.",
  "anya-e0201n0:4882": "Ghaṭa-cetāyaṃ, ghaṭeti, ghaṭayati.",
  "anya-e0201n0:4883": "Cinta-cintāyaṃ, garupantattā na vuddhi, cinteti, cintayati.",
  "anya-e0201n0:4884": "Kamme-cintīyati, cintīyanti.",
  "anya-e0201n0:4885": "Kārite-cintāpeti, cintāpayati.",
  "anya-e0201n0:4886": "Kamme-cintāpīyati, cintāpayīyati.",
  "anya-e0201n0:4887": "Īādimhi-cintesi, cintayi, cinteyuṃ, cintayuṃ, cintesi, cintayi, cintayittha, cintesiṃ, cintayiṃ, cintesimhā, cintayimhā.",
  "anya-e0201n0:4888": "Ceta-cetāyaṃ, ceteti, cetayati, cetenti, cetayanti.",
  "anya-e0201n0:4889": "Cura-theyye, coreti, corayati, corenti, corayanti.",
  "anya-e0201n0:4890": "Dhara-dhāraṇe, dhāreti, dhārayati, dhārenti, dhārayanti.",
  "anya-e0201n0:4891": "Pāla-pālane, pāleti, pālayati, pālenti, pālayanti.",
  "anya-e0201n0:4892": "Pūja-pūjāyaṃ, garupantattā na vuddhi, pūjeti, pūjayati, pūjenti, pūjayanti.",
  "anya-e0201n0:4893": "Manta-guttabhāsane, manteti, mantayati, mantenti, mantayanti.",
  "anya-e0201n0:4894": "Āpubbo kathane āmantane ca. Āmantayāmi vo bhikkhave dī. ni. 2.218, bhagavā bhikkhū āmantesi dī. ni. 2.208.",
  "anya-e0201n0:4895": "Nipubbo-nimantane, nimanteti, nimantayati.",
  "anya-e0201n0:4896_0": "Īādimhi-mantesi, mantayi, āmantesi, āmantayi, nimantesi, nimantayi, mantesuṃ, mantayuṃ,",
  "anya-e0201n0:4896_1": "mantayiṃsu rahogatā jā. 2.22.1918, mantessati, āmantessati, nimantessati, mantayissati,",
  "anya-e0201n0:4896_2": "āmantayissati, nimantayissati iccādi.",
  "anya-e0201n0:4897": "Māna-pūjāyaṃ, māneti, mānayati, mānenti, mānayanti iccādi.",
  "anya-e0201n0:4898": "Vida-anubhavane, vedeti, vedayati, paṭisaṃvedeti, paṭisaṃvedayati.",
  "anya-e0201n0:4899": "Paṭi, ni, papubbo ācikkhane, paṭivedeti, paṭivedayati, nivedeti, nivedayati, pavedeti, pavedayati iccādi.",
  "anya-e0201n0:4900": "Curādigaṇo niṭṭhito.",
  "anya-e0201n0:4901": "Vikaraṇapaccayarāsi niṭṭhito.",
  "anya-e0201n0:4902": "Sāmañña kha, cha, sarāsi",
  "anya-e0201n0:4903": "Atha dhātupaccayā vuccante.",
  "anya-e0201n0:4904": "Kriyāvācībhāvena dhāturūpā paccayā dhātupaccayā, kriyatthapaccayāti vuttaṃ hoti, tasmā tehipi sabbesaṃ tyādi, tabbādivibhatti, paccayānaṃ sambhavo.",
  "anya-e0201n0:4905": "Tija, māna, kita, gupa, badha.",
  "anya-e0201n0:4906": "693. Tijamānehi khasā khamāvīmaṃsāsu ka. 433; rū. 528; nī. 906-9; caṃ. 1.1.17, 28; pā. 3.1.5.",
  "anya-e0201n0:4907": "Khamāyaṃ vīmaṃsāyañca pavattehi tija, mānadhātūhi paraṃ kamena kha, sapaccayā honti.",
  "anya-e0201n0:4908": "Tija-khamāyaṃ, iminā khapaccayo.",
  "anya-e0201n0:4909": "694. Khachasānamekassaraṃ dve ka. 458; rū. 461; nī. 939; caṃ. 5.1.1; pā. 6.1.1, 9; ‘…mekasarodi…’ (bahūsu).",
  "anya-e0201n0:4910_0": "Kha, cha, sapaccayantānaṃ dhāturūpānaṃ paṭhamaṃ saddarūpaṃ ekassaraṃ dverūpaṃ hotīti",
  "anya-e0201n0:4910_1": "‘tija, tija’iti dvirūpe kate ‘loponādibyañjanassā’ti anādibyañjanabhūtassa ja-kārassa",
  "anya-e0201n0:4910_2": "lopo, ‘pararūpamayakāre byañjane’ti dhātvantajakārassa pararūpattaṃ. ‘Catutthadutiyesvesaṃ",
  "anya-e0201n0:4910_3": "tatiyapaṭhamā’ti saṃyogādissa khassa kattaṃ, ‘titikkha’iti dhātupaccayantarūpaṃ, tato tyādyuppatti.",
  "anya-e0201n0:4911": "Titikkhati, titikkhanti.",
  "anya-e0201n0:4912": "Kamme-titikkhīyati.",
  "anya-e0201n0:4913": "Kārite-titikkheti, titikkhayati, titikkhāpeti, titikkhāpayati.",
  "anya-e0201n0:4914": "Kamme-titikkhāpīyati, titikkhāpīyanti.",
  "anya-e0201n0:4915": "Titikkhatu, titikkhantu, titikkheyya, titikkheyyuṃ iccādi.",
  "anya-e0201n0:4916": "Khamāyanti kiṃ? Tija-nisāne, tejeti, tejenti.",
  "anya-e0201n0:4917": "Kārite-tejeti. “Samuttejeti sampahaṃsetī”ti ma. ni. 3.276 pāḷi.",
  "anya-e0201n0:4918": "Māna-vīmaṃsāyaṃ, tato sapaccayo. ‘Khachasānamekassaraṃ dve’ti ‘māna, māna’iti dvirūpe kate –",
  "anya-e0201n0:4919": "695. Mānassa vī parassa ca maṃ ka. 463-7; rū. 532-3; nī. 944.",
  "anya-e0201n0:4920": "Dvitte pubbassa mānassa vī hoti, parassa ca sabbassa mānassa maṃ hoti.",
  "anya-e0201n0:4921": "Vīmaṃsati, vīmaṃsanti.",
  "anya-e0201n0:4922": "Kamme-vīmaṃsīyati, vīmaṃsīyanti.",
  "anya-e0201n0:4923": "Kārite-vīmaṃseti, vīmaṃsayati, vīmaṃsāpeti, vīmaṃsāpayati.",
  "anya-e0201n0:4924": "Kamme-vīmaṃsāpīyati, vīmaṃsāpīyanti.",
  "anya-e0201n0:4925": "Vīmaṃsāyanti kiṃ? Māna-pūjāyaṃ, māneti, sammāneti, abhimāneti, pūjetīti attho.",
  "anya-e0201n0:4926": "Kita-rogāpanayane saṃsaye ca.",
  "anya-e0201n0:4927": "696. Kitā tikicchāsaṃsayesu cho ka. 433; rū. 528; nī. 906-9; caṃ. 1.1.18; pā. 3.1.5 kā.",
  "anya-e0201n0:4928": "Tikicchāyaṃ saṃsaye ca pavattakitadhātuto paraṃ cho hoti.",
  "anya-e0201n0:4929": "‘Kita, kita’ iti dvirūpe kate –",
  "anya-e0201n0:4930": "697. Kitassāsaṃsayeti vā ka. 463; rū. 532; nī. 944.",
  "anya-e0201n0:4931": "Saṃsayamhā aññasmiṃ tikicchatthe pavattassa kitadhātussa dvitte pubbassa kitassati hoti vā. ‘Pararūpamayakāre byañjane’ti pararūpattaṃ, saṃyogādissa cakārattaṃ.",
  "anya-e0201n0:4932": "Tikicchati, tikicchanti. Devāpi naṃ tikicchanti, mātāpettibharaṃ naraṃ jā. 2.22.408.",
  "anya-e0201n0:4933": "Kamme-tikicchīyati, tikicchīyanti.",
  "anya-e0201n0:4934": "Kārite-tikiccheti, tikicchayati, tikicchāpeti, tikicchāpayati.",
  "anya-e0201n0:4935": "Vāsaddena tikārābhāve ‘kavaggahānaṃ cavaggajā’ti dvitte pubbassa cavaggo, cikicchati, cikicchanti, cikicchīyati, cikicchīyanti.",
  "anya-e0201n0:4936": "Asaṃsayeti kiṃ? Vicikicchati, vicikicchanti.",
  "anya-e0201n0:4937": "Tikicchattha, saṃsayatthato aññasmiṃ atthe –",
  "anya-e0201n0:4938": "Kita-ñāṇe nivāse ca, ketati, saṃketati, niketati.",
  "anya-e0201n0:4939": "Gupa-nindāyaṃ.",
  "anya-e0201n0:4940": "698. Nindāyaṃ gupabadhā bassa bho ca ka. 433; rū. 528; caṃ. 1.1.19, 20; pā. 3.1.5, 6 kā.",
  "anya-e0201n0:4941": "Nindāyaṃ pavattehi gupa, badhehi paraṃ chapaccayo hoti, bassa ca bho hoti. Dvirūpe kate anādibyañjanalopo.",
  "anya-e0201n0:4942": "699. Gupissi ka. 465; rū. 463; nī. 946; ‘gupissussa’ (bahūsu).",
  "anya-e0201n0:4943": "Gupissa dvitte pubbassa u-kārassa i hoti. Gassa cavaggattaṃ, dhātvantassa pararūpattaṃ, saṃyogādissa paṭhamattaṃ.",
  "anya-e0201n0:4944": "Jigucchati, jigucchanti.",
  "anya-e0201n0:4945": "Kamme-jigucchīyati, jigucchīyanti.",
  "anya-e0201n0:4946": "Kārite-jiguccheti, jigucchayati, jigucchāpeti, jigucchāpayati. Jigucchatu, jigucchantu iccādi.",
  "anya-e0201n0:4947": "Nindāyanti kiṃ? Gupa-saṃvaraṇe, gopeti, gopayati.",
  "anya-e0201n0:4948": "Badha-nindāyaṃ, dvirūpādimhi kate –",
  "anya-e0201n0:4949": "700. Khachasessi ka. 465; rū. 463; nī. 946; ‘khachasesvassi’ (bahūsu).",
  "anya-e0201n0:4950": "Dvitte pubbassa assa i hoti kha, cha, sesūti assa ittaṃ, parabakārassa ca bhattaṃ, dhātvantassa pararūpādi.",
  "anya-e0201n0:4951": "Bibhacchati, virūpo hotīti attho. Bibhacchanti.",
  "anya-e0201n0:4952": "Nindāyanti kiṃ? Badha-bandhana, hiṃsāsu, bādheti, bādhayati. Vātaṃ jālena bādhesi jā. 1.12.8.",
  "anya-e0201n0:4953": "Kamme-bādhīyati, bādhīyanti, bajjhati, bajjhanti.",
  "anya-e0201n0:4954": "Iti sāmañña kha, cha, sarāsi.",
  "anya-e0201n0:4955": "Tumicchatthe khachasarāsi",
  "anya-e0201n0:4956": "701. Tuṃsmā lopo cicchāyaṃ te ka. 434; rū. 534; nī. 910; caṃ. 1.1.22; pā. 3.1.7.",
  "anya-e0201n0:4957_0": "Tumantehi icchatthe te kha, cha, sā honti, tuṃpaccayassa ca lopo hoti. Idañca suttaṃ",
  "anya-e0201n0:4957_1": "tumicchatthasambhave sati sabbadhātupadehipi kha, cha, sānaṃ pavattidīpanatthaṃ.",
  "anya-e0201n0:4957_2": "Tena tumicchatthe sa, chapaccaye katvā ‘ū byañjanassā’ti sa, chānaṃ ādimhi īāgamaṃ",
  "anya-e0201n0:4957_3": "katvā “aputtaṃ puttamiva ācarituṃ icchati puttīyīsati, pabbato viya attānaṃ ācarituṃ",
  "anya-e0201n0:4957_4": "icchati pabbatāyīsati, dātuṃ icchati dicchati” iccādīni sijjhanti.",
  "anya-e0201n0:4958": "Bhuja, ghasa, hana, ji, hara, pā, su.",
  "anya-e0201n0:4959_0": "Bhuñjituṃ icchatīti atthe-bhujato khapaccayo, tuṃpaccayalopo, dvittaṃ, pubbassa anādilopo,",
  "anya-e0201n0:4959_1": "pararūpatte saṃyogādissa paṭhamattaṃ, pubbassa bhassa battaṃ, bubhukkhati, bubhukkhanti,",
  "anya-e0201n0:4959_2": "bubhukkhīyati, bubhukkhīyanti, bubhukkheti, bubhukkhayati, bubhukkhāpeti, bubhukkhāpayati,",
  "anya-e0201n0:4959_3": "bubhukkhāpīyati, bubhukkhāpīyanti, bubhukkhatu, bubhukkhantu, bubhukkheyya, bubhukkheyyuṃ,",
  "anya-e0201n0:4959_4": "bubhukkhi, bubhukkhiṃsu, bubhukkhissati, bubhukkhissanti, bubhukkhissā, bubhukkhissaṃsu.",
  "anya-e0201n0:4960_0": "Ghasa-adane, ghasituṃ icchatīti atthe – chapaccayo, dvittādi, pubbassa ghassa gattaṃ,",
  "anya-e0201n0:4960_1": "gassa jattaṃ, assa ittaṃ, jighacchati, jighacchanti, jighacchīyati, jighacchīyanti,",
  "anya-e0201n0:4960_2": "jighaccheti, jighacchāpeti iccādi.",
  "anya-e0201n0:4961": "Hana-hiṃ sāyaṃ, hantuṃ icchatīti atthe – chapaccayo, dvittādi, ‘kavaggahānaṃ cavaggajā’ti pubbassa hassa jo, assa ittaṃ.",
  "anya-e0201n0:4962": "702. Parassa ghaṃ se.",
  "anya-e0201n0:4963": "Dvitte parassa hanassa ghaṃ hoti se pare.",
  "anya-e0201n0:4964": "Jighaṃsati, jighaṃsanti.",
  "anya-e0201n0:4965": "Ji-jaye, jetuṃ icchatīti atthe – sapaccayo, dvittaṃ.",
  "anya-e0201n0:4966": "703. Jiharānaṃ gī ka. 462, 474; rū. 467, 535; nī. 943-954.",
  "anya-e0201n0:4967": "Ji, harānaṃ dvitte parassa jissa harassa ca gī hoti se pare.",
  "anya-e0201n0:4968": "Jigīsati, jigīsanti, vijigīsati, vijigīsanti.",
  "anya-e0201n0:4969": "Hara-haraṇe, dvittādi, parassa gī, pubbassa hassa jo, assa ittaṃ, jigīsati, harituṃ icchatīti attho, jigīsanti.",
  "anya-e0201n0:4970": "Pā-pāne, pivituṃ icchatīti atthe – sapaccayo, dvittaṃ, ‘rasso pubbassā’ti rasso, assa ittaṃ, pipāsati, pipāsanti, pipāsīyati, pipāsīyanti.",
  "anya-e0201n0:4971_0": "Su-savane, sotuṃ icchatīti atthe – dvitte parassa dvittaṃ, sussusati sussūsati (bahūsu),",
  "anya-e0201n0:4971_1": "sussusanti, sussusīyati, sussusīyanti, sussuseti, sussusayati, sussusāpeti, sussusāpayati,",
  "anya-e0201n0:4971_2": "sussusāpīyati, sussusāpīyanti, sussusatu, sussusantu iccādi.",
  "anya-e0201n0:4972": "Titikkhituṃ icchatīti atthe – titikkhato sapaccayo, sapaccayaparattā puna dvittappasaṅge –",
  "anya-e0201n0:4973": "704. Na puna caṃ. 5.1.6.",
  "anya-e0201n0:4974": "Sakiṃ dvitte kate puna dvittaṃ na āpajjatīti puna dvittābhāvo, ‘ū byañjanassā’ti ū āgamo.",
  "anya-e0201n0:4975": "Titikkhisati, titikkhisanti iccādi. Evaṃ tikicchituṃ icchatīti tikicchisati, tikicchisanti, cikicchisati, cikicchisanti iccādi.",
  "anya-e0201n0:4976": "Iti tumicchatthe kha, cha, sa rāsi.",
  "anya-e0201n0:4977": "Nāmadhāturāsi",
  "anya-e0201n0:4978": "Puttaṃ icchatīti atthe –",
  "anya-e0201n0:4979": "705. Īyo kammā ka. 437; rū. 538; nī. 912; caṃ. 1.1.23, 24; pā. 3.1.8, 9.",
  "anya-e0201n0:4980": "Kammatthā nāmapadamhā icchatthe īyo hotīti kammabhūtā puttasaddato icchāyaṃ īyo, ‘puttīya’iti dhātupaccayantarūpaṃ, tato tyādyuppatti.",
  "anya-e0201n0:4981_0": "Puttīyati, puttīyanti, puttīyeti, puttīyayati, puttīyāpeti, puttīyāpayati, puttīyāpīyati,",
  "anya-e0201n0:4981_1": "puttīyāpīyanti. Evaṃ cīvarīyati, cīvarīyanti, pattīyati, pattīyanti, parikkhārīyati,",
  "anya-e0201n0:4981_2": "parikkhārīyanti iccādi.",
  "anya-e0201n0:4982": "Aputtaṃ sissaṃ puttamiva ācaratīti atthe –",
  "anya-e0201n0:4983": "706. Upamāṇācāre ka. 436; rū. 537; nī. 912; caṃ. 1.1.25; pā. 3.1.10.",
  "anya-e0201n0:4984": "Upamīyati upametabbo attho etenāti upamānaṃ, upamānabhūtā kammapadato ācāratthe īyo hoti.",
  "anya-e0201n0:4985": "Puttīyati, puttīyanti sissaṃ.",
  "anya-e0201n0:4986": "Kamme-aputtopi putto viya ācarīyati puttīyīyati, puttīyīyanti, puttīyeti, puttīyayati, puttīyāpeti, puttīyāpayati, puttīyāpīyati, puttīyāpīyanti. Evaṃ sissīyati, sissīyanti.",
  "anya-e0201n0:4987": "Kuṭiyaṃ viya pāsāde ācaratīti atthe –",
  "anya-e0201n0:4988": "707. Ādhārā ka. 436; rū. 537; nī. 912; caṃ. 1.1.26; pā. 3.1.10.",
  "anya-e0201n0:4989": "Upamānabhūtā ādhārabhūtā ca nāmamhā ācāratthe īyo hoti.",
  "anya-e0201n0:4990": "Kuṭīyati, kuṭīyanti pāsāde, nadiyaṃ viya samudde ācarati nadīyati, nadīyanti iccādi.",
  "anya-e0201n0:4991": "Araññe viya nagare ācarati araññīyati, araññīyanti nagare. Evaṃ gehīyati vihāre.",
  "anya-e0201n0:4992": "Lokadhammehi akampanīyaṭṭhena pabbato viya attānaṃ ācaratīti atthe –",
  "anya-e0201n0:4993": "708. Kattutāyo ka. 435; rū. 536; nī. 911; caṃ. 1.1.27; pā. 3.1.11.",
  "anya-e0201n0:4994": "Upamānabhūtā kattubhūtā ca nāmamhā ācāratthe āyo hotīti pabbatasaddato āyo. Tato tyādyuppatti.",
  "anya-e0201n0:4995": "Pabbatāyati saṅgho, pabbatāyanti, cicciṭo viya attānaṃ ācarati cicciṭāyati, saddo. Evaṃ paṭapaṭāyati, kaṭakaṭāyati, dhūmadhūmāyati, dhūpāyati, sandhūpāyati.",
  "anya-e0201n0:4996": "Abhusampi bhusaṃ bhavatīti atthe –",
  "anya-e0201n0:4997": "709. Jhatthe ka. 435; rū. 536; nī. 911; caṃ. 1.1.30; pā. 3.1.12, 13.",
  "anya-e0201n0:4998": "Cīpaccayassa attho abbhūtatabbhāvo jhattho nāma. Kattuto jhatthe āyo hoti.",
  "anya-e0201n0:4999": "Bhusāyati, bhusāyanti, apaṭopi paṭo bhavati paṭāyati, paṭāyanti, alohitampi lohitaṃ bhavati lohitāyati. Evaṃ nīlāyati, kamalāyati, candāyati, candanāyati, kañcanāyati, vajirāyati.",
  "anya-e0201n0:5000": "Kattutotveva? Bhusaṃ karoti.",
  "anya-e0201n0:5001": "Saddaṃ karotīti atthe –",
  "anya-e0201n0:5002": "710. Saddādīhi karoti ka. 435; rū. 536; nī. 911; caṃ. 1.1.36; pā. 3.1.17, 18; ‘saddādīni’ (bahūsu).",
  "anya-e0201n0:5003": "Saddādīhi dutiyantehi nāmehi karotyatthe āyo hoti.",
  "anya-e0201n0:5004_0": "Saddāyati, saddāyanti, veraṃ karoti verāyati, verāyanti, kalahaṃ karoti kalahāyati,",
  "anya-e0201n0:5004_1": "kalahāyanti, mettaṃ karoti mettāyati, mettāyanti, karuṇaṃ karoti karuṇāyati, karuṇāyanti,",
  "anya-e0201n0:5004_2": "muditaṃ karoti muditāyati, muditāyanti, upekkhaṃ karoti upekkhāyati, upekkhāyanti,",
  "anya-e0201n0:5004_3": "kukkuccaṃ karoti kukkuccāyati, kukkuccāyanti, piyaṃ karoti piyāyati, piyāyanti, paccayaṃ",
  "anya-e0201n0:5004_4": "saddahanaṃ karoti pattiyāyati, pattiyāyanti, taṇhaṃ karoti taṇhāyati, taṇhāyanti,",
  "anya-e0201n0:5004_5": "taṇhīyati, taṇhīyanti vā, karotyatthe īyo. Mama idanti karoti mamāyati, mamāyanti.",
  "anya-e0201n0:5005": "Namo karotīti atthe –",
  "anya-e0201n0:5006": "711. Namotvasso caṃ. 1.1.37; pā. 3.1.19.",
  "anya-e0201n0:5007": "Namosaddato karotyatthe asso hoti.",
  "anya-e0201n0:5008": "Namassati, namassanti.",
  "anya-e0201n0:5009": "Samānaṃ sadisaṃ karotīti atthe –",
  "anya-e0201n0:5010": "712. Dhātvatthe nāmasmi pā. 3.1.21, 25.",
  "anya-e0201n0:5011": "Dhātvattho vuccati yā kāci kriyā. Nāmasmā dhātvatthe i hoti. ‘Yuvaṇṇānameo paccaye’ti issa ettaṃ.",
  "anya-e0201n0:5012": "Samāneti, samānenti.",
  "anya-e0201n0:5013_0": "‘Eonamayāvā sare’ti essa ayādeso. ‘Ṇiṇāpyāpīhi vā’ti ettha vāsaddena lapaccayo, samānayati,",
  "anya-e0201n0:5013_1": "samānayanti, piṇaṃ karoti piṇeti, piṇayati, kusalaṃ pucchati kusaleti, kusalayati,",
  "anya-e0201n0:5013_2": "visuddhaṃ hoti visuddheti, visuddhayati, vīṇāya upagāyati upavīṇeti, upavīṇāyati,",
  "anya-e0201n0:5013_3": "paññāya atikkamati atipaññeti, atipaññāyati, vaccaṃ karoti vacceti, vaccayati, muttaṃ",
  "anya-e0201n0:5013_4": "karoti mutteti, muttayati, balena pīḷeti baleti, balayati.",
  "anya-e0201n0:5014": "Assa itte-balīyati, balīyanti. “Abalānaṃ balīyantī”ti pāḷi.",
  "anya-e0201n0:5015": "Saccaṃ karotīti atthe –",
  "anya-e0201n0:5016": "713. Saccādīhāpi saṃyuttanikāye; rū. 540; nī. 914; pā. 3.1.25.",
  "anya-e0201n0:5017": "Saccādīhi nāmehi dhātvatthe āpi hoti.",
  "anya-e0201n0:5018_0": "Saccāpeti, saccāpenti, atthavibhāgaṃ karoti atthāpeti, atthāpenti, bedasatthaṃ karoti",
  "anya-e0201n0:5018_1": "bedāpeti, bedāpenti, sukkhaṃ karoti sukkhāpeti, sukkhāpenti, sukhaṃ karoti sukhāpeti,",
  "anya-e0201n0:5018_2": "sukhāpenti, dukkhaṃ karoti dukkhāpeti, dukkhāpenti, uṇhaṃ karoti uṇhāpeti, uṇhāpenti iccādi.",
  "anya-e0201n0:5019": "Aputtaṃ puttamiva ācarati puttīyati, puttīyituṃ icchatīti atthe ‘tuṃsmā lopo cicchāyaṃ te’ti sapaccayo.",
  "anya-e0201n0:5020": "714. Yathiṭṭhaṃ syādino ka. 458; rū. 461; nī. 939; caṃ. 5.1.8; pā. 6.1.3.",
  "anya-e0201n0:5021_0": "Icchīyatīti iṭṭhaṃ, yaṃ yaṃ iṭṭhaṃ yathiṭṭhaṃ. “Yamiṭṭha”ntipi pāṭho. Syādyantassa",
  "anya-e0201n0:5021_1": "yathiṭṭhaṃ ekassaraṃ ādibhūta’maññaṃ vā dverūpaṃ hoti, na tyādissa viya ādibhūtamevāti",
  "anya-e0201n0:5021_2": "attho. ‘Ū byañjanassā’ti ū āgamo.",
  "anya-e0201n0:5022": "Ādimhi dvitte-pupputtīyisati.",
  "anya-e0201n0:5023": "Majjhe dvitte-puttittīyisati.",
  "anya-e0201n0:5024": "Akamalaṃ kamalaṃ bhavati kamalāyati, kamalāyituṃ icchatīti kakamalāyisati, kamamalāyisati, kamalalāyisati iccādi.",
  "anya-e0201n0:5025": "Iti nāmadhāturāsi.",
  "anya-e0201n0:5026": "Iti niruttidīpaniyā nāma moggallānadīpaniyā",
  "anya-e0201n0:5027": "Tyādikaṇḍo nāma ākhyātakaṇḍo",
  "anya-e0201n0:5028": "Niṭṭhito.",
  "anya-e0201n0:5029": "7. Kitakaṇḍa",
  "anya-e0201n0:5030": "Dhātvantavikārarāsi",
  "anya-e0201n0:5031": "Visaṃyogarūparāsi",
  "anya-e0201n0:5032": "Atha dhātupaccayasaṃsiddhaṃ kāla, kāraka, liṅga, saṅkhyā, kriyābhedadīpakaṃ dabbappadhānavācakaṃ kitakapadaṃ dīpiyate.",
  "anya-e0201n0:5033": "Tattha atītādayo kālabhedo nāma.",
  "anya-e0201n0:5034": "Kattā ca kammañca karaṇañca sampadānañca apādānañca adhikaraṇañca bhāvo cāti satta sādhanāni kārakabhedo nāma.",
  "anya-e0201n0:5035": "Itthiliṅgādīni liṅgabhedo nāma.",
  "anya-e0201n0:5036": "Ekatta, bahuttabhedo saṅkhyābhedo nāma.",
  "anya-e0201n0:5037_0": "Tassīlakriyā, taddhammakriyā, tassādhukārakriyā, attamānakriyā, abhikkhaññakriyā,",
  "anya-e0201n0:5037_1": "arahakriyā, sakkakriyā, pesanakriyā, atisaggakriyā, pattakālārocanakriyā, avassambhāvīkriyādayo kriyābhedo nāma.",
  "anya-e0201n0:5038_0": "“Gamanaṃ bhavati, pacanaṃ jānāti” iccādīsu paccayatthabhūto bhāvo nāma sādhanarūpo",
  "anya-e0201n0:5038_1": "hoti. Jāti viya saṅkhatadhammassa dhātvatthabhūtāya sādhyakriyāya sādhakattā liṅgattayayutto",
  "anya-e0201n0:5038_2": "ca hoti, kriyā, kāro, karaṇanti siddhattā saṅkhyābhedayutto ca hoti-nānādhātvatthānañca",
  "anya-e0201n0:5038_3": "kattu, kammānañca kālādīnañca bhedena sarūpabhedasabbhavato, tasmā sopi dabbe eva",
  "anya-e0201n0:5038_4": "saṅgayhatīti katvā ‘dabbappadhānavācaka’nti vuttaṃ. Sesaṃ sabbaṃ tyādikaṇḍe bhāvasādhanavinicchaye vuttameva.",
  "anya-e0201n0:5039": "‘Bahula’nti ca ‘kriyatthā’ti ca vattante –",
  "anya-e0201n0:5040": "715. Kattari bhūte kta ktavantu ktāvī ka. 555; rū. 612; nī. 1142; caṃ. 1.2.66 …pe… 3.2.102.",
  "anya-e0201n0:5041": "Abhavīti bhūto, atīto, bhūte vattabbe kriyatthā kattari kānubandhā ta, tavantu, tāvīpaccayā honti, kānubandhā ‘na te kānubandhanāgamesū’ti sutte visesanatthā.",
  "anya-e0201n0:5042": "716. Kto bhāvakammesu ka. 556; rū. 622; nī. 1143; caṃ. 1.2.67 …pe… 3.2.102; 3.4.70.",
  "anya-e0201n0:5043": "Bhūte vattabbe kriyatthā bhāva, kammesu kānubandho tapaccayo hoti.",
  "anya-e0201n0:5044_0": "Abhavīti bhūto-puriso, bhūtā-itthī, bhūtaṃ-kulaṃ, kārite dhātuto ṇānubandhānaṃ paṭhamaṃ",
  "anya-e0201n0:5044_1": "sampattattā ‘na te kānubandhanāgamesū’ti paṭisedho na pāpuṇāti, ‘yuvaṇṇānameo paccaye’ti",
  "anya-e0201n0:5044_2": "ovuddhi, ‘āvāyā ṇānubandhe’ti ossa āvattaṃ, tato tapaccayo.",
  "anya-e0201n0:5045": "717. Ñī byañjanassa ka. 605; rū. 547; nī. 1210.",
  "anya-e0201n0:5046": "Byañjanādipaccayassa ādimhi ñānubandho īkāro āgacchati.",
  "anya-e0201n0:5047": "Kattari-abhāvayitthāti bhāvito-puriso, bhāvitāitthī, bhāvitaṃ-kulaṃ.",
  "anya-e0201n0:5048": "Kamme-anubhūyitthāti anubhūto-bhogo, anubhūtāsampatti, anubhūtaṃ-sukhaṃ.",
  "anya-e0201n0:5049": "Kārite-bhāvīyitthāti bhāvito-maggo, bhāvitāpaṭipadā, bhāvitaṃ-cittaṃ.",
  "anya-e0201n0:5050_0": "Tavantu, tāvīsu-abhavīti bhūtavā-puriso, bhūtavantī, bhūtavatī-itthī, bhūtavaṃ-kulaṃ,",
  "anya-e0201n0:5050_1": "guṇavantusamaṃ. Bhūtāvī-puriso. Bhūtāvinī-itthī, bhūtāvi-cittaṃ, daṇḍī, daṇḍinīsamaṃ.",
  "anya-e0201n0:5050_2": "Puriso bhogaṃ anubhūto, purisena bhogo anubhūto.",
  "anya-e0201n0:5051": "Ettha ca kitapaccayānaṃ attho duvidho vāccattho, abhidheyyattho cāti sabbaṃ tyādikaṇḍe vuttanayena veditabbaṃ.",
  "anya-e0201n0:5052": "Purimesu pana chasu sādhanesu paccayānaṃ abhidheyyattho padantarena ācikkhīyati, bhāvasādhane pana attano dhātunā eva.",
  "anya-e0201n0:5053_0": "Tattha ca kattusatti, kammasatti, karaṇasatti, sampadānasatti, apādānasatti, adhikaraṇasattisaṅkhātaṃ",
  "anya-e0201n0:5053_1": "vāccatthaṃ ujuṃ vadantā kitapaccayā attano abhidheyyapadena samānaliṅga, vibhatti,",
  "anya-e0201n0:5053_2": "saṅkhyāyuttā hutvā vadanti.",
  "anya-e0201n0:5054": "Taṃ yathā? –",
  "anya-e0201n0:5055_0": "Kattari tāva-puriso bhogaṃ anubhūto, purisā bhogaṃ anubhūtā…pe… purisesu bhogaṃ anubhūtesu,",
  "anya-e0201n0:5055_1": "itthī bhogaṃ anubhūtā, itthiyo bhogaṃ anubhūtāyo…pe… itthīsu bhogaṃ anubhūtāsu, kulaṃ",
  "anya-e0201n0:5055_2": "bhogaṃ anubhūtaṃ, kulāni bhogaṃ anabhūtāni…pe… kulesu bhogaṃ anubhūtesu.",
  "anya-e0201n0:5056_0": "Kamme-bhogo purisena anubhūto, bhogā purisena anubhūtā…pe… bhogesu purisena anubhūtesu,",
  "anya-e0201n0:5056_1": "sampatti purisena anubhūtā, sampattiyo purisena anubhūtāyo…pe… sampattīsu purisena",
  "anya-e0201n0:5056_2": "anubhūtāsu, sukhaṃ purisena anubhūtaṃ, sukhāni purisena anubhūtāni…pe… sukhesu purisena",
  "anya-e0201n0:5056_3": "anubhūtesu. Esa nayo karaṇādīsupi.",
  "anya-e0201n0:5057": "Evaṃ kitavācakā attano abhidheyyapadena samānaliṅga, vibhatti, saṅkhyāyuttā hutvā taṃ taṃ sādhanaṃ vadanti.",
  "anya-e0201n0:5058_0": "‘Itthiyamaṇatikayakyā cā’ti itthiyaṃ tipaccayo, anubhavanaṃ, anubhūyate vā anubhūti.",
  "anya-e0201n0:5058_1": "“Tissassa anubhūti, phussassa anubhūti” iccādikā bahū anubhūtiyopi sijjhanti, tasmā",
  "anya-e0201n0:5058_2": "“anubhūti, anubhūtiyo, anubhūtiṃ, anubhūtiyo…pe… anubhūtīsū”ti yujjati.",
  "anya-e0201n0:5059": "503 718. Kattari ltuṇakā ka. 527, 530; rū. 568, 590; nī. 1109, 1114; caṃ. 1.1.139; pā. 3.1.133, 134.",
  "anya-e0201n0:5060": "Kattukārake kriyatthā ltu, ṇakā honti, lānubandho tussa kattari nibandhanattho, ‘ltupitādīnamā’ti visesanattho ca.",
  "anya-e0201n0:5061": "Anubhavatīti anubhūtā, anubhūtāro, satthusamaṃ.",
  "anya-e0201n0:5062": "Sāmaññavidhānattā arahatthe sattiatthe tassīla, taddhamma, tassādhukāra, attamānesu ca kālattaye ca bhavanti.",
  "anya-e0201n0:5063": "Arahatthe-brahmaṇo brahmaṇiyā pariggahitā.",
  "anya-e0201n0:5064": "Sattiatthe-bhagavā anuppannassa maggassa uppādetā.",
  "anya-e0201n0:5065": "Tassīlādīsu-pasayhapavattā.",
  "anya-e0201n0:5066": "Attamāne-attānaṃ paṇḍitaṃ maññatīti paṇḍitamānitā.",
  "anya-e0201n0:5067": "719. Pubbekakattukānaṃ ka. 564; rū. 640; nīti. 1150-6; caṃ. 1.3.131; pā. 3.4.21.",
  "anya-e0201n0:5068_0": "Yāsaṃ visesana, visesyānaṃ dvinnaṃ pubbā’parakriyānaṃ kattā ekova hoti. Tāsu pubbakriyāyaṃ",
  "anya-e0201n0:5068_1": "bhāvatthe tuna, tvāna, tvāpaccayā honti. ‘Eonamayavā sare’ti īkāre pare ovuddhiyā avattaṃ.",
  "anya-e0201n0:5069": "Bhogaṃ anubhavituna, anubhutvāna, anubhutvā.",
  "anya-e0201n0:5070": "Ekakattukānanti kiṃ? Devadatto bhuñji, yaññadatto gacchati.",
  "anya-e0201n0:5071": "Pubbeti kiṃ? Pacchā bhuñjati, paṭhamaṃ pacati.",
  "anya-e0201n0:5072": "Bahulādhikārā samānā’parakriyāsupi nānākattukāsupi tunādayo bhavanti. Thakkacca daṇḍo patati, dvāraṃ saṃvaritvā nikkhamati, puriso sīhaṃ disvā bhayaṃ uppajjatīti.",
  "anya-e0201n0:5073_0": "Yasmiṃ vākye aparakriyāpadaṃ na dissati. Yathā? Pabbataṃ atikkamma nadī, atikkamma",
  "anya-e0201n0:5073_1": "nadiṃ pabbato, ye te santā vimokkhā atikkamma rūpe arūpāti, tatthapi sattākriyā viññāyateva",
  "anya-e0201n0:5073_2": "sabbapadatthānaṃ sattānātivattanato. Aparakriyārahite asamānakattuke ca vākye paṭhamantayogassa",
  "anya-e0201n0:5073_3": "diṭṭhattā kattaripi tunādīnaṃ sambhavo yutto.",
  "anya-e0201n0:5074": "720. Paṭisedhālaṃkhalūnaṃ tuna tvāna tvā vā paṭisedhelaṃkhalūnaṃ tunattvāna ttvā vā’ (bahūsu).",
  "anya-e0201n0:5075": "Paṭisedhatthānaṃ alaṃ, khalūnaṃ yoge tunādayo honti vā.",
  "anya-e0201n0:5076": "Alaṃ bhutvā, khalu bhutvā, alaṃ bhuttena, khalu bhuttena vā.",
  "anya-e0201n0:5077": "721. Tuṃtāyetave bhāve bhavissatikriyāyaṃ tadatthāyaṃ ka. 561-2-3; rū. 636, 638-9; nī. 1148-9.",
  "anya-e0201n0:5078": "Tassā tassā kriyāya atthabhūtāya bhavissamānakriyāya gamyamānāya bhāvatthe tuṃ, tāye, tavepaccayā bhavanti. Suttapadavaḍḍhanena tuyepaccayopi.",
  "anya-e0201n0:5079_0": "Anubhavituṃ gacchati, anubhavitāye gacchati, anubhavitave gacchati, anubhavituṃ icchati,",
  "anya-e0201n0:5079_1": "kāmeti, sakkoti, jānāti. Tathā kālo anubhavituṃ, samayo anubhavituṃ, velā anubhavituṃ.",
  "anya-e0201n0:5079_2": "Tathā anubhavituṃ mano, anubhavituṃ soko, cakkhu daṭṭhuṃ, sotaṃ sotuṃ, mano viññātuṃ,",
  "anya-e0201n0:5079_3": "hattho kātuṃ, pādo gantuṃ, dhanu yujjhituṃ, jaḷo vattuṃ, mando gantuṃ, alaso kattunti.",
  "anya-e0201n0:5080": "Ettha ca “kālo anubhavitu”ntiādīsu sattāvasena hetukriyā sijjhati, tasmā “anubhavituṃ kālo bhavatī”tiādinā attho veditabbo.",
  "anya-e0201n0:5081_0": "Ime panettha tāye, tuyepayogā – āgatāmha imaṃ dhammasamayaṃ, dakkhitāye aparājitasaṅghaṃ",
  "anya-e0201n0:5081_1": "dī. ni. 2.332. Alañhi te jagghitāye, mamaṃ disvāna edisaṃ jā. 1.5.137. Ko tādisaṃ",
  "anya-e0201n0:5081_2": "arahati khāditāye jā. 1.16.92, atthi hehiti so maggo, na so sakkā na hotuye bu. vaṃ.",
  "anya-e0201n0:5081_3": "2.9 ‘hetuye’, arahasi naṃ yācituye tuvampi, arahasi no jānituye katāni iccādi.",
  "anya-e0201n0:5082": "722. Bhāvakammesu tabbānīyā ka. 540; rū. 545; nī. 1125.",
  "anya-e0201n0:5083": "Bhāve kammani ca tabba, anīyā honti. Suttapadavaḍḍhanena tabya, tāya, teyyapaccayāpi honti.",
  "anya-e0201n0:5084": "Anubhavitabbo-bhogo, anubhavitabbā-sampatti, anubhavitabbaṃ-sukhaṃ.",
  "anya-e0201n0:5085_0": "Bahulādhikārā kattādīsvapi bhavanti, tapantīti tapanīyāpāpadhammā, upaṭṭhātīti upaṭṭhānīyo-sisso.",
  "anya-e0201n0:5085_1": "Pavuccati etenāti pavacanīyo-upajjhāyo, niyyanti etenāti niyyānīyo, so eva niyyāniko.",
  "anya-e0201n0:5086": "Sinā-soceyye, sināyanti etenāti sinānīyaṃcuṇṇaṃ, dīyate assāti dānīyo-brāhmaṇo. Sammā vattati etthāti sammāvattanīyo-guru.",
  "anya-e0201n0:5087": "Idha gāthā vuccati –",
  "anya-e0201n0:5088": "Arahatthe ca sakkatthe, pattakāle ca pesane;",
  "anya-e0201n0:5089": "Tabbādayo atisagge, avassādhamiṇesu ca.",
  "anya-e0201n0:5090": "Tattha “araha sakka visiṭṭhe kattarī”ti vuttiyaṃ vuttaṃ, tasmā bhavatīti bhabbo, bhavituṃ arahatīti attho, majjatīti majjaṃ, madanīyaṃ, majjituṃ sakkotīti attho, evampi yujjati.",
  "anya-e0201n0:5091": "Pattakāle-kattabbo bhavatā kaṭo, esa kālo kaṭakaraṇassāti dīpeti.",
  "anya-e0201n0:5092": "Pesane-gantabbo bhavatā gāmo, gacchatu bhavaṃ gāmanti dīpeti.",
  "anya-e0201n0:5093_0": "Atisajjanaṃ sambodhanaṃ atisaggo, upadeso ceva vidhi ca. Tattha kattabbā’kattabbassa",
  "anya-e0201n0:5093_1": "kammassa ācikkhaṇaṃ upadeso, dānaṃ dātabbaṃ, sīlaṃ rakkhitabbaṃ, pāṇo na hantabbo,",
  "anya-e0201n0:5093_2": "adinnaṃ na ādātabbaṃ dī. ni. 3.85. Kattabbā’kattabbākāradassanaṃ vidhi, sakkaccaṃ",
  "anya-e0201n0:5093_3": "dānaṃ dātabbaṃ, no asakkaccaṃ.",
  "anya-e0201n0:5094": "Avassake-gamanīyo abhisamparāyo, avassaṃ gantabboti attho.",
  "anya-e0201n0:5095": "Yaṃ iṇaṃ adentassa daṇḍo āgacchati, idaṃ adhamiṇaṃ nāma, sataṃ me dātabbaṃ bhavatāti.",
  "anya-e0201n0:5096_0": "Ime panettha tabya, tāya, teyyapayogā – na brāhmaṇe addhike tiṭṭhamāne, gantabyamāhu",
  "anya-e0201n0:5096_1": "dvipadinda seṭṭha jā. 1.10.13 (gantabba). Bhūtagāmapātabyatā, kāmesu pātabyatā pāci.",
  "anya-e0201n0:5096_2": "90, alajjitāye lajjanti dha. pa. 316, lajjitāye na lajjare. Ghātetāyaṃ vā ghātetuṃ,",
  "anya-e0201n0:5096_3": "pabbājetāyaṃ vā pabbājetuṃ ma. ni. 1.357, ñāteyyaṃ, diṭṭheyyaṃ, patteyyaṃ, viddheyyaṃ",
  "anya-e0201n0:5096_4": "maṃ amaññatha jā. 2.22.297.",
  "anya-e0201n0:5097": "Ta,ti, tu, tavantu, tāvī, tvā, tvāna, tuna, tuṃ, tave, tāye, tuye, tabba. Ime takārapaccayā nāma.",
  "anya-e0201n0:5098": "Kara, khanu, gā, gamu, jana, ṭhā, tanu, thara, dhā, dhara, namu, pā, phara, bhara, mana, mara, ramu, sara, hara, hana.",
  "anya-e0201n0:5099": "723. Gamādirānaṃ lopontassa ka. 586-7; rū. 600, 632; nī. 1190, 1191.",
  "anya-e0201n0:5100": "Gamādīnaṃ makāra, nakārantānaṃ rakārantānañca dhātūnaṃ antassa lopo hoti kānubandhe tapaccaye pare tvādivajjite.",
  "anya-e0201n0:5101": "Kara-karaṇe, karīyitthāti kato-vihāro, katāgūhā, kataṃ-gehaṃ, sakkarīyitthāti sakkato, mahāvuttinā santassa so.",
  "anya-e0201n0:5102_0": "‘Karotissa kho’ti pādito karassa kassa kho, saṅkharīyitthāti saṅkhato, abhisaṅkhato,",
  "anya-e0201n0:5102_1": "visaṅkharittha vikirīyitthāti visaṅkhato, upakarīyittha sajjīyitthāti upakkhaṭo,",
  "anya-e0201n0:5102_2": "‘tathanarānaṃ ṭaṭhaṇalā’ti tassa ṭo. Evaṃ dukkaṭaṃ.",
  "anya-e0201n0:5103": "Parito karīyitthāti parikkhato, purato karīyitthāti purakkhato, purekkhato vā, mahāvuttinā purassa ettaṃ.",
  "anya-e0201n0:5104": "Khanu-avadāraṇe, khaññitthāti khato-āvāṭo.",
  "anya-e0201n0:5105": "Gā-sadde.",
  "anya-e0201n0:5106": "724. Gāpānamī ka. 588; rū. 620; nī. 1192.",
  "anya-e0201n0:5107": "Gā, pānaṃ anto īkāro hoti kānubandhe tapaccaye pare tvādivajjite.",
  "anya-e0201n0:5108": "Gāyitthāti gītaṃ, samodhānetvā gāyitthāti saṅgītopariyattidhammo.",
  "anya-e0201n0:5109": "Gamu-gatimhi agacchīti gato, agacchīyitthāti vā gato. Evaṃ āgato, uggato, duggato, niggato, vigato, sugato, saṅgato, anugato, apagato, avagato, upagato, adhigato.",
  "anya-e0201n0:5110": "Jana-jātiyaṃ.",
  "anya-e0201n0:5111": "725. Janissā ka. 585; rū. 619; nī. 1189.",
  "anya-e0201n0:5112": "Janissa nassa ā hoti kānubandhe tapaccaye pare tvādivajjite.",
  "anya-e0201n0:5113": "Ajāyitthāti jāto, dujjāto, sujāto, sañjāto, anujāto, avajāto, atijāto.",
  "anya-e0201n0:5114_0": "Suttavibhattena aññasmimpi vaṇṇe pare nassa ā hoti, puttaṃ vijāyitvā, vijāyituṃ,",
  "anya-e0201n0:5114_1": "vijāyanaṃ, vijāyantī-itthī, vijāyamānā, puttaṃ janetīti jāyā iccādi, sabbattha mahāvuttinā",
  "anya-e0201n0:5114_2": "sare pare yāgamo, mahāvuttinā vā sabbattha nassa yādeso ādidīgho ca.",
  "anya-e0201n0:5115": "Ṭhā-gatinivattiyaṃ.",
  "anya-e0201n0:5116": "726. Ṭhāssi ka. 588; rū. 620; nī. 1192.",
  "anya-e0201n0:5117": "Ṭhāssa i hoti kānubandhe takāre tvādivajjite.",
  "anya-e0201n0:5118": "Aṭṭhāsīti ṭhito, uṭṭhito, niṭṭhito, saṇṭhito, adhiṭṭhito.",
  "anya-e0201n0:5119": "Tanu-vitthāre, ātaññitthāti ātataṃ, vitataṃ, ātatavitataṃ, tūriyabhedo.",
  "anya-e0201n0:5120": "Thara-santharaṇe, santharīyitthāti santhato, vitthato.",
  "anya-e0201n0:5121": "Dhā-dhāraṇe.",
  "anya-e0201n0:5122": "727. Dhāssa hi ka. 517; rū. 488; nī. 1105.",
  "anya-e0201n0:5123": "Dhādhātussa dhassa hi hoti kānubandhe takāre tvādivajjite.",
  "anya-e0201n0:5124_0": "Ādhīyitthāti āhito, āgyāhito, vidhīyitthāti vihito, nidhīyitthāti nihito, sandhīyitthāti",
  "anya-e0201n0:5124_1": "saṃhito, odhīyitthāti ohito, abhidhīyitthāti abhihito, pidhīyitthāti pihito, apihito.",
  "anya-e0201n0:5124_2": "Dvitte pubbassa tatiyattaṃ, ‘dhāssa ho’ti suttena parassa hattaṃ, ādahito, vidahito,",
  "anya-e0201n0:5124_3": "nidahito, saṃdahito, saddahito vā, sannidahito, odahito, pidahito, apidahito, paridahito.",
  "anya-e0201n0:5125": "Dhara-dhāraṇe, uddharīyitthāti uddhaṭo, samuddhaṭo, niddhaṭo, tassa ṭattaṃ.",
  "anya-e0201n0:5126": "Namu-namane, namitthāti nato, unnato, samunnato, onato, avanato.",
  "anya-e0201n0:5127": "Pā-pāne, ‘gāpānamī’ti īttaṃ, pīyitthāti pītaṃ.",
  "anya-e0201n0:5128": "Phara-pharaṇe, pharittha, pharīyitthāti vā phuṭo, vipphuṭo, samphuṭo, ophuṭo, mahāvuttinā phassa uttaṃ, tassa ṭattaṃ.",
  "anya-e0201n0:5129": "Bhara-dhāraṇe, bharīyitthāti bhato, ābhato, ābhaṭo vā. Udakātalamubbhato, ubbhataṃ saṅghena kathinaṃ mahāva. 317, sambhataṃ dhanaṃ.",
  "anya-e0201n0:5130": "Mana-ñāṇe, mato, mahājanena sammatoti mahāsammato, sammatā sīmā mahāva. 139, anumato, abhimato.",
  "anya-e0201n0:5131": "Mara-pāṇacāge, maritthāti mato, kālaṅkato.",
  "anya-e0201n0:5132": "Ramu-kīḷāyaṃ, ramitthāti rato, abhirato.",
  "anya-e0201n0:5133": "Ramu-uparame, virato, paṭivirato, uparato.",
  "anya-e0201n0:5134": "Sara-gati, cintāsu, bahulādhikārā kālattayepi tapaccayo, sarati, asari, sarissatīti sato, anussato, patissato.",
  "anya-e0201n0:5135": "Hara-haraṇe, harīyitthāti hato, āhato, nihato.",
  "anya-e0201n0:5136": "Tassa ṭatte-āhaṭo, nihaṭo, udāhaṭo, samudāhaṭo, avahaṭo.",
  "anya-e0201n0:5137": "Hana-hiṃsāyaṃ, haññitthāti hato, vihato, samūhato avippavāso mahāva. 145, samūhatā sīmā mahāva. 146.",
  "anya-e0201n0:5138_0": "Tipaccayamhi bahulādhikārā akānubandhepi antalopo. Paṭhamaṃ karīyatīti pakati, ākāro",
  "anya-e0201n0:5138_1": "ākati, vikāro vikati, gāyanaṃ gīti, uggīti, saṅgīti, anugāyanaṃ anugīti, gamanaṃ",
  "anya-e0201n0:5138_2": "gati, gantabbāti vā gati, gacchanti etthāti vā gati, āgamanaṃ āgati, sugati, duggati,",
  "anya-e0201n0:5138_3": "samāgamanaṃ saṅgati, jananaṃ jāti, jāyanti etāya, etthāti vā jāti, ṭhānaṃ ṭhiti,",
  "anya-e0201n0:5138_4": "saṇṭhiti, avaṭṭhiti, punappunaṃ tananaṃ santati, dhārenti etāyāti dhīti, mahāvuttinā īttaṃ.",
  "anya-e0201n0:5139_0": "Namanaṃ nati, unnati, samunnati, onati, avanati, bharitabbāti bhati, manati jānāti",
  "anya-e0201n0:5139_1": "etāyāti mati, vividhā mati vimati, ramaṇaṃ rati, āramaṇaṃ ārati, viramaṇaṃ virati,",
  "anya-e0201n0:5139_2": "abhiramaṇaṃ abhirati, paṭiviramaṇaṃ pativirati, saraṇaṃ sati, saranti etāyāti vā",
  "anya-e0201n0:5139_3": "sati, anussati, paṭissati, upahananaṃ upahati.",
  "anya-e0201n0:5140": "Tavantupaccayamhi-akāsīti katavā, ahanīti hatavā.",
  "anya-e0201n0:5141": "Tāvīpaccayamhi-katāvī, hatāvī.",
  "anya-e0201n0:5142": "Tvādīsu –",
  "anya-e0201n0:5143": "728. Tuṃtunatabbesu vā.",
  "anya-e0201n0:5144": "Karadhātussa ra-kārassa ā hoti vā tuṃ, tuna, tabbesu. Tunasaddena tvāna, tvāpi saṅgayhanti.",
  "anya-e0201n0:5145": "729. Karassā tave.",
  "anya-e0201n0:5146": "Karassa ra-kārassa ā hoti tavepaccayamhi.",
  "anya-e0201n0:5147": "Kātuṃ, kātave, kātuna, kātabbaṃ.",
  "anya-e0201n0:5148": "Yathā karassa, tathā mahāvuttinā harassa rūpaṃ sijjhati, hāthuṃ, hātave, hātuna. Tesaṃ tuṇḍena hātūna, muñce pubbakataṃ iṇaṃ jā. 1.14.10.",
  "anya-e0201n0:5149": "Tvāmhi āssa ittaṃ, āhitvā, soṇḍāyudakamāhitvā jā. 1.10.9 (…hatvā).",
  "anya-e0201n0:5150": "Iti visaṃyogarūparāsi.",
  "anya-e0201n0:5151": "Sadisasaṃyogarūparāsi",
  "anya-e0201n0:5152": "Atha sadisasaṃyogarūparāsi vuccate.",
  "anya-e0201n0:5153": "Tupaccayamhi –",
  "anya-e0201n0:5154": "730. Pararūpamayakāre byañjane.",
  "anya-e0201n0:5155": "Yakāravajjite byañjanapaccaye pare sabbadhātūnaṃ antabyañjano pararūpaṃ āpajjate.",
  "anya-e0201n0:5156": "Karotīti kattā, kātuṃ arahati, kātuṃ sakkoti, karaṇasīlo, karaṇadhammo, sakkaccaṃ vā karotīti attho. Bharatīti bhattā, haratīti hattā.",
  "anya-e0201n0:5157": "Tvādīsu ra-kārassa āttaṃ, saṃyoge pare rassattañca, katvā, katvāna.",
  "anya-e0201n0:5158": "Pararūpattaṃ, kattuna, kattuṃ, kattabbaṃ, bharaṇaṃ bhattuṃ, bhattave, haraṇaṃ hattuṃ, abhihattuṃ, hattave.",
  "anya-e0201n0:5159_0": "Āpa, ṇāpa, khipa, gupa, caja, ñapa, ñāpa, tapa, dīpa, dhūpa, pada, bhaja, bhuja,",
  "anya-e0201n0:5159_1": "mada, mida, yuja, rica, ranja, lipa, lupa, vaca, vatu, vada, vapa, vica, sanja, sica,",
  "anya-e0201n0:5159_2": "sambhu, sūca, sūda, supa.",
  "anya-e0201n0:5160": "Dhātvantabyañjanassa pararūpattaṃ, tapaccayamhi vipubbo āpabyāpane, byāpayati khippaṃ ñāṇabyāpanena byāpituṃ sakkotīti byatto, viyatto.",
  "anya-e0201n0:5161": "Paripubbo pariyāpuṇane pahutte ca, pariyatto.",
  "anya-e0201n0:5162": "Saṃpubbo paripuṇṇabhāve, samāpayitthāti samatto, parisamatto.",
  "anya-e0201n0:5163": "Āpubbo ṇāpa-pesane, āṇāpīyitthāti āṇatto.",
  "anya-e0201n0:5164": "Khipa-khipane, khipīyitthāti khitto-daṇḍo, khittā-mattikā, khittaṃ-leṭṭu. Evaṃ sabbattha. Pakkhitto, ukkhitto, nikkhitto, vikkhitto, okkhitto, saṃkhitto.",
  "anya-e0201n0:5165": "Gupa-guttiyaṃ, gopīyitthāti gutto, saṃgutto.",
  "anya-e0201n0:5166": "Caja-cāge, cajīyitthāti catto.",
  "anya-e0201n0:5167": "Upa-paññāpane, paññapīyitthāti paññatto-vinayo, paññattaṃsikkhāpadaṃ, paññattaṃ-āsanaṃ.",
  "anya-e0201n0:5168": "Ñāpa-ñāpane, vikatidhātu nāmesā kāritantattā, paññāpīyitthāti paññatto, saññāpīyitthāti saññatto, viññāpīyitthāti viññatto.",
  "anya-e0201n0:5169": "Tapa-santāpe, atappīti tatto, santatto.",
  "anya-e0201n0:5170": "Dīpa-dittiyaṃ, adīpitthāti ditto, paditto, āditto.",
  "anya-e0201n0:5171": "Dhūpa-soṇḍiye, dhūpati, adhūpi, dhūpissatīti dhutto, surādhutto, akkhadhutto su. ni. 106.",
  "anya-e0201n0:5172": "Pada-gatiyaṃ, apajjīti patto, nipatto, sampatto.",
  "anya-e0201n0:5173": "Bhaja-sambhattiyaṃ, bhajatīti bhatto, sambhatto.",
  "anya-e0201n0:5174": "Vipubbo puthakkaraṇe, vibhajitthāti vibhatto.",
  "anya-e0201n0:5175": "Bhuja-pālana, byavaharaṇesu, bhuñjittha, bhuñjīyitthāti vā bhutto, paribhutto.",
  "anya-e0201n0:5176": "Mada-ummāde, majjitthāti matto, sammatto, pamatto, ummatto.",
  "anya-e0201n0:5177": "Mida-sinehane, mijjatīti mitto.",
  "anya-e0201n0:5178": "Yuja-yoge, yuñjatīti yutto, payutto, uyyutto, niyutto, viyutto, saṃyutto, saññutto.",
  "anya-e0201n0:5179": "Rica-viriñcane, riñcatīti ritto.",
  "anya-e0201n0:5180": "Ranja-rāge, rañjatīti ratto, sāratto, viratto.",
  "anya-e0201n0:5181": "Lipa-limpane, limpīyitthāti litto, ullitto, avalitto.",
  "anya-e0201n0:5182": "Lupa-adassane, luppatīti lutto.",
  "anya-e0201n0:5183": "Vaca-viyattiyaṃ vācāyaṃ.",
  "anya-e0201n0:5184": "731. Vacādīnaṃ vassuṭa vā ka. 579; rū. 629; nī. 1182.",
  "anya-e0201n0:5185": "Vacādīnaṃ vassa uṭa hoti vā kānubandhe ta-kārapaccaye tvādivajjite.",
  "anya-e0201n0:5186": "Vuccitthāti utto-dhammo, uttā-kathā, uttaṃ-vacanaṃ, nirutto, niruttā, niruttaṃ, rāgamo.",
  "anya-e0201n0:5187": "732. Assu.",
  "anya-e0201n0:5188": "Vacādīnaṃ assa u hoti kānubandhe ta-kārapaccaye tvādivajjite.",
  "anya-e0201n0:5189": "Vutto-dhammo, vuttā-kathā, vuttaṃ-vacanaṃ.",
  "anya-e0201n0:5190": "Vatu-vattane, vattatīti vatto, pavatto, nivatto.",
  "anya-e0201n0:5191": "Vapa-bījanikkhepe, vapīyitthāti vuttaṃ-bījaṃ, ‘assū’ti uttaṃ.",
  "anya-e0201n0:5192": "Vica-vivecane, viviccitthāti vivitto.",
  "anya-e0201n0:5193": "Sanja-saṅge, sañjatīti satto, āsatto, visatto.",
  "anya-e0201n0:5194": "Sica-secane, siñcīyitthāti sitto, āsitto, avasitto, abhisitto.",
  "anya-e0201n0:5195": "Sūca-sūcane, atthaṃ sūcetīti suttaṃ.",
  "anya-e0201n0:5196": "Sūda-paggharaṇe, atthaṃ sūdatīti suttaṃ.",
  "anya-e0201n0:5197": "Supa-soppane, supatīti sutto iccādi.",
  "anya-e0201n0:5198_0": "Tipaccayamhi-byāpanaṃ byatti, viyatti, pariyāpuṇanaṃ pariyatti, samāpanaṃ samatti,",
  "anya-e0201n0:5198_1": "parisamatti, āṇāpanaṃ āṇatti, gopanaṃ gutti, ñāpanaṃ ñatti, paññāpanaṃ paññatti,",
  "anya-e0201n0:5198_2": "saññāpanaṃ saññatti, viññāpanaṃ viññatti.",
  "anya-e0201n0:5199_0": "Tapa-tappane, tappanaṃ titti, mahāvuttinā assa ittaṃ. Dīpanaṃ ditti, pajjanaṃ patti,",
  "anya-e0201n0:5199_1": "āpatti, uppatti, nippatti, vipatti, sampatti, bhajanaṃ bhatti, sambhatti, bhuñjanaṃ",
  "anya-e0201n0:5199_2": "bhutti, yuñjanaṃ yutti, riñcanaṃ ritti, niddhāretvā vuccati attho etāyāti nirutti,",
  "anya-e0201n0:5199_3": "vuccati suttassa attho etāyāti vutti. “Vivarīyati suttassa attho etāyāti vuttī”tipi",
  "anya-e0201n0:5199_4": "vadanti. Vattanaṃ vutti, jīvitavutti, tadāyattavutti, ‘assū’ti assa uttaṃ. Vivecanaṃ",
  "anya-e0201n0:5199_5": "vivitti, sajjanaṃ satti, āsatti, visatti iccādi.",
  "anya-e0201n0:5200": "Tupaccayamhi-khipatīti khittā, gopetīti guttā, cajatīti cattā.",
  "anya-e0201n0:5201_0": "Idha chida, bhidādayopi vattabbā, chindatīti chettā, bhindatīti bhettā, bhajatīti",
  "anya-e0201n0:5201_1": "bhattā, bhuñjatīti bhuttā, bhottā, yuttā, rittā, littā, luttā, vacati vadatīti vā",
  "anya-e0201n0:5201_2": "vattā, viviccatīti vivittā, sañjatīti sattā, suppatīti suttā iccādi.",
  "anya-e0201n0:5202": "Tavantupaccayamhi-khipitthāti khittavā, gopitthāti guttavā, cajitthāti cattavā, chinditthāti chettavā.",
  "anya-e0201n0:5203": "Bhaja-puthakkaraṇe, bhājitthāti bhattavā, vibhattavā, abhuñjīti bhuttavā, ayuñjīti yuttavā iccādi.",
  "anya-e0201n0:5204": "Tāvīpaccayamhi-khittāvī, guttāvī, cattāvī, chettāvī, vibhattāvī, bhettāvī, bhuttāvī, yuttāvī iccādi.",
  "anya-e0201n0:5205": "Tvādīsu pararūpatte mahāvuttinā tiṇṇaṃ byañjanānaṃ ādibyañjanassa lopo, chetvā, chetvāna, chettuna, vibhatvā, vibhatvāna, vibhattuna, bhutvā, bhutvāna, bhuttuna iccādi.",
  "anya-e0201n0:5206": "Tuṃ, tavesu-chettuṃ, chettave, chetuṃ, chetave vā, ādibyañjanassa lopo. Vibhattuṃ, vibhattave, bhettuṃ, bhettave, bhottuṃ, bhottave, ādivuddhi iccādi.",
  "anya-e0201n0:5207": "Tabbapaccaye-chettabbaṃ, chetabbaṃ vā, bhettabbaṃ, bhottabbaṃ, vuccatīti vattabbaṃ iccādi.",
  "anya-e0201n0:5208": "Iti sadisasaṃyogarūparāsi.",
  "anya-e0201n0:5209": "Vaggantarūparāsi",
  "anya-e0201n0:5210": "Atha vaggantarūparāsi vuccate.",
  "anya-e0201n0:5211": "Kamu, kilamu, khanu, khamu, gamu, tanu, timu, damu, bhamu, mana, yamu, vamu, samu, hana.",
  "anya-e0201n0:5212": "733. Manānaṃ niggahītaṃ.",
  "anya-e0201n0:5213": "Makāra, nakārantānaṃ dhātūnaṃ anto makāro nakāro ca niggahītaṃ hoti yakāravajjite byañjane pare. ‘Vagge vagganto’ti niggahītassa vaggantattaṃ.",
  "anya-e0201n0:5214_0": "Kamu-pādagamane, pakkamitthāti pakkanto, pādena akkamitthāti akkanto, ukkanto, vikkanto,",
  "anya-e0201n0:5214_1": "nikkhanto, ‘nito kamassā’ti kassa khattaṃ, saṅkanto, okkanto, avakkanto, apakkanto,",
  "anya-e0201n0:5214_2": "atikkanto, paṭikkanto, kassa dvittāni.",
  "anya-e0201n0:5215": "Kilamu-khede, kilamitthāti kilanto.",
  "anya-e0201n0:5216": "Timu-addabhāve, temayittāti tinto.",
  "anya-e0201n0:5217": "Damu-damane, damitthāti danto.",
  "anya-e0201n0:5218": "Bhamu-anavatthāne, bhamitthāti bhanto, vibbhanto.",
  "anya-e0201n0:5219": "Mana-ñāṇe, manatīti manto.",
  "anya-e0201n0:5220": "Vamu-uggilane, vamitthāti vanto.",
  "anya-e0201n0:5221": "Samu-santiyaṃ, sammatīti santo, upasanto, vūpasanto.",
  "anya-e0201n0:5222": "Samu-khede, sammati khijjatīti santo iccādi.",
  "anya-e0201n0:5223": "Tipaccayamhi-kāmanaṃ kanti, nikāmanaṃ nikanti, pakkamanaṃ pakkanti, khamanaṃ khanti, tananaṃ tanti, damanaṃ danti, bhamanaṃ bhanti, vibbhanti, mananaṃ manti, samanaṃ santi iccādi.",
  "anya-e0201n0:5224": "Tupaccaye-pakkamatīti pakkantā, khanatīti khantā, khamatīti khantā, gacchatīti gantā, tanotīti tantā, temayatīti tintā, damayatīti dantā, bhamatīti bhantā, manatīti mantā.",
  "anya-e0201n0:5225": "Nipubbo yamu-niyamane, niyāmetīti niyantā, vamatīti vantā, samatīti santā, hanatīti hantā iccādi.",
  "anya-e0201n0:5226": "Tvādīsu-gantvā, gantvāna, gantuna, mantvā, mantvāna, mantuna, hantvā, hantvāna, hantuna iccādi.",
  "anya-e0201n0:5227": "Tuṃ, tavesu-pakkantuṃ, pakkantave, khananaṃ khantuṃ, khantave, gamanaṃ gantuṃ, gantave, mananaṃ mantuṃ, mantave, hananaṃ hantuṃ, hantave iccādi.",
  "anya-e0201n0:5228": "Tabbamhi-abhikkantabbaṃ, paṭikkantabbaṃ, khaññateti khantabbaṃ, gacchīyateti gantabbaṃ, maññateti mantabbaṃ, vamīyateti vantabbaṃ, haññateti hantabbaṃ iccādi.",
  "anya-e0201n0:5229": "Iti vaggantarūparāsi.",
  "anya-e0201n0:5230": "Dhātvantavikārarāsi niṭṭhito.",
  "anya-e0201n0:5231": "Paccayavikārarāsi",
  "anya-e0201n0:5232": "Kādesarāsi",
  "anya-e0201n0:5233": "Atha paccayavikārarāsi vuccate.",
  "anya-e0201n0:5234": "734. Pacā ko ka. 583; rū. 617; nī. 1186.",
  "anya-e0201n0:5235": "Pacamhā ta, tavantūnaṃ tassa ko hoti.",
  "anya-e0201n0:5236": "Paccitthāti pakko, pakkavā.",
  "anya-e0201n0:5237": "Bahulādhikārā tapaccayo kālattayepi hoti, asakkhi, sakkhati, sakkhissatīti sakko, mahāvuttinā tapaccayassa ko.",
  "anya-e0201n0:5238": "Muca-mocane.",
  "anya-e0201n0:5239": "735. Mucā vā ka. 583; rū. 617; nī. 1186.",
  "anya-e0201n0:5240": "Mucamhā ta, tavantūnaṃ tassa anantarassa ko hoti vā.",
  "anya-e0201n0:5241": "Omuccitthāti omukko, omukkavā, paṭimukko, paṭimukkavā.",
  "anya-e0201n0:5242": "Susa-sosane.",
  "anya-e0201n0:5243": "736. Susā kho ka. 583; rū. 617; nī. 1186.",
  "anya-e0201n0:5244": "Susamhā ta, tavantūnaṃ tassa kho hoti.",
  "anya-e0201n0:5245": "Sussitthāti sukkho, sukkhavā.",
  "anya-e0201n0:5246": "737. Go bhanjādīhi ka. 577; rū. 628; nī. 1180.",
  "anya-e0201n0:5247": "Bhanjādīhi ta, tavantūnaṃ tassa go hoti.",
  "anya-e0201n0:5248": "Abhañjitthāti bhaggo, bhaggavā, obhaggo, sambhaggo, palibhaggo.",
  "anya-e0201n0:5249": "Laga-laggane, lagitthāti laggo, laggavā, vilaggo, vilaggavā.",
  "anya-e0201n0:5250": "Muja-mujjane, mujjitthāti muggo, muggavā, nimmuggo, ummuggo.",
  "anya-e0201n0:5251": "Vija-bhaya, calanesu, saṃvijitthāti saṃviggo, saṃviggavā, ubbiggo, ubbiggavā.",
  "anya-e0201n0:5252": "Luja-vināse, palujitthāti paluggo, paluggavā, oluggo, oluggavā, viluggo, viluggavā iccādi.",
  "anya-e0201n0:5253": "Iti kādesarāsi.",
  "anya-e0201n0:5254": "Ṭhādesarāsi",
  "anya-e0201n0:5255_0": "Isu, āsa, esa, kasa, kisa, kilisa, kusa, ghusa, jusa, tusa, disa, dusa, daṃsa, nasa,",
  "anya-e0201n0:5255_1": "pisa, pusa, puccha, phusa, bhassa, bhajja, maja, masa, musa, vassa, visa, saja, sisa,",
  "anya-e0201n0:5255_2": "silisa, hasa, hassa, haṃsa.",
  "anya-e0201n0:5256": "738. Sānantarassa tassa ṭho ka. 573; rū. 626; nī. 1176 (thokaṃ visadisaṃ).",
  "anya-e0201n0:5257": "Sakārantehi dhātūhi parassa anantarassa paccayatakārassa ṭho hoti, dhātvantassa pararūpattaṃ, ‘catutthadutiyesvesa’nti saṃyogādissa paṭhamattaṃ.",
  "anya-e0201n0:5258": "Isu-icchā, kantīsu, icchīyateti iṭṭho, pariyiṭṭho.",
  "anya-e0201n0:5259": "Āsa-upavesane, viparitato āsati upavīsatīti vipallaṭṭho.",
  "anya-e0201n0:5260": "Kasa-vappane vilekhane ca.",
  "anya-e0201n0:5261": "739. Kasassima ca vā ka. 573; rū. 626; nī. 1176 (thokaṃ visadisaṃ).",
  "anya-e0201n0:5262": "Kasamhā parassa paccayatakārassa ṭho hoti, kasassa ādisaramhā paraṃ ima ca hoti vā.",
  "anya-e0201n0:5263": "Kassitthāti kiṭṭhaṃ-sassaṃ, kaṭṭhaṃ vā.",
  "anya-e0201n0:5264": "Upapubbo āsanne, upakaṭṭho.",
  "anya-e0201n0:5265": "Vipubbo pavāse, vūpakaṭṭho.",
  "anya-e0201n0:5266": "Kisa-hānimhi, paṭikiṭṭho, nihīnoti attho.",
  "anya-e0201n0:5267": "Kilisa-vibādhane upatāpe ca, kilissatīti kiliṭṭho, saṃkiliṭṭho, upakkiliṭṭho.",
  "anya-e0201n0:5268": "Kusa-akkose, akkosīyitthāti akkuṭṭho. Akkuṭṭho jātivādena.",
  "anya-e0201n0:5269": "Ghusa-sadde, ghosīyitthāti ghuṭṭho, saṅghuṭṭho. Accharāgaṇasaṅghuṭṭhaṃ saṃ. ni. 1.46. Ugghuṭṭho.",
  "anya-e0201n0:5270": "Jusa-sevāyaṃ, jusīyitthāti juṭṭho.",
  "anya-e0201n0:5271": "Tusa-pītimhi, tussitthāti tuṭṭho, santuṭṭho.",
  "anya-e0201n0:5272": "Disa-pekkhane, passīyitthāti diṭṭho, sandiṭṭho.",
  "anya-e0201n0:5273": "Disī-kathane, uddisīyitthāti uddiṭṭho, niddisīyitthāti niddiṭṭho, apadisīyitthāti apadiṭṭho.",
  "anya-e0201n0:5274": "Dusa-dūsane, dusīyitthāti duṭṭho.",
  "anya-e0201n0:5275": "Daṃsa-daṃsane, daṃsīyitthāti daṭṭho, niggahītalopo.",
  "anya-e0201n0:5276": "Nasa-adassane, nassitthāti naṭṭho, vinaṭṭho.",
  "anya-e0201n0:5277": "Pisa-cuṇṇiye, pisīyitthāti piṭṭhaṃ.",
  "anya-e0201n0:5278": "Pusa-posane, posīyitthāti puṭṭho, parapuṭṭho.",
  "anya-e0201n0:5279": "Phusa-samphasse, phusīyitthāti phuṭṭho, samphuṭṭho.",
  "anya-e0201n0:5280": "Bhassa-kathane cavane ca, bhassitthāti bhaṭṭho, ābhaṭṭho.",
  "anya-e0201n0:5281": "Masa-āmasane vijjhane ca, masīyitthāti maṭṭho, āmaṭṭho, omaṭṭho, ummaṭṭho. Sattiyā viya omaṭṭho saṃ. ni. 1.21.",
  "anya-e0201n0:5282": "Musa-nassane, mussitthāti muṭṭho, pamuṭṭho, sammuṭṭho.",
  "anya-e0201n0:5283": "Vassa-secane, vassitthāti vuṭṭho-devo, ‘assū’ti uttaṃ.",
  "anya-e0201n0:5284": "Visa-pavesane, pavisitthāti paviṭṭho, niviṭṭho, upaviṭṭho.",
  "anya-e0201n0:5285": "Sisa-sese, avasesitthāti avasiṭṭho.",
  "anya-e0201n0:5286": "Vipubbo visesane, visesitthāti visiṭṭho.",
  "anya-e0201n0:5287": "Silisa-silesane, silissitthāti siliṭṭho.",
  "anya-e0201n0:5288": "Hasa-hāse, hasitthāti haṭṭho, pahaṭṭho.",
  "anya-e0201n0:5289": "Hassa, haṃsadhātuyo sadisā eva.",
  "anya-e0201n0:5290": "Puccha-pucchāyaṃ.",
  "anya-e0201n0:5291": "740. Pucchādito ka. 571; rū. 626; nī. 1176.",
  "anya-e0201n0:5292": "Pucchādīhi parassa antarassa paccayatakārassa ṭho hoti.",
  "anya-e0201n0:5293": "Pucchīyitthāti puṭṭho.",
  "anya-e0201n0:5294": "Bhajja-bhajjane, bhajjitthāti bhaṭṭhaṃ-dhaññaṃ.",
  "anya-e0201n0:5295": "Maja-suddhiyaṃ, suṭṭhu majjitthāti sammaṭṭho-bhūmibhāgo.",
  "anya-e0201n0:5296": "Saja-saṃsaggādīsu, saṃsajjitthāti saṃsaṭṭho, visaṭṭho, nisaṭṭho, osaṭṭho.",
  "anya-e0201n0:5297": "Yaja-pūjāyaṃ.",
  "anya-e0201n0:5298": "741. Yajassa yassa ṭiyī ka. 610; rū. 627; nī. 1215.",
  "anya-e0201n0:5299": "Yajassa yakārassa ṭi, yiādesā honti kānubandhe paccayatakāre tvādivajjite.",
  "anya-e0201n0:5300": "Yajitthāti iṭṭho, yiṭṭho.",
  "anya-e0201n0:5301": "Tipaccayamhi-pariyesanaṃ pariyeṭṭhi.",
  "anya-e0201n0:5302": "Esa-gavesane, esanaṃ eṭṭhi, pariyeṭṭhi, tussanaṃ tuṭṭhi, santuṭṭhi, dassanaṃ diṭṭhi, sandiṭṭhi, vassanaṃ vuṭṭhi, ‘assū’ti uttaṃ. Visajjanaṃ visaṭṭhi.",
  "anya-e0201n0:5303": "Tvādīsu-disa-pekkhane, ‘disassa passadassadasādadakkhā’ti suttena disassa dasādeso, mahāvuttinā vakāralopo, daṭṭhā, daṭṭhāna, daṭṭhuna.",
  "anya-e0201n0:5304": "‘Tuṃyānā’ti tvāpaccayassa tuṃādeso. Nekkhamaṃ daṭṭhu khemato su. ni. 426, gāthāvasena niggahītalopo.",
  "anya-e0201n0:5305": "Tuṃ, tavesu-daṭṭhuṃ, daṭṭhave, pucchanaṃ puṭṭhuṃ, puṭṭhave.",
  "anya-e0201n0:5306": "Tabbamhi-tussitabbanti tuṭṭhabbaṃ, toṭṭhabbaṃ, passitabbanti daṭṭhabbaṃ, pucchitabbanti puṭṭhabbaṃ, phusitabbanti phoṭṭhabbaṃ.",
  "anya-e0201n0:5307": "Iti ṭhādesarāsi.",
  "anya-e0201n0:5308": "Ḍhādesarāsi",
  "anya-e0201n0:5309": "742. Dahā ḍho ka. 576; rū. 607; nī. 1179.",
  "anya-e0201n0:5310": "Dahamhā parassa anantarassa paccayatakārassa ḍho hoti, pararūpatte saṃyogādissa tatiyattaṃ.",
  "anya-e0201n0:5311": "Daha-dayhane, dayhitthāti daḍḍho.",
  "anya-e0201n0:5312": "743. Bahassuma ca ka. 576; rū. 607; nī. 1179.",
  "anya-e0201n0:5313": "Bahamhā parassa anantarassa tassa ḍho hoti, bahassa ādisaramhā uma ca hoti.",
  "anya-e0201n0:5314": "Baha-vuddhiyaṃ, abahīti buḍḍho, bassa vo, vuḍḍho.",
  "anya-e0201n0:5315": "Timhi-bahanaṃ vuḍḍhi.",
  "anya-e0201n0:5316": "744. Lopo vaḍḍhā tissa ‘ttissa’ (bahūsu).",
  "anya-e0201n0:5317": "Vaḍḍhamhā parassa tipaccayassa takārassa lopo hoti.",
  "anya-e0201n0:5318": "Vaḍḍha-vaḍḍhane, vaḍḍhanaṃ vuḍḍhi.",
  "anya-e0201n0:5319": "Iti ḍhādesarāsi.",
  "anya-e0201n0:5320": "Ṇādesarāsi",
  "anya-e0201n0:5321": "Kira khī, cara, jara, tara, thara, pūra.",
  "anya-e0201n0:5322": "745. Kirādīhi ṇo.",
  "anya-e0201n0:5323": "Kirādīhi paresaṃ ta, tavantūnaṃ takārassa anantarabhūtassa ṇo hoti, dhātvantassa pararūpattaṃ.",
  "anya-e0201n0:5324": "Kira-ākiraṇe sammissana, khipanesu ca, kiritthāti kiṇṇo, pakiṇṇo, ākiṇṇo, vikkiṇṇo, saṃkiṇṇo, samākiṇṇo.",
  "anya-e0201n0:5325": "Pūra-pūraṇe, pūritthāti puṇṇo, sampuṇṇo, paripuṇṇo.",
  "anya-e0201n0:5326": "Khī-khaye, khiyitthāti khīṇo.",
  "anya-e0201n0:5327": "Kiṇṇavā, puṇṇavā, khīṇavā.",
  "anya-e0201n0:5328": "746. Tarādīhi riṇṇo ka. 581; rū. 616; nī. 1184.",
  "anya-e0201n0:5329": "Tarādīhi paresaṃ ta, tavantūnaṃ takārassa anantarabhūtassa riṇṇo hoti. ‘Rānubandhentasarādissā’ti dhātvantabyañjanassa ādisarassa ca lopo.",
  "anya-e0201n0:5330": "Cara-gati, bhakkhanesu, carittha, carīyitthāti vā ciṇṇo, āciṇṇo, samāciṇṇo.",
  "anya-e0201n0:5331": "Jara-jiraṇe, jiyyitthāti jiṇṇo, anujiṇṇo, parijiṇṇo.",
  "anya-e0201n0:5332": "Tara-taraṇe, taritthāti tiṇṇo, uttiṇṇo, nittiṇṇo, vitiṇṇo, otiṇṇo, samotiṇṇo.",
  "anya-e0201n0:5333": "Thara-vitthāre, vittharitthāti vitthiṇṇo.",
  "anya-e0201n0:5334": "Ciṇṇavā, jiṇṇavā, tiṇṇavā, vitthiṇṇavā.",
  "anya-e0201n0:5335": "Iti ṇādesarāsi.",
  "anya-e0201n0:5336": "Thādesarāsi",
  "anya-e0201n0:5337": "747. Dhastoostā.",
  "anya-e0201n0:5338": "Dhasto, utrastoti ete saddā tapaccayantā sijjhanti.",
  "anya-e0201n0:5339": "Dhaṃsa-viddhaṃsane, viddhaṃsatīti viddhasto, viddhaṃsito vā.",
  "anya-e0201n0:5340": "Tasa-santāse, utrasatīti utrasto, uttasito vā.",
  "anya-e0201n0:5341": "Bhasa-bhasmīkaraṇe, bhasanti bhasmiṃ karonti etenāti bhastā, bhastrā vā, kammāragaggarī, evamādīnipi idha veditabbāni.",
  "anya-e0201n0:5342": "748. Sāsa vasa saṃsa haṃsā tho ‘…saṃsa sasā tho’ (bahūsu).",
  "anya-e0201n0:5343": "Etehi parassa anantarassa paccayatakārassa tho hoti.",
  "anya-e0201n0:5344": "Sāsa-anusiṭṭhimhi.",
  "anya-e0201n0:5345": "749. Sāsassa sisā ‘sāsassa sisa vā’ (bahūsu).",
  "anya-e0201n0:5346": "Sāsassa sisā honti kānubandhe paccayatakāre tvādivajjite, dhātvantassa pararūpattaṃ saṃyogādissa ca paṭhamattaṃ.",
  "anya-e0201n0:5347_0": "Sāsīyatīti sittho, anusāsīyatīti anusiṭṭho. “Anusiṭṭho so mayā”ti mahāva. 126 ettha",
  "anya-e0201n0:5347_1": "pana tthakārassa ṭṭhakāroti vuttiyaṃ vutto. Taṃ taṃ atthaṃ sāsati ettha, etenāti",
  "anya-e0201n0:5347_2": "vā satthaṃ, saddasatthaṃ, vedasatthaṃ.",
  "anya-e0201n0:5348_0": "Vasa-nivāse, ‘assū’ti uttaṃ, avasīti vuttho, vasīyitthāti vā vuttho, vassaṃ vasitthāti",
  "anya-e0201n0:5348_1": "vassaṃvuttho, āvasīyitthāti āvutthaṃ-jetavanaṃ, nivasitthāti nivuttho, ajjhāvasitthāti",
  "anya-e0201n0:5348_2": "ajjhāvuttho. Bahulādhikārā “rukkhe adhivatthā devatā”ti pāci. 86 ettha uttaṃ natthi.",
  "anya-e0201n0:5348_3": "Uposathaṃ upavasitthāti uposathaṃupavuttho, upavasīyitthāti vā upavutthouposatho,",
  "anya-e0201n0:5348_4": "parivāsaṃ parivasitthāti parivāsaṃparivuttho, parivasīyitthāti vā parivuttho-parivāso.",
  "anya-e0201n0:5349": "Saṃsa-pasaṃsane, pasaṃsīyitthāti pasattho.",
  "anya-e0201n0:5350": "Haṃsa-pahaṃsane, haṃsīyitthāti hattho, niggahītalopo, pahattho.",
  "anya-e0201n0:5351": "Tipaccayamhi-anusāsanaṃ anusitthi, anusiṭṭhi vā, nivasanaṃ nivutthi.",
  "anya-e0201n0:5352": "Tupaccayamhi-sadevakaṃ lokaṃ sāsati anusāsatīti satthā.",
  "anya-e0201n0:5353": "Tavantupaccayamhi-nivasitthāti nivutthavā.",
  "anya-e0201n0:5354": "Tāvīmhi-nivutthāvī.",
  "anya-e0201n0:5355": "Tuṃ, tavesu-vasanaṃ vatthuṃ, vatthave.",
  "anya-e0201n0:5356": "Tabbamhi-dvāramūle vatthabbaṃ, sabhāye vatthabbaṃ.",
  "anya-e0201n0:5357": "Vasa-paridahane, bahulādhikārā uttaṃ natthi, vāsitabbanti vatthaṃ, nivāsīyitthāti nivatthaṃ, vatthabbaṃ, nivatthabbaṃ.",
  "anya-e0201n0:5358": "Iti thādesarāsi.",
  "anya-e0201n0:5359": "Dhādesarāsi",
  "anya-e0201n0:5360": "Idha, kudha, gidha, badha, budha, budhi, midha, yudha, rādha, rudha, vidha, sidha, sudha, thabhi, rabha, labha, lubha, sambhū, duha, naha, muha.",
  "anya-e0201n0:5361": "750. Dho dhabhahehi ka. 576; rū. 607; nī. 1179; ‘dho dhahabhehi’ (bahūsu).",
  "anya-e0201n0:5362": "Etehi parassa anantarassa tassa dho hoti.",
  "anya-e0201n0:5363": "Idha-ijjhane, dhātvantassa pararūpattaṃ saṃyogādissa ca tatiyattaṃ, samijjhitthāti samiddho-mahaddhano.",
  "anya-e0201n0:5364": "Kudha-kope, kujjhatīti kuddho, saṃkuddho.",
  "anya-e0201n0:5365": "Gidha-gedhe, gijjhitthāti giddho, anugiddho, abhigiddho.",
  "anya-e0201n0:5366": "Badha-bandhane, bajjhitthāti baddho, pabaddho, ābaddho, nibaddho.",
  "anya-e0201n0:5367": "Budha-ñāṇe jāgare vikasane ca, bujjhati jānātīti buddho, sambuddho, sammāsambuddho, pabujjhati jāgarotīti vā pabuddho, paṭibuddho.",
  "anya-e0201n0:5368": "Budhi-nivāraṇe, paribundhīyatīti palibuddho. Vātapalibuddho, pittapalibuddho, semhapalibuddho.",
  "anya-e0201n0:5369": "Midha-mijjhane, mijjhatīti middhaṃ, middho. Kapimiddho.",
  "anya-e0201n0:5370": "Yudha-sampahāre, yujjhīyateti yuddhaṃ. Mallayuddhaṃ, meṇḍayuddhaṃ, hatthiyuddhaṃ, kukkuṭayuddhaṃ.",
  "anya-e0201n0:5371": "Rādha-ārādhane, ārādhayitthāti āraddho, abhiraddho.",
  "anya-e0201n0:5372": "Vipubbo-virajjhane, viraddho.",
  "anya-e0201n0:5373": "Rudha-āvaraṇe, rundhīyitthāti ruddho, oruddho, avaruddho.",
  "anya-e0201n0:5374": "Nipubbo-nirodhe, nirujjhitthāti niruddho.",
  "anya-e0201n0:5375": "Vipubbo-virodhe, virujjhitthāti viruddho, paṭiviruddho.",
  "anya-e0201n0:5376": "Anupubbo-kantiyaṃ, anuruddho.",
  "anya-e0201n0:5377": "Vidha-vijjhane, vijjhitthāti viddho. Sallaviddho.",
  "anya-e0201n0:5378": "Sidha-nipphattiyaṃ, sijjhitthāti siddho.",
  "anya-e0201n0:5379": "Papubbo-pākaṭabhāve, pasiddho.",
  "anya-e0201n0:5380": "Ni, paṭipubbo nivāraṇe, nisiddho, paṭisiddho.",
  "anya-e0201n0:5381": "Sudha-sujjhane, sujjhatīti suddho, visuddho, parisuddho.",
  "anya-e0201n0:5382": "Thabhi-thambhane, thambhatīti thaddho, patthaddho, upatthaddho.",
  "anya-e0201n0:5383": "Rabha-ārabhe, ārabhitthāti āraddho, ārabbhitthāti vā āraddho, samāraddho.",
  "anya-e0201n0:5384": "Labha-lābhe, alabhīti laddho, labbhitthāti vā laddho, paṭiladdho, upaladdho.",
  "anya-e0201n0:5385": "Lubha-giddhiyaṃ, lubbhatīti luddho, paluddho, viluddho.",
  "anya-e0201n0:5386": "Sambhū-passaddhiyaṃ, passambhitthāti passaddho.",
  "anya-e0201n0:5387": "Duha-dohane, duyhitthāti duddhā-gāvī.",
  "anya-e0201n0:5388": "Naha-bandhane, sannayhitthāti sannaddho, onaddho, avanaddho.",
  "anya-e0201n0:5389": "Muha-andhabhāve, muyhatīti muddho-bālo.",
  "anya-e0201n0:5390_0": "Tipaccayamhi-ijjhanaṃ iddhi, ijjhanti etāyāti vā iddhi, samijjhanaṃ samiddhi, gijjhanaṃ",
  "anya-e0201n0:5390_1": "giddhi, mijjhanaṃ middhi, abhirādhanaṃ abhiraddhi, virujjhanaṃ viruddhi, paṭiviruddhi,",
  "anya-e0201n0:5390_2": "sijjhanaṃ siddhi, saṃsiddhi, paṭisiddhi, sujjhanaṃ suddhi, visuddhi, pārisuddhi,",
  "anya-e0201n0:5390_3": "labhanaṃ laddhi, upaladdhi, lubbhanaṃ luddhi, passambhanaṃ passaddhi, muyhanaṃ muddhi.",
  "anya-e0201n0:5391": "Tavantu, tāvīsu- “samiddhā, samiddhāvī”tiādinā vattabbaṃ.",
  "anya-e0201n0:5392": "Tvādīsu-rabha-ārabhe, āraddhā, āraddhāna.",
  "anya-e0201n0:5393": "Labha-lābhe, laddhā, laddhāna, paṭiladdhā, paṭiladdhāna.",
  "anya-e0201n0:5394": "Tuṃ, tavesu-budha-ñāṇe, buddhuṃ, buddhave, subuddhuṃ, subuddhave, boddhuṃ, boddhave, laddhuṃ, laddhave, paṭiladdhuṃ, paṭiladdhave.",
  "anya-e0201n0:5395": "Tabbamhi-boddhabbaṃ, laddhabbaṃ, paṭiladdhabbaṃ.",
  "anya-e0201n0:5396": "751. Vaddhassa vā.",
  "anya-e0201n0:5397": "Vaddhassa u hoti vā kānubandhe paccayatakāre tvādivajjite.",
  "anya-e0201n0:5398": "Vaddhitthāti vuddho, vaddho vā, vaddhanaṃ vuddhi, mahāvuttinā uttaṃ. Tipaccayassa ca tassa lopo.",
  "anya-e0201n0:5399": "Iti dhādesarāsi.",
  "anya-e0201n0:5400": "Visaṃyoganādesarāsi",
  "anya-e0201n0:5401": "Hā, i, ci, ji, ṭi, thī, dī,pī, mi, lī, thu, dū, dhū, pū, bhū, lū, vu, su, hu, āsa, katha, kupa, pala, mala, supa, paḷa.",
  "anya-e0201n0:5402": "752. Bhidādito no kta, ktavantūnaṃ.",
  "anya-e0201n0:5403": "Bhidādimhā paresaṃ kta, ktavantūnaṃ takārassa anantarabhūtassa no hoti.",
  "anya-e0201n0:5404": "Hā-cāge, hīyitthāti hīno, pahīno, nihīno, ohīno. Ettha ca noādesaṃ katvā pacchā ‘ūbyañjanassā’ti īāgamo, tassa ca kvaci rasso. Evaṃ parattha.",
  "anya-e0201n0:5405": "Adhipubbo-i-āyatte, adhicca etīti adhino.",
  "anya-e0201n0:5406": "Ci-caye, cayitthāti cino, ācino.",
  "anya-e0201n0:5407": "Ji-jaye, pañcamāre jinātīti jino.",
  "anya-e0201n0:5408": "Ḍi-gatiyaṃ, ḍetīti ḍino.",
  "anya-e0201n0:5409": "Thī-saṅghāte, thīyatīti thinaṃ.",
  "anya-e0201n0:5410": "Dī-khaye, anukkamena dīyati khiyyatīti dino-divaso.",
  "anya-e0201n0:5411": "Pī-tappane, pīnitthāti pīno.",
  "anya-e0201n0:5412": "Mi-pakkhepe, minātīti mino.",
  "anya-e0201n0:5413": "Lī-laye, līyitthāti līno, allīyitthāti allīno. Nilīyitthāti nilīno, paṭilīyitthāti paṭilīno, paṭilīnacaro bhikkhu, paṭisallīyitthāti paṭisallīno.",
  "anya-e0201n0:5414": "Thu-nitthunane, nitthunātīti nitthuno.",
  "anya-e0201n0:5415": "Dū-khede, dūyateti dūno.",
  "anya-e0201n0:5416": "Dhū-niddhūnane, ahite dhamme dhunātīti dhuno, dhonopaññavā.",
  "anya-e0201n0:5417": "Pū-sodhane, punātīti puno, dantaṃ punanti etenāti dantapoṇo, nassa ṇattaṃ.",
  "anya-e0201n0:5418": "Bhū-vuddhiyaṃ, bhavati vaḍḍhatīti bhūno-hitarāsi.",
  "anya-e0201n0:5419": "Lū-chedane, lunātīti luno.",
  "anya-e0201n0:5420": "Vu-saṃvaraṇe, āvuṇātīti āvuṇo.",
  "anya-e0201n0:5421": "Su-savane, suṇātīti suno, soṇo, nassa ṇattaṃ.",
  "anya-e0201n0:5422": "Su-pasavane vā, pasavati vaḍḍhatīti sunaṃ-uddhumātaṃ.",
  "anya-e0201n0:5423": "Hu-pūjā, dānesu, āhutabbanti āhunaṃ, pāhutabbanti pāhunaṃ-dātabbavatthu.",
  "anya-e0201n0:5424": "Āsa-upavesane, acchatīti āsino, tuṇhī acchatīti tuṇhīmāsino.",
  "anya-e0201n0:5425": "Katha-thaddhe theriye ca, kathatīti kathinaṃ.",
  "anya-e0201n0:5426": "Kupa-kope, hirī kuppati etenāti hirīkopinaṃ.",
  "anya-e0201n0:5427": "Pala-gatiyaṃ, paletīti palino.",
  "anya-e0201n0:5428": "Mala-malinabhāve, malatīti malino, malinaṃ-vatthaṃ.",
  "anya-e0201n0:5429": "Supa-soppane, supatīti supino.",
  "anya-e0201n0:5430": "Paḷa-gatiyaṃ, paḷetīti paḷino, paḷinā jambudīpāte pārā. aṭṭha. 1.tatiyasaṃgītikathā.",
  "anya-e0201n0:5431": "Iti visaṃyoganādesarāsi.",
  "anya-e0201n0:5432": "Sasaṃyoganādesarāsi",
  "anya-e0201n0:5433": "Khida, chida, tuda, dā, nuda, pata, pada, bhida, vida, sada.",
  "anya-e0201n0:5434": "‘Bhidādito no ktaktavantūna’nti tassa no, dhātvantassa pararūpattaṃ, khijjitthāti khinno, chijjitthāti chinno, sañchinno, tuditthāti tunno, patunno, nitunno, vitunno.",
  "anya-e0201n0:5435": "Nuda-khepe, nuditthāti nunno, panunno.",
  "anya-e0201n0:5436": "Pata-patane, patatīti panno, pannadhajo, nnassa ṇṇatterukkhapaṇṇaṃ, pattaṃ vā.",
  "anya-e0201n0:5437": "Pada-gatiyaṃ, pajjitthāti panno, āpanno, uppanno, nipanno, vipanno, sampanno, upapanno, samupapanno, pariyāpanno.",
  "anya-e0201n0:5438": "Bhida-vidāraṇe, bhijjitthāti bhinno, pabhinno, sambhinno, paribhinno, vibhinno.",
  "anya-e0201n0:5439": "Vida-tuṭṭhiyaṃ, nibbindatīti nibbinno.",
  "anya-e0201n0:5440": "Sada visaraṇa, gatyā’vasānesu, sīditthāti sanno, osanno, pasīditthāti pasanno, abhippasanno, nisīditthāti nisinno, sannisinno, ‘sadajarānamīma’iti īma, saṃyoge rasso ca.",
  "anya-e0201n0:5441": "Tavantumhi-khinnavā, chinnavā, sañchinnavā, tunnavā, patunnavā, panunnavā, pannavā, āpannavā, bhinnavā, sambhinnavā, sannavā, pasannavā, nisinnavā.",
  "anya-e0201n0:5442": "753. Dātvinno ka. 582; rū. 631; nī. 1185.",
  "anya-e0201n0:5443": "Dādhātumhā paresaṃ ta, tavantūnaṃ tassa inno hoti.",
  "anya-e0201n0:5444": "Dīyitthāti dinno, padinno, ādinno, samādinno, upādinno, pariyādinno, nnassa ṇṇatte upādiṇṇo.",
  "anya-e0201n0:5445": "Iti sasaṃyoganādesarāsi.",
  "anya-e0201n0:5446": "Hādesarāsi",
  "anya-e0201n0:5447": "Ūha, gāhu, guha, baha, bāha, buha, muha, ruha, vaha.",
  "anya-e0201n0:5448": "754. Ruhādīhi ho ḷo ca ka. 589; rū. 621; nī. 1192; ‘…ḷa ca’ (bahūsu).",
  "anya-e0201n0:5449": "Ruhādīhi parassa anantarabhūtassa tapaccayassa takārassa ho hoti, dhātvantassa ḷo hoti.",
  "anya-e0201n0:5450": "Ūha-sañcaye, byūhitthāti byūḷho, viyūḷho, paribyūḷho, devāsurasaṅgāmo samupabyūḷho ahosi saṃ. ni. 1.249.",
  "anya-e0201n0:5451": "Gāhu-bhusatthe vilolane ca, mā gāḷhaṃ paridevayi. Āgāḷhāya ceteti. Gāhitthāti gāḷho, pagāḷho, āgāḷho, ogāḷho, ajjhogāḷho pārā. aṭṭha. 1.1.",
  "anya-e0201n0:5452": "Baha-vuddhimhi.",
  "anya-e0201n0:5453": "755. Muhabahabuhānañca te kānubandhetve ka. 517; rū. 488; nī. 1105; “muhabahānañca…” (bahūsu).",
  "anya-e0201n0:5454": "Tvādivajjite kānubandhe paccayatakāre pare muha, baha, buhānañca guhassa ca dīgho hoti.",
  "anya-e0201n0:5455": "‘Ruhādīhiho ḷo cā’ti dhātvantassaḷo, tapaccayassa ho, abahīti bāḷhaṃ.",
  "anya-e0201n0:5456": "Buha-uddharaṇe, abuhitthāti būḷho, abbūḷho, abūḷhasallo su. ni. 785.",
  "anya-e0201n0:5457": "Muha-andhabhāve.",
  "anya-e0201n0:5458": "756. Muhā vā.",
  "anya-e0201n0:5459": "Muhamhā parassa anantarabhūtassa takārassa ho hoti, dhātvantassa ca ḷo hoti vā.",
  "anya-e0201n0:5460": "Muyhitthāti mūḷho, muddho vā.",
  "anya-e0201n0:5461": "Ruha-janane, gatiyañca, ruhitthāti rūḷho, parūḷho, ārūḷho, orūḷho, virūḷho, nirūḷho.",
  "anya-e0201n0:5462": "Vaha-pāpane, vahitthāti vūḷho, ‘assū’ti uttaṃ.",
  "anya-e0201n0:5463": "Tipaccayamhi-ruhanaṃ rūḷhi, niruhanaṃ nirūḷhi, viruhanaṃ virūḷhi.",
  "anya-e0201n0:5464": "Tvādīsu –",
  "anya-e0201n0:5465": "757. Pyo vā tvāssa samāse.",
  "anya-e0201n0:5466": "Samāsaṭṭhāne tvāpaccayassa pānubandho yo hoti vā. Pānubandho ‘pye sissā’ti visesanattho. ‘Hassa vipallāso’ti ha, yānaṃ vipariyāyo.",
  "anya-e0201n0:5467": "Byuyha, paribyuyha. Byūhitvā, viyūhitvā vā, vigāyha, vigāhitvā, ogāyha, ogāhitvā, ajjhogāyha, ajjhogāhitvā.",
  "anya-e0201n0:5468": "Bahulādhikārā asamāsepi pyo hoti, guyha, gūhitvā, niguyha, nigūhitvā, oguyha, ogūhitvā.",
  "anya-e0201n0:5469": "Naha-bandhane, sannayha, sannāhitvā.",
  "anya-e0201n0:5470": "Bāha-nivāraṇe, dīgho, bāyha, bāhitvā, paṭibāyha, paṭibāhitvā.",
  "anya-e0201n0:5471": "Buha-uddharaṇe papubbo, pabbuyha. Samūlaṃ taṇhaṃ pabbuyha saṃ. ni. 1.159 (taṇhamabbumha).",
  "anya-e0201n0:5472": "Āpubbo-abbuyha, “abbuhe sallamattano”ti ādīsu viya. Pamuyha, pamuyhitvā, vimuyha, vimuyhitvā, sammuyha, sammuyhitvā, āruyha, āruhitvā, ārohitvā, oruyha, orohitvā.",
  "anya-e0201n0:5473": "Saha-sahane, pasayha, pasahitvā vā.",
  "anya-e0201n0:5474": "Iti hādesarāsi.",
  "anya-e0201n0:5475": "Tvādivikārarāsi",
  "anya-e0201n0:5476": "Atha tvā, tvāna, tunānaṃ vikāro vuccate.",
  "anya-e0201n0:5477": "I, kara, hana.",
  "anya-e0201n0:5478": "758. Ito cco.",
  "anya-e0201n0:5479": "Idhātumhā parassa tvāssa cco hoti vā.",
  "anya-e0201n0:5480": "Pecca, samecca, abhisamecca, avecca, anvecca, apecca, upecca, samupecca, adhicca, aticca, paṭicca.",
  "anya-e0201n0:5481": "Vāti kiṃ? Upetvā, samupetvā, adhiyitvā.",
  "anya-e0201n0:5482": "759. Sādhikarā raccariccā ka. 598; rū. 643; nī. 1203; ‘sāsādhikarā cacariccā’ (bahūsu).",
  "anya-e0201n0:5483": "Santa, adhiparā karamhā tvāssa racca, riccā honti vā, suttavibhattaṃ idha labbhati.",
  "anya-e0201n0:5484": "Sakkacca, ‘sakkacca’nti bindāgamo, adhikicca.",
  "anya-e0201n0:5485": "Vāti kiṃ? Sakkatvā, sakkaritvā, adhikaritvā.",
  "anya-e0201n0:5486": "Suttavibhatte-attaṃ niraṃkacca piyāni sevati jā. 2.21.461, abhisaṅkhacca bhojanaṃ.",
  "anya-e0201n0:5487": "760. Hanā racco ka. 598; rū. 643; nī. 1203. ‘sāsādhikarā cacariccā’ (bahūsu).",
  "anya-e0201n0:5488": "Hanamhā tvāssa racco hoti vā samāse. Suttavibhattena haramhāpi.",
  "anya-e0201n0:5489": "Āhacca, uhacca, vihacca, saṃhacca, upahacca.",
  "anya-e0201n0:5490": "Vāti kiṃ? Āhanitvā, uhanitvā, vihanitvā, saṃhanitvā.",
  "anya-e0201n0:5491": "Haramhi-sā no āhacca poseti jā. 2.22.2334 (āhatva), tato udakamāhacca.",
  "anya-e0201n0:5492": "Disa-pekkhane.",
  "anya-e0201n0:5493": "761. Disā vānavā sa ca ka. 599; rū. 644; nī. 1204; ‘…sa ca’ (bahūsu).",
  "anya-e0201n0:5494": "Disamhā tvāssa vāna, vā honti vā, disassa ca sassa sa hoti, pararūpanisedhanamidaṃ.",
  "anya-e0201n0:5495": "Disvāna, disvā.",
  "anya-e0201n0:5496": "Vāti kiṃ? Passitvā.",
  "anya-e0201n0:5497": "Khā, ñā, dā, dhā, hā, ki, khi, ci, ji, nī, lī, si, bhū.",
  "anya-e0201n0:5498_0": "‘Pyo vā tvāssa samāse’ti tvāssa yo, mahāvuttinā vikappena kvaci yalopo, saṃpubbo",
  "anya-e0201n0:5498_1": "khā-ñāṇe, saṅkhāya, saṅkhā, paṭisaṅkhāya, paṭisaṅkhā, aññāya, aññā, abhiññāya, abhiññā, pariññāya, pariññā.",
  "anya-e0201n0:5499": "Samāseti kiṃ? Ñatvā.",
  "anya-e0201n0:5500": "Vāti kiṃ? Ājānitvā, abhijānitvā, parijānitvā.",
  "anya-e0201n0:5501": "Adhiṭṭhāya, adhiṭṭhā, patiṭṭhāya, patiṭṭhā.",
  "anya-e0201n0:5502": "Samāseti kiṃ? Ṭhatvā.",
  "anya-e0201n0:5503": "Vāti kiṃ? Adhiṭṭhahitvā, patiṭṭhahitvā. Mahāvuttinā ittaṃ, upaṭṭhitvā.",
  "anya-e0201n0:5504": "Ādāya, upādāya, upādā.",
  "anya-e0201n0:5505": "Samāseti kiṃ? Datvā.",
  "anya-e0201n0:5506": "Vāti kiṃ? Ādiyitvā, samādiyitvā, ‘ū byañjanassā’ti īāgamo, ‘dāssiyaṅa’iti suttena sare pare samāse iyādeso.",
  "anya-e0201n0:5507": "762. Tuṃyānā.",
  "anya-e0201n0:5508": "Tvāssa tuñca yānañca honti kvaci samāse.",
  "anya-e0201n0:5509": "Bahulādhikārā gāthāyaṃ asamāsepi, nekkhamaṃ daṭṭhu khemato su. ni. 426, kimabbhutaṃ daṭṭhu marū pamoditā, bindulopo.",
  "anya-e0201n0:5510": "Abhihattuṃ pavāreyya, “abhihaṭu”ntipi pāṭho, saṃyogādissa lopo tassa ṭattaṃ. “Abhihaṭṭhu”ntipi pāci. 2.243 paṭhanti. Byañjanaṃ na sameti.",
  "anya-e0201n0:5511": "Ādiyāna, upādiyāna. Vidhāya, nidhāya, sandhāya, odhāya, samodhāya, vidahitvā, nidahitvā, odahitvā, samodahitvā. Pahāya, vihāya, ohāya, hitvā, jahitvā.",
  "anya-e0201n0:5512": "Ivaṇṇesu pyassa dvittaṃ, vikkiyya, vikkiṇitvā.",
  "anya-e0201n0:5513": "Viceyya dānaṃ dātabbaṃ pe. va. 329, ‘ūlasse’ti issa ettaṃ, vicinitvā, vineyya, vinetvā, vinayitvā, allīya, allīyitvā, paṭisallīya, paṭisallīyitvā, yāgamo.",
  "anya-e0201n0:5514": "763. Pye sissā ka. 517; rū. 488; nī. 1105.",
  "anya-e0201n0:5515": "Pye pare sissa ā hoti.",
  "anya-e0201n0:5516": "Nissāya, upanissāya, apassāya, apassayitvā, avassāya, avassayitvā.",
  "anya-e0201n0:5517": "Vāti kiṃ? Adhisetvā, adhisayitvā.",
  "anya-e0201n0:5518": "Bhū-sattāyaṃ, rassattaṃ, sambhuyya, vibhuyya, anubhuyya, adhibhuyya, paribhuyya, abhibhuyya.",
  "anya-e0201n0:5519": "Samāseti kiṃ? Bhutvā, edantesu mahāvuttinā essa āttaṃ, nijjhāya, nijjhāyitvā, upanijjhāya, upanijjhāyitvā, abhijjhāya, abhijjhāyitvā.",
  "anya-e0201n0:5520_0": "Byañjanantadhātūsu ‘vaggalalehi te’ti suttena cavagga, pavagga, sakārehi yassa pubbarūpattaṃ.",
  "anya-e0201n0:5520_1": "Tavagge ‘tavaggavaraṇānaṃ ye cavaggabayañā’ti tavaggassa cavaggo, tato yassa pubbarūpattaṃ,",
  "anya-e0201n0:5520_2": "vipacca, paripacca, vimucca, adhimucca.",
  "anya-e0201n0:5521": "Mahāvuttinā yalopo dīgho ca, āpucchā, anāpucchā, vibhajja, saṃvibhajja, visajja, nisajja, paṭinisajja.",
  "anya-e0201n0:5522": "Ujjha-visagge, yalopo, ujjha, ujjhiya, ujjhitvā.",
  "anya-e0201n0:5523": "Kati-chedane, kacca, vikacca, kantitvā, vikantitvā.",
  "anya-e0201n0:5524": "Nikara-vañcane, nikacca kitavasseva saṃ. ni. 1.35.",
  "anya-e0201n0:5525": "Pata-gatiyaṃ, pacca, nipacca, patitvā, nipatitvā.",
  "anya-e0201n0:5526": "Katha-kathane, sākaccha.",
  "anya-e0201n0:5527": "Pada-gatiyaṃ, pajja, āpajja, nipajja, vipajja, sampajja, upasampajja, paṭipajja.",
  "anya-e0201n0:5528": "‘Ū byañjanassā’ti īāgame ‘padādīnaṃ yuka’iti yāgamo, pubbarūpaṃ, pajjiya, pajjiyāna, āpajjiya, āpajjiyāna, nipajjiya, vipajjiya, sampajjiya, paṭipajjiya.",
  "anya-e0201n0:5529_0": "Āpubba sada-ghaṭṭane, āsajja naṃ tathāgataṃ itivu. 89, kākova selamāsajja. Chejja,",
  "anya-e0201n0:5529_1": "chijja, chindiya, acchijja, acchindiya, vicchijja, vicchindiya, paricchijja, paricchindiya,",
  "anya-e0201n0:5529_2": "bhejja, bhijja, sambhijja, paṭisambhijja, bhindiya, sambhindiya.",
  "anya-e0201n0:5530": "Budha-ñāṇe, bujjha, sambujjha, abhisambujjha, bujjhiya, bujjhiyāna, “marīcikūpamaṃ abhisambuddhāno”ti pāḷi, dādese assa ottaṃ katvā siddhā yathā ‘anupādiyāno’ti.",
  "anya-e0201n0:5531": "Vadha-hiṃsāyaṃ, vajjha, vajjhiya.",
  "anya-e0201n0:5532": "Vidha-tāḷane, vijjha, vijjhiya.",
  "anya-e0201n0:5533": "Khana-vilekhane, khañña, khaṇiya, nāssa ṇattaṃ.",
  "anya-e0201n0:5534": "Pavagge –",
  "anya-e0201n0:5535": "Khippa, nikhippa, saṃkhippa, khipiya, saṃkhipiya.",
  "anya-e0201n0:5536": "Labi-avasaṃsane, yalopo, ālamba, vilamba, avalamba.",
  "anya-e0201n0:5537": "Lubi-santhambhane, daṇḍamolumba tiṭṭhati, jhānamolumba vattati.",
  "anya-e0201n0:5538": "Upubbo uddharaṇe “ullumbatu maṃ bhante saṅgho”ti mahāva. 71 (ullumpatu) ādīsu viya, ullumba, ārabbha, samārabbha, labbhā, upalabbhā, dīgho.",
  "anya-e0201n0:5539": "Pakkamma, akkamma, vikkamma, nikkhamma, okkamma, abhikkamma, atikkamma, paṭikkamma, āgamma, saṅgamma.",
  "anya-e0201n0:5540": "Sama-upadhāraṇe. Nisamma rāja kayirā, nānisamma disampati jā. 1.4.128 (nisamma khattiyo).",
  "anya-e0201n0:5541": "Samu-santiyaṃ khede ca, upasamma, vūpasamma, vissamma.",
  "anya-e0201n0:5542": "Kasa-kaḍḍhane, apakassa.",
  "anya-e0201n0:5543": "Disa-pekkhane, ādissa, uddissa, odissa, apadissa.",
  "anya-e0201n0:5544": "Phusa-samphasse. Phussa phussa byantīkaroti a. ni. 4.195.",
  "anya-e0201n0:5545": "Vasa-nivāse. Upavassaṃ kho pana kattikatemāsapuṇṇamaṃ pārā. 653 (kattikapuṇṇamaṃ), bindāgamo.",
  "anya-e0201n0:5546": "Visa-pavesane, pavissa, nivissa, abhinivissa iccādi.",
  "anya-e0201n0:5547": "Iti tvādivikārarāsi.",
  "anya-e0201n0:5548": "Paccayavikārarāsi niṭṭhito.",
  "anya-e0201n0:5549": "Pakatirūparāsi",
  "anya-e0201n0:5550": "Tādipaccayarāsi",
  "anya-e0201n0:5551": "Atha pakatirūparāsi vuccate.",
  "anya-e0201n0:5552": "Ta,ti, tu, tavantu, tāvī, tvā, tvāna, tuna, tuṃ, tave, tāye, tabba.",
  "anya-e0201n0:5553": "Dā, khyā, gā, ghā, ṭā, ṭhā, tā, thā, dā, dhā, pā, phā, bhā, mā, yā, lā, vā, sā, hā.",
  "anya-e0201n0:5554": "Akkhāto, svākkhāto, ākhyāto, vikhyāto.",
  "anya-e0201n0:5555": "‘Ū byañjanassā’ti kvaci īāgamo rasso ca, saṅgāyito, ghāyito, ñāto.",
  "anya-e0201n0:5556": "‘Jyādīhi knā’ti nāpaccayo, jānito.",
  "anya-e0201n0:5557": "Kārite-ñāpito, ñāpayito. Puttaṃ tāyati rakkhatīti tāto-pitā. Datto, dvittaṃ rassattañca. Devadatto, brahmadatto, yaññadatto, dāpito, dāpayito.",
  "anya-e0201n0:5558": "Mahāvuttinā passa pivo, pivito.",
  "anya-e0201n0:5559": "Phā-vuddhiyaṃ, phito pabhātā ratti.",
  "anya-e0201n0:5560": "Mā-māne, mito, sammito, upamito, nimmito, yāto, lāto, vāto.",
  "anya-e0201n0:5561": "Mahāvuttinā vāssuttaṃ, nibbuto, parinibbuto, nibbāpito, parinibbāpito, osito, pariyosito, osāpito, pariyosāpito, pahito, pajahito, hāpito.",
  "anya-e0201n0:5562": "Timhi-ñatti, datti, pāti, phāti, nibbuti, parinibbuti.",
  "anya-e0201n0:5563": "Tumhi-saṅkhātā sabbadhammānaṃ jā. 2.22.1451, akkhātāro tathāgatā dha. pa. 276 aññātāro bhavissanti dī. ni. 2.68, ñāpetā, ñāpayitā. Uṭṭhātā vindate dhanaṃ saṃ. ni. 1.246.",
  "anya-e0201n0:5564": "‘Ū lasse’ti kvaci īssa ettaṃ, uṭṭhāpetā, samuṭṭhāpetā, aghassa tātā, tāyitā, dātā, dāpetā, sandhātā, sandhāpetā, māpitā, māpayitā, nibbāpetā, nibbāpayitā, hāpetā, hāpayitā.",
  "anya-e0201n0:5565": "Tavantu, tāvīsu-akkhatā, akkhātāvī iccādi.",
  "anya-e0201n0:5566": "Tvādīsu saṃyoge rassattaṃ, ñatvā, jānitvā, ñāpetvā, jānāpetvā, ṭhatvā.",
  "anya-e0201n0:5567": "Pādito ṭhāssa ṭhaho, saṇṭhahitvā, patiṭṭhahitvā.",
  "anya-e0201n0:5568": "Kārite kvaci rassattaṃ, ṭhapetvā, paṭṭhapetvā, patiṭṭhāpetvā, datvā, ādiyitvā, samādiyitvā, dajjitvā.",
  "anya-e0201n0:5569": "Dada-dāne, tvāssa pyo, yamhi dassa jo, yassa pubbarūpaṃ dīgho, dajjā, dāpetvā.",
  "anya-e0201n0:5570": "Pādito rasso, samādapetvā.",
  "anya-e0201n0:5571": "Dhā-dhāraṇe, dvittaṃ, pubbassa tatiyattaṃ rasso ca, parassa ‘dhāssa ho’ti ho, padahitvā, vidahitvā, nidahitvā, saddahitvā, odahitvā, pidahitvā, paridahitvā.",
  "anya-e0201n0:5572": "Kārite-ādhapetvā, sannidhāpetvā, pivitvā, pitvā vā, pāyetvā, māpetvā, osāpetvā, pariyosāpetvā, hitvā, pajahitvā, hāpetvā, pajahāpetvā.",
  "anya-e0201n0:5573_0": "Tuṃ, tavesu-akkhātuṃ, akkhātave, saṅkhātuṃ, saṅkhātave, ñātuṃ, ñātave, jānituṃ, jānitave,",
  "anya-e0201n0:5573_1": "ñāpetuṃ, ñāpetave, jānāpetuṃ, jānāpetave, ṭhātuṃ, ṭhātave, saṇṭhātuṃ, saṇṭhātave,",
  "anya-e0201n0:5573_2": "saṇṭhahituṃ, saṇṭhahitave, ṭhapetuṃ, ṭhapetave, saṇṭhāpetuṃ, saṇṭhāpetave, dātuṃ,",
  "anya-e0201n0:5573_3": "dātave, padātuṃ, padātave, ādātuṃ, ādātave, dajjituṃ, dajjitave, dāpetuṃ, dāpetave,",
  "anya-e0201n0:5573_4": "samādapetuṃ, samādapetave, sandhātuṃ, sandhātave, saddahituṃ, saddahetuṃ, saddahetave,",
  "anya-e0201n0:5573_5": "nidhetuṃ, nidhetave sandhāpetuṃ, nidhāpetuṃ, pātuṃ, pivituṃ, pātave, pivetave, mātuṃ,",
  "anya-e0201n0:5573_6": "minituṃ, pametuṃ, upametuṃ, yātuṃ, yāyituṃ, yātave, osāyetuṃ, osāpetuṃ, pariyosāpetuṃ,",
  "anya-e0201n0:5573_7": "hātuṃ, pahātuṃ, māradheyyaṃ pahātave dha. pa. 34, jahituṃ, pajahituṃ, hāpetuṃ, pahāpetuṃ, jahāpetuṃ.",
  "anya-e0201n0:5574_0": "Tabbamhi-akkhātabbaṃ, saṅkhātabbaṃ, saṅkhyātabbaṃ, gāyitabbaṃ, ñātabbaṃ, jānitabbaṃ,",
  "anya-e0201n0:5574_1": "ñāpetabbaṃ, jānāpetabbaṃ, ṭhātabbaṃ, ṭhapetabbaṃ, dātabbaṃ, ādātabbaṃ, samādātabbaṃ,",
  "anya-e0201n0:5574_2": "dāpetabbaṃ, samādapetabbaṃ, vidhātabbaṃ, vidahitabbaṃ, pātabbaṃ, pivitabbaṃ, minitabbaṃ,",
  "anya-e0201n0:5574_3": "minetabbaṃ, yātabbaṃ, lātabbaṃ, pahātabbaṃ.",
  "anya-e0201n0:5575": "Ivaṇṇesu vipubbo i-gatyaṃ, vīto, vītadoso vītamoho saṃ. ni. 1.249, udito, samudito, dāgamo.",
  "anya-e0201n0:5576_0": "Samito, sameto, samaveto, apeto, upeto, samupeto, abhito, kīto, kayito, kiṇito, cito,",
  "anya-e0201n0:5576_1": "cinito, ācito, upacito, sañcito, jito, parājito, ḍito, oḍḍito, nīto, ānīto, vinīto,",
  "anya-e0201n0:5576_2": "oṇīto, paṇīto, nassa ṇattaṃ.",
  "anya-e0201n0:5577": "Pīto, bhīto, mito, sito, nissito, pahito.",
  "anya-e0201n0:5578": "Timhi-samiti, viciti, nīti, dvitte ādivuddhi, netti, saddhammanetti, bhīti.",
  "anya-e0201n0:5579": "Tumhi-sametā, abhisametā, vicetā, jetā, netā, vinetā, ninnetā.",
  "anya-e0201n0:5580": "Tavantu, tāvīsu-sametavā, sametāvī, abhisametavā, abhisametāvī iccādi.",
  "anya-e0201n0:5581": "Tvādīsu-sametvā, upetvā, kiṇitvā, vicinitvā, jetvā, vijetvā, jinitvā, vijinitvā, parājetvā, netvā, ānetvā vinetvā, nayitvā, ānayitvā, vinayitvā, allīyitvā, paṭisallīyitvā, sayitvā.",
  "anya-e0201n0:5582_0": "Tuṃ, tavesu-sametuṃ, upetuṃ, samupetuṃ, sametave, ketuṃ, kiṇituṃ, ketave, vicetuṃ,",
  "anya-e0201n0:5582_1": "vicinituṃ, jetuṃ, vijetuṃ, nituṃ, ānituṃ, vinituṃ, netuṃ, ānetuṃ, vinetuṃ, nayituṃ,",
  "anya-e0201n0:5582_2": "ānayituṃ, vinayituṃ, netave.",
  "anya-e0201n0:5583": "Tabbamhi-sametabbaṃ, ketabbaṃ, kiṇitabbaṃ iccādi.",
  "anya-e0201n0:5584": "Uvaṇṇesu-cuto, cavito.",
  "anya-e0201n0:5585": "Kārite-cāvito.",
  "anya-e0201n0:5586": "Juto, javito, thuto, abhitthuto, abhitthavito,",
  "anya-e0201n0:5587": "Saṃpubbo dhu-vallabhe, sandhuto-mitto. “Asaṇṭhutaṃ cirasaṇṭhutenā”tipi pāḷi.",
  "anya-e0201n0:5588": "Du-gatiyaṃ hiṃsāyañca, duto, upadduto.",
  "anya-e0201n0:5589": "Dhū-kampane, dhuto, niddhuto.",
  "anya-e0201n0:5590": "Bhūto, sambhūto.",
  "anya-e0201n0:5591": "Kārite-bhāvito, sambhāvito, vibhāvito, paribhāvito.",
  "anya-e0201n0:5592": "Yu-missane, saṃyuto.",
  "anya-e0201n0:5593": "Ru-sadde, ruto, luto, vuto, saṃvuto, susaṃvuto, suto, vissuto.",
  "anya-e0201n0:5594": "Hu-pūjāyaṃ, huto.",
  "anya-e0201n0:5595": "Timhi-cavanaṃ cuti, thavanaṃ thuti, bhūti, vibhūti, savanaṃ suti,",
  "anya-e0201n0:5596": "Tumhi-cavitā, cāvetā, javitā, thavitā, santhavitā, sotā, sāvetā.",
  "anya-e0201n0:5597": "Tavantu tāvīsu-cutavā, cutāvī, cāvetavā, cāvetāvī iccādi.",
  "anya-e0201n0:5598": "Tvādīsu-cavitvā, cavitvāna, cavituna, javitvā, abhitthavitvā, bhutvā, anubhavitvā, bhāvetvā, bhāvayitvā, sutvā, suṇitvā, sāvetvā, sāvayitvā.",
  "anya-e0201n0:5599": "Tuṃ, tavesu-cavituṃ, cāvetuṃ, bhotuṃ, bhavituṃ, anubhavituṃ, bhāvetuṃ, bhāvayituṃ, sotuṃ, sāvetuṃ.",
  "anya-e0201n0:5600": "Hū-sattāyaṃ, hotuṃ. “Yā icche puriso hotuṃ jā. 2.22.1282. Na so sakkā na hotuye”ti bu. vaṃ. 2.9 ‘…hetuye’ pāḷī.",
  "anya-e0201n0:5601": "Tabbamhi-cavitabbaṃ, bhavitabbaṃ, anubhavitabbaṃ, bhāvetabbaṃ, sotabbaṃ. Dvitte-sottabbaṃ, sāvetabbaṃ.",
  "anya-e0201n0:5602": "Edantesu mahāvuttinā kvaci ekārassa ittaṃ, gāyito, apacāyito, apacito vā, ujjhāyito, nijjhāyito, abhijjhāyito.",
  "anya-e0201n0:5603": "Gāyanaṃ gīti, apacāyanaṃ apaciti.",
  "anya-e0201n0:5604": "Tumhi-gāyitā, apacāyitā, ujjhāyitā.",
  "anya-e0201n0:5605": "Tavantu, tāvīsu-gāyitavā, gāyitāvī iccādi.",
  "anya-e0201n0:5606": "Gāyitvā, jhāyitvā, abhijjhāyitvā.",
  "anya-e0201n0:5607": "Gāyituṃ, gāyitave, apacāyituṃ, apacāyitave, jhāyituṃ, jhāyitave, abhijjhāyituṃ, abhijjhāyitave.",
  "anya-e0201n0:5608": "Gāyitabbaṃ, apacāyitabbaṃ, ujjhāyitabbaṃ.",
  "anya-e0201n0:5609": "Iti ekabyañjanadhātūnaṃ pakatirūparāsi.",
  "anya-e0201n0:5610": "Bhūvādigaṇa",
  "anya-e0201n0:5611": "Anekabyañjanadhātūnaṃ pakatirūpāni tyādikaṇḍe vibhāganayena bhūvādīhi sattahi dhātugaṇehi ca kāritapaccayehi ca dhātupaccayehi ca yathālābhaṃ vibhajitvā vitthāretabbāni.",
  "anya-e0201n0:5612": "Atridaṃ nayadassanaṃ –",
  "anya-e0201n0:5613": "Āsa, isa, gamu, disa.",
  "anya-e0201n0:5614": "Āsa-upavesane, cchādesasutte ‘nta māna tyādīsū’ti adhikatattā tapaccayesucchādeso natthi, garuṃ upāsito, payirupāsito.",
  "anya-e0201n0:5615_0": "Tumhi-upāsitā, upāsetā vā, upāsitavā, upāsitāvī, upāsitvā, upāsitvāna, upāsituna.",
  "anya-e0201n0:5615_1": "‘Pyo vā tvāssa samāse’ti pyādese-upāsiya, payirupāsiya, upasiyāna, upāsituṃ, upāsitave, upāsitabbo.",
  "anya-e0201n0:5616": "Isu-icchā, kantīsu, bahulādhikārā cchādeso, icchito, icchitā, icchitavā, icchitāvī, icchituṃ, icchitave, icchitabbaṃ.",
  "anya-e0201n0:5617": "Kārite-icchāpito, icchāpitā, icchāpitāvī, icchāpetvā, icchāpetuṃ, icchāpetave, icchāpetabbaṃ.",
  "anya-e0201n0:5618_0": "Esadhātumhi-esito, pariyesito, esitā, pariyesitā, esitavā, pariyesitavā, esitvā,",
  "anya-e0201n0:5618_1": "pariyesitvā, esitvāna, pariyesitvāna, esituṃ, pariyesituṃ, esitave, pariyesitave,",
  "anya-e0201n0:5618_2": "esitabbaṃ, pariyesitabbaṃ.",
  "anya-e0201n0:5619": "Gamu-gatimhi, gamito, gamitā, gamitavā, gamitāvī, gamitvā, gamitvāna, gamituna, gamituṃ, gamitave, gamitabbaṃ.",
  "anya-e0201n0:5620": "Kārite-gamāpito, gamāpetā iccādi.",
  "anya-e0201n0:5621": "Disa-pekkhane passito, passitā, passetā vā, passitvā, passitvāna, passituna, passituṃ, passitave, passitabbaṃ.",
  "anya-e0201n0:5622": "Kārite-dassito, dassayito, dassitā, dassetā, dassayitā, dassitavā, dassitāvī, dassetvā, dassayitvā, dassetvāna, dassayitvāna, dassetuṃ, dassayituṃ, dassetabbaṃ.",
  "anya-e0201n0:5623": "Dakkhādese-dakkhito, dakkhitā, dakkhitavā, dakkhitāvī, dakkhitvā, dakkhituṃ, dakkhitave, “dakkhitāye aparājitasaṅgha”nti dī. ni. 2.332 pāḷi, dakkhitabbaṃ.",
  "anya-e0201n0:5624": "Dusa-nāse, kārite ṇipaccaye –",
  "anya-e0201n0:5625": "764. Ṇimhi dīgho dusassa ka. 486; rū. 543; nī. 977.",
  "anya-e0201n0:5626": "Ṇimhi pare dusassa dīgho hoti.",
  "anya-e0201n0:5627": "Dūsito, dūsitā, dūsetā, dūsitavā, dūsitāvī, dūsetvā, dūsetvāna, dūsituna, dūsetuṃ, dūsetave.",
  "anya-e0201n0:5628": "Ṇimhīti kiṃ? Duṭṭho.",
  "anya-e0201n0:5629": "Iti bhūvādigaṇo.",
  "anya-e0201n0:5630": "Rudhādigaṇa",
  "anya-e0201n0:5631": "Bhuja, yuja, chida, bhida, rudha.",
  "anya-e0201n0:5632": "765. Maṃ vā rudhādīnaṃ ka. 446; rū. 509; nī. 926.",
  "anya-e0201n0:5633": "Rudhādīnaṃ pubbantasarā paraṃ mānubandho niggahītāgamo hoti vā.",
  "anya-e0201n0:5634": "Bhuñjito, bhuñjitā, bhuñjitavā, bhuñjitāvī, bhuñjitvā, bhuñjitvāna, bhuñjituna, bhuñjituṃ, bhuñjitave, bhuñjitabbaṃ.",
  "anya-e0201n0:5635": "Kārite-bhojito, bhojitā, bhojetā vā, bhojitavā, bhojitāvī, bhojetvā, bhojayitvā, bhojetuṃ, bhojetave, bhojetabbaṃ, yuñjito, anuyuñjito, bhujadhātusadisaṃ.",
  "anya-e0201n0:5636_0": "Chindito, chinditā, chindetā vā, chinditavā, chinditāvī, chinditvā, chinditvāna,",
  "anya-e0201n0:5636_1": "chindituna. Pyādese-lataṃ dantehi chindiya gavesitabbaṃ, chindiyāna, sañchindiya,",
  "anya-e0201n0:5636_2": "sañchindiyāna, chinditabbaṃ.",
  "anya-e0201n0:5637": "Kārite-chindāpito, chindāpetā iccādi.",
  "anya-e0201n0:5638": "Bhindito, bhinditā, bhindetā vā, chidadhātusadisaṃ.",
  "anya-e0201n0:5639": "Rundhito, rundhitā, rundhetā, rundhitavā, rundhitāvī, rundhitvā, rundhitvāna, rundhituṃ, rundhitave, rundhitabbaṃ.",
  "anya-e0201n0:5640": "Kārite-rundhāpito, rundhāpayito iccādi.",
  "anya-e0201n0:5641": "Iti rudhādigaṇo.",
  "anya-e0201n0:5642": "Divādigaṇa",
  "anya-e0201n0:5643": "Pada, budha, tusa, divu.",
  "anya-e0201n0:5644": "766. Padādīnaṃ kvaci.",
  "anya-e0201n0:5645": "Padādīnaṃ kvaci yuka hoti, yāgamo, ‘tavaggavaraṇānaṃ ye cavaggabayañā’ti cavaggattaṃ, ‘vaggalasehi te’ti yassa pubbarūpattaṃ.",
  "anya-e0201n0:5646": "Pajjito, āpajjito, paṭipajjito, paṭipajjitā, paṭipajjitavā, paṭipajjitāvī, paṭipajjitvā, paṭipajjitvāna, paṭipajjituna, paṭipajjituṃ, paṭipajjitave, paṭipajjitabbaṃ.",
  "anya-e0201n0:5647_0": "Kārite-āpādito, uppādito, nipphādito, sampādito, paṭipādito, āpāditā, āpādetā, uppāditā,",
  "anya-e0201n0:5647_1": "anuppannassa maggassa uppādetā apa. therī 2.3.135, nipphāditā, nipphādetā, sampāditā,",
  "anya-e0201n0:5647_2": "sampādetā, paṭipāditā, paṭipādetā, āpādetvā, uppādetvā, nipphādetvā, sampādetvā,",
  "anya-e0201n0:5647_3": "paṭipādetvā, āpādetuṃ, uppādetuṃ, nipphādetuṃ, sampādetuṃ, paṭipādetuṃ, āpādetabbaṃ,",
  "anya-e0201n0:5647_4": "uppādetabbaṃ, nipphādetabbaṃ, sampādetabbaṃ, paṭipādetabbaṃ, bujjhito, bujjhitā saccānīti",
  "anya-e0201n0:5647_5": "buddho mahāni. 192, bujjhitavā, bujjhitāvī, bujjhitvā, bujjhitvāna, bujjhituna, bujjhituṃ,",
  "anya-e0201n0:5647_6": "bujjhitave, bujjhitabbaṃ.",
  "anya-e0201n0:5648_0": "Kārite-bodhito, bodhetā pajāyāti buddho mahāni. 192, bodhetavā, bodhetāvī, bodhayitvā,",
  "anya-e0201n0:5648_1": "bodhayitvāna, bodhetuṃ, bodhetave, bodhetabbaṃ, tussito, santussito, tussitā, tussitavā,",
  "anya-e0201n0:5648_2": "tussitāvī, tussitvā, tussituṃ, tussitabbaṃ.",
  "anya-e0201n0:5649": "Kārite-tosito, tositā, tosetā vā, tositavā, tositāvī, tosetvā, tosetuṃ, tosetabbaṃ, dibbito, dibbitā, dibbitavā, dibbitāvī, dibbitvā, dibbituṃ, dibbitabbaṃ.",
  "anya-e0201n0:5650": "Iti divādigaṇo.",
  "anya-e0201n0:5651": "Svādigaṇa",
  "anya-e0201n0:5652": "Su, vu, āpa.",
  "anya-e0201n0:5653": "Suṇito, suṇitā, sotā vā, suṇitavā, suṇitāvī, suṇitvā, suṇituṃ, suṇitabbaṃ.",
  "anya-e0201n0:5654_0": "Kārite-sāvito, sāvetā, sāvetavā, sāvetāvī, sāvetvā, sāvetuṃ, sāvetabbaṃ, saṃvuṇito,",
  "anya-e0201n0:5654_1": "āvuṇito, saṃvuṇitā, saṃvuṇitvā, saṃvuṇituṃ, saṃvuṇitabbaṃ, pāpuṇito, pariyāpuṇito,",
  "anya-e0201n0:5654_2": "pāpuṇitā, pariyāpuṇitā, pāpuṇitavā, pariyāpuṇitavā, pāpuṇitāvī, pariyāpuṇitāvī, pāpuṇitvā",
  "anya-e0201n0:5654_3": "pariyāpuṇitvā, pāpuṇituṃ, pariyāpuṇituṃ, pāpuṇitabbo, pariyāpuṇitabbo.",
  "anya-e0201n0:5655": "Kārite-pāpito, pāpitā, pāpetā vā, pāpetvā, pāpetuṃ iccādi.",
  "anya-e0201n0:5656": "Iti svādigaṇo.",
  "anya-e0201n0:5657": "Kiyādigaṇo ekabyañjanesu vutto eva.",
  "anya-e0201n0:5658": "Tanādigaṇa",
  "anya-e0201n0:5659": "Kara, tana.",
  "anya-e0201n0:5660_0": "‘Karotissa kho’ti kassa kho, abhisaṅkharito, abhisaṅkharitā, abhisaṅkharitavā, abhisaṅkharitāvī,",
  "anya-e0201n0:5660_1": "karitvā, karitvāna, abhisaṅkharitvā, abhisaṅkharitvāna, abhisaṅkharituṃ, abhisaṅkharitabbaṃ.",
  "anya-e0201n0:5661": "Kārite-kārito, kārāpito, kāritā, kāretā, kārāpitā, kārāpetā, kāritavā, kāritāvī, kāretvā, kārāpetvā, kāretuṃ, kārāpetuṃ, kāretabbaṃ, kārāpetabbaṃ.",
  "anya-e0201n0:5662": "Tanito, tanitvā, tanituṃ iccādi.",
  "anya-e0201n0:5663": "Iti tanādigaṇo.",
  "anya-e0201n0:5664": "Curādigaṇa",
  "anya-e0201n0:5665": "Kappa, cinta, cura, vida.",
  "anya-e0201n0:5666": "Kappa-saṅkappane, kappito, saṅkappito, kappayito, saṅkappetā, saṅkappayitā, kappetavā, kappetāvī, kappetvā, kappayitvā, kappetuṃ, kappayituṃ, kappetabbaṃ, kappayitabbaṃ.",
  "anya-e0201n0:5667": "Kārite-kappāpito iccādi.",
  "anya-e0201n0:5668": "Cintito, cintayito, cintetā, cintayitā, cintitavā, cintitāvī, cintetvā, cintayitvā, cintituṃ, cintetuṃ, cintayituṃ, cintitabbaṃ, cintetabbaṃ.",
  "anya-e0201n0:5669": "Kārite-cintāpito iccādi.",
  "anya-e0201n0:5670": "Corito, corayito, coretā, corayitā iccādi.",
  "anya-e0201n0:5671": "Vedito, vedayito, vedetā, vedayitā iccādi.",
  "anya-e0201n0:5672": "Iti curādigaṇo.",
  "anya-e0201n0:5673": "Titikkha, vīmaṃsa, bubhukkha, pabbatāya.",
  "anya-e0201n0:5674": "Titikkhito, titikkhitā, titikkhitavā, titikkhitāvī, titikkhitvā, titikkhituṃ, titikkhitabbo.",
  "anya-e0201n0:5675": "Kārite-titikkhāpito iccādi.",
  "anya-e0201n0:5676": "Vīmaṃsito, vīmaṃsetā, vīmaṃsitavā, vīmaṃsitāvī, vīmaṃsitvā, vīmaṃsituṃ, vīmaṃsitabbaṃ.",
  "anya-e0201n0:5677": "Kārite-vīmaṃsāpito iccādi.",
  "anya-e0201n0:5678": "Bubhukkhito, bubhukkhitā, bubhukkhitavā, bubhukkhitāvī, bubhukkhitvā, bubhukkhituṃ, bubhukkhitabbaṃ.",
  "anya-e0201n0:5679": "Kārite-bubhukkhāpito iccādi.",
  "anya-e0201n0:5680": "Pabbatāyito, pabbatāyitā, pabbatāyitavā, pabbatāyitāvī, pabbatāyitvā, pabbatāyituṃ, pabbatāyitabbo.",
  "anya-e0201n0:5681": "Kārite-pabbatāyāpito iccādi.",
  "anya-e0201n0:5682": "Evaṃ kukkuccāyito, kukkuccāyitā, kukkuccāyitavā, kukkuccāyitāvī, kukkuccāyitvā, kukkuccāyituṃ, kukkuccāyitabbaṃ, piyāyito, piyāyitvā, piyāyituṃ iccādīni ca yojetabbāni.",
  "anya-e0201n0:5683": "Atha visesarāsi vuccate.",
  "anya-e0201n0:5684": "767. Kattari cārambhe ka. 556-7; rū. 606, 622; nī. 1143-4.",
  "anya-e0201n0:5685_0": "Ārambho nāma ādikriyā-paṭhamārambho. Kriyārambhe vattabbe kattari ca bhāva, kammesu",
  "anya-e0201n0:5685_1": "ca kto hoti, etena paccuppannepi kriyāsantāne paṭhamārambhaṃ paṭicca atītavisayo",
  "anya-e0201n0:5685_2": "tapaccayo vihito, yathā? Bhuttāvī pavāritoti pāci. 238.",
  "anya-e0201n0:5686": "Puriso kaṭaṃ pakato, purisena kaṭo pakato.",
  "anya-e0201n0:5687": "768. Ṭhāsavasasilisasīruhajarajanīhi ka. 556; rū. 606, 622; nī. 1143-4.",
  "anya-e0201n0:5688": "Ṭhādīhi kattari ca bhāva, kammesu ca kto hoti.",
  "anya-e0201n0:5689": "Ṭhāmhi-upaṭṭhito garuṃ sisso, upaṭṭhito garu sissena.",
  "anya-e0201n0:5690": "Āsamhi-upāsito garuṃ sisso, upāsito garu sissena.",
  "anya-e0201n0:5691": "Vasamhi-anuvusito garuṃ sisso, anuvusito garu sissena.",
  "anya-e0201n0:5692": "Silisa-āliṅgane, āsiliṭṭho pitaraṃ putto, āsiliṭṭho pitā puttena.",
  "anya-e0201n0:5693": "Sīmhi-adhisayito ukkhaliṃ jano, adhisayitā ukkhali janena, uddhanaṃ āropitāti attho.",
  "anya-e0201n0:5694": "Ruhamhi-ārūḷho rukkhaṃ jano, ārūḷho rukkho janena.",
  "anya-e0201n0:5695": "Jaramhi-anujiṇṇo vasaliṃ devadatto, anujiṇṇā vasalī devadattena, anujāto māṇavikaṃ māṇavo, anujātā māṇavikā māṇavena.",
  "anya-e0201n0:5696": "769. Gamanatthākammakādhāre ca ka. 556-7; rū. 606, 622; nī. 1143-4.",
  "anya-e0201n0:5697": "Gamanatthadhātūhi akammakadhātūhi ca paraṃ ādhāre ca kattari ca bhāva, kammesu ca kto hoti.",
  "anya-e0201n0:5698": "Yanti etthāti yātaṃ, idaṃ tesaṃ yātaṃ. Padaṃ akkamati etthāti padakkantaṃ, idaṃ tesaṃ padakkantaṃ. Iha te yātā, ayaṃ tehi yāto maggo, iha tehi yātaṃ.",
  "anya-e0201n0:5699": "Akammakamhi-idaṃ tesaṃ āsitaṃ ṭhānaṃ, iha te āsitā, idaṃ tehi āsitaṃ ṭhānaṃ, idha tehi āsitaṃ.",
  "anya-e0201n0:5700": "770. Āhāratthā ka. 556-7; rū. 606, 622; nī. 1143-4.",
  "anya-e0201n0:5701": "Ajjhoharaṇatthadhātuto kattari ca bhāva, kammesu ca ādhāre ca kto hoti.",
  "anya-e0201n0:5702_0": "Iha te bhuttā, asitā, pītā, khāyitā, sāyitā. Imāni tehi bhuttāni, asitāni, pītāni,",
  "anya-e0201n0:5702_1": "khāyitāni, sāyitāni. Iha tesaṃ bhuttaṃ, asitaṃ, pītaṃ, khāyitaṃ, sāyitaṃ. Idaṃ tesaṃ",
  "anya-e0201n0:5702_2": "bhuttaṃ ṭhānaṃ, asitaṃ ṭhānaṃ, pītaṃ ṭhānaṃ, khāyitaṃ ṭhānaṃ, sāyitaṃ ṭhānaṃ.",
  "anya-e0201n0:5703": "Iti tādipaccayarāsi.",
  "anya-e0201n0:5704": "Anīyapaccayarāsi",
  "anya-e0201n0:5705": "‘Bhāvakammesu tabbānīyā’ti anīyo, anubhuyyatīti anubhavanīyo.",
  "anya-e0201n0:5706_0": "Ākārantesu parassaralopo, kvaci yāgamo, upaṭṭhānīyo, dānīyo, padahatīti padhānīyo-yogāvacaro,",
  "anya-e0201n0:5706_1": "pātabbanti pānīyaṃ, sāyituṃ arahatīti sāyanīyaṃ, paṭisāyanīyaṃ, pahānīyaṃ, abhitthavanīyaṃ,",
  "anya-e0201n0:5706_2": "sotabbanti savanīyaṃ, hutabbanti havanīyaṃ, upāsanīyo, abhikkamitabboti abhikkamanīyo,",
  "anya-e0201n0:5706_3": "rañjetīti rajjanīyo, gantabboti gamanīyo, vuccatīti vacanīyo.",
  "anya-e0201n0:5707": "Kara, tara, thara, dhara, sara, hara.",
  "anya-e0201n0:5708": "771. Rā nassa ṇo ka. 549; rū. 550; nī. 1135.",
  "anya-e0201n0:5709": "Rakārantadhātumhā parassa paccayanakārassa ṇo hoti.",
  "anya-e0201n0:5710": "Kattabbanti karaṇīyaṃ, taritabbanti taraṇīyaṃ, attharitabbanti attharaṇīyaṃ, dhāretabbanti dhāraṇīyaṃ, sāretabbanti sāraṇīyaṃ, haritabbanti haraṇīyaṃ iccādi.",
  "anya-e0201n0:5711_0": "Rundhitabbanti rundhanīyaṃ, bhuñjitabbanti bhuñjanīyaṃ, bhojanīyaṃ, paribhojanīyaṃ,",
  "anya-e0201n0:5711_1": "yojetabbanti yojanīyaṃ, dibbitabbanti dibbanīyaṃ, bujjhitabbanti bujjhanīyaṃ, pāpuṇitabbanti",
  "anya-e0201n0:5711_2": "pāpanīyaṃ, ñāpetabbanti ñāpanīyaṃ, cintetabbanti cintanīyaṃ, vajjetabbanti vajjanīyaṃ,",
  "anya-e0201n0:5711_3": "titikkhitabbanti titikkhanīyaṃ, vīmaṃsitabbanti vīmaṃsanīyaṃ iccādi.",
  "anya-e0201n0:5712": "Iti anīyapaccayarāsi.",
  "anya-e0201n0:5713": "Nta, mānapaccayarāsi",
  "anya-e0201n0:5714": "Atha nta, mānapaccayā vuccante.",
  "anya-e0201n0:5715": "772. Nto kattari vattamāne ka. 565; rū. 646; nī. 1157.",
  "anya-e0201n0:5716": "Vattamāno vuccati paccuppanno, vattamāne kāle kriyatthā paraṃ kattari nto hoti.",
  "anya-e0201n0:5717": "Bhū-sattāyaṃ, ‘kattari lo’ti apaccayo, ‘yuvaṇṇānameopaccaye’ti ovuddhi, bhavatīti bhonto-puriso, bhontaṃkulaṃ, bhontī-itthī.",
  "anya-e0201n0:5718": "Puna ‘eonamayavā sare’ti ossa avādeso, bhavaṃpuriso, bhavantaṃ-kulaṃ, bhavantī, bhavatī, bhotī vā-itthī.",
  "anya-e0201n0:5719": "773. Māno ka. 565; rū. 646; nī. 1157.",
  "anya-e0201n0:5720": "Vattamāne kāle kriyatthā paraṃ kattari māno hoti.",
  "anya-e0201n0:5721": "Bhavamāno-puriso, bhavamānaṃ-kulaṃ, bhavamānā-itthī.",
  "anya-e0201n0:5722": "774. Bhāvakammesu ca ka. 565; rū. 646; nī. 1157.",
  "anya-e0201n0:5723": "Vattamāne kāle kriyatthā paraṃ bhāva, kammesu ca māno hoti. ‘Kyo bhāvakammesū…’ti yapaccayo.",
  "anya-e0201n0:5724": "Anubhūyateti anubhūyamāno bhogo purisena, anubhūyamānā sampatti, anubhūyamānaṃ sukhaṃ.",
  "anya-e0201n0:5725": "Yassa dvittaṃ, anubhuyyamāno.",
  "anya-e0201n0:5726": "775. Te ssapubbānāgate.",
  "anya-e0201n0:5727": "Anāgate kāle vattabbe te nta, mānapaccayā ssapubbā honti.",
  "anya-e0201n0:5728": "Bhavissatīti bhavissanto rū. 403-piṭṭhe rūpavidhi passitabbo -puriso, bhavissantaṃ-kulaṃ, bhavissantī-vibhatti, bhavissatī vā, bhavissamāno, bhavissamānaṃ, bhavissamānā.",
  "anya-e0201n0:5729": "Kamme-anubhūyissamāno.",
  "anya-e0201n0:5730": "776. Mānassa massa.",
  "anya-e0201n0:5731": "Mānapaccayassa massa kvaci lopo hoti.",
  "anya-e0201n0:5732": "Nisinno vā sayāno khu. pā. 9.9 vā, sato sampajāno dī. ni. 1.217, niccaṃ nalopo.",
  "anya-e0201n0:5733": "Paññāyanto, paññāyamāno.",
  "anya-e0201n0:5734": "Kamme-viññāyamāno.",
  "anya-e0201n0:5735": "Kārite-ñāpento, ñāpayanto, ñāpayamāno.",
  "anya-e0201n0:5736": "Kamme-ñāpīyamāno.",
  "anya-e0201n0:5737": "Kiyādigaṇe-jānanto, jānamāno.",
  "anya-e0201n0:5738": "Kārite-jānāpento, jānāpayamāno.",
  "anya-e0201n0:5739": "Kamme-jānāpīyamāno.",
  "anya-e0201n0:5740": "Tiṭṭhaṃ, tiṭṭhanto, tiṭṭhamāno, saṇṭhahaṃ, saṇṭhahanto, saṇṭhahamāno.",
  "anya-e0201n0:5741": "Kamme-upaṭṭhīyamāno.",
  "anya-e0201n0:5742": "Kārite-patiṭṭhāpento, patiṭṭhāpayanto, patiṭṭhāpayamāno.",
  "anya-e0201n0:5743": "Kamme-patiṭṭhāpīyamāno.",
  "anya-e0201n0:5744": "Dento, dadanto, dajjanto, samādiyanto, dadamāno, dajjamāno, samādīyamāno.",
  "anya-e0201n0:5745": "Kamme-dīyamāno, diyyamāno.",
  "anya-e0201n0:5746": "Kārite-dāpento, dāpayanto, samādapayanto, rasso.",
  "anya-e0201n0:5747": "Kamme-dāpīyamāno, samādāpīyamāno.",
  "anya-e0201n0:5748_0": "Nidhento, nidahanto, nidahamāno, nidhiyyamāno, nidhāpento, nidhāpayanto, nidhāpayamāno,",
  "anya-e0201n0:5748_1": "nidhāpīyamāno, yāyanto. Yāyanta’manuyāyanti jā. 2.22.1753, yāyamāno mahārājā, addā",
  "anya-e0201n0:5748_2": "sīdantare nage jā. 2.22.566. Vāyanto, vāyamāno, nibbāyanto, parinibbāyanto, nibbāyamāno,",
  "anya-e0201n0:5748_3": "nibbāpento, nibbāpayamāno, nibbāpīyamāno, osāyanto, osāpento, osāpayanto, pahāyanto,",
  "anya-e0201n0:5748_4": "pahāyamāno, jahanto, jahamāno, pahīyamāno, pahiyyamāno, jahīyamāno, hāpento, hāpayanto,",
  "anya-e0201n0:5748_5": "hāpayamāno, jahāpento, jahāpayanto, jahāpayamāno, hāpīyamāno, jahāpīyamāno.",
  "anya-e0201n0:5749": "Ivaṇṇesu-vikkayanto, vikkiṇanto, vinicchayanto, vinicchinanto, nito cassa cho.",
  "anya-e0201n0:5750_0": "Ācayanto, ācinanto, jayanto, jinanto, ḍento, ḍemāno, nento, vinento, nayanto, vinayanto,",
  "anya-e0201n0:5750_1": "nayamāno, niyyamāno, nayāpento, nayāpayamāno, sento, sayanto, semāno, sayamāno, sayāno",
  "anya-e0201n0:5750_2": "vā, pahiṇanto, pahiṇamāno.",
  "anya-e0201n0:5751_0": "Uvaṇṇesu-cavanto, cavamāno, ṭhānā cāvanto, cāvayanto, cāvayamāno, javanto, javamāno,",
  "anya-e0201n0:5751_1": "abhitthavanto, abhitthavamāno, abhitthavīyamāno, sandhavanto, sandhavamāno, dhunanto,",
  "anya-e0201n0:5751_2": "niddhunanto, dhunamāno, niddhunamāno, punanto, ravanto, lunanto, āvuṇanto, pasavanto, vissavanto.",
  "anya-e0201n0:5752": "Kamme-suyyamāno.",
  "anya-e0201n0:5753": "Kārite-sāvento, sāvayanto.",
  "anya-e0201n0:5754": "Svādigaṇe-suṇanto, suṇamāno.",
  "anya-e0201n0:5755": "Kārite-suṇāpento, suṇāpayanto.",
  "anya-e0201n0:5756": "Hu-pūjāyaṃ, juhonto.",
  "anya-e0201n0:5757": "Papubbo pahutte, pahonto, sampahonto.",
  "anya-e0201n0:5758": "Hū-sattāyaṃ, honto.",
  "anya-e0201n0:5759_0": "Edantesu-ento. Atthaṃ entamhi sūriye jā. 2.22.2187 (atthaṅgatamhi), samento, abhisamento,",
  "anya-e0201n0:5759_1": "khāyanto, khāyamāno, gāyanto, gāyamāno, gāyīyamāno, gāyāpento, gāyāpayanto, apacāyanto,",
  "anya-e0201n0:5759_2": "dhammaṃ apacāyamāno, jhāyanto, jhāyamāno, pajjhāyanto, ujjhāyanto, nijjhāyanto, abhijjhāyanto.",
  "anya-e0201n0:5760": "Kārite-jhāpento, ujjhāpento, yalopo.",
  "anya-e0201n0:5761": "Bhāyanto, bhāyamāno, sāliṃ lāyanto, lāyamāno, cīvaraṃ vāyanto, vāyamāno.",
  "anya-e0201n0:5762": "Kile-kīḷāyaṃ pemane ca, kelāyanto, kelāyamāno, cālento piyāyantoti vā attho.",
  "anya-e0201n0:5763": "Gile-gelaññe, gilāyanto.",
  "anya-e0201n0:5764": "Cine-avamaññane, cināyanto.",
  "anya-e0201n0:5765": "Pale-gatiyaṃ, palāyanto.",
  "anya-e0201n0:5766": "Mile-hāniyaṃ, milāyanto.",
  "anya-e0201n0:5767": "Saṅkase-nivāse, saṅkasāyanto iccādi.",
  "anya-e0201n0:5768_0": "Anekabyañjanesu-asa-bhuvi, “ntamānāntantiyiyuṃsvādilopo”ti nta, mānesu ādilopo, santo,",
  "anya-e0201n0:5768_1": "samāno, upāsanto, upāsamāno, upāsīyamāno, icchanto, icchamāno, icchīyamāno, gacchanto,",
  "anya-e0201n0:5768_2": "gacchamāno, gacchīyamāno.",
  "anya-e0201n0:5769_0": "Yassa pubbarūpatte-gammamāno, adhigammamāno, anāgate ssapubbo- “labha vasa chida",
  "anya-e0201n0:5769_1": "gama bhida rudānaṃ cchaṅa”iti ssena saha dhātvantassa ccho, gacchanto, gamissanto,",
  "anya-e0201n0:5769_2": "gacchamāno, gamissamāno, jiranto, jiramāno, jiyyanto, jiyyamāno, dahanto, dahamāno.",
  "anya-e0201n0:5770": "Dahassa dassa ḍo, ḍahanto, ḍahamāno.",
  "anya-e0201n0:5771": "Kamme-ḍayhamāno.",
  "anya-e0201n0:5772": "Disa-pekkhane, passanto, passamāno, passīyamāno.",
  "anya-e0201n0:5773": "Kārite-dassento, dassayanto, dassayamāno.",
  "anya-e0201n0:5774": "Labhanto, labhamāno.",
  "anya-e0201n0:5775": "Kamme pubbarūpaṃ, labbhamāno, upalabbhamāno.",
  "anya-e0201n0:5776": "Anāgate-lacchanto, labhissanto, lacchamāno, labhissamāno.",
  "anya-e0201n0:5777": "Maranto, maramāno, miyanto, miyamāno.",
  "anya-e0201n0:5778": "Yamu-uparame, niyamanto, saññamanto, saññamamāno, niyacchanto.",
  "anya-e0201n0:5779": "Kārite-niyāmento.",
  "anya-e0201n0:5780": "Rudanto, rodanto, rodamāno.",
  "anya-e0201n0:5781": "Anāgate-rucchanto, rodissanto, rucchamāno, rodissamāno.",
  "anya-e0201n0:5782": "Vacanto, vacamāno.",
  "anya-e0201n0:5783": "Kamme ‘assū’ti uttaṃ, vuccamāno.",
  "anya-e0201n0:5784": "Kārite-vācento, vācayanto, vācayamāno.",
  "anya-e0201n0:5785": "Kamme-vācīyamāno.",
  "anya-e0201n0:5786": "Anāgate-‘vaca bhuja muca visānaṃ kkhaṅa’iti ssena saha dhātvantassa kkhādeso, vakkhanto, vakkhamāno, vadanto, vadamāno, ovadanto, ovadamāno, vajjanto, vajjamāno.",
  "anya-e0201n0:5787": "Kamme-vadīyamāno, ovadīyamāno, ovajjamāno.",
  "anya-e0201n0:5788": "Kārite-bheriṃ vādento, vādayamāno.",
  "anya-e0201n0:5789": "Vasanto vasamāno.",
  "anya-e0201n0:5790": "Kamme pubbarūpattaṃ, upavassamāno.",
  "anya-e0201n0:5791": "Vāsento, vāsayanto.",
  "anya-e0201n0:5792": "Anāgate-vacchanto, vasissanto, vacchamāno, vasissamāno.",
  "anya-e0201n0:5793": "Pavisanto, pavisamāno.",
  "anya-e0201n0:5794": "Kamme-pavisīyamāno.",
  "anya-e0201n0:5795": "Anāgate-pavekkhanto, pavisissanto, pavekkhamāno, pavisissamāno iccādi.",
  "anya-e0201n0:5796": "Rudhādimhi-rundhanto, rundhamāno.",
  "anya-e0201n0:5797": "Kamme-rundhīyamāno.",
  "anya-e0201n0:5798": "Pubbarūpatte-rujjhamāno.",
  "anya-e0201n0:5799": "Rodhento, rodhamāno, rodhīyamāno.",
  "anya-e0201n0:5800": "Chindanto, chindamāno, chindīyamāno, chijjamāno, chindāpento, chindāpayanto.",
  "anya-e0201n0:5801": "Anāgate-checchanto, chindissanto, checchamāno, chindissamāno.",
  "anya-e0201n0:5802": "Bhindanto, bhindamāno, bhindīyamāno, bhijjamāno, bhecchanto, bhindissanto, bhecchamāno, bhindissamāno.",
  "anya-e0201n0:5803": "Bhuñjanto, bhuñjamāno.",
  "anya-e0201n0:5804": "Kamme-bhuñjīyamāno.",
  "anya-e0201n0:5805": "Pubbarūpatte-bhujjamāno.",
  "anya-e0201n0:5806": "Bhojento, bhojayanto, bhojayamāno, bhojīyamāno.",
  "anya-e0201n0:5807": "Anāgate-bhokkhanto, bhuñjissanto, bhokkhamāno, bhuñjissamāno.",
  "anya-e0201n0:5808": "Muñcanto, muñcamāno, muñcīyamāno, muccamāno.",
  "anya-e0201n0:5809": "Anāgate-mokkhanto, muñcissanto, mokkhamāno, muñcissamāno iccādi.",
  "anya-e0201n0:5810": "Divādimhi suddhakatturūpaṃ suddhakammarūpañca pubbarūpe sadisameva, dibbanto, dibbamāno, dibbīyamāno.",
  "anya-e0201n0:5811": "Pubbarūpatte-dibbamāno.",
  "anya-e0201n0:5812": "Chijjanto, chijjamāno, chedāpento, chedāpayamāno.",
  "anya-e0201n0:5813": "Bujjhanto, bujjhamāno, bujjhīyamāno, bodhento, bodhayanto, bodhayamāno.",
  "anya-e0201n0:5814": "Muccanto, muccamāno, mocento, mocayanto, mocayamāno, mocīyamāno.",
  "anya-e0201n0:5815": "Yujjanto, yujjamāno iccādi.",
  "anya-e0201n0:5816": "Svādimhi-suṇanto, suṇamāno.",
  "anya-e0201n0:5817": "Kamme-suyyamāno.",
  "anya-e0201n0:5818": "Kārite-sāvento, sāvayanto, sāvayamāno.",
  "anya-e0201n0:5819": "Pāpuṇanto, dhammaṃ pariyāpuṇanto, pariyāpuṇamāno, pāpuṇīyamāno, pāpīyamāno.",
  "anya-e0201n0:5820": "Kārite-pāpento, pāpayanto, pāpayamāno.",
  "anya-e0201n0:5821": "Pari, saṃpubbo-parisamāpento, parisamāpayanto, parisamāpayamāno, parisamāpīyamāno.",
  "anya-e0201n0:5822": "Sakkuṇanto, āvuṇanto iccādi.",
  "anya-e0201n0:5823": "Kiyādimhi-kiṇanto, kiṇāpento, vikkayanto iccādi.",
  "anya-e0201n0:5824": "Tanādimhi-tanonto, karonto, kubbanto, kubbamāno, krubbanto, krubbamāno, kurumāno, kayiranto, kayiramāno.",
  "anya-e0201n0:5825": "Kamme-karīyamāno, kayyamāno, ‘tavaggavaraṇānaṃ ye cavaggabayañā’ti dhātvantassa yādeso.",
  "anya-e0201n0:5826": "Saṅkharonto, abhisaṅkharonto.",
  "anya-e0201n0:5827": "Kārite-kārento, kārayanto, kārayamāno, kārīyamāno.",
  "anya-e0201n0:5828": "Sakkonto iccādi.",
  "anya-e0201n0:5829_0": "Curādimhi-corento, corayanto, corayamāno, thenento, thenayanto, thenayamāno, cintento,",
  "anya-e0201n0:5829_1": "cintayanto, cintayamāno, cintīyamāno, cintāpento, cintāpayanto, cintāpayamāno, cintāpīyamāno iccādi.",
  "anya-e0201n0:5830": "Titikkhanto, titikkhamāno, titikkhīyamāno, titikkhāpento, titikkhāpayanto, titikkhāpayamāno, vīmaṃsanto, tikicchanto, cikicchanto, vicikicchanto.",
  "anya-e0201n0:5831_0": "Bhuñjituṃ icchatīti bubhukkhanto, ghasituṃ icchatīti jighacchanto, pātuṃ paribhuñjituṃ",
  "anya-e0201n0:5831_1": "icchatīti pipāsanto, gottuṃ saṃvarituṃ icchatīti jigucchanto, harituṃ pariyesituṃ",
  "anya-e0201n0:5831_2": "icchatīti jigīsanto, vijetuṃ icchatīti vijigīsanto.",
  "anya-e0201n0:5832": "Pabbato viya attānaṃ caratīti pabbatāyanto, pabbatāyamāno, piyāyanto, mettāyantoiccādīni ca yojetabbāni.",
  "anya-e0201n0:5833": "Iti nta, mānapaccayarāsi.",
  "anya-e0201n0:5834": "Ṇyādipaccayarāsi",
  "anya-e0201n0:5835": "Atha ṇya, ya, yakapaccayantā vuccante.",
  "anya-e0201n0:5836": "777. Ghyaṇa.",
  "anya-e0201n0:5837": "Bhāva, kammesu gha, ṇānubandho yapaccayo hoti. Ghānubandho ‘kagācajānaṃ ghānubandhe’tiādīsu visesanattho. Ṇānubandho vuddhidīpanattho. Evaṃ sabbattha.",
  "anya-e0201n0:5838": "Anubhavitabboti anubhāviyo bhogo purisena, anubhāviyaṃ sukhaṃ, anubhāviyā sampatti.",
  "anya-e0201n0:5839": "778. Āsse ca.",
  "anya-e0201n0:5840": "Ādantadhātūnaṃ āssa e hoti ghyaṇamhi. Casaddena ivaṇṇadhātūnaṃ āgamaīkārassa ca ettaṃ.",
  "anya-e0201n0:5841": "Akkhātabbaṃ kathetabbanti akkheyyaṃ.",
  "anya-e0201n0:5842_0": "Yassa dvittaṃ, saṅkhātabbanti saṅkhyeyyaṃ, saṅkhātuṃ asakkuṇeyyanti asaṅkhyeyyaṃ,",
  "anya-e0201n0:5842_1": "gāyitabbanti geyyaṃ-sagāthakaṃ suttaṃ, ghāyituṃ arahatīti gheyyaṃ, ghāyanīyaṃ, apacāyituṃ",
  "anya-e0201n0:5842_2": "arahatīti apaceyyaṃ, ñātuṃ arahatīti ñeyyaṃ, ājānituṃ arahatīti aññeyyaṃ, viññeyyaṃ,",
  "anya-e0201n0:5842_3": "abhiññeyyaṃ, pariññeyyaṃ.",
  "anya-e0201n0:5843": "Īāgame-jāniyaṃ, vijāniyaṃ, īssa rasso.",
  "anya-e0201n0:5844_0": "Jāneyyaṃ, vijāneyyaṃ, adhiṭṭhātabbanti adhiṭṭheyyaṃ, adhiṭṭhaheyyaṃ, dātabbanti deyyaṃ,",
  "anya-e0201n0:5844_1": "ādātabbanti ādeyyaṃ, saddahituṃ arahatīti saddaheyyaṃ, vidhātuṃ arahatīti vidheyyaṃ,",
  "anya-e0201n0:5844_2": "na vidheyyaṃ avidheyyaṃ-anattalakkhaṇaṃ, mārassa āṇā dahati etthāti māradheyyaṃ,",
  "anya-e0201n0:5844_3": "maccudheyyaṃ, sannihitabbanti sannidheyyaṃ, abhidhātabbaṃ kathetabbanti abhidheyyaṃ,",
  "anya-e0201n0:5844_4": "pidahitabbanti pidheyyaṃ, alopo, apidheyyaṃ vā, pātabbanti peyyaṃ, minetabbanti meyyaṃ,",
  "anya-e0201n0:5844_5": "pametabbanti pameyyaṃ, upecca minituṃ arahatīti upameyyaṃ, hātabbanti heyyaṃ, paheyyaṃ, pajaheyyaṃ.",
  "anya-e0201n0:5845_0": "Ivaṇṇesu-ajjhāyitabbanti ajjheyyaṃ, adhiyeyyaṃ, upetabbanti upeyyaṃ, vikkiṇitabbanti",
  "anya-e0201n0:5845_1": "vikkeyyaṃ, vikkāyiyaṃ, vikkāyeyyaṃ, vikkiṇeyyaṃ vā, vicinitabbanti viceyyaṃ, vicineyyaṃ,",
  "anya-e0201n0:5845_2": "jetabbanti jeyyaṃ, vijeyyaṃ, netabbanti neyyaṃ, vineyyaṃ, adhisayitabbanti adhiseyyaṃ,",
  "anya-e0201n0:5845_3": "pahitabbanti pāheyyaṃ, pahiṇeyyaṃ vā.",
  "anya-e0201n0:5846": "Uvaṇṇesu vuddhiāvādeso, ku-sadde, kuyyatīti kāveyyaṃ.",
  "anya-e0201n0:5847": "Īssa abhāve vassa battaṃ rasso ca, kabyaṃ.",
  "anya-e0201n0:5848": "Pubbarūpatte kabbaṃ, cāvetabbanti cāveyyaṃ, javitabbanti javeyyaṃ, abhitthavitabbanti abhitthaveyyaṃ, bhavituṃ arahatīti bhabbaṃ. Juhotabbanti habyaṃ-sappi.",
  "anya-e0201n0:5849": "Edantesu-apacāyitabbanti apaceyyaṃ, apacāyiyaṃ.",
  "anya-e0201n0:5850": "Ve-tantasantāne, vetabbanti veyyaṃ.",
  "anya-e0201n0:5851": "Vaca, bhaja, bhuja, yujādīhi ghyaṇapaccayo.",
  "anya-e0201n0:5852": "779. Kagā cajānaṃ ghānubandhe ka. 623; rū. 554; nī. 1229.",
  "anya-e0201n0:5853": "Ca, jānaṃ dhātvantānaṃ ka, gā honti ghānubandhe paccaye pare.",
  "anya-e0201n0:5854": "Vattabbanti vākyaṃ, vākkaṃ, vāccaṃ, vāceyyaṃ vā.",
  "anya-e0201n0:5855": "Bhaja-sevāyaṃ, bhajitabbanti bhāgyaṃ, bhaggaṃ, bhuñjitabbanti bhogyaṃ, bhoggaṃ, yuñjitabbanti yogyaṃ, yoggaṃ.",
  "anya-e0201n0:5856": "780. Vadādīhi yo ka. 541; rū. 552; nī. 1126.",
  "anya-e0201n0:5857": "Vadādīhi bhāva, kammesu bahulaṃ yo hoti.",
  "anya-e0201n0:5858": "Bhuñjibhabbanti bhojjaṃ, khāditabbanti khajjaṃ, vituditabbanti vitujjaṃ, panuditabbanti panujjaṃ, pajjitabbanti pajjaṃ, majjati etenāti majjaṃ.",
  "anya-e0201n0:5859": "Muda-hāse, pamodati etenāti pāmojjaṃ, vadīyatīti vajjaṃ.",
  "anya-e0201n0:5860": "Vadha-hiṃsāyaṃ, vadhitabbanti vajjhaṃ, vijjhitabbanti vijjhaṃ, punanti sujjhanti sattā etenāti puññaṃ, nāgamo.",
  "anya-e0201n0:5861_0": "Vihaññate vihaññaṃ, vapiyateti vappaṃ, supanaṃ soppaṃ, labhitabbanti labbhaṃ, gantabbanti",
  "anya-e0201n0:5861_1": "gammaṃ, damituṃ arahatīti dammaṃ, ramitabbanti rammaṃ, abhirammaṃ, nisāmīyate nisammaṃ,",
  "anya-e0201n0:5861_2": "visamīyate visammaṃ, phusīyateti phasso, ussa attaṃ.",
  "anya-e0201n0:5862": "Sāsitabboti sisso, ‘sāsassa sisā’ti sittaṃ.",
  "anya-e0201n0:5863": "Gaha, guha, garaha, duha, vaha, saha.",
  "anya-e0201n0:5864": "781. Guhādīhi yaka ka. 541; rū. 552; nī. 1126.",
  "anya-e0201n0:5865": "Etehi bhāva, kammesu bahulaṃ yaka hoti, hassa vipallāso.",
  "anya-e0201n0:5866": "Gahetabbanti gayhaṃ, guhitabbanti guyhaṃ.",
  "anya-e0201n0:5867": "Garaha-nindāyaṃ, garahitabbanti gārayhaṃ, duhitabbanti duyhaṃ, vahitabbanti vayhaṃ.",
  "anya-e0201n0:5868": "Saha-sāhase, sahitabbanti sayhaṃ, pasayhaṃ.",
  "anya-e0201n0:5869": "782. Kicca ghacca bhacca gabba lyā ‘…babbaleyyā’ (bahūsu).",
  "anya-e0201n0:5870": "Ete saddā yapaccayantā sijjhanti, iminā yapaccayaṃ katvā tena saha karassa kiccaṃ, hanassa ghaccaṃ, bharassa bhaccaṃ, gussa gabbaṃ, lissa lyattaṃ katvā sijjhanti.",
  "anya-e0201n0:5871": "Karīyateti kiccaṃ, kiccayaṃ vā, haññateti ghaccaṃ, haccaṃ vā, bharīyateti bhaccaṃ.",
  "anya-e0201n0:5872": "Gu-dabbe, guyate gabbaṃ, paṭisallīyate paṭisalyaṃ.",
  "anya-e0201n0:5873": "Visesavidhānaṃ –",
  "anya-e0201n0:5874_0": "Bhara-bharaṇe, bharitabbanti bhāriyaṃ, haritabbanti hāriyaṃ, bhājetabbanti bhājiyaṃ,",
  "anya-e0201n0:5874_1": "bhājeyyaṃ, upāsitabbanti upāsiyaṃ, icchitabbanti iccheyyaṃ, adhigantabbanti adhigameyyaṃ iccādi.",
  "anya-e0201n0:5875": "Rundhitabbanti rundheyyaṃ, chinditabbanti chindeyyaṃ, chejjaṃ iccādi.",
  "anya-e0201n0:5876": "Dibbitabbanti dibbeyyaṃ, dibbaṃ, bujjhitabbanti bujjheyyaṃ, bodheyyaṃ, bojjhaṃ iccādi.",
  "anya-e0201n0:5877": "Sotabbanti suṇeyyaṃ, pāpuṇitabbanti pāpuṇeyyaṃ, sakkuṇitabbanti sakkuṇeyyaṃ, na sakkuṇeyyaṃ asakkuṇeyyaṃ iccādi.",
  "anya-e0201n0:5878": "Tanitabbanti tāneyyaṃ, taññaṃ, kātabbanti kāriyaṃ, kayyaṃ.",
  "anya-e0201n0:5879": "Coretabbanti coreyyaṃ, thenīyate theyyaṃ, nassa pararūpattaṃ, cintetabbanti cinteyyaṃ, na cinteyyaṃ acinteyyaṃ, acintiyaṃ, manteyyaṃ, mantiyaṃ, vediyaṃ, vedeyyaṃ iccādi.",
  "anya-e0201n0:5880": "Titikkheyyaṃ, vīmaṃseyyaṃ iccādi ca yojetabbāni.",
  "anya-e0201n0:5881": "Iti ṇyādipaccayarāsi.",
  "anya-e0201n0:5882": "Aādipaccayarāsi",
  "anya-e0201n0:5883": "Atha a, aṇa, ghaka, ghaṇapaccayantā vuccante.",
  "anya-e0201n0:5884": "783. Bhāvakārakesvaghaṇaghaka ‘bhāvakārakesvaghaṇaghakā’ (bahūsu).",
  "anya-e0201n0:5885": "Bhāve chasu kārakesu ca kriyatthā paraṃ a, ghaṇa, ghakapaccayā honti kammādimhi vā akammādimhi vā.",
  "anya-e0201n0:5886": "784. Kvacaṇa.",
  "anya-e0201n0:5887": "Kammupapadamhā kriyatthā paraṃ kattari eva kvaci aṇa hoti.",
  "anya-e0201n0:5888": "A, aṇa, ghaka, ghaṇa.",
  "anya-e0201n0:5889": "Amhi tāva –",
  "anya-e0201n0:5890": "Aggaṃ jānātīti aggañño, vaṃsaṃ jānātīti vaṃsañño, magge tiṭṭhatīti maggaṭṭho-puriso, maggaṭṭhā-itthī, maggaṭṭhaṃ-ñāṇaṃ. Evaṃ phalaṭṭho, thalaṭṭho, jalaṭṭho, pabbataṭṭho, bhūmaṭṭho.",
  "anya-e0201n0:5891_0": "Go vuccati ñāṇaṃ saddo ca, gavaṃ tāyati rakkhatīti gottaṃ, parito bhayaṃ tāyati rakkhatīti",
  "anya-e0201n0:5891_1": "parittaṃ, annaṃ detīti annado. Evaṃ vatthado, vaṇṇado, yānado, sukhado, dīpado, cakkhudo,",
  "anya-e0201n0:5891_2": "dāyaṃ ādadātīti dāyādo, pāraṃ gantuṃ detīti pārado-raso.",
  "anya-e0201n0:5892": "Annaṃ dadātīti annadado, dvittaṃ pubbassa rasso ca.",
  "anya-e0201n0:5893": "Purindado, mahāvuttinā purasadde assa ittaṃ bindāgamo ca.",
  "anya-e0201n0:5894": "Sabbaṃ dadātīti sabbadado, saccaṃ sandhetīti saccasandho, janaṃ sandhetīti janasandho.",
  "anya-e0201n0:5895": "Kaku vuccati guṇarāsi, kakuṃ sandhetīti kakusandho, gāvopāti rakkhatīti gopo-puriso, gopassa bhariyā gopī.",
  "anya-e0201n0:5896": "Kassaṃ vuccati khettaṃ, kassaṃ pāti rakkhatīti kassapo.",
  "anya-e0201n0:5897": "Bhū vuccati pathavī, bhuṃ pāti rakkhatīti bhūpo. Evaṃ bhūmipo.",
  "anya-e0201n0:5898_0": "Pādena mūlena pathavīrasaṃ āporasañca pivatīti pādapo, suṭṭhu bhāti dibbatīti subho,",
  "anya-e0201n0:5898_1": "na mamāyatīti amamo, dve anatthe lāti gaṇhātīti bālo, bahuṃ lāti gaṇhātīti bahulo,",
  "anya-e0201n0:5898_2": "rāhu viya lāti gaṇhātīti rāhulo, ādīnaṃ",
  "anya-e0201n0:5899": "Dukkhaṃ vāti bandhatītiādīnavo, aṇṇaṃ udakarāsiṃ vāti bandhatīti aṇṇavo iccādi.",
  "anya-e0201n0:5900": "Aṇamhi –",
  "anya-e0201n0:5901": "785. Āssāṇāpimhi yuka.",
  "anya-e0201n0:5902": "Ṇāpivajjite ṇānubandhe paccaye pare ādantassa dhātussa ante yuka hoti, yāgamoti attho.",
  "anya-e0201n0:5903_0": "Ñātabbo bujjhitabboti ñāyo-yutti, ñāyati amataṃ padaṃ etenāti ñāyo-ariyamaggo, paṭicca",
  "anya-e0201n0:5903_1": "tiṭṭhatīti patiṭṭhāyo, dātabboti dāyo-āmisadāyo, dhammadāyo, khīraṃ pivatīti khīrapāyo,",
  "anya-e0201n0:5903_2": "dhaññaṃ minātīti dhaññamāyo, vāti gacchatīti vāyo iccādi.",
  "anya-e0201n0:5904": "Ivaṇṇesu amhi tāva –",
  "anya-e0201n0:5905_0": "Eti pavattatīti āyo, sametīti samayo, veti vinassatīti vayo-mandādi, vigamanaṃ vinassanaṃ",
  "anya-e0201n0:5905_1": "vayo-bhaṅgo, udayanaṃ udayo, samudayanaṃ samudayo, samudeti phalaṃ etenāti vā samudayo,",
  "anya-e0201n0:5905_2": "aticca ayanaṃ pavattanaṃ accayo, paṭicca phalaṃ eti etasmāti paccayo, kiṇanaṃ kayo,",
  "anya-e0201n0:5905_3": "vikkiṇanaṃ vikkayo, khīyanaṃ khayo, khīyanti etthāti vā khayo, rāgassa khayo rāgakkhayo,",
  "anya-e0201n0:5905_4": "cayanaṃ cayo, ācayo, uccayo, samuccayo, upacayo, dhammaṃ vicinanti etenāti dhammavicayo,",
  "anya-e0201n0:5905_5": "jayanaṃ jayo, vijayo, parājayo, niyyati etenāti nayo-vidhi, vineti ettha, etenāti",
  "anya-e0201n0:5905_6": "vā vinayo, sukhena netabbo ñātabboti sunayo, dukkhena netabbo ñātabboti dunnayo,",
  "anya-e0201n0:5905_7": "pātabboti payo-jalaṃ khīrañca.",
  "anya-e0201n0:5906_0": "Ri-kampane, niccaṃ rayanti phandanti dukkhappattā sattā etthāti nirayo, allīyanaṃ",
  "anya-e0201n0:5906_1": "ālayo, niliyanaṃ nilayo, sayanaṃ sayo, bhuso senti etthāti āsayo, ajjhāsayo, visesena",
  "anya-e0201n0:5906_2": "senti etthāti visayo, nissāya naṃ seti pavattati etthāti nissayo, upanissayo, anusetīti anusayo iccādi.",
  "anya-e0201n0:5907": "Aṇamhi –",
  "anya-e0201n0:5908_0": "Ayanaṃ vaḍḍhanaṃ āyo, āyamhā apeto apāyo, āyena upeto upāyo, samudeti etthāti samudāyo,",
  "anya-e0201n0:5908_1": "samaveti etthāti samavāyo, pariyāyo, vipariyāyo, netabboti nāyo ñāyo?, nīyati etenāti",
  "anya-e0201n0:5908_2": "vā nāyo, bhūmiyaṃ setīti bhūmisāyo iccādi.",
  "anya-e0201n0:5909": "Uvaṇṇesu amhi tāva –",
  "anya-e0201n0:5910_0": "Cavanaṃ cavo, javanaṃ javo, abhitthavanaṃ abhitthavo, bhusaṃ davati hiṃsatīti upaddavo,",
  "anya-e0201n0:5910_1": "sandhavanaṃ sandhavo, mittabhāvena sandhavo mittasandhavo, bhavatīti bhāvo, vibhavanaṃ",
  "anya-e0201n0:5910_2": "vibhavo, sambhavanaṃ sambhavo, sambhavati etasmāti vā sambhavo, adhibhavanaṃ adhibhavo,",
  "anya-e0201n0:5910_3": "abhibhavo, paribhavo, parābhavanaṃ vinassanaṃ parābhavo, ravatīti ravo-saddo, lunanaṃ",
  "anya-e0201n0:5910_4": "lavo, pasavatīti passāvo, āsavatīti āsavo, paṭimukhaṃ savanaṃ paṭissavo iccādi.",
  "anya-e0201n0:5911": "Aṇamhi –",
  "anya-e0201n0:5912": "Bhavanaṃ bhāvo, bhavanti sadda, buddhiyo etenāti bhāvo, sāliṃ lunātīti sālilāvo, kucchitena savati sandatīti kasāvo iccādi.",
  "anya-e0201n0:5913": "Edantesu aṇamhi –",
  "anya-e0201n0:5914": "Mahāvuttinā essa āyattaṃ, mantaṃ ajjhetīti mantajjhāyo, vajjāvajjaṃ upecca jhāyatīti upajjhāyo-thero, upajjhāyinītherī.",
  "anya-e0201n0:5915": "De-pālane, attani nilīnaṃ dayati rakkhatīti dāyo, migadāyo, tantaṃ vāyatīti tantavāyo.",
  "anya-e0201n0:5916": "Vhe-avhāne, vhīyatīti vhayo-nāmaṃ, rassattaṃ, āpubbo avhayo iccādi.",
  "anya-e0201n0:5917": "Anekabyañjanesu amhi tāva –",
  "anya-e0201n0:5918_0": "Kamanaṃ kamo, pakkamo, abhikkamo, paṭikkamo, caṅkamati etthāti caṅkamo, hitaṃ karotīti",
  "anya-e0201n0:5918_1": "hitakkaro, dukkhena kātabboti dukkaro-attho, dukkarā-paṭipadā, dukkaraṃ-kammaṃ, sukhena",
  "anya-e0201n0:5918_2": "kātabboti sukaro, īsaṃ kātabboti īsakkaro, dīpaṃ karotīti dīpaṅkaro, aluttasamāso.",
  "anya-e0201n0:5919_0": "Āgacchatīti āgamo, āgamanaṃ vā āgamo, saṅgamanaṃ saṅgamo, samāgamo, paggaṇhanaṃ paggaho,",
  "anya-e0201n0:5919_1": "saṅgaṇhanaṃ saṅgaho, saṅgayhanti ettha, etenāti vā saṅgaho, anuggaho, paṭiggaho,",
  "anya-e0201n0:5919_2": "gāvo caranti etthāti gocaro, kāme avacaratīti kāmāvacaro, uraṃ chādetīti uracchado,",
  "anya-e0201n0:5919_3": "jirati etenāti jaro, vessaṃ taratīti vessantaro, aluttasamāso.",
  "anya-e0201n0:5920_0": "Rathe attharatīti rathattharo, assattharo, ariṃ dametīti arindamo, bhagaṃ darati",
  "anya-e0201n0:5920_1": "bhindatīti bhagandaro, yugaṃ ravi’ndudvayaṃ dhāretīti yugandharo, dhammaṃ dhāretīti",
  "anya-e0201n0:5920_2": "dhammadharo, pajjateti padaṃ, sikkhā eva padaṃ sikkhāpadaṃ, sukhena bharitabboti",
  "anya-e0201n0:5920_3": "subharo, dukkhena bharitabboti dubbharo, na maratīti amaro-devo, niyamanaṃ niyamo,",
  "anya-e0201n0:5920_4": "saṃyamanaṃ saṃyamo, sirasmiṃ ruhatīti siroruho, sukhena labbhatīti sulabho, dukkhena",
  "anya-e0201n0:5920_5": "labbhatīti dullabho, saṃvaritabboti saṃvaro, vuccatīti vaco, subbaco, dubbaco, vāriṃ",
  "anya-e0201n0:5920_6": "vahatīti vārivaho, sarati gacchatīti saro, manaṃ haratīti manoharo iccādi.",
  "anya-e0201n0:5921": "Aṇamhi –",
  "anya-e0201n0:5922_0": "Kamu-icchā, kantīsu, kāmetīti kāmo, kāmīyatīti vā kāmo, atthaṃ kāmetīti atthakāmo,",
  "anya-e0201n0:5922_1": "karaṇaṃ kāro, pakāro, ākāro, vikāro, upakāro, apakāro, kumbhaṃ karotīti kumbhakāro,",
  "anya-e0201n0:5922_2": "rathakāro, mālakāro, saṅkharaṇaṃ saṅkhāro, saṅkharīyatīti vā saṅkhāro, saṅkharotīti",
  "anya-e0201n0:5922_3": "vā saṅkhāro, parikkhāro, purakkhāro, gacchanti pavattanti kāmā etthāti gāmo, gaṇhātīti",
  "anya-e0201n0:5922_4": "gāho, pattaṃ gaṇhātīti pattagāho, rasmiṃ gaṇhātīti rasmigāho, vicaraṇaṃ vicāro, upecca",
  "anya-e0201n0:5922_5": "caratīti upacāro, gāmaṃ upecca caratīti gāmūpacāro, jirati hirī bhijjati etenāti",
  "anya-e0201n0:5922_6": "jāro, kicchena taritabboti kantāro, mahāvuttinā kicchassa kattaṃ, bindāgamo, vāḷakantāro,",
  "anya-e0201n0:5922_7": "yakkhakantāro, attharaṇaṃ atthāro, kathinassa atthāro kathinatthāro, darati bhindati",
  "anya-e0201n0:5922_8": "kulavibhāgaṃ gacchati etena janenāti dāro, kuṃ pathaviṃ dāretīti kudāro, rassa lo, kudālo.",
  "anya-e0201n0:5923_0": "Bhuso kriyaṃ dhāretīti ādhāro, pattādhāro, paṭisandhāraṇaṃ paṭisandhāro, pajjati",
  "anya-e0201n0:5923_1": "etenāti pādo, uppajjanaṃ uppādo, paṭicca samuppajjanaṃ paṭiccasamuppādo, bharitabbo",
  "anya-e0201n0:5923_2": "vahitabboti bhāro, sambharīyati sannicīyatīti sambhāro, bodhisambhāro, dabbasambhāro,",
  "anya-e0201n0:5923_3": "māretīti māro, kilesamāro, khandhamāro, maccumāro, niyāmetīti niyāmo, dhammaniyāmo,",
  "anya-e0201n0:5923_4": "kammaniyāmo, ārūhatīti āroho, rukkhaṃ ārūhatīti rukkhāroho, hatthāroho, assāroho,",
  "anya-e0201n0:5923_5": "rathāroho, labbhatīti lābho, paṭilābho, nivaraṇaṃ nivāro, parivāretīti parivāro,",
  "anya-e0201n0:5923_6": "vahatīti vāho, āvāho, vivāho, sarati addhānaṃ pavattatīti sāro, virūpena paṭisaraṇaṃ",
  "anya-e0201n0:5923_7": "punappunaṃ cintanaṃ vippaṭisāro, paharaṇaṃ pahāro, āhāro, nīhāro, vihāro, abhihāro, parihāro.",
  "anya-e0201n0:5924": "786. Hanassa ghāto ṇānubandhe ka. 591; rū. 544; nī. 1195.",
  "anya-e0201n0:5925": "Ṇānubandhe paccaye pare hanassa ghāto hoti.",
  "anya-e0201n0:5926": "Hananaṃ ghāto, vihaññanaṃ vighāto, upahananaṃ upaghāto, paṭihananaṃ paṭighāto.",
  "anya-e0201n0:5927_0": "Ghakapaccaye vuddhi natthi, ‘manānaṃ niggahīta’nti dhātvānubandhassapi nassa niggahītaṃ",
  "anya-e0201n0:5927_1": "vagganto ca, ‘kagā cajānaṃ ghānubandhe’ti ghānubandhe paccaye pare dhātvantānañca,",
  "anya-e0201n0:5927_2": "jānaṃ ka, gā honti, nipaccatīti nipako.",
  "anya-e0201n0:5928": "Bhanja-bhijjane vibhāge ca, bhañjanaṃ bhaṅgo, vibhajjanaṃ vibhaṅgo, vibhajīyanti dhammā ettha, etenāti vā vibhaṅgo, khandhavibhaṅgo, dhātuvibhaṅgo.",
  "anya-e0201n0:5929": "Ranja-rāge, rañjanaṃ raṅgo, rañjanti sattā etthāti raṅgo.",
  "anya-e0201n0:5930": "Sanja-saṅge, sañjanaṃ saṅgo, pasajjanaṃ lagganaṃ pasaṅgo, āsajjatīti āsaṅgo, uttari āsaṅgo uttarāsaṅgo.",
  "anya-e0201n0:5931": "Saja-sajjane, atisajjanaṃ sambodhanaṃ atisaggo, gassa dvittaṃ.",
  "anya-e0201n0:5932_0": "Nissajjanaṃ nissaggo, paṭinissaggo, vissajjanaṃ vissaggo, saṃsajjanaṃ missīkaraṇaṃ",
  "anya-e0201n0:5932_1": "saṃsaggo, yujjati etthāti yugaṃ, kaliyugaṃ, sakaṭayugaṃ, pitāmahayugaṃ, nitudanaṃ",
  "anya-e0201n0:5932_2": "nitudo, panudanaṃ panudo, uddhaṃ bhijjatīti ubbhido, kovidatīti kovido, pakārena",
  "anya-e0201n0:5932_3": "kujjhatīti pakudho, bujjhatīti budho-paṇḍito, muyhatīti momūho, loluppatīti loluppo,",
  "anya-e0201n0:5932_4": "ādidvittaṃ ottañca iccādi.",
  "anya-e0201n0:5933_0": "Ghaṇapaccaye-pacanaṃ pāko, paccatīti vā pāko, vipāko, viviccanaṃ viveko, siñcanaṃ",
  "anya-e0201n0:5933_1": "seko, abhiseko, socanaṃ soko, cajanaṃ cāgo, bhajanaṃ bhāgo, bhuñjanaṃ bhogo, saha",
  "anya-e0201n0:5933_2": "bhogo sambhogo, paribhogo, ābhujanaṃ ābhogo, obhujanaṃ obhogo.",
  "anya-e0201n0:5934_0": "Yaja-pūjāyaṃ, yajanaṃ yāgo, āmisayāgo, dhammayāgo, yujjanaṃ yogo, payogo, āyogo,",
  "anya-e0201n0:5934_1": "viyogo, anuyogo, upayujjitabboti upayogo, lujjatīti loko, mahāvuttinā gassa kattaṃ,",
  "anya-e0201n0:5934_2": "kāmaloko, rūpaloko, saṃvijjanaṃ saṃvego iccādi.",
  "anya-e0201n0:5935": "787. Anaghaṇasvāparīhi ḷo ka. 614; rū. 581; nī. 1219.",
  "anya-e0201n0:5936": "Ā, parīhi parassa dahassa ḷo hoti ana, ghaṇapaccayesu.",
  "anya-e0201n0:5937": "Paridayhanaṃ pariḷāho, ‘dahassa dassa ḍo’ti vikappena ḍādeso, dayhanaṃ ḍāho, dāho vā.",
  "anya-e0201n0:5938": "Iti aādipaccayarāsi.",
  "anya-e0201n0:5939": "Anapaccayarāsi",
  "anya-e0201n0:5940": "Atha anapaccayantā vuccante.",
  "anya-e0201n0:5941": "788. Ano.",
  "anya-e0201n0:5942": "Bhāve ca chasu kārakesu ca kriyatthā anapaccayo hoti, ādantesu parassaralopo, alope yāgamo.",
  "anya-e0201n0:5943_0": "Akkhāyate akkhānaṃ, akkhāyati etenāti vā akkhānaṃ, dhammassa akkhānanti dhammakkhānaṃ,",
  "anya-e0201n0:5943_1": "paṭisaṅkhāyati pajānāti etenāti paṭisaṅkhānaṃ, saha gāyanaṃ saṅgāyanaṃ, saha gāyanti",
  "anya-e0201n0:5943_2": "sajjhāyanti etthāti vā saṅgāyanaṃ, ñāyate ñāṇaṃ, jānātīti vā ñāṇaṃ, jānanti etenāti",
  "anya-e0201n0:5943_3": "vā ñāṇaṃ, paññāyatīti paññāṇaṃ, vijānātīti viññāṇaṃ, saññāṇaṃ, nassa ṇattaṃ.",
  "anya-e0201n0:5944": "Kārite-ñāpanaṃ, paññāpanaṃ, viññāpanaṃ, saññāpanaṃ.",
  "anya-e0201n0:5945": "Jānanaṃ, pajānanaṃ, vijānanaṃ, sañjānanaṃ, pubbassaralopo, ṭhīyate ṭhānaṃ, tiṭṭhati etthāti vā ṭhānaṃ.",
  "anya-e0201n0:5946": "Kārite-ṭhāpanaṃ, patiṭṭhāpanaṃ.",
  "anya-e0201n0:5947": "Tāyati rakkhatīti tāṇaṃ, parittāṇaṃ, nassa ṇattaṃ.",
  "anya-e0201n0:5948": "Avatthāyati etthāti avatthānaṃ, dīyate dānaṃ, diyyati etenāti vā dānaṃ, sammā padīyati assāti sampadānaṃ, apecca ādadāti etasmāti apādānaṃ.",
  "anya-e0201n0:5949": "Kārite-dāpanaṃ, samādapanaṃ.",
  "anya-e0201n0:5950": "Padahīyate padhānaṃ, padahanti etenāti vā padhānaṃ, ādhānaṃ, vidhānaṃ, nidhānaṃ, sannidhānaṃ.",
  "anya-e0201n0:5951": "Kārite-sannidhāpanaṃ.",
  "anya-e0201n0:5952": "Pānaṃ, paṭibhānaṃ, māṇaṃ, pamāṇaṃ, upamāṇaṃ, parimāṇaṃ, nassa ṇattaṃ.",
  "anya-e0201n0:5953": "Yāyati etenāti yānaṃ, uyyānaṃ, niyyānaṃ, vāyanti bhavābhavaṃ gacchanti etenāti vānaṃ, natthi vānaṃ etthāti nibbānaṃ, nibbāyanti etthāti vā nibbānaṃ.",
  "anya-e0201n0:5954": "Kārite-nibbāpanaṃ.",
  "anya-e0201n0:5955": "Avasānaṃ, osānaṃ, pariyosānaṃ, pahānaṃ, parihānaṃ.",
  "anya-e0201n0:5956": "Kārite-hāpanaṃ, parihāpanaṃ.",
  "anya-e0201n0:5957_0": "Ivaṇṇesu-ayanaṃ vikkayanaṃ, vikkiṇanaṃ, khayanaṃ, khiyanaṃ, khiyyanaṃ, iya, iyyādeso,",
  "anya-e0201n0:5957_1": "cayanaṃ, cinanaṃ, ācinanaṃ, vicinanaṃ, jayanaṃ, vijayanaṃ, līyanti etthāti leṇaṃ, nassa ṇattaṃ.",
  "anya-e0201n0:5958": "Paṭisallīyanti etthāti paṭisallānaṃ, issa āttaṃ. Seti etthāti senaṃ, sayanaṃ.",
  "anya-e0201n0:5959": "Kārite-sayāpanaṃ iccādi.",
  "anya-e0201n0:5960": "Uvaṇṇesu-cavanaṃ, javanaṃ, abhitthavanaṃ, dhunanaṃ, viddhunanaṃ, niddhunanaṃ, bhavanaṃ, abhibhavanaṃ, lavanaṃ, lunanaṃ, savanaṃ, pasavanaṃ iccādi.",
  "anya-e0201n0:5961_0": "Edantesu-ajjhenaṃ, ajjhāyanaṃ, apacāyanaṃ, jhāyate jhānaṃ, jhāyati etenāti vā jhānaṃ,",
  "anya-e0201n0:5961_1": "paṭhamajjhānaṃ, dutiyajjhānaṃ, ujjhānaṃ, nijjhānaṃ, abhijjhānaṃ, sālilāyanaṃ, cīvaravāyanaṃ,",
  "anya-e0201n0:5961_2": "gilāyatīti gilāno iccādi.",
  "anya-e0201n0:5962": "‘Rā nassa ṇo’ti suttena rakāramhā parassa nassa ṇo, kāraṇaṃ, adhikarīyati etthāti adhikaraṇaṃ, saṅkharaṇaṃ, abhisaṅkharaṇaṃ.",
  "anya-e0201n0:5963": "Kārite-kārāpanaṃ.",
  "anya-e0201n0:5964": "Ākiraṇaṃ, vikkiraṇaṃ, caraṇaṃ, jiraṇaṃ, taraṇaṃ, kaṅkhāvitaraṇaṃ, attharaṇaṃ, āgantvā dahanti ettha matasarīranti āḷahanaṃsusānaṃ, dassa ḷo.",
  "anya-e0201n0:5965": "Passīyate passanaṃ, dassanaṃ, suṭṭhu passatīti sudassanorājā, suṭṭhu passitabbanti sudassanaṃ-devanagaraṃ, sandassanaṃ, nidassanaṃ, dhāraṇaṃ, uddhāraṇaṃ, niddhāraṇaṃ, ādidīgho.",
  "anya-e0201n0:5966": "Pūraṇaṃ, paripūraṇaṃ, pharaṇaṃ, vippharaṇaṃ.",
  "anya-e0201n0:5967": "Kārite-māraṇaṃ.",
  "anya-e0201n0:5968": "Nivāraṇaṃ, saraṇaṃ, nissaraṇaṃ, haraṇaṃ, āharaṇaṃ, nīharaṇaṃ iccādi.",
  "anya-e0201n0:5969_0": "Sāmaññavidhānattā saddattha, kujjhanattha, calanatthadhātūhi ruca, juta, vaḍḍhādidhātūhi",
  "anya-e0201n0:5969_1": "ca tassīlādīsu ano hoti, ghosati sīlenāti ghosano, ghosati dhammenāti ghosano, ghosati",
  "anya-e0201n0:5969_2": "sādhukārenāti ghosano, kodhano, dūsano, padūsano, kopano, calano, phandano, kampano,",
  "anya-e0201n0:5969_3": "maṇḍano, bhūsano, vibhūsano, rocano, virocano, verocano, jotano, ujjotano, vaḍḍhano,",
  "anya-e0201n0:5969_4": "karoti sīlenāti karaṇo. Rāgo nimittakaraṇo, doso nimittakaraṇo, moho nimittakaraṇo",
  "anya-e0201n0:5969_5": "saṃ. ni. 4.349 iccādi.",
  "anya-e0201n0:5970": "789. Karā ṇano.",
  "anya-e0201n0:5971": "Karamhā kattari ṇānubandho ano hoti.",
  "anya-e0201n0:5972": "Karoti attano phalanti kāraṇaṃ.",
  "anya-e0201n0:5973": "790. Hāto vīhikālesu.",
  "anya-e0201n0:5974": "Vīhismiṃ kāle ca vattabbe hādhātumhā kattari ṇānubandho ano hoti.",
  "anya-e0201n0:5975": "Hāpetīti hāyano, vīhiviseso vassañca. “Kuñjaraṃ saṭṭhihāyana”nti ettha vassaṃ hāyananti vuccati.",
  "anya-e0201n0:5976": "Iti anapaccayarāsi.",
  "anya-e0201n0:5977": "Akapaccayarāsi",
  "anya-e0201n0:5978": "Atha akapaccayantā vuccante.",
  "anya-e0201n0:5979": "791. Āsīsāyamako ‘āsiṃsāmako’ (bahūsu).",
  "anya-e0201n0:5980": "Āsīsā vuccati patthanā, āsīsāyaṃ gamyamānāyaṃ ako hoti kattari.",
  "anya-e0201n0:5981_0": "Jīvatūti jīvako, nandatūti nandako. “Jinabuddhi, dhanabhūti, bhūto, dhammadinno,",
  "anya-e0201n0:5981_1": "vaḍḍhamāno”ti ete saddā aññathā sijjhanti, jino imaṃ bujjhatūti jinabuddhi, dhanaṃ",
  "anya-e0201n0:5981_2": "etassa bhavati vaḍḍhatīti dhanabhūti, bhavati vaḍḍhatīti bhūto, dhammena dinno dhammadinno,",
  "anya-e0201n0:5981_3": "yathā devadatto, brahmadatto, vaḍḍhatīti vaḍḍhamānoti.",
  "anya-e0201n0:5982_0": "‘Kattari ltuṇakā’ti ṇako, so ca sāmaññavidhānattā arahe sattiyaṃ sīle dhamme sādhukāre",
  "anya-e0201n0:5982_1": "ca sijjhati, akkhāyatīti akkhāyako, ‘āssāṇāpimhi yuka’iti yāgamo, akkhātuṃ arahati,",
  "anya-e0201n0:5982_2": "sakkoti, akkhānamassa sīlaṃ, dhammo, akkhānaṃ sakkaccaṃ karotīti attho. Kālattayepi",
  "anya-e0201n0:5982_3": "sijjhati, pubbepi akkhāsi, ajjapi akkhāti, pacchāpi akkhāyissatīti attho. Evaṃ sesesu",
  "anya-e0201n0:5982_4": "sāmaññavidhīsu yathārahaṃ veditabbo.",
  "anya-e0201n0:5983": "Itthiyaṃ-‘adhātussa ke…’ti suttena akassa assa ittaṃ, akkhāyikā-itthī, akkhāyakaṃ-kulaṃ, saṅgāyako, jānātīti jānako.",
  "anya-e0201n0:5984": "Vikaraṇapaccayato paraṃ nāgame sati vikaraṇassa rasso, jānanako, ājānanako, vijānanako, sañjānanako.",
  "anya-e0201n0:5985": "Kārite-ñāpetīti ñāpako, viññāpako, saññāpako.",
  "anya-e0201n0:5986": "Nāgame-ñāpanako, viññāpanako, saññāpanako, adhiṭṭhātīti adhiṭṭhāyako, adhiṭṭhāpetīti adhiṭṭhāpako, detīti dāyako, dāpetīti dāpako.",
  "anya-e0201n0:5987": "Ṇāpimhi yāgamo natthi, samādapetīti samādapako, ubhayattha rasso. Vidhetīti vidhāyako, pajahatīti pajahāyako, avahiyyatīti ohiyako, āssa ittaṃ iccādi.",
  "anya-e0201n0:5988_0": "Ivaṇṇesu-ajjhetīti ajjhāyako, mantaṃ ajjhetīti mantajjhāyako, kiṇātīti kāyako, kiṇāpetīti",
  "anya-e0201n0:5988_1": "kāyāpako, ācinātīti ācinako, vicinako, parājayatīti pārājiko, alopo, puggalo, parājetīti",
  "anya-e0201n0:5988_2": "pārājiko, alopo kāritalopo ca, dhammo, bhāyāpetīti bhayānako, nāgamo ādirasso ca.",
  "anya-e0201n0:5989": "Bhūmiyaṃ setīti bhūmisāyako, sayāpetīti sayāpako, pāhetīti pahiṇako iccādi.",
  "anya-e0201n0:5990": "Uvaṇṇesu-punāti sodhetīti pāvako-aggi, bhavatīti bhāvako, vibhāvetīti vibhāvako, lunātīti lāvako, suṇātīti sāvako-puriso, sāvikā-itthī, juhotīti hāvako iccādi.",
  "anya-e0201n0:5991_0": "Apa-pāpuṇane, pāpetīti pāpako, sampāpetīti sampāpako, upāsatīti upāsako-puriso, upāsikā-itthī,",
  "anya-e0201n0:5991_1": "upāsakaṃ-kulaṃ, karotīti kārako, kārikā, kārakaṃ, upakārako, kāretīti kārāpako, saṅkharotīti",
  "anya-e0201n0:5991_2": "saṅkhārako, abhisaṅkhārako, khipatīti khipako, ukkhipako, nikkhipako, khepako, ukkhepako,",
  "anya-e0201n0:5991_3": "nikkhepako, nāgamekhipanako.",
  "anya-e0201n0:5992": "Gaṇhātīti gāhako, gaṇhāpetīti gāhāpako. Evaṃ gopako, pādamūle caratīti pādacārako, pupphaṃ ocināyatīti ocināyako, edanto dhātu.",
  "anya-e0201n0:5993": "Chindatīti chedako, chindako, chedāpetīti chedāpako, chindāpako, janetīti janako-puriso, janikāmātā, janakaṃ-kammaṃ, kāritalopo.",
  "anya-e0201n0:5994": "Jhāpa-dāhe, jhāpetīti jhāpako.",
  "anya-e0201n0:5995": "Ñapa-paññāpane, paññapetīti paññāpako.",
  "anya-e0201n0:5996": "Ṭhāpa-ṭhāne, patiṭṭhāpetīti patiṭṭhāpako.",
  "anya-e0201n0:5997": "Ṇāpa-pesane, āṇāpetīti āṇāpako, tudatīti tudako, santussatīti santussako, visesena passatīti vipassako, sandassetīti sandassako, dūsetīti dūsako, ādidīgho.",
  "anya-e0201n0:5998": "Pacatīti pācako, pācetīti pācāpako, āpādetīti āpādako, nipphādako, sampādako, paṭipajjako, paṭipādako, pūretīti pūrako, garupantattā na vuddhi.",
  "anya-e0201n0:5999": "Phusatīti phusako, tudādittā na vuddhi.",
  "anya-e0201n0:6000_0": "Bhājetīti bhājako, bhindatīti bhindako, bhedako, kārabhedako, bhuñjatīti bhuñjako,",
  "anya-e0201n0:6000_1": "bhojako, gāmabhojako, bujjhatīti bujjhako, bodhako, maratīti miyyako, māretīti mārako,",
  "anya-e0201n0:6000_2": "muñcatīti muñcako, mocako, yācatīti yācako, yajatīti yājako, yuñjatīti yuñjako, anuyuñjako,",
  "anya-e0201n0:6000_3": "yojako, payojako, yujjhatīti yujjhako, yodhako, rundhatīti rundhako, avarodhako,",
  "anya-e0201n0:6000_4": "vacatīti vācako, ovadatīti ovādako, ovajjako, vīṇaṃ vādetīti vīṇāvādako, bherivādako,",
  "anya-e0201n0:6000_5": "garuṃ abhivādetīti abhivādako, vidatijānātīti vedako, vindati paṭilabhatīti vindako,",
  "anya-e0201n0:6000_6": "anuvijjati vicāretīti anuvijjako, paṭisaṃvedetīti paṭisaṃvedako, vijjhatīti vedhako,",
  "anya-e0201n0:6000_7": "aṭṭhiṃ vijjhatīti aṭṭhivedhako, pattaṃ vijjhatīti pattavedhako.",
  "anya-e0201n0:6001_0": "Bahulādhikārā kammepi dissati, antare vāsīyati nivāsīyatīti antaravāsako, pasīdatīti",
  "anya-e0201n0:6001_1": "pasīdako, pasādako vā, dīpappasādako, udakappasādako, sibbatīti sibbako, sevatīti",
  "anya-e0201n0:6001_2": "sevako, hanatīti ghātako, gāvo hanatīti goghātako, hanassa ghāto. Haratīti hārako.",
  "anya-e0201n0:6002_0": "Kamme – “pādehi paharīyatīti pādapahārako”ti vuttiyaṃ vuttaṃ. Titikkhatīti titikkhako,",
  "anya-e0201n0:6002_1": "tikicchatīti tikicchako, vīmaṃsatīti vīmaṃsako, bubhukkhatīti bubhukkhako, pabbatāyatīti pabbatāyako iccādi.",
  "anya-e0201n0:6003": "Iti akapaccayarāsi.",
  "anya-e0201n0:6004": "Ivaṇṇantarūparāsi",
  "anya-e0201n0:6005": "Atha ivaṇṇantarūpāni vuccante.",
  "anya-e0201n0:6006": "792. Dādhātvi ka. 551; rū. 598; nī. 1138.",
  "anya-e0201n0:6007": "Dā, dhāhi bhāvakārakesu ipaccayo hoti.",
  "anya-e0201n0:6008_0": "Paṭhamaṃ cittena ādīyatītiādi, taṇhādiṭṭhīhi upādīyatīti upādi, khandhupādi, kilesupādi,",
  "anya-e0201n0:6008_1": "vidhānaṃ vidhi, vidhiyyati etenāti vidhi, nidhiyyatīti nidhi, sandhiyate sandhi,",
  "anya-e0201n0:6008_2": "abhisandhi, paṭisandhi, sannidahanaṃ sannidhi, samādhānaṃ samādhi, samādahanti etenāti",
  "anya-e0201n0:6008_3": "samādhi, paṇidahanaṃ paṇidhi, odhi, avadhi, upanidhi, paṭinidhi, udakaṃ dahati tiṭṭhati",
  "anya-e0201n0:6008_4": "etthāti udadhi, mahanto udadhi mahodadhi, vālāni dahanti tiṭṭhanti etthāti vāladhi.",
  "anya-e0201n0:6009": "793. Ikitī sarūpe ka. 669; rū. 679; nī. 1315.",
  "anya-e0201n0:6010": "Dhātūnaṃ sutisaṅkhāte sarūpe vattabbe kriyatthā paraṃ i, ki, tipaccayā honti.",
  "anya-e0201n0:6011": "Avaṇṇupantehi i, gami, paci iccādi.",
  "anya-e0201n0:6012": "Uvaṇṇupantehi ki, budhi, rudhi iccādi.",
  "anya-e0201n0:6013": "Kehiciti, karotissa, atthissa iccādi.",
  "anya-e0201n0:6014": "794. Sīlābhikkhaññāvassakesu ṇī ka. 532, 636; rū. 590, 659; nī. 1114, 1245.",
  "anya-e0201n0:6015_0": "Sīlaṃ vuccati pakaticariyā, abhikkhaṇameva abhikkhaññaṃ, punappunakriyā, āyatiṃ avassaṃbhāvī",
  "anya-e0201n0:6015_1": "avassakaṃ nāma, sīlaggahaṇena dhamma, sādhukārāpi saṅgayhanti, etesu sīlādīsu kriyāvisesesu",
  "anya-e0201n0:6015_2": "gamyamānesu kattari ṇī hoti. Ādantesu ‘āssāṇāpimhi yuka’iti yāgamo.",
  "anya-e0201n0:6016": "Akkhāyatīti akkhāyī, akkhāyanasīlo, akkhāyanadhammo, akkhāne sakkaccakāritā yuttoti attho. Kālattayepi sijjhati sāmaññavidhānattā.",
  "anya-e0201n0:6017_0": "Avassakaṃ pana anāgatameva, dhammakkhāyī-puriso, dhammakkhāyinī-itthī, dhammakkhāyi-kulaṃ,",
  "anya-e0201n0:6017_1": "gītaṃ abhiṇhaṃ gāyatīti gītagāyī, kappaṃ avassaṃ ṭhāssatīti kappaṭṭhāyī, saṃvaṭṭamānaṃ",
  "anya-e0201n0:6017_2": "asaṅkhyeyyaṃ ṭhāssatīti saṃvaṭṭaṭṭhāyī. Evaṃ vivaṭṭaṭṭhāyī.",
  "anya-e0201n0:6018": "Adinnaṃ ādadāti sīlenāti adinnādāyī. Tathā dinnameva ādadātīti dinnādāyī, annaṃ dadāti sīlenāti annadāyī.",
  "anya-e0201n0:6019_0": "Dā-suppane. Niddāyanasīlo niddāyī, majjaṃ pivanasīlo majjapāyī, majjaṃ abhiṇhaṃ pivatīti",
  "anya-e0201n0:6019_1": "majjapāyī, sīghaṃ yāyanasīlo sīghayāyī, sasaṅkhārena sappayogena avassaṃ parinibbāyissatīti",
  "anya-e0201n0:6019_2": "sasaṅkhāraparinibbāyī. Tathā asaṅkhāraparinibbāyī, āyukappassa antare vemajjhe avassaṃ",
  "anya-e0201n0:6019_3": "parinibbāyissatīti antarāparinibbāyī, āyukappapariyosānaṃ upahacca avassaṃ parinibbāyissatīti",
  "anya-e0201n0:6019_4": "upahaccaparinibbāyī iccādi.",
  "anya-e0201n0:6020_0": "Ivaṇṇesu-mantaṃ niccakālaṃ ajjhāyatīti mantajjhāyī, dhammajjhāyī, dhaññaṃ niccakālaṃ",
  "anya-e0201n0:6020_1": "vikkiṇātīti dhaññavikkāyī, bhāyanasīlo bhāyī, bhūmiyaṃ sayanasīlo, bhūmiyaṃ vā niccakālaṃ",
  "anya-e0201n0:6020_2": "sayatīti bhūmisāyī, kaṇṭake apassayanasīlo kaṇṭakāpassayī iccādi.",
  "anya-e0201n0:6021_0": "Edantāpi idha vattabbā, uddhaṃ vaḍḍhanasīlo udāyī, vuddhesu apacāyanasīlo vuddhāpacāyī.",
  "anya-e0201n0:6021_1": "Evaṃ jeṭṭhāpacāyī, jhāyanasīlo, jhāyanadhammo, jhāyane sakkaccakriyāyuttoti jhāyī,",
  "anya-e0201n0:6021_2": "niccakālaṃ jhāyatīti vā jhāyī, pajjhāyī, ujjhāyī, nijjhāyī, abhijjhāyī, bhāyanasīlo",
  "anya-e0201n0:6021_3": "bhāyī, tiṇaṃ abhiṇhaṃ lāyatīti tiṇalāyī, tantaṃ niccakālaṃ vāyatīti tantavāyī, palāyanasīlo",
  "anya-e0201n0:6021_4": "palāyī, na palāyī apalāyī iccādi.",
  "anya-e0201n0:6022": "Uvaṇṇesu-yathābhūtaṃ atthaṃ vibhāvanasīlo vibhāvīpuriso, vibhāvinī-itthī, āyatiṃ avassaṃ bhavissatīti bhāvī, sāliṃ lunāti sīlenāti sālilāvī iccādi.",
  "anya-e0201n0:6023": "Byāpanasīlo byāpī, kāmeti icchati sīlenāti kāmī, dhammakāmī, atthakāmī, karaṇasīlo kārī, pāpakārī, puññakārī.",
  "anya-e0201n0:6024_0": "Avassaṃ āgamissatīti āgāmī. Rassatte-āgaminīratti, āgaminī-puṇṇamāsī, ācayaṃ vaṭṭaṃ",
  "anya-e0201n0:6024_1": "gacchati sīlenāti ācayagāmī, apacayaṃ vivaṭṭaṃ gacchati sīlenāti apacayagāmī, sakiṃ",
  "anya-e0201n0:6024_2": "avassaṃ āgamissatīti sakadāgāmī. Tathā na āgamissatīti anāgāmī.",
  "anya-e0201n0:6025": "Ādhānaṃ vuccati daḷhaṭṭhiti, ādhānaṃ katvā gahaṇasīlo ādhānagāhī, daḷhagāhī, dhammaṃ carati sīlenāti dhammacārī, brahmaṃ seṭṭhaṃ carati sīlenāti brahmacārī.",
  "anya-e0201n0:6026_0": "Apicettha dhammo nāma kulācāradhammo, taṃ dhammaṃ carāmīti daḷhaṃ gaṇhitvā yāva na",
  "anya-e0201n0:6026_1": "vijahati, tāva avītikkamanaṭṭhena dhammaṃ carati sīlenāti dhammacārī nāma. Tathācaranto",
  "anya-e0201n0:6026_2": "ca antarāvītikkamanīyavatthusamāyoge sati taṃ dhammaṃ apatamānaṃ katvā dhārento saṃvaraṇaṭṭhena",
  "anya-e0201n0:6026_3": "dhammaṃ carati dhammenāti dhammacārī nāma, tathādhārento ca taṃ dhammaṃ attukkaṃsana,",
  "anya-e0201n0:6026_4": "paravambhanādīhi pāpadhammehi anupakkiliṭṭhañca appicchatādīhi santaguṇehi supariyodātañca",
  "anya-e0201n0:6026_5": "karonto pariyodāpanaṭṭhena dhammaṃ carati sādhukārenāti dhammacārī nāma.",
  "anya-e0201n0:6027_0": "Brahmaṃ vuccati tato seṭṭhataraṃ sikkhāpadasīlaṃ, tampi gaṇhitvā avijahanto antarā",
  "anya-e0201n0:6027_1": "ca apatamānaṃ katvā dhārento anupakkiliṭṭhaṃ supariyodātañca karonto tividhena atthena",
  "anya-e0201n0:6027_2": "brahmacārī nāma, samādāna, sampatta, samucchedaviratīnaṃ vasena viyojetuṃ vaṭṭati,",
  "anya-e0201n0:6027_3": "yo pana gaṇhanto tathā na dhāreti, dhārento vā upakkiliṭṭhaṃ karoti, so ekadesena",
  "anya-e0201n0:6027_4": "atthena brahmacārī nāma.",
  "anya-e0201n0:6028_0": "Yo pana tividhena atthena mutto hutvā kadāci taṃ dhammaṃ carati, tassa caraṇakriyā",
  "anya-e0201n0:6028_1": "tassīlakriyā na hoti, so dhammacārīti na vuccati, etenupāyena sesesu pāpa, kalyāṇabhūtesu",
  "anya-e0201n0:6028_2": "tassīlapadesu atthavibhāgo veditabbo.",
  "anya-e0201n0:6029_0": "Brahmacārinī-itthī, visesena dassanasīlo vipassī, atthadassī, dhammadassī, piyadassī,",
  "anya-e0201n0:6029_1": "sudassī, dussanasīlo dussīmāro, dhāraṇasīlo dhārī, iṇadhārī, chattadhārī, bhusaṃ",
  "anya-e0201n0:6029_2": "nahanasīlo upanāhī, pariniṭṭhitapaccayekadesattā āyatiṃ avassaṃ uppajjissatīti uppādī,",
  "anya-e0201n0:6029_3": "uppādino dhammā dha. sa. tikamātikā 17.",
  "anya-e0201n0:6030_0": "Bhara-dhāraṇe, mālaṃ niccakālaṃ bharatīti mālabhārī, bhājanasīlo bhājī, uṇhaṃ bhuñjanasīlo",
  "anya-e0201n0:6030_1": "uṇhabhojī, attānaṃ maññati sīlenāti attamānī, attānaṃ paṇḍitaṃ maññatīti paṇḍitamānī,",
  "anya-e0201n0:6030_2": "labhanasīlo lābhī, vacanasīlo vācī. Evaṃ vādī, atthavādī, dhammavādī, yuttavādī,",
  "anya-e0201n0:6030_3": "muttavādī, vibhajjavādī, niccaṃ vasatīti vāsī, gāmavāsī, nagaravāsī, bhāraṃ vahanasīlo",
  "anya-e0201n0:6030_4": "bhāravāhī, dhammaṃ paññaṃ anusarati anugacchatīti dhammānusārī. Evaṃ saddhānusārī,",
  "anya-e0201n0:6030_5": "virūpaṃ pāpapakkhaṃ paṭimukhaṃ abhiṇhaṃ sarati cintetīti vippaṭisārī, pāṇaṃ hanati",
  "anya-e0201n0:6030_6": "sīlenāti pāṇaghātī, hanassa ghāto.",
  "anya-e0201n0:6031": "Haritabbaṃ sabbaṃ harati sīlenāti hārahārī iccādi.",
  "anya-e0201n0:6032_0": "‘Kagā cajāna’nti suttavibhattiyā aghānubandhepi cajānaṃ kagādeso, samaṃ vipācetīti",
  "anya-e0201n0:6032_1": "samavepākī-udaraggi, samavepākinī-gahaṇī, upadhi phalaṃ vipaccatīti upadhivepākinī,",
  "anya-e0201n0:6032_2": "socanasīlo sokī, sokinī-pajā, mutto hutvā cajanasīlo muttacāgī, saṃvibhājanasīlo",
  "anya-e0201n0:6032_3": "saṃvibhāgī, kāmasukhaṃ bhuñjanasīlo kāmabhogī, visuṃ avibhattaṃ bhogaṃ bhuñjanasīlo",
  "anya-e0201n0:6032_4": "apaṭivibhattabhogī, yuñjanasīlo yogī iccādi.",
  "anya-e0201n0:6033": "795. Āvī ka. 532; rū. 590; nī. 1114.",
  "anya-e0201n0:6034": "Āvī hoti kattari.",
  "anya-e0201n0:6035": "Bhayaṃ dassanasīlo bhayadassāvī.",
  "anya-e0201n0:6036": "Iti ivaṇṇantarūparāsi.",
  "anya-e0201n0:6037": "Uvaṇṇantarūparāsi",
  "anya-e0201n0:6038": "796. Bhaṅgu bhīrū bhāsu assavā.",
  "anya-e0201n0:6039": "Ete saddā mahāvuttinā sīlādīsu nipaccante.",
  "anya-e0201n0:6040": "Bhanja-vināse, pabhañjanasīlo pabhaṅgu-saṅkhatadhammo.",
  "anya-e0201n0:6041": "Bhī-bhaye, bhāyanasīlo bhīrū.",
  "anya-e0201n0:6042": "Bhā-dittiyaṃ, obhāsanasīlo bhāsu-pabhā, jeṭṭhavacanaṃ ādarena suṇāti sīlenāti assavo-putto, assavābhariyā.",
  "anya-e0201n0:6043": "797. Vidā kū ka. 535; rū. 593; nī. 1119.",
  "anya-e0201n0:6044": "Vidamhā kū hoti kattari.",
  "anya-e0201n0:6045": "Vidati sīlenāti vidū, lokavidū, paracittavidū. Itthiyaṃ paracittavidunī.",
  "anya-e0201n0:6046": "798. Vito ñāto ka. 535; rū. 593; nī. 1119.",
  "anya-e0201n0:6047": "Vipubbā ñāto kū hoti kattari.",
  "anya-e0201n0:6048": "Vijānanasīlo viññū.",
  "anya-e0201n0:6049": "799. Kammā ka. 535; rū. 593; nī. 1119.",
  "anya-e0201n0:6050": "Kammupapadā ñāto kū hoti kattari.",
  "anya-e0201n0:6051": "Sabbaṃ jānāti sīlenāti sabbaññū, rattaññū, atthaññū, dhammaññū, kālaññū, samayaññū.",
  "anya-e0201n0:6052": "780. Gamā rū ka. 534; rū. 592; nī. 1118.",
  "anya-e0201n0:6053": "Kammupapadā gamamhā rū hoti kattari. ‘Rānubandhentasarādissā’ti sabbadhātvantalopo.",
  "anya-e0201n0:6054": "Pāraṃ gacchati sīlenāti pāragū, vedaṃ vuccati aggamaggañāṇaṃ, vedaṃ gacchatīti vedagū, addhānaṃ gacchatīti addhagū.",
  "anya-e0201n0:6055": "Iti uvaṇṇantarūparāsi.",
  "anya-e0201n0:6056": "Itthiliṅgarūparāsi",
  "anya-e0201n0:6057": "Atha itthiliṅgarūpāni vuccante.",
  "anya-e0201n0:6058": "801. Itthiyamaṇatikayakayā ca ka. 553; rū. 599; nī. 1140; ‘…kti…’ (bahūsu).",
  "anya-e0201n0:6059": "Itthiliṅge vattabbe bhāvakārakesu a, ṇa,ti, ka, yaka, yapaccayā ca ano ca hoti.",
  "anya-e0201n0:6060": "Ka, a, ṇa, yaka, ya, anaiccetehi ‘itthiyamatvā’ti āpaccayo.",
  "anya-e0201n0:6061": "Kamhi tāva-attani nisinnaṃ gūhati saṃvaratīti guhā, attānaṃ vā paraṃ vā dūsetīti dūsā-dhuttitthī.",
  "anya-e0201n0:6062": "Muda-hāse, modanaṃ mudā, pamudā, sujjhati etāyāti sudhā, vasuṃ ratanaṃ dhāretīti vasudhā iccādi.",
  "anya-e0201n0:6063_0": "Amhi-saṅkhāyanti etāyāti saṅkhā. Tathā saṅkhyā, pajānātīti paññā, ājānātīti aññā,",
  "anya-e0201n0:6063_1": "sañjānātīti saññā, sañjānanti etāyāti vā saññā, sañjānanaṃ vā saññā, abhijānanaṃ",
  "anya-e0201n0:6063_2": "abhiññā, paṭijānanaṃ paṭiññā, paricchijja jānanaṃ pariññā, paṭicca tiṭṭhati etthāti patiṭṭhā.",
  "anya-e0201n0:6064_0": "Thā-ṭhāne, avadhibhāvena ṭhāti tiṭṭhatīti avatthā, upādīyatīti upādā-paññatti, aññamaññaṃ",
  "anya-e0201n0:6064_1": "upecca nissāya ca dhiyyatīti upanidhā-paññattiyeva, saddahanaṃ saddhā, saddahanti",
  "anya-e0201n0:6064_2": "etāyāti vā saddhā, visiṭṭhaṃ katvā attānaṃ dahanti etāyāti vidhā-māno, bhāti dibbatīti",
  "anya-e0201n0:6064_3": "bhā-nakkhattaṃ, pabhā, ābhā, nibhā, upamīyate upamā.",
  "anya-e0201n0:6065": "Jhe-cintāyaṃ, pajjhāyanaṃ pajjhā, vajjāvajjaṃ upajjhāyati pekkhatīti upajjhā, abhimukhaṃ jhāyanaṃ abhijjhā.",
  "anya-e0201n0:6066": "Āsa-patthanāyaṃ, āsīsanaṃ āsā, paccāsīsanaṃ paccāsā.",
  "anya-e0201n0:6067": "Āsa-upavesane, acchanaṃ acchā.",
  "anya-e0201n0:6068": "Ikkha-dassana’ṅkesu, apekkhanaṃ apekkhā, upekkhanaṃ upekkhā, upaparikkhanaṃ upaparikkhā, icchanaṃ icchā, byāpituṃ icchā vicchā.",
  "anya-e0201n0:6069": "Issa-ussuyyiye, issanaṃ issā.",
  "anya-e0201n0:6070": "Īha-byāpāre, īhanaṃ īhā.",
  "anya-e0201n0:6071": "Uchi-ucche, ucchanaṃ ucchā.",
  "anya-e0201n0:6072": "Ela-kampane, elayatīti elā-doso.",
  "anya-e0201n0:6073": "Oja-thambhane tejane ca, ojeti taṃsamaṅgine satte saṅkhāre ca samupatthambhati samuttejetīti vā ojā.",
  "anya-e0201n0:6074_0": "Kala-saṅkhyāne, kalīyatīti kalā, khamanaṃ khamā, gajjanti etāyāti gadā, girīyati",
  "anya-e0201n0:6074_1": "kathīyatīti girā-vācā, ghaṭīyati saṅghaṭīyati etthāti ghaṭā-yūtho, bhuso cāreti paricāretīti",
  "anya-e0201n0:6074_2": "accharā-devī, mahāvuttinā cassa cho, jaṭatīti jaṭā, antojaṭā bahijaṭā saṃ. ni. 1.23,",
  "anya-e0201n0:6074_3": "jiyyanti etāyāti jarā, jiraṇaṃ vā jarā, āpajjati ajjhāpajjatīti āpadā, sampajjanaṃ",
  "anya-e0201n0:6074_4": "sampadā, uparibhāvaṃ suṭṭhu pajjanti pāpuṇanti etāyāti upasampadā, paṭipajjanaṃ paṭipadā,",
  "anya-e0201n0:6074_5": "paṭipajjanti uparivisesaṃ etāyāti vā paṭipadā, sukhappaṭipadā, dukkhappaṭipadā, paṭisaṃbhijjanti",
  "anya-e0201n0:6074_6": "atthādīsu ñāṇappabhedaṃ gacchanti etāyāti paṭisambhidā, atthapaṭisambhidā, dhammapaṭisambhidā,",
  "anya-e0201n0:6074_7": "niruttipaṭisambhidā, paṭibhānapaṭisambhidā.",
  "anya-e0201n0:6075": "Bhikkha-yācane, bhikkhīyateti bhikkhā.",
  "anya-e0201n0:6076": "Sikkha-ghaṭane, sikkhanaṃ sikkhā, sikkhanti ghaṭenti sekkhā janā etthāti sikkhā, adhisīlasikkhā, adhicittasikkhā, adhipaññāsikkhā iccādi.",
  "anya-e0201n0:6077_0": "Titikkhanaṃ titikkhā, vīmaṃsanaṃ vīmaṃsā, tikicchanaṃ tikicchā, vigatā tikicchā etissāti",
  "anya-e0201n0:6077_1": "vicikicchā, bhottuṃ icchā bubhukkhā, bubhokkhā vā, ghasituṃ icchā jighacchā, pātuṃ",
  "anya-e0201n0:6077_2": "paribhuñjituṃ icchā pipāsā, harituṃ icchā jigīsā, vijetuṃ icchā vijigīsā, hantuṃ",
  "anya-e0201n0:6077_3": "icchā jighaṃsā iccādi.",
  "anya-e0201n0:6078_0": "Ṇamhi-ara-gatiyaṃ, arati sīghaṃ vijjhamānā gacchatīti ārāvedhako, karonti nānākammakāraṇāyo",
  "anya-e0201n0:6078_1": "etthāti kārā-addu, jiyyanti etāyāti jārā, tarati sīghataraṃ gacchatīti tārā, bhāsanti",
  "anya-e0201n0:6078_2": "etāyāti bhāsā, dhāreti sīghaṃ vahatīti dhārā, khaggadhārā, vuṭṭhidhārā, mayati vividhākāraṃ",
  "anya-e0201n0:6078_3": "gacchati etāyāti māyā, likhīyate lekhā, vuccateti vācā, harati manoramaṃ pavattetīti",
  "anya-e0201n0:6078_4": "hārā-muttāvali iccādi.",
  "anya-e0201n0:6079": "Yakpaccaye-saha kathanaṃ sākacchā, tathanaṃ tacchā, nipajjanaṃ nipajjā, vidati jānātīti vijjā, vidanti jānanti etāyāti vā vijjā, vijjāpaṭipakkhā avijjā, nisajjanaṃ nisajjā.",
  "anya-e0201n0:6080": "Idha-ijjhane, samijjhanaṃ samijjhā.",
  "anya-e0201n0:6081": "Sidha-nipphattiyaṃ, sijjhanaṃ sijjhā iccādi.",
  "anya-e0201n0:6082": "Yamhi-maja-saṃsuddhiyaṃ, sammajjanaṃ sammajjā, apecca vajanaṃ gamanaṃ pabbajjā, caraṇaṃ cariyā, paricaraṇaṃ pāricariyā, ‘ūbyañjanassā’ti īāgamo rasso ca.",
  "anya-e0201n0:6083": "Jāgara-niddakkhaye, jāgaraṇaṃ jāgariyā, seti etthāti seyyā, dvittaṃ.",
  "anya-e0201n0:6084_0": "Anamhi-saha gāyanti sajjhāyanti etthāti saṅgāyanā, ṭhāpīyate patiṭṭhīyate patiṭṭhānā,",
  "anya-e0201n0:6084_1": "pāpīyate pāpanā, sampāpanā, parisamāpanā, upāsīyate upāsanā, payirūpāsanā, esīyate",
  "anya-e0201n0:6084_2": "esanā, pariyesanā, kāmesanā, bhavesanā, brahmacariyesanā, chejjabhejjādikassa kammassa",
  "anya-e0201n0:6084_3": "karaṇaṃ kammakāraṇā, ādivuddhi, dvattiṃsa kammakāraṇā.",
  "anya-e0201n0:6085_0": "Citi-cetāyaṃ, cetenti sampayuttā dhammā etāyāti cetanā, cintīyate cintanā, ṭhapīyate",
  "anya-e0201n0:6085_1": "ṭhapanā, dīpīyate dīpanā, vipassanti etāyāti vipassanā, sandassīyate sandassanā,",
  "anya-e0201n0:6085_2": "desīyate desanā, desīyati etāyāti vā desanā, patthīyate patthanā, pharīyate pharaṇā,",
  "anya-e0201n0:6085_3": "phusīyate phusanā, bhāvīyate bhāvanā, vibhāvanā, sambhāvanā, mantīyate mantanā, nimantanā,",
  "anya-e0201n0:6085_4": "āmantanā, punappunaṃ modanti etāyāti anumodanā, yācīyate yācanā, ādarena yācanā āyācanā, yojīyate yojanā.",
  "anya-e0201n0:6086": "Raca-vidhāne, racīyate racanā, āracanā, viracanā.",
  "anya-e0201n0:6087": "Vaṭṭa-vaṭṭane, āvaṭṭanā, vivaṭṭanā, vedīyate vedanā.",
  "anya-e0201n0:6088": "Vara-icchāyaṃ, pavārīyate icchāpīyate pavāraṇā, vāsīyate vāsanā, āsīsīyate āsīsanā, hiṃsīyate hiṃsanā iccādi.",
  "anya-e0201n0:6089": "Timhi-bahulādhikārā anitthiyampiti hoti, gāyanaṃ gīti, saha gāyanaṃ saṅgīti, duggīti, anugīti, ayaṃ amhākaṃ abbhantarimoti ñāyatīti ñāti, jānanaṃ ñatti, dvittaṃ, ṭhānaṃ ṭhiti.",
  "anya-e0201n0:6090_0": "Dā-avakhaṇḍane, dīyati etāyāti datti, dvittaṃ, dhāretīti dhāti, dahanaṃ akampanaṃ",
  "anya-e0201n0:6090_1": "dhīti, samādahanaṃ samādhīti, mahāvuttinā āssaṃ īttaṃ, dvitte dhassa dattaṃ rasso ca, dīdhiti-raṃsi.",
  "anya-e0201n0:6091_0": "Nibbāyanaṃ nibbuti, āssa uttaṃ, saha ayanaṃ samiti, eti āgacchatīti īti-upaddavo,",
  "anya-e0201n0:6091_1": "vicinanaṃ viciti, vijayanaṃ vijiti, nīyati ñāyati etāyāti nīti, lokanīti, dhammanīti,",
  "anya-e0201n0:6091_2": "saddanīti, bhavaṃ netīti bhavanetti, vuddhi dvittañca, saddhammanetti, pinayatīti",
  "anya-e0201n0:6091_3": "pīti, bhāyanaṃ bhīti, cavanaṃ cuti, javanaṃ juti, thavanaṃ thuti, abhitthuti, pavanaṃ",
  "anya-e0201n0:6091_4": "pūti, bhavanaṃ bhūti, suṭṭhu bhavatīti subhūti, vibhavanaṃ vibhūti, suṭṭhu munanaṃ",
  "anya-e0201n0:6091_5": "bandhanaṃ sammuti, savanaṃ suti, suyyateti vā suti, pasuti, upasuti, hūyateti huti,",
  "anya-e0201n0:6091_6": "ānetvā hutabbāti āhuti, cāyanaṃ pūjanaṃ citi, dvitte-citti, apaciti, essa attaṃ,",
  "anya-e0201n0:6091_7": "nijjhāyanaṃ nijjhatti.",
  "anya-e0201n0:6092_0": "Mahāvuttinā takāre karassa kuttaṃ, kriyā kutti, sarakutti, itthikuttaṃ, purisakuttaṃ,",
  "anya-e0201n0:6092_1": "janetīti janetti, īāgamassa ettaṃ, bandhīyateti bandhati, pajjatīti patti, padāti",
  "anya-e0201n0:6092_2": "vā, īāgamassa āttaṃ, vasanti etthāti vasati-gehaṃ, vasanaṃ vā vasati iccādi.",
  "anya-e0201n0:6093": "802. Jāhāhi ni.",
  "anya-e0201n0:6094": "Etehi ni hoti.",
  "anya-e0201n0:6095": "Jā-hāniyaṃ, jiyyate jāni, dhanajāni, bhogajāni, mahantī jāni assāti mahājāniyo, hiyyate hāni, vaṇṇahāni, balahāni, āyuhāni, avahāni, parihāni.",
  "anya-e0201n0:6096": "803. Karā ririyo ka. 554; rū. 601; nī. 1141.",
  "anya-e0201n0:6097": "Karamhā itthiyaṃ ririyo hoti.",
  "anya-e0201n0:6098": "Karīyate kiriyā, nipātanena kriyāti sijjhati.",
  "anya-e0201n0:6099": "Iti itthiliṅgarūparāsi.",
  "anya-e0201n0:6100": "Rīrikkhādipaccayarāsi",
  "anya-e0201n0:6101": "804. Samānaññabhavantayāditūpamānā disā kamme rīrikkhakā ka. 642; rū. 588; nī. 1269.",
  "anya-e0201n0:6102_0": "Samāno ca añño ca bhavanto ca yādi ca etehi upamānabhūtehi paraṃ disamhā kammerī",
  "anya-e0201n0:6102_1": "ca rikkho ca ko cāti ete paccayā honti, rī, rikkhesu ‘rānubandhentasarādissā’ti suttena",
  "anya-e0201n0:6102_2": "disassa antassarādīnaṃ lopo, kānubandho avuddhattho, ‘rīrikkhakesu’iccādīhi samāsasuttehi",
  "anya-e0201n0:6102_3": "pubbapadānaṃ rūpaṃ sādhetabbaṃ.",
  "anya-e0201n0:6103": "Ya, ta, eta, ima, kiṃ, tumha, amha, bhavanta, samāna, añña.",
  "anya-e0201n0:6104_0": "Yo viya dissatīti yādī, yādikkho, yādiso, yaṃ viya naṃ passantīti yādī, ye viya dissantīti",
  "anya-e0201n0:6104_1": "yādino, itthiyaṃ-yā viya dissatīti yādinī, yādikkhā, yādikkhī, yādisā, yādisī, yā",
  "anya-e0201n0:6104_2": "viya dissantīti yādiniyo, yādikkhāyo, yādikkhiyo, yādisāyo, yādisiyo. Evaṃ sesesupi.",
  "anya-e0201n0:6105": "So viya dissatīti tādī, tādikkho, tādiso.",
  "anya-e0201n0:6106": "Eso viya dissatīti edī, edikkho, ediso, etādī, etādikkho, etādiso vā.",
  "anya-e0201n0:6107": "Ayaṃ viya dissatīti īdī, īdikkho, īdiso.",
  "anya-e0201n0:6108": "Ko viya dissatīti kīdī, kīdikkho, kīdiso.",
  "anya-e0201n0:6109": "Tvaṃ viya dissatīti tādī, tādikkho, tādiso.",
  "anya-e0201n0:6110": "Ahaṃ viya dissatīti mādī, mādikkho, mādiso.",
  "anya-e0201n0:6111": "Bahutte pana tumhe viya dissantīti tumhādī, tumhādikkho, tumhādiso.",
  "anya-e0201n0:6112": "Amhe viya dissantīti amhādī, amhādikkho, amhādiso.",
  "anya-e0201n0:6113": "Bhavaṃ viya dissatīti bhavādī, bhavādikkho, bhavādiso.",
  "anya-e0201n0:6114": "Samāno viya dissatīti sadī, sadikkho, sadiso.",
  "anya-e0201n0:6115": "Añño viya dissatīti aññādī, aññādikkho, aññādiso.",
  "anya-e0201n0:6116": "Itthiyaṃ-yā viya dissatīti yādisā-itthī, yādisī-itthī. Tādisā-itthī, tādisī-itthī iccādi.",
  "anya-e0201n0:6117": "805. Vamādīhi thu ka. 644; rū. 661; nī. 1271-3; ‘vamādīhyathu’ (bahūsu).",
  "anya-e0201n0:6118": "Vamādīhi bhāvakārakesu thu hoti.",
  "anya-e0201n0:6119": "Vamīyateti vamathu, davīyateti davathu iccādi.",
  "anya-e0201n0:6120": "806. Kvi ka. 530; rū. 584; nī. 1112.",
  "anya-e0201n0:6121": "Bhāvakārakesu kvi hoti.",
  "anya-e0201n0:6122": "807. Kvissa ka. 639; rū. 585; nī. 1266.",
  "anya-e0201n0:6123": "Kvissa lopo hoti.",
  "anya-e0201n0:6124_0": "Ivaṇṇesu tāva-bhuso cayati vaḍḍhatīti acci, dvittaṃ rassattañca, vividhena cayati",
  "anya-e0201n0:6124_1": "vaḍḍhatīti vīci, pañca māre jinātīti māraji, bhaddaṃ jinātīti bhaddaji. Evaṃ puṇṇaji,",
  "anya-e0201n0:6124_2": "gāmaṃ samūhaṃ netīti gāmaṇī, nassa ṇattaṃ. Senaṃ netīti senānī iccādi.",
  "anya-e0201n0:6125_0": "Uvaṇṇesu-māreti cāveti cāti maccu, mahāvuttinā rassa pararūpattaṃ, vividhena javati",
  "anya-e0201n0:6125_1": "sīghaṃ pharatīti vijju, bhavanti etthāti bhū-bhūmi, pabhavati issaraṃ karotīti pabhū,",
  "anya-e0201n0:6125_2": "vibhavanaṃ vibhū, abhibhavatīti abhibhū, sayaṃ bhavatīti sayambhū, gottaṃ abhibhavatīti",
  "anya-e0201n0:6125_3": "gottabhū, gotrabhū iccādi.",
  "anya-e0201n0:6126": "Byañjanantesu –",
  "anya-e0201n0:6127": "808. Kvimhi lopontabyañjanassa ka. 615; rū. 586; nī. 1220.",
  "anya-e0201n0:6128": "Dhātūnaṃ antabyañjanassa lopo hoti kvimhi.",
  "anya-e0201n0:6129_0": "Antaṃ karotīti antako, nandaṃ karotīti nandako, jīvaṃ karotīti jīvako, cittaṃ vicittaṃ",
  "anya-e0201n0:6129_1": "karotīti cittako, sukhena khamitabbanti sukhaṃ, dukkhena khamitabbanti dukkhaṃ, parito",
  "anya-e0201n0:6129_2": "khaññateti parikkhā, saṃ attānaṃ khanatīti saṅkho, na gacchatīti ago-nago, sīsaṃ",
  "anya-e0201n0:6129_3": "upagacchatīti sīsūpago. Evaṃ gīvūpago, ninnaṭṭhānaṃ gacchatīti ninnagā-nadī, turaṃ",
  "anya-e0201n0:6129_4": "sīghaṃ gacchatīti turaṅgo, majjhe bindāgamo.",
  "anya-e0201n0:6130": "Bhujena kuṭilena gacchatīti bhujago, urena gacchatīti urago, khena ākāsena gacchatīti khago, vehāse gacchatīti vihago, mahāvuttinā vehāsassa vihādeso.",
  "anya-e0201n0:6131_0": "“Go gacchati, gāvo gacchantī”tiādīsu pana “gocaro, godhano, gottaṃ, gotrabhū”tiādīsu",
  "anya-e0201n0:6131_1": "ca kvimhi antabyañjanalope kvilope ca kate mahāvuttinā upantassa ottaṃ katvā goiti",
  "anya-e0201n0:6131_2": "pakatirūpaṃ veditabbaṃ, balaṃ gaṇīyati etthāti balaggaṃ, bhattaṃ gaṇhanti etthāti",
  "anya-e0201n0:6131_3": "bhattaggaṃ. Evaṃ salākaggaṃ, uposathaggaṃ.",
  "anya-e0201n0:6132_0": "Kammena jāyatīti kammajo. Evaṃ cittajo, utujo, attani jātoti atrajo, pubbe jāto pubbajo,",
  "anya-e0201n0:6132_1": "pacchā jāto anujo, saha jāyatīti sahajo, thale jāyatīti thalajaṃ. Evaṃ dakajaṃ, vārijaṃ,",
  "anya-e0201n0:6132_2": "ambujaṃ. Aṇḍe jāyatīti aṇḍajo, dvikkhattuṃ jāyatīti dvijo, saha bhāsanti etthāti",
  "anya-e0201n0:6132_3": "sabhā, kuñje ramatīti kuñjaro iccādi.",
  "anya-e0201n0:6133": "809. Kvimhi gho paripaccāsamohi ka. 538; rū. 595; nī. 1123; ‘…pacca…’ (bahūsu).",
  "anya-e0201n0:6134": "Pari ca pati ca ā ca sañca o ca etehi parassa hanassa gho hoti kvimhi.",
  "anya-e0201n0:6135_0": "Parihaññatīti paligho, rassa lattaṃ. Patihanatīti paṭigho, tassa ṭattaṃ. Bhuso hanati",
  "anya-e0201n0:6135_1": "bādhatīti aghaṃ-dukkhaṃ pāpañca, visesena bhuso hanatīti byaggho, diṭṭhi, sīlasāmaññena",
  "anya-e0201n0:6135_2": "saṃhatoti saṅgho-samūho, devasaṅgho, brahmasaṅgho, migasaṅgho, ohanati adhobhāgaṃ",
  "anya-e0201n0:6135_3": "katvā māretīti ogho, kilesogho, saṃsārogho, udakogho.",
  "anya-e0201n0:6136": "Suttavibhattiyā aññatopi gho hoti, mātaraṃ hanatīti mātugho. Evaṃ pitugho iccādi.",
  "anya-e0201n0:6137": "810. Ṇvādayo ka. 650; rū. 651; nī. 1288.",
  "anya-e0201n0:6138": "Kriyatthā bhāvakārakesu ṇuādayo honti, upari vuccamāno sabbo ṇvādikaṇḍo imassa suttassa niddeso hoti, tasmā idha kiñcimattaṃ vuccate.",
  "anya-e0201n0:6139_0": "Karotīti kāru-sippī, ayati vaḍḍhatīti āyu, ayanti vaḍḍhanti sattā etenāti vā āyu-jīvitaṃ,",
  "anya-e0201n0:6139_1": "sobhāvisesaṃ rahanti jahanti canda, sūriyā etenāti rāhu-asurindo, hitasukhaṃ sādhetīti",
  "anya-e0201n0:6139_2": "sādhu-sappuriso, vāyatīti vāyuvāto iccādi.",
  "anya-e0201n0:6140": "Iti rīrikkhādipaccayarāsi.",
  "anya-e0201n0:6141": "Pakatirūparāsi niṭṭhito.",
  "anya-e0201n0:6142": "Iti niruttidīpaniyā nāma moggallānadīpaniyā",
  "anya-e0201n0:6143": "Tabbādikaṇḍo nāma kitakaṇḍo niṭṭhito."
}