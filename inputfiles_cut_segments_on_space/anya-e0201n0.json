{
  "anya-e0201n0:0": "Namo tassa bhagavato arahato sammāsambuddhassa",
  "anya-e0201n0:1": "Niruttidīpanīpāṭha",
  "anya-e0201n0:2": "Ganthārambha",
  "anya-e0201n0:3": "1.",
  "anya-e0201n0:4": "Caturāsītisahassa, dhammakkhandhāpabhaṅkarā;",
  "anya-e0201n0:5": "Lokamhi yassa jotanti, nantavaṇṇapabhassarā.",
  "anya-e0201n0:6": "2.",
  "anya-e0201n0:7": "Anantavaṇṇaṁ sambuddhaṁ, vande niruttipāraguṁ;",
  "anya-e0201n0:8": "Saddhammañcassa saṅghañca, visuddhavaṇṇabhājanaṁ.",
  "anya-e0201n0:9": "3.",
  "anya-e0201n0:10": "Moggallāno mahāñāṇī, niruttāraññakesarī;",
  "anya-e0201n0:11": "Nadi byākaraṇaṁnādaṁ, sogatāraññabyāpanaṁ.",
  "anya-e0201n0:12": "4.",
  "anya-e0201n0:13": "Tassatthaṁ dīpayissāmi, nānārāsiṁvibhājayaṁ;",
  "anya-e0201n0:14": "Ogāyha saddasatthāni, navaṅgaṁ satthusāsananti.",
  "anya-e0201n0:15": "1. Sandhikaṇḍa",
  "anya-e0201n0:16": "Saññārāsi",
  "anya-e0201n0:17": "Garusaññārāsi",
  "anya-e0201n0:18": "Vaṇṇo, saro, savaṇṇo, dīgho, rasso, byañjano, vaggo, niggahītaṁ.",
  "anya-e0201n0:19": "1.Aādayo titālīsaṁtitālīsa (bahūsu)vaṇṇāka. 2; rū. 2; nī. 1, 2.",
  "anya-e0201n0:20": "Aādayo bindantā tecattālīsakkharā vaṇṇā nāma honti.",
  "anya-e0201n0:21_0": "A, ā, i, ī, u, ū, eta, e, ota, o. Ka, kha, ga, gha, ṅa, ca, cha, ja, jha, ña, ṭa,",
  "anya-e0201n0:21_1": "ṭha, ḍa, ḍha, ṇa, ta, tha, da, dha, na, pa, pha, ba, bha, ma, ya, ra, la,va sa, ha,",
  "anya-e0201n0:21_2": "ḷa, aṁ. Atthaṁ vaṇṇenti pakāsentīti vaṇṇā, akkharāti ca vuccanti, nāmapaññattirūpattā",
  "anya-e0201n0:21_3": "nakkharanti khayavayaṁ na gacchantīti akkharā. “Nāmagottaṁ na jīratī”ti saṁ. ni. 1.76 hi vuttaṁ.",
  "anya-e0201n0:22": "2.Dasādo sarāka. 3; rū. 3; nī. 3.",
  "anya-e0201n0:23": "Tesu vaṇṇesu ādimhi dasa vaṇṇā sarā nāma honti. Sayameva laddhasarūpā hutvā rājanti virocantīti sarā.",
  "anya-e0201n0:24": "3.Dve dve savaṇṇā.",
  "anya-e0201n0:25": "Tesu saresu dve dvesarā savaṇṇā nāma honti.",
  "anya-e0201n0:26": "A, ā avaṇṇo, i, ī ivaṇṇo, u, ū uvaṇṇo, eta, e etavaṇṇo, ota, o otavaṇṇo. Samāno vaṇṇo suti etesanti savaṇṇā, sarūpāti ca vuccanti, samānaṁ rūpaṁ suti etesanti sarūpā.",
  "anya-e0201n0:27": "4.Pubbo rassoka. 4; rū. 4; nī. 4.22.",
  "anya-e0201n0:28": "Dvīsu dvīsu savaṇṇesu yo yo pubbo hoti, so so rasso nāma hoti. Rassena kālena vattabbāti rassā, rassakālo nāma akkhidalānaṁ ummisananimmisanasamakālo.",
  "anya-e0201n0:29": "Tattha eta, ota iti dve ekapadasaṁyoge pare kvaci labbhanti. Eṭṭhi, seṭṭho, oṭṭho, sotthi.",
  "anya-e0201n0:30": "Ekapadasaṁyogeti kiṁ? Padantarasaṁyoge pare rassā mā hontūti. Maṁ ce tvaṁ nikhaṇaṁ vane, jā. 2.22.5 putto tyāhaṁ mahārāja jā. 1.1.7.",
  "anya-e0201n0:31": "Kvacīti kiṁ? Ekapadasaṁyogepi vaggantesu vā ya, ra, la, vesu vā paresu rassā mā hontūti. Enti, senti, eyya, bhāseyya, meṇḍo, soṇḍo.",
  "anya-e0201n0:32": "5.Paro dīghoka. 5; rū. 5; nī. 5.",
  "anya-e0201n0:33": "Dvīsu dvīsu savaṇṇesu yo yo paro hoti, so so dīgho nāma hoti. Dīghena kālena vattabbāti dīghā, dīghakālo nāma rassehi diguṇakālo.",
  "anya-e0201n0:34": "6.Kādayo byañjanāka. 6; rū. 8; nī. 6.",
  "anya-e0201n0:35": "Tesu vaṇṇesu kādayo bindantā vaṇṇā byañjanā nāma honti. Atthaṁ byañjayantīti byañjanā. Te pana suddhā addhamattikā, rassayuttā diyaddhamattikā, dīghayuttā tiyaddhamattikā.",
  "anya-e0201n0:36": "7.Pañcapañcakā vaggāka. 7; rū 9; nī. 7.",
  "anya-e0201n0:37": "Tesu byañjanesu kādi-mantā pañcabyañjanapañcakā vaggā nāma honti.",
  "anya-e0201n0:38": "Kādi pañcako kavaggo, cādi ca vaggo, ṭādi ṭavaggo, tādi tavaggo, pādi pavaggo. Sesā avaggāti siddhaṁ. Vaṇṇuddese ekaṭṭhānikānaṁ byañjanānaṁ vagge samūhe niyuttāti vaggā.",
  "anya-e0201n0:39": "8.Bindu niggahītaṁka. 8; rū. 10; nī. 8.",
  "anya-e0201n0:40": "Ante bindumatto vaṇṇo niggahītaṁ nāma. Niggayha gayhati uccāriyatīti niggahītaṁ.",
  "anya-e0201n0:41": "Garusaññārāsi niṭṭhito.",
  "anya-e0201n0:42": "Byañjanavuttirāsi",
  "anya-e0201n0:43": "Ṭhānaṁ, karaṇaṁ, payatanaṁ rū. 2 (piṭṭhe); nī 6 (piṭṭhe); 23 (suttaṅke).",
  "anya-e0201n0:44_0": "Cha ṭhānāni – kaṇṭhaṭṭhānaṁ, tāluṭṭhānaṁ, muddhaṭṭhānaṁ, dantaṭṭhānaṁ, oṭṭhaṭṭhānaṁ,",
  "anya-e0201n0:44_1": "nāsikaṭṭhānaṁ. Tesu byattaṁ vadantena yattha “akkha”nti vuccati, taṁ kaṇṭhaṭṭhānaṁ.",
  "anya-e0201n0:44_2": "Yattha “iccha”nti, taṁ tāluṭṭhānaṁ. Yattha “raṭṭha”nti, taṁ muddhaṭṭhānaṁ. Yattha",
  "anya-e0201n0:44_3": "“sattha”nti, taṁ dantaṭṭhānaṁ. Yattha “puppha”nti vuccati, taṁ oṭṭhaṭṭhānaṁ. Nāsapadeso nāsikaṭṭhānaṁ.",
  "anya-e0201n0:45": "Katthaci pana uraṭṭhānaṁ, siraṭṭhānaṁ, jivhāmūlaṭṭhānantipi āgataṁ. Tattha siraṭṭhānaṁ nāma muddhaṭṭhānameva. Jivhāmūlaṭṭhānaṁ pana sabbavaṇṇānaṁ sādhāraṇanti vadanti.",
  "anya-e0201n0:46": "Karaṇaṁ catubbidhaṁ – jivhāmūlaṁ, jivhopaggaṁ, jivhaggaṁ, sakaṭṭhānanti.",
  "anya-e0201n0:47": "Payatanaṁ catubbidhaṁ – saṁvuṭaṁ, vivaṭaṁ, phuṭṭhaṁ, īsaṁphuṭṭhanti. Tattha karaṇānaṁ sakasakaṭṭhānehi saddhiṁ saṁvaraṇādiko visesākāro saṁvuṭādi nāma.",
  "anya-e0201n0:48_0": "Tattha kaṇṭhapadesānaṁ aññamaññaṁ saṅghaṭṭanena uppannā avaṇṇa, kavagga, hakārā kaṇṭhajā",
  "anya-e0201n0:48_1": "nāma. Tālumhi jivhāmajjhasaṅghaṭṭanena uppannā ivaṇṇa, cavagga, yakārā tālujā nāma.",
  "anya-e0201n0:48_2": "Mukhabbhantaramuddhamhi jivhopaggasaṅghaṭṭanena uppannā ṭavagga, ra, ḷakārā muddhajā",
  "anya-e0201n0:48_3": "nāma. Upari dantapantiyaṁ jivhaggasaṅghaṭṭanena uppannā tavagga, la, sakārā dantajā",
  "anya-e0201n0:48_4": "nāma. Oṭṭhadvayasaṅghaṭṭanena uppannā uvaṇṇa, pavaggā oṭṭhajā nāma. Niggahītaṁ nāsikajaṁ",
  "anya-e0201n0:48_5": "nāma. Pañcavaggantā pana nāsikaṭṭhānepi sakaṭṭhānepi jāyanti. Ekāro kaṇṭhatālujo.",
  "anya-e0201n0:48_6": "Okāro kaṇṭhoṭṭhajo. Vakāro dantoṭṭhajo. Apica ivaṇṇuvaṇṇā kaṇṭhepi jāyantiyeva. Yadā",
  "anya-e0201n0:48_7": "hakāro vaggantehi vā ya, ra, la, vehi vā yutto hoti, tadā urajoti vadanti. Pañho,",
  "anya-e0201n0:48_8": "tuṇhi, nhāto, vimhito, gayhate, vulhate, avhānaṁ.",
  "anya-e0201n0:49_0": "Kaṇṭhaṁ saṁvaritvā uccārito akāro saṁvuṭo nāma. Sakasakaṭṭhāna, karaṇāni vivaritvā",
  "anya-e0201n0:49_1": "uccāritā sesasarā ca sa, hakārā ca vivaṭā nāma. Tāniyeva gāḷhaṁ phusāpetvā uccāritā",
  "anya-e0201n0:49_2": "pañcavaggā phuṭṭhā nāma. Thokaṁ phusāpetvā uccāritā ya, ra, la, vā īsaṁphuṭṭhā nāma.",
  "anya-e0201n0:49_3": "Tattha oṭṭhajesu tāva pavaggaṁ vadantānaṁ oṭṭhadvayassa gāḷhaṁ phusanaṁ icchitabbaṁ.",
  "anya-e0201n0:49_4": "Kasmā? Phuṭṭhapayatanikattā pavaggassa. Uvaṇṇaṁ vadantānaṁ pana oṭṭhadvayassa vivaraṇaṁ",
  "anya-e0201n0:49_5": "icchitabbaṁ. Kasmā? Vivaṭapayatanikattā uvaṇṇassa. Esa nayo sesesu sabbesūti.",
  "anya-e0201n0:50_0": "Cūḷaniruttiyaṁ pana sabbe rassasarā saṁvuṭā nāma, sabbedīghasarā vivaṭā nāmāti vuttaṁ.",
  "anya-e0201n0:50_1": "Tathā saddasāratthajāliniyaṁ, katthaci sakkaṭaganthe ca. Idaṁ yuttataraṁ. Aññaṭṭhānikabyañjanehi",
  "anya-e0201n0:50_2": "yuttā sarā attano ṭhāna, karaṇāni jahantāpi payatanaṁ na jahanti. Tasmā nānāvaṇṇānaṁ",
  "anya-e0201n0:50_3": "saṁsagge payatanānaṁ saṁsaggabhedopi veditabboti. Tattha “suṇātu me”ti vadanto yadi",
  "anya-e0201n0:50_4": "ṇā-kāraṁ jivhaggena dantaṭṭhāne katvā vadeyya, dantajo nā-kāro eva bhaveyya. Tu-kārañca",
  "anya-e0201n0:50_5": "jivhopaggena muddhaṭṭhāne katvā vadeyya, muddhajo ṭu-kāro eva bhaveyya. Evañca sati",
  "anya-e0201n0:50_6": "akkharavipatti nāma siyā. Esa nayo sesesu muddhajadantajesu. Tasmā kammavācaṁ sāventehi",
  "anya-e0201n0:50_7": "nāma ṭhāna, karaṇa, payatanesu suṭṭhu kusalehi bhavitabbanti.",
  "anya-e0201n0:51": "Sithilañca, dhanitañca, dīghaṁ, rassaṁ, garuṁ, lahuṁ;",
  "anya-e0201n0:52": "Niggahītaṁ, vimuttañca, sambandhañca, vavatthitaṁ nī. 9, 10, 11, 12, 13, 14, 15, 16-19, 20, 21 suttesu passitabbaṁ.",
  "anya-e0201n0:53_0": "Mudunā vacīpayogena vattabbā vaggapaṭhama, tatiya, pañcamā sithilā nāma. Thaddhena",
  "anya-e0201n0:53_1": "vacīpayogena vattabbā vaggadutiya, catutthā dhanitā nāma. Dīgha, rassā pubbe vuttā.",
  "anya-e0201n0:53_2": "Dīghā ceva saṁyogapubbā ca niggahītantā ca garukā nāma. Sesā lahukā nāma. Yathā saddasahito",
  "anya-e0201n0:53_3": "vāto mukhachiddena bahi anikkhamma nāsasotābhimukho hoti, tathā mukhaṁ avivaṭaṁ katvā",
  "anya-e0201n0:53_4": "vattabbaṁ byañjanaṁ niggahītaṁ nāma. Tena yuttāni sabbabyañjanāni niggahītantāni",
  "anya-e0201n0:53_5": "nāma. Sesā vimuttā nāma. Padasandhivasena vattabbaṁ sambandhaṁ nāma. Padacchedaṁ",
  "anya-e0201n0:53_6": "katvā vattabbaṁ vavatthitaṁ nāma.",
  "anya-e0201n0:54": "Byañjanavuttirāsi niṭṭhito.",
  "anya-e0201n0:55": "Lahusaññārāsi",
  "anya-e0201n0:56": "Jho, lo, po, gho, go.",
  "anya-e0201n0:57": "9.Yuvaṇṇāiyuvaṇṇā (bahūsu)jhalā nāmassanteka. 58; rū. 29; nī. 205.",
  "anya-e0201n0:58": "Anitthiliṅgassa nāmassa ante ivaṇṇuvaṇṇā kamena jhalasaññā honti.",
  "anya-e0201n0:59": "10.Pitthiyaṁka. 59; rū. 182; nī. 206.",
  "anya-e0201n0:60": "Itthiliṅge nāmassante ivaṇṇuvaṇṇā pasaññā honti.",
  "anya-e0201n0:61": "11.Ghāka. 60; rū. 177; nī. 207.",
  "anya-e0201n0:62": "Gho",
  "anya-e0201n0:63": ", Ā iti dvipadaṁ. Itthiliṅge ākāro ghasañño hoti.",
  "anya-e0201n0:64": "12.Go syālapaneka. 57; rū. 71; nī. 214.",
  "anya-e0201n0:65": "Ālapane si gasañño hoti.",
  "anya-e0201n0:66": "Lahusaññārāsi niṭṭhito.",
  "anya-e0201n0:67": "Saṅketarāsi",
  "anya-e0201n0:68": "13.Vidhi visesanaṁ yaṁ tassacaṁ. 1.1.6; pā. 1.1.72; vidhibbisesanantassa (bahūsu).",
  "anya-e0201n0:69": "Sutte yaṁ visesanaṁ dissati, tassa vidhi ñātabbo.",
  "anya-e0201n0:70": "‘Ato yonaṁ ṭāṭe’. Narā, nare. Yonanti visesanaṁ. Ṭāṭeti vidhi.",
  "anya-e0201n0:71": "14.Sattamiyaṁ pubbassarū. 8 (piṭṭhe); caṁ. 1.1.7; pā. 1.1.66.",
  "anya-e0201n0:72": "Sattamīniddese pubbavaṇṇasseva vidhi ñātabbo.",
  "anya-e0201n0:73": "‘Saro lopo sare’. Lokaggo apa. thera 1.12.57.",
  "anya-e0201n0:74": "15.Pañcamiyaṁ parassacaṁ. 1.1.8; pā. 1.1.67.",
  "anya-e0201n0:75": "Pañcamīniddese parasseva vidhi ñātabbo.",
  "anya-e0201n0:76": "‘Ato yonaṁ ṭāṭe’. Narā, nare.",
  "anya-e0201n0:77": "16.Ādissacaṁ. 1.1.9; pā. 1.1.54.",
  "anya-e0201n0:78": "Parassa sissamāno dissamāno (mū) vidhi ādivaṇṇassa ñātabbo.",
  "anya-e0201n0:79": "‘Ra saṅkhyāto vā’. Terasa.",
  "anya-e0201n0:80": "17.Chaṭṭhiyantassacaṁ. 1.1.10; pā. 1.1.52.",
  "anya-e0201n0:81": "Chaṭṭhīniddese tadantassa vidhi ñātabbo.",
  "anya-e0201n0:82": "‘Rājassi nāmhi’. Rājinā.",
  "anya-e0201n0:83": "18.Ṅānubandhocaṁ. 1.1.11; pā. 1.1.53.",
  "anya-e0201n0:84": "Ṅānubandho ādeso chaṭṭhīniddiṭṭhassa antassa ñātabbo.",
  "anya-e0201n0:85": "‘Gossāvaṅa’. Gavassaṁ.",
  "anya-e0201n0:86": "19.Ṭānubandhonekavaṇṇo sabbassacaṁ. 1.1.12; pā. 1.1.55; ṭānubandhānekavaṇṇā sabbassa (bahūsu).",
  "anya-e0201n0:87": "Yo ca ṭānubandho ādeso, yo ca anekavaṇṇo ādeso, tadubhayaṁ chaṭṭhīniddiṭṭhassa sabbasseva vaṇṇasamudāyassa ñātabbaṁ.",
  "anya-e0201n0:88": "Ṭānubandhe tāva –",
  "anya-e0201n0:89": "‘Imassānitthiyaṁ ṭe’. Esu.",
  "anya-e0201n0:90": "Anekavaṇṇe –",
  "anya-e0201n0:91": "‘Animi nāmhi’. Anena, iminā.",
  "anya-e0201n0:92": "20.Ñakānubandhā ādyantācaṁ. 1.1.13; pā. 1.1.46.",
  "anya-e0201n0:93": "Ñānubandho āgamo ca kānubandho āgamo ca kamena chaṭṭhīniddiṭṭhassa ādimhi ca ante ca ñātabbo.",
  "anya-e0201n0:94": "Ñānubandhe –",
  "anya-e0201n0:95": "‘Brūto tissiña’. Braviti.",
  "anya-e0201n0:96": "Kānubandhe –",
  "anya-e0201n0:97": "‘Bhūssa vuka’. Babhuva.",
  "anya-e0201n0:98": "21.Mānubandho sarānamantā parocaṁ. 1.1.14; pā. 1.1.47.",
  "anya-e0201n0:99": "Mānubandho āgamo sarānaṁ antasaramhā paro hoti.",
  "anya-e0201n0:100": "‘Najjāyo svāma’. Najjāyo sandanti. ‘Maṁ vā rudhādīnaṁ’. Rundhati. ‘Jara sadānamīma vā’. Jīrati, sīdati.",
  "anya-e0201n0:101_0": "Imasmiṁ byākaraṇe anekasaratā nāma nadī, purisa iccādīsu liṅgapadesu eva atthi, gamu,",
  "anya-e0201n0:101_1": "pacaiccādīsu dhātupadesu natthi. Sabbadhātuyo byañjanantā eva honti, dhātvantalopakiccaṁ",
  "anya-e0201n0:101_2": "natthi. Tasmā najjāyoti ettha ī-kāro antasaro nāma. Tato ‘najjāyo svāma’ iti suttena",
  "anya-e0201n0:101_3": "ā-kārāgamo. Rundhatīti ettha pana u-kāro antasaro nāma, tato “maṁ vā rudhādīna”nti",
  "anya-e0201n0:101_4": "suttena bindāgamo. Evaṁ jīrati, sīdati iccādīsu. Mrammapotthakesu pana “mānubandho",
  "anya-e0201n0:101_5": "padānamantā paro”ti pāṭho, so sīhaḷapotthakehi na sameti.",
  "anya-e0201n0:102": "22.Vippaṭisedhecaṁ. 1.1.16; pā. 1.4.2.",
  "anya-e0201n0:103": "Samānavisayānaṁ dvinnaṁ vidhīnaṁ aññamaññapaṭisedharahite ṭhāne yebhuyyena paro vidhi okāsaṁ labhati.",
  "anya-e0201n0:104": "Cattārome bhikkhave dhammā aṅguttaranikāye -ettha cattārimeti pubbalope sampatte paralopo okāsaṁ labhati.",
  "anya-e0201n0:105": "23.Saṅketo nāvayavonubandhocaṁ. 1.1.5.",
  "anya-e0201n0:106": "Yo vaṇṇo payogassa avayavo na hoti, suttesu saṅketamatto hoti, so anubandho nāma.",
  "anya-e0201n0:107": "‘Gossāva’. Gavassaṁ-etena padarūpavidhāne anubandho upayogaṁ na gacchatīti ñāpeti.",
  "anya-e0201n0:108": "24.Vaṇṇaparena savaṇṇopi.",
  "anya-e0201n0:109": "Vaṇṇasaddo paro etasmāti vaṇṇaparo, vaṇṇaparena rassasarena savaṇṇopi gayhati sayañca, avaṇṇoti vutte ā-kāropi gayhati a-kāro cāti vuttaṁ hoti. Evaṁ ivaṇṇuvaṇṇesu.",
  "anya-e0201n0:110": "25.Ntuvantumantāvantutavantusambandhīntu vantumantvāvantutavantu sambandhī (bahūsu).",
  "anya-e0201n0:111": "Ntuiti vutte vantu, mantu, āvantu, tavantūnaṁ sambandhībhūto ntukāro gayhati.",
  "anya-e0201n0:112": "‘Ntantūnaṁ nto yomhi paṭhame’. Guṇavanto, satimanto, yāvanto, bhuttavanto.",
  "anya-e0201n0:113": "Saṅketarāsi niṭṭhito.",
  "anya-e0201n0:114": "Sandhividhāna",
  "anya-e0201n0:115": "Atha sandhividhānaṁ dīpiyate.",
  "anya-e0201n0:116": "Lopo, dīgho, rasso, vuddhi, ādeso, āgamo, dvibhāvo, vipallāso.",
  "anya-e0201n0:117": "Loparāsi",
  "anya-e0201n0:118": "26.Saro lopo sareka. 12; rū. 13; nī. 30.",
  "anya-e0201n0:119": "Luppatīti lopo. Sare pare sarūpo vā asarūpo vā pubbo saro lopo hoti.",
  "anya-e0201n0:120": "Sarūpe tāva –",
  "anya-e0201n0:121": "Avaṇṇe-lokaggo apa. thera 1.12.57, bhavāsavo, dha. sa. 1102 avijjāsavo dha. sa. 1102, avijjānusayo vibha. 949.",
  "anya-e0201n0:122": "Ivaṇṇe-munindo, munīrito, varavādīrito, itthindriyaṁ vibha. 219.",
  "anya-e0201n0:123": "Uvaṇṇe-bahūpakāro jā. 1.22.588, bahukā ūmi bahūmi, sarabhuyā ūmi sarabhūmi, sarabhuyā udakaṁ sarabhūdakaṁ.",
  "anya-e0201n0:124": "Asarūpe –",
  "anya-e0201n0:125_0": "Sotindriyaṁ vibha. 219, kāmupādānaṁ, bhavesanā dī. ni. 3.305, bhavogho dha. sa. 1156,",
  "anya-e0201n0:125_1": "so tuṇhassa pārā. 381, diṭṭhānusayo vibha. 949, diṭṭhupādānaṁ, diṭṭhekaṭṭhaṁ, diṭṭhogho",
  "anya-e0201n0:125_2": "dha. sa. 1156, mudindriyaṁ mahāva. 9, puttā matthi dha. pa. 62, urassa dukkho pāci.",
  "anya-e0201n0:125_3": "402, asantettha na dissanti dha. pa. 304 iccādi.",
  "anya-e0201n0:126": "Iti pubbaloparāsi.",
  "anya-e0201n0:127": "27.Paro kvacika. 13; rū. 15; nī. 31.",
  "anya-e0201n0:128": "Pubbasaramhā sarūpo vā asarūpo vā paro saro kvaci lopo hoti.",
  "anya-e0201n0:129": "Sarūpe tāva –",
  "anya-e0201n0:130_0": "Taṁ kadāssu bhavissati jā. 2.22.144 ādayo; taṁ kudassu, kudāssu nāma dummedho, dukkhassantaṁ",
  "anya-e0201n0:130_1": "karissati dha. pa. 376, yadāssa sīlaṁ paññañca jā. 2.22.1474, tadāssu kaṇhaṁ yuñjanti",
  "anya-e0201n0:130_2": "jā. 1.1.29 -kaṇhanti mahākaṇhagoṇaṁ, taṇhāssa vippahīnā, māssu kujjha rathesabha,",
  "anya-e0201n0:130_3": "satthahārakaṁ vāssa pariyeseyya pārā. 167, 171, āgatāttha tumhe, sotukāmāttha tumhe,",
  "anya-e0201n0:130_4": "māyyo evarūpamakāsi, papaṁ avinduṁ jā. 1.1.2 -pavaḍḍhaṁ āpaṁ labhiṁsūtyattho, nālaṁ",
  "anya-e0201n0:130_5": "kabaḷaṁ padātave jā. 1.1.27 -pa+ādātaveti chedo, gaṇhituntattho, ruppatīti rūpaṁ,",
  "anya-e0201n0:130_6": "bujjhatīti buddho-dīgho, aggīva tappati, itthīva gacchati, nadīva sandati, mātupaṭṭhānaṁ,",
  "anya-e0201n0:130_7": "pitupaṭṭhānaṁ, yete dhammā ādikalyāṇā cūḷava. 399 iccādi.",
  "anya-e0201n0:131": "Asarūpe –",
  "anya-e0201n0:132_0": "Itissa pāci. 465, itipi pārā. 1, assamaṇīsi pārā. 135, akataññūsi dha. pa. 383, vandehaṁ,",
  "anya-e0201n0:132_1": "sohaṁ, yassadāni mahāva. 242, chāyāva anapāyinī dha. pa. 2, mādisesu kathāva kā,",
  "anya-e0201n0:132_2": "kinnumāva samaṇiyo madhuvā maññati bālo dha. pa. 69, cakkhundriyaṁ vibha. 219, dveme",
  "anya-e0201n0:132_3": "bhikkhave dhammā a. ni. 2.3, tayome bhikkhave dhammā a. ni. 3.17 iccādi.",
  "anya-e0201n0:133": "Kvacīti kiṁ? Katamā cānanda aniccasaññā a. ni. 10.60.",
  "anya-e0201n0:134": "Iti paraloparāsi.",
  "anya-e0201n0:135": "28.Na dve vā.",
  "anya-e0201n0:136": "Dve pubbaparasarā kvaci lopā na honti vā.",
  "anya-e0201n0:137": "Appamādo amataṁ padaṁ dha. pa. 21, ko imaṁ pathaviṁvicessati dha. pa. 44.",
  "anya-e0201n0:138": "Kvacitveva? Sotindriyaṁ vibha. 219, cakkhundriyaṁ vibha. 219,",
  "anya-e0201n0:139": "Vāti kiṁ ? Komaṁ vasaliṁ parāmasissati.",
  "anya-e0201n0:140_0": "Ito paṭṭhāya yāvasandhikaṇḍāvasānā yuttaṭṭhānesu sabbattha kvacisaddo, vāsaddo ca",
  "anya-e0201n0:140_1": "vattante. Tattha kvacisaddo nānāpayogaṁ dasseti. Vāsaddo ekapayogassa nānārūpaṁ dasseti. Lopanisedho.",
  "anya-e0201n0:141": "29.Parasarassa.",
  "anya-e0201n0:142": "Niggahītamhā parasarassa kvaci lopo hoti vā.",
  "anya-e0201n0:143_0": "Tvaṁsi pe. va. 47; jā. 2.22.764, candaṁva vimalaṁ suddhaṁ dha. pa. 413; su. ni. 642,",
  "anya-e0201n0:143_1": "cakkaṁva vahato padaṁ dha. pa. 1, halaṁdāni pakāsituṁ mahāva. 8, kinti vadeyyaṁ,",
  "anya-e0201n0:143_2": "cīvaranti, pattanti, bhikkhunti.",
  "anya-e0201n0:144": "Iti saraloparāsi.",
  "anya-e0201n0:145": "30.Saṁyogādi lopo.",
  "anya-e0201n0:146": "Saṁyogassa ādibhūto byañjano kvaci lopo hoti vā.",
  "anya-e0201n0:147_0": "Pupphaṁsā uppajjati pārā. 36 – idha pubbasuttena saralopo, evaṁsa te āsavā pahīnā",
  "anya-e0201n0:147_1": "honti ma. ni. 1.24, sace bhutto bhaveyyāhaṁ, sājīvo garahito mama mi. pa. 6.1.5 -",
  "anya-e0201n0:147_2": "assa+ājīvoti chedo, bhaveyyāti attho.",
  "anya-e0201n0:148_0": "Tīsu byañjanesu sarūpānaṁ dvinnaṁ ādibyañjanassa lopo – agyāgāraṁ pāci. 326, agyāhito,",
  "anya-e0201n0:148_1": "vutyassa, vityānubhūyate, ekasataṁ khatyā jā. 2.22.594, ratyo, ratyā, ratyaṁ, sakvāhaṁ",
  "anya-e0201n0:148_2": "mārisa devānamindo saṁ. ni. 1.268, iccādi.",
  "anya-e0201n0:149": "Sarūpānanti kiṁ? Titthyā puthuso vadanti su. ni. 897, catutthyantaṁ, chaṭṭhuntaṁ, cakkhvābādhaṁ, vatthvettha.",
  "anya-e0201n0:150": "Iti byañjanaloparāsi.",
  "anya-e0201n0:151": "31.Lopo.",
  "anya-e0201n0:152": "Niggahītassa kvaci lopo hoti vā.",
  "anya-e0201n0:153": "Sare pare tāva –",
  "anya-e0201n0:154_0": "Evāhaṁ cintayitvāna bu. vaṁ. 2.27, pupphadānaṁ adāsahaṁ-adāsiṁ+ahanti chedo, bindulopo,",
  "anya-e0201n0:154_1": "puna pubbasaralopo, tuyhatthāya mahāmuni, tuyhevetaṁ dukkaṭaṁ dī. ni. 2.178, tāsāhaṁ",
  "anya-e0201n0:154_2": "santike pāci. 709, tesāhaṁ evaṁ vadāmi, pañcannetaṁ dhammānaṁ adhivacanaṁ, channetaṁ",
  "anya-e0201n0:154_3": "dhammānaṁ adhivacanaṁ, samaṇa tveva pucchāmi jā. 2.22.253 samaṇa teva, brāhmaṇa tveva",
  "anya-e0201n0:154_4": "pucchāmi jā. 2.22.258 brāhmaṇa teva -tvaṁ+evāti chedo, vidūnaggamiti.",
  "anya-e0201n0:155": "Byañjane pare –",
  "anya-e0201n0:156": "Taṁ tuyhamūle paṭidesemi.",
  "anya-e0201n0:157": "Gāthāyaṁ –",
  "anya-e0201n0:158": "Ariyasaccānadassanaṁ khu. pā. 5.11, etaṁ buddhāna sāsanaṁ dha. pa. 183, khandhānañca paṭipāṭi, dhātuāyatanāna ca dha. sa. aṭṭha. nidānakathā.",
  "anya-e0201n0:159": "Māgame pare –",
  "anya-e0201n0:160_0": "Garuḷo uragāmiva jā. 1.4.124 supaṇṇo, dhammo arahatāmiva dī. ni. 2.348, āloko passatāmiva",
  "anya-e0201n0:160_1": "su. ni. 769, bako kakkaṭakāmiva jā. 1.1.38, nabhaṁ tārakitāmiva jā. 2.22.1989 tārācitāmiva,",
  "anya-e0201n0:160_2": "padumaṁ hatthagatāmiva jā. 2.22.2336 -etesu māgame bindulopo, byañjane pubbasaradīgho ca.",
  "anya-e0201n0:161": "Tathā saṁupasaggassa bindulope antasaradīgho –",
  "anya-e0201n0:162": "Sārāgo, sāratto, avisāhāro, sārambho, sāraddho, sāketaṁ nagaraṁ, sādhāraṇaṁ, saṁ assa atthīti sāmī.",
  "anya-e0201n0:163": "Samāse tumantamhi niccaṁ –",
  "anya-e0201n0:164": "Kattukāmo, gantukāmo iccādi.",
  "anya-e0201n0:165": "Iti binduloparāsi.",
  "anya-e0201n0:166": "32.Syādilopo pubbassekassa.",
  "anya-e0201n0:167": "Vicchāyaṁ ekassa vibhatyantassa padassa dvitte kate pubbapadassa syādilopo hoti.",
  "anya-e0201n0:168": "Ekekaṁ, ekekāni, ekekena, ekekassa iccādi.",
  "anya-e0201n0:169": "Māgame –",
  "anya-e0201n0:170": "Ekamekaṁ, ekamekāni iccādi.",
  "anya-e0201n0:171": "Iti syādiloparāsi.",
  "anya-e0201n0:172": "Appavidhānamuccate.",
  "anya-e0201n0:173": "33.Tadaminādīnicaṁ. 5.2.1.27; pā. 6.3.109; mu. 2.34; kā. 2.27.",
  "anya-e0201n0:174": "Mahāvuttisuttamidaṁ, tadaminādīni padarūpāni iminā nipātanena sijjhantīti attho.",
  "anya-e0201n0:175": "Saralopo byañjane –",
  "anya-e0201n0:176_0": "Lābu=alābu, pidhānaṁ=apidhānaṁ, dvāraṁ pidahitvā=apidahitvā, gini=aggini, ratnaṁ=ratanaṁ,",
  "anya-e0201n0:176_1": "nhānaṁ=nahānaṁ, asnāti=asanāti, hanti=hanati, hanti kuddho puthujjano a. ni. 7.64,",
  "anya-e0201n0:176_2": "phalaṁ ve kadaliṁ hanti a. ni. 4.68, sakkāro kāpurisaṁ hanti. Katthaci bahuvacanampi",
  "anya-e0201n0:176_3": "dissati. Vikkosamānā tibbāhi, hanti nesaṁ varaṁ varaṁ jā. 2.22.2370.",
  "anya-e0201n0:177": "Ivaṇṇalope –",
  "anya-e0201n0:178_0": "Ārāmarukkhacetyāni=cetiyāni dha. pa. 188, athatthekasataṁ khatyā jā. 2.22.594 =khattiyā,",
  "anya-e0201n0:178_1": "tithyā puthuso vadanti su. ni. 897. Tithyā puthuso niviṭṭhā su. ni. 898 =titthiyā.",
  "anya-e0201n0:178_2": "Viddhasto=viddhaṁsito, utrasto=utrāsito, sneho=sineho, klesavatthūni=kilesavatthūni,",
  "anya-e0201n0:178_3": "kriyā=kiriyā, plavanti=pilavanti.",
  "anya-e0201n0:179": "Uvaṇṇalope –",
  "anya-e0201n0:180": "Paddhāni=padumāni, usmā=usumā iccādi.",
  "anya-e0201n0:181": "Saṁyogādibyañjanalopo ca –",
  "anya-e0201n0:182_0": "Puttānañhi vadho dukho, mātigho labhate dukhaṁ, appassādā kāmā dukhā, natthi kāmaparaṁ",
  "anya-e0201n0:182_1": "dukhaṁ jā. 2.19.118, sekho=sekkho, apekhā=apekkhā, upasampadāpekho=upasampadāpekkho mahāva. 70 iccādi.",
  "anya-e0201n0:183": "Sarena saha byañjanalopo –",
  "anya-e0201n0:184_0": "Paṭisaṅkhā yoniso a. ni. 6.58, akkhāti=akkhāyati, gandhaṁ ghāti=ghāyati, abhiññā=abhiññāya,",
  "anya-e0201n0:184_1": "pariññā=pariññāya, adhiṭṭhā=adhiṭṭhāya, patiṭṭhā=patiṭṭhāya, āvīkatā hissa phāsu",
  "anya-e0201n0:184_2": "mahāva. 134, assavanatā dhammassa parihāyanti mahāva. 8, vipāko tadārammaṇatā uppajjati",
  "anya-e0201n0:184_3": "paṭṭhā. 3.1.98, dasāhaparamatā dhāretabbaṁ pārā. 462, nāyaṁ brāhmaṇabhojanatthā,",
  "anya-e0201n0:184_4": "tilodano hehiti jā. 1.8.1, visasenova gārayho, yassatthā rukkharopakā jā. 1.3.54",
  "anya-e0201n0:184_5": "=visasenovāti evaṁnāmako rājā eva, yassatthā dūramāyanti jā. 1.3.28 – yassāti udarassa,",
  "anya-e0201n0:184_6": "pitu atthā candavatī jā. 1.9.66, upādārūpaṁ, anupādā vimutto, saddhāpabbajito, upanidhāpaññatti.",
  "anya-e0201n0:184_7": "Saṁvidhāvahāro, yāti=yāyati, vāti=vāyati, nibbāti=nibbāyati, nibbanti=nibbāyanti,",
  "anya-e0201n0:184_8": "pahāti=pahāyati, sappatisso=sappatissayo, suhado=suhadayo=sabbattha yalopo,",
  "anya-e0201n0:185": "Mukharo=mukhakharo, vācākaraṇo=vākkaraṇo, vācāpatho=byappatho=vāssa byattaṁ, rassattañca, evaṁ byākho=evaṁ viya kho=vissa byattaṁ, dīgho ca yalopo ca.",
  "anya-e0201n0:186": "Lolupo, momuho, kukkuco, susukho, roruvoiccādīsu pana atisayatthadīpanatthaṁ padadvittaṁ katvā pubbapadesu akkharalopo.",
  "anya-e0201n0:187": "Padalopo ādimajjhantesu –",
  "anya-e0201n0:188": "Datto=devadatto, assehi yutto ratho=assaratho, rūpabhavo=rūpaṁ, arūpabhavo=arūpaṁ iccādi.",
  "anya-e0201n0:189": "Loparāsi niṭṭhito.",
  "anya-e0201n0:190": "Dīgha, rassarāsi",
  "anya-e0201n0:191": "Atha dīgha, rassā dīpiyante.",
  "anya-e0201n0:192": "34.Sesā dīghā.",
  "anya-e0201n0:193": "Pakkhittamidaṁ suttaṁ. Luttehi vā ādesakatehi vā vaṇṇehi sesā rassasarā kvaci dīghā honti vā.",
  "anya-e0201n0:194": "Pubbalutte tāva –",
  "anya-e0201n0:195_0": "Tatrāyamādi bhavatiṁ dha. pa. 375, tatrābhiratimiccheyya dha. pa. 88; saṁ. ni. 5.198,",
  "anya-e0201n0:195_1": "buddhānussati, saddhīdha vittaṁ purisassa seṭṭhaṁ su. ni. 183, anāgārehi cūbhayaṁ",
  "anya-e0201n0:195_2": "dha. pa. 404; su. ni. 633, dhammūpasaṁhitā dī. ni. 2.349, tathūpamaṁ dhammavaraṁ",
  "anya-e0201n0:195_3": "adesayi khu. pā. 6.13, tesaṁ vūpasamo sukho dī. ni. 2.221 iccādi.",
  "anya-e0201n0:196": "Paralutte –",
  "anya-e0201n0:197_0": "Ajitāti bhagavā avoca su. ni. 1039, 1041, sumedho sājāto cāti, ruppatīti rūpaṁ saṁ.",
  "anya-e0201n0:197_1": "ni. 3.79, bujjhatīti buddho, sādhūtipatissuṇitvā dha. pa. aṭṭha. 1.4 kāḷayakkhinīvatthu,",
  "anya-e0201n0:197_2": "kiṁsūdha vittaṁ purisassa seṭṭhaṁ su. ni. 184 iccādi.",
  "anya-e0201n0:198": "Bindulutte –",
  "anya-e0201n0:199": "Tāsāhaṁ pāci. 709, tesāhaṁ jā. 2.22.313.",
  "anya-e0201n0:200": "Ādesesu –",
  "anya-e0201n0:201": "Myāyaṁdhammo mahāva. 7, svāhaṁ pe. va. 485, vityānubhūyate iccādi.",
  "anya-e0201n0:202": "Yadipi imāni rūpāni byañjane uparisuttena sijjhanti, luttādesesu pana niccamiva dīghasiddhiñāpanatthaṁ idaṁ suttaṁ pakkhittanti daṭṭhabbaṁ.",
  "anya-e0201n0:203": "35.Byañjane dīgharassāka. 25, 26; nī. 35, 36, 64, 71, 165, 179.",
  "anya-e0201n0:204": "Byañjane pare rassadīghānaṁ kvaci dīgha, rassā honti vā. Tattha dīghavidhi nāma gāthāvasena vā āgamavasena vā vacanasukhavasena vā buddhisukhavasena vā hoti.",
  "anya-e0201n0:205": "Tattha gāthāvasena tāva –",
  "anya-e0201n0:206": "Madhuvāmaññati bālo dha. pa. 69, khantī ca sovacassatā khu. pā. 5.10, evaṁ gāme munī care dha. pa. 49, sakko ujū ca suhujū ca khu. pā. 9.1 iccādi.",
  "anya-e0201n0:207": "Āgame –",
  "anya-e0201n0:208": "Uragāmiva jā. 1.7.30, arahatāmiva dī. ni. 2.348, passatāmiva su. ni. 769 iccādi. Gāthāvasenātipi yujjati.",
  "anya-e0201n0:209": "Vacanasukhañca buddhisukhañca purime sesadīghepi labbhati.",
  "anya-e0201n0:210": "Tattha vacanasukhe –",
  "anya-e0201n0:211_0": "Chārattaṁ mānattaṁ cūḷava. 97, pakaṭṭhaṁ vacanaṁ pāvacanaṁ, pāsādo, pākāro, pāvassi",
  "anya-e0201n0:211_1": "megho, nagaraṁ pāvisi, pāvekkhi, pārisuddhi, pāṭipado, caturāsītisahassāni dha. sa. aṭṭha. 584 iccādi.",
  "anya-e0201n0:212": "Buddhisukhaṁ nāma padacchedañāṇasukhaṁ. Tattha –",
  "anya-e0201n0:213": "Sātthaṁ sabyañjanaṁ pārā. 1, sātthikā dhammadesanā, cakkhumāssa yathā andho iccādi.",
  "anya-e0201n0:214": "Bindulutte pana sārāgo, sāratto iccādīni pubbe uddhaṭāniyeva.",
  "anya-e0201n0:215": "Iti dīgharāsi.",
  "anya-e0201n0:216": "Rassasandhimhi gāthāvasena tāva –",
  "anya-e0201n0:217": "Yiṭṭhaṁvahutaṁva loke dha. pa. 108, bhovādi nāma so hoti dha. pa. 396; su. ni. 625, yathābhāvi guṇena so iccādi.",
  "anya-e0201n0:218": "Āgame ya, ra, dāgamesu pubbarasso –",
  "anya-e0201n0:219_0": "Yathayidaṁ a. ni. 1.1-4, tathayidaṁ, yathariva amhākaṁ bhagavā, tathariva bhikkhusaṅgho,",
  "anya-e0201n0:219_1": "sammadeva samācare saṁ. ni. 1.112, sammadakkhāto mayā satisambojjhaṅgo saṁ. ni. 5.194 iccādi.",
  "anya-e0201n0:220": "Saṁyogarasso nāma bahulaṁ labbhati –",
  "anya-e0201n0:221_0": "Akkamo, parakkamo, akkhāto, aññā, aññindriyaṁ, aññātaṁ bhagavā, aññātaṁ sugata, attharaṇaṁ,",
  "anya-e0201n0:221_1": "apphoṭeti, alliyati, acchindati, assādo, ābhassaro, pabhassaro, sabbaññutaññāṇaṁ,",
  "anya-e0201n0:221_2": "jhānassa lābhimhi vasimhi pārā. 203-204.",
  "anya-e0201n0:222": "Tā, topaccayesupi rasso –",
  "anya-e0201n0:223": "Kataññutā, atthaññutā, dhammaññutā, kaññato, nadito, vadhuto.",
  "anya-e0201n0:224": "Samāse –",
  "anya-e0201n0:225": "Itthipumaṁ, itthiliṅgaṁ, itthibhāvo, sabbaññubuddho iccādi.",
  "anya-e0201n0:226": "Iti rassarāsi.",
  "anya-e0201n0:227": "Dīgha, rassarāsi niṭṭhito.",
  "anya-e0201n0:228": "Vuddhirāsi",
  "anya-e0201n0:229": "Atha vuddhisandhi dīpiyate.",
  "anya-e0201n0:230": "36.Yuvaṇṇānameo luttāka. 14; rū. 16; nī. 34.",
  "anya-e0201n0:231": "Luttā pubbasaramhā vā parasaramhā vā sesānaṁ ivaṇṇuvaṇṇānaṁ kamena e, oādesā honti vā.",
  "anya-e0201n0:232": "Paraivaṇṇe –",
  "anya-e0201n0:233": "Bandhusseva samāgamo, ateva me acchariyaṁ jā. 2.22.1988, vāteritaṁ, jineritaṁ.",
  "anya-e0201n0:234": "Parauvaṇṇe –",
  "anya-e0201n0:235": "Gaṅgodakaṁ, pattaṁ vodakaṁ katvā cūḷava. 376, saṅkhyaṁ su. ni. 754 nopeti vedagū mahāni. 6, udakomiva jātaṁ.",
  "anya-e0201n0:236": "Kriyāpadesu –",
  "anya-e0201n0:237": "Veti, apeti, upeti, apekkhā, upekkhā iccādi.",
  "anya-e0201n0:238": "Pubbaivaṇṇe –",
  "anya-e0201n0:239_0": "Rathesabho, janesabho, munelayo iccādi- tattha rathīnaṁ āsabho jeṭṭhakoti rathesabho,",
  "anya-e0201n0:239_1": "rathīnanti rathavantānaṁ ratharuḷhānaṁ yodhānanti attho. Janīnaṁ āsabho janesabho,",
  "anya-e0201n0:239_2": "janīnanti janavantānaṁ issarānaṁ. Munīnaṁ ālayo vihāro munelayo.",
  "anya-e0201n0:240": "Pubbauvaṇṇe –",
  "anya-e0201n0:241": "Sundarā itthī sotthi, sundaro attho yassāti sotthi, rassattaṁ, maṅgalaṁ.",
  "anya-e0201n0:242": "Vuddhirāsi niṭṭhito.",
  "anya-e0201n0:243": "Ādesasandhi",
  "anya-e0201n0:244": "Athādesasandhi dīpiyate.",
  "anya-e0201n0:245": "37.Yavā sareka. 18, 19, 21, 45; nī. 44, 46, 47, 51, 58.",
  "anya-e0201n0:246": "Sare pare ivaṇṇuvaṇṇānaṁ ya, vādesā honti vā.",
  "anya-e0201n0:247": "Ivaṇṇe –",
  "anya-e0201n0:248_0": "Paṭisanthāravutyassa dha. pa. 376, sabbā vityānubhūyate, kyāhaṁ aparajjhāmi pārā.",
  "anya-e0201n0:248_1": "383 – idha paṭhamaṁ bindhulopo, sutā ca paṇḍitātyattha, sutā ca paṇḍitātyamhā jā.",
  "anya-e0201n0:248_2": "2.21.149, ñāto senāpatītyāhaṁ jā. 2.21.94, iccetaṁ kusalaṁ pārā. 411, iccassa vacanīyaṁ",
  "anya-e0201n0:248_3": "dīghanikāye, paccuttaritvā, paccāharati pārā. 305-307, pacceti, paccayo, acceti,",
  "anya-e0201n0:248_4": "accayo dī. ni. 1.251, accāyaṁ majjhimo khaṇḍo jā. 1.7.33 – atireko ayaṁ majjhimo",
  "anya-e0201n0:248_5": "khaṇḍotyattho, apuccaṇḍatā – aputiaṇḍatātyattho, jaccandho, jaccaghānako, jacceḷako,",
  "anya-e0201n0:248_6": "abbhuggacchati, abbheti, abbhokāso dī. ni. 1.191, ajjhokāso ajjhāgamā iccādi.",
  "anya-e0201n0:249": "Vātveva? Itissa muhuttampi pāci. 465, atisigaṇo, adhīritaṁ.",
  "anya-e0201n0:250_0": "Ettha ca iccetantiādīsu iminā suttena iti, pati, atiputi, jāti, abhi, adhisaddānaṁ",
  "anya-e0201n0:250_1": "ivaṇṇassa yattaṁ, ‘tavagga, varaṇāna’…nti suttena yamhi tavaggassa cattaṁ, ‘vagga,",
  "anya-e0201n0:250_2": "la, sehi te’ti suttena yassa pubbarūpattaṁ, abhi, adhisaddesu pana ‘catutthadutiyesvesa’…nti",
  "anya-e0201n0:250_3": "suttena vaggacatutthānaṁ tatiyattaṁ.",
  "anya-e0201n0:251": "Uvaṇṇe –",
  "anya-e0201n0:252_0": "Cakkhvābādhamāgacchati, pātvākāsi ma. ni. 2.308, vatthvettha vihitaṁ niccaṁ, dvākāro",
  "anya-e0201n0:252_1": "mahāva. 9, madhvāsavo pāci. 328, anvayo, anveti, svākkhāto mahāva. 26, 62, svākāro",
  "anya-e0201n0:252_2": "mahāva. 9, bahvābādho iccādi.",
  "anya-e0201n0:253": "38.Eonaṁka. 17, 18; rū. 19, 20; nī. 43, 44.",
  "anya-e0201n0:254": "Sare pare e, onaṁ ya, vādeso hoti vā.",
  "anya-e0201n0:255_0": "Kyassa byapathayo assu su. ni. 967, kyassu idha gocarā su. ni. 967 -ke+assa puggalassāti",
  "anya-e0201n0:255_1": "attho, byapathayoti vacanapathā, yathā nāmaṁ tathā jhassa-ce+assāti chedo, tyāhaṁ",
  "anya-e0201n0:255_2": "evaṁ vadeyyaṁ ma. ni. 1.30, tyassa pahīnā honti, putto tyāhaṁ mahārāja jā. 1.1.7,",
  "anya-e0201n0:255_3": "pabbatyāhaṁ gandhamādane jā. 2.22.397, adhigato kho myāyaṁ dhammo mahāva. 7, yyassa",
  "anya-e0201n0:255_4": "vippaṭisārajā, yyassa te honti anatthakāmā, yyassu maññāmi samaṇe-ettha ca avisiṭṭhepi",
  "anya-e0201n0:255_5": "vacanasadde ye+assāti padacchedabuddhisukhatthaṁ ‘yyassā’ti potthakāropanaṁ yujjatiyeva,",
  "anya-e0201n0:255_6": "yathā taṁ? ‘Yadāssa sīlaṁ paññañca’ jā. 2.22.1474 iccādīsu viya, kvatthosi jīvitena",
  "anya-e0201n0:255_7": "me, yāvatakvassa kāyo, tāvatakvassa byāmo dī. ni. 2.35, atha khvassa, atthi khvetaṁ",
  "anya-e0201n0:255_8": "brāhmaṇa, yatvādhikaraṇaṁ dī. ni. 1.213, yvāhaṁ, svāhaṁ iccādi.",
  "anya-e0201n0:256": "Vātveva? So ahaṁ vicarissāmi su. ni. 194, so ahaṁ bhante.",
  "anya-e0201n0:257": "39.Yuvaṇṇānamiyaṅuvaṅamoga. 5-136 (yuvaṇṇāna miya ṅu va ṅa sare).",
  "anya-e0201n0:258": "Sare pare ivaṇṇuvaṇṇantānaṁ padānaṁ iyaṅa, uvaṅādesā honti vā. Ṅānubandho antādesattho. Evaṁ sabbattha.",
  "anya-e0201n0:259": "Idha ekekassa padassa rūpadvayaṁ vuccate.",
  "anya-e0201n0:260": "Ivaṇṇe –",
  "anya-e0201n0:261_0": "Tiyantaṁ tyantaṁ – tattha tiyantanti iminā suttena siddhaṁ, tyantanti ‘yavā sare’ti",
  "anya-e0201n0:261_1": "suttena. Evaṁ sesesu. Aggiyāgāre agyāgāre, catutthiyatthe mahāva. 37 catutthyatthe,",
  "anya-e0201n0:261_2": "pañcamiyatthe pañcamyatthe, pathaviyākāso pathabyākāso, viyañjanaṁ byañjanaṁ, viyākato",
  "anya-e0201n0:261_3": "byākato, viyākaṁsu byākaṁsu, viyatto byatto, viyūḷho byūḷho, dhammaṁ adhiyeti ajjheti,",
  "anya-e0201n0:261_4": "patiyeti pacceti pattiyāyati vā, pariyaṅko pallaṅko, vipariyāso vipallāso, idha ekarūpaṁ",
  "anya-e0201n0:261_5": "hoti – pariyatti, pariyatto, pariyāyo, pallaṅkoiccādīsu parisadde rassa lattaṁ katvā",
  "anya-e0201n0:261_6": "issa ‘yavā sare’ti yatte kate yassa pubbarūpattaṁ.",
  "anya-e0201n0:262": "Uvaṇṇe –",
  "anya-e0201n0:263": "Bhikkhuvāsane, sayambhuvāsane, idhapi rūpadvayaṁ labbhati – duvaṅgikaṁ=dvaṅgikaṁ, bhuvādigaṇo=bhvādigaṇo iccādi.",
  "anya-e0201n0:264": "40.Vitisseve vārū. 33 (piṭṭhe).",
  "anya-e0201n0:265": "Evasadde pare itisaddassa i-kārassa vo hoti vā.",
  "anya-e0201n0:266_0": "Itveva coro aṅgulimālo, samuddotveva saṅkhyaṁ udā. 45 gacchati, mahāudakakkhandhotveva",
  "anya-e0201n0:266_1": "saṅkhyaṁ gacchati, mahāsammatotveva paṭhamaṁ akkharaṁ nibbattaṁ dī. ni. 3.131, isigilitveva",
  "anya-e0201n0:266_2": "samaññā ahosi ma. ni. 3.133.",
  "anya-e0201n0:267": "Vāti kiṁ? Iccevattho, samuddoteva saṅkhyaṁ gacchati.",
  "anya-e0201n0:268_0": "Suttavibhattena evasadde pare aññati-kārassa vattaṁ. Vilapatveva so dijo jā. 1.6.103,",
  "anya-e0201n0:268_1": "anusetvevassa kāmarāgo, anusetvevassa rūparāgo – anuseti+eva+assāti chedo, hotveva",
  "anya-e0201n0:268_2": "kāriyasanniṭṭhānaṁ, hoteva vā.",
  "anya-e0201n0:269": "41.Eonama vaṇṇeka. 27; rū 39; nī. 66, 163-4.",
  "anya-e0201n0:270": "Sarabyañjanabhūte vaṇṇe pare e, onaṁ attaṁ hoti vā. Tattha essa attaṁ yebhuyyena ma, dāgamesveva hoti.",
  "anya-e0201n0:271_0": "Akaramhasa te kiccaṁ jā. 1.4.29 – akaramhasetyattho, disvā yācakamāgate jā. 1.7.58;",
  "anya-e0201n0:271_1": "2.22.2261, disvā paṇḍitamāgate jā. 2.22.783, yamāhu natthi vīriyanti jā. 2.18.162",
  "anya-e0201n0:271_2": "– ye+āhutyattho. Kadassu – ke+assu, yadeva te jātinissitā, tadeva te jarānissitāye+eva,",
  "anya-e0201n0:271_3": "te+evāti chedo, sve bhavo svātanaṁ pārā. 22 – byañjane dīgho.",
  "anya-e0201n0:272": "Omhi –",
  "anya-e0201n0:273_0": "Sa sīlavā dha. pa. 84, sa paññavā, sa ve kāsāvamarahati dha. pa. 10, esa attho, esa",
  "anya-e0201n0:273_1": "dhammo dha. pa. 5, dinnamāsi janindena jā. 2.22.2161 (dinnamhāti janindena) – dinno+āsīti",
  "anya-e0201n0:273_2": "chedo, maggamatthi vibha. aṭṭha. 189 – maggo+atthi, aggamakkhāyati a. ni. 1.47, paccayākārameva",
  "anya-e0201n0:273_3": "ca vibha. aṭṭha. 225, saṅgho pabbatamiva, saddo cicciṭamiva, hiyyo bhavo hiyyattanaṁ,",
  "anya-e0201n0:273_4": "pāto asanaṁ pātarāso, pātamanusiṭṭho, kakusandha koṇāgamano, thera vādānamuttamo",
  "anya-e0201n0:273_5": "– kakusandhoti ca theroti ca chedo, theravādoti attho.",
  "anya-e0201n0:274": "Suttavibhattena animittepi hoti. Tuvañca dhanusekha ca jā. 1.16.239, paccayamahāpadeso hesa, ekakoṭṭhāso esa, abhilāpamattabhedo esa iccādi.",
  "anya-e0201n0:275": "42.Gossāvaṅaka. 22, 78; rū. 28; nī. 52, 229.",
  "anya-e0201n0:276": "Sare pare gossa antassa avaṅa hoti.",
  "anya-e0201n0:277": "Go ca asso ca gavāssaṁ.",
  "anya-e0201n0:278": "Suttavibhattena byañjanepi. Sagavacaṇḍo a. ni. 4.108, paragavacaṇḍo.",
  "anya-e0201n0:279": "Appavidhānamuccate.",
  "anya-e0201n0:280": "Mahāvuttinā avaṇṇassa uttaṁ, ottañca –",
  "anya-e0201n0:281_0": "Puthujjano, puthubhūto-puthūti vā eko pāṭipadiko, puthunā puthunītipi dissati, apekkhiyāno",
  "anya-e0201n0:281_1": "apekkhiyānaapekkhitvātyattho. Evaṁ anumodiyāno, marīcikūpamaṁ abhisambuddhāno, mā",
  "anya-e0201n0:281_2": "maṁ pisācā khādantu, jīva tvaṁ saradosataṁ jā. 1.2.9, rattidivova so dibbo, mānusaṁ",
  "anya-e0201n0:281_3": "saradosataṁ-vassasatantyattho, anuyanti disodisaṁ dī. ni. 3.281, sampatanti disodisaṁ-taṁ",
  "anya-e0201n0:281_4": "taṁ disantyattho, parosataṁ, parosahassaṁ, aññoññaṁ aññamaññaṁ, ponopuññaṁ punappunaṁ,",
  "anya-e0201n0:281_5": "ponobbhavikā taṇhā-punoti vā eko nipāto, puno tassa mahe sino, puno pattaṁ gahetvāna,",
  "anya-e0201n0:281_6": "na ca dāni puno atthi, mama tuyhañca saṅgamo, na puno amatākāraṁ, passissāmi mukhaṁ",
  "anya-e0201n0:281_7": "tava apa. therī 2.2.235.",
  "anya-e0201n0:282": "Ivaṇṇassa attaṁ, uttaṁ, ettañca –",
  "anya-e0201n0:283_0": "Tadamināpetaṁ pariyāyena veditabbaṁ-taṁ etaṁ atthajātaṁ iminā pariyāyena veditabbanti",
  "anya-e0201n0:283_1": "attho, sakiṁ āgacchati sīlenāti sakadāgāmī, itthiyā bhāvo itthattaṁ, evumaṁ – evaṁ+imanti",
  "anya-e0201n0:283_2": "chedo, tvaṁ no satthā mahāmune, atthadhammavidū ise.",
  "anya-e0201n0:284": "Uvaṇṇassa ittaṁ, ottañca –",
  "anya-e0201n0:285_0": "Mātito dī. ni. 1.303, pitito, mātipakkho, pitipakkho, mātigho jā. 2.19.118, pitigho,",
  "anya-e0201n0:285_1": "mattikaṁ dhanaṁ pārā. 34, pettikaṁ dhanaṁ, api no lacchasi, kacci no tumhe yāpetha,",
  "anya-e0201n0:285_2": "kathaṁ no tumhe yāpetha, sotukāmattha no tumhe bhikkhave, na no samaṁ atthi khu.",
  "anya-e0201n0:285_3": "pā. 6.3, na hi no saṅkarantena ma. ni. 3.272, natthi no koci pariyāyo jā. 1.5.110",
  "anya-e0201n0:285_4": "(na hi no koci pariyāyo) – imesu tīsu nusaddo ekaṁsatthe, sosito sotatto ceva jā.",
  "anya-e0201n0:285_5": "1.1.94 sotatto sosindo ceva; ma. ni. 1.157 – suṭṭhu sītalo suṭṭhu santattotyattho,",
  "anya-e0201n0:285_6": "jambunadiyā jātaṁ jambonadaṁ.",
  "anya-e0201n0:286": "Essa ittaṁ –",
  "anya-e0201n0:287_0": "Okandāmasi bhūtāni, pabbatāni vanāni ca jā. 2.22.2173 – avakandāmasetyattho, yaṁ",
  "anya-e0201n0:287_1": "karomasi brahmuno, tadajja tuyhaṁ dassāma dī. ni. 2.370, idha hemantagimhisu dha.",
  "anya-e0201n0:287_2": "pa. 286, buddhapaccekabuddhisu, cetehi cetaputtihi cariyā. 1.106 – cetaputtehi saddhintyattho.",
  "anya-e0201n0:288": "Ossa uttaṁ –",
  "anya-e0201n0:289_0": "Manuññaṁ, na tenatthaṁ abandhisu jā. 1.6.7 – so tena vacanena atthaṁ na abandhi na",
  "anya-e0201n0:289_1": "labhītyattho. Avhāyantu su yuddhena jā. 2.22.871 – so pahāravacanena maṁ avhayantotyattho.",
  "anya-e0201n0:289_2": "Api nu hanukā santā jā. 1.1.146 – no hanukā ekantaṁ khinnā dukkhapattātyattho.",
  "anya-e0201n0:290": "Vikārasandhipi ādesasandhirūpattā idha saṅgayhati.",
  "anya-e0201n0:291": "Iti sarādesarāsi.",
  "anya-e0201n0:292": "Kavaggato paṭṭhāya vaggāvaggabyañjanānaṁ ādeso dīpiyate.",
  "anya-e0201n0:293": "43.Vaggalasehi te.",
  "anya-e0201n0:294": "Pañcavaggehi ca la, sehi ca parassa ya-kārassa kvaci te eva vagga la, sā honti vā yathākkamaṁ, ya-kāro pubbarūpattaṁ āpajjatīti vuttaṁ hoti.",
  "anya-e0201n0:295_0": "Nipaccatīti nipako, nipakassa bhāvo nepakkaṁ, vipāko eva vepakkaṁ, vattabbanti vākkaṁ,",
  "anya-e0201n0:295_1": "vākyaṁ vā. Pamukhe sādhu pāmokkhaṁ – yassa pubbarūpatte kate ādidutiyassa paṭhamattaṁ,",
  "anya-e0201n0:295_2": "subhagassa bhāvo sobhaggaṁ, dobhaggaṁ, bhuñjitabbanti bhoggaṁ, yuñjitabbanti yoggaṁ,",
  "anya-e0201n0:295_3": "kukkucabhāvo kukkuccaṁ, vattabbanti vāccaṁ, vuccate, paccate, vaṇijānaṁ kammaṁ vāṇijjaṁ,",
  "anya-e0201n0:295_4": "bhuñjitabbanti bhojjaṁ, yuñjitabbanti yojjaṁ.",
  "anya-e0201n0:296": "44.Tavaggavaraṇānaṁ ye cavaggabayañāka. 269, 41; nī. 104, 106, 119, 121-5.",
  "anya-e0201n0:297": "Ādesabhūte vā vibhattibhūte vā paccayabhūte vā ya-kāre pare tavaggānaṁva, ra, ṇānañca cavagga, ba, ya, ñādesā honti vā yathākkamaṁ.",
  "anya-e0201n0:298": "Pokkharañño, pokkharaññā, pokkharaññaṁ, samaṇassa bhāvo sāmaññaṁ, evaṁ brahmaññaṁ, iccetaṁ kusalaṁ pārā. 411 iccādīni ‘yavā sare’ti sutte udāhaṭāni.",
  "anya-e0201n0:299_0": "Paṇḍitassa bhāvo paṇḍiccaṁ, santassa bhāvo saccaṁ, tathassa bhāvotacchaṁ, yajjevaṁ-yadi+evaṁ,",
  "anya-e0201n0:299_1": "najjo, najjā, najjaṁ, suhadassa bhāvo sohajjaṁ, vattabbanti vajjaṁ, jhānaṁ upasampajja",
  "anya-e0201n0:299_2": "viharati dha. sa. 160, upasampajjati, ajjhokāso, bojjhaṅgo, bojjhā, bodhiyā vā, bujjhitabbanti",
  "anya-e0201n0:299_3": "bojjhaṁ, bujjhati, ponopuññaṁ, thanato sambhūtaṁ thaññaṁ.",
  "anya-e0201n0:300": "Pavagge yassa pubbarūpaṁ –",
  "anya-e0201n0:301_0": "Vappate, luppate, abbhuggato, abbhokāso, usabhassa bhāvo osabbhaṁ, labhiyateti labbhaṁ,",
  "anya-e0201n0:301_1": "labbhate, gāme hitaṁ gammaṁ, opammaṁ, sokhummaṁ, āgamma, upagamma, gamiyateti gammo,",
  "anya-e0201n0:301_2": "evaṁ dammo, rammo, gammate, rammate.",
  "anya-e0201n0:302": "‘Tavagga varaṇāna…’nti iminā suttena yamhi rassa yattaṁ –",
  "anya-e0201n0:303": "Kayyate kariyate, ayyo ariyo.",
  "anya-e0201n0:304": "‘Vaggalasehi te’ti lato yassa pubbarūpaṁ –",
  "anya-e0201n0:305": "Pallaṅko, vipallāso, kosallaṁ, pattakallaṁ.",
  "anya-e0201n0:306": "‘Tavaggavaraṇāna…’nti yamhi vassa battaṁ –",
  "anya-e0201n0:307": "Puthabyā, puthabyaṁ, bhātu apaccaṁ bhātabyo, korabyo, dive bhavaṁ dibbaṁ dibyaṁ.",
  "anya-e0201n0:308": "‘Vaggalasehi te’ti sato yassa pubbarūpaṁ –",
  "anya-e0201n0:309_0": "Rahasi bhavaṁ rahassaṁ, somanassaṁ, domanassaṁ, sovacassaṁ, dovacassaṁ-manogaṇattā",
  "anya-e0201n0:309_1": "majjhe sāgamo, bhāsitabbanti bhassaṁ, ādissa=ādisitvā, uddissa=uddisitvā, upavassa=upavasitvā,",
  "anya-e0201n0:309_2": "samphussa=samphusitvā, tussati, dussati, nassatiiccādi.",
  "anya-e0201n0:310": "45.Tathanarānaṁṭaṭhaṇalārū. 3 (piṭṭhe).",
  "anya-e0201n0:311": "Tādīnaṁ ṭādiādesā honti vā.",
  "anya-e0201n0:312": "Tassa ṭattaṁ –",
  "anya-e0201n0:313": "Paṭihaññati, paṭaggi dātabbo, paṭicchanno, paṭippanno, byāvaṭo, udāhaṭo, dukkaṭaṁ iccādi.",
  "anya-e0201n0:314": "Thassa ṭhattaṁ –",
  "anya-e0201n0:315": "Pīḷanaṭṭho paṭi. ma. 1.17, saṅkhataṭṭho paṭi. ma. 1.17, aṭṭhiṁkatvā suṇeyya jā. 2.17.92, aṭṭhakathā iccādi.",
  "anya-e0201n0:316": "Nassa ṇattaṁ –",
  "anya-e0201n0:317": "Gāmaṁ netīti gāmaṇi, senaṁ netīti senāṇi, paṇidhi, paṇidhānaṁ, paṇihitaṁ, paṇāmo, pariṇāmo, oṇāmo, uṇṇāmo, karaṇīyaṁ, karaṇaṁ, ñāṇaṁ, tāṇaṁ, pamāṇaṁ, saraṇaṁ, gahaṇaṁ iccādi.",
  "anya-e0201n0:318": "Rassa lattaṁ –",
  "anya-e0201n0:319": "Paligho, palibodho, palipanno, pallaṅko, taluṇo taruṇo, kalunaṁ paridevayi jā. 2.22.2151, mahāsālo, aṭṭhasālinī, nayasālinī iccādīni.",
  "anya-e0201n0:320": "Idāni mahāvuttividhānamuccate.",
  "anya-e0201n0:321": "Kassa khattaṁ –",
  "anya-e0201n0:322": "Nikkhamati, nikkhanto, nekkhamo, rājakiccaṁ karotīti khattā, kattā vā.",
  "anya-e0201n0:323": "Dattañca –",
  "anya-e0201n0:324": "Sadatthapasuto siyā dha. pa. 166.",
  "anya-e0201n0:325": "Yattañca –",
  "anya-e0201n0:326": "Sayaṁ raṭṭhaṁ hitvāna, pupphadānaṁ dadātīti pupphadāniyo pupphadāniko, sippalivane vasatīti sippalivaniyo sippalivaniko, kumāriyā kumārikā.",
  "anya-e0201n0:327": "Khassa gattaṁ –",
  "anya-e0201n0:328": "Eḷamūgo eḷamūkho.",
  "anya-e0201n0:329": "Gassa kattaṁ –",
  "anya-e0201n0:330": "Lujjatīti loko, ārogyaṁ abhisajjetīti bhisakko, kulūpako kulūpago, khīrūpako khīrūpago, gīvūpakaṁ gīvūpagaṁ.",
  "anya-e0201n0:331": "Ghassa hattaṁ –",
  "anya-e0201n0:332": "Sīghajavatāya sīho.",
  "anya-e0201n0:333": "Cassa chattaṁ –",
  "anya-e0201n0:334": "Vinicchayo, acchariyaṁ, macchariyaṁ, raṁsiyo niccharanti-nigacchantīti attho.",
  "anya-e0201n0:335": "Chassa sattaṁ –",
  "anya-e0201n0:336": "Atthi sāhassa jīvitaṁ jā. 2.22.314 -chāhaṁ+assāti chedo, saḷāyatanaṁ.",
  "anya-e0201n0:337": "Jassa dattaṁ –",
  "anya-e0201n0:338": "Parasenaṁ jinātītipassenadī-mahāvuttinā saralopo, rassa pararūpaṁ.",
  "anya-e0201n0:339": "Yattañca –",
  "anya-e0201n0:340": "Nissāya jāyatīti niyo, niyako vā, niyaṁ puttaṁ.",
  "anya-e0201n0:341": "Ñassaṇattaṁ –",
  "anya-e0201n0:342": "Paṇṇatti paññatti, paṇṇāsaṁ paññāsaṁ. Paṇṇavīsati pañcavīsati.",
  "anya-e0201n0:343": "Nattañca –",
  "anya-e0201n0:344": "Nāmamattaṁ na nāyati, animittā na nāyare visuddhi. aṭṭha. 1.228 – na paññāyantīti attho.",
  "anya-e0201n0:345": "Tassa kattaṁ –",
  "anya-e0201n0:346": "Niyako niyato.",
  "anya-e0201n0:347": "Thattañca –",
  "anya-e0201n0:348": "Nitthiṇṇo, nittharaṇaṁ, netthāraṁ.",
  "anya-e0201n0:349": "Nattañca –",
  "anya-e0201n0:350": "Jino, pino, lino, paṭisallino, paḷino, malino, supino, pahīno, dhuno, puno, luno, āhunaṁ, pāhunaṁ.",
  "anya-e0201n0:351": "Dassa ḍattaṁ –",
  "anya-e0201n0:352": "Chavaḍāho, disāḍāho, kāyaḍāho.",
  "anya-e0201n0:353": "Ḷattañca –",
  "anya-e0201n0:354": "Pariḷāho, āgantvā chavaṁ dahanti etthāti āḷahanaṁ, susānaṁ.",
  "anya-e0201n0:355": "Tattañca –",
  "anya-e0201n0:356": "Sugato, tathāgato, kusito, udati pasavatīti utu.",
  "anya-e0201n0:357": "Dhassa dattaṁ –",
  "anya-e0201n0:358": "Ekamidāhaṁ bhikkhave samayaṁ ma. ni. 1.501 -idhāti vā nipāto.",
  "anya-e0201n0:359": "Hattañca –",
  "anya-e0201n0:360": "Sāhu dassanamariyānaṁ dha. pa. 206, saṁhitaṁ, vihitaṁ, pihitaṁ, abhihitaṁ, sannihitaṁ, paṇihitaṁ, saddahati, vidahati, pidahati.",
  "anya-e0201n0:361": "Nassa uttaṁ –",
  "anya-e0201n0:362": "Upaññāso=upanyāso, ñāyo=nyāyo-niccaṁ eti phalaṁ etenāti ñāyo, ñeyyaṁ=neyyaṁ.",
  "anya-e0201n0:363": "Yattañca –",
  "anya-e0201n0:364": "Thenassa kammaṁ theyyaṁ, therādhinanti therādheyyaṁ, pātimokkhaṁ, parādheyyakaṁ dukkhaṁ.",
  "anya-e0201n0:365": "Passa phattaṁ –",
  "anya-e0201n0:366": "Nipphajjati, nipphatti, nipphannaṁ.",
  "anya-e0201n0:367": "Battañca –",
  "anya-e0201n0:368": "Sambahulaṁ=sampahulaṁ, bahusanto na bharati su. ni. 98 =pahu santo na bharati.",
  "anya-e0201n0:369": "Bhassa phattaṁ –",
  "anya-e0201n0:370": "Anantaṁ sabbatopaphaṁ dī. ni. 1.499.",
  "anya-e0201n0:371": "Massa pattaṁ –",
  "anya-e0201n0:372": "Cirappavāsiṁ dha. pa. 219, hatthippabhinnaṁ dha. pa. 326.",
  "anya-e0201n0:373": "Yassa vattaṁ –",
  "anya-e0201n0:374_0": "Dīghāvu kumāro mahāva. 459 =dīghāyu kumāro, āyuṁ dhāretīti āvudhaṁ=āyudhaṁ, āyu assa",
  "anya-e0201n0:374_1": "atthīti atthe ‘āvuso’ti nipāto, kasāvo=kasāyo, kāsāvaṁ=kāsāyaṁ, sāliṁ lunātīti sālilāyako, tiṇalāyako.",
  "anya-e0201n0:375": "Lassa rattaṁ –",
  "anya-e0201n0:376": "Nīlaṁ jalaṁ etthāti nerañjarā, jalaṁ gaṇhituṁ alanti arañjaro, sassataṁ pareti, ucchedaṁ pareti-paletīti attho.",
  "anya-e0201n0:377": "Vassa pattaṁ –",
  "anya-e0201n0:378": "Pipāsati pivāsati.",
  "anya-e0201n0:379": "Battañca –",
  "anya-e0201n0:380_0": "Byākato, byatto, byañjanaṁ, sīlabbataṁ, nibbānaṁ, nibbutaṁ, dibbaṁ, dibbati, sibbati,",
  "anya-e0201n0:380_1": "kubbati, kubbanto, krubbati, krubbanto, asevitabbattā vāretabboti bālo, pabbajito, pabbajjā iccādi.",
  "anya-e0201n0:381": "Sassa chattaṁ –",
  "anya-e0201n0:382": "Ucchiṭṭhaṁ-avasiṭṭhantyattho, “dibbā saddā niccharanti, raṁsiyo vi. va. 730 niccharantī”ti etthāpi sassa chattaṁ icchanti.",
  "anya-e0201n0:383": "Tattañca –",
  "anya-e0201n0:384": "Uttiṭṭhapattaṁ upanāmenti mahāva. 64, “uttiṭṭhe nappamajjeyyā” ti ettha pana uddissa tiṭṭhanaṁ uttiṭṭhanti attho. “Uddissa ariyā tiṭṭhanti, esā ariyāna yācanā jā. 1.7.59”ti vuttaṁ.",
  "anya-e0201n0:385": "Hassa ghattaṁ –",
  "anya-e0201n0:386": "Niccaṁ dahati etthāti nidāgho, laghu lahu.",
  "anya-e0201n0:387": "Ḷassa ḍattaṁ –",
  "anya-e0201n0:388": "Garuḍo garuḷo.",
  "anya-e0201n0:389": "Iti byañjanādesarāsi.",
  "anya-e0201n0:390": "Missakādeso vuccate.",
  "anya-e0201n0:391": "Avassa uttaṁ –",
  "anya-e0201n0:392": "Uddhammo, ubbinayo, uppatho, ummaggo, uññā avaññā, uññātaṁ avaññātaṁ, ujjhānasaññī.",
  "anya-e0201n0:393": "Ottañca –",
  "anya-e0201n0:394": "Onaddho, okāso, ovādo, olokanaṁ iccādi.",
  "anya-e0201n0:395": "Vassa ottaṁ –",
  "anya-e0201n0:396_0": "Uposatho – upavasathoti ṭhiti, nonītaṁ navanītaṁ, nivatthakoco nivatthakavaco, ko",
  "anya-e0201n0:396_1": "te balaṁ mahārāja, ko nu te rathamaṇḍalaṁ jā. 2.22.1880 – kvati attho. Ko te diṭṭho",
  "anya-e0201n0:396_2": "vā suto vā, vānaro dhammiko iti, ko nume gotamasāvakā gatā-kva nu+imeti chedo, soṇṇaṁ suvaṇṇaṁ iccādi.",
  "anya-e0201n0:397": "Kussa kruttaṁ –",
  "anya-e0201n0:398": "Krubbati kubbati.",
  "anya-e0201n0:399": "Ttassa trattaṁ –",
  "anya-e0201n0:400_0": "Atrajo putto, khetrajo putto attajo, khettajo, gotrabhū, vatrabhū, citraṁ, vicitraṁ,",
  "anya-e0201n0:400_1": "cittaṁ, vicittaṁ, utrastamidaṁ cittaṁ saṁ. ni. 1.98, utrāsī palāyī saṁ. ni. 1.249,",
  "anya-e0201n0:400_2": "yātrā ca me bhavissati ma. ni. 1.23 iccādi.",
  "anya-e0201n0:401": "Dassa drattaṁ –",
  "anya-e0201n0:402": "Indriyaṁ, sukho udayo yassāti sukhudrayaṁ, dukkhudrayaṁ kammaṁ ma. ni. 2.109, pathavī undriyyati saṁ. ni. 1.158 – bhijjatītyattho, mittadrubbho mittaddubbho.",
  "anya-e0201n0:403": "Ddassa drattaṁ –",
  "anya-e0201n0:404": "Bhadraṁ bhaddaṁ, asso bhadro dha. pa. 143, sadā bhadrāni passati dī. ni. 2.153, sabbe bhadrāni passantu jā. 1.2.105, bhadrāni bhadrāni yānāni yojetvā, ludraṁ dī. ni. 2.43 luddaṁ.",
  "anya-e0201n0:405": "Bassa brattaṁ –",
  "anya-e0201n0:406": "Brahāvanaṁ, brahantaṁ vā vanappatiṁ jā. 1.1.14, brahmā, brāhmaṇo – bāhitapāpattā arahā brāhmaṇoti vuccati, brahmuno apaccanti jātibrāhmaṇo vuccati.",
  "anya-e0201n0:407": "Va, vīnaṁ byattaṁ –",
  "anya-e0201n0:408": "Byayo=vayo-vināsotyattho, kiccākiccesu byāvaṭo=vāvaṭo, paṅke byasanno=visanno, byamhito=vimhito, byamhaṁ=vimānaṁ-mānassa mhattaṁ.",
  "anya-e0201n0:409": "Kkhassa cchattaṁ –",
  "anya-e0201n0:410": "Acchi=akkhi, sacchi=sakkhi-saha akkhinā vattatīti atthe nipāto, paccakkhanti attho. Nibbānaṁ sacchikaroti mi. pa. 5.3.12, macchikā=makkhikā, lacchī=lakkhī-sirīti attho.",
  "anya-e0201n0:411": "Mahāvuttinā akkharasaṁkhittaṁ hoti –",
  "anya-e0201n0:412_0": "Ācero ācariyo, na mātāpitarasaṁvaḍḍho, anācerakule vasaṁ jā. 1.1.9, āceramhi susikkhitā",
  "anya-e0201n0:412_1": "jā. 1.7.82, brahmacero brahmacariyo, tiṇhaṁ tikhiṇaṁ, taṇhā tasiṇā, suṇhā suṇisā,",
  "anya-e0201n0:412_2": "abhiṇhaṁ abhikkhaṇaṁ, paṇho pubbaṇho, paṇhe vajjho mahosadho jā. 1.15.324, surāmerayo-surāmereyyo,",
  "anya-e0201n0:412_3": "surāmereyyapānāni, yo naro anuyuñjati dha. pa. 247. Kammadhārayo= kammadhāreyyo,",
  "anya-e0201n0:412_4": "pāṭihīraṁ pāṭiheraṁ pāṭihāriyaṁ, accheraṁ acchariyaṁ, maccheraṁ maccharaṁ macchariyaṁ iccādi.",
  "anya-e0201n0:413": "Akkharavaḍḍhipi hoti –",
  "anya-e0201n0:414_0": "Ekacciyo ekacceyyo ekacco, mātiyo macco, kiccayaṁ kiccaṁ, paṇḍitiyaṁ paṇḍiccaṁ, suvāmi",
  "anya-e0201n0:414_1": "sāmi, suvāmini sāmini, suvakehi puttehi sakehi puttehi, sattavo satto, tvañca uttamasattavo",
  "anya-e0201n0:414_2": "jā. 2.21.76, evaṁ uttamasattavo jā. 2.21.79 iccādi.",
  "anya-e0201n0:415": "Iti missakādesarāsi.",
  "anya-e0201n0:416": "Bindādeso dīpiyate.",
  "anya-e0201n0:417": "46.Vagge vaggantoka. 31; rū. 49; nī. 138-9.",
  "anya-e0201n0:418": "Vaggabyañjane pare niggahītassa sakavaggantabyañjanādeso hoti vā.",
  "anya-e0201n0:419_0": "Dīpaṅkaro, saṅkhāro, saṅgaho, sañcāro, sañjāto, saṇṭhitaṁ, attantapo, parantapo,",
  "anya-e0201n0:419_1": "amatandado, purindado, sandhi, sannidhi, sampatti, sambuddho, sambhavo, sambhāro,",
  "anya-e0201n0:419_2": "sambhinno, sammato iccādīsu niccaṁ, taṅkaro, taṁkaro iccādīsu aniccaṁ, buddhaṁ saraṇaṁ",
  "anya-e0201n0:419_3": "gacchāmi khu. pā. 1.saraṇattaya, na taṁ kammaṁ kataṁ sādhu iccādīsu dha. pa. 67 natthi.",
  "anya-e0201n0:420": "Mahāvuttividhānamuccate.",
  "anya-e0201n0:421": "Vaggāvaggesu byañjanesu paresu niggahītaṁ pararūpaṁ gacchati –",
  "anya-e0201n0:422_0": "Sakkaroti, sakkato, sakkāro, sakkaccaṁ, takkattā, takkaro, takkhaṇaṁ taṅkhaṇaṁ taṁ",
  "anya-e0201n0:422_1": "khaṇaṁ, taggatikaṁ taṁ gatikaṁ, tanninno, tappoṇo, tappabbhāro, tappadhāno, etapparamo,",
  "anya-e0201n0:422_2": "yagguṇo yaṁguṇo, talleṇā, malleṇā, sallekho, paṭisallīno, tabbaṇṇanā taṁvaṇṇanā,",
  "anya-e0201n0:422_3": "tassamo taṁsamo, idappaccayatā, cirappavāsiṁ, hatthippabhinnaṁ iccādi. Imasmiṁ ganthe",
  "anya-e0201n0:422_4": "ekattha siddhampi taṁ taṁ rūpaṁ tattha tattha punappunampi vidhiyyati ñāṇavicittatthaṁ.",
  "anya-e0201n0:423": "47.Mayadā sareka. 34, 35; rū. 34, 52; nī. 142-5.",
  "anya-e0201n0:424": "Sare pare niggahītassa kvaci ma, ya, dā honti vā.",
  "anya-e0201n0:425": "Tattha dādeso ya, ta, etasaddehi napuṁsake dissati –",
  "anya-e0201n0:426": "Yadabravi jā. 1.2.143, tadaniccaṁ ma. ni. 2.19, etadavoca satthā su. ni. dvayatānupassanāsutta.",
  "anya-e0201n0:427": "Samāse pana dādeso tiliṅge dissati –",
  "anya-e0201n0:428": "Yadanantaraṁ, tadanantaraṁ, etadatthā kathā a. ni. 2.68. Etadatthā mantanā a. ni. 2.68 -tattha yassa atthassa vā yassa padassa vā yassā kathāya vā anantaraṁ yadanantaraṁ.",
  "anya-e0201n0:429": "Kvacitveva? Yametaṁ vārijaṁ pupphaṁ, adinnaṁ upasiṅghasi jā. 1.6.115.",
  "anya-e0201n0:430": "Mādeso ya, ta, etasaddehi pumitthiliṅgesu dissati –",
  "anya-e0201n0:431": "Yamāhu devesu sujampatīti jā. 1.15.54, tamatthaṁ pakāsento satthā jā. aṭṭha. 1.20.35, etamatthaṁ viditvā mahāva. 2-3.",
  "anya-e0201n0:432": "Aññasaddehi pana dve ādesā tiliṅge dissanti –",
  "anya-e0201n0:433": "Sakadāgāmī, evametamabhiññāya su. ni. 1221 iccādi.",
  "anya-e0201n0:434": "Yādeso idaṁsadde pare tasaddamhā eva kvaci dissati –",
  "anya-e0201n0:435": "Tayidaṁ na sādhu jā. 2.22.279, tayidaṁ na suṭṭhu jā. 2.22.279.",
  "anya-e0201n0:436": "48.Yevahisu ño",
  "anya-e0201n0:437": "Ya, eva, hisaddesu paresu niggahītassa ño hoti. Yassa pubbarūpattaṁ.",
  "anya-e0201n0:438_0": "Ānantarikaññamāhu khu. pā. 6.5 – ānantarikaṁ + yaṁ + āhūti chedo, yaññadeva-yaṁ +",
  "anya-e0201n0:438_1": "yaṁ + eva, taññeva taṁ+eva, purisaññeva, paccattaññeva, tañhi, purisañhi, atthasañhito",
  "anya-e0201n0:438_2": "atthasaṁhito, dhammasañhito dhammasaṁhito.",
  "anya-e0201n0:439": "49.Ye saṁssaka. 33; rū. 51; nī. 141.",
  "anya-e0201n0:440": "Yamhi pare saṁ upasaggassa niggahītassa ño hoti. Yassa pubbarūpattaṁ.",
  "anya-e0201n0:441": "Saññogo saṁyogo, saññutto saṁyutto. Saṁyojanaṁ saṁyojanaṁ, saññamo saṁyamo, saññato saṁyato, saññamati saṁyamati, saññācikā saṁyācikā kuṭiṁ pārā. 348 iccādi.",
  "anya-e0201n0:442": "Iti bindādesarāsi.",
  "anya-e0201n0:443": "Ādesasandhirāsi niṭṭhito.",
  "anya-e0201n0:444": "Āgamasandhi",
  "anya-e0201n0:445": "Athāgamasandhi dīpiyate.",
  "anya-e0201n0:446": "Mahāvuttinā sarāgamo –",
  "anya-e0201n0:447": "A –",
  "anya-e0201n0:448_0": "Paṇṇasālaṁ amāpetvā jā. 2.22.1913, paṇṇasālaṁ amāpiya jā. 1.1.148 – māpetvā iccevattho,",
  "anya-e0201n0:448_1": "na cāpi apunappunaṁ, hatthibondiṁ pavekkhāmi jā. 1.1.148 -punappunaṁ iccevattho,",
  "anya-e0201n0:448_2": "natthi loke anāmataṁ jā. 1.2.31 – amata pubbaṁ ṭhānanti attho, anavajjaṁ, anamataggo,",
  "anya-e0201n0:448_3": "jaccandho, jaccabadhiro, jaccamūgo, jaccapaṇḍako.",
  "anya-e0201n0:449": "Ā –",
  "anya-e0201n0:450": "Aḍḍhe ājāyare kule saṁ. ni. 1.49, manussesu paccājāto, āpūrati tassa yaso pari. 386.",
  "anya-e0201n0:451": "I –",
  "anya-e0201n0:452": "Dhammikathaṁ katvā pārā. 39, sarantā sapanti gacchantīti sarisapā.",
  "anya-e0201n0:453": "Ī –",
  "anya-e0201n0:454": "Kabaḷīkāro, manasīkāro, manasīkaroti, tappākaṭīkaroti, dūrībhūto, abyayībhāvo.",
  "anya-e0201n0:455": "U –",
  "anya-e0201n0:456": "Ñātiparijinassa bhāvo ñātipārijuññaṁ, evaṁ bhogapārijuññaṁ- parijinassāti parihānassa, parikkhayassa.",
  "anya-e0201n0:457": "O –",
  "anya-e0201n0:458": "Parosataṁ, saradosataṁ, disodisaṁ dha. pa. 42 iccādi.",
  "anya-e0201n0:459": "‘Atippago kho tāva piṇḍāya caritu’ dī. ni. 3.1 nti ettha pātottho pagosaddo eva.",
  "anya-e0201n0:460": "Iti sarāgamarāsi.",
  "anya-e0201n0:461": "50.Vanataragācāgamā",
  "anya-e0201n0:462": "Sare pareva na, ta, ra, gā ca ma, ya, dā ca āgamā honti.",
  "anya-e0201n0:463": "Go, to, do, no, mo, yo, ro, vo,",
  "anya-e0201n0:464": "Tattha go –",
  "anya-e0201n0:465": "Ariyehi puthagevāyaṁ janoti puthujjano mahāniddese, idha pana pagosaddo eva, pageva vutyassa, pageva manussitthiyāti pārā. 55.",
  "anya-e0201n0:466": "To –",
  "anya-e0201n0:467": "Ajjatagge dī. ni. 1.250, tasmātiha ma. ni. 1.29, katamo nāma so rukkho, yassa tevaṁ gataṁ phalaṁ jā. 2.18.10 -tevanti evaṁ.",
  "anya-e0201n0:468": "Do –",
  "anya-e0201n0:469_0": "Udaggo, udabbahi, udapādi, udayo, udāhaṭo, udito, udīrito, dubhato vuṭṭhānaṁ paṭisambhidāmagge;",
  "anya-e0201n0:469_1": "visuddhimagge, dubhayāni viceyya paṇḍarāni su. ni. 531, todeyya, kappā dubhayo su.",
  "anya-e0201n0:469_2": "ni. 1131 – dve isayoti attho. Kiñcideva, kocideva, kismiñcideva, yāvadeva, tāvadeva,",
  "anya-e0201n0:469_3": "valutte-yāvade, tāvadeti siddhaṁ, punadeva, sakideva, sammadeva-dāgame rasso, sammadakkhāto",
  "anya-e0201n0:469_4": "saṁ. ni. 5.195, sammadaññā vimutto ma. ni. 2.234, bahudeva rattiṁ a. ni. 3.101, ahudeva",
  "anya-e0201n0:469_5": "bhayaṁ dī. ni. 1.159 iccādi.",
  "anya-e0201n0:470": "No –",
  "anya-e0201n0:471_0": "Ito nāyati, ciraṁ nāyati, kamme sādhu kammaniyaṁ kammaññaṁ, attano idaṁ attaniyaṁ,",
  "anya-e0201n0:471_1": "addhānaṁ khamatīti addhaniyaṁ, lobhassa hitaṁ lobhaniyaṁ lobhaneyyaṁ, dosaniyaṁ dosaneyyaṁ,",
  "anya-e0201n0:471_2": "mohaniyaṁ mohaneyyaṁ, oghaniyaṁ, yoganiyaṁ, ganthaniyaṁ, niddhunanaṁ, niddhunanako,",
  "anya-e0201n0:471_3": "sañjānanaṁ, sañjānanako, saññāpanako iccādi.",
  "anya-e0201n0:472": "Mo –",
  "anya-e0201n0:473_0": "Lahumessati dha. pa. 369, garumessati, maggamatthi vibha. aṭṭha. 189, aggamakkhāyati",
  "anya-e0201n0:473_1": "a. ni. 4.34, uragāmiva jā. 1.7.30, arahatāmiva dī. ni. 2.348 iccādīni. Tathā kena",
  "anya-e0201n0:473_2": "te idha mijjhati pe. va. 181, rūpāni manupassati dha. sa. aṭṭha. 596, ākāse mabhipūjaye,",
  "anya-e0201n0:473_3": "aññamaññassa ma. ni. 3.40, ekamekassa pārā. aṭṭha. 1.23, samaṇamacalo a. ni. 4.87,",
  "anya-e0201n0:473_4": "adukkhamasukhā vedanā saṁ. ni. 4.250 iccādi.",
  "anya-e0201n0:474": "Yo –",
  "anya-e0201n0:475_0": "Nayimassa vijjā mayamatthi jā. 1.3.25, yathayidaṁ a. ni. 1.21-22, tathayidaṁ, chayime",
  "anya-e0201n0:475_1": "dhammā a. ni. 6.11, navayime dhammā a. ni. 9.9, dasayime dhammā a. ni. 10.16, mamayidaṁ,",
  "anya-e0201n0:475_2": "soyeva, teyeva, taṁyeva taññeva, tehiyeva, tesaṁyeva tesaññeva, tasmiyeva, buddhoyeva,",
  "anya-e0201n0:475_3": "buddhesuyeva, bodhiyāyeva kāraṇā cariyā. 1.65, hotiyeva, atthiyeva iccādi. Tiyantaṁ,",
  "anya-e0201n0:475_4": "aggiyāgāre, catutthīyatthe iccādīni ivaṇṇantarūpāni yāgamenāpi sijjhantiyeva.",
  "anya-e0201n0:476": "Ro –",
  "anya-e0201n0:477_0": "Nirantaraṁ, niratthakaṁ, nirāhāro, nirābādho, nirālayo, nirindhano aggi, nirīhakaṁ,",
  "anya-e0201n0:477_1": "nirudakaṁ, nirutti, niruttaro, nirūmikā nadī, nirojaṁ, duratikkamo, durabhisambhavo,",
  "anya-e0201n0:477_2": "durāsadā buddhā apa. thera 1.40.270, durākhyāto dhammo dī. ni. 3.166, durāgataṁ,",
  "anya-e0201n0:477_3": "duruttaṁ vacanaṁ a. ni. 5.140, pāturahosi mahāva. 8, pāturahu jā. 1.14.202, pāturahesuṁ",
  "anya-e0201n0:477_4": "a. ni. 3.71, pātarāso, punareti, dhīratthu jā. 1.1.13, caturaṅgikaṁ jhānaṁ dha. sa.",
  "anya-e0201n0:477_5": "168, caturārakkhā, caturāsītisahassāni, caturiddhilābho, caturoghā, vuddhiresā dī.",
  "anya-e0201n0:477_6": "ni. 1.251, pathavīdhāturevesā ma. ni. 3.348-349, āpodhāturevesā ma. ni. 3.350, sabbhireva",
  "anya-e0201n0:477_7": "samāsetha, nakkhattarājāriva tārakānaṁ, vijjuriva abbhakūṭe, āraggeriva, usabhoriva",
  "anya-e0201n0:477_8": "su. ni. 29, yathariva, tathariva dī. ni. 1.263 -rāgame rasso. Ettha ca yathā “atiriva",
  "anya-e0201n0:477_9": "kallarūpā su. ni. 688, ativiya lābhaggayasaggapatto, paraṁviya mattāya” iccādīsu",
  "anya-e0201n0:477_10": "iva, viyasaddā evatthe vattanti, tathā “yathariva, tathariva, varamhākaṁ bhusāmiva",
  "anya-e0201n0:477_11": "jā. 1.3.108, netaṁ ajjatanāmiva” iccādīsu ivasaddo evatthe vattati.",
  "anya-e0201n0:478": "Vo –",
  "anya-e0201n0:479_0": "Duvaṅgulaṁ, duvaṅgikaṁ, tivaṅgulaṁ, tivaṅgikaṁ, pāguññavujutā, vusitaṁ, vuttaṁ, vuccate,",
  "anya-e0201n0:479_1": "āsanā vuṭṭhāti pāci. 547, vuṭṭhānaṁ, vuṭṭhahitvā, bhikkhuvāsane, puthuvāsane, sayambhuvāsane",
  "anya-e0201n0:479_2": "iccādīni uvaṇṇantarūpāni vāgamenāpi sijjhantiyeva.",
  "anya-e0201n0:480": "51.Chā ḷo.",
  "anya-e0201n0:481": "Sare pare chamhā ḷāgamo hoti.",
  "anya-e0201n0:482": "Chaḷaṅgaṁ, chaḷāyatanaṁ, chaḷāsītisahassāni pe. va. 374, atthassa dvārā pamukhā chaḷete jā. 1.1.84, chaḷevānusayā honti abhidhammatthasaṅgaha, chaḷabhiññā mahiddhikā bu. vaṁ. 3.5.",
  "anya-e0201n0:483": "Mahāvuttividhānamuccate.",
  "anya-e0201n0:484": "Sare pare manādīhi sāgamo –",
  "anya-e0201n0:485": "Manasikāro, mānasiko, cetasiko, abyaggamanaso naro a. ni. 1.30, putto jāto acetaso, ure bhavo oraso iccādi.",
  "anya-e0201n0:486": "Sare pare bahulaṁ hāgamo –",
  "anya-e0201n0:487_0": "Māhevaṁ ānanda dī. ni. 2.95, nohetaṁ bhante dī. ni. 1.185-186, nohidaṁ bho gotama",
  "anya-e0201n0:487_1": "dī. ni. 1.263, nahevaṁ vattabbe kathā. 1, hevaṁ vattabbe, hevaṁ vadati, ujū ca suhujūca",
  "anya-e0201n0:487_2": "khu. pā. 9.1, suhuṭṭhitaṁ sukhaṇo iccādi.",
  "anya-e0201n0:488": "Iti byañjanāgamarāsi.",
  "anya-e0201n0:489": "52.Niggahītaṁka. 35; rū. 21 (piṭṭhe); nī. 56.",
  "anya-e0201n0:490": "Niggahītaṁ kvaci āgataṁ hoti vā.",
  "anya-e0201n0:491_0": "Upavassaṁ kho pana pārā. 653, navaṁ pana bhikkhunā cīvaralābhena pāci. 368, appamādo",
  "anya-e0201n0:491_1": "amataṁ padaṁ dha. pa. 21, cakkhuṁ udapādi mahāva. 15, aṇuṁthūlāni dha. pa. 265, kattabbaṁ",
  "anya-e0201n0:491_2": "kusalaṁ bahuṁ dha. pa. 53, avaṁsirā patanti jā. 1.11.35, yadattho, tadattho, etadattho,",
  "anya-e0201n0:491_3": "takkattā, takkaro iccādīni pubbe vuttāneva, tathā taṁsampayutto, tabbohāro, tabbahulo iccādi.",
  "anya-e0201n0:492": "Iti bindāgamarāsi.",
  "anya-e0201n0:493": "Mahāvuttinā padānaṁ ante gata, jāta, anta saddā āgamā honti.",
  "anya-e0201n0:494_0": "Rūpagataṁ ma. ni. 2.133 vedanāgataṁ ma. ni. 2.133, saññāgataṁ ma. ni. 2.133, gūthagataṁ",
  "anya-e0201n0:494_1": "ma. ni. 2.119, muttagataṁ ma. ni. 2.119, diṭṭhigataṁ mahāva. 66, atthajātaṁ pārā.",
  "anya-e0201n0:494_2": "aṭṭha. 1.paṭhamamahāsaṅgītikathā, dhammajātaṁ, suttanto kathā. 226, vananto, sammākammanto,",
  "anya-e0201n0:494_3": "micchākammanto iccādi.",
  "anya-e0201n0:495": "Āgamasandhirāsi niṭṭhito.",
  "anya-e0201n0:496": "Dvibhāvasandhi",
  "anya-e0201n0:497": "Atha dvibhāvasandhi dīpiyate.",
  "anya-e0201n0:498_0": "Dvibhāvo tividho. Tattha pakkamo, parakkamo iccādi byañjanadvittaṁ nāma. Rukkhaṁ",
  "anya-e0201n0:498_1": "rukkhaṁ siñcati iccādi vibhatyantapadadvittaṁ nāma. Titikkhā, tikicchā, jagamā, jagamu",
  "anya-e0201n0:498_2": "iccādi dhātupadadvittaṁ nāma.",
  "anya-e0201n0:499": "53.Saramhā dveka. 28; rū. 40; nī. 67.",
  "anya-e0201n0:500": "Saramhā parassa byañjanassa kvaci dve rūpāni honti.",
  "anya-e0201n0:501": "Tattha saramhā pa, pati, paṭīnaṁ passa dvittaṁ –",
  "anya-e0201n0:502": "Appamādo, idhappamādo, vippayutto, sammappadhānaṁ, appativattiyaṁ dhammacakkaṁ mahāva. 17, suppatiṭṭhito, appaṭipuggalo, vippaṭisāro, suppaṭipanno iccādi.",
  "anya-e0201n0:503": "Saramhāti kiṁ? Sampayutto.",
  "anya-e0201n0:504": "Kī, kudha, kamu, kusa, gaha, juta, ñā, si, su, sambhu, sara, sasa iccādīnaṁ dhātūnañca, u, du, nipubbānaṁ padānañca ādibyañjanassa dvittaṁ.",
  "anya-e0201n0:505": "Kī –",
  "anya-e0201n0:506": "Vikkināti, vikkayo, dhanakkīto.",
  "anya-e0201n0:507": "Kudha –",
  "anya-e0201n0:508": "Akkuddho, akkodho.",
  "anya-e0201n0:509": "Kamu –",
  "anya-e0201n0:510": "Abhikkamati, abhikkamo, abhikkanto, akkamati, akkamo, akkanto, parakkamati, parakkamo, vikkamati, vikkamo, okkamati, okkanto.",
  "anya-e0201n0:511": "Kusa –",
  "anya-e0201n0:512": "Akkosati, akkoso.",
  "anya-e0201n0:513": "Gaha –",
  "anya-e0201n0:514": "Paggaṇhāti, paggaho, viggaho, pariggaho, anuggaho.",
  "anya-e0201n0:515": "Juta –",
  "anya-e0201n0:516": "Ujjotati, vijjotati.",
  "anya-e0201n0:517": "Ñā –",
  "anya-e0201n0:518": "Aññā, paññā, abhiññā, pariññā, viññāṇaṁ, sabbaññutaññāṇaṁ, rattaññū, atthaññū, dhammaññū.",
  "anya-e0201n0:519": "Si –",
  "anya-e0201n0:520": "Atissayo, bhūmassito, gehassito.",
  "anya-e0201n0:521": "Su –",
  "anya-e0201n0:522": "Appassuto, bahussuto, vissuto, assavo, anassavo.",
  "anya-e0201n0:523": "Sambhu –",
  "anya-e0201n0:524": "Passambhati, passaddhi, passaddho.",
  "anya-e0201n0:525": "Sara –",
  "anya-e0201n0:526": "Anussarati, anussati, anussaro.",
  "anya-e0201n0:527": "Sasa –",
  "anya-e0201n0:528": "Assasati, assasanto, assāso, passāso.",
  "anya-e0201n0:529": "Saja –",
  "anya-e0201n0:530": "Vissajjeti, vissajjanto, vissaggo.",
  "anya-e0201n0:531": "Caja –",
  "anya-e0201n0:532": "Pariccajati, pariccajanto, pariccāgo iccādi.",
  "anya-e0201n0:533": "Upubbe –",
  "anya-e0201n0:534": "Ukkaṁsati, ukkaṁso, uggaho, uccāreti, uccāro, uccayo, samuccayo, ujjalo, samujjalo, uṇṇamati, uttarati iccādi.",
  "anya-e0201n0:535": "Dupubbe –",
  "anya-e0201n0:536": "Dukkaṭaṁ, dukkaraṁ, duggati, duccaritaṁ, duttaro, duddamo, dunnayo, dupposo, dubbalo, dummaggo, dullabho iccādi.",
  "anya-e0201n0:537": "Nipubbe –",
  "anya-e0201n0:538": "Nikkamo, nikkhanto, niggato, niccoro, nijjaro, niddoso, nippāpo, nimmito, nimmāno, niyyānaṁ, nillolo, nibbānaṁ, nissayo iccādi.",
  "anya-e0201n0:539": "Tika, taya, tiṁsānaṁ tassa dvittaṁ –",
  "anya-e0201n0:540": "Kusalattikaṁ, vedanattikaṁ, vatthuttayaṁ, ratanattayaṁ, dvattiṁsaṁ, tettiṁsaṁ.",
  "anya-e0201n0:541": "Catu, chehi parabyañjanassa dvittaṁ –",
  "anya-e0201n0:542": "Catubbidhaṁ, catuddasa, catuddisaṁ, catuppadaṁ, chabbidhaṁ, channavuti.",
  "anya-e0201n0:543": "Vā tveva? Catusaccaṁ, chasataṁ.",
  "anya-e0201n0:544": "Santassa satte parabyañjanassa niccaṁ dvittaṁ –",
  "anya-e0201n0:545": "Sajjano, sappuriso, saddhammo, santassa bhāvo sattā, sabbhāvo.",
  "anya-e0201n0:546": "Vassa batte bassa dvittaṁ –",
  "anya-e0201n0:547": "Sīlabbataṁ, nibbānaṁ, nibbutaṁ iccādi pubbe vuttameva.",
  "anya-e0201n0:548": "Vatu, vaṭu iccādīnaṁ antabyañjanassa dvittaṁ –",
  "anya-e0201n0:549": "Vattati, pavattati, nivattati, saṁvattati, vaṭṭati, vivaṭṭati.",
  "anya-e0201n0:550": "Saṁmhā anuno nassa dvittaṁ –",
  "anya-e0201n0:551": "Samannāgato, samannāhāro, samannesati.",
  "anya-e0201n0:552": "Aññatrapi –",
  "anya-e0201n0:553": "Sīmaṁ sammanneyya mahāva. 139, sīmaṁ sammannituṁ mahāva. 138, sīmaṁ sammannati mahāva. 139, sampaṭicchannaṁ, cīvaracetāpannaṁ, catunnaṁ, pañcannaṁ.",
  "anya-e0201n0:554": "Iti sadisadvittarāsi.",
  "anya-e0201n0:555": "54.Catutthadutiyesvesaṁ tatiyapaṭhamāka. 44, 29; rū. 24; nī. 57, 68, 74, 77-8, 80, 82-3, 91, 122.",
  "anya-e0201n0:556_0": "Vagge catuttha, dutiyesu paresu kamena tatiya, paṭhamā esaṁ catuttha, dutiyānaṁ dvibhāvaṁ",
  "anya-e0201n0:556_1": "gacchanti, dutiyabhāvaṁ gacchantīti attho. ‘Saramhā dve’ti suttena vā ‘vaggalasehi",
  "anya-e0201n0:556_2": "te’iccādīhi vā dutiya, catutthānampi sadisatte jāte puna iminā suttena ādidutiyassa",
  "anya-e0201n0:556_3": "paṭhamattaṁ, ādicatutthassa tatiyattañca jātaṁ.",
  "anya-e0201n0:557": "Tattha kavagge –",
  "anya-e0201n0:558": "Ākkhātaṁ, pakkhittaṁ, pakkhepo, rūpakkhandho, vedanākkhandho, dhātukkhobho, āyukkhayo, nakkhamati.",
  "anya-e0201n0:559": "‘Vaggalasehi te’ti suttavidhāne –",
  "anya-e0201n0:560": "Pamukhe sādhu pāmokkhaṁ, paggharati, ugghosati, nigghoso.",
  "anya-e0201n0:561": "Cavagge –",
  "anya-e0201n0:562_0": "Acchādeti, acchindati-saṁyoge rassattaṁ, pacchādeti, pacchindati, setacchattaṁ, rukkhacchāyā,",
  "anya-e0201n0:562_1": "tathassa bhāvo tacchaṁ, rathassa hitā racchā, pajjhāyati, ujjhāyati, nijjhāyati,",
  "anya-e0201n0:562_2": "paṭhamajjhānaṁ, dutiyajjhānaṁ, ajjhokāso, bojjhaṅgo, dummedhassa bhāvo dummejjhaṁ,",
  "anya-e0201n0:562_3": "bujjhati, bujjhitabbaṁ, bojjhaṁ, paṭivijjha, paṭivijjhiya, paṭivijjhitvā iccādi.",
  "anya-e0201n0:563": "Ṭavagge –",
  "anya-e0201n0:564": "Yatraṭṭhitaṁ, tatraṭṭhito, uṭṭhito, niṭṭhito, thalaṭṭho, jalaṭṭho, vuḍḍho iccādi.",
  "anya-e0201n0:565": "Tavagge –",
  "anya-e0201n0:566_0": "Sumanatthero, yasatthero, avatthā, avatthānaṁ, vitthāro, abhitthuto, vitthambhito,",
  "anya-e0201n0:566_1": "uddharati, uddharaṇaṁ, uddhaṭaṁ, niddhāreti, niddhāraṇaṁ, niddhāritaṁ, niddhano,",
  "anya-e0201n0:566_2": "niddhuto, niddhoto iccādi.",
  "anya-e0201n0:567": "Pavagge –",
  "anya-e0201n0:568_0": "Vippharati, vippharaṇaṁ, vipphāro, apphoṭeti, mahapphalaṁ, nipphalaṁ, madhupphāṇitaṁ,",
  "anya-e0201n0:568_1": "vibbhamati, vibbhamo, ubbhataṁ, nibbhayaṁ, dubbharo, sabbhāvo, usabhassa bhāvo osabbhaṁ,",
  "anya-e0201n0:568_2": "labbhati, ārabbho, ārabbha, ārabbhitvā iccādi.",
  "anya-e0201n0:569": "Idhapi u, du, nito parapadānaṁ ādibyañjanassa dvittaṁ visesato icchanti.",
  "anya-e0201n0:570": "Iti visadisadvittarāsi.",
  "anya-e0201n0:571": "55.Vicchābhikkhaññesu dvecaṁ. 6.3-1; pā. 8.1.1, 4.",
  "anya-e0201n0:572": "Vicchāyaṁ abhikkhaññe ca anekatthassa ekapadassa dve rūpāni honti. Bhinne atthe kriyāya vā dabbena vā guṇena vā byāpituṁ icchā vicchā. Punappunakriyā abhikkhaññaṁ.",
  "anya-e0201n0:573": "Vicchāyaṁ tāva –",
  "anya-e0201n0:574": "Rukkhaṁ rukkhaṁ siñcati. Gāme gāme sataṁkumbhā, gāmo gāmo ramaṇiyo, gehe gehe issaro, rasaṁ rasaṁ bhakkhayati, kriyaṁ kriyaṁ ārabhate.",
  "anya-e0201n0:575": "Ānupubbiyepi vicchāva gamyate –",
  "anya-e0201n0:576_0": "Mūle mūle thūlā, agge agge sukhumā, jeṭṭhaṁ jeṭṭhaṁ anupavesetha, imesaṁ devasikaṁ",
  "anya-e0201n0:576_1": "māsakaṁ māsakaṁ dehi, mañjūsakarukkho pupphaṁ pupphaṁ pupphati, ime janā pathaṁ pathaṁ",
  "anya-e0201n0:576_2": "accenti, sabbe ime aḍḍhā, katarā katarā imesaṁ aḍḍhatā, katamā katamā imesaṁ aḍḍhatā.",
  "anya-e0201n0:577": "Abhikkhaññe –",
  "anya-e0201n0:578": "Bhattaṁ pacati pacati, apuññaṁ pasavati pasavati, bhutvā bhutvā nippajjanti, paṭaṁ paṭaṁ karoti, paṭapaṭāyati, ekamekaṁ, ekamekāni iccādīsu vicchāsu pubbapade syādilopo.",
  "anya-e0201n0:579": "56.Sabbādīnaṁ vītihāre.",
  "anya-e0201n0:580": "Atikkamma haraṇaṁ atihāro, na atihāro vītihāro, aññamaññassa antoyeva haraṇantiattho, vītihāratthe gamyamāne sabbādīnaṁ sabbanāmānaṁ dve rūpāni honti, pubbassekassa ca syādilopo.",
  "anya-e0201n0:581": "Ime dve janā aññamaññassa upakārakā, itarītarassa upakārakā, aññamaññaṁ passanti, aññamaññassa denti, aññamaññassa apenti, aññamaññassa dhanaṁ, aññamaññe nissitā.",
  "anya-e0201n0:582": "57.Yāvatātāvaṁ sambhamecaṁ. 6.3.14; pā. 8.1.12; yāvabodhaṁ sambhame (bahūsu).",
  "anya-e0201n0:583_0": "Yaṁ parimāṇamassāti yāvaṁ. Taṁ parimāṇamassāti tāvaṁ. Punappunaṁ bhamanaṁ pavattanaṁ",
  "anya-e0201n0:583_1": "sambhamo. Turitena vacīpayogena taṁ taṁ upāyadīpanaṁ sambhamo, āmeḍitameva vuccati,",
  "anya-e0201n0:583_2": "sambhame gamyamāne yāvatā yattakena padena so attho paññāyati, tattakaṁ padaṁ payujjate,",
  "anya-e0201n0:583_3": "dvikkhattuṁ vā tikkhattuṁ vā taduttari vā udīriyatetyattho. Yathābodhaṁ sambhametipi pāṭho, soyevattho.",
  "anya-e0201n0:584": "Bhaye, kodhe, pasaṁsāyaṁ, turite, kotūhale’cchare.",
  "anya-e0201n0:585": "Hāse, soke, pasāde ca, kare āmeḍitaṁ budho.",
  "anya-e0201n0:586": "Tattha bhaye –",
  "anya-e0201n0:587": "Sappo sappo, coro coro –",
  "anya-e0201n0:588": "Kodhe –",
  "anya-e0201n0:589": "Vijjha vijjha, pahara pahara.",
  "anya-e0201n0:590": "Pasaṁsāyaṁ –",
  "anya-e0201n0:591": "Sādhu sādhu.",
  "anya-e0201n0:592": "Turite –",
  "anya-e0201n0:593": "Gaccha gaccha.",
  "anya-e0201n0:594": "Kotūhale –",
  "anya-e0201n0:595": "Āgaccha āgaccha.",
  "anya-e0201n0:596": "Acchare –",
  "anya-e0201n0:597": "Aho buddho aho buddho.",
  "anya-e0201n0:598": "Hāse –",
  "anya-e0201n0:599": "Abhikkamatha vāseṭṭhā abhikkamatha vāseṭṭhā dī. ni. 2.210.",
  "anya-e0201n0:600": "Soke –",
  "anya-e0201n0:601": "Kahaṁ ekaputtaka kahaṁ ekaputtaka saṁ. ni. 4.120.",
  "anya-e0201n0:602": "Pasāde –",
  "anya-e0201n0:603": "Abhikkantaṁ bho gotama abhikkantaṁ bho gotama ma. ni. 2.106 iccādi. Tikkhattuṁudānaṁ udānesi “namo tassa bhagavato” ma. ni. 2.357 iccādi.",
  "anya-e0201n0:604": "Iti padavākyadvittarāsi.",
  "anya-e0201n0:605": "Dvibhāvasandhirāsi niṭṭhito.",
  "anya-e0201n0:606": "Vipallāsasandhi",
  "anya-e0201n0:607": "Atha vipallāsasandhi dīpiyate.",
  "anya-e0201n0:608": "Padakkharānaṁ pubbāparavipariyāyo vipallāso.",
  "anya-e0201n0:609": "58.Hassa vipallāso.",
  "anya-e0201n0:610": "Yamhi pare hassa pubbāparavipallāso hoti vā.",
  "anya-e0201n0:611": "Dayhati, saṅgayhati, sannayhati, vuyhati, duyhati, muyhati.",
  "anya-e0201n0:612": "Vātveva ? Saṅgaṇhiyati, evaṁ saṅgayha saṅgaṇhitvā, āruyha āruhitvā, ogāyha ogāhitvā. Pasayha pasahitvā.",
  "anya-e0201n0:613": "59.Ve vārū. 40 (piṭṭhe).",
  "anya-e0201n0:614": "Vamhi pare hassa vipallāso hoti vā.",
  "anya-e0201n0:615": "Bavhābādho bahvābādho, bavhettha nhāyatī jano udā. 9 =bahvettha nhāyatī jano.",
  "anya-e0201n0:616": "Mahāvuttividhānaṁ vuccate.",
  "anya-e0201n0:617": "Ya, rānaṁ vipallāso –",
  "anya-e0201n0:618": "Kuṭi me kayirati pārā. 358, vacanaṁ payirudāhāsi, garuṁ payirūpāsati, vandāmi te ayyire pasannacitto jā. 2.17.54 -yassa dvittaṁ.",
  "anya-e0201n0:619": "Niggahītassa vipallāso –",
  "anya-e0201n0:620": "Nirayamhi apaccisuṁ jā. 2.22.60, te me asse ayācisuṁ jā. 2.22.1863. Imā gāthā abhāsisuṁ.",
  "anya-e0201n0:621": "Sarānampi vipallāso –",
  "anya-e0201n0:622_0": "Haññayyevāpi koci naṁ jā. 2.22.1193 – haññeyyāti ṭhiti, amūlamūlaṁ gantvā-mūlamūlaṁ",
  "anya-e0201n0:622_1": "agantvāti attho. Evaṁ paratra. Anokāsaṁ kārāpetvā pārā 389, animittaṁ katvā, saddhaṁ",
  "anya-e0201n0:622_2": "na bhuñjatīti asaddhabhoji, disvā padamanuttiṇṇaṁ jā. 1.1.20 – uttiṇṇaṁ adisvāti attho.",
  "anya-e0201n0:623": "Padānampi vipallāso –",
  "anya-e0201n0:624": "Navaṁ pana bhikkhunā cīvaralābhena, nāgakaññā caritaṁ gaṇena jā. 1.15.268 -nāgakaññāgaṇena caritanti ṭhiti.",
  "anya-e0201n0:625": "Iti vipallāsarāsi.",
  "anya-e0201n0:626": "60.Bahulaṁcaṁ. 1.1.130; pā. 3.3.113.",
  "anya-e0201n0:627_0": "Sandhividhānaṁ nāma bahulaṁ hoti, yebhuyyena hotīti attho. Adhikārasuttaṁ. Yāvaganthapariyosānā",
  "anya-e0201n0:627_1": "yuttaṭṭhānesu sabbattha vattate. Etena sabbasaddasuttesu aniṭṭhanivatti ca iṭṭhapariggaho ca kato hoti.",
  "anya-e0201n0:628": "Iti niruttidīpaniyā nāma moggallānadīpaniyaṁ",
  "anya-e0201n0:629": "Sandhikaṇḍo niṭṭhito."
}