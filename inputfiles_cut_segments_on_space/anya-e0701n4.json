{
  "anya-e0701n4:0": "5. Pakiṇṇaka-paricchedo",
  "anya-e0701n4:1_0": "Nāmaṁ āropanaṁ potthakaṁ ganthakārassa ca. Lekhaṁlekhāpanañceva, vadāmi tadanantaranti.",
  "anya-e0701n4:1_1": "Tattha caturāsītiyā dhammakkhandhasahassāni piṭaka, nikāyaṅga, vagga, nipātādikaṁ",
  "anya-e0701n4:1_2": "nāmaṁ, kenāropitaṁ, kattha āropitaṁ, kadā āropitaṁ, kimatthaṁ āropitanti? Tatrāyaṁ",
  "anya-e0701n4:1_3": "pivisajjanākena āropitanti pañcasatakhīṇāsavehi āropitaṁ. Tehi sabbabuddhavacanaṁ",
  "anya-e0701n4:1_4": "saṅgāyanti, idaṁ piṭakaṁ, ayaṁ nikāyo, idaṁ aṅgaṁ, ayaṁ vaggo, ayaṁ nipātoti. Evamādikaṁ",
  "anya-e0701n4:1_5": "nāmaṁ āropenti. Kattha āropitanti? Rājagahe vebhārapabbatassa pāde dhammamaṇḍappe",
  "anya-e0701n4:1_6": "āropitaṁ. Kadā āropitanti? Bhagavato parinibbute paṭhamasaṅgāyanakāle āropitaṁ. Kimatthaṁ",
  "anya-e0701n4:1_7": "āropitanti? Dhammakkhandhānaṁ vohārasukhatthāya sukhadhāraṇatthāya ca āropitaṁ. Saṅgītikāle",
  "anya-e0701n4:1_8": "pañcasatā khīṇāsavā tesañca dhammakkhandhānaṁ nāma vagganipātato. Imassa dhammakkhandhassa",
  "anya-e0701n4:1_9": "ayaṁ nāmo hotu, imassa ca pakaraṇassa ayaṁ nāmoti, abravuṁ sabbaṁ nāmādikaṁ kiccaṁ",
  "anya-e0701n4:1_10": "akaṁsu. Te khīṇāsavā, yadi nāmādikaṁ kiccaṁ akataṁ na supākataṁ tasmā vohārasukhatthāyanāmādikaṁ",
  "anya-e0701n4:1_11": "kiccaṁ kataṁ anāgate panatthāya nāmādikaṁ pavattitaṁ asañjātanāmo na suṭṭhu pākato",
  "anya-e0701n4:1_12": "sabbaso bhaveti. Dhammakkhandhānaṁ nāma dīpanā niṭṭhitā.",
  "anya-e0701n4:2_0": "Caturāsīti dhammakkhandhasahassāni kena potthake āropitāni, kadā āropitāni, kimatthaṁ",
  "anya-e0701n4:2_1": "āropitānīti. Tatrāyaṁ visajjanā kenāropitāniti? Khīṇāsavamahānāgehi āropitāni. Kattha",
  "anya-e0701n4:2_2": "āropitānīti? Laṅkādīpe āropitāni. Kadā āropitānīti? Saddhātissassarājino puttassa",
  "anya-e0701n4:2_3": "vaṭṭagāmani rājassa kāle āropitāni. Kimatthaṁ āropitānīti? Dhammakkhandhānaṁ avidhaṁsanatthāya",
  "anya-e0701n4:2_4": "saddhammaṭṭhitiyā ca āropitāni.",
  "anya-e0701n4:3": "Dharamāno hi bhagavā, amhākaṁ sugatodhīro;",
  "anya-e0701n4:4": "Nikāye pañcadeseti, yāva nibbānagamanā.",
  "anya-e0701n4:5": "Sabbepi te bhikkhu ādi, manasā vacasāhāro;",
  "anya-e0701n4:6": "Sabbe ca vācuggatā honti, mahāpaññāsativarā.",
  "anya-e0701n4:7": "Nibbūte lokanāthamhi, tato vassasataṁ bhave;",
  "anya-e0701n4:8": "Ariyānariyā cāpi ca, sabbe vācuggatā dhuvaṁ.",
  "anya-e0701n4:9": "Tato paraṁ aṭṭharasaṁ, dvisataṁvassa gaṇanaṁ;",
  "anya-e0701n4:10": "Sabbe puthujjanā ceva, ariyā ca sabbepite.",
  "anya-e0701n4:11": "Manasāvacasāyeva, vācuggatāva sabbadā;",
  "anya-e0701n4:12": "Duṭṭhagāmaṇirañño ca, kāle vācuggatā dhuvaṁ.",
  "anya-e0701n4:13": "Ariyānariyāpi ca, nikāye dhāraṇāsadā;",
  "anya-e0701n4:14": "Tato paramhi rājā ca, tato cuto ca tusite.",
  "anya-e0701n4:15": "Uppajji deva loke so, devehi parivārito;",
  "anya-e0701n4:16": "Saddhā tissoti nāmena, tassa kaniṭṭhako hito.",
  "anya-e0701n4:17": "Tato laddharaṭṭho hoti, buddhasāsanapālako.",
  "anya-e0701n4:18": "Tadā kāle bhikkhū āsuṁ, sabbe vācuggatā sadā;",
  "anya-e0701n4:19": "Nikāye pañcavedheva, yāva rañño ca dhāraṇā;",
  "anya-e0701n4:20": "Tato cuto so rājā ca, tussīte upapajjati;",
  "anya-e0701n4:21": "Devalokeṭṭhito santo, tadā vācuggatā tato.",
  "anya-e0701n4:22": "Tassa puttāpi ahesuṁ, anekā varajjaṁ gatā;",
  "anya-e0701n4:23": "Anukkamena cutate, devalokaṁ gatā dhuvaṁ;",
  "anya-e0701n4:24": "Tadāpite sabbe bhikkhū, vācuggatāva sabbadā;",
  "anya-e0701n4:25": "Nikāye pañcavidheva, dhāraṇāvasatimatā.",
  "anya-e0701n4:26": "Tato paraṁ potthakesu, nikāyā pañca piṭṭhitā;",
  "anya-e0701n4:27": "Tadā aṭṭhakathā ṭīkā, sabbe ganthā potthake gatā;",
  "anya-e0701n4:28": "Sabbe potthesu ye ganthā, pāḷi aṭṭhakathā ṭīkā;",
  "anya-e0701n4:29": "Saṁṭṭhitāsaṁ ṭhitā honti, sabbepi no na santite.",
  "anya-e0701n4:30": "Tadā te potthakeyeva, nikāyā piṭhitā khilā;",
  "anya-e0701n4:31": "Tadā aṭṭhakathādīni, bhavantīti vadanti ca.",
  "anya-e0701n4:32": "Parihāro paṇḍitehi vattabbova;",
  "anya-e0701n4:33": "Laṅkādīpassa raññova, saddhā tissassa rājino.",
  "anya-e0701n4:34": "Puttako laṅkādīpassa, issaro dhammiko varo;",
  "anya-e0701n4:35": "Tadā khīṇāsavā sabbe, olokenti anagate.",
  "anya-e0701n4:36": "Khīṇāsavā passanti te, dupaññeva puthujjane;",
  "anya-e0701n4:37": "Sabbepi te bhikkhū āsuṁ, bahuṁtarā puthujjanā;",
  "anya-e0701n4:38": "Na sakkhissanti te pañca, nikāye vācuggataṁ iti;",
  "anya-e0701n4:39": "Potthakesu sabbe pañca, āropenti khīṇāsavā.",
  "anya-e0701n4:40": "Saddhammaṭṭhiti cirattāya, janānaṁ puññatthāya ca;",
  "anya-e0701n4:41": "Tato paṭṭhāyate sabbe, nikāyā honti potthake;",
  "anya-e0701n4:42": "Aṭṭhakathā ṭīkā sabbe, te honti potthakeṭṭhitā.",
  "anya-e0701n4:43": "Tato paṭṭhāyate sabbe, bhikkhu ādi mahāgaṇā;",
  "anya-e0701n4:44": "Potthakesu ṭhiteyeva, sabbe passanti sabbadā.",
  "anya-e0701n4:45": "[Potthake āropana dīpakā niṭṭhitā.]",
  "anya-e0701n4:46_0": "Yo koci paṇḍito dhīro, aṭṭhakathādikaṁ ganthaṁ karoti vā kārāpeti vā, tassa anantako",
  "anya-e0701n4:46_1": "hoti puññasaṁcayo, anantako hoti puññānisaṁso. Caturāsīti cetiyasahassa karaṇasadiso,",
  "anya-e0701n4:46_2": "caturāsīti buddharūpasahassa karaṇasadiso, caturāsīti bodhirukkhasahassaropanasadiso,",
  "anya-e0701n4:46_3": "caturāsīti vihārasahassa karaṇasadiso, yo ca buddhavacanamañjūsaṁ karoti vā kārāpeti",
  "anya-e0701n4:46_4": "vā, yo ca buddhavacanaṁ maṇḍanaṁ karoti vā kārāpeti vā, yo ca buddhavacanaṁ lekhaṁ",
  "anya-e0701n4:46_5": "karoti vā kārāpeti vā, yo ca potthakaṁ vā, yo ca potthakamūlaṁ vā, deti vā dāpeti",
  "anya-e0701n4:46_6": "vā, yo ca telaṁ vā cuṇṇaṁ vā, dhaññaṁ vā potthakabhañjanatthāya yaṁ kiñci nitthaṁ",
  "anya-e0701n4:46_7": "vā potthakachidde āvunatthāya, yaṁ kiñci suttaṁ vā kaṭṭhaphalakadvayaṁ vā potthakaṁ",
  "anya-e0701n4:46_8": "puṭanatthāya yaṁ kiñci vatthaṁ vā, potthaka-bandhanatthāya, yaṁ kiñci yottaṁ vā potthakalāpa",
  "anya-e0701n4:46_9": "pūṭanatthāya yaṁ kiñci thavikaṁ deti vā dāpeti vā.",
  "anya-e0701n4:47_0": "Yo ca haritālena vā manosilāya vā, suvaṇṇena vā rajatena vā potthakamaṇḍanaṁ vā kaṭṭhaphalakamaṇḍanaṁ",
  "anya-e0701n4:47_1": "vā karoti vā kārāpeti vā, tassa anantako hoti puññasaṁcayo, anantako hoti puññānisaṁso.",
  "anya-e0701n4:47_2": "Caturāsīti cetiyasahassa karaṇasadiso, caturāsīti vihārasahassa karaṇasadiso.",
  "anya-e0701n4:48": "Bhave nibbattamāno so, sīlaguṇamupāgatā;",
  "anya-e0701n4:49": "Mahā tejo sadā hoti, sīhanādo visārado.",
  "anya-e0701n4:50": "Āyuvaṇṇabaluppeto, dhammakāmo bhave saddā;",
  "anya-e0701n4:51": "Devamanussalokesu, mahesakkho anāmayo.",
  "anya-e0701n4:52": "Bhave nibbattamāno so, paññavā susamāhito;",
  "anya-e0701n4:53": "Adhipacca parivāro, sabbasukhādhi gacchati.",
  "anya-e0701n4:54": "Saddohīrimā vadaññū, saṁvigga mānaso bhave;",
  "anya-e0701n4:55": "Aṅgapaccaṅga sampanno, āroha pariṇāhavā.",
  "anya-e0701n4:56": "Sabbe sattāpi yo loke, sabbattha pūjitābhave;",
  "anya-e0701n4:57": "Devamanussa sañcaro, mittasahāya pālito.",
  "anya-e0701n4:58": "Devamanussa sampattiṁ, anubhoti punappunaṁ;",
  "anya-e0701n4:59": "Arahatta phalaṁ patto, nibbānaṁ pāpuṇissati.",
  "anya-e0701n4:60": "Paṭisambhidā catasso, abhiññā chabbidhe vare;",
  "anya-e0701n4:61": "Vimokkhe aṭṭhake seṭṭhe, gamissati anāgate.",
  "anya-e0701n4:62": "Tasmāhi paṇḍito poso, saṁpassaṁ hita mattano;",
  "anya-e0701n4:63": "Kāreyya sāma ganthe ca, aññe cāpi kārāpaye.",
  "anya-e0701n4:64": "Potthake ca ṭhite ganthe, pāḷi aṭṭhakathādike;",
  "anya-e0701n4:65": "Dhammamañjūsā ganthe ca, lekhaṁ kare kārāpaye.",
  "anya-e0701n4:66": "Potthakaṁ potthakamūlañca, tesaṁ cullathūsampi ca;",
  "anya-e0701n4:67": "Pilotikādikaṁ suttaṁ, kaṭṭhaphaladvayamhi ca.",
  "anya-e0701n4:68": "Dhammabandhanatthāya ca, yaṁ kiñci mahagghaṁ vatthaṁ;",
  "anya-e0701n4:69": "Dhammabandhanayottañca, yaṁ kiñci thavikampi ca.",
  "anya-e0701n4:70": "Dadeyya dhammakhettamhi, vippassannena cetasā;",
  "anya-e0701n4:71": "Añño cāpi dajjāpeyya, mittasahāyabandhaveti.",
  "anya-e0701n4:72": "Ganthākaralekhalekhāpanānisaṁsa dīpanā niṭṭhitā.",
  "anya-e0701n4:73": "[Iti cūlaganthavaṁse pakiṇṇakadīpako nāma pañcamo paricchedo.]",
  "anya-e0701n4:74": "Sohaṁ haṁsāraṭṭha jāto, nantapaññoti vissuto",
  "anya-e0701n4:75": "Saddhā sīla vīrappeto, dhammarasaṁ gavesano.",
  "anya-e0701n4:76": "Sohaṁ tato gantvā cimaṁ, jina navaṁ yaṁ pūraṁ;",
  "anya-e0701n4:77": "Sabba dhammaṁ vicinanto, vīsati vassamāgato.",
  "anya-e0701n4:78": "Sabba dhammaṁ vissejjento, kikāre neva bhikkhuno;",
  "anya-e0701n4:79": "Cha vassānaṁ gaṇaṁ bhitvā, kāmānaṁ abhimaddanaṁ.",
  "anya-e0701n4:80": "Santi sabhā ca nibbānaṁ, gavesiñca punappunaṁ;",
  "anya-e0701n4:81": "Vasantohaṁ, vanārammaṁ, piṭakattaya saṅgahaṁ;",
  "anya-e0701n4:82": "Ganthavaṁsaṁ imaṁ khuddaṁ, ariyasaṅghadāsakanti.",
  "anya-e0701n4:83": "Iti pāmojjatthāya araññavāsinā, nandapaññācariyena kato cūḷaganthavaṁso niṭṭhito.",
  "anya-e0701n4:84": "Dhammavaṭaṁsakanāmena visuto thero, yaṁ pakaraṇaṁ likkhitaṁ taṁ paripuṇṇaṁ tena puññena taṁ piṭakaṁ parisippaṁ pariniṭṭhitaṁ.",
  "anya-e0701n4:85": "Mameva sissasamūhānañca parisippaṁ pariniṭṭhitaṁ. Tave sissānū sissāni ca, parisippaṁ pariniṭṭhitaṁ.",
  "anya-e0701n4:86": "Cūḷaganthavaṁso niṭṭhito."
}