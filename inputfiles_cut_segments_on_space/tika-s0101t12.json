{
  "tika-s0101t12:0": "12. Lohiccasuttavaṇṇanā",
  "tika-s0101t12:1": "Lohiccabrāhmaṇavatthuvaṇṇanā",
  "tika-s0101t12:2": "501.Sālavatikāti itthiliṅgavasena tassa gāmassa nāmaṁ. Gāmaṇikābhāvenāti keci. Lohito nāma tassa kule pubbapuriso, tassa vasena lohiccoti tassa brāhmaṇassa gottato āgataṁ nāmaṁ.",
  "tika-s0101t12:3_0": "502. ‘‘Diṭṭhigata’’nti laddhimattaṁ adhippetanti āha ‘‘na pana ucchedasassatānaṁ",
  "tika-s0101t12:3_1": "aññatara’’nti. Na hi ucchedasassatagāhavinimutto koci diṭṭhigāho atthi. ‘‘Bhāsati",
  "tika-s0101t12:3_2": "yevā’’ti tassā laddhiyā loke pākaṭabhāvaṁ dasseti. Attato añño paroti yathā anusāsakato",
  "tika-s0101t12:3_3": "anusāsitabbo paro, evaṁ anusāsitabbatopi anusāsako paroti vuttaṁ ‘‘paro parassāti",
  "tika-s0101t12:3_4": "paro yo’’tiādi. Kiṁ-saddāpekkhāya cettha ‘‘karissatī’’ti anāgatakālavacanaṁ, anāgatepi",
  "tika-s0101t12:3_5": "vā tena tassa kātabbaṁ natthīti dassanatthaṁ. Kusalaṁ dhammanti anavajjadhammaṁ nikkilesadhammaṁ",
  "tika-s0101t12:3_6": "vimokkhadhammanti attho. ‘‘Paresaṁ dhammaṁ kathessāmī’’ti tehi attānaṁ parivārāpetvā",
  "tika-s0101t12:3_7": "vicaraṇaṁ kiṁ atthiyaṁ āsayabuddhassāpi anurodhena vinā taṁ na hotīti tasmā attanā",
  "tika-s0101t12:3_8": "paṭiladdhaṁ…pe… vihātabbanti vadati. Tenāha ‘‘evaṁ sampadamidaṁ pāpakaṁ lobhadhammaṁ vadāmī’’ti.",
  "tika-s0101t12:4": "504.Soti lohicco brāhmaṇo.",
  "tika-s0101t12:5_0": "508.Kathāphāsukatthanti kathāsukhatthaṁ, sukhena kathaṁ kathetuñceva sotuñcāti attho.",
  "tika-s0101t12:5_1": "Appeva nāma siyāti ettha pītivasena āmeḍitaṁ daṭṭhabbaṁ. Tathā hi taṁ ‘‘buddhagajjita’’nti",
  "tika-s0101t12:5_2": "vuccati . Bhagavā hi īdisesu ṭhānesu visesato pītisomanassajāto hoti. Tenāha ‘‘ayaṁ",
  "tika-s0101t12:5_3": "kirettha adhippāyo’’tiādi.",
  "tika-s0101t12:6": "Lohiccabrāhmaṇānuyogavaṇṇanā",
  "tika-s0101t12:7_0": "509.Samudayasañjātīti āyuppādo. Anupubbo kampī-saddo ākaṅkhanattho hotīti ‘‘icchatīti",
  "tika-s0101t12:7_1": "attho’’ti vuttaṁ. Sātisayena vā hitena anukampako anuggaṇhanako hitānukampī. Sampajjatīti",
  "tika-s0101t12:7_2": "āsevanalābhena nippajjati balavatī hoti, avaggahāti attho, tenāha ‘‘niyatā hotī’’ti.",
  "tika-s0101t12:7_3": "Niraye nibbattati micchādiṭṭhiko.",
  "tika-s0101t12:8_0": "510-11.Dutiyaṁ upapattinti ‘‘nanu rājā pasenadī kosalo’’tiādinā dutiyaṁ upapattiṁ",
  "tika-s0101t12:8_1": "sādhanayuttiṁ. Kāraṇañhi bhagavā upamāmukhena dasseti. Ye cimeti ye ca ime kulaputtā",
  "tika-s0101t12:8_2": "dibbā gabbhā paripācentīti yojanā. Asakkuṇantā upanissayasampattiyā, ñāṇaparipākassa",
  "tika-s0101t12:8_3": "vā abhāvena. Ye pana ‘‘paripaccantī’’ti paṭhanti, tesaṁ ‘‘dibbe gabbhe’’ti vacanavipallāsena",
  "tika-s0101t12:8_4": "payojanaṁ natthi. Attho ca dutiyavikappe vuttanayena veditabbo. Ahitānukampitā ca",
  "tika-s0101t12:8_5": "taṁsamaṅgisattavasena. Divi bhavāti dibbā. Gabbhenti paripaccanavasena santānaṁ pabandhentīti",
  "tika-s0101t12:8_6": "gabbhā. ‘‘Channaṁ devalokāna’’nti nidassanavacanametaṁ. Brahmalokassāpi hi dibbagabbhabhāvo",
  "tika-s0101t12:8_7": "labbhateva dibbavihārahetukattā. Evañca katvā ‘‘bhāvanaṁ bhāvayamānā’’ti idampi vacanaṁ",
  "tika-s0101t12:8_8": "samatthitaṁ hoti. Bhavanti ettha yathāruci sukhasamappitāti bhavā, vimānāni. Devabhāvāvahattā",
  "tika-s0101t12:8_9": "dibbā. Vuttanayeneva gabbhā. Dānādayo devalokasaṁvattaniyapuññavisesā.Dibbā bhavāti",
  "tika-s0101t12:8_10": "devalokapariyāpannā upapattibhavā. Tadāvaho hi kammabhavo pubbe gahito.",
  "tika-s0101t12:9": "Tayocodanārahavaṇṇanā",
  "tika-s0101t12:10_0": "513.Aniyamitenevāti aniyameneva ‘‘tvaṁ evaṁdiṭṭhiko evaṁ sattānaṁ anatthassa kārako’’ti",
  "tika-s0101t12:10_1": "evaṁ anuddesikeneva . Mānanti ‘‘ahametaṁ jānāmi, ahametaṁ passāmī’’ti evaṁ paṇḍitamānaṁ.",
  "tika-s0101t12:10_2": "Bhinditvāti vidhametvā, jahāpetvāti attho. Tayo satthāreti asampāditaattahito anovādakarasāvako,",
  "tika-s0101t12:10_3": "asampāditaattahito ovādakarasāvako, sampāditaattahito anovādakarasāvakoti ime tayo",
  "tika-s0101t12:10_4": "satthāre. Catuttho pana sammāsambuddho na codanāraho hotīti ‘‘tena pucchite eva kathessāmī’’ti",
  "tika-s0101t12:10_5": "codanārahe tayo satthāre paṭhamaṁ dassesi , pacchā catutthaṁsatthāraṁ. Kāmañcettha",
  "tika-s0101t12:10_6": "catuttho satthā eko adutiyo anaññasādhāraṇo, tathāpi so yesaṁ uttarimanussadhammānaṁ",
  "tika-s0101t12:10_7": "vasena ‘‘dhammamayo kāyo’’ti vuccati, tesaṁ samudāyabhūtopi te guṇāvayave satthuṭṭhāniye",
  "tika-s0101t12:10_8": "katvā dassento bhagavā ‘‘ayampi kho, lohicca, satthā’’ti abhāsi.",
  "tika-s0101t12:11_0": "Aññāti ya-kāralopena niddeso ‘‘sayaṁ abhiññā’’ti ādīsu (dī. ni. 1.28, 37, 52; ma.",
  "tika-s0101t12:11_1": "ni. 1.284; 2.341; a. ni. 2.5; 10.11; mahāva. 11; dha. pa. 353; kathā. 405) viya.",
  "tika-s0101t12:11_2": "Aññāyāti ca tadatthiye sampadānavacananti āha ‘‘ājānanatthāyā’’ti. Sāvakattaṁ paṭijānitvā",
  "tika-s0101t12:11_3": "ṭhitattā ekadesenassa sāsanaṁ karontīti āha ‘‘nirantaraṁ tassa sāsanaṁ akatvā’’ti.",
  "tika-s0101t12:11_4": "Ukkamitvā vattantīti yathicchitaṁ karontīti attho. Paṭikkamantiyāti anabhiratiyā",
  "tika-s0101t12:11_5": "agāravena apagacchantiyā, tenāha ‘‘anicchantiyā’’tiādi. Ekāyāti ekāya itthiyā. Eko",
  "tika-s0101t12:11_6": "iccheyyāti eko puriso tāya anicchantiyā sampayogaṁ kāmeyya. Osakkanādimukhena itthipurisasambandhanidassanaṁ",
  "tika-s0101t12:11_7": "gehasitaapekkhāvasena tassa satthuno sāvakesu paṭipattīti dasseti. Ativiya virattabhāvato",
  "tika-s0101t12:11_8": "daṭṭhumpi anicchamānaṁ. Lobhenāti parivāravasena uppajjanakalābhasakkāralobhena.",
  "tika-s0101t12:11_9": "Tattha sampādehīti tasmiṁ paṭipattidhamme patiṭṭhitaṁ katvā sampādehi. Ujuṁ karohi",
  "tika-s0101t12:11_10": "kāyavaṅkādivigamena.",
  "tika-s0101t12:12_0": "515.Evaṁ codanaṁ arahatīti evaṁ vuttanayena sāvakesu appossukkabhāvāpādane niyojanavasena",
  "tika-s0101t12:12_1": "codanaṁ arahati, na paṭhamo viya ‘‘evarūpo tava lobhadhammo’’tiādinā, na ca dutiyo",
  "tika-s0101t12:12_2": "viya ‘‘attānameva tāva tattha sampādehī’’tiādinā. Kasmā? Sampāditaattahitatāya tatiyassa.",
  "tika-s0101t12:13": "Nacodanārahasatthuvaṇṇanā",
  "tika-s0101t12:14_0": "516. ‘‘Na codanāraho’’ti ettha yasmā codanārahatā nāma satthuvippaṭipattiyā vā sāvakavippaṭipattiyā",
  "tika-s0101t12:14_1": "vā ubhayavippaṭipattiyā vā, tayidaṁ sabbampi imasmiṁ satthari natthi, tasmā na codanārahoti",
  "tika-s0101t12:14_2": "imamatthaṁ dassetuṁ ‘‘ayañhī’’tiādi vuttaṁ.",
  "tika-s0101t12:15_0": "517.Mayāgahitāya diṭṭhiyāti sabbaso anavajje sammāpaṭipanne paresaṁ sammadeva sammāpaṭipattiṁ",
  "tika-s0101t12:15_1": "dessente satthari abhūtadosāropanavasena micchāgahitāya nirayagāminiyā pāpadiṭṭhiyā",
  "tika-s0101t12:15_2": ". Narakapapātanti narakasaṅkhātaṁ mahāpapātaṁ. Papatanti tatthāti hi papāto. Saggamaggathaleti",
  "tika-s0101t12:15_3": "saggagāmimaggabhūte puññadhammathale. Sesaṁ suviññeyyameva.",
  "tika-s0101t12:16": "Lohiccasuttavaṇṇanāya līnatthappakāsanā."
}