{
  "atk-vin02a414:0": "Āpattisamuṭṭhānavaṇṇanā",
  "atk-vin02a414:1_0": "470.Acittakoāpajjatītiādīsu sahaseyyādipaṇṇattivajjaṁ asañcicca āpajjanto acittako",
  "atk-vin02a414:1_1": "āpajjati, desento sacittako vuṭṭhāti. Yaṁkiñci sañcicca āpajjanto sacittako āpajjati,",
  "atk-vin02a414:1_2": "tiṇavatthārakena vuṭṭhahanto acittako vuṭṭhāti. Pubbe vuttameva tiṇavatthārakena",
  "atk-vin02a414:1_3": "vuṭṭhahanto acittako āpajjati, acittako vuṭṭhāti. Itaraṁ desento sacittako āpajjati,",
  "atk-vin02a414:1_4": "sacittako vuṭṭhāti. ‘‘Dhammadānaṁ karomī’’ti padasodhammādīni karonto kusalacitto",
  "atk-vin02a414:1_5": "āpajjati, ‘‘buddhānaṁ anusāsaniṁ karomī’’ti udaggacitto desento kusalacitto vuṭṭhāti.",
  "atk-vin02a414:1_6": "Domanassiko hutvā desento akusalacitto vuṭṭhāti, tiṇavatthārakena niddāgatova vuṭṭhahanto",
  "atk-vin02a414:1_7": "abyākatacitto vuṭṭhāti. Bhiṁsāpanādīni katvā ‘‘buddhānaṁ sāsanaṁ karomī’’ti somanassiko",
  "atk-vin02a414:1_8": "desento akusalacitto āpajjati, kusalacitto vuṭṭhāti. Domanassikova desento akusalacitto",
  "atk-vin02a414:1_9": "vuṭṭhāti, vuttanayeneva tiṇavatthārakena vuṭṭhahanto abyākatacitto vuṭṭhāti. Niddokkantasamaye",
  "atk-vin02a414:1_10": "sahagāraseyyaṁ āpajjanto abyākatacitto āpajjati, vuttanayeneva panettha ‘‘kusalacitto",
  "atk-vin02a414:1_11": "vuṭṭhātī’’tiādi veditabbaṁ.",
  "atk-vin02a414:2": "Paṭhamaṁ pārājikaṁ katihi samuṭṭhānehītiādi pubbe vuttanayattā uttānameva.",
  "atk-vin02a414:3": "473.Cattāro pārājikā katihi samuṭṭhānehītiādīsu ukkaṭṭhaparicchedato yaṁ yaṁ samuṭṭhānaṁ yassa yassa labbhati, taṁ sabbaṁ vuttameva hoti.",
  "atk-vin02a414:4": "Āpattisamuṭṭhānavaṇṇanā niṭṭhitā."
}