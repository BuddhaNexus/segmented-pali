{
  "anya-e0806n3:0": "3. Tatiyakaṇḍavaṇṇanā",
  "anya-e0806n3:1": "1. Syādi",
  "anya-e0806n3:2_0": "Yassātikamāvaṭṭhitassayoādiakkharasamudāyassa, kintanti āha- ‘ida’miccādi, idanti",
  "anya-e0806n3:2_1": "yathāvuttaṁ syādisamudāyarūpaṁ, avayavena viggaho samudāyo samāsattho, samudāye pavattā",
  "anya-e0806n3:2_2": "saddā avayavesupi vattantīti syādisaddo siādike avayavepi vattate, vidhiggahaṇañāyenāti",
  "anya-e0806n3:2_3": "“paccayaggahaṇe yasmā sa vihito tadādino tadantassa ca gahaṇa”nti ñāyena. Syādi ante",
  "anya-e0806n3:2_4": "yassa taṁ syādyantaṁ. Nanu ca “syādisyādinekattha”nti sāmaññena vuccamāne yaṁkiñci",
  "anya-e0806n3:2_5": "syādyantaṁ yenakenaci syādyantena sahekatthībhāvamarahati, tathāhi yathā gāmagatotiādo,",
  "anya-e0806n3:2_6": "tathā passa devadatte gāmaṁ, gato yaññadatto gurukulanti ādopi samāso tyāsaṅkiyāha-‘sāmaññena",
  "anya-e0806n3:2_7": "vuttepi’ccādi, yassa syādyantassayena syādyantena sambandho, tena syādyantena sahataṁ",
  "anya-e0806n3:2_8": "syādyantamekatthambhavatīti sambandhato viññāyati avasīyatīti yassātyādisvattho,",
  "anya-e0806n3:2_9": "tathā ca gāmagatotyatratthīmesa-maññamaññāpekkhālakkhaṇo sambandhotyekatthībhāvo, tatoyevetthāhu-",
  "anya-e0806n3:3": "Niyataṁ sādhanaṁ sādhye, kriyā niyatasādhanā;",
  "anya-e0806n3:4": "Sannidhānena metesaṁ cethissā (potthake), niyamo-yampakāsatīti.",
  "anya-e0806n3:5_0": "Ayamettha attho “yato gāmamiccetaṁ sādhanaṁ sādhyaṁ kiriyaṁ taṁbyapadesajānanayogyamapekkhate",
  "anya-e0806n3:5_1": "gatoti, ato sādhanaṁ kāra kaṁ sādhye kiriyāya niyataṁ, yato ca kiriyā sayaṁ sādhanamapekkhate",
  "anya-e0806n3:5_2": "kiṁ gatoti, ato kiriyāpi niyataṁ sādhanametissāti niyatasādhanā hoti ayaṁ yathāvutto",
  "anya-e0806n3:5_3": "niyamo aññamaññāpekkhāvasena vattamāno etesaṁ sādhyasādhanānaṁ sannidhāna mattena",
  "anya-e0806n3:5_4": "aññamaññato pakāsatī”ti. Passa devadatta gāmaṁ, gato yaññadatto gurukulaṁtyatra tu",
  "anya-e0806n3:5_5": "gāmanti sādhanaṁ passeti sādhyamapekkhate, gatoti gamanakiriyā tu gurukulamapekkhate,",
  "anya-e0806n3:5_6": "tato ca gāmagatānaṁ vākyantarāvayavānaṁ natthevāpekkhāti na bhavati samāso, sabbatthevamūhanīyaṁ,",
  "anya-e0806n3:5_7": "sambandho hi aññamaññāpekkhālakkhaṇo sambandhyantarato-navaṭṭhitaṁ nivattetvā visese",
  "anya-e0806n3:5_8": "niveseti, tathāca vuttaṁ–",
  "anya-e0806n3:6": "Tassa tvākaṅkhato bhede, yā pariplavamānatā;",
  "anya-e0806n3:7": "Visese taṁ nivesento, sambandhovāvachindatīti.",
  "anya-e0806n3:8_0": "Bhede visese gāmantetaṁ sāmaññaṁ visesāpekkhaṁ ‘gāmamāsīsati, jahāti, gato’ti, tathā",
  "anya-e0806n3:8_1": "‘gato gāmaṁ, vanaṁ, gurukula’nti vevamākaṅkhato-bhilasato tassa tu padhānapadassupasajjanapadassa",
  "anya-e0806n3:8_2": "ca yā pariplavamānatā anavaṭṭhitatā taṁ visese visiṭṭhe sambandhini nivesento patiṭṭhapento",
  "anya-e0806n3:8_3": "sambandhovānekappakāro kvaci sādhyasādhanabhāvalakkhaṇo kvaci pakativikārabhāvasabhāvo",
  "anya-e0806n3:8_4": "kvaci sassāmi sambandharūpo avachindati sambandhyantarato nivattetīti attho, yato-yamapekkhā",
  "anya-e0806n3:8_5": "vākyakāleyeva nirūpyate, tato yatthātthi padānamapekkhā, tattha samāsāvagamo, yatra",
  "anya-e0806n3:8_6": "tu natthi, tatra na bhavatītyanupadiṭṭho visayavibhāgo ñāyateti bhāvo, bāle abudhetu",
  "anya-e0806n3:8_7": "nissāya vicitto samāsavidhānalopādinānekappakāro paṭipattiyā sādhusaddaparijānanatthamupāyo",
  "anya-e0806n3:8_8": "sambhavati, paramatthato tu saddantarattā accantaṁ aññattaṁ vākyasamāsānaṁ bhedo,",
  "anya-e0806n3:8_9": "na hi vākye diṭṭhapadāni samāse santi, tathā ca vuttaṁ–",
  "anya-e0806n3:9": "Bāle nissāyupāyo-yaṁ, vicitto paṭipattiyā;",
  "anya-e0806n3:10": "Bhedo vākyasamāsānaṁ, ccantaṁ ññattaṁ (potthake) saddantaraṁ yatoti.",
  "anya-e0806n3:11_0": "Atoyevāti yato sāmaññena vuttepiyassayena sambandhotena saha tadekatthambhavatīti",
  "anya-e0806n3:11_1": "sambandhato viññāyatīti nāniṭṭhaṁ kiñcipīha hoti, atoyeva hetutoti attho. Byapekkhā",
  "anya-e0806n3:11_2": "sāmatthiyapariggahāyeti padānamaññoññākaṅkhā byapekkhā, sāva sā matthiyaṁ, tassa",
  "anya-e0806n3:11_3": "pariggahāya. Samatthavacanaṁ na katanti pāṇiniyehi viya “samattho padavidhī”ti (pā,",
  "anya-e0806n3:11_4": "2-1-1) samatthavacanaṁ na kataṁ. Samattho pada vidhīti paribhāsāyamayamattho “vidhīyate",
  "anya-e0806n3:11_5": "vidhīyatīti (potthake) vidhi, padānaṁ vidhi padavidhisamāsādi, yokocīha satthe padavidhi,so",
  "anya-e0806n3:11_6": "samattho viggaha vākyatthābhidhāne (satti) veditabbo”ti, tādisaparibhāsāya byāpārato",
  "anya-e0806n3:11_7": "tesaṁ ‘passa devadatta gāmaṁ, gato yaññadatto gurukulaṁ’ tyādo nāniṭṭhappatti, sāmatthiyañcettha",
  "anya-e0806n3:11_8": "dvidhātyupagamyate vākye byapekkhāvuttiyamekatthībhāvo ceti vuttiyamekatthībhāvo",
  "anya-e0806n3:11_9": "vākye byapekkhāceti (potthake). Tattha paṭhamassa pariggahaṁ vacanamantarena paṭipādiya",
  "anya-e0806n3:11_10": "dutiyassa pariggahamidāni vacanena paṭipādayamāha- ‘ekatthī bhāvo’ccādi, ekatthībhāvo",
  "anya-e0806n3:11_11": "bhinnatthānaṁ sādhāraṇatthatāvasena pavattiviseso, vākye hi sādhāraṇatthatā natthi",
  "anya-e0806n3:11_12": "bhinnatthattā, atoyevettha bhedanibandhanā chaṭṭhyupajāyate ‘rañño puriso’ti, vuttiyantūbhayapadabyavacchinnatthābhidhānato",
  "anya-e0806n3:11_13": "sādhāraṇatthatā bhavati, idaṁ vuttaṁ hoti “samāse visesanaṁ visessamanupavīsati ekībhavati",
  "anya-e0806n3:11_14": "visesanaṁ, vākye tu visesanaṁ visessato visuṁyevā vatiṭṭhate”ti. Dvandasamāsassa",
  "anya-e0806n3:11_15": "tu padānaṁ visesanavisessābhāvepi sakalapadatthappadhānattā ‘rañño go ca asso ca",
  "anya-e0806n3:11_16": "puriso cā’ti vākyato ‘rañño gavāssa purisā’ti samāsassa viseso ekatthī bhāvalakkhaṇo",
  "anya-e0806n3:11_17": "bhavatyeva, tathāhi tattha vākye bhinnatthanibandhana samuccayapaṭipādanāya casaddo",
  "anya-e0806n3:11_18": "payujjate, samāse tu nappayujjate, ekattha vacanenevāti “syādisyādinekattha” tyekatthavacaneneva,",
  "anya-e0806n3:11_19": "ekattībhāvoyeva bhavatīti seso, evakāro na vākye tathāhi dīpeti. Vākye kathanti āha- vākye’tiādi.",
  "anya-e0806n3:12_0": "Vākyeti viggahavākye, visesena gayhati ñāyatyaneneti vigga- ho, so ca taṁ vākyaṁ",
  "anya-e0806n3:12_1": "ceti viggahavākyaṁ, visesena vā gahaṇaṁ viggaho, tadatthaṁ vākyaṁ viggahavākyaṁ,",
  "anya-e0806n3:12_2": "tasmiṁ, kāyaṁ byāpekkhāti āha-‘bhedādilakkhaṇā’ti, ādisaddena saṁsagga bheda saṁsaggānañca gahaṇaṁ.",
  "anya-e0806n3:13_0": "Tattha sāntarehi sāmyantarehi ca byāvutti chedo, saṁvisesa sāmivisesānaṁ sambandho",
  "anya-e0806n3:13_1": "saṁsaggo, tadāha- ‘tathāhi’ccādinā, bhedako byāvattako, atthagahitoti kāraṇavasena",
  "anya-e0806n3:13_2": "bhedavādinā gahito, yadeccādinā saṁsaggavādino-dhippāyamāha yadā tūbhayampiccādinā",
  "anya-e0806n3:13_3": "ubhayavādino, abhimatoti “pākkaḍārāsamāso”ccanena (2-1-3) pāṇininā icchito. Pākkaḍārāti",
  "anya-e0806n3:13_4": "“kaḍārā kammadhāraye”ccanena (2-2-38) kaḍārāsaṁsaddanā pagevāti attho.",
  "anya-e0806n3:14_0": "‘Putha bhinno attho yesaṁ padānaṁ tāni puthagatthāni, vākye hi rañño puriso tettha",
  "anya-e0806n3:14_1": "rājasaddo rājatthameva vadati, purisasaddo purisatthameva, vuttiyantu rājapurisotettha",
  "anya-e0806n3:14_2": "rājasaddopi purisatthameva vadatīti dvinnamekatthībhāvo bhavati, aññoyevāvayavatthānvito",
  "anya-e0806n3:14_3": "samudāyattho pātubhavatīti tadapekkhāya cekatthībhāvo vuccate, jahamānasakatthavuttimabhyupagamma",
  "anya-e0806n3:14_4": "vuttaṁ- ‘visesanassa sakattha pariccāgene’ccādi, atoyeva paro codessati ‘nanu ce’ccādinā.",
  "anya-e0806n3:14_5": "Ekatthībhavanaṁ samasananti iminā ekatthanti samāsoti nātthantaranti dīpeti.",
  "anya-e0806n3:15_0": "Jahamānāni padāni sakatthaṁ yassaṁ (sā) tathā vuttā, nāccantāya jayātīti evammaññate",
  "anya-e0806n3:15_1": "“pariccāgamattamabhisandhāya jahamānasakatthaṁtyuccate, na tu sabbathā pariccāgoparopakārāya",
  "anya-e0806n3:15_2": "tassopādānato, sabbathā ca sakatthapariccāge paropakārāsampādanato-nupādānameva payojanābhāvā",
  "anya-e0806n3:15_3": "tassa siyā”ti, thapati vaḍḍhatī. Atthanti rājasaddavāccaṁ. Accantapariccāgepi na",
  "anya-e0806n3:15_4": "doso… vākye diṭṭhassupasajjanassa vuttiyaṁ soyevāyantyanvayāvasāyato tadatthāva gatiyāti",
  "anya-e0806n3:15_5": "dassento āha- ‘atha ve’ccādi.",
  "anya-e0806n3:16_0": "Soyevāyantyajjhavasāyo-nvayo, soyevāyaṁ rājasaddo yo vākyatāle diṭṭhoti vohārīnamekattāvasāyenāsatyapi",
  "anya-e0806n3:16_1": "(rājasaddassa)tthe purisassa visesanambhavissatīti bhāvo, ettheva diṭṭhantamāha- ‘yathe’ccādi.",
  "anya-e0806n3:17": "2. Asaṁ",
  "anya-e0806n3:18_0": "Abyayanti yadaññesaṁ pasiddhanti liṅgavacanabhedepi byayarahitattā upasagganipātānaṁ",
  "anya-e0806n3:18_1": "parehi abyayasaññākaraṇato abyayanti paresaṁ pasiddhaṁ, tesantvayaṁ samāso abyayatthapubbaṅgamattā",
  "anya-e0806n3:18_2": "anabyayaṁ abyayambhavatīti abyayībhāvo pasiddho, asaṅkhyassa sutattā tasseva vibhatyatthādayo",
  "anya-e0806n3:18_3": "visayabhāvena visesanānīti viññāyantītyāha- ‘asaṅkhye’ccādi, iminā nemesamāsatthāti dīpeti.",
  "anya-e0806n3:19_0": "Tāvasaddassa kamavuttiyaṁ yo-ttho sampajjate tamāha- ‘vibhatya’ccādi, vibhatyatthe",
  "anya-e0806n3:19_1": "udāharitvāti vibhatyatthavisaye vattamānassāsaṅkhyassa itthisaddena samāsamadhitthīti",
  "anya-e0806n3:19_2": "uvāharitvā, niccayamāsāna maviggaho, asakapadaviggaho vā yutto, aññathā aniccatāpattītyāha-",
  "anya-e0806n3:19_3": "‘niccasamāsattā’iccādi.",
  "anya-e0806n3:20_0": "Asakapadena anattaniyapadena aññapadena viggaho asakapadaviggaho, tena, ettha hi",
  "anya-e0806n3:20_1": "yathā kumbhassa samīpaṁtyaññapadavākye samīpa saddenupasaddavacanīyassa vuttattā",
  "anya-e0806n3:20_2": "upasaddo nappayujjate, yathā itthī sūti etthādhisaddavacanīyassā (dhā)ratthassa sattamiyā",
  "anya-e0806n3:20_3": "vuttattā nādhisaddoti ‘itthīsū’ti aññapadavākyaṁ vuttaṁ, kathāpavattāti tvādheyyo",
  "anya-e0806n3:20_4": "padassanaṁ, evaṁ sabbatthonneyaṁ, asakapadaviggahenātthova vutto,",
  "anya-e0806n3:21": "Adhisaddassa pana puratovaṭṭhitassādhāre vattamānassa taṁsamānādhikaraṇena sattamyantenitthisaddena saha samāsoti dassetumāha-‘adhisaddo’ccādi.",
  "anya-e0806n3:22_0": "Syādilopoti adhisaddato itthisaddato ca paresaṁ sattamī bahuvacanānaṁ lopoti attho.",
  "anya-e0806n3:22_1": "Atta (bhāva) sampattīti sarīrasampatti adhippetāti brahmasaddassa sarīraṁ atthoti",
  "anya-e0806n3:22_2": "āha- ‘brahmaṁ sarīranti, katthacī uttarapadatthappadhānattāvāsaṅkhyasamāsassa ‘sampannaṁ",
  "anya-e0806n3:22_3": "brahma’nti viggaho vutto.",
  "anya-e0806n3:23": "Samāsavibhattiyāti samāsato uppannavibhattiyā, sakalo padesasakalo, pariggahāpekkhāti abhyupagamāpekkhāyāti attho, abhyupagamepi hi pariggahasaddo–",
  "anya-e0806n3:24": "Sapathe parivāre ca, mūlābhyupagamesu ca;",
  "anya-e0806n3:25": "Ravimhi rāhugahite, dāresu ca pariggaho”ti nighaṇṭu.",
  "anya-e0806n3:26_0": "Sakalassa bhāvo sākalyaṁ-sakalasaddappavattinimittaṁ, tampana nissesa matanissesa",
  "anya-e0806n3:26_1": "(potthake) ggahaṇā puthu bhavatītyāha- ‘asesaggahaṇa’nti, tiṇānaṁ sākalyanti viggaho,",
  "anya-e0806n3:26_2": "tiṇasaddena hi tiṇasahitāni gahitāni, teneva vakkhati byatirekanaye- ‘taṁ sabbaṁ",
  "anya-e0806n3:26_3": "tiṇasahitamajjho- haratī’ti, satiṇamajjhoharatītetthādhippāyattha māha-‘yāvā’tiādi.",
  "anya-e0806n3:27_0": "Tiṇasaddo upalakkhaṇaṁ sesā-najjhohāriyānaṁ, tenāha ‘tiṇādikampī’ti. Pariggahāpekkhāyantabhūtassa",
  "anya-e0806n3:27_1": "gahaṇatthaṁ “abyayaṁ vibhattisamīpā”disutte ‘sāgyadhīte’ti nipphādanatthamantavacana",
  "anya-e0806n3:27_2": "mudāhatampāṇininā, tampi sākalyeyevāharituṁ sākallenodāharituṁ sāgyadhītetyūdāhaṭanti",
  "anya-e0806n3:27_3": "dassetuṁ ‘tato’tyādi vuttaṁ.",
  "anya-e0806n3:28": "Tatoti yato sakalasakale na vattati, pariggahāpekkhāya samattiyā antato sakāsā sākalyaṁ na bhijjateti sambandho, samatthiyampi ante udāharaṇanti seso.",
  "anya-e0806n3:29_0": "Aggipariyantanti aggiattho gantho tādatthiyā aggi, sopariyanto-ssa ajjheyassāti aggipariyantaṁ,",
  "anya-e0806n3:29_1": "yattakassājjheyassa pariggaho, tassa aggi pariyanto, agginā pariyantabhūtena sahito",
  "anya-e0806n3:29_2": "sakaloti viggaho, aggino sākalyanti vā.",
  "anya-e0806n3:30_0": "Saddikānanti byākaraṇaññūnaṁ. Atthābhāveityatthaggahaṇaṁ itaretarābhāve dhammābhāve",
  "anya-e0806n3:30_1": "ca mā siyāti, atoyeva coccate ‘athetaretarābhāve’iccādi, itarasmiṁ itarassa abhāvo",
  "anya-e0806n3:30_2": "itaretarābhāvo, go asso na bhavatīti hi atthantarattaṁ nisedhīyate, na vatthubhāvo,",
  "anya-e0806n3:30_3": "brāhmaṇo na bhavatītyatrapibrāhmaṇattadhammo nisedhīyate, na vatthubhāvo, parattātiādinā",
  "anya-e0806n3:30_4": "vippaṭisedha visayamāha.",
  "anya-e0806n3:31": "Atikkamābhāvetī ettha atikkamāti pañcamiyā asamāsaniddesoti āha- ‘atikkamā’ti, na panuppannassa pacchāti iminā atikkamābhāvo nāma uppannassa pacchā abhāvoti dasseti.",
  "anya-e0806n3:32_0": "Nittiṇanti uttarapadatthappadhāno-saṅkhyasamāso. Sampatisaddassa sāmaññavacanattepi",
  "anya-e0806n3:32_1": "idhādhippetaṁ kālaṁ dassetumāha- ‘upabhogasse”ccādi, upabhogo kammasādhano lahupāvuraṇassa",
  "anya-e0806n3:32_2": "nāyamupabhogakāloti viggaho, (ati) lahupāvuraṇanti rūpasiddhīti dassetuṁ lahupāvuraṇassātiādi vuttiyaṁ vuttaṁ.",
  "anya-e0806n3:33_0": "Yoggaṁ rūpanti viggahe anurūpaṁ, nanu cātra niccasamāsattāsapadaviggahena bhavitabbaṁtyāsaṅkiyāha-‘vicchāya’miccādi,",
  "anya-e0806n3:33_1": "anusaddena hi yoge vicchāyaṁ “anunā”ti (2-10) dutiyā vidhīyate, vākyeyevāssa ca payogo",
  "anya-e0806n3:33_2": "nāññatreti vākyampi bhavatīti maññate. Sakikhīti etthāpi “akāle sakatthe”ti (3-81) sahassa so.",
  "anya-e0806n3:34_0": "Sadiso kikhiyāti ettha kikhiyā pasiddhabhūtāya sādhiyassa sādhanabhāvena gahitāya",
  "anya-e0806n3:34_1": "sadhammattena koci sādhiyo sadisoti vuttoti kimidha sadiso appadhānaṁ padhānamevāti",
  "anya-e0806n3:34_2": "attho tathā sati puppapadatthappadhānenāsaṅkhyasamāsena sakikhīti ettha na bhavitabbanti",
  "anya-e0806n3:34_3": "āha-‘nanuce’tyādi, kikhiyāti sambandhe chaṭṭhī, ettha pana sadisattassa kikhīyā-ppaṭibaddhattāppadhānattaṁ.",
  "anya-e0806n3:34_4": "Netadatthītiādinā yathāvuttaṁ codanaṁ pariharati.",
  "anya-e0806n3:35_0": "Yathā devadattoti ettha yadi samāso bhaveyya, devadattena sadiso yathādevadattanti",
  "anya-e0806n3:35_1": "bhaveyya, paṭisiddhattā pana (na) samāsoti, kikhīti makkaṭassābhidhānaṁ. Jeṭṭhānukkamenāti",
  "anya-e0806n3:35_2": "vuttattā anujeṭṭhanti tatiyantatā gamyate. Cakkena yugapadi sacakkaṁ.",
  "anya-e0806n3:36": "4. Yāvāvadhāraṇe",
  "anya-e0806n3:37": "Amattānaṁ yattako paricchedo yāvāmattaṁ.",
  "anya-e0806n3:38": "5. Payyapābahitiro purepacchāvāpañcamyā",
  "anya-e0806n3:39_0": "Pañcamyāti kasmā vuttaṁ nanu avuttepi tasmiṁ vakkhamānanayena pañcamyantattā pañcamyanteheva",
  "anya-e0806n3:39_1": "samāso viññāyatītyāsaṅkiyāha‘yadipi’ccādi. Tathāpiccādinā pariharati, hotu kāmaṁ",
  "anya-e0806n3:39_2": "‘paripabbataṁ vijjotate’ti dutiyānisedhāya, aññatra kathanti āha ‘iha ce’tyādi.",
  "anya-e0806n3:40_0": "Ācattāro vāti āsaddo vākye, saraṇe vā, gāmo bahi tiṭṭhatītyattho, purato gāmampassāti",
  "anya-e0806n3:40_1": "vadanto puretyatthappaghānoyanniddeso, nasarūpappadhānoti dasseti, abhimukhe gāmampassātyattho.",
  "anya-e0806n3:40_2": "Avuttānametānyupalakkhaṇāni, tasmā ‘tiro gāmampassā’tipi vuttaṁ hoti, tiriyato gāmampassa,",
  "anya-e0806n3:40_3": "pacchato gāmampassāti attho.",
  "anya-e0806n3:41": "Apasaddayoge niccapañcantassa vikappena samāsavidhānāvābhavanenodāharaṇaṁ dinnaṁ (ettha) pañcamyāti payojanābhāvepi aññadatthaṁ kariyamānamihāpyatthavantaṁ hoti.",
  "anya-e0806n3:42": "6. Samī",
  "anya-e0806n3:43_0": "“Anu yaṁ samayā”ti (2-1-15) ca “yassa cāyāmo”ti (2-1-16) ca pāṇinino vacanadvayaṁ,",
  "anya-e0806n3:43_1": "ayametesamattho “yassa samayā samīpavācī anusaddo, tena saha samassateti ca, anu",
  "anya-e0806n3:43_2": "yassāyāmavācī, tena syādyantena saha samassate”ti ca. Vatthuto tu sāmīpyāyāmavantānamaniddesepi",
  "anya-e0806n3:43_3": "sāmatthiyā tadākkhepoti dassento āha-‘samīpāyāmāna’miccādi.",
  "anya-e0806n3:44_0": "Sambandhittāti sambandhisaddā sakatthamiva niyatapaṭiyoginamākkhapanti… tena vinā",
  "anya-e0806n3:44_1": "tesaṁ sakatthābhāvā. Āyāmo dīghatā, “yassa samīpāyāmesvanu”ti yathāvuttasuttadvayamākkhepenupadisati,",
  "anya-e0806n3:44_2": "vanassa sāmipyamanuvanaṁ, “asaṅkhyaṁ vibhattisampattisamīpa” icceva (3-2) siddhepuna",
  "anya-e0806n3:44_3": "samīpaggahaṇaṁ vikappatthaṁ, tena vanassānuti vākyenāpi bhavitabbaṁ.",
  "anya-e0806n3:45_0": "Gaṅgāya āyāmo anugaṅgaṁ, bhāgavuttikāro “lakkhaṇene”ti vattate. Yassāyāmavācī anu,",
  "anya-e0806n3:45_1": "tena lakkhaṇena samassate anugaṅgaṁ bārāṇasī, gaṅgāya lakkhaṇabhūtāya pasiddhāyāmaguṇāya",
  "anya-e0806n3:45_2": "bārāṇasī lakkhīyate yāvāyatāyāmā gaṅgā tāvāyampīti sabhāvato tūpamānopameyyabhāvo",
  "anya-e0806n3:45_3": "samāse patīyate gaṅgā viya dīghā”ti lakkhiyalakkhaṇabhāvaṁ vaṇṇeti. Evaṁ sati bārāṇasīti",
  "anya-e0806n3:45_4": "paṭhamā nopapajjateti maññamāno āha-‘gaṅgāyā mena yuttā “tyādi. Anugaṅgaṁ bārāṇasiyāti",
  "anya-e0806n3:45_5": "bārāṇasiyā gaṅgāyāmo lakkhaṇanti attho.",
  "anya-e0806n3:46": "7. Tiṭṭha",
  "anya-e0806n3:47_0": "Akatasamāsācāti anena iminā katasamāsataṁ dīpeti, tiṭṭhantīti idaṁntappaccayantassātthapadanti",
  "anya-e0806n3:47_1": "dassetumāha-“ntokattari vattamāne”ticcādi, (5-64) āyatītīmassāttapadaṁ āyantīti,",
  "anya-e0806n3:47_2": "pumbhāvābhāvo nīpātanā, akāro ca nipātanā “gotva catthe cā lope”tyatra (3-46) ‘nāññāsaṅkhyatthesū’tyanuvattanato.",
  "anya-e0806n3:48_0": "Lūnayavādīnamettha nipātanā kālepi napuṁsakaliṅgattaṁ, saṁhaṭāyavā yasmiṁ kāle saṁhaṭayavaṁ,",
  "anya-e0806n3:48_1": "ummattagaṅganti saññāyamaññapadatthe vādhikārepi niccasamāso, na hi vākyaṁ saññāti,",
  "anya-e0806n3:48_2": "ādisaddena‘samassa sobhanattaṁ susama’miccādīnañca saṅgaho, pabhāvanaṁ pakāsanaṁ.",
  "anya-e0806n3:49": "8. Ore",
  "anya-e0806n3:50": "Oraṁ gaṅgāya, pāraṁ yamunāyāti samāse kate nipātanā ekāro, teneva vuttiyaṁ vuttaṁ ‘ekārantattaṁ nipātanato’ti, vuttivikappanatthatoti vuttiyā vikappo attho yassāti viggaho.",
  "anya-e0806n3:51": "10. Amā",
  "anya-e0806n3:52_0": "Socekatthībhāvo visiṭṭho-bhimatoti sambandho, muhuttanti accantasaṁyoge dutiyā, pādisamāsaṁ",
  "anya-e0806n3:52_1": "katvāti āsaddassa harasaddena vuttisaddena vuttipadena (pañcikā) kiriyākhyāpyateti",
  "anya-e0806n3:52_2": "asatyupasecanādikiriyāyaṁ saṅkhārakaṁ saṅkhāriyaṁ vā na bhavati, atthiceha tadubhayaṁ,",
  "anya-e0806n3:52_3": "tato tesaṁ sambhavāyeva samāsantobhūtakiriyā gamyateti maññate, tathāhi dadhibhojanaṁtyādo",
  "anya-e0806n3:52_4": "vutte adhyādino saṅkhārakattaṁ bhojanādino ca saṅkhāriyattaṁ patīyate, na copasekādimantarena",
  "anya-e0806n3:52_5": "saṅkhāriyasaṅkhārakabhāvo-tthīti sāmatthiyāyevupasekādippatīti.",
  "anya-e0806n3:53_0": "Tadapekkhāyāti gammamānopasecanādikiriyāpekkhāya. Pāṇiniyehi atthena ‘etassida’nti",
  "anya-e0806n3:53_1": "atthe niccasamāso-bhimato sabbaliṅgatā ca, tathā vacanābhāvamiha manasikatvā ‘katha’miccādinā",
  "anya-e0806n3:53_2": "vutti yaṁvuttaṁcodakavacanamāharitvā tatthādhippāyaṁvivarati ‘evamaññate’ccādinā,",
  "anya-e0806n3:53_3": "vidhānaṁ katanti evamaññateti sambandho, tattheccādinā añña padatthe bhavissatītyetthādhippāyaṁ",
  "anya-e0806n3:53_4": "vivaranto niccasamāsataṁ sabbaliṅgatañca paṭipādayati, vākyanivattisiddhāyevāti.",
  "anya-e0806n3:54_0": "Atthasaddenāvagatatthatāya etassāti vattumayuttanti ‘etassa attho’ti vākyanivatti",
  "anya-e0806n3:54_1": "siddhāyeva, kathañcipi catutthyantā bhinnatthassa samāse katepi tattha virodhamāha-",
  "anya-e0806n3:54_2": "‘catutthyantasse’tyādi.",
  "anya-e0806n3:55_0": "Vacanampīti “atthena niccasamāso sabbaliṅgatāca”iti (3-1-36) vākyakārena patiṭṭhitavacanampi,",
  "anya-e0806n3:55_1": "pāṇinīyānaṁ ‘etassa ida’nti atthe samāse kate yo-ttho sampajjati, aññatthasamāsepi",
  "anya-e0806n3:55_2": "soyevatthoti dasseti ‘yo’ iccādinā, anupādāparinibbānanimittaṁ vāyāmoccādinā yojetabbaṁ…",
  "anya-e0806n3:55_3": "taṁnimittattā vāyāmādīnaṁ, tesaṁ kathādīnanti ettha tesaṁ vāyāmādīnanti vattabbaṁ…",
  "anya-e0806n3:55_4": "vāyāmotyādinā vuttattā so ca tannimittaṁ hoteva, ayametthādhippāyo “etassa idanti",
  "anya-e0806n3:55_5": "vākye atthena samāse sabbaliṅgatā ca ‘etadattho etadatthā etadattha’nti vāyāmādayo",
  "anya-e0806n3:55_6": "ca samāsatthā honti, etaṁ anupādāparinibbānamattho payojanametassa etissā etassāti",
  "anya-e0806n3:55_7": "aññapadatthepi esaṁ padānaṁ soyevatthoti nātthabhedo”ti.",
  "anya-e0806n3:56_0": "Idañca “avippaṭisāratthāni kho ānandaṁ kusalāni, avippaṭisāro pāmojjatthāya…pe… vimuttiñāṇadassanaṁ",
  "anya-e0806n3:56_1": "anupādāparinibbānatthāya etadattho vāyāmo etadatthā kathā etadatthā mantanā etadatthaṁ",
  "anya-e0806n3:56_2": "sotāvadhāna”ntiādi (tikaṅguttara, ānandavagga) pāḷiṁ nissāya vuttaṁ.",
  "anya-e0806n3:57_0": "Pāṇiniyehi “kattukaraṇe kitantena bahula”nti (2-1-32) kitantena tatiyāsamāsavidhānā",
  "anya-e0806n3:57_1": "tattheva bahulaggahaṇena ‘gāmaniggatā’dīsu samāso vutto, tenetthāntodāharaṇānaṁ dvinnamadhikattaṁ,",
  "anya-e0806n3:57_2": "samāsābhāvo-bhimatoti pāṇinīyehi “pūraṇaguṇasuhitatthasadabyayatabbasamānādhikaraṇene”ti",
  "anya-e0806n3:57_3": "(2-2-11) sutte guṇa itivacanenābhimato, saditi saññā tesaṁ ntamānānaṁ.",
  "anya-e0806n3:58": "So kathanti iha ‘bhāvatittatthehī’ti bhāvappaccayanteneva samāsapaṭisedhavidhānā ‘brāhmaṇassa sukkā’ iccādo so samā sappaṭisedho kathaṁ sijjhatīti attho.",
  "anya-e0806n3:59_0": "Guṇattaniyevāti guṇasabhāve eva, abhimatoti vāttikakārassābhimato “tadavaṭṭhehi ca",
  "anya-e0806n3:59_1": "guṇehī”ti, tasaddenāssa guṇassa parāmāso tasmiṁyeva guṇe avatiṭṭhantīti tadavaṭṭhā,",
  "anya-e0806n3:59_2": "guṇeyeva guṇātiṭṭhanti na kadācipi soyamityabhedā dabbavuttayo sukkādayo viya te",
  "anya-e0806n3:59_3": "tadavaṭṭhā guṇā gandhādayo, tadavaṭṭhitehi guṇehi chaṭṭhī samassateti vattabbanti attho.",
  "anya-e0806n3:60_0": "Ābhimatoti “pūraṇā”disutte abyayaggahaṇena, devadattassāti chaṭṭhiyā gurumhi sāpekkhattepi",
  "anya-e0806n3:60_1": "gurusaddassa sambandhisaddattā sakatthe vākye viya vuttiyaṁ byapekkhā-yāhānito vuttisabbhāvaṁ",
  "anya-e0806n3:60_2": "vacanantarena sādhetumāha- ‘tathācāhū’ti.",
  "anya-e0806n3:61_0": "Sātthevāti sakatthe viya, assāti sambandhisaddassa, sāmatthiyaṁ gamakattañcatthīti",
  "anya-e0806n3:61_1": "padānamaññoññāpekkhālakkhaṇaṁ sāmatthiyaṁ sāmatthiyābhāvepi viggahavākyatthassa gamakattaṁ",
  "anya-e0806n3:61_2": "vā atthīti attho, guruno kulaṁ dāsassa bhariyāti viggaho, athātra brāhmaṇassa ucce’iccādo",
  "anya-e0806n3:61_3": "sāmatthiyaṁ gamakattaṁ vā natthīti kuto-vasitaṁ, yena tadābhāvātra samāsābhāvo vaṇṇīyateccāha-‘sāmatthyādinotvi’ccādi.",
  "anya-e0806n3:62_0": "Samāsābhāvo-bhimatoti “pūraṇā”disutte samānādhikarassāpi upādānato. Sehīti attaniyehi,",
  "anya-e0806n3:62_1": "nābhimatoti “cayuttehi sehi asamāsitehi chaṭṭhīsamāsappaṭisedhovattabbo” (vā) tyanena,",
  "anya-e0806n3:62_2": "puthagatthatāya bhinnatthatāyaṁ-vutti miccassavivaraṇaṁ gavādīnamasamāseti, evamassādīnaṁ",
  "anya-e0806n3:62_3": "samāsenālanti sambandho.",
  "anya-e0806n3:63": "Yogīnanti itarītarayogīnaṁ, anenetaretarayogacatthasamāsaṁ vadati. Vuttihotītyassa vivaraṇaṁ chaṭṭhīsamāso bhavatīti, ekatthībhāveiccassa vivaraṇaṁ gavādīnañca catthasamāse satīti.",
  "anya-e0806n3:64_0": "Ruḷhittāti samāsasseva kīḷāvācakattena jīvikāya ca paccāya kattena pasiddhattā, na",
  "anya-e0806n3:64_1": "vākyassāti ‘uddālapupphabhañjikā’tyādo ruḷhīvasena niccasamāso bhavissatīti tatra",
  "anya-e0806n3:64_2": "kiṁ vacaneneti maññate, sarasi ruḷhanti viggaho.",
  "anya-e0806n3:65_0": "Ayampana amādisamāso kammadhārayadigusamāsāti sabbepi paresaṁ tappurisasadisattā",
  "anya-e0806n3:65_1": "tappurisā, yathā hi tassa puriso tappurisoti uttarapadatthappadhāno, tathā te siyuṁ,",
  "anya-e0806n3:65_2": "saṅkhyāpubbatta napuṁsakattasaṅkhātehi dvīhi lakkhaṇehi gacchati pavattatītidigu.",
  "anya-e0806n3:66": "11. Vise",
  "anya-e0806n3:67_0": "Kintaṁ visesana micchāha-‘yami’ccādi, yaṁ avatthāpayati taṁ vuccatīti sambandho,",
  "anya-e0806n3:67_1": "kintaṁ visessamiccāha-‘yadaneke’ccādi, yaṁ avatthā pīyate tamabhidhīyateti sambandho,",
  "anya-e0806n3:67_2": "nanvekatthenetyuccamāne visesseneti kathamavagamyate, yato evaṁ vivaritavā tyāsaṅkiyāha- ‘yadipi’ccādi.",
  "anya-e0806n3:68_0": "Sambandhisaddattāti evaṁ maññate “sambandhisaddā sakatthamiva niyatampaṭi-yoginamākkhipanti…",
  "anya-e0806n3:68_1": "tena vinā tesaṁ sakatthassāsambhavāti, vivaritavāti vivarittha, ekatthenetīmassa",
  "anya-e0806n3:68_2": "samānādhikaraṇena saha samāso hotīti evaṁ sājjhāhāro attho veditabbo, atthasaddassānekatthattā",
  "anya-e0806n3:68_3": "viseseti ‘attho abhidheyyo’ti. Kathaṁ tenattho vuccatītyāha- ‘adhikarīyati’ccādi.",
  "anya-e0806n3:69_0": "Visessassa samānādhikaraṇattañca visesanāpekkhanti sambandho. Visessasaddassa visesanena",
  "anya-e0806n3:69_1": "saha samānādhikaraṇattaṁ visesana saddāpekkhanti evamettha attho daṭṭhabbo, tattha",
  "anya-e0806n3:69_2": "kāraṇamāha- ‘sambandhā’ti, adhikaraṇassa samānattaṁ nāma bhinnānaṁ sambandhīnaṁ bhavati,",
  "anya-e0806n3:69_3": "sambandhino ca sambandhamantarena na hontī hoti (potthake) ti visesanavisessānaṁ",
  "anya-e0806n3:69_4": "sambandho viññāyate, evaṁ viññātā tasmā sambandhāti attho.",
  "anya-e0806n3:70_0": "Saddabyatirekena hettha atthānaṁ visesanavisessabhāvo na sambhavati, tathā hi ‘nīlamuppala’nti",
  "anya-e0806n3:70_1": "pañca vatthūni sannihitāni nīlanti nīlattaṁ guṇasāmaññaṁ, nīlo guṇo, tadādhāro dabbanti",
  "anya-e0806n3:70_2": "tīṇi, uppalanti uppalattaṁ uppalajāti, dabbañca tannissayoti dve.",
  "anya-e0806n3:71_0": "Tattha uppalajāti guṇajātīnaṁ nīlajātiuppalajābhadhanaṁ (kātantaṭīkā) tāva na sambhavati",
  "anya-e0806n3:71_1": "visesanavisessabhāvo jātiyā nigguṇattā, nīlattassa ca nīlaguṇe samavāyino, uppalattassa",
  "anya-e0806n3:71_2": "ca uppaladabbe samavāyino samānādhikaraṇattampi natthi, uppalajātiyā nīlassa ca guṇassa",
  "anya-e0806n3:71_3": "atthi samānādhikaraṇattaṁ… nīla muppalanti pavattinimittānaṁ uppalajātinīlaguṇānamekamadhi",
  "anya-e0806n3:71_4": "karaṇaṁnissayoti, visesana visessabhāvo tu natthi jātiyā anīlattā, guṇadabbānantu",
  "anya-e0806n3:71_5": "sambhavativisesanavisessattaṁ dabbassānekaguṇattā, samānantu tesamparamadhikaraṇaṁ",
  "anya-e0806n3:71_6": "tatiyaṁ natthi, yena samānādhikaraṇattaṁ siyā, evaṁ nīladabba uppaladabbānampi aññamaññaparihārena",
  "anya-e0806n3:71_7": "vattumicchitānaṁ na visesana visessabhāvo, nāpi samānādhikaraṇattaṁ, kasmā aññamaññāsambandhato",
  "anya-e0806n3:71_8": "apekkhābhāvato, vuttapaṭipakkhato pana vakkhamānanayena saddānameva sāmānādhikaraṇyaṁ",
  "anya-e0806n3:71_9": "visesanavisessattañca veditabbaṁ, tenevāha-‘atoyeve’ccādi.",
  "anya-e0806n3:72_0": "Atoyevāti yato visessassa samānādhikaraṇattaṁ visesanāpekkhaṁ, atoyeva hetutoti attho,",
  "anya-e0806n3:72_1": "bhinnanimittappa yuttānamevāti sāmaññena nīlaguṇādhāre dabbe guṇeyeva vā nīlasaddassa,",
  "anya-e0806n3:72_2": "uppalasaddassa ca sāmaññena guṇavati dabbe vattamānattā aññamaññesu bhinnesu saddappavattiyā",
  "anya-e0806n3:72_3": "kāraṇesu payuttānaṁ saddānameva niṭṭhānameva (potthake).",
  "anya-e0806n3:73_0": "Samānādhikaraṇattanti nīluppalasaddānaṁ visuṁvisuṁ yoge visiṭṭhadabba vācittassāsambhavā,",
  "anya-e0806n3:73_1": "nīlañca taṁ uppalaṁ ceti sāmānādhikaraṇye sannipatite sati sambhavā evaṁ tattha visiṭṭhe",
  "anya-e0806n3:73_2": "vatthumhi pavattānaṁ tesaṁ samānatthatā, evakārena byavacchinnamatthaṁ dassetumāha-‘natvabhinne’ccādi.",
  "anya-e0806n3:74": "Nanucetyādi codyaṁ, sīsampātīti sīsapā rukkhaviseso, nayida mevamiccādi parihāro.",
  "anya-e0806n3:75_0": "Atha tuccateiccādinā parassa vacanāvakāsamāsaṅkate, visesavuttīti phalassa rukkhassa",
  "anya-e0806n3:75_1": "ca sāmaññasaddattā bhāvena visese vutti, imesanti sīsapādīnaṁ na samodhāritāti na",
  "anya-e0806n3:75_2": "nicchitā, sāmaññavuttiyeva samodhāritāti adhippāyo, avasitā nicchitā vutti yesaṁ",
  "anya-e0806n3:75_3": "sīsapādīnaṁ te avasitavuttayo, payatanaṁ vinā tadā pappoti cāti sambandho, payatananti",
  "anya-e0806n3:75_4": "‘sāmatthiyaladdhepivisesse’tivacanaṁ. Tañcanatthiccādi parihāro, sarūpamattakathanāyāti",
  "anya-e0806n3:75_5": "vuttatthānampi sarūpamattakathanāya ‘pūpe bahū ānaye’ti yathā, evaṁ jātīyakanti sarūpakathanappakārayuttaṁ.",
  "anya-e0806n3:75_6": "Upasaṁharamāha-‘tadeva’miccādi, nipātasamudāyovāyaṁ vuttena pakārenetyassa atthe vattate.",
  "anya-e0806n3:76_0": "Aññatarasambhavepi tannivattiyā vacanasabbhāvaṁ dassetumāha- ‘athapi’ccādi, aññatarasambhavepīti",
  "anya-e0806n3:76_1": "visesanassa visessassa vā sambhavepi, yatrapyubhinnamatthi visesanavisessabhāvasambhavo",
  "anya-e0806n3:76_2": "tatthapitāva bahulaṁvacanatova nivatti hoti, kimpanā-ññatarasambhaveti dassetumāha-‘yathā",
  "anya-e0806n3:76_3": "puṇṇo’iccādi, ettha pana aññepi puṇṇanāmakā santīti byabhicārasambhavā ubhinnampi",
  "anya-e0806n3:76_4": "visesanavisessabhāvasambhave bahulaṁvacanameva samāsaṁ nivatteti, evaṁ vidhepīti",
  "anya-e0806n3:76_5": "aññatarasambhavepi, na kevalaṁ visesanavisessabhāvasambhave, atha kho evaṁ vidhepyañña",
  "anya-e0806n3:76_6": "tarasambhavepityavisaddassa attho.",
  "anya-e0806n3:77_0": "Yajjevamiccādi paccekaṁ visesanavisessabhāve sati aniṭṭhā pādanacodanā, paccekaṁ",
  "anya-e0806n3:77_1": "visesanaṁ siyā ubhinnampi visesanattā, tattha dosamāha-‘visessassaca pubbanipāto’ti,",
  "anya-e0806n3:77_2": "co-vadhāraṇe, vattabbantarasamuccaye vā, kutoccāha- ‘nāggahite’ccādi, iti kāraṇe,",
  "anya-e0806n3:77_3": "ato kimaniṭṭhamāyāta miccāha- ‘uppalanīlantipi siyā’ti, itthañcarahi kintyāha- ‘nīluppalanti",
  "anya-e0806n3:77_4": "ce’ccādi. Parihāramāha-‘nesadoso’ccādi, upapattyantaramāha- ‘atha ce’ccādi.",
  "anya-e0806n3:78_0": "Aññamaññānupakārittāti aññamaññassa visesanavisessatte nānupakārittā sappadhānattāti",
  "anya-e0806n3:78_1": "attho, atha dvinnampi appadhānattaṁ kasmā na siyā tyāha- ‘appadhānattepi’ccādi, sakasakappadhānāpekkhāvantānanti",
  "anya-e0806n3:78_2": "sakesake padhāne attani apekkhāvantānaṁ. Atha kuto dabbasseva padhānattamasitaṁ,",
  "anya-e0806n3:78_3": "na tu guṇassetyāsaṅkiya ñāyamupanissayati ‘atha ce’tyādinā. Chāgotyajo vuccate, taṁ",
  "anya-e0806n3:78_4": "setavaṇṇamālabhetha māreyya, phusanaṁ vā kareyyāti attho, āpubbo labhi hi māraṇe",
  "anya-e0806n3:78_5": "phusane ca vattate, desanāyanti codanāyanti codanāvākya (potthake) vedavākyeti attho,",
  "anya-e0806n3:78_6": "kuto chāgato-ñño nālabbhateccāha- ‘na hi’ccādi.",
  "anya-e0806n3:79": "Chāgābhāveti setaguṇayuttassa chāgassābhāve, piṭṭhapiṇḍimālabbhāti setaguṇayogena viṭṭhapiṇḍiṁ ālambha, na ca nālambhate tasmā guṇo appadhānanti ajjhāharitabbaṁ.",
  "anya-e0806n3:80_0": "Puna codento āha- ‘nanu ce’ccādi, athetyadhippāyamāsaṅkate, aniṭṭhamāpādayati nīlasaddepi",
  "anya-e0806n3:80_1": "pasaṅgo’ti, kutoccāha- ‘sopihi’ccādi, idaṁ vuttaṁ hoti- “uppalasaddo jātivācī, na",
  "anya-e0806n3:80_2": "tu dabbavācī, jāti visiṭṭhadabbavācittā yadi dabbavācīti vuccate, tadā nīlasaddopi",
  "anya-e0806n3:80_3": "guṇavisiṭṭha dabbavācittā dabbavacanamāpajjatīti imesaṁ na koci viseso”ti, pariharanto",
  "anya-e0806n3:80_4": "āha ‘nedamatthi’ccādi, apāyino apagantāro dabbāti gamyate, kutoccāha- ‘satīpi’ccādi, iti kāraṇe.",
  "anya-e0806n3:81_0": "Visesanamekattheneti siddhepi papañcatthaṁ paripphuṭatthañca udāharaṇabahuttaṁ dassetuṁ",
  "anya-e0806n3:81_1": "pāṇiniyehi bahuṁ suttitaṁ, sabbassetassa paccakkhātabhāvaṁ dassetuṁ vuttiyamudāharaṇamattaṁ",
  "anya-e0806n3:81_2": "dassitaṁ, tadidāni byākhyātukāmo āha- ‘pubbakāle’ccādi, chinnoca visesanantī sambandho",
  "anya-e0806n3:81_3": "“pubbakāleka sabbadhurapurāṇanavakevalāni samānādhikaraṇene”ti (2-1-49) te samettha",
  "anya-e0806n3:81_4": "suttaṁ, tatthekādīnaṁ vuttiyamudāharaṇāni na dassitānyupalakkhaṇatova viññāyantīti",
  "anya-e0806n3:81_5": "dassetumāha- ‘eke’ccādi, eko ca so purisocātyādinā viggaho upalakkhaṇattāyeva ca",
  "anya-e0806n3:81_6": "‘satta ca te isayo ca sattisayo’ccādikañca daṭṭhabbaṁ.",
  "anya-e0806n3:82_0": "Upamīyate paricchijjate-nenetyupamānaṁ, upamīyatītyupameyyaṁ, tesaṁ upamānopameyyānaṁ",
  "anya-e0806n3:82_1": "sādhāraṇo yo dhammo sāmatātena visiṭṭhaṁ yadupameyyaṁ, taṁ vacanenetyattho upamānopameyyaccādi",
  "anya-e0806n3:82_2": "kassa, samāso bhavatīti seso, kāraṇamāha- ‘visese’ccādi, visesāpariggahāti visesanantyeva",
  "anya-e0806n3:82_3": "sāmaññena pariggahā, evambhū tassāpīti upamānarūpassāpi. Nanu satthīsaddassasatthiyaṁ",
  "anya-e0806n3:82_4": "vutti sāmāsaddassa tu devadattāya, ato byadhikaraṇattā kathamettha samāsoccāsaṅkīyāha-",
  "anya-e0806n3:82_5": "‘yade’ccādi, samāno dhammo sāmattādi yassa so sadhammo, tassa bhāvo sādhammiyaṁ sāmattaṁ,",
  "anya-e0806n3:82_6": "tasmā devadattātthe vattate upacāravasena, sāmāsaddopi guṇavacanopi sāmattaṁ vatvā",
  "anya-e0806n3:82_7": "saddhādittavasenābhedopacārena vā devadattāyaṁ vattate, nanu ca sāmāsaddassa devadattābhidhāne",
  "anya-e0806n3:82_8": "caritatthatāya satthī guṇena niddiṭṭhātyaniyataguṇappatītippasaṅgo nekaguṇādhārattā",
  "anya-e0806n3:82_9": "satthiyātyāsaṅkiyāha- ‘yadipi’ccādi.",
  "anya-e0806n3:83_0": "Ihāti niddhāraṇe, etesaṁ guṇānaṁ majjheti attho, iha vā satthiyaṁ, sāmaguṇavantatāya",
  "anya-e0806n3:83_1": "sāmāyāti gamyate, pasiddhivasenāti satthisāmātyatropamānaṁ satthī, upameyyā devadattā,",
  "anya-e0806n3:83_2": "pasiddhantupamānaṁ bhavati nāppasiddhaṁ… pasiddhasādhammiyā sādhyu sādhanamupamānanti",
  "anya-e0806n3:83_3": "katvā satthiyeva sāmaṅguṇena pasiddhā na devadattā, tasmā sāmaguṇappasiddhiyāti attho.",
  "anya-e0806n3:83_4": "Sādhyute upamīyateneneti sādhanamupamānaṁ, sādhyate upadhīyateti sādhyamupameyyaṁ,",
  "anya-e0806n3:83_5": "pasiddhassa sādhammiyaṁ tena, sādhyassāppasiddhassa kassaci sādhanaṁ sādhyasādhanaṁ.",
  "anya-e0806n3:83_6": "Yatratviccādinā bahulaṁvacanasāmatthiyā sāmaññavacaneneva samāsasabbhāvaṁ vatvā aññenāsabbhāvamudāharaṇena",
  "anya-e0806n3:83_7": "phuṭayituṁ ‘phālā iva taṇḍulā’tyādi āraddhaṁ.",
  "anya-e0806n3:84": "Taṇḍulasaddoti upameyyabhūtataṇḍulasaddo, taṇḍulattampi vatvā dabbe pavatto sāmaññavacano natu bhavatīti sambandho, dabbeti taṇḍuladabbe phāladabbe ca.",
  "anya-e0806n3:85_0": "Upamānopameyyasādhāraṇasūrattādidhammavacanāppayogeti upamānopameyyānaṁ sādhāraṇo",
  "anya-e0806n3:85_1": "yo visāradattādidhammo tabbacanassa ‘muni ayaṁ sīho viya visārado’tyādo visāradādisaddassāppayogeti",
  "anya-e0806n3:85_2": "attho, kesañciti kesañci saddānaṁ majjhe, visessattameva phuṭayati. ‘Tathā ce’tyādinā,",
  "anya-e0806n3:85_3": "visesanavisessānaṁ yathiṭṭhattā niccaṁ sīhādīnaṁ visessatāyeva vacanicchāti pubbanipātattāppasaṅgoti",
  "anya-e0806n3:85_4": "bhāvo, upapatyantaramāha-‘visesanasseve’ccādi, yadipi sīho visesanameva na visessaṁ,",
  "anya-e0806n3:85_5": "tathāpi bahulādhikārā visesanassāpi paranipātoti bhāvo.",
  "anya-e0806n3:86_0": "Athātrāpi visesananteva samāsappaṭipādane’muni ayaṁ sīhova visārado’ccādo sāmatthiyatova",
  "anya-e0806n3:86_1": "samāsāppasaṅgepi upamāno pameyyānaṁ sādhāraṇavisāradattādidhammavacanāppayoge sati",
  "anya-e0806n3:86_2": "tappasaṅgābhāvatthaṁ vacanamārabbhanīyanti codeti ‘nanuce’tyādinā, sāmatthiyatoti",
  "anya-e0806n3:86_3": "sāmaññavacanappayoge sāpekkhattā samāsāppasaṅgoti sāmatthiyaṁ tasmāti attho. Sāmaññappayogatthanti",
  "anya-e0806n3:86_4": "samāsavākye sāmaññavacanassa sūrattādi(no), appayogatthaṁ, tathā hiccādinā sāmaññasaddappayoge",
  "anya-e0806n3:86_5": "sāmatthiyato samāsāsabbhāvā suttantarassānārabbhanīyabhāvaṁ sādheti.",
  "anya-e0806n3:87_0": "Visesānantabbhāvāti sāmaññassa samāse antobhāvepi tikhīṇattādito visiṭṭhassa sūrassādivacanīyassa",
  "anya-e0806n3:87_1": "visesassa samāse anantogadhattā appasaṅgo sāpekkhamasamatthanti. Atheti ‘saccameta’ntiādiṁ",
  "anya-e0806n3:87_2": "paravacanamāsaṅkiya vadati, evamādisijjhanatthaṁ samāsoti (ñāpanatthaṁ) ārabbhanīyambhavatīti sambandho.",
  "anya-e0806n3:88_0": "Padhānassāti ‘raññopuriso-bhirūpo’tettha abhirūpasāpekkhassa purisassa visesanattenevā",
  "anya-e0806n3:88_1": "visesanaṁ tenevā (potthake) ppadhānaṁ, samāsāvayavabhūtaṁ rājānaṁ pati visessabhāvenāviphalitasakatthatāya",
  "anya-e0806n3:88_2": "padhānabhūtassa purisassa. Ādisaddena ‘rājapurisassa dassanīyassa geha’nti saṅgaṇhāti.",
  "anya-e0806n3:89_0": "Ettha hi gehampati visesanabhāvenāppadhānattepi rājānampati padhānabhūtassa purisassa",
  "anya-e0806n3:89_1": "sāpekkhassāpi samāso hoteva. Idañcañāpanatthaṁ vacanārambhappayojanañca, kāraṇamāha- ‘gamakattā’iccādi.",
  "anya-e0806n3:90_0": "Gamakattāti viggahavākyatthassa vuttiyampatīyamānattā gamakattaṁ tasmā, naceha gamakattamatthīti",
  "anya-e0806n3:90_1": "‘muni sīhova sūro’tyatra tu vākyato yottho patīyate, nāyaṁ ‘muni sīho sūro’tyato",
  "anya-e0806n3:90_2": "gamyateti gamakattaṁ natthī-ti attho, tathāhi munisīhasaddenevo pamānopameyyabhāvanimittassa",
  "anya-e0806n3:90_3": "visāradattassa sabhāvenevopādānato visāradasaddassa tena sambandhābhāvo.",
  "anya-e0806n3:91_0": "Apavaggo nibbānaṁ, vākyameveti evakārena byavacchinnamatthampadassayamāha- ‘vuttinivattetī’ti",
  "anya-e0806n3:91_1": "bahulādhikārato viññāyati, nanu cātra visessabhāvāsambhavāppasaṅgoyeva vuttiyāti",
  "anya-e0806n3:91_2": "codeti. ‘Nanuce’tyādinā.",
  "anya-e0806n3:92_0": "Puṇṇatābyabhicārāti puṇṇatāsaṅkhātassa bālādiavatthāvisesassa avināppavattito byabhicārī",
  "anya-e0806n3:92_1": "hi visessambhavati yathā nīlatāyuppalaṁ, pariharati ‘nedamatti’ccādinā, mantāṇiputtānaṁ",
  "anya-e0806n3:92_2": "anekattāti kevalaṁ mantāṇiyā putto puṇṇoyevāti abhāvā tesaṁ bahubhāvato, attano attano",
  "anya-e0806n3:92_3": "gahassa patayoti gahapatīnaṁ bahuttaṁ pākaṭameva.",
  "anya-e0806n3:93": "Vuttiyeveti evakārena byavacchinnamatthamāha-‘vākyaṁ nivattetī’ti. Visiṭṭhajātivacanāti vuttaṁ kaṇhasappajātiyā lohitasālijātiyā ca visiṭṭhattā.",
  "anya-e0806n3:94_0": "Tacchako sappoti byākhyeyamupanikkhippacodayamāha- ‘nanu ce’ccādi. Tacchakabhāvānapetoti",
  "anya-e0806n3:94_1": "bālayuvattādisaṅkhātatacchakabhāvato abyāvutto, atthināmadheyyoti tacchako nāma koci",
  "anya-e0806n3:94_2": "tannāmo atthi, kiriyāsaddoti tacchatīti tacchakoti evaṁ kiriyāya pavattinimittattenopādinno",
  "anya-e0806n3:94_3": "vaḍḍhakīvācī tacchakasaddo, evaṁ maññate “yathāvuttanayena visesanavisessasabbhāvā",
  "anya-e0806n3:94_4": "samāsena bhavitabbaṁ, tathā sati kimidaṁ paccudāharaṇaṁ kata”nti. Atra kenaci na",
  "anya-e0806n3:94_5": "nāmadheyyassetyādi nopajāyatevātyetadavasānaṁ vuccamānamanudyataṁ nirākattukāmo āha-‘yopā he’ccādi.",
  "anya-e0806n3:95": "Imassāyamadhippāyo “vuttanayena tacchakasaddassa kiriyā saddassātthavisayāpekkhāyābhāvato visessattābhāvā paccudāharaṇamidaṁ kata”nti.",
  "anya-e0806n3:96_0": "Kasmā ayuttamiccāha-‘yato’ccādi, nāmadheyyassa kiriyāvācino ca atthābhidhānasāmatthiyaṁ",
  "anya-e0806n3:96_1": "tulyaṁ vā na vā, avayavappasiddhiyā samudāyappasiddhi balavati vā navetyetaṁ vicāretuṁ",
  "anya-e0806n3:96_2": "yato nādhikatantyattho, kiñcarahi adhikatantyāha- ‘apitvi’ccādi, tacchakasaddonekatthavutti",
  "anya-e0806n3:96_3": "nānekatthoti vicāretumadhikatanti yojanā.",
  "anya-e0806n3:97_0": "Evaṁ maññate- “visesanavisessabhāvacintāyaṁ saddānamatthābhidhānasāmatthiyacintā",
  "anya-e0806n3:97_1": "na yujjate ‘sati sambhave byabhicāre ca visesanaṁ sātthakaṁ hotī’ti visesanaṁ maggīyate,",
  "anya-e0806n3:97_2": "nāsambhave nābyabhicāre yathā sītaṁ (himaṁ) uṇhoggīti, tasmā sambhavabyabhicāracintā",
  "anya-e0806n3:97_3": "visesanavisessabhāvacintāyamupayujjatīti tacchakasaddo-nekatthavuttivā na vetyetadeva",
  "anya-e0806n3:97_4": "vicāretumadhikatanti katthacipi visesanavisessa sabbhāve samāso hotevā”ti, yadipi",
  "anya-e0806n3:97_5": "nāmadheyyakiriyāvācīnamatulyamatthābhidhānaṁ samudāyappasiddhiyā ca balavatittaṁ,",
  "anya-e0806n3:97_6": "tathāpi vakkhamānanayena samāsasabbhāvā na kāci hānīti dassetumāha- ‘ettha cā’tiādi.",
  "anya-e0806n3:98_0": "Etthacāti keci pakkhe ca, kañci pīḷamāvahatīti sambandho, kutoccāha ‘tathāhi’ccādi.",
  "anya-e0806n3:98_1": "Evaṁ maññate- “yadīpi samudāyappasiddhiyā sati kiriyāsaddatthavisayāpekkhā nopajāyate,",
  "anya-e0806n3:98_2": "tathāpi nāmadheyyasseva tacchakasaddassāpyanekatthavuttittamattheva… sappavisese",
  "anya-e0806n3:98_3": "manusse ca tannāmake nāmadheyyassa tacchakasaddassa pavattisabbhāvā(ti) visesanavisessasabbhāvato",
  "anya-e0806n3:98_4": "samāsappasaṅgo tadavattho yevā”ti, na kevalaṁ sappavisesasseva tacchakasaddo nāmadheyyamapitu",
  "anya-e0806n3:98_5": "manussānampīti pisaddattho. Tacchakasaddassānekatthavuttittepi na samudāyappasiddhiyā",
  "anya-e0806n3:98_6": "avayavappasiddhībādhāti dassetumāha- ‘nacā’tiādi. Co-vadhāraṇe, kutoccāha ‘kiriye’ccādi.",
  "anya-e0806n3:98_7": "Kamenatthappasiddhīti yaṁ, etampana sakkā viññātunti yojanā.",
  "anya-e0806n3:99_0": "Yanti yaṁ pasijjhanaṁ, kamenāti bādhābhāvato anukkamena. Evañceti iminā nacetyādinā",
  "anya-e0806n3:99_1": "vuttaṁ paccāmasati… kimpaṭivihitaṁ siyā parihaṭaṁ siyāti attho, iti iminā kāraṇena",
  "anya-e0806n3:99_2": "‘tacchako sappo’ti paccudāharaṇaṁ na yuttaṁ… tacchakasappoti samāsasabbhāvatoti adhippāyo,",
  "anya-e0806n3:99_3": "nedamevamiccādinā pariharati, yadā carati yathā vuttena visesanavisessabhāvasambhavo,",
  "anya-e0806n3:99_4": "tadā kathaṁtyāha- ‘yadā visesane’ccādi. Tadāpi kathaṁ vākyena bhavitabbamiccāha-",
  "anya-e0806n3:99_5": "‘idañce’ccādi. Bahulaṁvacanatoyevāti adhippāyo.",
  "anya-e0806n3:100_0": "Aññassāti kammani sambandhavacanicchāyaṁ chaṭṭhī. Avacchedakattāti ettha kattunā",
  "anya-e0806n3:100_1": "bhavitabbanti kāḷassāti kattari bhāvayoge chaṭṭhiyā ajjhāharitabbaṁ. Pattāpannehi",
  "anya-e0806n3:100_2": "dutiyantassa jīvikampatto jīvikā pannoti samāso ‘kārakaṁ bahula”nteva (caṁ-2-2-19)",
  "anya-e0806n3:100_3": "vihito dutiyantena tu tesaṁ samāsatthaṁ suttantaraṁ kataṁ parehi, atthañca tesamitthiliṅgānampi",
  "anya-e0806n3:100_4": "samāseneva, kāranivattiyā, tathā māso jātassāti viggahe parimāṇivācinā chaṭṭhiyantena",
  "anya-e0806n3:100_5": "parimāṇavacanānaṁ kālasaddānaṁ, tadāha- ‘pattāpannāna’miccādi, parimāṇaṁ māsādi paricchedo",
  "anya-e0806n3:100_6": "tamassatthīti parimāṇī jātādi.",
  "anya-e0806n3:101_0": "Ettha hi māso parimāṇaṁ paricchedakattā, jāto parimāṇī paricchejjattā, pattā jīvikānenāti",
  "anya-e0806n3:101_1": "patto jīvikanti pāṭhena bhavitabbaṁ vacanicchāyaṁ yo-ttho so- ñāpadatthasamāsepyatinno",
  "anya-e0806n3:101_2": "vacanicchābhedamantarenātidassetuṁ ‘aññapadatthe bhavissatī’ti yaṁ vuttiyaṁ vuttaṁ,",
  "anya-e0806n3:101_3": "taṁ byākhyātukāmo āha- ‘vānekaññatthe iccevā’tiādi. Aññattha samāse kate sabbattha",
  "anya-e0806n3:101_4": "“itthiyaṁ bhāsite”ccādinā (3-67) pumbhāvo. Māso jātassāti vacanicchāyaṁ yo-ttho,",
  "anya-e0806n3:101_5": "so-ññatthasamāsepyabhinno vacanicchābheda mantarenāti dassetumāha- ‘yassa jātādino’ccādi.",
  "anya-e0806n3:102_0": "Jātasaddassatthamāha sampannoti, sampuṇṇotyattho, iminā ca māso jāto-ssāti viggahassa",
  "anya-e0806n3:102_1": "attho dassito, aññathāti yadi māso tassa aññapadatthassa jātādino sampuṇṇo na bhātīti",
  "anya-e0806n3:102_2": "attho. Ttattavantūnaṁ niṭṭhāsaññaṁ vidhāya tadantassaññatthasamāse “niṭṭhā”ti (2-2-36)",
  "anya-e0806n3:102_3": "suttena pubbanipāto vutto, tadāha- ‘nace’ccādi, pubbanipātappasaṅgo naca siyātisambandho,",
  "anya-e0806n3:102_4": "kutoccāha- ‘jāti’ccādi. Kesañciti vākyakāramāha, naca yuttanti sambandho, kāraṇamāha-",
  "anya-e0806n3:102_5": "‘visesana’meccādi, tathāhiccādinā visesanassa sātthakatte samāsabbhāvamabhāve cābhāvaṁ",
  "anya-e0806n3:102_6": "sādheti… chaṭṭhīsamāse ‘sati sambhave byabhicāre ca visesanassa sātthakambhavatīti",
  "anya-e0806n3:102_7": "visesanassa sātthakattā.",
  "anya-e0806n3:103_0": "Avacanepīti niyamavacane (a)satīpi, chaṭṭhīsamāsappasaṅgo carahi vuttanayena byavacchejja",
  "anya-e0806n3:103_1": "byavacchedakattābhāvena visesanānatthakyā na bhaveyya ce vākyenāpi na bhavitabbanti",
  "anya-e0806n3:103_2": "āha- ‘vākyaṁ tvi’ccādi. Ayampana visesanasamāso parehi kammadhārayoti ñāyati… yathā",
  "anya-e0806n3:103_3": "kammaṁ kiriyaṁ payojanañca dhāreti evamayaṁ samāso kammamiva dvayaṁ dhārayatīti.",
  "anya-e0806n3:104": "12. Naña",
  "anya-e0806n3:105_0": "Etthevāti “ṭa nañssa”iti (3-74) sutteeva. Pāmanaputtotipāmā kuṭṭhaviseso assa atthīti",
  "anya-e0806n3:105_1": "pāmasaddā “dissantaññepi paccayā”ti (4-120) nappaccayo, pāmanassa putto, yadi hettha",
  "anya-e0806n3:105_2": "ñakāro visesanattho na karīyetha, tadā “ṭa nassā”ti suttaṁ karīyetha, tathā ca satyuttarapade",
  "anya-e0806n3:105_3": "parato pāmanasadde nakārassāpi ṭo",
  "anya-e0806n3:106_0": "Siyāti bhāvo, nanu ciha samāsavidhimhi ña kāroccāraṇā ña lopa rahitassa samāso na",
  "anya-e0806n3:106_1": "bhavatīti vattumucitaṁ, na tu “ṭa nañssā”ti visesanatthoti ññakāro etthova visesanattho,",
  "anya-e0806n3:106_2": "ti bhavitabba saccaṁ, kintviha samāsavidhimhi ña kārassa byavacchajjaṁ na dissate.",
  "anya-e0806n3:107_0": "Pariyudāsavuttīti pari tulitamuggayha nisedhanīyassa asanaṁ khepanaṁ vajjanaṁ pariyudāso,",
  "anya-e0806n3:107_1": "tena pariyudāsena visiṭṭhe-tthe vutti asseti pariyudāsavutti, pasajjappaṭisedhavuttīti",
  "anya-e0806n3:107_2": "paṭisedhanīyameva pasajja patvā taṁsadisamanapekkhiya nisedho, tena vutti asseti",
  "anya-e0806n3:107_3": "pasajjappaṭisedha vutti.",
  "anya-e0806n3:108_0": "Yattha brāhmaṇā aññova bhavatītyevaṁ vākyenātthantaravidhānā vidhino padhānattaṁ,",
  "anya-e0806n3:108_1": "atthantaravidhānasāmatthiyeneva brāhmaṇassa paṭisedho patīyate, brāhmaṇassa brāhmaṇassā",
  "anya-e0806n3:108_2": "(potthake) nivattane tadapekkhāyāññassa vidhānayogato sakapadena nañkhyena vidhibhāgī",
  "anya-e0806n3:108_3": "na vuccate, kiñcarahi aññasaddena… pariyudāsanissayinoññasaddasseva vākye payogato’",
  "anya-e0806n3:108_4": "añño brāhmaṇā abrāhmaṇo’ti, nañssaca syādyantena sāmatthiyaṁ, na tyādyantenetyekavākyatā…",
  "anya-e0806n3:108_5": "añño brāhmaṇā abrāhmaṇoti tattha tattha pariyudāsavuttittā.",
  "anya-e0806n3:109_0": "Pasajjappaṭisedhetu paṭisedhassa padhānattā brāhmaṇo na bhavatīti vākyena brāhmaṇassa",
  "anya-e0806n3:109_1": "paṭisedho vidhi atthagammo vākyabhedo, sakapadena ca nañkhyena paṭisedhabhāgivācī",
  "anya-e0806n3:109_2": "sambajjhate. Ko so brāhmaṇā aññoti āha- ‘brāhmaṇattānajjhāsito’ccādi.",
  "anya-e0806n3:110_0": "Itarasminti pasajjappaṭisepekkhe, kenaci saṁsayanimittenāti upavītadassanādinā kenaci",
  "anya-e0806n3:110_1": "saṁsayakāraṇena, sabbampi padaṁ sakatthe payogampati ñāṇamapekkhate, tañca ñāṇaṁ",
  "anya-e0806n3:110_2": "dvidhā sammāñāṇaṁ micchā ñāṇañca. Ubhayampetabrāhmaṇasaddaṁ pavattayati. Tattha sammāñāṇa",
  "anya-e0806n3:110_3": "pubbake abrāhmaṇasaddappayoge natthi nañssa byāpāro, na hi tattha tena kiñci karīyati.",
  "anya-e0806n3:110_4": "Micchāñāṇapubbake tu vijjate tassa byāpā ro tattha hi tena micchāñāṇappabhavatā parassākhyāyate,",
  "anya-e0806n3:110_5": "micchāñāṇaṁ cendriyahetukaṁ, vinā sadisattaṁ na bhavatīti paṭisedhe sati uttarapadatthasadiso",
  "anya-e0806n3:110_6": "samāsattho jāyateccāha- ‘tattha sadisattaṁ vine’ccādi. Rajjuyaṁ hi sappabuddhi sadisattā.",
  "anya-e0806n3:111_0": "Payogasāmatthiyāceti abrāhmaṇamānayeccādipayogasāmatthiyā ca. Evammaññate- “yadyatra",
  "anya-e0806n3:111_1": "brāhmaṇamattassānayanaṁ siyā pubbapadassuccāraṇamanatthakaṁ siyā, atha na kassaci",
  "anya-e0806n3:111_2": "ānayanaṁ evampi sabbassevā brāhmaṇasaddassānatthakattaṁ, tasmā payogasāmatthiyāpi",
  "anya-e0806n3:111_3": "sadisappaṭipattī”ti.",
  "anya-e0806n3:112_0": "Taggatāti sadisatthagatā. Yathāvuttassevā-tthassupabrūhanāya viññūvacanamupaññassati",
  "anya-e0806n3:112_1": "‘atoyeva vuccate’ccādi. Ayañcettha attho “nañvacanena ivasaddena ca yaṁ yuttaṁ tadaññasmiṁ",
  "anya-e0806n3:112_2": "tappadatthasadise-tthe paṭipattiṁ janeti, tathāhyatthasampaccayo loke dissati ‘abrāhmaṇamānayā’ti",
  "anya-e0806n3:112_3": "brāhmaṇasadiso khattiyādi ānīyatīti, adhikarīyati niyujjate saddo-smintyadhikaraṇaṁ.",
  "anya-e0806n3:112_4": "Yathāvuttena ca byākhyānena kimiṭṭhaṁ siddhantyāha- ‘tadeva’miccādi. Keci pana uttarapadatthappadhānattamiha vaṇṇenti.",
  "anya-e0806n3:113_0": "Samatthavādīnanti “samattho padavidhi” (pā 2-1-1) tvevaṁ vādīnaṁ. Samattha vādīnaṁ",
  "anya-e0806n3:113_1": "samāso vidheyyoti sambandho, vidheyyoti vacanantarena vidheyyo, tathāhi apunageyyāti",
  "anya-e0806n3:113_2": "gāyanena nañssa sambandho, na tu punasaddatthena. Anokāsaṁ kāretvāti karaṇena sambandho",
  "anya-e0806n3:113_3": "na okāsena. Amūlāmūlaṁ gantvāti gamanena, na mūlenāti asāmatthiyaṁ. Gamakattavādinoti",
  "anya-e0806n3:113_4": "asāmatthiyepi yatra gamakattaṁ tattha samāso hoteva, tato gamakattañca samāsassa",
  "anya-e0806n3:113_5": "nibandhananti yo vadati tassetyattho. Etthāpīti apunageyyātyādopi, nanvayamapyācariyo",
  "anya-e0806n3:113_6": "gamakattavādī, tathāsati gamakattāiccanabhidhāya bahulādhikārāti kasmāvuttanti āha-‘so ce’ccādi.",
  "anya-e0806n3:114_0": "Kehicīti vuttigganthena byavacchinnamatthaṁ dassento āha- ‘kehiciyeva na sabbehī’ti,",
  "anya-e0806n3:114_1": "apunageyyāti “ṭa nañssā”ti (3-74) nassaṭo, atippasaṅgābhāvatoti suttantarena samāse",
  "anya-e0806n3:114_2": "avihitepi anabhimatatthānampatītiyā abhāvato.",
  "anya-e0806n3:115": "13. Kupā",
  "anya-e0806n3:116_0": "Syādividhinoti kārakavibhattividhānato visuṁ itthambhūtādīsuvidhānā syādividhītisaṅkhaṁ",
  "anya-e0806n3:116_1": "gatassa syādividhino, asyādividhimhīti pariyudāso-natthakoti codento āha ‘nanvi’ccādi,",
  "anya-e0806n3:116_2": "anatthakaṁ bhaveyya… lakkhaṇādyatthānaṁ samāse guṇībhūtattā samāsato kiriyāsambandhānurūpavibhattiyatthassa",
  "anya-e0806n3:116_3": "padhānabhāvato, pariharati ‘nayidameva’miccādinā. “Anunā”ti (2-10) vicchāyamanunā",
  "anya-e0806n3:116_4": "yoge dutiyā vidhānasāmatthiyā vākyampi hoti, aññathā niccasamāse dutiyā vidhānamanatthakanti",
  "anya-e0806n3:116_5": "bhāvo, nigamayati tasmāiccādinā, “ku pāpatthe”ti paresaṁ gaṇapāṭho, evamuparipi “dunindāyaṁ”tyādi veditabbaṁ.",
  "anya-e0806n3:117": "14. Cīkri",
  "anya-e0806n3:118": "Cīsaddoti ettha cīti iminā cīppaccayantaṁ parāmasati, cīppaccayanta saddoti attho.",
  "anya-e0806n3:119": "15. Bhūsa",
  "anya-e0806n3:120": "Pītisambhamoti pītiyā sambhamo pītipubbikā paccuṭṭhānāsana dānādivisayā turitatā, alaṁbhutvā pariyattaṁ sampuṇṇaṁ bhutvā.",
  "anya-e0806n3:121": "16. Aññe",
  "anya-e0806n3:122_0": "Purobhūya aggatobhūya. Tirobhūya antaradhānībhūya. Anaccādhāneti imassa attho ‘upariyādhānato",
  "anya-e0806n3:122_1": "aññatrā’ti, ādhānaṁ patiṭṭhāpanaṁ, icchantīti pāṇiniyādayo icchanti, urasi katvā",
  "anya-e0806n3:122_2": "pāṇinti pāṇiṁ urasi katvā.",
  "anya-e0806n3:123": "17. Vāne",
  "anya-e0806n3:124_0": "Anekaggahaṇassa payojanaṁ vattumupasakkati ‘idhe’ccādi, vivacchitekasaṅkhyāsāmaññanti",
  "anya-e0806n3:124_1": "vivacchitaṁ ekasaṅkhyāya sāmaññaṁ, evaṁ maññate “yadi‘syādi syādine’ti vattumicchitekasaṅkhyāsāmaññassa",
  "anya-e0806n3:124_2": "pariggaho na siyā tadā ihānatthaka (maneka)ggahaṇaṁ siyā tenehāne kaggahaṇasāmatthiyāyeva",
  "anya-e0806n3:124_3": "‘syādisyādine’ti vattumicchitekasaṅkhyā sāmaññampariggahitanti viññāyate”ti teneccādinā",
  "anya-e0806n3:124_4": "idaṁ dasseti “tena yathāvuttena pubbe vutto sabbopi samāso pubbaparānaṁ dvinnaṁyeva",
  "anya-e0806n3:124_5": "syādyantānaṁ hotī”ti.",
  "anya-e0806n3:125_0": "Yajjevaṁ kathaṁ ‘tadahujāto’ti bahulādhikārena visesana samāsagabbhakārakasamāsena",
  "anya-e0806n3:125_1": "vā sijjhati, ayaṁ aññapadatthasamāso. Catthe bahunnamiṭṭhattā tadatthañcānekaggahaṇaṁ,",
  "anya-e0806n3:125_2": "tena ‘hotu potu pitā puttā’ti hoti uttarapade (yoni) sambandhe parato pubbapadassa",
  "anya-e0806n3:125_3": "“putte”ti (3-65) suttenāttena, aññathā dvinnaṁdvinnaṁ samāse sabbattha uttarapadasambhavena",
  "anya-e0806n3:125_4": "“vijjāyonisambandhānamā tatra catthe”ti (3-64) “putte”ti ca suttadvayenāttena‘hotā",
  "anya-e0806n3:125_5": "potā pitā puttā’ti āpajjeyya. Anekanti paṭhamantattā syādītīdamevānuvattate, tenevānekaṁ",
  "anya-e0806n3:125_6": "syādyantamicceva vuttaṁ. Athāññattheti vutte-ññassa vākyassattheti avatvā padassecceva",
  "anya-e0806n3:125_7": "kasmā vuttantyāsaṅkiyā ha- ‘syādyantasse’ccādi, tassevāti sāmatthiyaladdhassa syādyanta",
  "anya-e0806n3:125_8": "padasseva samāso viññāyatīti sambandho.",
  "anya-e0806n3:126_0": "Tassa guṇā tagguṇā tasseccanenāññapadattho niddisīyate, tassa aññapadatthassa ye",
  "anya-e0806n3:126_1": "guṇā yāni visesanāni, tesaṁ saṁviññāṇaṁ gahaṇaṁ tagguṇasaṁviññāṇaṁ, athavā so guṇo",
  "anya-e0806n3:126_2": "yassa so tagguṇo, tagguṇassa tagguṇayuttassāññapadatthassasaṁviññāṇaṁ, na guṇavirahitassā(ti)",
  "anya-e0806n3:126_3": "tagguṇasaṁviññāṇaṁ, ettha pana ‘aññapadatthe tagguṇasaṁviññāṇaṁ pyatthī’ti paribhāsīyati,",
  "anya-e0806n3:126_4": "tatthāyamattho “aññapadatthe samāse-ññapadattho visesanena saha viññāyati navisesanarahito”ti,",
  "anya-e0806n3:126_5": "kvaci atagguṇasaṁviññāṇassāpi dassane nāpisaddo, yatrāvayavena viggaho samudāyo samāsattho",
  "anya-e0806n3:126_6": "tattheva tagguṇasaṁviññāṇaṁ bhavati, tagguṇasaṁviññāṇato aññaṁ atagguṇasaṁviññāṇaṁ,",
  "anya-e0806n3:126_7": "tasmiṁ, yatrāvayavoyeva samāsattho tatrātagguṇasaṁviññāṇaṁ.",
  "anya-e0806n3:127": "Ettha pana bahudhanasaddo purisassa upalakkhaṇabhāvena katattā. Abhimatoti pāṇinīyānaṁ abhimato dasannaṁ samīpe āsannā dasannamiccādivākye.",
  "anya-e0806n3:128": "Parimāṇamevasaṅkhyeyanti parimāṇalakkhaṇameva saṅkhyeyaṁ, tañca parimāṇalakkhaṇaṁ saṅkhyeyañca.",
  "anya-e0806n3:129": "Saṅkhyānarūpanti saṅkhyānasabhāvaṁ.",
  "anya-e0806n3:130": "Parimāṇenāti pañcasaṅkhyāya paricchijjamānena saṅkhyeyasaṅkhātena parimāṇena.",
  "anya-e0806n3:131": "Saṅkhyānavuttīti tena anativattiyamānatapparicchedaka saṅkhyānarūpa saṅkhāte saṅkhyāne vutti yassā sā saṅkhyānavutti-pañcasaṅkhyā.",
  "anya-e0806n3:132_0": "Diṭṭhanteniminā imaṁ dīpeti “yathā pañca parimāṇamesanti pañcakāti ettha parimāṇarūpo-vayavabhedasamudāyasabhāvo",
  "anya-e0806n3:132_1": "pakatiyattho samudāyino sakunā paccayattho, tathā tidasāti etthāpi”ti, kappaccayo",
  "anya-e0806n3:132_2": "pakatippaccayatthabhedasambhavena.",
  "anya-e0806n3:133": "Keci panāti iminā pāṇinīye dasseti.",
  "anya-e0806n3:134": "Pakatippaccayatthabhedasambhavāti iminā paresaṁ pakatippaccayatthānaṁ bhedābhāvassa icchitattā saññāyaṁ sakatthe kappaccayassa vidhānaṁ dasseti.",
  "anya-e0806n3:135": "Syādyantassāti iminā vāsaddassa padattaṁ dasseti.",
  "anya-e0806n3:136_0": "Tadatthepīti tassa vāiti aññapadassa atthepi, tadattho cettha vikappattho vā siyā",
  "anya-e0806n3:136_1": "tadā pana dvinnaṁ gahaṇe na tiṇṇaṁ, tesantu gahaṇe na dvinnaṁ, saṁsayo vā, tadā tu",
  "anya-e0806n3:136_2": "saṁsayassobhayā lambanarūpattā dvevāti vutte tayo, tayovāti vutte dve apekkhīyantīti",
  "anya-e0806n3:136_3": "buddhivisayā pañca atthā samāsābhidheyyo honti.",
  "anya-e0806n3:137": "Nāmattenāti ruḷhināmattena, abhimato pāṇiniyānaṁ, vikappitaṁ suttantarena vibhāsā sabbanāmasaññāvidhānena.",
  "anya-e0806n3:138": "Avayavadhammenāti avayavasaṅkhātena sabhāvena.",
  "anya-e0806n3:139_0": "Nanu ca samānādhikaraṇānaṁ bahubbīhi vutto pāṇiniyehi ‘pañcahi bhuttamasseti byadhikaraṇānaṁ",
  "anya-e0806n3:139_1": "na siyā’ti, tathā paṭhamatthaṁ vajjetvā sabbavibhatyatthesu iṭṭho ‘vuṭṭhe devegatoccatra",
  "anya-e0806n3:139_2": "vuṭṭhadevoti na siyā’ti tasmā kathamatra byadhikaraṇānaṁ paṭhamatthe samāso vaṇṇīyateccāsaṅkiyāha-‘byadhikaraṇānampi’ccādi,",
  "anya-e0806n3:139_3": "byadhikaraṇānampi yathābhidhānaṁsamāsasabbhāvato pañcahi bhuttamassetyādo bahulādhikārā",
  "anya-e0806n3:139_4": "anabhidhānato vā na bhavissati, tatoyeva ca pañca bhutta vanto-sseti samānādhikaraṇānampi",
  "anya-e0806n3:139_5": "kvaci na bhavissati, tathā paṭhamatthepi kvaci na bhavissati vuṭṭhe deve gato’ti.",
  "anya-e0806n3:139_6": "Tulyayoge gamyamāneti attho.",
  "anya-e0806n3:140_0": "Aññatracāti tulyayogato-ññatra salomakotyādīsu ca, vijjamānāni lomānyassa, vijjamānā",
  "anya-e0806n3:140_1": "pakkhā assāti viggaho. Upasaṅkhyāto “syādyadhikāre-tthikhīrādīnamupasaṅkhyāna”nti",
  "anya-e0806n3:140_2": "(2-2-24-vā) sabhāvato eva nivatto na suttantarato, gatatthassāpi hi payoge anavaṭṭhānaṁ",
  "anya-e0806n3:140_3": "siyā piṭṭhapesane viya, kathañcarahi brāhmaṇe bahū ānaya, ahaṁ pacāmīti nāvassamevaṁ",
  "anya-e0806n3:140_4": "payogo, katthaci pana vacanasiliṭṭhatādippayojane sati hoteva.",
  "anya-e0806n3:141_0": "Kaṇṭhe sambhavoti kāḷassa kaṇṭhe sambhavo. Ṭṭhasaddatthoti kaṇṭhaṭṭhasadde ṭṭhasaddattho.",
  "anya-e0806n3:141_1": "Oṭṭhasaddova mukhavuttītyanena gammamānatthattā dutiyassa mukhasaddassāppayogamāha,",
  "anya-e0806n3:141_2": "tasmā oṭṭhova mukhamassāti viggayha oṭṭhamukhoti samāso, na ca pāṇi pāṇyantarassa",
  "anya-e0806n3:141_3": "mukhaṁ, mukheneva ca pāṇimukhassa sadisattaṁ pasiddhanti sāmatthiyā oṭṭhamukhamiva",
  "anya-e0806n3:141_4": "mukhamassetyattheva tiṭṭhate, upanyasyantetyupanyāsā, visayadassanatthāti iminā’kaṇṭhe",
  "anya-e0806n3:141_5": "kāḷo yassā’tyādīkameva vākyanti dasseti. Samudāye vikārecāti samudāyasambandhe vikārasambandhe",
  "anya-e0806n3:141_6": "ca. Taṁsamāsassāti tassā chaṭṭhiyā samāsassa, tadabhidhāyinanti saṅghāta vikārābhidhāyīnaṁ,",
  "anya-e0806n3:141_7": "kesānaṁ saṅghāto iccādi paresaṁ vākyaṁ. Dhātuto jātaṁ dhātujaṁ, uttarapadaṁ patitasaddādi,",
  "anya-e0806n3:141_8": "tassa payogoti patitasaddassa payogo.",
  "anya-e0806n3:142_0": "“Nañsmātthyatthāna”nti (2-2-24) vāttikaṁ, etanāha-‘ña kārānu bandhā’iccādi. Pāṇiniyā",
  "anya-e0806n3:142_1": "tu avijjamānasaddo nañsamāso, padantare nāssa bahubbīhi vottarapadalopo, avijjamānā",
  "anya-e0806n3:142_2": "puttāssa aputtovijjamānaputtoti sādhenti, icchate pāṇinīyehi… dakkhiṇapubbā saddānaṁ",
  "anya-e0806n3:142_3": "nānatthattā byadhikaraṇattā, vacanepīti sutte vijjamānepi, aya maññapadatthasamāso",
  "anya-e0806n3:142_4": "parehi bahubbīhīti vuccati tathāhi bahavo vihayo yassa so bahubbīhi, yathā bahubbīhīti",
  "anya-e0806n3:142_5": "aññapadatthappadhāno tathā ayampi.",
  "anya-e0806n3:143": "19. Catthe",
  "anya-e0806n3:144_0": "Samuccīti piṇḍīkaraṇaṁ, ko soti āha- ‘sādhanameka’miccādi. Ekaṁ sādhanaṁ ekaṁ kiriyaṁ",
  "anya-e0806n3:144_1": "vā paṭicca cīyamānatāti sambandho, kesanti āha- ‘kiriyāsādhanāna’nti, kenāti āha-",
  "anya-e0806n3:144_2": "‘attarūpabhedenā”ti. Tattha devadatto bhuñjati tiṭṭhati pacaticāti sādhanampaṭicca",
  "anya-e0806n3:144_3": "kiriyānaṁ attarūpabhedena cīyamānatā veditabbā, dhave ca khadire ca palāse ca chindāti",
  "anya-e0806n3:144_4": "kiriyampaṭicca attarūpabhedena sādhanānaṁ cīyamānatā veditabbā.",
  "anya-e0806n3:145": "Soti samuccayo bhavatīti seso, kesanti āha- ‘tulya balāna’miccādi.",
  "anya-e0806n3:146": "Tulyabalānanti iminā visuṁ padhānabhāvena kiriyābhisambandhā aññamaññānapekkhattamāha.",
  "anya-e0806n3:147_0": "Aniyatakkamayogapajjānanti kamo ca yogapajjañca, aniyataṁ kamayogapajjaṁ yesaṁ saddānaṁ",
  "anya-e0806n3:147_1": "tesaṁ, yathetyādinā tatthodāharaṇaṁ dasseti, etthāyamadhippāyo “ettha gavādīnaṁ visuṁ",
  "anya-e0806n3:147_2": "padhānabhāvenānayanakiriyābhisambandhā tulyabalatā gavādīnaṁ vuttakkameneva nayanābhāvā",
  "anya-e0806n3:147_3": "aniyatakkamatā gavādīnaṁ yugapadi nayanābhāvā aniyata yogapajjatā ca hoti, tathā",
  "anya-e0806n3:147_4": "aññaṁ tādisampī”ti. Anu pacchā padhānānurodhena (cayanaṁ) anvācayo, taṁ byañjayati",
  "anya-e0806n3:147_5": "‘yatthe’ccādi, tadanurodhenāti tadanuguṇena, udāharati ‘yathe’ccādi, bhikkhāgamanamettha",
  "anya-e0806n3:147_6": "padhānamantaraṅgattā, netaraṁ bahiraṅgattā, taṁ karaṇe yadi gāvopi passati tāpyānayati,",
  "anya-e0806n3:147_7": "ettha tu gossānayanaṁ bhikkhāṭanamapekkhate, netaramitarassa… vināpi tena tadanuṭṭhānato.",
  "anya-e0806n3:147_8": "Itarassa itarena yo go itaretarayogo, so ca etādisoti āha- ‘aññamaññe’ccādi.",
  "anya-e0806n3:148_0": "Avayavappadhāno cāti sābhāvikābhidhānasāmatthiyenāputhubhūto ca, vuttivayena sāriputtasaddo",
  "anya-e0806n3:148_1": "moggallānattho hoti moggallānasaddo sāriputtatthopīti aññamaññatthe padhānato yugapadyadhikaraṇavacane",
  "anya-e0806n3:148_2": "sati cattha samāsoti so-yamadhikaraṇa samudāyo ubhayapadānugataubhayatthavasena catubbidhopi",
  "anya-e0806n3:148_3": "yugapadi buddhiyā gayhamāno kadāci ubbhūtāvayavabhedo teneva sābhāvikābhidhānasāmatthiyeneccevamavayavappadhāno",
  "anya-e0806n3:148_4": "ca, nanu ca jananamaraṇānīti viruddhānaṁ kathamekenābhidhānanti vuccate- sabbopi",
  "anya-e0806n3:148_5": "saddo payujjamāno (itarī) tarenāvadhāraṇaṁ vattate, tena ekeko saddo ekekassatthassa",
  "anya-e0806n3:148_6": "vācako, tathāpi yathā sāriputtamoggallānāti ettha bahuvacanassaññathānupapattiyā",
  "anya-e0806n3:148_7": "yugapadyadhikaraṇavacanatā hotī, tathātrāpi bahuvacanassaññathānupapattilakkhaṇena",
  "anya-e0806n3:148_8": "sāmatthiyena ekenāpyabhidhānaṁ hoti. Iti hetumhi, yato evamavayavappadhāno tatoti attho.",
  "anya-e0806n3:149_0": "Bahuttāti kiñcāpi vākye nesaṁ vākyenevesaṁ (potthake) visuṁ bahvatthatā, na hi sāriputtamānayāti",
  "anya-e0806n3:149_1": "vutte moggallānassāpi sampaccayo bhavati, tathāpi yato vuttivisaye sahabhūtānamevesaṁ",
  "anya-e0806n3:149_2": "visuṁ bahvatthatā, tato tattha vacanīyassa atthassa saṅkhyātedena bahuttaṁ. Samāharaṇaṁ",
  "anya-e0806n3:149_3": "piṇḍīkaraṇavasena saṁharaṇaṁ samāhāro, so cevaṁ veditabboti dassetumāha ‘aññamaññe’ccādi.",
  "anya-e0806n3:150_0": "Ettha ca kiñcāpi itarītarayogassa samāhārassa ca bhāvarūpattā adabbarūpatā, tathāpītarītarayoge",
  "anya-e0806n3:150_1": "tu yathā guṇavaca nānaṁ sukkaṁ vatthaṁ sukko kambalo sukkā gāvīti nissayabhedato",
  "anya-e0806n3:150_2": "liṅgavacanasiddhi, tathā taddhammānamabhidhānato nissayato liṅgavacana siddhi veditabbā,",
  "anya-e0806n3:150_3": "saṁhatippadhānattācekavacananti yadā bahunnaṁ samudāyo tirohitāvayavabhedo saṁghāto",
  "anya-e0806n3:150_4": "pakkamīyate, tadā samāhārocceva saṁhatippadhānattā ekavacanaṁ hotīti attho. Tadanuṭṭhānatoti",
  "anya-e0806n3:150_5": "tassa karaṇato. Byatikaro missatā, byatikaraṁ dasseti pāṇiccādinā, paccekaṁ parisamattiyaṁ",
  "anya-e0806n3:150_6": "vākyabahuttaṁ dasseti ‘tattha hiccādi.",
  "anya-e0806n3:151_0": "Cakkhuñca sotañca, mukhañca nāsikā ca, hanu ca gīvā ca, chavi ca maṁsañca lohitañca,",
  "anya-e0806n3:151_1": "nāmañca rūpañca, jarā ca maraṇañcāti viggayha samāso, “samāhāre napuṁsaka”nti (3-20)",
  "anya-e0806n3:151_2": "sabbattha napuṁsakaliṅgaṁ, syādimhi mukha nāsikantiādīsu “syādīsu rasso”ti (3-23)",
  "anya-e0806n3:151_3": "rasso. Alabhatā gomukhaṁ ḍiṇḍimo bherivisesā, āḷambaraṁ paṇavo, murajo mudaṅgo, maddavo",
  "anya-e0806n3:151_4": "mudaṅgo. Maddavavādanaṁ paṇavavādanañca sippamassa maddaviko pāṇaviko, sammaṁ kaṁsatāḷaṁ,",
  "anya-e0806n3:151_5": "tāḷaṁ hatthatāḷaṁ, alasatā ca āḷambaro ca, murajo ca, gomukho ca, saṅkho ca ḍiṇḍimo",
  "anya-e0806n3:151_6": "ca, maddaviko ca, pāṇaviko ca, gītañca vāditañca, sammañca tāḷañcāti viggaho. Yugassa",
  "anya-e0806n3:151_7": "hitā yoggā goṇā, tesamidaṁ yoggaṁ kasikammaṁ, tassa aṅgaṁ. Tenāha- ‘kasibhaṇḍāna’nti,",
  "anya-e0806n3:151_8": "phālokasako, pācanaṁ patodo, yugo ca naṅgalañcāti viggaho. Piṇḍamāyudhaviseso, asi",
  "anya-e0806n3:151_9": "ca satti ca tomarañca piṇḍañcāti viggaho. Cammaṁ saravāraṇaphalakaṁ, kalāpo tūṇīraṁ,",
  "anya-e0806n3:151_10": "paharaṇañca āvaraṇañcāti viggaho. Ahi ca nakulo ca, bīḷāro ca mūsiko ca, kāko ca",
  "anya-e0806n3:151_11": "ulūko ca, nāgo ca supaṇṇocāti viggaho. Saṅkhyā ca parimāṇañca saṅkhyāparimāṇaṁ, tattha",
  "anya-e0806n3:151_12": "parimāṇasaññānaṁ yathādīgho ca majjhimo ca dīghamajjhimaṁ. Ekakañca dukañcāti viggaho,",
  "anya-e0806n3:151_13": "dukatikādīsupi esevanayo.",
  "anya-e0806n3:152": "Khuddajantu siyā- naṭṭhi, athavā khuddakova yo;",
  "anya-e0806n3:153": "Sataṁ vā pasate yesaṁ, keci ānakulā api.",
  "anya-e0806n3:154_0": "Kīṭo ca pataṅgo ca, kuntho ca kipilliko ca, ḍaṁso ca makaso ca, makkhikā ca kipillikācāti",
  "anya-e0806n3:154_1": "viggaho. Pacanacaṇḍālāti o rabbhikādīnaṁ ruḷhīsaññā. Urabbhe hantvā jīvatīti orabbhiko,",
  "anya-e0806n3:154_2": "evaṁ sesesu. Sānaṁ sunakhaṁ pacatīti sapāko, venā tacchakā, rathakārā cammakārā.",
  "anya-e0806n3:154_3": "Sādhāraṇā samānā, caraṇasaddo- yaṁ idha gayhatīti sambandho, yathā sakamajjhayanāya",
  "anya-e0806n3:154_4": "carīyanti vatānyetesūti caraṇāni, kaṭhādivājhānyajjhayanāni sākhāsaññakāni. Yasmā",
  "anya-e0806n3:154_5": "etehi carati ariyasāvako gacchati amataṁ disaṁ, tasmā caraṇāni sīlādayo paṇṇarasa",
  "anya-e0806n3:154_6": "dhammā. Tenāha- ‘kaṭhādīhī’tiādi, kaṭhādīhīti pasiddhivasena kamātikkamenāpi vuttaṁ,",
  "anya-e0806n3:154_7": "tato ādisaddena atisādayo gayhanti. Atisena bhāradvājena kaṭhena vuttaṁ vidantyadhīyanti",
  "anya-e0806n3:154_8": "vāti “aññasmi”ti (4-121) ṇo, “lopo”ti (4-123) lopo atisā bhāradvājā kaṭhā. Kalāpinā",
  "anya-e0806n3:154_9": "vuttaṁ vidantyadhīyanti vāti, teneva ṇo, kalāpā, kaṭhā ādi yesaṁ te kaṭhādayo, tehi",
  "anya-e0806n3:154_10": "ajjhenavisese ca purise ca upacārāti sambandho.",
  "anya-e0806n3:155_0": "Sīlādayotiādisaddena indriyasaṁvarādayo gayhanti. Sīlañca paññāṇañca, samatho ca",
  "anya-e0806n3:155_1": "vipassanā ca vijjā ca caraṇañcāti viggaho. Ekato ajjhayanametesūti ekajjhayanāni,",
  "anya-e0806n3:155_2": "pakaṭhāni vacanāni pāvacanāni saddhammo, ekajjhayanāni ca tāni pāvacanāni ca tesaṁ,",
  "anya-e0806n3:155_3": "dīgho ca dīghāgamo ca majjhimo ca majjhimāgamo ca, ekuttaro ca aṅguttarāgamo ca saṁyuttāgamo",
  "anya-e0806n3:155_4": "ca, khandhako ca vibhaṅgocāti viggaho.",
  "anya-e0806n3:156_0": "Tesanti iminā liṅgavisesānanti chaṭṭhiyantataṁ dīpeti, itthī ca pumā ca, dāsī ca",
  "anya-e0806n3:156_1": "dāso ca, cīvarañca piṇḍapāto ca senāsanañca gilānapaccayo bhesajjaparikkhāro ca,",
  "anya-e0806n3:156_2": "tiṇañca kaṭṭho ca sākhā ca palāso cāti viggaho. Cheko dakkho, pubbā ca parācātiādinā viggaho.",
  "anya-e0806n3:157_0": "Pubbadakkhiṇantiādīsu “byañjane dīgharassā”ti (1-33) rasso. Kāso ca kuso ca usiro",
  "anya-e0806n3:157_1": "ca bīraṇañca, muñjañca babbajañcāti viggaho. Khadiro ca palāsocātiādinā ca, gajo",
  "anya-e0806n3:157_2": "ca gavajo cātiādinā ca, hatthī ca goca asso ca vaḷavācāti ca, haṁso ca balāvā cātiādinā",
  "anya-e0806n3:157_3": "ca, bako ca balākācāti ca. Hiraññañca suvaṇṇo ca, maṇi ca saṅkho ca muttā ca veḷuriyo",
  "anya-e0806n3:157_4": "ca jātarūpañca rajatañcāti ca, sāli ca yavakocātiādinā ca, sākañca suvañcātiādināca,",
  "anya-e0806n3:157_5": "kāsiyo ca kosalācātiādinā ca viggaho, janapadavācinā ca bahuvacanantā.",
  "anya-e0806n3:158_0": "Ekavīsaticcādino ekañca taṁ vīsaticāti visesanasamāso vā siyā, ekañca vīsati ca ekavīsatīti",
  "anya-e0806n3:158_1": "catthasamāso vā, samāhāre napuṁsakattantu na pappoti, “nānusāsanīyaṁ liṅgaṁ sokanissayattā",
  "anya-e0806n3:158_2": "liṅgasse”ti loke napuṁsakaliṅgassehānabhidhānato napuṁsakaliṅgaṁ na bhavissatītyadhippāyo,",
  "anya-e0806n3:158_3": "sabhāparisāyāti ñāpakato vā samāhāre napuṁsakaliṅgamatra byabhicaratīti daṭṭhabbaṁ.",
  "anya-e0806n3:159_0": "Pubbappayogo-bhimatoti upasajjanasaññakassa syādīti paṭhamāya niddiṭṭhassa samāse",
  "anya-e0806n3:159_1": "pubbanipāto “upasajjanaṁ pubba”miccanena (2-2-31) iṭṭho kamassa padhānabhāvena vattumiṭṭhattāti",
  "anya-e0806n3:159_2": "“syādisyādinekattha”nti (3-1) ettha syādīti paṭhamāniddiṭṭhassāsaṅkhyādino pubbamavaṭṭhānato",
  "anya-e0806n3:159_3": "syādineti tatiyāniddiṭṭhassa pacchāvaṭṭhānato “syādisyādinā”ti sutte paṭipāṭiyā padhānabhāvena vattumiṭṭhattā.",
  "anya-e0806n3:160_0": "Parappayogo-bhimatoti heṭṭhā vuttasuttena pubbanipāte patte “rājadantādīsu para”ntīminā",
  "anya-e0806n3:160_1": "(2-2-30) paranipāto-bhimato, vacanenāti- “bahula”nti vacanena, pubbakā layuttassa",
  "anya-e0806n3:160_2": "parappayogo-bhimatoti rājadantādipāṭhato evā-bhimato.",
  "anya-e0806n3:161_0": "Kamampaccanādarāti iminā padhānabhāvenā-kkamassa vattumiṭṭhattamāha. Saro ādi yassa",
  "anya-e0806n3:161_1": "taṁ sarādi, saṅkho ca dundubhi ca vīṇā ca, udukkhalañca musalo ca, dhanapati ca rāmo",
  "anya-e0806n3:161_2": "ca kesavocāti viggaho. Jaṁdaṁsaddā jāyāsaddasamānatthā asaṅkhyā-jañca pati ca, dañca",
  "anya-e0806n3:161_3": "paticāti viggaho, avantayo ca assakāca, aggi ca indocāti viggaho, taṁnivāsimhi gahite",
  "anya-e0806n3:161_4": "avanti ca assakocāti ekattenapi viggaho vattati. Dvandasamāso- yaṁ dvandasadisattā",
  "anya-e0806n3:161_5": "dvando, dve ca dve ca padāni dvandānīti hi ubhayatthappadhāno- yaṁ dvandasaddo.",
  "anya-e0806n3:162": "21. Saṅkhyā",
  "anya-e0806n3:163_0": "Atha “samāhāre napuṁsaka”nti (3-20) vijjamāne kiṁ “saṅkhyādī” ti iminā satthagāravakarenāti",
  "anya-e0806n3:163_1": "āsaṅkiya codeti ‘nanuce’ccādi. Tathāhiccādinā “samāhāre napuṁsaka”nteva sijjhanaṁ",
  "anya-e0806n3:163_2": "samattheti. Yathāvuttacodanācālane parādhippāyaṁ parikappento’catthe’tiādimāha.",
  "anya-e0806n3:164_0": "Neti iminā catthetiādinā kataparikappanā na sijjhatīti dasseti, tattha hetumāha-",
  "anya-e0806n3:164_1": "‘sambandhassa purisādhīnattā’ti, saticeccādinā ‘samāhāre napuṁsaka’ntettha visesanaggahaṇe",
  "anya-e0806n3:164_2": "payojanaṁ vatvā ‘saṅkhyādī’ti imassa niratthakattameva thirīkaroti.",
  "anya-e0806n3:165": "Payojaneti lāghavappayojane;",
  "anya-e0806n3:166": "Sambandhīyatīti visesanaggahaṇaṁ sambandhīyati;",
  "anya-e0806n3:167": "Etthāti etasmiṁ ‘saṅkhyādī’sutte;",
  "anya-e0806n3:168": "Tanneti iminā yathāvuttaṁ codanaṁ nivatteti.",
  "anya-e0806n3:169_0": "‘Saṅkhyādī’ti suttassa sātthakattamāha- ‘catthasamāsānantara’miccādinā. Ekattabyapadeso",
  "anya-e0806n3:169_1": "kātabboti “saṅkhyāpubbo digū”ti (2-1-52) saṅkhyāpubbassa samāsassa digusaññaṁ vidhāya",
  "anya-e0806n3:169_2": "tadatthassa “digurekavacana”ntīminā (2-4-1) ekattabyapadeso parehi viya kātabbo.",
  "anya-e0806n3:170_0": "Samāharaṇaṁ samāhāroti iminā bhāvasādhano-yaṁ samāhārasaddo. Yadi samāharīyatīti",
  "anya-e0806n3:170_1": "samāhāroti kammasādhano siyā, tadā pañca kumāriyo samāhaṭāti vākyassātthe vutti siyā",
  "anya-e0806n3:170_2": "pañcakumārītyettha sakapadatthappadhānattā bahuvacanaṁ siyā “ghāpassāntassāppadhānassā”ti",
  "anya-e0806n3:170_3": "(3-24) appadhānarassattañca na siyā… samāhaṭānameva kumārīnaṁ padhānattā, tasmā pañca",
  "anya-e0806n3:170_4": "gāvo sa māhaṭātyetasmiṁ vākye samāsova natthi kammasādhanassānupagamato. Pañcannaṁ",
  "anya-e0806n3:170_5": "gunnaṁ samāhāro, catunnaṁ pathānaṁ samāhāroti vākye pana atthi, samāhārassekattā",
  "anya-e0806n3:170_6": "tu sataṁ yūthaṁ vananti ettha viya sābhāvikamekavacanaṁ siddhameveti viññāpeti.",
  "anya-e0806n3:171": "22. Kvace",
  "anya-e0806n3:172_0": "Kvacisaddassa payoganiyamanattho “paro kvicī”ti (1-27) ettha vuttanayena veditabbo.",
  "anya-e0806n3:172_1": "Avisesena udāharaṇepīti paresaṁ viya “chāyā”ti (2-2-73) suttayitvā vikappena ‘(kuḍḍacchāya)",
  "anya-e0806n3:172_2": "kuḍḍacchāyāti ca “bāhulle”ti (caṁ, 2-2-74) suttayitvā niccaṁ ‘ucchucchāyaṁ salabhacchāya’nti",
  "anya-e0806n3:172_3": "ca nodāharitvā sāmaññena ‘salabhacchāyaṁ sakuntacchāya’nti udāharaṇe dassitepi. Aññatthāti",
  "anya-e0806n3:172_4": "bahulabhāvato aññattha. Viggahasamattassāti viggahasāmaññassa, yathāsambhavanti pāsādassa",
  "anya-e0806n3:172_5": "chāyāiccādinā sambhavānatikkamena, saddāti saddato parāya.",
  "anya-e0806n3:173": "23. Syādi",
  "anya-e0806n3:174_0": "Nanuceccādinā vuttaṁ codanaṁ nisedheti ‘tanne’ti. Tattha kāraṇamāha- ‘ghasaññattā’tyādi.",
  "anya-e0806n3:174_1": "Aghonanti ghaokāravajjitānaṁ, nanu itthi yamākāro gho, tathāsati napuṁsake so (na",
  "anya-e0806n3:174_2": "siyāti) parikappeti ‘napuṁsakattā ghattameva natthīti cedi’ti. Tampi neti yathā vuttampaṭikkhipitvā",
  "anya-e0806n3:174_3": "attheva napuṁsake ghattanti napuṁsakattanti (potthake) dassetumāha-chaṭṭhīsamāsasse’ccādi.",
  "anya-e0806n3:174_4": "Napuṁsake ghattassa napuṁsakattassa (potthake) sabbhāvameva samattheti napuṁsakattaṁ",
  "anya-e0806n3:174_5": "hi’ccādinā, pāribhāsikanti ettha suttamevādhippetaṁ, paribhāsāya nibbattaṁ pāribhāsikaṁ",
  "anya-e0806n3:174_6": "suttikanti attho. Ārabhitabbamevidaṁ suttaṁ (napuṁsakassāpi) rassattavidhānāyāti",
  "anya-e0806n3:174_7": "adhippāyo. Ghanissitampi kāriyanti “ghabrahmādīte”tyādinā (2-60) vidhiyamānamekārādikāriyampi.",
  "anya-e0806n3:174_8": "Etaṁ ghanissitaṁ kāriyaṁ naca yuttanti sambandho. Ayuttattepi doso-yamāpatatevākyāsaṅkiyāha-‘nāyampidoso’ccādi,",
  "anya-e0806n3:174_9": "na rassassa ettheva laddhāvasarattā paṭhamaṁ tena paviṭṭhe… (ghani)ssitaṁ kāriyanti",
  "anya-e0806n3:174_10": "nāyampi doso paribhāsāva senāti mantabbaṁ. Salabhacchāye iti padacchedo.",
  "anya-e0806n3:175": "24. Ghama",
  "anya-e0806n3:176": "Atoevacātiādi heṭṭhā vuttanayāvalambena vuttaṁ.",
  "anya-e0806n3:177": "25. Gossu",
  "anya-e0806n3:178": "Sakatthapariccāgena kule pavattattāti iminā chaṭṭhīsamāsassa uttarapadatthappadhānattamāha.",
  "anya-e0806n3:179": "26. Itthi",
  "anya-e0806n3:180_0": "Itthividhīsu “puthussa pathavaputhavā”ti (3-39) suttapariyantesu. Itthiyanti idaṁ",
  "anya-e0806n3:180_1": "nāmavisesanaṁ vā siyā paccayatthavisesanaṁ vā, tattha nāmavisesanamevidaṁ na paccayatthavisesananti",
  "anya-e0806n3:180_2": "dassetumāha- ‘nāme’ccādi. Akārantato nāmasmāti ekattādimahantatthavācito akārantato",
  "anya-e0806n3:180_3": "nāmasmā. Itthattanti ettha itthīti itthiliṅgaṁ vuccati. Itthiyeva hi esāti liṅgīyati",
  "anya-e0806n3:180_4": "saṅketīyatīti liṅgaṁ. Itthiyā esāti pasiddhimato atthassa bhāvo sāmaññaṁ bālayuvattādi",
  "anya-e0806n3:180_5": "lakkhaṇaṁ itthattaṁ. Kimettha liṅgaṁ nāma–",
  "anya-e0806n3:181": "Eseso etamiti ca,",
  "anya-e0806n3:182": "Pasiddhi atthesu yesu lokassa;",
  "anya-e0806n3:183": "Thīpuṁ napuṁsakānīti,",
  "anya-e0806n3:184": "Vuccante tāni nāmāni.",
  "anya-e0806n3:185_0": "Atthesu yesu esā eso etanti pasiddhi lokassa hoti etāni yathākkamaṁ itthipurisanapuṁsakaliṅgānīti",
  "anya-e0806n3:185_1": "lokena vuccantīti attho. Evañcakatvā vuccate “liṅgaṁ nānusāsanīyaṁ lokanissa yattā",
  "anya-e0806n3:185_2": "liṅgassā”ti. Tattha goiccādīsvesā esoti pasiddhiyā itthiliṅgattaṁ, acciādīsvesā etanti",
  "anya-e0806n3:185_3": "pasiddhiyā itthinapuṁsakattaṁ, taṭobhaṭī taṭamiccādīsveso esāetanti pasiddhiyā pumitthinapuṁsakattaṁ,",
  "anya-e0806n3:185_4": "mālāiccādīsvesāti pasiddhiyā itthattaṁ, rukkhoccādīsvesoti pasiddhiyā pulliṅgattaṁ,",
  "anya-e0806n3:185_5": "kulamiccādo etanti pasiddhiyā napuṁsakattaṁ. Samāsassāpyevaṁ daṭṭhabbaṁ, jotakāti",
  "anya-e0806n3:185_6": "dassetīti sambandho. Jotakā itthattasseti pakaraṇato viññāyati. Tato veccādinā paccayatthabhāvino",
  "anya-e0806n3:185_7": "ye dosā tesametthanāvakāsoti dasseti. Samānādhikaraṇattaṁ bahuvacanampi hotītisambandho.",
  "anya-e0806n3:185_8": "Iminā idaṁ dīpeti “itthattassa paccayatthatte sati padhānattāssa byatirekalakkhaṇāya",
  "anya-e0806n3:185_9": "chaṭṭhiyā ‘kumārittaṁ (devadattāyā’tibhavitabbaṁ, tato ca na siyā kumārī) devadattā’ti",
  "anya-e0806n3:185_10": "samānādhikaraṇattaṁ, tathā kumāriyoti bahuvacanampi itthattassekattā. Pakatiyattha",
  "anya-e0806n3:185_11": "visesanapakkhe tu pakatiyā itthattavisiṭṭhaṁ dabbamevoccate, āādayo tu jotakatāti",
  "anya-e0806n3:185_12": "tattha byatirekābhāvā chaṭṭhiyā appasaṅgo ca bahuvacanampi anekattāva dabbassa yuttanti",
  "anya-e0806n3:185_13": "yathāvuttadosāvasarābhāvā iṭṭhatthasiddhī”ti. Aññeti jayādicca jinindabuddhyācariyādayo dasseti.",
  "anya-e0806n3:186_0": "Itthiyamabhidheyyāyanti itthiliṅgasaṅkhāte itthatte atthabhūte, yathevahītiādinā",
  "anya-e0806n3:186_1": "upamāvasena yathāvuttamevatthaṁ vibhāveti. Tattha itthattamiccādinā paropavaṇṇitapakkhassāyuttattannicchindeti,",
  "anya-e0806n3:186_2": "no papajjate nopapajjeyya (pañcikā) devadattāsaddavacanīyassāpi itthattato abyatirittattā",
  "anya-e0806n3:186_3": "‘itthattaṁ devadattāyā’ti bhinnādhikaraṇatā na yujjate, anupapattimeva samattheti",
  "anya-e0806n3:186_4": "‘devadattāyāti’ccādinā. Samānādhikaraṇattameva siyā itthisaddavacanīyato anaññattā",
  "anya-e0806n3:186_5": "devadattā saddavacanīyassa itthī devadattāti.",
  "anya-e0806n3:187_0": "Atoevāti itthatte āvidhānatoyeva. Tabbatotthassāti idaṁ jayādiccādimatānugāminā nugāmī",
  "anya-e0806n3:187_1": "pana (potthake) vuttaṁ, tathā hi te evaṁ liṅgalakkhaṇa māhu (pā, 4-1-3 kāsikāyaṁ)",
  "anya-e0806n3:187_2": "“sāmaññavisesā itthattādayo gottādayo viya bahuppakārabyattiyoti sāmaññāni ca tulyajātiyapadatthasādhāraṇattā",
  "anya-e0806n3:187_3": "tāni visesā ca añña maññehi vijātiyeti ca visissante byāvattanteti sāmaññavisesā.",
  "anya-e0806n3:187_4": "byañjīyantiā etehīti byattiyo sāmaññavisesānaṁ nissayā, bahuppakārā byatti yo yesaṁ",
  "anya-e0806n3:187_5": "sāmaññavisesānaṁ te tathāvuttāti– (kāsikāvivaraṇa pañjikā.) te hyevaṁ maññante “yathā",
  "anya-e0806n3:187_6": "gottādayo samānajātiyesu sabbesvanuvattante, vijātiyehi pana nivattante, tathā itthattādayopi.",
  "anya-e0806n3:187_7": "Vicittattā pana sāmaññavisesanissayānaṁ byañjakānaṁ kociyeva sāmaññaviseso kenacideva",
  "anya-e0806n3:187_8": "nissayena byañjate, na sabbo sabbena (pati) niyatavisayattā bhāvasattīnaṁ, tattha",
  "anya-e0806n3:187_9": "yenatthena itthattameva byañjate na pumattaṁ nāpi napuṁsakattaṁ, sā itthiyeva bhavati",
  "anya-e0806n3:187_10": "na pumā nāpi napuṁsakaṁ. Yena pumattameva byañjate, so pumāyeva. Yena tu napuṁsakattaṁ",
  "anya-e0806n3:187_11": "taṁ napuṁsakameva. Yo tu dvinnaṁ tiṇṇaṁ (vā) byañjako, so dviliṅgo tiliṅgo ve”ti",
  "anya-e0806n3:187_12": "(pā, 4-1-3 kāsikāvivaraṇapañjikā) tasmā pabbato yathā vuttaitthattavato atthassa",
  "anya-e0806n3:187_13": "abhidheyyassāti evamettha attho daṭṭhabbo.",
  "anya-e0806n3:188_0": "Atheccādinā yathāvuttadosaparihārāya jinindabuddhinā yadupavaṇṇi taṁ taṁ parikappeti.",
  "anya-e0806n3:188_1": "So eva carahiccādinā upahāsapubbakamuttara mācikkhate. Masimakkhitakukkuṭoviyāti",
  "anya-e0806n3:188_2": "yadā koci aññakukkuṭo aññasmā bhīto siyā, tadā vijayino kukkuṭassa mukhaṁ masiyā",
  "anya-e0806n3:188_3": "makkhetvā upanenti so paṭhamaṁ tato bhītopi puna aññoti mantvā yujjhitumussahate.",
  "anya-e0806n3:188_4": "Yathātra sova kukkuṭo byāje nopadassito, tathā trāmītyattho.",
  "anya-e0806n3:189": "29. Ārā",
  "anya-e0806n3:190": "Puṁyogena bhariyāyaṁ vattamānatova niyamena “mātulāditvānī bhariyāyaṁ” (3-33) tyānī, iminā tvaniyamena bhariyāyamabhariyāyañca inītyaniyamena vattumāha- ‘ārāmikassa bhariyā’iccādi.",
  "anya-e0806n3:191": "31. Kti",
  "anya-e0806n3:192_0": "Ttimhāti ettake vuttepi ttippaccayantatoti vacane kāraṇamāha-kevalassa aññapadatthe",
  "anya-e0806n3:192_1": "payogābhāvā’ti. Iminā paccayaggahaṇaparibhāsamantarenāpi sāmatthiyenevāyamatthaviseso labbhatīti dīpeti.",
  "anya-e0806n3:193": "32. Ghara",
  "anya-e0806n3:194": "Taṁsanniyogāti tena nīppaccayena sanniyogā ekībhāvā, ayametthādhippāyo ‘yattha nīppaccayo tattheva yalopo’ti.",
  "anya-e0806n3:195": "33. Mātu",
  "anya-e0806n3:196_0": "Bhariyāyanti pakativisesanattā māha- ‘bhariyāya’ntiādi. Punnāmadheyyāti purisassa",
  "anya-e0806n3:196_1": "samaññābhūtā, puṁyogenāti purisena saha sambandhena hetunā. Itthiyaṁ vattantīti soyamityabhedavacanicchāyaṁ",
  "anya-e0806n3:196_2": "yadā bhariyāsaṅkhātāyamitthiyaṁ vattante, nadādipāṭhāti vutte viññāyati ‘ākatigaṇattā",
  "anya-e0806n3:196_3": "nadādipāṭho honto evaṁ hotī’ti dasseti, punnāmasmāyogāapālakantāti nadādipāṭhatoti",
  "anya-e0806n3:196_4": "atthoti seso. Idañca nadādīsu gaṇasuttanti veditabbaṁ, tassa atthaṁ vadati-‘pumuno’iccādi,",
  "anya-e0806n3:196_5": "apālakantāti kiṁpasupālikā khettapālikā.",
  "anya-e0806n3:197": "39. Puthu",
  "anya-e0806n3:198_0": "Puthusaddato saññāyaṁ vīppaccayaṁ samattheti‘puthubhūtā pathavīti hi mahī vuccatī”ti,",
  "anya-e0806n3:198_1": "puthubhūtāti hi iminā pathavīsaddassa puthusaddabhūtattaṁ viññāpeti, mahī vuccatīti",
  "anya-e0806n3:198_2": "iminā nadādipāṭhā saññāyaṁ vīppaccayattaṁ, puthubhūtā patthaṭāti attho.",
  "anya-e0806n3:199": "40. Samā",
  "anya-e0806n3:200_0": "Parādhikārato paccayassa paravidhināva sāmīpyassa siddhattā sādhīpyavacanassantasaddassa",
  "anya-e0806n3:200_1": "gahaṇamanatthakaṁ siyāti mantvāvayavavacano yamantasaddo gayhatīti dassento āha-",
  "anya-e0806n3:200_2": "‘tassa anto’iccādi. Avasānavati+avayavoti padacchedo, samāsaggahaṇena gahaṇe kāraṇamāha-‘avayavattā’ti.",
  "anya-e0806n3:200_3": "Yathāvuttacodanāya niddosattamupamāvasena dassetumāha-‘nāyaṁ doso’ccādi. Pallavitassa",
  "anya-e0806n3:200_4": "rukkhassa pallavānamavayavattaṁ viya samāsato uttarakālaṁ vidhīya mānassa akārassa",
  "anya-e0806n3:200_5": "samāsāvayavattaṁ na virujjhatīti attho.",
  "anya-e0806n3:201": "44. Asaṁ",
  "anya-e0806n3:202_0": "Atikkantamaṅguliyoti viggaho. Dve aṅguliyo samāhaṭāti paraviggahenātthamāha, dve",
  "anya-e0806n3:202_1": "aṅguliyo pamāṇamassāti viggahenevaṁ samāso tato mattappaccaye tagghappaccaye vā tassa",
  "anya-e0806n3:202_2": "“lopo”ti (4-123) iminā lope kate visesanasamāsā akāroti dassetuṁ ‘katha’miccādinā",
  "anya-e0806n3:202_3": "yaṁ vuttaṁ taṁ dassetuṁ ‘aññapadatthe’ccādi vuttaṁ. Samāsavidhānaṁ atopīti mattādippaccayalopaṁ",
  "anya-e0806n3:202_4": "katvā “visesanamekatthene”ti (3-11) samāsavidhānā, atha nāyamaṅgulisaddenevaṁ samāso,",
  "anya-e0806n3:202_5": "māne paccayalopavasena vināva appaccayena niṭṭhappattīti mantvā ‘aṅgulasaddo vā’ccādinā",
  "anya-e0806n3:202_6": "yaṁ vuttiyaṁ vuttaṁ tattha āsaṅkaṁ viracayati ‘athe’ccādi. Dvaṅgulasaddassa pamāṇinivattanato",
  "anya-e0806n3:202_7": "kathañcipi aññapadatthatā siyāti ‘yathā tathā aññapadatthe vattatū’tivuttaṁ. Nanu",
  "anya-e0806n3:202_8": "niraṅgulantyādi sabbamaṅgulasaddena sādhetuṁ sakkā, tathā sati kimaṅguli saddā appaccayavidhānenetyāsaṅkiya",
  "anya-e0806n3:202_9": "payojanantaraṁ apadisitumāha- ‘sabbatthe’ccādi. Aṅgulisaddato appaccaye avihite niraṅguliccādipi",
  "anya-e0806n3:202_10": "siyā tannivattanamettha payojananti dasseti ‘aṅgulisaddanivattanattha’nti.",
  "anya-e0806n3:203": "45. Dīghā",
  "anya-e0806n3:204_0": "Dīgharattantyādo nānusiṭṭhattā liṅgavisesassa kathaṁ napuṁsakattameviccāsaṅkiya codeti",
  "anya-e0806n3:204_1": "‘nanuce’ccādi. Nāyaṁdosoccādinā pariharati. “Liṅgaṁ nānusāsanīyaṁ lokanissayattā",
  "anya-e0806n3:204_2": "liṅgassā”tīdamālamba vadati ‘loke’tiādi. Athavāti pakkhantaropadassanatthe nipāto,",
  "anya-e0806n3:204_3": "vibhajjāti vibhajitvā. Kvacīti yogavibhāgenāti adhippāyo.",
  "anya-e0806n3:205_0": "Ahorattanti samāhāre (cattha) samāsā napuṁsakattaṁ. Atirattoti pulliṅge pādisamāso,",
  "anya-e0806n3:205_1": "samudāyasaddassāpyavayave vutti sabbhāvato ekadesavacano pubbarattādo rattisaddoccāha-‘pubbā",
  "anya-e0806n3:205_2": "ca sā ratti cā’tiādi. Evamekarattanti pāṭhena na bhavitabbaṁ… tassa samāhārena samāsattābhāvā.",
  "anya-e0806n3:205_3": "Napuṁsakaliṅgampana lokasannissa yattā viññeyyaṁ.",
  "anya-e0806n3:206": "Asamāsantapakkheti samāsantaappaccayassābhāvapakkhe. Pubbā atikkantā ratti pubbarattī(ti ratti saddo) nekadesavacanoti samāsantābhāvo.",
  "anya-e0806n3:207": "46. Gotva",
  "anya-e0806n3:208": "Nanuceccādinā yathāpāditadosaṁ nāyaṁ dosoti pariharati. Syādilopassiccādinā sulabhasyādi lopato pyasulabhataddhita lopova alopetīminā parāmaṭṭhuṁ yuttoti dasseti.",
  "anya-e0806n3:209": "47. Ratti",
  "anya-e0806n3:210_0": "Rattindivaṁ bhuñjatīti payoge ādheyye bhojanasaṅkhāte apekkhite ratyādayo ādeyyasāpekkhā,",
  "anya-e0806n3:210_1": "tesampi iminā nipāta nenevātimatā samāsassa siddhīti dassento āha- ‘rattandiva’ntiādi,",
  "anya-e0806n3:210_2": "ratti ca divācāti viggaho, catthasamāse tu ra(ttindi) vā.",
  "anya-e0806n3:211": "50. Dāru",
  "anya-e0806n3:212_0": "Samāsattho (ettha) dāru, nāssa mukhyāhi aṅgulīhi sambandho yujjati, nanu dve aṅgulī",
  "anya-e0806n3:212_1": "pamāṇamassa dārunoccādiṁ mukhyo aṅgulisaddogahitoti sambandho sambhavati kimevaṁ",
  "anya-e0806n3:212_2": "vuccateccāsaṅkiyāha-‘yadipi’ccādi, pamāṇavacanenāti mattādipaccayatthabhūtapamāṇavācakena,",
  "anya-e0806n3:212_3": "aṅguli saddassa dāruno pamāṇavācakattā vuttaṁ- ‘dāruno sambandho atthī’ti. Visesanasamāsato",
  "anya-e0806n3:212_4": "paraṁ tadatthavisaye tasmiṁpamāṇatthavisaye “mānematto”tiādinā (4-46) mattādippaccayenabhavitabbantiattho,",
  "anya-e0806n3:212_5": "lopenabhavitabbanti sambandho, “asaṅkhyehi cāṅgulyā naññāsaṅkhyatthesu”iccatra (3-44)",
  "anya-e0806n3:212_6": "yadākhyātaṁ, tadihāpyatidisamāha-‘pubbe viyasiddha’nti, anakārantānanti bhūmiādīnaṁ,",
  "anya-e0806n3:212_7": "tabbidhāne tassa appaccayassa vidhāne payojanaṁsissokārotisambandho. Iminā kaccāyanānaṁ",
  "anya-e0806n3:212_8": "pakaraṇe payojanaṁ dassitaṁ. Athaca panettha “kvaci samāsantagatānamakāranto”ti (ka,",
  "anya-e0806n3:212_9": "2-7-22) iminā akārantassa samāsante kate sāmatthiyā ‘syāca’iti (ka, 2-3-29) sissākārādesābhāvā",
  "anya-e0806n3:212_10": "niccamokārantarūpaṁ sampajjatīti parikappiyatassāyuttabhāvaṁ dassetuṁ yaṁ vuttaṁvuttikārena,",
  "anya-e0806n3:212_11": "taṁ dassetumāha‘akārantassapi’ccādi, yaṁ-vuttaṁ sissākārā desanivattane akārakaraṇe",
  "anya-e0806n3:212_12": "sāmatthiyaṁ, tadabhāvā sissākārādeso na nivārīyatīti dassetumāha-‘nace’ccādi. Caritatthatāya",
  "anya-e0806n3:212_13": "niṭṭhitappayojanatāya, teneva kaccāyanavuttikāreneva appaccayanta mudāhaṭaṁ sakkataganthānusārena,",
  "anya-e0806n3:212_14": "abyañjanantattāti iminā tiṇṇamesaṁ saddānaṁ sakkate byañjanantattameva bodheti, niratthakanti",
  "anya-e0806n3:212_15": "pubbeva akārantattā niratthakaṁ, ākāravidhānenevāti (ka, 2-7-25) “dhanumhāca” ityākāravidhāneneva.",
  "anya-e0806n3:213": "51. Civī",
  "anya-e0806n3:214": "Aññamaññakiriyeti kiriyāparivattanamāha, iminā sutte kiriya saddābhāvepi vītiharaṇasaddeneva kiriyābyatihāreti labbhatīti dasseti.",
  "anya-e0806n3:215": "52. Latvī",
  "anya-e0806n3:216": "Paṭimukkakambū āmukkavalayā.",
  "anya-e0806n3:217": "53. Vāñña",
  "anya-e0806n3:218": "Kāpekkhehīti kappaccayamapekkhitehi.",
  "anya-e0806n3:219": "54. Utta",
  "anya-e0806n3:220": "Āparicchedāvasānā na pare parena (potthake) tato paraṁ ṇādikāriyavidhānā.",
  "anya-e0806n3:221": "57. Ṭanta",
  "anya-e0806n3:222_0": "Ṭādese pubbasaralopo, atisayena mahantīti viggahe “taratamissikiyiṭṭhātisaye”ti (4-64)",
  "anya-e0806n3:222_1": "tarappaccayo ṇādivuttiyaṁ vibhattilopo. Mahattarasaddā ‘nadāditovī” (3-27) mahato",
  "anya-e0806n3:222_2": "bhāvoti vākye“tassa bhāvakammesuttatā ttana ṇya ṇeyya ṇiya ṇiyā”ti (4-56) tto, vibhattilopo,",
  "anya-e0806n3:222_3": "chaṭṭhīsamāso, tenāha ‘rattaññūna’miccādi.",
  "anya-e0806n3:223": "58. A",
  "anya-e0806n3:224": "Nto neti sambandho.",
  "anya-e0806n3:225": "60. Para",
  "anya-e0806n3:226": "Parāsaddo ettha adhikatthoti āha-‘adhikā’ti.",
  "anya-e0806n3:227": "63. Klu",
  "anya-e0806n3:228": "Apavādavisayepīti “vijjāyonisambandhānamā tatra catthe”ti (3-64) imassa apavādasuttassa visayepi.",
  "anya-e0806n3:229": "64. Vijjā",
  "anya-e0806n3:230_0": "Atha vijjāyonisambandhānamityuccamāne vijjāsambandhīnaṁ yonisambandhīnanti kathaṁ",
  "anya-e0806n3:230_1": "vivaraṇamiccāha-‘vijjāyoni’ccādi, vijjā ca yoni ca vijjā yonī tāsaṁ sambandho, so",
  "anya-e0806n3:230_2": "yesaṁ atthi te hotādayo mātādayo ca abhedopacāreneha vijjāyonisambandhisaddena gayhantīti",
  "anya-e0806n3:230_3": "adhippāyo, tasaddenāti tatretyatra. Te ca ltupitādayoti tasaddena parāmaṭṭhā ltupitādayo",
  "anya-e0806n3:230_4": "ca, atthe kāriyā sambhavā taṁvācako saddo gayhati.",
  "anya-e0806n3:231": "65. Putte",
  "anya-e0806n3:232": "Ltupitādī (ti pubba) sutte tatreti gahitaltupitādi.",
  "anya-e0806n3:233": "66. Cismiṁ",
  "anya-e0806n3:234": "Paccayaggahaṇaparibhāsāya cippaccayanteti vuttaṁ.",
  "anya-e0806n3:235": "67. Itthi",
  "anya-e0806n3:236_0": "Itthisaddena itthiliṅgaṁ gahitaṁ na itthī, taggahaṇe sati ‘itthiyaṁ vattamāne’ti",
  "anya-e0806n3:236_1": "vuttiganthassa itthisaṅkhāte atthe vattamāneti attho gayheyya, evaṁ sati ‘kalyāṇippadhānā’ti",
  "anya-e0806n3:236_2": "etthāpi pumbhāvo pasajjeyya… padhānasaddassa kalyāṇiyaṁ vattamānattāti āha- ‘itthiyanti",
  "anya-e0806n3:236_3": "itthiliṅge’ti. Atha itthiyanti ettake vutte kathaṁ taggahaṇaṁ siyāti āha-‘visesane’ccādi,",
  "anya-e0806n3:236_4": "ekattheti vuttepi itthiyaṁ vattamāneti ayamattho viññāyatīti itthiyanti vacanamanatthaṁ",
  "anya-e0806n3:236_5": "siyāti samatthamaññathānupapattiyanti itthiyanti visesanamitthiliṅgasseva gahaṇeti",
  "anya-e0806n3:236_6": "āha- ‘visesane’ccādi, itthiyanti itthiliṅgasseva gahaṇanti sambandho. Byavacchejjābhāvā",
  "anya-e0806n3:236_7": "visesanamanatthakaṁ siyāti ekattheiccaneneva itthiyaṁ vuttiyā (gamma) bhāvatoti bhāvo.",
  "anya-e0806n3:236_8": "Pume pulliṅge vattamāno saddo pumāsaddo, sakaloti padesasakalo hi gayhati… kassaci",
  "anya-e0806n3:236_9": "suttatthassa puthabhūtattā, tenevacāha- ‘itthiyantu na vattatte’ti.",
  "anya-e0806n3:237": "69. Sabbā",
  "anya-e0806n3:238_0": "Vattanaṁ ekasmiṁ atthe adhitthiccādo itthivisiṭṭhe sattamiyatthādo, vāsiṭṭhoccādo",
  "anya-e0806n3:238_1": "vasiṭṭhādivisiṭṭhe apaccādo, puttīyaticcādo puttādivisiṭṭhe icchādyatthe pavatti,",
  "anya-e0806n3:238_2": "tenāha-‘ekatthībhāvo’ti. Sāmañña gahaṇatthanti iminā mattasaddassa kasiṇatthe pavattimāha.",
  "anya-e0806n3:239": "70. Jāyā",
  "anya-e0806n3:240_0": "Evanti iminā itarītarayoge catthasamāsaṁ vibhāveti. Jānijāyā, saddantarenāti jānisaddena",
  "anya-e0806n3:240_1": "tathāsaddopadiṭṭhena daṁ jaṁ saddantarena ca, kesañciti kharīgatantiādīsu ‘kharī’tiādīnaṁ",
  "anya-e0806n3:240_2": "kesañci, kharīti kharatthe vattamāno-yaṁ saddo niyatavisayo… gatasaddaṁ vinā aññattha",
  "anya-e0806n3:240_3": "adiṭṭhattā, nāyampayogoti tudampatippayogaṁ nivattetvā hetumāha- ‘āgame’ccādi, aññehi",
  "anya-e0806n3:240_4": "cāti iminā rūpasiddhiṁ gaṇhāti.",
  "anya-e0806n3:241": "75. Ana",
  "anya-e0806n3:242_0": "Nanu sutte‘sare’ti ettakaṁ vuttaṁ‘sarādo’ti kathaṁ laddhanti āha-‘sare’tiādi, vaṇṇe",
  "anya-e0806n3:242_1": "yantantadādoti siṭṭhavacanaṁ, vaṇṇe parabhūte yaṁ kāriyaṁ vidhīyate taṁ so vaṇṇo",
  "anya-e0806n3:242_2": "ādi yassa taṁ tadādi, tasmiṁ tadādo uttarapade sampajjatīti attho, khādhātuto ktappaccaye",
  "anya-e0806n3:242_3": "vihite rassenākārenevāyampayogo, na visuṁ akārenāti dassetuṁ na ākkhātaṁ anakkhāta",
  "anya-e0806n3:242_4": "“byañjane dīgharassā”ti uttarapadādi sarassa rassatta’nti vuttaṁ.",
  "anya-e0806n3:243": "76. Nakhā",
  "anya-e0806n3:244_0": "Saññāsaddesucātiādinā avayavatthanirapekkhānampi yathākathañci nipphattiṁ dassento",
  "anya-e0806n3:244_1": "sabbesameva saddānaṁ nipphannavācitañcāttano dīpeti, yathākathañci nipphatti, ruḷhiyā",
  "anya-e0806n3:244_2": "atthanicchayo, tena saññeccādo-dhippāyaṁ vivarati ‘yaṁkiñci’tyādinā, itthī ca pumā",
  "anya-e0806n3:244_3": "ca itthipumaṁ, na itthi pumanti samāse nipātaneniminā napuṁsakādeso napuṁsakaniddeso",
  "anya-e0806n3:244_4": "(potthake) ti dasseti ‘na itthi’ccādinā. Khī-khaye, khara-vināse cāti hi etehi ‘na",
  "anya-e0806n3:244_5": "khīyati na kharatī’ti atthe “bhāvakārakesva ghaṇa ghakā”ti (5-44) appaccaye’ na khaya",
  "anya-e0806n3:244_6": "na khara’iti ṭhite khattādesoti āha- na khīyati’ccādi.",
  "anya-e0806n3:245": "77. Nago",
  "anya-e0806n3:246": "Evanti iminā gacchatīti vākye kvippaccayādiṁ dasseti, viseso panettha nañssa(ṭo) vasalo caṇḍālo, sītena karaṇabhūtena.",
  "anya-e0806n3:247": "78. Saha",
  "anya-e0806n3:248": "Tattha tasmiṁ parabhūte, yassa ca jhattanti sambandho.",
  "anya-e0806n3:249": "80. Apa",
  "anya-e0806n3:250_0": "Appaccakkhaṁ paccakkhañāṇenānupalabbhanīyaṁ tampanātthato-numeyyameva. Tasmiṁ gammamāne",
  "anya-e0806n3:250_1": "yamādesoti kenaci liṅgenādhigatenānumānañāṇenānumeyuttamagyādinoti dassetumāha- ‘kapote’ccādi.",
  "anya-e0806n3:250_2": "Kapotādibhāveti katthaci gharādo kapotavātamaṇḍalikādīnaṁ dassanavasena sabbhāve",
  "anya-e0806n3:250_3": "sati. Agyādidassanatoti aggipisācādidassanato, aññatrāpīti gharādito aññatra, kapotavātamaṇḍalikādino",
  "anya-e0806n3:250_4": "liṅgassa, agyādiyoganti aggiādīhi anumeyyehi sambandhaṁ. Mantvāti anumānañāṇena jānitvāpayogoti",
  "anya-e0806n3:250_5": "sāggisapisācāti payogo.",
  "anya-e0806n3:251": "81. Akā",
  "anya-e0806n3:252_0": "Sakatthe vattamānassa sahasaddassāti vattabbe vattamāno tappadhānoyevāti āha- ‘sakatthappadhānassa",
  "anya-e0806n3:252_1": "sahasaddassā’ti, vutti bhavatīti sambandho, yugapadi dhurā sadhuraṁ. Aparaṇhena sahitaṁ sahā paraṇhaṁ.",
  "anya-e0806n3:253": "82. Gantha",
  "anya-e0806n3:254_0": "“Aṭṭhādasa nimesā tu, kaṭṭhā tiṁsantu tākalā”ti vacanato āha- ‘kalā kālaviseso’ti.",
  "anya-e0806n3:254_1": "Kalādisaṅkhātaganthassānte sahasaddo vattatītisamāsavākyaṁ niddisati ‘kalanta’miccādi.",
  "anya-e0806n3:254_2": "Ganthanteccādinā āsaṅkatoyamadhippāyo “kālatthapariccāgena ganthante vattamānattā",
  "anya-e0806n3:254_3": "akālattho”ti. Ganthavuttipi kalādi kālasaddatthaṁ nātikkamatīti adhippāyenāha- ‘ganthavuttipi’ccādi.",
  "anya-e0806n3:254_4": "Adhiko māsako assāti samāsako, vikappena siddheti “sahassa so-ññatthe”ti (3-78).",
  "anya-e0806n3:255": "83. Samā",
  "anya-e0806n3:256_0": "Samāno pati yassā sapattinī sapattī iti nipphannānamekadeso ‘pattinī pattī’ti dassitoti",
  "anya-e0806n3:256_1": "vattumāha- ‘yakkhādi tvini’ccādi. Vayasaddassa “saravayāyavāsacetā jalāsayākkhayalohapaṭamanesū”ti",
  "anya-e0806n3:256_2": "gaṇapāṭhato akkhaye vattamānasso manādittā okārantattanti dassetumāha- ‘vayo’tiādi.",
  "anya-e0806n3:256_3": "Yappaccayantoti iminā nipātanena takayappaccayanto.",
  "anya-e0806n3:257": "84. Uda",
  "anya-e0806n3:258": "“Aññasmi”nti (4-121) iyappaccayavidhāyakaṁ suttaṁ.",
  "anya-e0806n3:259": "88. Tumhā",
  "anya-e0806n3:260": "Tumhe viya dissantīti tumhādī amhādīccādiṁ “sabbādīnamā”ti (3-86) ā.",
  "anya-e0806n3:261": "90. Vidhā",
  "anya-e0806n3:262": "Gabbhenāti iminā kucchigatena gabbhena saha dvihadayattamassāti dasseti, pubbapadeti dusadde.",
  "anya-e0806n3:263": "92. Digu",
  "anya-e0806n3:264": "Guṇā paṭalā dve padāni assa iti bhavitabbaṁ dve pādā esaṁ dve satāni assa, dve sahassāni assa, dvinnaṁ satānaṁ dvinnaṁ sahassānaṁ vā samāhāroti viggaho.",
  "anya-e0806n3:265": "93. Tīsva",
  "anya-e0806n3:266": "Dvattipattāti paṭhamantā‘pūra-pūraṇe’iccasmā karaṇatthe “bhāva kārakesva ghaṇa ghakā”ti (5-44) appaccaye syādisamāsoti dassetu māha- ‘dvattipatta’iccādi.",
  "anya-e0806n3:267": "94. Āsaṁ",
  "anya-e0806n3:268": "Dve ca tiṁsā ca, dvīhi vā adhikā tiṁsāti viggaho.",
  "anya-e0806n3:269": "96. Cattā",
  "anya-e0806n3:270_0": "Sampattavibhāsāyanti ayaṁyogo (sampattavibhāsāti) dasseti, sampatte vibhāsā vikappoti",
  "anya-e0806n3:270_1": "attho, tayo ca cattālīsā ca, tīhi vā adhikā cattālīsāccādinā viggaho, tisso cattālīsā",
  "anya-e0806n3:270_2": "assa ticattālīsaṁ gaṇo.",
  "anya-e0806n3:271": "97. Dvissā",
  "anya-e0806n3:272": "Sampattavibhāsattāti “āsaṅkhyāye”ccādinā (3-94) ākāre sampatte vibhāsattā.",
  "anya-e0806n3:273": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n3:274": "Tatiyakaṇḍavaṇṇanā niṭṭhitā."
}