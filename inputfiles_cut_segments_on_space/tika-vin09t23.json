{
  "tika-vin09t23:0": "Nissaggiyakaṇḍaṁ",
  "tika-vin09t23:1": "1. Pattavaggo",
  "tika-vin09t23:2": "1. Pattasannicayasikkhāpadavaṇṇanā",
  "tika-vin09t23:3": "Paṭhamaṁ uttānatthameva.",
  "tika-vin09t23:4": "Pattasannicayasikkhāpadavaṇṇanā niṭṭhitā.",
  "tika-vin09t23:5": "2. Akālacīvarasikkhāpadavaṇṇanā",
  "tika-vin09t23:6_0": "Yaṁ attanā laddhaṁ, taṁ nissaggiyaṁ hotīti yaṁ cīvaraṁ bhājāpitāya attanā laddhaṁ,",
  "tika-vin09t23:6_1": "tameva nissaggiyaṁ hoti, taṁ vinayakammaṁ katvāpi attanā na labbhati. Tenāha “nissaṭṭha”ntiādi.",
  "tika-vin09t23:6_2": "Tattha nissaṭṭhaṁ paṭilabhitvāpīti “ayyāya, dammī”ti evaṁ nissaṭṭhaṁ paṭilabhitvāpi.",
  "tika-vin09t23:6_3": "Yathādāneyeva upanetabbanti yathā dāyakehi dinnaṁ, tatheva upanetabbaṁ, akālacīvarapakkheyeva",
  "tika-vin09t23:6_4": "ṭhapetabbanti vuttaṁ hoti.",
  "tika-vin09t23:7": "Akālacīvarasikkhāpadavaṇṇanā niṭṭhitā.",
  "tika-vin09t23:8": "3. Cīvaraparivattanasikkhāpadavaṇṇanā",
  "tika-vin09t23:9": "Metanti me etaṁ. Sakasaññāya gahitattā pācittiyañceva dukkaṭañca vuttaṁ, itarathā bhaṇḍagghena kāretabbaṁ.",
  "tika-vin09t23:10": "Cīvaraparivattanasikkhāpadavaṇṇanā niṭṭhitā.",
  "tika-vin09t23:11": "4. Aññaviññāpanasikkhāpadavaṇṇanā",
  "tika-vin09t23:12": "Paṭilābhenāti paṭhamaviññattito ūnatarassāpi aññassa paṭilābhena.",
  "tika-vin09t23:13_0": "Tasmiṁ appahonte puna taññevāti yaṁ paṭhamaṁ viññattaṁ, thokattā tasmiṁ appahonte",
  "tika-vin09t23:13_1": "puna taññeva viññāpentiyāti attho. Aññenapi atthe satī ti paṭhamaṁ viññattito aññenapi",
  "tika-vin09t23:13_2": "atthe sati. Tena saddhiṁ aññañcāti yaṁ paṭhamaṁ viññattaṁ, tena saddhiṁ aññañca.",
  "tika-vin09t23:13_3": "Kiṁ vuttaṁ hoti? Sace paṭhamaṁ sappi viññattaṁ, “yamakaṁ pacitabba”nti ca vejjena",
  "tika-vin09t23:13_4": "vuttattā telenāpi attho hoti. Tato “telenāpi me attho”ti evamādinā aññañca viññāpentiyāti",
  "tika-vin09t23:13_5": "vuttaṁ hoti. Ānisaṁsaṁ dassetvāti “sace kahāpaṇassa sappi ābhataṁ hoti, iminā mūlena",
  "tika-vin09t23:13_6": "dviguṇaṁ telaṁ labbhati, telenāpi ca idaṁ kiccaṁ nippajjati, tasmā telaṁ āharā”ti",
  "tika-vin09t23:13_7": "evaṁ ānisaṁsaṁ dassetvā.",
  "tika-vin09t23:14": "Aññaviññāpanasikkhāpadavaṇṇanā niṭṭhitā.",
  "tika-vin09t23:15": "5. Aññacetāpanasikkhāpadavaṇṇanā",
  "tika-vin09t23:16": "Tato aññaṁ cetāpeyyāti paṭhamaṁ cetāpitato yaṁ kiñci aññaṁ cetāpeyya.",
  "tika-vin09t23:17": "Aññacetāpanasikkhāpadavaṇṇanā niṭṭhitā.",
  "tika-vin09t23:18": "6. Paṭhamasaṅghikacetāpanasikkhāpadavaṇṇanā",
  "tika-vin09t23:19": "Aññassatthāya dinnenāti yaṁ cetāpeti, tato aññassatthāya dinnena. Aññuddisikenāti purimassevatthadīpanaṁ.",
  "tika-vin09t23:20_0": "Sesakaṁ upanentiyāti yadatthāya dinno, taṁ cetāpetvā avasesaṁ aññassatthāya upanentiyā.",
  "tika-vin09t23:20_1": "Sāmike apaloketvāti dāyake āpucchitvā. Evarūpāsū āpadāsu upanentīnanti evarūpesu",
  "tika-vin09t23:20_2": "upaddavesu aññassa yassa kassaci atthāya upanentīnaṁ.",
  "tika-vin09t23:21": "Paṭhamasaṅghikacetāpanasikkhāpadavaṇṇanā niṭṭhitā.",
  "tika-vin09t23:22": "7. Dutiyasaṅghikacetāpanasikkhāpadavaṇṇanā",
  "tika-vin09t23:23_0": "Na kevalaṁ teneva parikkhārenāti āha “sayaṁ yācitakenāpī”ti. Vuttañhetaṁ pāḷiyaṁ",
  "tika-vin09t23:23_1": "“bhikkhuniyo tena ca parikkhārena sayampi yācitvā bhesajjaṁ cetāpetvā paribhuñjiṁsū”ti.",
  "tika-vin09t23:23_2": "Mātikāyaṁ pana gamyamānattā pi-saddo nappayutto. Gamyamānatthassa hi saddassa payogaṁ",
  "tika-vin09t23:23_3": "pati kāmacāroti yutti.",
  "tika-vin09t23:24": "Dutiyasaṅghikacetāpanasikkhāpadavaṇṇanā niṭṭhitā.",
  "tika-vin09t23:25": "8-9-10. Paṭhamagaṇikacetāpanādisikkhāpadavaṇṇanā",
  "tika-vin09t23:26": "Aṭṭhamanavamadasamāni uttānatthāneva.",
  "tika-vin09t23:27": "Paṭhamagaṇikacetāpanādisikkhāpadavaṇṇanā niṭṭhitā.",
  "tika-vin09t23:28": "Pattavaggo paṭhamo.",
  "tika-vin09t23:29": "2. Cīvaravaggo",
  "tika-vin09t23:30": "11. Garupāvuraṇasikkhāpadavaṇṇanā",
  "tika-vin09t23:31_0": "Yasmā pavāritaṭṭhāne viññatti nāma na paṭisedhetabbā, tasmā bhagavā dhammanimantanavasena",
  "tika-vin09t23:31_1": "pavāritaṭṭhāne “vadethāyye, yenattho”ti vuttāya catukkaṁsaparamaṁ viññāpetabbanti",
  "tika-vin09t23:31_2": "paricchedaṁ dassetīti veditabbaṁ. Teneva “cetāpetabbanti ṭhapetvā sahadhammike ca",
  "tika-vin09t23:31_3": "ñātakappavārite ca aññena kismiñcideva guṇe parituṭṭhena ‘vadethāyye, yenattho’ti",
  "tika-vin09t23:31_4": "vuttāya viññāpetabba”nti vuttaṁ. Rājānanti pasenadikosalarājānaṁ.",
  "tika-vin09t23:32": "Garupāvuraṇasikkhāpadavaṇṇanā niṭṭhitā.",
  "tika-vin09t23:33": "12. Lahupāvuraṇasikkhāpadavaṇṇanā",
  "tika-vin09t23:34": "Dutiyaṁ uttānatthameva.",
  "tika-vin09t23:35": "Lahupāvuraṇasikkhāpadavaṇṇanā niṭṭhitā.",
  "tika-vin09t23:36": "Cīvaravaggo dutiyo.",
  "tika-vin09t23:37": "Iti kaṅkhāvitaraṇiyā pātimokkhavaṇṇanāya",
  "tika-vin09t23:38": "Vinayatthamañjūsāyaṁ līnatthappakāsaniyaṁ",
  "tika-vin09t23:39": "Bhikkhunipātimokkhe nissaggiyavaṇṇanā niṭṭhitā."
}