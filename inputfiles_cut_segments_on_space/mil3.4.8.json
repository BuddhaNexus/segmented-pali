{
  "mil3.4.8:0.1": "Milindapañha",
  "mil3.4.8:0.2": "Nibbānavagga",
  "mil3.4.8:0.3": "8. Nirodhanibbānapañha",
  "mil3.4.8:1.1": "Rājā āha—",
  "mil3.4.8:1.2": "“bhante nāgasena, nirodho nibbānan”ti?",
  "mil3.4.8:1.3": "“Āma, mahārāja, nirodho nibbānan”ti.",
  "mil3.4.8:1.4": "“Kathaṁ, bhante nāgasena, nirodho nibbānan”ti?",
  "mil3.4.8:1.5_0": "“Sabbe bālaputhujjanā kho, mahārāja, ajjhattikabāhire āyatane abhinandanti abhivadanti",
  "mil3.4.8:1.5_1": "ajjhosāya tiṭṭhanti, te tena sotena vuyhanti, na parimuccanti jātiyā jarāya maraṇena",
  "mil3.4.8:1.5_2": "sokena paridevena dukkhehi domanassehi upāyāsehi na parimuccanti dukkhasmāti vadāmi.",
  "mil3.4.8:1.6_0": "Sutavā ca kho, mahārāja, ariyasāvako ajjhattikabāhire āyatane nābhinandati nābhivadati",
  "mil3.4.8:1.6_1": "nājjhosāya tiṭṭhati, tassa taṁ anabhinandato anabhivadato anajjhosāya tiṭṭhato taṇhā",
  "mil3.4.8:1.6_2": "nirujjhati, taṇhānirodhā upādānanirodho, upādānanirodhā bhavanirodho, bhavanirodhā",
  "mil3.4.8:1.6_3": "jātinirodho, jātinirodhā jarāmaraṇaṁ sokaparidevadukkhadomanassupāyāsā nirujjhanti,",
  "mil3.4.8:1.6_4": "evametassa kevalassa dukkhakkhandhassa nirodho hoti, evaṁ kho, mahārāja, nirodho nibbānan”ti.",
  "mil3.4.8:2.1": "“Kallosi, bhante nāgasenā”ti.",
  "mil3.4.8:3.1": "Nirodhanibbānapañho aṭṭhamo."
}