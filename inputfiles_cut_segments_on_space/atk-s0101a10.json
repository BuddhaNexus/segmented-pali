{
  "atk-s0101a10:0": "10. Subhasuttavaṇṇanā",
  "atk-s0101a10:1": "Subhamāṇavakavatthuvaṇṇanā",
  "atk-s0101a10:2_0": "444.Evaṁme sutaṁ…pe… sāvatthiyanti subhasuttaṁ. Tatrāyaṁ anuttānapadavaṇṇanā. Aciraparinibbute",
  "atk-s0101a10:2_1": "bhagavatīti aciraṁ parinibbute bhagavati, parinibbānato uddhaṁ māsamatte kāle. Nidānavaṇṇanāyaṁ",
  "atk-s0101a10:2_2": "vuttanayeneva bhagavato pattacīvaraṁ ādāya āgantvā khīravirecanaṁ pivitvā vihāre",
  "atk-s0101a10:2_3": "nisinnadivasaṁ sandhāyetaṁ vuttaṁ. Todeyyaputtoti todeyyabrāhmaṇassa putto, so kira",
  "atk-s0101a10:2_4": "sāvatthiyā avidūre tudigāmo nāma atthi, tassa adhipatittā todeyyoti saṅkhyaṁ gato.",
  "atk-s0101a10:2_5": "Mahaddhano pana hoti pañcacattālīsakoṭivibhavo, paramamaccharī – ‘‘dadato bhogānaṁ",
  "atk-s0101a10:2_6": "aparikkhayo nāma natthī’’ti cintetvā kassaci kiñci na deti, puttampi āha –",
  "atk-s0101a10:3": "‘‘Añjanānaṁ khayaṁ disvā, vammikānañca sañcayaṁ;",
  "atk-s0101a10:4": "Madhūnañca samāhāraṁ, paṇḍito gharamāvase’’ti.",
  "atk-s0101a10:5_0": "Evaṁ adānameva sikkhāpetvā kāyassa bhedā tasmiṁyeva ghare sunakho hutvā nibbatto.",
  "atk-s0101a10:5_1": "Subho taṁ sunakhaṁ ativiya piyāyati. Attano bhuñjanakabhattaṁyeva bhojeti, ukkhipitvā",
  "atk-s0101a10:5_2": "varasayane sayāpeti. Atha bhagavā ekadivasaṁ nikkhante māṇave taṁ gharaṁ piṇḍāya",
  "atk-s0101a10:5_3": "pāvisi. Sunakho bhagavantaṁ disvā bhukkāraṁ karonto bhagavato samīpaṁ gato. Tato",
  "atk-s0101a10:5_4": "naṁ bhagavā avoca ‘‘todeyya tvaṁ pubbepi maṁ ‘bho, bho’ti paribhavitvā sunakho jāto,",
  "atk-s0101a10:5_5": "idānipi bhukkāraṁ katvā avīciṁ gamissasī’’ti. Sunakho taṁ kathaṁ sutvā vippaṭisārī",
  "atk-s0101a10:5_6": "hutvā uddhanantare chārikāya nipanno, manussā naṁ ukkhipitvā sayane sayāpetuṁ nāsakkhiṁsu .",
  "atk-s0101a10:6_0": "Subho āgantvā ‘‘kenāyaṁ sunakho sayanā oropito’’ti āha. Manussā ‘‘na kenacī’’ti vatvā",
  "atk-s0101a10:6_1": "taṁ pavattiṁ ārocesuṁ. Māṇavo sutvā ‘‘mama pitā brahmaloke nibbatto, samaṇo pana",
  "atk-s0101a10:6_2": "gotamo me pitaraṁ sunakhaṁ karoti yaṁ kiñci esa mukhārūḷhaṁ bhāsatī’’ti kujjhitvā",
  "atk-s0101a10:6_3": "bhagavantaṁ musāvādena codetukāmo vihāraṁ gantvā taṁ pavattiṁ pucchi. Bhagavā tassa",
  "atk-s0101a10:6_4": "tatheva vatvā avisaṁvādanatthaṁ āha – ‘‘atthi pana te, māṇava, pitarā na akkhātaṁ",
  "atk-s0101a10:6_5": "dhana’’nti. Atthi, bho gotama, satasahassagghanikā suvaṇṇamālā, satasahassagghanikā",
  "atk-s0101a10:6_6": "suvaṇṇapādukā, satasahassagghanikā suvaṇṇapāti, satasahassañca kahāpaṇanti. Gaccha",
  "atk-s0101a10:6_7": "taṁ sunakhaṁ appodakaṁ madhupāyāsaṁ bhojetvā sayanaṁ āropetvā īsakaṁ niddaṁ okkantakāle",
  "atk-s0101a10:6_8": "puccha, sabbaṁ te ācikkhissati, atha naṁ jāneyyāsi – ‘‘pitā me eso’’ti. So tathā",
  "atk-s0101a10:6_9": "akāsi. Sunakho sabbaṁ ācikkhi, tadā naṁ – ‘‘pitā me’’ti ñatvā bhagavati pasannacitto",
  "atk-s0101a10:6_10": "gantvā bhagavantaṁcuddasa pañhe pucchitvā vissajjanapariyosāne bhagavantaṁ saraṇaṁ",
  "atk-s0101a10:6_11": "gato, taṁ sandhāya vuttaṁ ‘‘subho māṇavo todeyyaputto’’ti. Sāvatthiyaṁ paṭivasatīti",
  "atk-s0101a10:6_12": "attano bhogagāmato āgantvā vasati.",
  "atk-s0101a10:7_0": "445-446.Aññataraṁ māṇavakaṁ āmantesīti satthari parinibbute ‘‘ānandatthero kirassa",
  "atk-s0101a10:7_1": "pattacīvaraṁ gahetvā āgato, mahājano taṁ dassanatthāya upasaṅkamatī’’ti sutvā ‘‘vihāraṁ",
  "atk-s0101a10:7_2": "kho pana gantvā mahājanamajjhe na sakkā sukhena paṭisanthāraṁ vā kātuṁ, dhammakathaṁ",
  "atk-s0101a10:7_3": "vā sotuṁ gehaṁ āgataṁyeva naṁ disvā sukhena paṭisanthāraṁ karissāmi, ekā ca me kaṅkhā",
  "atk-s0101a10:7_4": "atthi, tampi naṁ pucchissāmī’’ti cintetvā aññataraṁ māṇavakaṁ āmantesi. Appābādhantiādīsu",
  "atk-s0101a10:7_5": "ābādhoti visabhāgavedanā vuccati, yā ekadese uppajjitvā cattāro iriyāpathe ayapaṭṭena",
  "atk-s0101a10:7_6": "ābandhitvā viya gaṇhati, tassā abhāvaṁ pucchāti vadati. Appātaṅkoti kicchajīvitakaro",
  "atk-s0101a10:7_7": "rogo vuccati, tassāpi abhāvaṁ pucchāti vadati. Gilānasseva ca uṭṭhānaṁ nāma garukaṁ",
  "atk-s0101a10:7_8": "hoti, kāye balaṁ na hoti, tasmā niggelaññabhāvañca balañca pucchāti vadati. Phāsuvihāranti",
  "atk-s0101a10:7_9": "gamanaṭhānanisajjasayanesu catūsu iriyāpathesu sukhavihāraṁ pucchāti vadati. Athassa",
  "atk-s0101a10:7_10": "pucchitabbākāraṁ dassento ‘‘subho’’tiādimāha.",
  "atk-s0101a10:8_0": "447.Kālañca samayañca upādāyāti kālañca samayañca paññāya gahetvā upadhāretvāti attho.",
  "atk-s0101a10:8_1": "Sace amhākaṁ sve gamanakālo bhavissati, kāye balamattā ceva pharissati, gamanapaccayā",
  "atk-s0101a10:8_2": "ca añño aphāsuvihāro na bhavissati, athetaṁ kālañca gamanakāraṇasamavāyasaṅkhātaṁ",
  "atk-s0101a10:8_3": "samayañca upadhāretvā – ‘‘api eva nāma sve āgaccheyyāmā’’ti vuttaṁ hoti.",
  "atk-s0101a10:9_0": "448.Cetakenabhikkhunāti cetiraṭṭhe jātattā cetakoti evaṁ laddhanāmena. Sammodanīyaṁ",
  "atk-s0101a10:9_1": "kathaṁ sāraṇīyanti bho, ānanda, dasabalassa ko nāma ābādho ahosi, kiṁ bhagavā paribhuñji.",
  "atk-s0101a10:9_2": "Api ca satthu parinibbānena tumhākaṁ soko udapādi, satthā nāma na kevalaṁ tumhākaṁyeva",
  "atk-s0101a10:9_3": "parinibbuto, sadevakassa lokassa mahājāni, ko dāni añño maraṇā muccissati, yatra",
  "atk-s0101a10:9_4": "so sadevakassa lokassa aggapuggalo parinibbuto, idāni kaṁ aññaṁ disvā maccurājā lajjissatīti",
  "atk-s0101a10:9_5": "evamādinā nayena maraṇapaṭisaṁyuttaṁ sammodanīyaṁ kathaṁ sāraṇīyaṁ vītisāretvā therassa",
  "atk-s0101a10:9_6": "hiyyo pītabhesajjānurūpaṁ āhāraṁ datvā bhattakiccāvasāne ekamantaṁ nisīdi.",
  "atk-s0101a10:10_0": "Upaṭṭhāko santikāvacaroti upaṭṭhāko hutvā santikāvacaro, na randhagavesī. Na vīmaṁsanādhippāyo.",
  "atk-s0101a10:10_1": "Samīpacārīti idaṁ purimapadasseva vevacanaṁ. Yesaṁ so bhavaṁ gotamoti kasmā pucchati?",
  "atk-s0101a10:10_2": "Tassa kira evaṁ ahosi ‘‘yesu dhammesu bhavaṁ gotamo imaṁ lokaṁ patiṭṭhapesi, te tassa",
  "atk-s0101a10:10_3": "accayena naṭṭhā nu kho, dharanti nu kho, sace dharanti, ānando jānissati, handa naṁ",
  "atk-s0101a10:10_4": "pucchāmī’’ti, tasmā pucchi.",
  "atk-s0101a10:11_0": "449. Athassa thero tīṇi piṭakāni tīhi khandhehi saṅgahetvā dassento ‘‘tiṇṇaṁ kho’’tiādimāha.",
  "atk-s0101a10:11_1": "Māṇavo saṅkhittena kathitaṁ asallakkhento – ‘‘vitthārato pucchissāmī’’ti cintetvā",
  "atk-s0101a10:11_2": "‘‘katamesaṁ tiṇṇa’’ntiādimāha.",
  "atk-s0101a10:12": "Sīlakkhandhavaṇṇanā",
  "atk-s0101a10:13_0": "450-453. Tato therena ‘‘ariyassa sīlakkhandhassā’’ti tesu dassitesu puna ‘‘katamo",
  "atk-s0101a10:13_1": "pana so, bho ānanda, ariyo sīlakkhandho’’ti ekekaṁ pucchi. Theropissa buddhuppādaṁ",
  "atk-s0101a10:13_2": "dassetvā tantidhammaṁ desento anukkamena bhagavatā vuttanayeneva sabbaṁ vissajjesi.",
  "atk-s0101a10:13_3": "Tattha atthicevettha uttarikaraṇīyanti ettha bhagavato sāsane na sīlameva sāro, kevalañhetaṁ",
  "atk-s0101a10:13_4": "patiṭṭhāmattameva hoti. Ito uttari pana aññampi kattabbaṁ atthi yevāti dassesi. Ito",
  "atk-s0101a10:13_5": "bahiddhāti buddhasāsanato bahiddhā.",
  "atk-s0101a10:14": "Samādhikkhandhavaṇṇanā",
  "atk-s0101a10:15_0": "454.Kathañca, māṇava, bhikkhu indriyesu guttadvāro hotīti idamāyasmā ānando ‘‘katamo",
  "atk-s0101a10:15_1": "pana so, bho ānanda, ariyo samādhikkhandho’’ti evaṁ samādhikkhandhaṁ puṭṭhopi ye",
  "atk-s0101a10:15_2": "te ‘‘sīlasampanno indriyesu guttadvāro satisampajaññena samannāgato santuṭṭho’’ti",
  "atk-s0101a10:15_3": "evaṁ sīlānantaraṁ indriyasaṁvarādayo sīlasamādhīnaṁ antare ubhinnampi upakārakadhammā",
  "atk-s0101a10:15_4": "uddiṭṭhā, te niddisitvā samādhikkhandhaṁ dassetukāmo ārabhi. Ettha ca rūpajjhānāneva",
  "atk-s0101a10:15_5": "āgatāni, na arūpajjhānāni, ānetvā pana dīpetabbāni. Catutthajjhānena hi asaṅgahitā",
  "atk-s0101a10:15_6": "arūpasamāpatti nāma natthiyeva.",
  "atk-s0101a10:16_0": "471-480.Atthi cevettha uttarikaraṇīyanti ettha bhagavato sāsane na cittekaggatāmattakeneva",
  "atk-s0101a10:16_1": "pariyosānappatti nāma atthi, itopi uttari pana aññaṁ kattabbaṁ atthi yevāti dasseti.",
  "atk-s0101a10:16_2": "Natthi cevettha uttarikaraṇīyanti ettha bhagavato sāsane ito uttari kātabbaṁ nāma",
  "atk-s0101a10:16_3": "natthiyeva, arahattapariyosānañhi bhagavato sāsananti dasseti. Sesaṁ sabbattha uttānatthamevāti.",
  "atk-s0101a10:17": "Iti sumaṅgalavilāsiniyā dīghanikāyaṭṭhakathāyaṁ",
  "atk-s0101a10:18": "Subhasuttavaṇṇanā niṭṭhitā."
}