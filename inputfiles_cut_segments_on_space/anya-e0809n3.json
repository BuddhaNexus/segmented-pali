{
  "anya-e0809n3:0": "2. Bhūkaṇḍa",
  "anya-e0809n3:1": "2. Puravagga",
  "anya-e0809n3:2": "198.",
  "anya-e0809n3:3": " Puraṁ nagara mitthī vā, ṭhānīyaṁ puṭabhedanaṁ;",
  "anya-e0809n3:4": "Thiyaṁ tu rājadhānī rājaṭhānī (ṭī.) ca, khandhāvāro bhave tha ca.",
  "anya-e0809n3:5": "199.",
  "anya-e0809n3:6": "Sākhānagara maññatra, yaṁ taṁ mūlapurā puraṁ;",
  "anya-e0809n3:7": "Bārāṇasī ca sāvatthi, vesālī mithilā, ḷavī.",
  "anya-e0809n3:8": "200.",
  "anya-e0809n3:9": " Kosambu, jjeniyo takka, silā campā ca sāgalaṁ;",
  "anya-e0809n3:10": "Susumāragiraṁ saṁsumāra (ṭīkā) rāja, gahaṁ kapilavatthu ca.",
  "anya-e0809n3:11": "201.",
  "anya-e0809n3:12": " Sāketa, mindapatthañco, kkaṭṭhā pāṭaliputtakaṁ;",
  "anya-e0809n3:13": "Jetuttarañca saṅkassaṁ, kusinārādayo purī.",
  "anya-e0809n3:14": "202.",
  "anya-e0809n3:15": " Racchā ca visikhā vuttā, rathikā vīthi cāpyatha;",
  "anya-e0809n3:16": "Byūho racchā anibbiddhā, nibbiddhā tu pathaddhi ca.",
  "anya-e0809n3:17": "203.",
  "anya-e0809n3:18": " Catukkaṁ caccare magga, sandhi siṅghāṭakaṁ bhave;",
  "anya-e0809n3:19": "Pākāro varaṇo cātha, udāpo uddāpa, uddāpa upakārikā.",
  "anya-e0809n3:20": "204.",
  "anya-e0809n3:21": " Kuṭṭaṁ tu bhitti nārī tha, gopuraṁ dvārakoṭṭhako;",
  "anya-e0809n3:22": "Esikā indakhīlo ca, aṭṭo tvaṭṭālako bhave.",
  "anya-e0809n3:23": "205.",
  "anya-e0809n3:24": " Toraṇaṁ tu bahidvāraṁ, parikhātu ca dīghikā;",
  "anya-e0809n3:25": "Mandiraṁ sadanā, gāraṁ, nikāyo nilayā, layo.",
  "anya-e0809n3:26": "206.",
  "anya-e0809n3:27": " Āvāso bhavanaṁ vesmaṁ, niketanaṁ nivesanaṁ;",
  "anya-e0809n3:28": "Gharaṁ gahañcā, vasatho, saraṇañca patissayo.",
  "anya-e0809n3:29": "207.",
  "anya-e0809n3:30": " Okaṁ sālā khayo vāso, thiyaṁ kuṭi vasatya’pi;",
  "anya-e0809n3:31": "Gehañcā, nitthi sadumaṁ, cetiyā, yatanāni tu.",
  "anya-e0809n3:32": "208.",
  "anya-e0809n3:33": " Pāsādo ceva yūpo tha, muṇḍacchado ca hammiyaṁ;",
  "anya-e0809n3:34": "Yūpotu gajakumbhamhi, hatthinakho patiṭṭhito.",
  "anya-e0809n3:35": "209.",
  "anya-e0809n3:36": " Supaṇṇavaṅkacchadana, maḍḍhayogo siyā tha ca;",
  "anya-e0809n3:37": "Ekakūṭayuto māḷo,",
  "anya-e0809n3:38": "Pāsādo caturassako.",
  "anya-e0809n3:39": "210.",
  "anya-e0809n3:40": " Sabhāyañca sabhā cātha, maṇḍapaṁ vā janālayo;",
  "anya-e0809n3:41": "Atho āsanasālāyaṁ, paṭikkamana mīritaṁ.",
  "anya-e0809n3:42": "211.",
  "anya-e0809n3:43": " Jinassa vāsabhavana, mitthī gandhakuṭi pyatha;",
  "anya-e0809n3:44": "Thiyaṁ rasavatī pāka, ṭṭhānañceva mahānasaṁ.",
  "anya-e0809n3:45": "212.",
  "anya-e0809n3:46": " Āvesanaṁ sippasālā, soṇḍā tu pānamandiraṁ;",
  "anya-e0809n3:47": "Vaccaṭṭhānaṁ vaccakuṭi, munīnaṁ ṭhāna massamo.",
  "anya-e0809n3:48": "213.",
  "anya-e0809n3:49": " Paṇyavikkayasālā ku, āpaṇo paṇyavīthikā;",
  "anya-e0809n3:50": "Udosito bhaṇḍasālā, caṅkamanaṁ tu caṅkamo.",
  "anya-e0809n3:51": "214.",
  "anya-e0809n3:52": " Jantāgharaṁ tvaggisālā, papā pānīyasālikā;",
  "anya-e0809n3:53": "Gabbho ovarako vāsā, gāraṁ tu sayaniggahaṁ.",
  "anya-e0809n3:54": "215.",
  "anya-e0809n3:55": " Itthāgāraṁ tu orodho, suddhanto’ ntepurampi ca;",
  "anya-e0809n3:56": "Asabbavisayaṭṭhānaṁ, raññaṁ kacchantaraṁ mataṁ.",
  "anya-e0809n3:57": "216.",
  "anya-e0809n3:58": " Sopāno vā’rohaṇañca,",
  "anya-e0809n3:59": "Nisseṇī sā, dhirohiṇī;",
  "anya-e0809n3:60": "Vātapānaṁ gavakkho ca, jālañca sīhapañjaraṁ.",
  "anya-e0809n3:61": "217.",
  "anya-e0809n3:62": " Ālokasandhi vutto tha, laṅgī’tthī paligho bhave;",
  "anya-e0809n3:63": "Kapisīso, ggalatthambho, nibbaṁ tu chaddakoṭiyaṁ.",
  "anya-e0809n3:64": "218.",
  "anya-e0809n3:65": " Chadanaṁ paṭalaṁ chadda, majiraṁ caccaro, ṅgaṇaṁ;",
  "anya-e0809n3:66": "Paghāno paghanā, lindo, pamukhaṁ dvārabandhanaṁ.",
  "anya-e0809n3:67": "219.",
  "anya-e0809n3:68": " Piṭṭhasaṅghāṭakaṁ dvāra, bāhā kūṭaṁ tu kaṇṇikā;",
  "anya-e0809n3:69": "Dvārañca paṭihāro tha, ummāro dehanī, tthiyaṁ.",
  "anya-e0809n3:70": "220.",
  "anya-e0809n3:71": " Eḷako indakhīlo tha, thambho thūṇo pumitthiyaṁ;",
  "anya-e0809n3:72": "Pāṭikā, ḍḍhendupāsāṇe, giñjakā tu ca iṭṭhakā.",
  "anya-e0809n3:73": "221.",
  "anya-e0809n3:74": " Valabhicchādidārumhi, vaṅke gopānasī, tthiyaṁ;",
  "anya-e0809n3:75": "Kapotapālikāyaṁ tu, viṭaṅko nitthiyaṁ bhave.",
  "anya-e0809n3:76": "222.",
  "anya-e0809n3:77": " Kuñcikāvivaraṁ tāḷa, cchiggalo pyatha kuñcikā;",
  "anya-e0809n3:78": "Tāḷo’vāpuraṇaṁ cātha, vedikā vedi kathyate.",
  "anya-e0809n3:79": "223.",
  "anya-e0809n3:80": "Saṅghāto pakkhapāso ca, mandiraṅgā tulā api;",
  "anya-e0809n3:81": "Thiyaṁ sammujjanī ceva, sammajjanī ca sodhanī.",
  "anya-e0809n3:82": "224.",
  "anya-e0809n3:83": " Saṅkaṭīraṁ tu saṅkāra, ṭṭhānaṁ saṅkārakūṭakaṁ;",
  "anya-e0809n3:84": "Atho kacavaro, klāpo, saṅkāro ca kasambupi.",
  "anya-e0809n3:85": "225.",
  "anya-e0809n3:86": " Gharādibhūmi taṁ vatthu, gāmo saṁvasatho tha so;",
  "anya-e0809n3:87": "Pākaṭo nigamo bhoga, maccādibhyo dhi tūdito ‘adhibhū’ti īrito kathito (ṭī.).",
  "anya-e0809n3:88": "226.",
  "anya-e0809n3:89": " Sīmā ca mariyādā tha,",
  "anya-e0809n3:90": "Ghoso gopālagāmakoti.",
  "anya-e0809n3:91": "Puravaggo niṭṭhito.",
  "anya-e0809n3:92": "3. Naravagga",
  "anya-e0809n3:93": "227.",
  "anya-e0809n3:94": " Manusso mānuso macco, mānavo manujo naro;",
  "anya-e0809n3:95": "Poso pumā ca puriso,",
  "anya-e0809n3:96": "Poriso pyatha paṇḍito.",
  "anya-e0809n3:97": "228.",
  "anya-e0809n3:98": " Budho vidvā vibhāvī ca, santo sappañña kovidā;",
  "anya-e0809n3:99": "Dhīmā sudhī kavi byatto, vicakkhaṇo visārado.",
  "anya-e0809n3:100": "229.",
  "anya-e0809n3:101": " Medhāvī matimā pañño, viññū ca vidūro vidū;",
  "anya-e0809n3:102": "Dhīro vipassī dosaññū, buddho ca dabba viddasu.",
  "anya-e0809n3:103": "230.",
  "anya-e0809n3:104": " Itthī sīmantinī nārī, thī vadhū vanitā, ṅganā;",
  "anya-e0809n3:105": "Pamadā sundarī kantā, ramaṇī dayitā, balā.",
  "anya-e0809n3:106": "231.",
  "anya-e0809n3:107": " Mātugāmo ca mahilā, lalanā bhīru kāminī;",
  "anya-e0809n3:108": "Kumārikā tu kaññā tha, yuvatī taruṇī bhave.",
  "anya-e0809n3:109": "232.",
  "anya-e0809n3:110": "Mahesī sābhisekāññā,",
  "anya-e0809n3:111": "Bhoginī rājanāriyo;",
  "anya-e0809n3:112": "Dhavatthinī tu saṅketaṁ, yāti yā sā, bhisārikā.",
  "anya-e0809n3:113": "233.",
  "anya-e0809n3:114": " Gaṇikā vesiyā vaṇṇa, dāsī nagarasobhinī;",
  "anya-e0809n3:115": "Rūpūpajīvinī vesī, kulaṭā tu ca bandhakī.",
  "anya-e0809n3:116": "234.",
  "anya-e0809n3:117": " Varāroho, ttamā matta, kāsinī varavaṇṇinī;",
  "anya-e0809n3:118": "Patibbatā tvapi satī, kulitthī kulapālikā.",
  "anya-e0809n3:119": "235.",
  "anya-e0809n3:120": " Vidhavā patisuññā tha, patimbarā sayambarā;",
  "anya-e0809n3:121": "Vijātā tu pasūtā ca, jātāpaccā pasūtikā.",
  "anya-e0809n3:122": "236.",
  "anya-e0809n3:123": " Dūtī sañcārikā dāsī, tu ceṭī kuṭadhārikā;",
  "anya-e0809n3:124": "Vāruṇī, kkhaṇikā tulyā, khattiyānī tu khattiyā.",
  "anya-e0809n3:125": "237.",
  "anya-e0809n3:126": " Dāro jāyā kalattañca, gharaṇī bhariyā piyā,",
  "anya-e0809n3:127": "Pajāpatī ca dutiyā, sā pādaparicārikā.",
  "anya-e0809n3:128": "238.",
  "anya-e0809n3:129": " Sakhī tvā’lī vayassā tha, jārī cevā’ticārinī;",
  "anya-e0809n3:130": "Pume tū’tu rajo pupphaṁ, utunī tu rajassalā.",
  "anya-e0809n3:131": "239.",
  "anya-e0809n3:132": " Pupphavatī garugabbhā, pannasattā ca gabbhinī;",
  "anya-e0809n3:133": "Gabbhāsayo jalābupi, kalalaṁ punnapuṁsake.",
  "anya-e0809n3:134": "240.",
  "anya-e0809n3:135": " Dhavotu sāmiko bhattā, kanto pati varo piyo;",
  "anya-e0809n3:136": "Atho papati jāro thā,",
  "anya-e0809n3:137": "Paccaṁ putto’trajo suto.",
  "anya-e0809n3:138": "241.",
  "anya-e0809n3:139": " Tanujo tanayo sūnu, puttādī dhītari’tthiyaṁ;",
  "anya-e0809n3:140": "Nāriyaṁ duhitā dhītā,",
  "anya-e0809n3:141": "Sajāto tvo’raso suto.",
  "anya-e0809n3:142": "242.",
  "anya-e0809n3:143": " Jāyāpatī janipatī, jayampatī tu dampatī dampatīti padaṁ pulliṅga bahuvacanantaṁ ikārantaṁ, tudampati (ṭī.);",
  "anya-e0809n3:144": "Atha vassavaro vutto, paṇḍako ca napuṁsakaṁ.",
  "anya-e0809n3:145": "243.",
  "anya-e0809n3:146": " Bandhavo bandhu sajano, sagotto ñāti ñātako;",
  "anya-e0809n3:147": "Sālohito sapiṇḍo ca,",
  "anya-e0809n3:148": "Tāto tu janako pitā.",
  "anya-e0809n3:149": "244.",
  "anya-e0809n3:150": " Amma, mbā jananī mātā, janetti janikā bhave;",
  "anya-e0809n3:151": "Upamātā tu dhāti’tthī,",
  "anya-e0809n3:152": "Sālo jāyāya bhātiko.",
  "anya-e0809n3:153": "245.",
  "anya-e0809n3:154": "Nanandā sāmibhaginī, mātāmahī tu ayyikā;",
  "anya-e0809n3:155": "Mātulo mātubhātā,ssa, mātulānī pajāpati.",
  "anya-e0809n3:156": "246.",
  "anya-e0809n3:157": " Jāyāpatīnaṁ jananī, sassu vuttātha tappitā;",
  "anya-e0809n3:158": "Sasuro bhāgineyyotu, putto bhaginiyā bhave.",
  "anya-e0809n3:159": "247.",
  "anya-e0809n3:160": " Nattā vutto paputto tha, sāmibhātā tu devaro;",
  "anya-e0809n3:161": "Dhītupati tu jāmātā,",
  "anya-e0809n3:162": "Ayyako tu pitāmaho.",
  "anya-e0809n3:163": "248.",
  "anya-e0809n3:164": "Mātucchā mātubhaginī, pitucchā bhaginī pitu;",
  "anya-e0809n3:165": "Papitāmaho payyako,",
  "anya-e0809n3:166": "Suṇhā tu suṇisā husā.",
  "anya-e0809n3:167": "249.",
  "anya-e0809n3:168": " Sodariyo sagabbho ca, sodaro sahajo pyatha;",
  "anya-e0809n3:169": "Mātāpitū te pitaro, puttā tu puttadhītaro.",
  "anya-e0809n3:170": "250.",
  "anya-e0809n3:171": "Sasurā sassusasurā, bhātubhaginī bhātaro;",
  "anya-e0809n3:172": "Bālattaṁ bālatā bālyaṁ, yobbaññaṁtu ca yobbanaṁ.",
  "anya-e0809n3:173": "251.",
  "anya-e0809n3:174": " Sukkā tu palitaṁ kesā, dayo tha jaratā jarā;",
  "anya-e0809n3:175": "Puthuko pillako chāpo, kumāro bāla potakā.",
  "anya-e0809n3:176": "252.",
  "anya-e0809n3:177": " Athu’ ttānasayu’ttāna, seyyakā thanapopi ca;",
  "anya-e0809n3:178": "253.",
  "anya-e0809n3:179": " Taruṇo ca vayaṭṭho ca, daharo ca yuvā susu;",
  "anya-e0809n3:180": "Māṇavodārakocātha, sukumāro sukhedhito.",
  "anya-e0809n3:181": "254.",
  "anya-e0809n3:182": " Mahallako ca vuddho ca, thero jiṇṇo ca jiṇṇako;",
  "anya-e0809n3:183": "Aggajo pubbajo jeṭṭho, kaniyo kaniṭṭho nujo.",
  "anya-e0809n3:184": "255.",
  "anya-e0809n3:185": " Valittaco tu valino; Tīsu’ttānasayādayo;",
  "anya-e0809n3:186": "256.",
  "anya-e0809n3:187": " Sīso’ttamaṅgāni siro, muddhā ca matthako bhave;",
  "anya-e0809n3:188": "Keso tu kuntalo vālo, ttamaṅgaruha muddhajā.",
  "anya-e0809n3:189": "257.",
  "anya-e0809n3:190": "Dhammillo saṁyatā kesā,",
  "anya-e0809n3:191": "Kākapakkho sikhaṇḍako;",
  "anya-e0809n3:192": "Pāso hattho kesacaye;",
  "anya-e0809n3:193": "Tāpasānaṁ tahiṁ jaṭā.",
  "anya-e0809n3:194": "258.",
  "anya-e0809n3:195": " Thiyaṁ veṇī paveṇī ca;",
  "anya-e0809n3:196": "Atho cūḷā sikhā siyā;",
  "anya-e0809n3:197": "Sīmanto tu mato nāri, kesamajjhamhi paddhati.",
  "anya-e0809n3:198": "259.",
  "anya-e0809n3:199": " Lomaṁ tanuruhaṁ romaṁ, pamhaṁ pakhuma makkhigaṁ;",
  "anya-e0809n3:200": "Massu vuttaṁ pumamukhe, bhū tvitthī bhamuko bhamu.",
  "anya-e0809n3:201": "260.",
  "anya-e0809n3:202": " Bappo khappo (ṭī.) nettajala’ssūni, nettatārā kanīnikā;",
  "anya-e0809n3:203": "Vadanaṁ tu mukhaṁ tuṇḍaṁ, vattaṁ lapana mānanaṁ.",
  "anya-e0809n3:204": "261.",
  "anya-e0809n3:205": " Dvijo lapanajo danto, dasano radano rado;",
  "anya-e0809n3:206": "Dāṭhā tudantabhedasmiṁ, apāṅgo tvakkhikoṭisu.",
  "anya-e0809n3:207": "262.",
  "anya-e0809n3:208": " Dantāvaraṇa moṭṭho cā, pya’dharo dasanacchado;",
  "anya-e0809n3:209": "Gaṇḍo kapolo hanvitthī gaṇḍatthī (ṭī.) hanvatthī=hanu+itthī; hana+u (ṇvādi),",
  "anya-e0809n3:210": "Cubukaṁ tva’ dharā adho.",
  "anya-e0809n3:211": "263.",
  "anya-e0809n3:212": " Galo ca kaṇṭho gīvā ca, kandharā ca sirodharā;",
  "anya-e0809n3:213": "Kambugīvā tu yā gīvā, suvaṇṇāliṅgasannibhā;",
  "anya-e0809n3:214": "Aṅkitā tīhi lekhāhi, kambugīvā thavā matā.",
  "anya-e0809n3:215": "264.",
  "anya-e0809n3:216": " Aṁso nitthī bhujasiro, khandho tassandhi jattu taṁ;",
  "anya-e0809n3:217": "Bāhumūlaṁ tu kaccho, dho, tva’ssa passa manitthiyaṁ.",
  "anya-e0809n3:218": "265.",
  "anya-e0809n3:219": " Bāhu bhujādvīsu bāhā, hattho tu kara pāṇayo;",
  "anya-e0809n3:220": "Maṇibandho pakoṭṭhanto, kapparo tu kapoṇya’tha.",
  "anya-e0809n3:221": "266.",
  "anya-e0809n3:222": " Maṇibandha kaniṭṭhānaṁ, pāṇissa karabho,ntaraṁ;",
  "anya-e0809n3:223": "Karasākhā, ṅgulī tā tu, pañca, ṅguṭṭho ca tajjanī;",
  "anya-e0809n3:224": "Majjhimā nāmikā cāpi, kaniṭṭhā’ti kamā siyuṁ.",
  "anya-e0809n3:225": "267.",
  "anya-e0809n3:226": " Padeso tālagokaṇṇā, vidatthi,tthī kamā tate;",
  "anya-e0809n3:227": "Tajjanyādiyute’ṅguṭṭhe, pasato pāṇi kuñcito.",
  "anya-e0809n3:228": "268.",
  "anya-e0809n3:229": " Ratanaṁ kukku hattho tha, pume karapuṭo,ñjali;",
  "anya-e0809n3:230": "Karajo tu nakho nitthī, khaṭako muṭṭhi ca dvīsu.",
  "anya-e0809n3:231": "269.",
  "anya-e0809n3:232": "Byāmo sahakarā bāhu, dve passadvayavitthatā;",
  "anya-e0809n3:233": "Uddhantata bhujaposa, ppamāṇe porisaṁ tisu.",
  "anya-e0809n3:234": "270.",
  "anya-e0809n3:235": " Uro ca hadayaṁ cātha, thano kuca payodharā;",
  "anya-e0809n3:236": "Cūcukaṁ tu thanaggasmiṁ, piṭṭhaṁ tu piṭṭhi nāriyaṁ.",
  "anya-e0809n3:237": "271.",
  "anya-e0809n3:238": " Majjho’nitthī vilaggo ca, majjhimaṁ kucchi catukkaṁ udare; 944-gāthāpi passitabbā tu dvisu;",
  "anya-e0809n3:239": "Gahaṇītthyudaraṁ gabbho, koṭṭhonto kucchisambhave.",
  "anya-e0809n3:240": "272.",
  "anya-e0809n3:241": " Jaghanaṁ tu nitambo ca, soṇī ca kaṭi nāriyaṁ;",
  "anya-e0809n3:242": "Aṅgajātaṁ rahassaṅgaṁ, vatthaguyhañca mehanaṁ.",
  "anya-e0809n3:243": "273.",
  "anya-e0809n3:244": " Nimittañca varaṅgañca, bījañca phalameva ca;",
  "anya-e0809n3:245": "Liṅgaṁ aṇḍaṁ tu koso ca,",
  "anya-e0809n3:246": "Yoni tvitthīpumebhagaṁ.",
  "anya-e0809n3:247": "274.",
  "anya-e0809n3:248": " Asuci sambhavo sukkaṁ, pāyu tu purise gudaṁ;",
  "anya-e0809n3:249": "Vā pume gūtha karīsa, vaccāni ca malaṁ chakaṁ.",
  "anya-e0809n3:250": "275.",
  "anya-e0809n3:251": " Uccāro mīḷha mukkāro, passāvo mutta muccate;",
  "anya-e0809n3:252": "Pūtimuttañca gomutte, ssādīnaṁ chakaṇaṁ male.",
  "anya-e0809n3:253": "276.",
  "anya-e0809n3:254": " Dvīsvadho nābhiyā vatthi, ucchaṅga’ṅkā tu’bho pume;",
  "anya-e0809n3:255": "Ūru satthi pume ūru, pabbaṁ tu jāṇu jaṇṇu ca.",
  "anya-e0809n3:256": "277.",
  "anya-e0809n3:257": " Gopphako pādagaṇṭhipi, pume tu paṇhi pāsaṇi;",
  "anya-e0809n3:258": "Pādaggaṁ papado pādo, tu pado caraṇañca vā.",
  "anya-e0809n3:259": "278.",
  "anya-e0809n3:260": " Aṅgaṁtva’vayavo vutto, phāsulikā tu phāsukā;",
  "anya-e0809n3:261": "Paṇḍake aṭṭhi dhātvitthī, galantaṭṭhi tu akkhako.",
  "anya-e0809n3:262": "279.",
  "anya-e0809n3:263": " Kapparo tu kapālaṁ vā, kaṇḍarā tu mahāsirā;",
  "anya-e0809n3:264": "Pume nhāru citthī sirā, dhamanī tha rasaggasā.",
  "anya-e0809n3:265": "280.",
  "anya-e0809n3:266": " Rasaharaṇya’tho maṁsa, māmisaṁ pisitaṁ bhave;",
  "anya-e0809n3:267": "Tiliṅgikaṁ tu vallūra, muttattaṁ atha lohitaṁ.",
  "anya-e0809n3:268": "281.",
  "anya-e0809n3:269": " Rudhiraṁ soṇitaṁ rattaṁ, lālā kheḷo elā bhave;",
  "anya-e0809n3:270": "Purise māyu pittañca, semho nitthī silesumo.",
  "anya-e0809n3:271": "282.",
  "anya-e0809n3:272": " Vasā vilīnasneho tha, medo ceva vapā bhave;",
  "anya-e0809n3:273": "Ākappo veso nepacchaṁ, maṇḍanaṁ tu pasādhanaṁ.",
  "anya-e0809n3:274": "283.",
  "anya-e0809n3:275": " Vibhūsanaṁ cābharaṇaṁ, alaṅkāro pilandhanaṁ;",
  "anya-e0809n3:276": "Kirīṭa makuṭā’nitthī, cūḷāmaṇi siromaṇi.",
  "anya-e0809n3:277": "284.",
  "anya-e0809n3:278": " Siroveṭhana muṇhīsaṁ, kuṇḍalaṁ kaṇṇaveṭhanaṁ;",
  "anya-e0809n3:279": "Kaṇṇikā kaṇṇapūro ca, siyā kaṇṇavibhūsanaṁ.",
  "anya-e0809n3:280": "285.",
  "anya-e0809n3:281": " Kaṇṭhabhūsā tu gīveyyaṁ, hāro muttāvali’tthiyaṁ;",
  "anya-e0809n3:282": "Niyuro valayo nitthī, kaṭakaṁ parihārakaṁ.",
  "anya-e0809n3:283": "286.",
  "anya-e0809n3:284": " Kaṅkaṇaṁ karabhūsā tha, kiṅkiṇī kiṁkaṇī kiṁ kaṇikā (ka.) khuddaghaṇṭikā;",
  "anya-e0809n3:285": "Aṅgulīyaka maṅgulyā, bharaṇaṁ, sākkharaṁ tu taṁ.",
  "anya-e0809n3:286": "287.",
  "anya-e0809n3:287": " Muddikā’ṅgulimuddā tha, rasanā mekhalā bhave;",
  "anya-e0809n3:288": "Keyūra maṅgadañceva, bāhumūlavibhūsanaṁ.",
  "anya-e0809n3:289": "288.",
  "anya-e0809n3:290": " Pādaṅgadaṁ tu mañjīro, pādakaṭaka nūpurā;",
  "anya-e0809n3:291": "289.",
  "anya-e0809n3:292": " Alaṅkārappabhedā tu, mukhaphullaṁ tatho’ṇṇataṁ;",
  "anya-e0809n3:293": "Uggatthanaṁ giṅgamaka, miccevamādayo siyuṁ.",
  "anya-e0809n3:294": "290.",
  "anya-e0809n3:295": " Cela macchādanaṁ vatthaṁ, vāso vasana maṁsukaṁ;",
  "anya-e0809n3:296": "Ambarañca paṭo nitthī, dussaṁ colo ca sāṭako.",
  "anya-e0809n3:297": "291.",
  "anya-e0809n3:298": " Khomaṁ dukūlaṁ koseyyaṁ, pattuṇṇaṁ kambalo ca vā;",
  "anya-e0809n3:299": "Sāṇaṁ koṭamburaṁ bhaṅga, ntyādi vatthantaraṁ mataṁ.",
  "anya-e0809n3:300": "292.",
  "anya-e0809n3:301": " Nivāsana ntarīyānya, ntaramantaravāsako;",
  "anya-e0809n3:302": "Pāvāro tu’ttarāsaṅgo, upasaṁbyāna muttaraṁ.",
  "anya-e0809n3:303": "293.",
  "anya-e0809n3:304": " Uttarīya matho vattha, mahatanti mataṁ navaṁ;",
  "anya-e0809n3:305": "Nantakaṁ kappaṭo jiṇṇa, vasanaṁ tu paṭaccaraṁ.",
  "anya-e0809n3:306": "294.",
  "anya-e0809n3:307": " Kañcuko vāravāṇaṁ vā, tha vatthāvayave dasā;",
  "anya-e0809n3:308": "Nālipaṭṭoti kathito, uttamaṅgamhi kañcuko.",
  "anya-e0809n3:309": "295.",
  "anya-e0809n3:310": " Āyāmo dīghatā roho,",
  "anya-e0809n3:311": "Pariṇāho visālatā.",
  "anya-e0809n3:312": "296.",
  "anya-e0809n3:313": " Arahaddhajo ca kāsāya, kāsāvāni ca cīvaraṁ;",
  "anya-e0809n3:314": "Maṇḍalaṁ tu tadaṅgāni, vivaṭṭa kusiādayo.",
  "anya-e0809n3:315": "297.",
  "anya-e0809n3:316": " Phala,ttaca, kimi, romā, nyetā vatthassa yoniyo;",
  "anya-e0809n3:317": "Phālaṁ kappāsikaṁ tīsu, khomādī tu tacabbhavā.",
  "anya-e0809n3:318": "298.",
  "anya-e0809n3:319": "Koseyyaṁ kimijaṁ, roma, mayaṁ tu kambalaṁ bhave;",
  "anya-e0809n3:320": "Samānatthā javanikā, sā tirokaraṇī pyatha.",
  "anya-e0809n3:321": "299.",
  "anya-e0809n3:322": " Punnapuṁsaka mullocaṁ, vitānaṁ dvaya mīritaṁ;",
  "anya-e0809n3:323": "Nahānañca sināne tho, bbaṭṭanu’mmajjanaṁ samaṁ.",
  "anya-e0809n3:324": "300.",
  "anya-e0809n3:325": " Visesako tu tilako, tyūbho nitthī ca cittakaṁ;",
  "anya-e0809n3:326": "Candano nitthiyaṁ gandha, sāro malayajo pyatha.",
  "anya-e0809n3:327": "301.",
  "anya-e0809n3:328": " Gosīsaṁ telapaṇṇikaṁ, pume vā haricandanaṁ;",
  "anya-e0809n3:329": "Tilapaṇṇī tu pattaṅga, rañjanaṁ rattacandanaṁ.",
  "anya-e0809n3:330": "302.",
  "anya-e0809n3:331": " Kāḷānusārī kāḷiyaṁ, lohaṁ tvā’garu cā’gaḷu;",
  "anya-e0809n3:332": "Kāḷāgarutu kāḷe’smiṁ, turukkhotu ca piṇḍako.",
  "anya-e0809n3:333": "303.",
  "anya-e0809n3:334": " Katthūrikā migamado, kuṭṭhaṁ tu ajapālakaṁ;",
  "anya-e0809n3:335": "Lavaṅgaṁ devakusumaṁ, kasmīrajaṁ tu kuṅkumaṁ.",
  "anya-e0809n3:336": "304.",
  "anya-e0809n3:337": " Yakkhadhūpo sajjulaso, takkolaṁ tu ca kolakaṁ;",
  "anya-e0809n3:338": "Kosaphala matho jāti, kosaṁ jātiphalaṁ bhave.",
  "anya-e0809n3:339": "305.",
  "anya-e0809n3:340": " Ghanasāro sitabbho ca, kappūraṁ punnapuṁsake;",
  "anya-e0809n3:341": "Alattako yāvako ca, lākhā jatu napuṁsake.",
  "anya-e0809n3:342": "306.",
  "anya-e0809n3:343": " Sirivāso tu sarala, ddavo’ ñjanaṁ tu kajjalaṁ;",
  "anya-e0809n3:344": "Vāsacuṇṇaṁ vāsayogo, vaṇṇakaṁ tu vilepanaṁ.",
  "anya-e0809n3:345": "307.",
  "anya-e0809n3:346": " Gandhamālyādisaṅkhāro, yo taṁ vāsana muccate;",
  "anya-e0809n3:347": "Mālā mālyaṁ pupphadāme pupphaṁ dāmaṁ (ka.), bhāvitaṁ vāsitaṁ tisu.",
  "anya-e0809n3:348": "308.",
  "anya-e0809n3:349": " Uttaṁso sekharā’ veḷā, muddhamālye vaṭaṁsako;",
  "anya-e0809n3:350": "Seyyā ca sayanaṁ senaṁ, pallaṅko tu ca mañcako.",
  "anya-e0809n3:351": "309.",
  "anya-e0809n3:352": " Mañcādhāro paṭipādo, mañcaṅge tvaṭanī tthiyaṁ,",
  "anya-e0809n3:353": "310.",
  "anya-e0809n3:354": " Kuḷīrapādo āhacca, pādo ceva masārako;",
  "anya-e0809n3:355": "Cattāro bundikābaddho, time mañcantarā siyuṁ.",
  "anya-e0809n3:356": "311.",
  "anya-e0809n3:357": " Bibbohanaṁ co’ padhānaṁ, pīṭhikā pīṭha māsanaṁ;",
  "anya-e0809n3:358": "Kocchaṁ tu bhaddapīṭhe thā, sandī pīṭhantare matā.",
  "anya-e0809n3:359": "312.",
  "anya-e0809n3:360": " Mahanto kojavo dīgha,",
  "anya-e0809n3:361": "Lomako gonako mato;",
  "anya-e0809n3:362": "Uṇṇāmayaṁ tvattharaṇaṁ, cittakaṁ vānacittakaṁ.",
  "anya-e0809n3:363": "313.",
  "anya-e0809n3:364": " Ghanapupphaṁ paṭalikā, setaṁ tu paṭikā pyatha;",
  "anya-e0809n3:365": "Dvidasekadasānyu’ dda,lomi ekantalomino.",
  "anya-e0809n3:366": "314.",
  "anya-e0809n3:367": " Tadeva soḷasitthīnaṁ, naccayoggañhi kuttakaṁ;",
  "anya-e0809n3:368": "Sīhabyagghādirūpehi, cittaṁ vikatikā bhave.",
  "anya-e0809n3:369": "315.",
  "anya-e0809n3:370": "Kaṭṭissaṁ koseyyaṁ ratana, parisibbita mattharaṇaṁ kamā;",
  "anya-e0809n3:371": "Kosiyakaṭṭissamayaṁ, kosiyasuttena pakatañca.",
  "anya-e0809n3:372": "316.",
  "anya-e0809n3:373": " Dīpo padīpo pajjoto, pume tvādāsa dappaṇā;",
  "anya-e0809n3:374": "Geṇḍuko kaṇḍuko tāla, vaṇṭaṁ tu bījanītthiyaṁ.",
  "anya-e0809n3:375": "317.",
  "anya-e0809n3:376": " Caṅkoṭako karaṇḍo ca, samuggo sampuṭo bhave;",
  "anya-e0809n3:377": "Gāmadhammo asaddhammo, byavāyo methunaṁ rati.",
  "anya-e0809n3:378": "318.",
  "anya-e0809n3:379": " Vivāho payamā pāṇi, ggaho pariṇayo pyatha;",
  "anya-e0809n3:380": "Tivaggo dhamma, kāma,tthā, catuvaggo samokkhakā.",
  "anya-e0809n3:381": "319.",
  "anya-e0809n3:382": " Khujjo ca gaṇḍulo rassa, vāmanā tu lakuṇḍako;",
  "anya-e0809n3:383": "Paṅgulo pīṭhasappī ca, paṅgu chinniriyāpatho.",
  "anya-e0809n3:384": "320.",
  "anya-e0809n3:385": " Pakkho khañjo tu khoṇḍo tha,",
  "anya-e0809n3:386": "Mūgo suññavaco bhave;",
  "anya-e0809n3:387": "Kuṇī hatthādivaṅko ca, valiro tu ca kekaro.",
  "anya-e0809n3:388": "321.",
  "anya-e0809n3:389": " Nikkesasīso khallāṭo,",
  "anya-e0809n3:390": "Muṇḍo tu bhaṇḍu muṇḍiko;",
  "anya-e0809n3:391": "Kāṇo akkhīna mekena,",
  "anya-e0809n3:392": "Suñño andho dvayena tha.",
  "anya-e0809n3:393": "322.",
  "anya-e0809n3:394": " Badhiro sutihīno tha, gilāno byādhitā’turā;",
  "anya-e0809n3:395": "Ummādavati ummatto, khujjādī vāccaliṅgikā.",
  "anya-e0809n3:396": "323.",
  "anya-e0809n3:397": " Ātaṅko āmayo byādhi, gado rogo rujāpi ca;",
  "anya-e0809n3:398": "Gelaññākalla mābādho,",
  "anya-e0809n3:399": "Soso tu ca khayo siyā.",
  "anya-e0809n3:400": "324.",
  "anya-e0809n3:401": " Pīnaso pīnāsotipi pāṭho nāsikārogo,",
  "anya-e0809n3:402": "Ghāne siṅghānikā ssavo;",
  "anya-e0809n3:403": "Ñeyyaṁ tva’ru vaṇo nitthī, phoṭo tu piḷakā bhave.",
  "anya-e0809n3:404": "325.",
  "anya-e0809n3:405": " Pubbo pūyo tha rattāti, sāro pakkhandikā pyatha;",
  "anya-e0809n3:406": "Apamāro apasmāro, pādaphoṭo vipādikā.",
  "anya-e0809n3:407": "326.",
  "anya-e0809n3:408": " Vuḍḍhirogo tu vātaṇḍaṁ, sīpadaṁ bhārapādatā;",
  "anya-e0809n3:409": "Kaṇḍū kaṇḍūti kaṇḍūyā, khajju kaṇḍūvanaṁ pyatha.",
  "anya-e0809n3:410": "327.",
  "anya-e0809n3:411": " Pāmaṁ vitacchikā kacchu, sotho tu sayathū’dito;",
  "anya-e0809n3:412": "Dunnāmakañca arisaṁ, chaddikā vamathū’dito.",
  "anya-e0809n3:413": "328.",
  "anya-e0809n3:414": " Davathu paritāpo tha, tilako tilakāḷako;",
  "anya-e0809n3:415": "Visūcikā iti mahā, vireko tha bhagandalo bhagandaro (ka.).",
  "anya-e0809n3:416": "329.",
  "anya-e0809n3:417": " Meho jaro kāsa sāsā, kuṭṭhaṁ sūlāmayantarā;",
  "anya-e0809n3:418": "Vutto vejjo bhisakko ca, rogahārī tikicchako.",
  "anya-e0809n3:419": "330.",
  "anya-e0809n3:420": " Sallavejjo sallakatto, tikicchā tu patikriyā;",
  "anya-e0809n3:421": "Bhesajja magado ceva, bhesajaṁ mo’sadhaṁ pyatha.",
  "anya-e0809n3:422": "331.",
  "anya-e0809n3:423": " Kusalā nāmayā rogyaṁ,",
  "anya-e0809n3:424": "Atha kallo nirāmayoti,",
  "anya-e0809n3:425": "Naravaggo niṭṭhito.",
  "anya-e0809n3:426": "4. Catubbaṇṇavagga",
  "anya-e0809n3:427": "Khattiyavagga",
  "anya-e0809n3:428": "332.",
  "anya-e0809n3:429": " Kulaṁ vaṁso ca santānā, bhijanā gotta manvayo;",
  "anya-e0809n3:430": "Thiyaṁ santatya tho vaṇṇā, cattāro khattiyādayo.",
  "anya-e0809n3:431": "333.",
  "anya-e0809n3:432": " Kulīno sajjano sādhu,",
  "anya-e0809n3:433": "Sabhyo cāyyo mahākulo;",
  "anya-e0809n3:434": "Rājā bhūpati bhūpālo, patthivo ca narādhipo.",
  "anya-e0809n3:435": "334.",
  "anya-e0809n3:436": " Bhūnātho jagatipālo, disampati janādhipo;",
  "anya-e0809n3:437": "Raṭṭhādhipo naradevo, bhūmipo bhūbhujo pyatha.",
  "anya-e0809n3:438": "335.",
  "anya-e0809n3:439": " Rājañño khattiyo khattaṁ, muddhābhisitta bāhujā;",
  "anya-e0809n3:440": "Sabbabhummo cakkavattī, bhūpoñño maṇḍalissaro.",
  "anya-e0809n3:441": "336.",
  "anya-e0809n3:442": " Pume licchavi vajjī ca, sakyo tu sākiyo tha ca;",
  "anya-e0809n3:443": "Bhaddakaccānā bhaddā kaccānā (ṭī.) rāhula, mātā bimbā yasodharā.",
  "anya-e0809n3:444": "337.",
  "anya-e0809n3:445": " Koṭīnaṁ heṭṭhimantena, sataṁ yesaṁ nidhānagaṁ;",
  "anya-e0809n3:446": "Kahāpaṇānaṁ divasa, vaḷañjo vīsatambaṇaṁ.",
  "anya-e0809n3:447": "338.",
  "anya-e0809n3:448": " Te khattiyamahāsālā, sīti koṭidhanāni tu;",
  "anya-e0809n3:449": "Nidhānagāni divasa, vaḷañjo ca dasambaṇaṁ.",
  "anya-e0809n3:450": "339.",
  "anya-e0809n3:451": " Yesaṁ dvijamahāsālā, tadupaḍḍhe nidhānage;",
  "anya-e0809n3:452": "Vaḷañje ca gahapati, mahāsālā dhane siyuṁ.",
  "anya-e0809n3:453": "340.",
  "anya-e0809n3:454": " Mahāmatto padhānañca, matisajīvo mantinī;",
  "anya-e0809n3:455": "Sajīvo sacivā, macco, senānī tu camūpati.",
  "anya-e0809n3:456": "341.",
  "anya-e0809n3:457": " Nyāsādīnaṁ vivādānaṁ, akkhadasso padaṭṭhari;",
  "anya-e0809n3:458": "Dovāriko patīhāro, dvāraṭṭho dvārapālako.",
  "anya-e0809n3:459": "342.",
  "anya-e0809n3:460": "Anīkaṭṭhoti rājūnaṁ, aṅgarakkhagaṇo mato;",
  "anya-e0809n3:461": "Kañcukī sovidallo ca, anujīvī tu sevako.",
  "anya-e0809n3:462": "343.",
  "anya-e0809n3:463": " Ajjhakkho dhikato ceva,",
  "anya-e0809n3:464": "Heraññiko tu nikkhiko;",
  "anya-e0809n3:465": "Sadesānantaro sattu, mittorājā tato paraṁ.",
  "anya-e0809n3:466": "344.",
  "anya-e0809n3:467": " Amitto ripu verī ca, sapattā rāti satva’ri; (Sattu+ari)",
  "anya-e0809n3:468": "Paccatthiko paripanthī, paṭipakkhā hitāparo.",
  "anya-e0809n3:469": "345.",
  "anya-e0809n3:470": " Paccāmitto vipakkho ca, paccanīka virodhino;",
  "anya-e0809n3:471": "Viddesī ca diso diṭṭho,thā nurodho nuvattanaṁ.",
  "anya-e0809n3:472": "346.",
  "anya-e0809n3:473": " Mitto nitthī vayasso ca, sahāyo suhajjo (ṭī.) suhado sakhā;",
  "anya-e0809n3:474": "Sambhatto daḷhamitto tha, sandiṭṭho diṭṭhamattako.",
  "anya-e0809n3:475": "347.",
  "anya-e0809n3:476": " Caro ca guḷhapuriso, pathāvī pathiko’ddhagū;",
  "anya-e0809n3:477": "Dūto tu sandesaharo, gaṇako tu muhuttiko.",
  "anya-e0809n3:478": "348.",
  "anya-e0809n3:479": " Lekhako lipikāro ca, vaṇṇo tu akkharo pyatha;",
  "anya-e0809n3:480": "Bhedo daṇḍo sāma dānā, nyupāyā caturo ime.",
  "anya-e0809n3:481": "349.",
  "anya-e0809n3:482": " Upajāpotu bhedo ca, daṇḍo tu sāhasaṁ damo;",
  "anya-e0809n3:483": "350.",
  "anya-e0809n3:484": " Sāmya’ macco sakhā koso, duggañca vijitaṁ balaṁ;",
  "anya-e0809n3:485": "Rajjaṅgānīti sattete, siyuṁ pakatiyo pica.",
  "anya-e0809n3:486": "351.",
  "anya-e0809n3:487": " Pabhāvu’ssāha, mantānaṁ, vasā tisso hi sattiyo;",
  "anya-e0809n3:488": "Pabhāvo daṇḍajo tejo,",
  "anya-e0809n3:489": "Patāpo tu ca kosajo.",
  "anya-e0809n3:490": "352.",
  "anya-e0809n3:491": " Manto ca mantanaṁ so tu, catukkaṇṇo dvigocaro;",
  "anya-e0809n3:492": "Tigocaro tu chakkaṇṇo, rahassaṁ guyha muccate.",
  "anya-e0809n3:493": "353.",
  "anya-e0809n3:494": " Tīsu vivitta vijana, channā, raho raho byayaṁ;",
  "anya-e0809n3:495": "Vissāso tu ca vissambho,",
  "anya-e0809n3:496": "Yuttaṁ tvo’pāyikaṁ tisu.",
  "anya-e0809n3:497": "354.",
  "anya-e0809n3:498": " Ovādo cānusiṭṭhitthī, pumavajje nusāsanaṁ;",
  "anya-e0809n3:499": "Āṇā ca sāsanaṁ ñeyyaṁ, uddānaṁ tu ca bandhanaṁ.",
  "anya-e0809n3:500": "355.",
  "anya-e0809n3:501": " Āgu vutta mantu (ka.) maparādho, karo tu bali muccate;",
  "anya-e0809n3:502": "Puṇṇapatto tuṭṭhidāyo, upadā tu ca pābhataṁ.",
  "anya-e0809n3:503": "356.",
  "anya-e0809n3:504": " Tatho’pāyana mukkoco, paṇṇākāro paheṇakaṁ;",
  "anya-e0809n3:505": "Suṅkaṁ tvanitthī gumbādi, deyye thā’yo dhanāgamo.",
  "anya-e0809n3:506": "357.",
  "anya-e0809n3:507": " Ātapattaṁ tathā chattaṁ, raññaṁ tu hemamāsanaṁ;",
  "anya-e0809n3:508": "Sīhāsanaṁ atho vāḷa, bījanītthī ca cāmaraṁ.",
  "anya-e0809n3:509": "358.",
  "anya-e0809n3:510": " Khaggo ca chatta muṇhīsaṁ, pādukā vālabījanī;",
  "anya-e0809n3:511": "Ime kakudhabhaṇḍāni, bhavanti pañca rājunaṁ.",
  "anya-e0809n3:512": "359.",
  "anya-e0809n3:513": " Bhaddakumbho puṇṇakumbho, bhiṅkāro jaladāyako;",
  "anya-e0809n3:514": "Hatthi,ssa,ratha,pattī tu, senā hi caturaṅginī.",
  "anya-e0809n3:515": "360.",
  "anya-e0809n3:516": " Kuñjaro vāraṇo hatthī, mātaṅgo dvirado gajo;",
  "anya-e0809n3:517": "Nāgo dvipo ibho dantī,",
  "anya-e0809n3:518": "Yūthajeṭṭho tu yūthapo.",
  "anya-e0809n3:519": "361.",
  "anya-e0809n3:520": " Kāḷāvaka gaṅgeyyā, paṇḍara tambā ca piṅgalo gandho;",
  "anya-e0809n3:521": "Maṅgala hemo’posatha,",
  "anya-e0809n3:522": "Chaddantā gajakulāni etāni.",
  "anya-e0809n3:523": "362.",
  "anya-e0809n3:524": " Kalabho ceva bhiṅkotha, pabhinno matta gajjitā;",
  "anya-e0809n3:525": "Hatthighaṭā tu gajatā, hatthīnī tu kareṇukā.",
  "anya-e0809n3:526": "363.",
  "anya-e0809n3:527": "Kumbho hatthisiropiṇḍā, kaṇṇamūlaṁ tu cūlikā;",
  "anya-e0809n3:528": "Āsanaṁ khandhadesamhi, pucchamūlaṁ tu mecako.",
  "anya-e0809n3:529": "364.",
  "anya-e0809n3:530": " Ālāna māḷhako thambho, nitthītu nigaḷo’nduko;",
  "anya-e0809n3:531": "Saṅkhalaṁ tīsvatho gaṇḍo,",
  "anya-e0809n3:532": "Kaṭo dānaṁ tu so mado.",
  "anya-e0809n3:533": "365.",
  "anya-e0809n3:534": " Soṇḍo tu dvīsu hattho tha,",
  "anya-e0809n3:535": "Karaggaṁ pokkharaṁ bhave;",
  "anya-e0809n3:536": "Majjhamhi bandhanaṁ kacchā, kappano tu kuthādayo.",
  "anya-e0809n3:537": "366.",
  "anya-e0809n3:538": " Opavayho rājavayho, sajjito tu ca kappito;",
  "anya-e0809n3:539": "Tomaro nitthiyaṁ pāde, siyā vijjhanakaṇṭako.",
  "anya-e0809n3:540": "367.",
  "anya-e0809n3:541": "Tuttaṁ tu kaṇṇamūlamhi, matthakamhi tu aṅkuso;",
  "anya-e0809n3:542": "Hatthāroho hatthimeṇḍo,",
  "anya-e0809n3:543": "Hatthipo hatthigopako.",
  "anya-e0809n3:544": "368.",
  "anya-e0809n3:545": "Gāmaṇīyo tu mātaṅga, hayādyācariyo bhave;",
  "anya-e0809n3:546": "Hayo turaṅgo turago,",
  "anya-e0809n3:547": "Vāho asso ca sindhavo.",
  "anya-e0809n3:548": "369.",
  "anya-e0809n3:549": " Bhedo assataro tassā,",
  "anya-e0809n3:550": "Jāniyo tu kulīnako;",
  "anya-e0809n3:551": "Sukhavāhī vinīto tha,",
  "anya-e0809n3:552": "Kisoro hayapotako.",
  "anya-e0809n3:553": "370.",
  "anya-e0809n3:554": " Ghoṭako tu khaḷuṅko tha, javano ca javādhiko;",
  "anya-e0809n3:555": "Mukhādhānaṁ khalīno vā, kasā tva ssābhitāḷinī.",
  "anya-e0809n3:556": "371.",
  "anya-e0809n3:557": "Kusā tu nāsarajjumhi, vaḷavā’ssā khuro saphaṁ;",
  "anya-e0809n3:558": "Puccha manitthī naṅguṭṭhaṁ, vālahattho ca vāladhi.",
  "anya-e0809n3:559": "372.",
  "anya-e0809n3:560": " Sandano ca ratho phussa, ratho tu naraṇāya so;",
  "anya-e0809n3:561": "Cammāvuto ca veyaggho,",
  "anya-e0809n3:562": "Deppo byagghassa dīpino.",
  "anya-e0809n3:563": "373.",
  "anya-e0809n3:564": " Sivikā yāpyayānañcā, nitthī tu sakaṭo pya’naṁ (sakaṭo pi+anaṁ);",
  "anya-e0809n3:565": "Cakkaṁ rathaṅga mākhyātaṁ, tassanto nemi nāriyaṁ.",
  "anya-e0809n3:566": "374.",
  "anya-e0809n3:567": " Tammajjhe piṇḍikā nābhi, kubbaro tu yugandharo;",
  "anya-e0809n3:568": "Akkhaggakīle āṇītthī, varutho rathagutya’tha.",
  "anya-e0809n3:569": "375.",
  "anya-e0809n3:570": "Dhuro mukhe rathassaṅgā, tva kkho pakkharaādayo;",
  "anya-e0809n3:571": "Yānañca vāhanaṁ yoggaṁ, sabbahatthyādivāhane.",
  "anya-e0809n3:572": "376.",
  "anya-e0809n3:573": " Rathacārī tu sūto ca, pājitā ceva sārathī;",
  "anya-e0809n3:574": "Rathāroho ca rathiko,",
  "anya-e0809n3:575": "Rathī yodho tu yo bhaṭo.",
  "anya-e0809n3:576": "377.",
  "anya-e0809n3:577": " Padāti pattī tu pume, padago padiko mato;",
  "anya-e0809n3:578": "Sannāho kaṅkaṭo vammaṁ, kavaco vā uracchado.",
  "anya-e0809n3:579": "378.",
  "anya-e0809n3:580": " Jālikā tha ca sannaddho, sajjo ca vammiko bhave;",
  "anya-e0809n3:581": "Āmukko paṭimukko tha, purecārī purecaro.",
  "anya-e0809n3:582": "379.",
  "anya-e0809n3:583": " Pubbaṅgamo puregāmī, mandagāmī tu mantharo;",
  "anya-e0809n3:584": "Javano turito vegī, jetabbaṁ jeyya muccate.",
  "anya-e0809n3:585": "380.",
  "anya-e0809n3:586": " Sūra vīrā tu vikkanto, sahāyo nucaro samā;",
  "anya-e0809n3:587": "Sannaddhappabhutī tīsu, pātheyyaṁ tu ca sambalaṁ.",
  "anya-e0809n3:588": "381.",
  "anya-e0809n3:589": " Vāhinī dhajinī senā, camū cakkaṁ balaṁ tathā;",
  "anya-e0809n3:590": "Anīko vā tha vinyāso,",
  "anya-e0809n3:591": "Byūho senāya kathyate.",
  "anya-e0809n3:592": "382.",
  "anya-e0809n3:593": "Hatthī dvādasaposo,ti,",
  "anya-e0809n3:594": "Puriso turago, ratho;",
  "anya-e0809n3:595": "Catuposoti etena, lakkhaṇenā dhamantato.",
  "anya-e0809n3:596": "383.",
  "anya-e0809n3:597": "Hatthānīkaṁ hayānīkaṁ, rathānīkaṁ tayo tayo;",
  "anya-e0809n3:598": "Gajādayo sasatthā tu, pattānīkaṁ catujjanā.",
  "anya-e0809n3:599": "384.",
  "anya-e0809n3:600": " Saṭṭhivaṁsakalāpesu, paccekaṁ saṭṭhidaṇḍisu;",
  "anya-e0809n3:601": "Dhūlīkatesu senāya, yantiyā kkhobhanīakkhobhiṇī (ka.) tthiyaṁ.",
  "anya-e0809n3:602": "385.",
  "anya-e0809n3:603": " Sampatti sampadā lakkhī, sirī vipatti āpadā;",
  "anya-e0809n3:604": "Athā vudhañca āyudhantipi pāṭho heti’tthī, satthaṁ paharaṇaṁ bhave.",
  "anya-e0809n3:605": "386.",
  "anya-e0809n3:606": " Muttāmutta mamuttañca, pāṇito muttameva ca;",
  "anya-e0809n3:607": "Yantamuttanti sakalaṁ, āyudhaṁ taṁ catubbidhaṁ.",
  "anya-e0809n3:608": "387.",
  "anya-e0809n3:609": "Muttāmuttañca yaṭṭhyādi, amuttaṁ churikādikaṁ;",
  "anya-e0809n3:610": "Pāṇimuttaṁ tu satyādi, yantamuttaṁ sarādikaṁ.",
  "anya-e0809n3:611": "388.",
  "anya-e0809n3:612": " Issāso dhanu kodaṇḍaṁ, cāpo nitthī sarāsanaṁ;",
  "anya-e0809n3:613": "Atho guṇo jiyā jyā tha,",
  "anya-e0809n3:614": "Saro patti ca sāyako.",
  "anya-e0809n3:615": "389.",
  "anya-e0809n3:616": " Vāṇo kaṇḍa musu dvīsu, khurappo urappo (ka.) tejanā’sanaṁ;",
  "anya-e0809n3:617": "Tūṇītthiyaṁ kalāpo ca, tūṇo tūṇīra vāṇadhi.",
  "anya-e0809n3:618": "390.",
  "anya-e0809n3:619": " Pakkho tu vājo diddho tu, visappito saro bhave;",
  "anya-e0809n3:620": "Lakkhaṁ vejjhaṁ sarabyañca, sarābhyāso tu’pāsanaṁ.",
  "anya-e0809n3:621": "391.",
  "anya-e0809n3:622": " Maṇḍalaggo tu nettiṁso, asi khaggo ca sāyako;",
  "anya-e0809n3:623": "Kositthī tabbidhāne tho, tharu khaggādimuṭṭhiyaṁ.",
  "anya-e0809n3:624": "392.",
  "anya-e0809n3:625": " Kheṭakaṁ phalakaṁ cammaṁ, illī tu karapālikā;",
  "anya-e0809n3:626": "Churikā satya’siputtī, laguḷo tu ca muggaro.",
  "anya-e0809n3:627": "393.",
  "anya-e0809n3:628": " Sallo nitthi saṅku pume, vāsī tu tacchanītthiyaṁ;",
  "anya-e0809n3:629": "Kuṭhārī kudhārī (ṭī.) tthīpharasuso, ṭaṅko pāsāṇadāraṇo.",
  "anya-e0809n3:630": "394.",
  "anya-e0809n3:631": " Kaṇayo bhindivāḷo ca, cakkaṁ kunto gadā tathā;",
  "anya-e0809n3:632": "Satyā’dī satthabhedā tha,",
  "anya-e0809n3:633": "Koṇo’sso koṭi nāriyaṁ.",
  "anya-e0809n3:634": "395.",
  "anya-e0809n3:635": " Niyyānaṁ gamanaṁ yātrā, paṭṭhānañca gamo gati;",
  "anya-e0809n3:636": "Cuṇṇo paṁsu rajo ceva, dhūlī’tthī reṇu ca dvisu.",
  "anya-e0809n3:637": "396.",
  "anya-e0809n3:638": " Māgadho madhuko vutto, vandī tu thutipāṭhako;",
  "anya-e0809n3:639": "Vetāḷiko bodhakaro,",
  "anya-e0809n3:640": "Cakkiko tu ca ghaṇṭiko.",
  "anya-e0809n3:641": "397.",
  "anya-e0809n3:642": " Ketu dhajo paṭākā ca, kadalī ketanaṁ pyatha;",
  "anya-e0809n3:643": "Yo’haṁkāro’ññamaññassa, sā’ hamahamikā bhave.",
  "anya-e0809n3:644": "398.",
  "anya-e0809n3:645": " Balaṁ thāmo sahaṁ satti, vikkamo tvatisūratā;",
  "anya-e0809n3:646": "Raṇe jitassa yaṁ pānaṁ, jayapānanti taṁ mataṁ.",
  "anya-e0809n3:647": "399.",
  "anya-e0809n3:648": " Saṅgāmo sampahāro cā, nitthiyaṁ samaraṁ raṇaṁ;",
  "anya-e0809n3:649": "Ājitthī āhavo yuddha, māyodhanañca saṁyugaṁ.",
  "anya-e0809n3:650": "400.",
  "anya-e0809n3:651": " Bhaṇḍanaṁ tu vivādo ca, viggaho kalaha medhagā;",
  "anya-e0809n3:652": "Mucchā moho tha pasayho,",
  "anya-e0809n3:653": "Balakkāro haṭho bhave.",
  "anya-e0809n3:654": "401.",
  "anya-e0809n3:655": "Uppādouppāto (ka.)1027-gāthā passitabbā bhūtavikati, yā subhāsubhasūcikā;",
  "anya-e0809n3:656": "Īti tvitthī ajaññañca, upasaggo upaddavo.",
  "anya-e0809n3:657": "402.",
  "anya-e0809n3:658": "Nibbuddhaṁniyuddhaṁ (ka.) mallayuddhamhi, jayo tu vijayo bhave;",
  "anya-e0809n3:659": "Parājayo raṇe bhaṅgo, palāyana mapakkamo.",
  "anya-e0809n3:660": "403.",
  "anya-e0809n3:661": " Māraṇaṁ hananaṁ ghāto, nāsanañca nisūdanaṁ;",
  "anya-e0809n3:662": "Hiṁsanaṁ saraṇaṁ hiṁsā, vadho sasana ghātanaṁ.",
  "anya-e0809n3:663": "404.",
  "anya-e0809n3:664": " Maraṇaṁ kālakiriyā, palayo maccu accayo;",
  "anya-e0809n3:665": "Nidhano nitthiyaṁ nāso, kālo’nto cavanaṁ bhave.",
  "anya-e0809n3:666": "405.",
  "anya-e0809n3:667": " Tīsu peto pareto ca,",
  "anya-e0809n3:668": "Mato tha citako cito;",
  "anya-e0809n3:669": "Āḷahanaṁ susānañcā, nitthiyaṁ kuṇapo chavo.",
  "anya-e0809n3:670": "406.",
  "anya-e0809n3:671": "Kabandho nitthiyaṁ deho, sirosuñño sahakriyo;",
  "anya-e0809n3:672": "Atha sivathikā vuttā, susānasmiñhi āmake.",
  "anya-e0809n3:673": "407.",
  "anya-e0809n3:674": " Vandītthiyaṁ karamaro, pāṇo tva’su pakāsito;",
  "anya-e0809n3:675": "Kārā tu bandhanāgāraṁ, kāraṇā tu ca yātanā.",
  "anya-e0809n3:676": "Iti khattiyavaggo.",
  "anya-e0809n3:677": "408.",
  "anya-e0809n3:678": " Brahmabandhu dvijo vippo, brahmā bhovādī brāhmaṇo;",
  "anya-e0809n3:679": "Sottiyo chandaso so tha,",
  "anya-e0809n3:680": "Sissa’ ntevāsino pume.",
  "anya-e0809n3:681": "409.",
  "anya-e0809n3:682": " Brahmacārī gahaṭṭho ca, vanappattho ca bhikkhuti;",
  "anya-e0809n3:683": "Bhavanti cattāro ete, assamā punnapuṁsake.",
  "anya-e0809n3:684": "410.",
  "anya-e0809n3:685": " Carantā saha sīlādī, sabrahmacārino mithu;",
  "anya-e0809n3:686": "Upajjhāyo upajjhā thā, cariyo nissayadādiko nissayadāyako (ṭī.).",
  "anya-e0809n3:687": "411.",
  "anya-e0809n3:688": " Upanīyā thavā pubbaṁ, veda majjhāpaye dvijo;",
  "anya-e0809n3:689": "Yo saṅgaṁ sarahassañcā, cariyo brāhmaṇesu so.",
  "anya-e0809n3:690": "412.",
  "anya-e0809n3:691": " Pārampariya metihyaṁ, upadeso tathe’tihā;",
  "anya-e0809n3:692": "Yāgo tu katu yañño tha, vedītthī bhū parikkhatā.",
  "anya-e0809n3:693": "413.",
  "anya-e0809n3:694": " Assamedho ca purisa, medho ceva niraggaḷo;",
  "anya-e0809n3:695": "Sammāpāso vājapeyya, miti yāgā mahā ime.",
  "anya-e0809n3:696": "414.",
  "anya-e0809n3:697": " Itvijo iditvijo (ṭī.) yājako cātha,",
  "anya-e0809n3:698": "Sabhyo sāmājiko pyatha;",
  "anya-e0809n3:699": "Parisā sabhā samajjā ca, tathā samiti saṁsado.",
  "anya-e0809n3:700": "415.",
  "anya-e0809n3:701": "Catasso parisā bhikkhu, bhikkhunī ca upāsakā;",
  "anya-e0809n3:702": "Upāsikāyoti imā, thavā ṭṭha parisā siyuṁ.",
  "anya-e0809n3:703": "416.",
  "anya-e0809n3:704": " Tāvatiṁsa,dvija,kkhatta,māra,ggahapatissa ca;",
  "anya-e0809n3:705": "Samaṇānaṁ vasā cātu, mahārājika, brahmunaṁ.",
  "anya-e0809n3:706": "417.",
  "anya-e0809n3:707": " Gāyattippamukhaṁ chandaṁ, catuvīsa’kkharaṁ tu yaṁ;",
  "anya-e0809n3:708": "Vedāna mādibhūtaṁ sā, sāvittī tipadaṁ siyā.",
  "anya-e0809n3:709": "418.",
  "anya-e0809n3:710": " Habyapāke caru mato, sujā tu homadabbiyaṁ;",
  "anya-e0809n3:711": "Paramannaṁ tu pāyāso, habyaṁ tu havi kathyate.",
  "anya-e0809n3:712": "419.",
  "anya-e0809n3:713": "Yūpo thūṇāyaṁ nimmantya, dārumhi tva’raṇī dvisu;",
  "anya-e0809n3:714": "Gāhappaccā’havanīyo, dakkhiṇaggi tayo’ ggayo.",
  "anya-e0809n3:715": "420.",
  "anya-e0809n3:716": " Cāgo vissajjanaṁ dānaṁ, vossaggo cāpadesanaṁ;",
  "anya-e0809n3:717": "Vissāṇanaṁ vitaraṇaṁ, vihāyitā pavajjanaṁ.",
  "anya-e0809n3:718": "421.",
  "anya-e0809n3:719": " Pañca mahāpariccāgo, vutto seṭṭha, dhanassa ca;",
  "anya-e0809n3:720": "Vasena putta dārānaṁ, rajjassa’ ṅgāna meva ca.",
  "anya-e0809n3:721": "422.",
  "anya-e0809n3:722": " Annaṁ pānaṁ gharaṁ vatthaṁ, yānaṁ mālā vilepanaṁ;",
  "anya-e0809n3:723": "Gandho seyyā padīpeyyaṁ, dānavatthū siyuṁ dasa.",
  "anya-e0809n3:724": "423.",
  "anya-e0809n3:725": " Matatthaṁ tadahe dānaṁ, tīsveta muddhadehikaṁ;",
  "anya-e0809n3:726": "Pitudānaṁ tu nivāpo, saddhaṁ tu taṁva sātthato.",
  "anya-e0809n3:727": "424.",
  "anya-e0809n3:728": " Pume atithi āgantu, pāhunā vesikā pyatha;",
  "anya-e0809n3:729": "Aññattha gantu micchanto, gamiko thā ggha magghiyaṁ.",
  "anya-e0809n3:730": "425.",
  "anya-e0809n3:731": "Pajjaṁ pādodakādo tha, sattā’gantvādayo tisu;",
  "anya-e0809n3:732": "Apacitya’ccanā pūjā, pahāro bali mānanā.",
  "anya-e0809n3:733": "426.",
  "anya-e0809n3:734": " Namassā tu namakkāro, vandanā cābhivādanaṁ;",
  "anya-e0809n3:735": "Patthanā paṇidhānañca, purise paṇidhīrito.",
  "anya-e0809n3:736": "427.",
  "anya-e0809n3:737": "Ajjhesanā tu sakkāra, pubbaṅgamaniyojanaṁ;",
  "anya-e0809n3:738": "428.",
  "anya-e0809n3:739": " Pariyesanā nvesanā, pariyeṭṭhi gavesanā;",
  "anya-e0809n3:740": "Upāsanaṁ tu sussūsā, sā pāricariyā bhave.",
  "anya-e0809n3:741": "429.",
  "anya-e0809n3:742": " Mona mabhāsanaṁ tuṇhī, bhāvo tha paṭipāṭi sā;",
  "anya-e0809n3:743": "Anukkamo pariyāyo, anupubbya’pume kamo.",
  "anya-e0809n3:744": "430.",
  "anya-e0809n3:745": " Tapo ca saṁyamo sīlaṁ, niyamo tu vatañca vā;",
  "anya-e0809n3:746": "Vītikkamo’ jjhacāro tha, viveko puthugattatā.",
  "anya-e0809n3:747": "431.",
  "anya-e0809n3:748": " Khuddānukhuddakaṁ ābhi, samācārika muccate;",
  "anya-e0809n3:749": "Ādibrahmacariyaṁ tu, tadaññaṁ sīla mīritaṁ.",
  "anya-e0809n3:750": "432.",
  "anya-e0809n3:751": " Yo pāpehi upāvatto, vāso saddhiṁ guṇehi so;",
  "anya-e0809n3:752": "Upavāsoti viññeyyo, sabbabhogavivajjito.",
  "anya-e0809n3:753": "433.",
  "anya-e0809n3:754": " Tapassī bhikkhu samaṇo, pabbajito tapodhano;",
  "anya-e0809n3:755": "Vācaṁyamo tu muni ca, tāpaso tu isī rito.",
  "anya-e0809n3:756": "434.",
  "anya-e0809n3:757": " Yesaṁyatindriyagaṇā, yatayo vasino ca te;",
  "anya-e0809n3:758": "Sāriputto’patisso tu, dhammasenāpatī rito.",
  "anya-e0809n3:759": "435.",
  "anya-e0809n3:760": " Kolito moggallāno tha,",
  "anya-e0809n3:761": "Ariyo dhigato siyā;",
  "anya-e0809n3:762": "Sotāpannādikā sekhā, nariyo tu puthujjano.",
  "anya-e0809n3:763": "436.",
  "anya-e0809n3:764": " Aññā tu arahattañca, thūpo tu cetiyaṁ bhave;",
  "anya-e0809n3:765": "Dhammabhaṇḍāgāriko ca, ānando dve samā tha ca.",
  "anya-e0809n3:766": "437.",
  "anya-e0809n3:767": " Visākhā migāramātā, sudatto’ nāthapiṇḍiko;",
  "anya-e0809n3:768": "438.",
  "anya-e0809n3:769": " Bhikkhupi sāmaṇero ca, sikkhamānā ca bhikkhunī;",
  "anya-e0809n3:770": "Sāmaṇerīti kathitā, pañcete sahadhammikā.",
  "anya-e0809n3:771": "439.",
  "anya-e0809n3:772": " Patto ticīvaraṁ kāya, bandhanaṁ vāsi sūci ca;",
  "anya-e0809n3:773": "Parissāvana miccete, parikkhārā’ṭṭha bhāsitā.",
  "anya-e0809n3:774": "440.",
  "anya-e0809n3:775": " Sāmaṇero ca samaṇu, ddeso cātha digambaro;",
  "anya-e0809n3:776": "Aceḷako nigaṇṭho ca, jaṭilo tu jaṭādharo.",
  "anya-e0809n3:777": "441.",
  "anya-e0809n3:778": " Kuṭīsakādikā catu, ttiṁsa dvāsaṭṭhi diṭṭhiyo;",
  "anya-e0809n3:779": "Iti channavuti ete, pāsaṇḍā sampakāsitā.",
  "anya-e0809n3:780": "442.",
  "anya-e0809n3:781": " Pavitto payato pūto, cammaṁ tu ajinaṁ pyatha;",
  "anya-e0809n3:782": "Dantapoṇo dantakaṭṭhaṁ, vakkalo vā tirīṭakaṁ.",
  "anya-e0809n3:783": "443.",
  "anya-e0809n3:784": " Patto pātitthiyaṁnitthī, kamaṇḍalu tu kuṇḍikā;",
  "anya-e0809n3:785": "Athālambaṇadaṇḍasmiṁ, kattarayaṭṭhi nāriyaṁ.",
  "anya-e0809n3:786": "444.",
  "anya-e0809n3:787": " Yaṁ dehasādhanāpekkhaṁ, niccaṁ kammamayaṁ yamo;",
  "anya-e0809n3:788": "Āgantusādhanaṁ kammaṁ, aniccaṁ niyamo bhave.",
  "anya-e0809n3:789": "Iti brāhmaṇavaggo.",
  "anya-e0809n3:790": "445.",
  "anya-e0809n3:791": " Vesso ca vesiyāno tha, jīvanaṁ vutti jīvikā;",
  "anya-e0809n3:792": "Ājīvo vattanaṁ cātha, kasikammaṁ kasitthiyaṁ.",
  "anya-e0809n3:793": "446.",
  "anya-e0809n3:794": " Vāṇijjañca vaṇijjā tha, gorakkhā pasupālanaṁ;",
  "anya-e0809n3:795": "Vessassa vuttiyo tisso, gahaṭṭhā’gārikā gihi.",
  "anya-e0809n3:796": "447.",
  "anya-e0809n3:797": " Khettājīvo kassako tha, khettaṁ kedāra muccate;",
  "anya-e0809n3:798": "Leḍḍu’tto mattikākhaṇḍo, khaṇitti’tthya’vadāraṇaṁ.",
  "anya-e0809n3:799": "448.",
  "anya-e0809n3:800": " Dāttaṁ lavitta masitaṁ ‘‘asita’’ saddo puṁnapuṁsake-1005-gāthā passitabbā, patodo tutta pājanaṁ;",
  "anya-e0809n3:801": "Yottaṁ tu rajju rasmitthī, phālo tu kasako bhave.",
  "anya-e0809n3:802": "449.",
  "anya-e0809n3:803": " Naṅgalañca halaṁ sīro, īsā naṅgaladaṇḍako;",
  "anya-e0809n3:804": "Sammā tu yugakīlasmiṁ, sītā tu halapaddhati.",
  "anya-e0809n3:805": "450.",
  "anya-e0809n3:806": " Muggādike paraṇṇañca, pubbaṇṇaṁ sāliādike;",
  "anya-e0809n3:807": "Sāli vīhi ca kudrūso, godhumo varako yavo;",
  "anya-e0809n3:808": "Kaṅgūti satta dhaññāni, nīvārādī tu tabbhidā.",
  "anya-e0809n3:809": "451.",
  "anya-e0809n3:810": " Caṇako ca kaḷāyo tha,",
  "anya-e0809n3:811": "Siddhattho sāsapo bhave.",
  "anya-e0809n3:812": "452.",
  "anya-e0809n3:813": " Atha kaṅgu piyaṅgu’tthī, ummā tu atasī bhave;",
  "anya-e0809n3:814": "Kiṭṭhañca sassaṁ dhaññañca viññeyyaṁ (ṭī.), vīhi thambakarī thambhakarī (ka.) rito.",
  "anya-e0809n3:815": "453.",
  "anya-e0809n3:816": " Kaṇḍo tu nāḷa matha so, palālaṁ nitthi nipphalo;",
  "anya-e0809n3:817": "Bhusaṁ kaliṅgaro cātha, thuso dhaññattace tha ca.",
  "anya-e0809n3:818": "454.",
  "anya-e0809n3:819": " Setaṭṭikā sassarogo,",
  "anya-e0809n3:820": "Kaṇo tu kuṇḍako bhave;",
  "anya-e0809n3:821": "Khalo ca dhaññakaraṇaṁ, thambothambho (ka.) gumbo tiṇādinaṁ.",
  "anya-e0809n3:822": "455.",
  "anya-e0809n3:823": " Ayoggo musalo nitthī, kullo suppa manitthiyaṁ;",
  "anya-e0809n3:824": "Atho’ddhanañca culli’tthī, kilañjo tu kaṭo bhave.",
  "anya-e0809n3:825": "456.",
  "anya-e0809n3:826": " Kumbhī’tthī piṭharo kuṇḍaṁ, khaḷopyu’kkhali thālyu’khā;",
  "anya-e0809n3:827": "Kolambo cātha maṇikaṁ, bhāṇako ca arañjaro.",
  "anya-e0809n3:828": "457.",
  "anya-e0809n3:829": " Ghaṭo dvīsu kuṭo nitthī, kumbho kalasa, vārakā;",
  "anya-e0809n3:830": "Kaṁso bhuñjanapatto thā, mattaṁ patto ca bhājanaṁ.",
  "anya-e0809n3:831": "458.",
  "anya-e0809n3:832": " Aṇḍupakaṁ cumbaṭakaṁ, sarāvo tu ca mallako;",
  "anya-e0809n3:833": "Pume kaṭacchudabbi’tthī, kusūlo koṭṭha muccate.",
  "anya-e0809n3:834": "459.",
  "anya-e0809n3:835": " Sāko anitthiyaṁ ḍāko, siṅgīveraṁtu addakaṁ;",
  "anya-e0809n3:836": "Mahosadhaṁ tu taṁ sukkhaṁ, maricaṁ tu ca kolakaṁ.",
  "anya-e0809n3:837": "460.",
  "anya-e0809n3:838": " Sovīraṁ kañjiyaṁ vuttaṁ, āranāḷaṁ thusodakaṁ;",
  "anya-e0809n3:839": "Dhaññambilaṁ biḷaṅgo tha, lavaṇaṁ loṇa muccate.",
  "anya-e0809n3:840": "461.",
  "anya-e0809n3:841": " Sāmuddaṁ sindhavo nitthī, kāḷaloṇaṁ tu ubbhidaṁ;",
  "anya-e0809n3:842": "Biḷakaṁ biḷāla (ka.) ceti pañcete, pabhedā lavaṇassa hi.",
  "anya-e0809n3:843": "462.",
  "anya-e0809n3:844": " Guḷo ca phāṇitaṁ khaṇḍo, macchaṇḍī sakkharā iti;",
  "anya-e0809n3:845": "Ime ucchuvikārā tha, guḷasmiṁ visakaṇṭakaṁ.",
  "anya-e0809n3:846": "463.",
  "anya-e0809n3:847": " Lājā siyā’kkhataṁ cātha, dhānā bhaṭṭhayave bhave;",
  "anya-e0809n3:848": "Abaddhasattu mantho ca, pūpā’ pūpā tu piṭṭhako.",
  "anya-e0809n3:849": "464.",
  "anya-e0809n3:850": " Bhattakāro sūpakāro, sūdo āḷāriko tathā;",
  "anya-e0809n3:851": "Odaniko ca rasako, sūpo tu byañjanaṁ bhave.",
  "anya-e0809n3:852": "465.",
  "anya-e0809n3:853": " Odano vā kuraṁ bhattaṁ, bhikkhā cā’nna mathā sanaṁ;",
  "anya-e0809n3:854": "Āhāro bhojanaṁ ghāso,",
  "anya-e0809n3:855": "Taralaṁ yāgu nāriyaṁ.",
  "anya-e0809n3:856": "466.",
  "anya-e0809n3:857": " Khajjaṁ tu bhojja leyyāni, peyyanti catudhā’sanaṁ;",
  "anya-e0809n3:858": "Nissāvo ca tathā’cāmo,",
  "anya-e0809n3:859": "Ālopo kabaḷo bhave.",
  "anya-e0809n3:860": "467.",
  "anya-e0809n3:861": "Maṇḍo nitthīrasaggasmiṁ, vighāso bhuttasesake;",
  "anya-e0809n3:862": "Vighāsādo ca damako, pipāsā tu ca tassanaṁ.",
  "anya-e0809n3:863": "468.",
  "anya-e0809n3:864": " Khuddā jighacchā, maṁsassa, paṭicchādaniyaṁ raso;",
  "anya-e0809n3:865": "Udreko ceva uggāro, sohiccaṁ titti tappanaṁ.",
  "anya-e0809n3:866": "469.",
  "anya-e0809n3:867": " Kāmaṁ tviṭṭhaṁ nikāmañca, pariyattaṁ yathacchitaṁ;",
  "anya-e0809n3:868": "Kayavikkayiko sattha,vāhā’ paṇika vāṇijā.",
  "anya-e0809n3:869": "470.",
  "anya-e0809n3:870": " Vikkayiko tu vikketā,",
  "anya-e0809n3:871": "Kayiko tu ca kāyiko;",
  "anya-e0809n3:872": "Uttamaṇṇo ca dhaniko, dhamaṇṇo tu iṇāyiko.",
  "anya-e0809n3:873": "471.",
  "anya-e0809n3:874": " Uddhāro tu iṇaṁ vuttaṁ, mūlaṁ tu pābhataṁ bhave;",
  "anya-e0809n3:875": "Saccāpanaṁ saccaṁkāro, vikkeyyaṁ paṇiyyaṁ tisu.",
  "anya-e0809n3:876": "472.",
  "anya-e0809n3:877": " Paṭidānaṁ parivatto, nyāso tū’panidhī rito;",
  "anya-e0809n3:878": "473.",
  "anya-e0809n3:879": "Aṭṭhārasantā saṅkhyeyye, saṅkhyā ekādayo tisu;",
  "anya-e0809n3:880": "Saṅkhyāne tu ca saṅkhyeyye, ekatte vīsatādayo;",
  "anya-e0809n3:881": "Vaggabhede bahuttepi, tā ānavuti nāriyaṁ.",
  "anya-e0809n3:882": "474.",
  "anya-e0809n3:883": " Sataṁ sahassaṁ niyutaṁ nahutaṁ-nayutaṁ (katthaci), lakkhaṁ koṭi pakoṭiyo;",
  "anya-e0809n3:884": "Koṭipakoṭi nahutaṁ, tathā ninnahutampi ca.",
  "anya-e0809n3:885": "475.",
  "anya-e0809n3:886": " Akkhobhanītthiyaṁ akkhobhiṇī (ka.) bindu, abbudañca nirabbudaṁ;",
  "anya-e0809n3:887": "Ahahaṁ ababaṁ cevā, ṭaṭaṁ sogandhi kuppalaṁ.",
  "anya-e0809n3:888": "476.",
  "anya-e0809n3:889": " Kumudaṁ puṇḍarīkañca, padumaṁ kathānampi ca;",
  "anya-e0809n3:890": "Mahākathānā’saṅkhyeyyā, ni’ccetāsu satādi ca.",
  "anya-e0809n3:891": "477.",
  "anya-e0809n3:892": " Koṭyādikaṁ dasaguṇaṁ, satalakkhaguṇaṁ kamā;",
  "anya-e0809n3:893": "Catuttho’ḍḍhena aḍḍhuḍḍho,",
  "anya-e0809n3:894": "Tatiyo ḍḍhatiyo tathā.",
  "anya-e0809n3:895": "478.",
  "anya-e0809n3:896": " Aḍḍhateyyo diyaḍḍho tu,",
  "anya-e0809n3:897": "Divaḍḍho dutiyo bhave;",
  "anya-e0809n3:898": "Tulā, pattha, ṅguli, vasā, tidhā māna matho siyā.",
  "anya-e0809n3:899": "479.",
  "anya-e0809n3:900": " Cattāro vihayo guñjā,",
  "anya-e0809n3:901": "Dve guñjā māsako bhave;",
  "anya-e0809n3:902": "Dve akkhā māsakā pañca, kkhānaṁ dharaṇamaṭṭhakaṁ.",
  "anya-e0809n3:903": "480.",
  "anya-e0809n3:904": "Suvaṇṇo pañcadharaṇaṁ, nikkhaṁ tvanitthi pañca te;",
  "anya-e0809n3:905": "Pādo bhāge catutthe tha, dharaṇāni palaṁ dasa.",
  "anya-e0809n3:906": "481.",
  "anya-e0809n3:907": "Tulā palasataṁ cātha, bhāro vīsati tā tulā;",
  "anya-e0809n3:908": "Atho kahāpaṇo nitthī, kathyate karisāpaṇo.",
  "anya-e0809n3:909": "482.",
  "anya-e0809n3:910": "Kuḍuvo pasato eko,",
  "anya-e0809n3:911": "Pattho te caturo siyuṁ;",
  "anya-e0809n3:912": "Āḷhako caturo patthā, doṇaṁ vācaturā’ḷhakaṁ.",
  "anya-e0809n3:913": "483.",
  "anya-e0809n3:914": "Mānikā caturo doṇā, khārītthī catumānikā;",
  "anya-e0809n3:915": "Khāriyo vīsa vāho tha,",
  "anya-e0809n3:916": "Siyā kumbho dasambaṇaṁ.",
  "anya-e0809n3:917": "484.",
  "anya-e0809n3:918": " Āḷhako nitthiyaṁ tumbho, patthotu nāḷi nāriyaṁ;",
  "anya-e0809n3:919": "Vāho tu sakaṭo cekā,",
  "anya-e0809n3:920": "Dasa doṇā tu ambaṇaṁ.",
  "anya-e0809n3:921": "485.",
  "anya-e0809n3:922": " Paṭivīso ca koṭṭhāso,",
  "anya-e0809n3:923": "Aṁso bhāgo dhanaṁ tu so;",
  "anya-e0809n3:924": "Dabbaṁ vittaṁ sāpateyyaṁ, vasva’ttho vibhavo bhave.",
  "anya-e0809n3:925": "486.",
  "anya-e0809n3:926": "Koso hiraññañca katā, kataṁ kañcana, rūpiyaṁ;",
  "anya-e0809n3:927": "Kuppaṁ tadaññaṁ tambādi, rūpiyaṁ dvaya māhataṁ.",
  "anya-e0809n3:928": "487.",
  "anya-e0809n3:929": " Suvaṇṇaṁ kanakaṁ jāta, rūpaṁ soṇṇañca kañcanaṁ;",
  "anya-e0809n3:930": "Satthuvaṇṇo harī kambu, cāru hemañca hāṭakaṁ.",
  "anya-e0809n3:931": "488.",
  "anya-e0809n3:932": " Tapaniyaṁ hiraññaṁ ta, bbhedā cāmīkarampi ca;",
  "anya-e0809n3:933": "Sātakumbhaṁ tathā jambu, nadaṁ siṅgī ca nāriyaṁ.",
  "anya-e0809n3:934": "489.",
  "anya-e0809n3:935": " Rūpiyaṁ rajataṁ sajjhu, rūpī sajjhaṁ atho vasu;",
  "anya-e0809n3:936": "Ratanañca maṇi dvīsu, puppharāgādī tabbhidā.",
  "anya-e0809n3:937": "490.",
  "anya-e0809n3:938": " Suvaṇṇaṁ rajataṁ muttā, maṇi veḷuriyāni ca;",
  "anya-e0809n3:939": "Vajirañca pavāḷanti, sattā’hu ratanāni’ me.",
  "anya-e0809n3:940": "491.",
  "anya-e0809n3:941": " Lohitaṅko ca paduma, rāgo rattamaṇi pyatha;",
  "anya-e0809n3:942": "Vaṁsavaṇṇo veḷuriyaṁ, pavāḷaṁ vā ca viddumo.",
  "anya-e0809n3:943": "492.",
  "anya-e0809n3:944": " Masāragallaṁ kabaramaṇi, atha muttā ca muttikaṁ;",
  "anya-e0809n3:945": "Rīti rīrī (ṭī.) tthī ārakūṭo vā, amalaṁ tva’bbhakaṁ bhave.",
  "anya-e0809n3:946": "493.",
  "anya-e0809n3:947": " Loho nitthī ayo kāḷā,",
  "anya-e0809n3:948": "Yasañca pārado raso;",
  "anya-e0809n3:949": "Kāḷatipu tu sīsañca, haritālaṁ tu pītanaṁ.",
  "anya-e0809n3:950": "494.",
  "anya-e0809n3:951": " Cinapiṭṭhañca sindūraṁ, atha tūlo tathā picu;",
  "anya-e0809n3:952": "Khuddajaṁ tu madhu khuddaṁ, madhucchiṭṭhaṁ tu sitthakaṁ.",
  "anya-e0809n3:953": "495.",
  "anya-e0809n3:954": " Gopālo gopa gosaṅkhyā,",
  "anya-e0809n3:955": "Gomā tu gomiko pyatha;",
  "anya-e0809n3:956": "Usabho balībaddho balibadda (ka.) ca, goṇo govasabho vuso.",
  "anya-e0809n3:957": "496.",
  "anya-e0809n3:958": " Vuddho jaraggavo so tha, dammo vacchataro samā;",
  "anya-e0809n3:959": "Dhuravāhī tu dhorayho, govindo dhikato gavaṁ.",
  "anya-e0809n3:960": "497.",
  "anya-e0809n3:961": "Vaho ca khandhadeso tha, kakudho kakudo (ka.) kaku vuccate;",
  "anya-e0809n3:962": "Atho visāṇaṁ siṅgañca, rattagāvī tu rohiṇī.",
  "anya-e0809n3:963": "498.",
  "anya-e0809n3:964": " Gāvī ca siṅginī go ca, vañjhā tu kathyate vasā;",
  "anya-e0809n3:965": "Navappasūtikā dhenu, vacchakāmā tu vacchalā.",
  "anya-e0809n3:966": "499.",
  "anya-e0809n3:967": " Gaggarī manthanītthī dve, sandānaṁ dāmamuccate;",
  "anya-e0809n3:968": "Gomiḷho gomayo nitthī, atho sappi ghataṁ bhave.",
  "anya-e0809n3:969": "500.",
  "anya-e0809n3:970": " Navuddhaṭaṁ tu nonītaṁ, damimaṇḍaṁ tu matthu ca,",
  "anya-e0809n3:971": "Khīraṁ duddhaṁ payo thaññaṁ, takkaṁ tu mathitaṁ pyatha.",
  "anya-e0809n3:972": "501.",
  "anya-e0809n3:973": " Khīraṁ dadhi ghataṁ takkaṁ, nonītaṁ pañca gorasā;",
  "anya-e0809n3:974": "Urabbho meṇḍa mesā ca, uraṇo avi eḷako.",
  "anya-e0809n3:975": "502.",
  "anya-e0809n3:976": " Vasso tvajo chagalako,",
  "anya-e0809n3:977": "Oṭṭho tu karabho bhave;",
  "anya-e0809n3:978": "Gadrabho tu kharo vutto, uraṇī tu ajī ajā.",
  "anya-e0809n3:979": "Iti vessavaggo.",
  "anya-e0809n3:980": "503.",
  "anya-e0809n3:981": " Suddo’ntavaṇṇo vasalo, saṁkiṇṇā māgadhādayo;",
  "anya-e0809n3:982": "Māgadho suddakhattājo, uggo suddāya khattajo.",
  "anya-e0809n3:983": "504.",
  "anya-e0809n3:984": " Dvijākhattiyajo sūto, kārutu sippikopume;",
  "anya-e0809n3:985": "Saṅghātotu sajātīnaṁ, tesaṁ seṇī dvisuccate.",
  "anya-e0809n3:986": "505.",
  "anya-e0809n3:987": " Tacchako tantavāyo ca, rajako ca nahāpito;",
  "anya-e0809n3:988": "Pañcamo cammakāroti, kāravo pañcime siyuṁ.",
  "anya-e0809n3:989": "506.",
  "anya-e0809n3:990": " Tacchako vaḍḍhakī mato, palagaṇḍo thapatyapi;",
  "anya-e0809n3:991": "Rathakāro tha suvaṇṇa, kāro nāḷindhamo bhave.",
  "anya-e0809n3:992": "507.",
  "anya-e0809n3:993": " Tantavāyo pesakāro,",
  "anya-e0809n3:994": "Mālākāro tu māliko;",
  "anya-e0809n3:995": "Kumbhakāro kulālo tha,",
  "anya-e0809n3:996": "Tunnavāyo ca sūciko.",
  "anya-e0809n3:997": "508.",
  "anya-e0809n3:998": " Cammakāro rathakāro, kappako tu nahāpito;",
  "anya-e0809n3:999": "Raṅgājīvo cittakāro, pukkuso pupphachaḍḍako.",
  "anya-e0809n3:1000": "509.",
  "anya-e0809n3:1001": " Veno vilīvakāro ca, naḷakāro samā tayo;",
  "anya-e0809n3:1002": "Cundakāro bhamakāro,",
  "anya-e0809n3:1003": "Kammāro lohakārako.",
  "anya-e0809n3:1004": "510.",
  "anya-e0809n3:1005": " Ninnejako ca rajako, nettiko udahārako;",
  "anya-e0809n3:1006": "Vīṇāvādī veṇiko tha, usukāro’ suvaḍḍhakī.",
  "anya-e0809n3:1007": "511.",
  "anya-e0809n3:1008": " Veṇudhamo veṇaviko,",
  "anya-e0809n3:1009": "Pāṇivādo tu pāṇigho pāṇiyo (katthaci);",
  "anya-e0809n3:1010": "Pūpiyo pūpapaṇiyo, soṇḍiko majjavikkayī.",
  "anya-e0809n3:1011": "512.",
  "anya-e0809n3:1012": " Māyā tu sambarī māyā, kāro tu indajāliko;",
  "anya-e0809n3:1013": "513.",
  "anya-e0809n3:1014": " Orabbhikā sūkarikā, māgavikā te ca sākuṇikā;",
  "anya-e0809n3:1015": "Hantvā jīvante’ḷaka, sūkara, miga, pakkhino kamato.",
  "anya-e0809n3:1016": "514.",
  "anya-e0809n3:1017": " Vāguriko jāliko tha,",
  "anya-e0809n3:1018": "Bhāravāho tu bhāriko;",
  "anya-e0809n3:1019": "Vetaniko tu bhatako, kammakaro tha kiṁ karo;",
  "anya-e0809n3:1020": "Dāso ca ceṭako pesso, bhacco ca paricāriko.",
  "anya-e0809n3:1021": "515.",
  "anya-e0809n3:1022": " Antojāto dhanakkīto, dāsabyo’pagato sayaṁ;",
  "anya-e0809n3:1023": "Dāsā karamarānīto, ccevaṁ te catudhā siyuṁ.",
  "anya-e0809n3:1024": "516.",
  "anya-e0809n3:1025": " Adāso tu bhujisso tha,",
  "anya-e0809n3:1026": "Nīco jammo nihīnako;",
  "anya-e0809n3:1027": "Nikkosajjo akilāsu,",
  "anya-e0809n3:1028": "Mando tu alaso pyatha.",
  "anya-e0809n3:1029": "517.",
  "anya-e0809n3:1030": " Sapāko ceva caṇḍālo, mātaṅgo sapaco bhave;",
  "anya-e0809n3:1031": "Tabbhedā milakkhajātī, kirāta, savarādayo.",
  "anya-e0809n3:1032": "518.",
  "anya-e0809n3:1033": " Nesādo luddako byādho,",
  "anya-e0809n3:1034": "Migavo tu migabyadho;",
  "anya-e0809n3:1035": "Sārameyyo ca sunakho, suno soṇo ca kukkuro.",
  "anya-e0809n3:1036": "519.",
  "anya-e0809n3:1037": " Svāno suvāno sāḷūro,",
  "anya-e0809n3:1038": "Sūno sāno ca sā pume;",
  "anya-e0809n3:1039": "Ummattādita māpanno, aḷakkoti suno mato.",
  "anya-e0809n3:1040": "520.",
  "anya-e0809n3:1041": " Sābandhanaṁ tu gaddūlo, dīpako tu ca cetako;",
  "anya-e0809n3:1042": "Bandhanaṁ gaṇṭhi pāso tha, vāgurā vākarā (sī. ṭī.) migabandhanī.",
  "anya-e0809n3:1043": "521.",
  "anya-e0809n3:1044": " Thiyaṁ kuveṇī kumīnaṁ, ānayo jāla muccate;",
  "anya-e0809n3:1045": "Āghātanaṁ vadhaṭṭhānaṁ, sūnā tu adhikoṭṭanaṁ.",
  "anya-e0809n3:1046": "522.",
  "anya-e0809n3:1047": " Takkaro mosako coro,",
  "anya-e0809n3:1048": "Thene’kāgāriko samā;",
  "anya-e0809n3:1049": "Theyyañca corikā moso,",
  "anya-e0809n3:1050": "Vemo vāyanadaṇḍako.",
  "anya-e0809n3:1051": "523.",
  "anya-e0809n3:1052": " Suttaṁ tantu pume tantaṁ, potthaṁ lepyādikammani;",
  "anya-e0809n3:1053": "Pañcālikā potthalikā, vatthadantādinimmitā.",
  "anya-e0809n3:1054": "524.",
  "anya-e0809n3:1055": " Ugghāṭanaṁ ghaṭīyantaṁ, kūpambubbāhanaṁ bhave;",
  "anya-e0809n3:1056": "Mañjūsā peḷā piṭako, tvitthiyaṁ pacchi peṭako.",
  "anya-e0809n3:1057": "525.",
  "anya-e0809n3:1058": " Byābhaṅgī tvitthiyaṁ kājo, sikkā tvatrā’valambanaṁ;",
  "anya-e0809n3:1059": "Upāhano vā pādu’tthī, tabbhedā pādukā pyatha.",
  "anya-e0809n3:1060": "526.",
  "anya-e0809n3:1061": " Varattā vaddhikā naddhi, bhastā cammapasibbakaṁ;",
  "anya-e0809n3:1062": "Soṇṇādyāvattanī mūsā,",
  "anya-e0809n3:1063": "Tha kūṭaṁ vā ayoghano.",
  "anya-e0809n3:1064": "527.",
  "anya-e0809n3:1065": "Kammārabhaṇḍā saṇḍāso, muṭṭhyā’dhikaraṇītthīyaṁ;",
  "anya-e0809n3:1066": "Tabbhastā gaggarī nārī, sattaṁ tu pipphalaṁ bhave.",
  "anya-e0809n3:1067": "528.",
  "anya-e0809n3:1068": " Sāṇo tu nikaso vutto,",
  "anya-e0809n3:1069": "Ārā tu sūcivijjhanaṁ;",
  "anya-e0809n3:1070": "Kharo ca kakaco nitthī, sippaṁ kammaṁ kalādikaṁ.",
  "anya-e0809n3:1071": "529.",
  "anya-e0809n3:1072": " Paṭimā paṭibimbañca, bimbo paṭinidhīrito;",
  "anya-e0809n3:1073": "Tīsu samo paṭibhāgo, sannikāso sarikkhako.",
  "anya-e0809n3:1074": "530.",
  "anya-e0809n3:1075": " Samāno sadiso tulyo,",
  "anya-e0809n3:1076": "Saṅkāso sannibho nibho;",
  "anya-e0809n3:1077": "Opamma mupamānaṁ cu, pamā bhati tu nāriyaṁ.",
  "anya-e0809n3:1078": "531.",
  "anya-e0809n3:1079": " Nibbeso vetanaṁ mūlyaṁ, jūtaṁ tvanitthi ketavaṁ;",
  "anya-e0809n3:1080": "Dhutto’kkhadhutto kitavo, jūtakāra, kkhadevino.",
  "anya-e0809n3:1081": "532.",
  "anya-e0809n3:1082": " Pāṭibhogotu paṭibhū, akkho tu pāsako bhave;",
  "anya-e0809n3:1083": "Pumevā’ ṭṭhapadaṁaṭṭhāpadaṁ (ṭī. sī.) sāri, phalake tha paṇo, bbhuto.",
  "anya-e0809n3:1084": "533.",
  "anya-e0809n3:1085": "Kiṇṇaṁ tu madirābīje, madhu madhvāsave mataṁ;",
  "anya-e0809n3:1086": "Madirā vāruṇī majjaṁ, surā bhavo tu merayaṁ.",
  "anya-e0809n3:1087": "534.",
  "anya-e0809n3:1088": " Sarako casako nitthī, āpānaṁ pānamaṇḍalaṁ;",
  "anya-e0809n3:1089": "535.",
  "anya-e0809n3:1090": " Ye’tra bhūrippayogattā, yogikekasmi mīritā;",
  "anya-e0809n3:1091": "Liṅgantarepi te ñeyyā, taddhammattā’ññavuttiyanti.",
  "anya-e0809n3:1092": "Iti suddavaggo.",
  "anya-e0809n3:1093": "Catubbaṇṇavaggo niṭṭhito.",
  "anya-e0809n3:1094": "5. Araññavagga",
  "anya-e0809n3:1095": "536.",
  "anya-e0809n3:1096": " Araññaṁ kānanaṁ dāyo, gahanaṁ vipinaṁ vanaṁ;",
  "anya-e0809n3:1097": "Aṭavī’tthī mahāraññaṁ, tva, raññānītthiyaṁ bhave.",
  "anya-e0809n3:1098": "537.",
  "anya-e0809n3:1099": " Nagarā nātidūrasmiṁ, santehi yo bhiropito;",
  "anya-e0809n3:1100": "Tarusaṇḍo sa ārāmo, tatho pavana muccate.",
  "anya-e0809n3:1101": "538.",
  "anya-e0809n3:1102": " Sabbasādhāraṇā’raññaṁ, rañña muyyāna muccate;",
  "anya-e0809n3:1103": "Ñeyyaṁ tadeva pamada, vana mantepurocitaṁ.",
  "anya-e0809n3:1104": "539.",
  "anya-e0809n3:1105": " Panti vīthyā’vali seṇī, pāḷi lekhā tu rāji ca;",
  "anya-e0809n3:1106": "Pādapo viṭapī rukkho, ago sālo mahīruho.",
  "anya-e0809n3:1107": "540.",
  "anya-e0809n3:1108": " Dumo taru kujo sākhī, gaccho tu khuddapādapo;",
  "anya-e0809n3:1109": "Phalanti ye vinā pupphaṁ, te vuccanti vanappatī.",
  "anya-e0809n3:1110": "541.",
  "anya-e0809n3:1111": " Phalapākāvasāne yo,",
  "anya-e0809n3:1112": "Maratyo sadhi sā bhave;",
  "anya-e0809n3:1113": "Tīsu vañcyā’phalā cātha, phalino phalavā phalī.",
  "anya-e0809n3:1114": "542.",
  "anya-e0809n3:1115": " Samphullito tu vikaco, phullo vikasito tisu;",
  "anya-e0809n3:1116": "Siro’ggaṁ sikharo nitthī, sākhā tu kathitā latā.",
  "anya-e0809n3:1117": "543.",
  "anya-e0809n3:1118": " Dalaṁ palāsaṁ chadanaṁ, paṇṇaṁ pattaṁ chado pyatha;",
  "anya-e0809n3:1119": "Pallavo vā kisalayaṁ, navubbhinne tu aṅkuro.",
  "anya-e0809n3:1120": "544.",
  "anya-e0809n3:1121": " Makulaṁ vā kuṭumalo, khārako tu ca jālakaṁ;",
  "anya-e0809n3:1122": "Kalikā korako nitthī, vaṇṭaṁ pupphādibandhanaṁ.",
  "anya-e0809n3:1123": "545.",
  "anya-e0809n3:1124": " Pasavo kusumaṁ pupphaṁ, parāgo pupphajo rajo;",
  "anya-e0809n3:1125": "Makarando madhu mataṁ, thavako tu ca gocchako.",
  "anya-e0809n3:1126": "546.",
  "anya-e0809n3:1127": " Phale tvā’me salāṭu’tto,",
  "anya-e0809n3:1128": "Phalaṁ tu pakka muccate;",
  "anya-e0809n3:1129": "Campaka’mbādikusuma, phalanāmaṁ napuṁsake.",
  "anya-e0809n3:1130": "547.",
  "anya-e0809n3:1131": "Mallikādī tu kusume, saliṅgā vīhayo phale;",
  "anya-e0809n3:1132": "Jambū’tthī jambavaṁ jambū, viṭapo viṭabhī’tthiyaṁ.",
  "anya-e0809n3:1133": "548.",
  "anya-e0809n3:1134": " Mūla mārabbha sākhanto, khandho bhāgo tarussa tha;",
  "anya-e0809n3:1135": "Koṭaro nitthiyaṁ rukkha, cchidde kaṭṭhaṁ tu dāru ca.",
  "anya-e0809n3:1136": "549.",
  "anya-e0809n3:1137": " Bundo mūlañca pādo tha, saṅku’tto khāṇunitthiyaṁ;",
  "anya-e0809n3:1138": "Karahāṭaṁ tu kando tha, kaḷīro matthako bhave.",
  "anya-e0809n3:1139": "550.",
  "anya-e0809n3:1140": " Vallarī mañjarī nārī, vallī tu kathitā latā;",
  "anya-e0809n3:1141": "Thambho gumbo ca akkhandhe, latā virū patāninī.",
  "anya-e0809n3:1142": "551.",
  "anya-e0809n3:1143": " Assattho bodhi ca dvīsu, nigrodho tu vaṭo bhave;",
  "anya-e0809n3:1144": "Kabiṭṭho ca kapittho ca, yaññaṅgo tu udumbaro.",
  "anya-e0809n3:1145": "552.",
  "anya-e0809n3:1146": " Koviḷāro yugapatto, uddālo vātaghātako;",
  "anya-e0809n3:1147": "Rājarukkho katamālī, ndīvaro byādhighātako.",
  "anya-e0809n3:1148": "553.",
  "anya-e0809n3:1149": " Dantasaṭho ca jambhīro, varaṇo tu kareri ca;",
  "anya-e0809n3:1150": "Kiṁ suko pālibhaddotha, vañjulo tu ca vetaso.",
  "anya-e0809n3:1151": "554.",
  "anya-e0809n3:1152": " Ambāṭakopītanako, madhuko tu madhuddumo;",
  "anya-e0809n3:1153": "Atho guḷaphalo pīlu, sobhañjano ca siggu ca.",
  "anya-e0809n3:1154": "555.",
  "anya-e0809n3:1155": " Sattapaṇṇi chattapaṇṇo, tiniso tva timuttako;",
  "anya-e0809n3:1156": "Kiṁ suko tu palāso tha,",
  "anya-e0809n3:1157": "Ariṭṭho phenilo bhave.",
  "anya-e0809n3:1158": "556.",
  "anya-e0809n3:1159": " Mālūra beluvābillo, punnāgo tu ca kesaro;",
  "anya-e0809n3:1160": "Sālavo tu ca loddo tha, piyālo sannakaddu ca.",
  "anya-e0809n3:1161": "557.",
  "anya-e0809n3:1162": " Likocako tathā’ṅkolo,",
  "anya-e0809n3:1163": "Atha guggulu kosiko;",
  "anya-e0809n3:1164": "Ambo cūto saho tveso,",
  "anya-e0809n3:1165": "Sahakāro sugandhavā.",
  "anya-e0809n3:1166": "558.",
  "anya-e0809n3:1167": " Puṇḍarīko ca setambo, selu tu bahuvārako;",
  "anya-e0809n3:1168": "Sepaṇṇī kāsmirī cātha, kolī ca badarītthiyaṁ.",
  "anya-e0809n3:1169": "559.",
  "anya-e0809n3:1170": " Kolaṁ cānitthī badaro, pilakkho pippalī’tthiyaṁ;",
  "anya-e0809n3:1171": "Pāṭalī kaṇhavantā ca, sādukaṇṭo vikaṅkato.",
  "anya-e0809n3:1172": "560.",
  "anya-e0809n3:1173": " Tinduko kāḷakkhandho ca, timbarūsaka timbarū;",
  "anya-e0809n3:1174": "Erāvato tu nāraṅgo, kulako kākatinduko.",
  "anya-e0809n3:1175": "561.",
  "anya-e0809n3:1176": " Kadambo piyako nīpo, bhallī bhallātako tisu;",
  "anya-e0809n3:1177": "Jhāvuko piculo cātha, tilako khurako bhave.",
  "anya-e0809n3:1178": "562.",
  "anya-e0809n3:1179": " Ciñcā ca tintiṇī cātha, gaddabhaṇḍo kapītano;",
  "anya-e0809n3:1180": "Sālo’ssakaṇṇo sajjo tha,",
  "anya-e0809n3:1181": "Ajjuno kakudho bhave.",
  "anya-e0809n3:1182": "563.",
  "anya-e0809n3:1183": " Niculo mucalindo ca, nīpo tha piyako tathā;",
  "anya-e0809n3:1184": "Asano pītasālo tha,",
  "anya-e0809n3:1185": "Golīso jhāṭalo bhave.",
  "anya-e0809n3:1186": "564.",
  "anya-e0809n3:1187": " Khīrikā rājāyatanaṁ, kumbhī kumudikā bhave;",
  "anya-e0809n3:1188": "Yūpo pūgo (ka.) tu kamuko cātha, paṭṭi lākhāpasādano.",
  "anya-e0809n3:1189": "565.",
  "anya-e0809n3:1190": " Iṅgudī tāpasataru, bhujapatto tu ābhujī;",
  "anya-e0809n3:1191": "Picchilā simbalī dvīsu, rocano koṭasimbalī.",
  "anya-e0809n3:1192": "566.",
  "anya-e0809n3:1193": " Pakiriyo pūtiko tha, rohī rohitako bhave;",
  "anya-e0809n3:1194": "Eraṇḍo tu ca āmaṇḍo, atha sattuphalā samī.",
  "anya-e0809n3:1195": "567.",
  "anya-e0809n3:1196": " Nattamālo karañjo tha, khadiro dantadhāvano;",
  "anya-e0809n3:1197": "Somavakko tu kadaro, sallotu madano bhave.",
  "anya-e0809n3:1198": "568.",
  "anya-e0809n3:1199": " Athāpi indasālo ca, sallakī khārako siyā;",
  "anya-e0809n3:1200": "Devadāru bhaddadāru, campeyyo tu ca campako.",
  "anya-e0809n3:1201": "569.",
  "anya-e0809n3:1202": " Panaso kaṇṭakiphalo, abhayā tu harītakī;",
  "anya-e0809n3:1203": "Akkho vibhītako tīsu, amatā’malakī tisu.",
  "anya-e0809n3:1204": "570.",
  "anya-e0809n3:1205": " Labujo likuco cātha, kaṇikāro dumuppalo;",
  "anya-e0809n3:1206": "Nimbo’riṭṭho pucimando, karako tu ca dāḷimo.",
  "anya-e0809n3:1207": "571.",
  "anya-e0809n3:1208": " Saralo pūtikaṭṭhañca, kapilā tu ca siṁsapā;",
  "anya-e0809n3:1209": "Sāmā piyaṅgu kaṅgupi, sirīso tu ca bhaṇḍilo.",
  "anya-e0809n3:1210": "572.",
  "anya-e0809n3:1211": " Soṇako dīghavanto ca,",
  "anya-e0809n3:1212": "Vakulo tu ca kesaro;",
  "anya-e0809n3:1213": "Kākodumbarikā pheggu, nāgo tu nāgamālikā.",
  "anya-e0809n3:1214": "573.",
  "anya-e0809n3:1215": " Asoko vañjulo cātha, takkārī vejayantikā;",
  "anya-e0809n3:1216": "Tāpiñcho ca tamālo tha, kuṭajo girimallikā.",
  "anya-e0809n3:1217": "574.",
  "anya-e0809n3:1218": "Indayavo phale tassā, ggimantho kaṇikā bhave;",
  "anya-e0809n3:1219": "Niguṇṭhi’tthī sinduvāro, tiṇasuññaṁ tiṇasūlaṁ (ṭī.) tu mallikā.",
  "anya-e0809n3:1220": "575.",
  "anya-e0809n3:1221": " Sephālikā nīlikā tha, apphoṭā vanamallikā;",
  "anya-e0809n3:1222": "Bandhuko jayasumanaṁ, bhaṇḍiko bandhujīvako.",
  "anya-e0809n3:1223": "576.",
  "anya-e0809n3:1224": " Sumanā jātisumanā, mālatī jāti vassikī;",
  "anya-e0809n3:1225": "Yūthikā māgadhī cātha, sattalā navamallikā.",
  "anya-e0809n3:1226": "577.",
  "anya-e0809n3:1227": " Vāsantī,tthī atimutto, karavīro’ssamārako;",
  "anya-e0809n3:1228": "Mātuluṅgo bījapūro, ummatto tu ca mātulo.",
  "anya-e0809n3:1229": "578.",
  "anya-e0809n3:1230": " Karamando suseno ca, kundaṁ tu māghya muccate;",
  "anya-e0809n3:1231": "Devatāso devatāḍo (sī. amarakosa) tu jīmūto,",
  "anya-e0809n3:1232": "Thā’milāto mahāsahā.",
  "anya-e0809n3:1233": "579.",
  "anya-e0809n3:1234": " Atho sereyyako dāsī,",
  "anya-e0809n3:1235": "Kiṁ kirāto kuraṇṭako;",
  "anya-e0809n3:1236": "Ajjuko sitapaṇṇāso, samīraṇo phaṇijjako.",
  "anya-e0809n3:1237": "580.",
  "anya-e0809n3:1238": " Japā tu jayasumanaṁ, karīro kakaco bhave;",
  "anya-e0809n3:1239": "Rukkhādanī ca vandākā, cittako tva’ggisaññito.",
  "anya-e0809n3:1240": "581.",
  "anya-e0809n3:1241": " Akko vikīraṇo tasmiṁ,",
  "anya-e0809n3:1242": "Tva’ ḷakko setapupphake;",
  "anya-e0809n3:1243": "Pūtilatā gaḷocī ca, mubbā madhurasā pyatha.",
  "anya-e0809n3:1244": "582.",
  "anya-e0809n3:1245": " Kapikacchu duphasso tha, mañjiṭṭhā vikasā bhave;",
  "anya-e0809n3:1246": "Ambaṭṭhā ca tathā pāṭhā, kaṭukā kaṭurohiṇī.",
  "anya-e0809n3:1247": "583.",
  "anya-e0809n3:1248": " Apāmaggo sekhariko, pippalī māgadhī matā;",
  "anya-e0809n3:1249": "Gokaṇṭako ca siṅghāṭo, kolavallī’bhapippalī.",
  "anya-e0809n3:1250": "584.",
  "anya-e0809n3:1251": " Golomī tu vacā cātha, girikaṇya’parājitā;",
  "anya-e0809n3:1252": "Sīhapucchī pañhipaṇṇī, sālapaṇṇī tu ca’tthirā; (Cathirā).",
  "anya-e0809n3:1253": "585.",
  "anya-e0809n3:1254": " Nididdhikā tu byagghī ca, atha nīlī ca nīlinī;",
  "anya-e0809n3:1255": "Jiñjuko jiñjukā (ka.) ceva guñjā tha, satamūlī satāvarī.",
  "anya-e0809n3:1256": "586.",
  "anya-e0809n3:1257": " Mahosadhaṁ tva’tivisā, bākucī somavallikā;",
  "anya-e0809n3:1258": "Dābbī dāruhaliddā tha, biḷaṅgaṁ citrataṇḍulā.",
  "anya-e0809n3:1259": "587.",
  "anya-e0809n3:1260": " Nuhī ceva mahānāmo, muddikā tu madhurasā;",
  "anya-e0809n3:1261": "Athāpi madhukaṁ yaṭṭhi, madhukāmadhuyaṭṭhikā madhulaṭṭhikā (sī. ṭī.).",
  "anya-e0809n3:1262": "588.",
  "anya-e0809n3:1263": " Vātiṅgaṇo ca bhaṇḍākī, vāttākī brahatī pyatha;",
  "anya-e0809n3:1264": "Nāgabalā ceva jhasā, lāṅgalī tu ca sāradī.",
  "anya-e0809n3:1265": "589.",
  "anya-e0809n3:1266": " Rambhā ca kadalī moco, kappāsī badarā bhave;",
  "anya-e0809n3:1267": "Nāgalatā tu tambūlī, aggijālā tu dhātakī.",
  "anya-e0809n3:1268": "590.",
  "anya-e0809n3:1269": " Tivutā tipuṭā cātha, sāmā kāḷā ca kathyate;",
  "anya-e0809n3:1270": "Atho siṅgī ca usabho, reṇukā kapiḷā bhave.",
  "anya-e0809n3:1271": "591.",
  "anya-e0809n3:1272": " Hiriverañca vālañca, rattaphalā tu bimbikā;",
  "anya-e0809n3:1273": "Seleyya’ masmapupphañca, elā tu bahulā bhave.",
  "anya-e0809n3:1274": "592.",
  "anya-e0809n3:1275": " Kuṭṭhañca byādhi kathito, vāneyyaṁ tu kuṭannaṭaṁ;",
  "anya-e0809n3:1276": "Osadhi jātimattamhi, osadhaṁ sabba’ majātiyaṁ.",
  "anya-e0809n3:1277": "593.",
  "anya-e0809n3:1278": " Mūlaṁ pattaṁ kaḷīra’ggaṁ, kandaṁ miñjā phalaṁ tathā;",
  "anya-e0809n3:1279": "Taco pupphañca chattanti, sākaṁ dasavidhaṁ mataṁ.",
  "anya-e0809n3:1280": "594.",
  "anya-e0809n3:1281": " Papunnāṭo eḷagalo,",
  "anya-e0809n3:1282": "Taṇḍuleyyo’ppamāriso;",
  "anya-e0809n3:1283": "Jīvanti jīvanī cātha, madhurako ca jīvako.",
  "anya-e0809n3:1284": "595.",
  "anya-e0809n3:1285": " Mahākando ca lasuṇaṁ, palaṇḍu tu sukandako;",
  "anya-e0809n3:1286": "Paṭolo tittako cātha, bhiṅgarājo ca makkavo.",
  "anya-e0809n3:1287": "596.",
  "anya-e0809n3:1288": " Punannavā sothaghātī, vitunnaṁ sunisaṇṇakaṁ;",
  "anya-e0809n3:1289": "Kāravello tu susavī, tumbyā’lābu ca lābu sā.",
  "anya-e0809n3:1290": "597.",
  "anya-e0809n3:1291": " Eḷālukañca kakkārī, kumbhaṇḍo tu ca vallibho;",
  "anya-e0809n3:1292": "Indavāruṇī visālā, vatthukaṁ vatthuleyyako.",
  "anya-e0809n3:1293": "598.",
  "anya-e0809n3:1294": " Mūlako nitthiyaṁ cuccu, tambako ca kalambako;",
  "anya-e0809n3:1295": "Sākabhedā kāsamadda, jhajjharī phaggavā’dayo.",
  "anya-e0809n3:1296": "599.",
  "anya-e0809n3:1297": " Saddalo ceva dubbā ca, golomī sā sitā bhave;",
  "anya-e0809n3:1298": "Gundā ca bhaddamuttañca, rasālo tu’cchu veḷu tu.",
  "anya-e0809n3:1299": "600.",
  "anya-e0809n3:1300": " Tacasāro veṇu vaṁso, pabbaṁ tu phalu gaṇṭhiso;",
  "anya-e0809n3:1301": "Kīcakā te siyuṁ veṇū, ye nadantyā’niladdhutā.",
  "anya-e0809n3:1302": "601.",
  "anya-e0809n3:1303": " Naḷo ca dhamano poṭa, galo tu kāsa mitthi na;",
  "anya-e0809n3:1304": "Tejano tu saro, mūlaṁ, tū’ sīraṁ bīraṇassa hi.",
  "anya-e0809n3:1305": "602.",
  "anya-e0809n3:1306": " Kuso varahisaṁ dabbo, bhūtiṇakaṁ tu bhūtiṇaṁ;",
  "anya-e0809n3:1307": "Ghāso tu yavaso cātha,",
  "anya-e0809n3:1308": "Pūgo tu kamuko bhave.",
  "anya-e0809n3:1309": "603.",
  "anya-e0809n3:1310": " Tālo vibhedikā cātha, khajjurī sindi vuccati;",
  "anya-e0809n3:1311": "604.",
  "anya-e0809n3:1312": " Hintāla, tāla, khajjūrī, nālikerā tatheva ca;",
  "anya-e0809n3:1313": "Tālī ca ketakī nārī, pūgo ca tiṇapādapāti.",
  "anya-e0809n3:1314": "Iti araññavaggo.",
  "anya-e0809n3:1315": "6. Araññādivagga",
  "anya-e0809n3:1316": "605.",
  "anya-e0809n3:1317": " Pabbato giri selo’ddi, nagā’cala, siluccayā;",
  "anya-e0809n3:1318": "Sikharī bhūdharotha bbha, pāsāṇā’smo’palo silā.",
  "anya-e0809n3:1319": "606.",
  "anya-e0809n3:1320": " Gijjhakūṭo ca vebhāro, vepullo’sigilī nagā;",
  "anya-e0809n3:1321": "Viñjho paṇḍava vaṅkādī, pubbaselo tu co’dayo;",
  "anya-e0809n3:1322": "Mandaro paraselo’ttho, himavā tu himācalo.",
  "anya-e0809n3:1323": "607.",
  "anya-e0809n3:1324": " Gandhamādana kelāsa, cittakūṭa sudassanā;",
  "anya-e0809n3:1325": "Kālakūṭo tikūṭā’ssa, pattho tu sānu nitthiyaṁ.",
  "anya-e0809n3:1326": "608.",
  "anya-e0809n3:1327": " Kūṭo vā sikharaṁ siṅgaṁ, papāto tu taṭo bhave;",
  "anya-e0809n3:1328": "Nitambo kaṭako nitthī, nijjharo pasavo’mbuno.",
  "anya-e0809n3:1329": "609.",
  "anya-e0809n3:1330": " Darī’tthī kandaro dvīsu, leṇaṁ tu gabbharaṁ guhā;",
  "anya-e0809n3:1331": "Silāpokkharaṇī soṇḍī, kuñjaṁ nikuñja mitthi na.",
  "anya-e0809n3:1332": "610.",
  "anya-e0809n3:1333": " Uddha madhiccakā sela, ssāsannā bhūmyu paccakā;",
  "anya-e0809n3:1334": "Pādo tu’pantaselo tha,",
  "anya-e0809n3:1335": "Dhātu’tto gerikādiko.",
  "anya-e0809n3:1336": "Iti selavaggo.",
  "anya-e0809n3:1337": "611.",
  "anya-e0809n3:1338": " Migindo kesarī sīho, taraccho tu migādano;",
  "anya-e0809n3:1339": "Byaggho tu puṇḍarīko tha, saddūlo dīpinī’rito.",
  "anya-e0809n3:1340": "612.",
  "anya-e0809n3:1341": " Accho ikko ca isso tu,",
  "anya-e0809n3:1342": "Kāḷasīho iso pyatha;",
  "anya-e0809n3:1343": "Rohiso rohito cātha,",
  "anya-e0809n3:1344": "Gokaṇṇo gaṇi kaṇṭakā.",
  "anya-e0809n3:1345": "613.",
  "anya-e0809n3:1346": " Khagga khaggavisāṇā tu, palāsādo ca gaṇḍako;",
  "anya-e0809n3:1347": "Byagghādike vāḷamigo, sāpado tha plavaṅgamo.",
  "anya-e0809n3:1348": "614.",
  "anya-e0809n3:1349": " Makkaṭo vānaro sākhā, migo kapi valīmukho;",
  "anya-e0809n3:1350": "Palavaṅgo, kaṇhatuṇḍo,",
  "anya-e0809n3:1351": "Gonaṅgulogonaṅgalo (ṭī.) ti so mato.",
  "anya-e0809n3:1352": "615.",
  "anya-e0809n3:1353": " Siṅgālo sigālo (sī.) jambuko kotthu, bheravo ca sivā pyatha;",
  "anya-e0809n3:1354": "Biḷāro babbu mañjāro, koko tu ca vako bhave.",
  "anya-e0809n3:1355": "616.",
  "anya-e0809n3:1356": " Mahiṁso mahiso (sī.) ca lulāyo tha,",
  "anya-e0809n3:1357": "Gavajo gavayo samā;",
  "anya-e0809n3:1358": "Sallo tu sallako thā’ssa,",
  "anya-e0809n3:1359": "Lomamhi salalaṁ salaṁ.",
  "anya-e0809n3:1360": "617.",
  "anya-e0809n3:1361": " Hariṇo miga sāraṅgā, mago ajinayoni ca;",
  "anya-e0809n3:1362": "Sūkaro tu varoho tha,",
  "anya-e0809n3:1363": "Pelako ca saso bhave.",
  "anya-e0809n3:1364": "618.",
  "anya-e0809n3:1365": " Eṇeyyo eṇīmigo ca, pampaṭako tu pampako;",
  "anya-e0809n3:1366": "Vātamigo tu calanī, mūsiko tvā’khu unduro.",
  "anya-e0809n3:1367": "619.",
  "anya-e0809n3:1368": " Camaro pasado ceva, kuruṅgo migamātukā;",
  "anya-e0809n3:1369": "Ruru raṅku ca nīko ca, sarabhādī migantarā.",
  "anya-e0809n3:1370": "620.",
  "anya-e0809n3:1371": " Piyako camūru kadalī, migādī cammayonayo;",
  "anya-e0809n3:1372": "Migā tu pasavo sīhā, dayo sabbacatuppadā.",
  "anya-e0809n3:1373": "621.",
  "anya-e0809n3:1374": " Lūtā tu lūtikā uṇṇa, nābhi makkaṭako siyā;",
  "anya-e0809n3:1375": "Vicchiko tvā’ḷi kathito, sarabū gharagoḷikā.",
  "anya-e0809n3:1376": "622.",
  "anya-e0809n3:1377": " Godhā kuṇḍo pyatho kaṇṇa, jalūkā satapadyatha;",
  "anya-e0809n3:1378": "Kalandako kāḷakā tha, nakulo maṅguso bhave.",
  "anya-e0809n3:1379": "623.",
  "anya-e0809n3:1380": " Kakaṇṭako ca saraṭo, kīṭo tu puḷavo kimi;",
  "anya-e0809n3:1381": "Pāṇako cāpyatho uccā,",
  "anya-e0809n3:1382": "Liṅgo lomasapāṇako.",
  "anya-e0809n3:1383": "624.",
  "anya-e0809n3:1384": " Vihaṅgo vihago pakkhī, vihaṅgama khaga’ṇḍajā;",
  "anya-e0809n3:1385": "Sakuṇo ca sakunto vi, pataṅgo sakuṇī dvijo.",
  "anya-e0809n3:1386": "625.",
  "anya-e0809n3:1387": " Vakkaṅgo pattayāno ca, patanto nīḷajo bhave;",
  "anya-e0809n3:1388": "Tabbhedā vaṭṭakā jīva, ñjīvo cakora tittirā.",
  "anya-e0809n3:1389": "626.",
  "anya-e0809n3:1390": " Sāḷikā karavīko ca, ravihaṁso kukutthako;",
  "anya-e0809n3:1391": "Kāraṇḍavo ca pilavo bilavo (ṭī.), pokkharasātakā’dayo.",
  "anya-e0809n3:1392": "627.",
  "anya-e0809n3:1393": " Patattaṁ pekhuṇaṁ pattaṁ, pakkho piñchaṁ chado garu;",
  "anya-e0809n3:1394": "Aṇḍaṁ tu pakkhibīje tha, nīḷo nitthī kulāvakaṁ.",
  "anya-e0809n3:1395": "628.",
  "anya-e0809n3:1396": " Supaṇṇamātā vinatā, mithunaṁ thīpumadvayaṁ;",
  "anya-e0809n3:1397": "Yugaṁ tu yugalaṁ dvandaṁ, yamakaṁ yamalaṁ yamaṁ.",
  "anya-e0809n3:1398": "629.",
  "anya-e0809n3:1399": " Samūho gaṇa saṅghātā, samudāyo ca sañcayo;",
  "anya-e0809n3:1400": "Sandoho nivaho ogho, visaro nikaro cayo.",
  "anya-e0809n3:1401": "630.",
  "anya-e0809n3:1402": " Kāyo khandho samudayo, ghaṭā samiti saṁhati;",
  "anya-e0809n3:1403": "Rāsi puñjo samavāyo, pūgo jātaṁ kadambakaṁ.",
  "anya-e0809n3:1404": "631.",
  "anya-e0809n3:1405": " Byūho vitāna gumbā ca, kalāpo jāla maṇḍalaṁ;",
  "anya-e0809n3:1406": "Samānānaṁ gaṇo vaggo,",
  "anya-e0809n3:1407": "Saṅgho sattho tu jantunaṁ.",
  "anya-e0809n3:1408": "632.",
  "anya-e0809n3:1409": " Sajātikānaṁ tu kulaṁ, nikāyo tu sadhamminaṁ;",
  "anya-e0809n3:1410": "Yūtho nitthī sajātiya, tiracchānānamuccate.",
  "anya-e0809n3:1411": "633.",
  "anya-e0809n3:1412": " Supaṇṇo venateyyo ca, garuḷo vihagādhipo;",
  "anya-e0809n3:1413": "Parapuṭṭho parabhato, kuṇālo kokilo piko.",
  "anya-e0809n3:1414": "634.",
  "anya-e0809n3:1415": " Moro mayūro varahī, nīlagīva sikhaṇḍino;",
  "anya-e0809n3:1416": "Kalāpī ca sikhī kekī, cūḷā tu ca sikhā bhave.",
  "anya-e0809n3:1417": "635.",
  "anya-e0809n3:1418": " Sikhaṇḍo varahañceva, kalāpo piñcha mapyatha;",
  "anya-e0809n3:1419": "Candako mecako cātha, chappado ca madhubbato.",
  "anya-e0809n3:1420": "636.",
  "anya-e0809n3:1421": " Madhulīho madhukaro, madhupo bhamaro ali;",
  "anya-e0809n3:1422": "Pārāvato kapoto ca, kakuṭo ca pārevato.",
  "anya-e0809n3:1423": "637.",
  "anya-e0809n3:1424": " Gijjho gaddhotha kulalo, seno byagghīnaso pyatha;",
  "anya-e0809n3:1425": "Tabbhedā sakuṇagghi’tthī, āṭo dabbimukhadvijo.",
  "anya-e0809n3:1426": "638.",
  "anya-e0809n3:1427": " Uhuṅkāro ulūko ca, kosiyo vāyasāri ca;",
  "anya-e0809n3:1428": "Kāko tva’riṭṭho dhaṅko ca, balipuṭṭho ca vāyaso.",
  "anya-e0809n3:1429": "639.",
  "anya-e0809n3:1430": " Kākolo vanakāko tha,",
  "anya-e0809n3:1431": "Lāpo laṭukikā pyatha;",
  "anya-e0809n3:1432": "Vāraṇo hatthiliṅgo ca, hatthisoṇḍavihaṅgamo.",
  "anya-e0809n3:1433": "640.",
  "anya-e0809n3:1434": " Ukkuso kuraro kola,ṭṭhipakkhimhi ca kukkuho;",
  "anya-e0809n3:1435": "Suvo tu kīro ca suko, tambacūḷo tu kukkuṭo.",
  "anya-e0809n3:1436": "641.",
  "anya-e0809n3:1437": " Vanakukkuṭo ca nijjivho, atha koñcā ca kuntanī;",
  "anya-e0809n3:1438": "Cakkavāko tu cakkavho, sāraṅgotu ca cātako.",
  "anya-e0809n3:1439": "642.",
  "anya-e0809n3:1440": " Tuliyo pakkhibiḷālo,",
  "anya-e0809n3:1441": "Satapatto tu sāraso;",
  "anya-e0809n3:1442": "Bako tu sukkakākotha,",
  "anya-e0809n3:1443": "Balākā visakaṇṭhikā.",
  "anya-e0809n3:1444": "643.",
  "anya-e0809n3:1445": " Lohapiṭṭho tathā kaṅko, khañjarīṭo tu khañjano;",
  "anya-e0809n3:1446": "Kalaviṅko tu cāṭako, dindibho tu kikī bhave.",
  "anya-e0809n3:1447": "644.",
  "anya-e0809n3:1448": " Kādambo kāḷahaṁsotha, sakunto bhāsapakkhini;",
  "anya-e0809n3:1449": "Dhūmyāṭo tu kaliṅgotha,",
  "anya-e0809n3:1450": "Dātyūho kāḷakaṇṭhako.",
  "anya-e0809n3:1451": "645.",
  "anya-e0809n3:1452": "Khuddādī makkhikābhedā, ḍaṁso piṅgalamakkhikā;",
  "anya-e0809n3:1453": "Āsāṭikā makkhikāṇḍaṁ, pataṅgo salabho bhave.",
  "anya-e0809n3:1454": "646.",
  "anya-e0809n3:1455": " Sūcimukho ca makaso, cīrī tu jhallikā jhillikā (ka.) tha ca;",
  "anya-e0809n3:1456": "Jatukā jinapattā tha, haṁso setacchado bhave.",
  "anya-e0809n3:1457": "647.",
  "anya-e0809n3:1458": " Te rājahaṁsā rattehi, pādatuṇḍehi bhāsitā;",
  "anya-e0809n3:1459": "Mallikā’khyā dhataraṭṭhā, malīnehya’sitehi ca.",
  "anya-e0809n3:1460": "648. Tiraccho tu tiracchāno, tiracchānagato siyāti.",
  "anya-e0809n3:1461": "Iti araññādivaggo.",
  "anya-e0809n3:1462": "7. Pātālavagga",
  "anya-e0809n3:1463": "649.",
  "anya-e0809n3:1464": " Adhobhuvanaṁ pātālaṁ, nāgaloko rasātalaṁ;",
  "anya-e0809n3:1465": "Randhaṁ tu vivaraṁ chiddaṁ, kuharaṁ susiraṁ bilaṁ.",
  "anya-e0809n3:1466": "650.",
  "anya-e0809n3:1467": " Susi’tthī chiggalaṁ sobbhaṁ, sacchidde susiraṁ tisu;",
  "anya-e0809n3:1468": "Thiyaṁ tu kāsu āvāṭo, sapparājā tu vāsukī.",
  "anya-e0809n3:1469": "651.",
  "anya-e0809n3:1470": " Ananto nāgarājā tha, vāhaso’jagaro bhave;",
  "anya-e0809n3:1471": "Gonaso tu tiliccho tha,",
  "anya-e0809n3:1472": "Deḍḍubho rājulo bhave.",
  "anya-e0809n3:1473": "652.",
  "anya-e0809n3:1474": "Kambalo’ssataro meru, pāde nāgātha dhammanī;",
  "anya-e0809n3:1475": "Silutto gharasappo tha, nīlasappo silābhu ca.",
  "anya-e0809n3:1476": "653.",
  "anya-e0809n3:1477": " Āsiviso bhujaṅgo’hi, bhujago ca bhujaṅgamo;",
  "anya-e0809n3:1478": "Sarīsapo phaṇī sappā, lagaddā bhogi pannagā.",
  "anya-e0809n3:1479": "654.",
  "anya-e0809n3:1480": " Dvijivho urago vāḷo, dīgho ca dīghapiṭṭhiko;",
  "anya-e0809n3:1481": "Pādūdaro visadharo, bhogo tu phaṇino tanu.",
  "anya-e0809n3:1482": "655.",
  "anya-e0809n3:1483": " Āsī’tthī sappadāṭhā tha, nimmoko kañcuko samā;",
  "anya-e0809n3:1484": "Visaṁ tva’nitthī garaḷaṁ, tabbhedā vā halāhalo.",
  "anya-e0809n3:1485": "656.",
  "anya-e0809n3:1486": "Kāḷakūṭādayo cātha, vāḷaggātya’hituṇḍiko;",
  "anya-e0809n3:1487": "657.",
  "anya-e0809n3:1488": " Nirayo duggati’tthī ca, narako, so mahā’ṭṭhadhā;",
  "anya-e0809n3:1489": "Sañjīvo kāḷasutto ca, mahāroruva roruvā;",
  "anya-e0809n3:1490": "Patāpano avīci’tthī, saṅghāto tāpano iti.",
  "anya-e0809n3:1491": "658.",
  "anya-e0809n3:1492": " Thiyaṁ vetaraṇī loha, kumbhī tattha jalāsayā;",
  "anya-e0809n3:1493": "Kāraṇiko nirayapo,",
  "anya-e0809n3:1494": "Nerayiko tu nārako.",
  "anya-e0809n3:1495": "659.",
  "anya-e0809n3:1496": " Aṇṇavo sāgaro sindhu, samuddo ratanākaro;",
  "anya-e0809n3:1497": "Jalanijhu’ dadhi, tassa, bhedā khīraṇṇavādayo.",
  "anya-e0809n3:1498": "660.",
  "anya-e0809n3:1499": "Velā’ssa kūladeso tha,",
  "anya-e0809n3:1500": "Āvaṭṭo salilabbhamo;",
  "anya-e0809n3:1501": "Thevo tu bindu phusitaṁ, bhamo tu jalaniggamo.",
  "anya-e0809n3:1502": "661.",
  "anya-e0809n3:1503": " Āpo payo jalaṁ vāri, pānīyaṁ salilaṁ dakaṁ;",
  "anya-e0809n3:1504": "Aṇṇo nīraṁ vanaṁ vālaṁ, toyaṁ ambu’dakañca kaṁ.",
  "anya-e0809n3:1505": "662.",
  "anya-e0809n3:1506": " Taraṅgo ca tathā bhaṅgo, ūmi vīci pumitthiyaṁ;",
  "anya-e0809n3:1507": "Ullolo tu ca kallolo, mahāvīcīsu kathyate.",
  "anya-e0809n3:1508": "663.",
  "anya-e0809n3:1509": " Jambālo kalalaṁ paṅko, cikkhallaṁ kaddamo pyatha;",
  "anya-e0809n3:1510": "Pulinaṁ vālukā vaṇṇu, marū’ru sikatā bhave.",
  "anya-e0809n3:1511": "664.",
  "anya-e0809n3:1512": "Antarīpañca dīpo vā, jalamajjhagataṁ thalaṁ;",
  "anya-e0809n3:1513": "Tīraṁ tu kūlaṁ rodhañca, patīrañca taṭaṁ tisu.",
  "anya-e0809n3:1514": "665.",
  "anya-e0809n3:1515": "Pāraṁ paramhi tīramhi, oraṁ tva’pāra muccate;",
  "anya-e0809n3:1516": "Uḷumpo uḷupo (ka.) tu plavo kullo, taro ca paccarī’tthiyaṁ.",
  "anya-e0809n3:1517": "666.",
  "anya-e0809n3:1518": " Taraṇī tari nāvā ca, kūpako tu ca kumbhakaṁ;",
  "anya-e0809n3:1519": "Pacchābandho goṭaviso, kaṇṇadhāro tu nāviko.",
  "anya-e0809n3:1520": "667.",
  "anya-e0809n3:1521": " Arittaṁ kenipāto tha,",
  "anya-e0809n3:1522": "Potavāho niyāmako;",
  "anya-e0809n3:1523": "Saṁyattikā tu nāvāya, vāṇijjamācaranti ye.",
  "anya-e0809n3:1524": "668.",
  "anya-e0809n3:1525": "Nāvāya’ṅgā’ laṅkāro ca, vaṭākāro phiyādayo;",
  "anya-e0809n3:1526": "Poto pavahanaṁ vuttaṁ, doṇi tvi’tthī tathā’mbaṇaṁ ammaṇaṁ (sī.).",
  "anya-e0809n3:1527": "669.",
  "anya-e0809n3:1528": " Gabhīra ninna gambhīrā, tho ttānaṁ tabbipakkhake;",
  "anya-e0809n3:1529": "Agādhaṁ tva’talamphassaṁ, anaccho kalusā’vilā.",
  "anya-e0809n3:1530": "670.",
  "anya-e0809n3:1531": " Accho pasanno vimalo, gabhīrappabhutī tisu;",
  "anya-e0809n3:1532": "Dhīvaro macchiko maccha, bandha kevaṭṭa jālikā.",
  "anya-e0809n3:1533": "671.",
  "anya-e0809n3:1534": " Maccho mīno jalacaro, puthulomo’mbujo jhaso;",
  "anya-e0809n3:1535": "Rohito magguro siṅgī, balajo muñja pāvusā.",
  "anya-e0809n3:1536": "672.",
  "anya-e0809n3:1537": " Sattavaṅko savaṅko ca, naḷamīno ca gaṇḍako;",
  "anya-e0809n3:1538": "Susukā sapharī maccha, ppabhedā makarādayo.",
  "anya-e0809n3:1539": "673.",
  "anya-e0809n3:1540": "Mahāmacchā timi timi, ṅgalo timirapiṅgalo;",
  "anya-e0809n3:1541": "Ānando timinando ca, ajjhāroho mahātimi.",
  "anya-e0809n3:1542": "674.",
  "anya-e0809n3:1543": " Pāsāṇamaccho pāṭhīno, vaṅko tu baḷiso bhave;",
  "anya-e0809n3:1544": "Susumāro saṁsumāro (ṭī.), suṁsumāro (sī.) tu kumbhīlo,",
  "anya-e0809n3:1545": "Nakko kummo tu kacchapo.",
  "anya-e0809n3:1546": "675.",
  "anya-e0809n3:1547": " Kakkaṭako kuḷīro ca, jalūkā tu ca rattapā;",
  "anya-e0809n3:1548": "Maṇḍūko dadduro bheko;",
  "anya-e0809n3:1549": "Gaṇḍuppādo mahīlatā.",
  "anya-e0809n3:1550": "676.",
  "anya-e0809n3:1551": " Atha sippī ca sutti’tthī, saṅkhe tu kambu’nitthiyaṁ;",
  "anya-e0809n3:1552": "Khuddasaṅkhye saṅkhanakho, jalasutti ca sambuko.",
  "anya-e0809n3:1553": "677.",
  "anya-e0809n3:1554": " Jalāsayo jalādhāro, gambhīro rahado tha ca;",
  "anya-e0809n3:1555": "Udapāno pānakūpo, khātaṁ pokkharaṇī’tthiyaṁ.",
  "anya-e0809n3:1556": "678.",
  "anya-e0809n3:1557": " Taḷāko ca saro’nitthī, vāpī ca sarasī’tthiyaṁ;",
  "anya-e0809n3:1558": "Daho’mbujākaro cātha, pallalaṁ khuddako saro.",
  "anya-e0809n3:1559": "679.",
  "anya-e0809n3:1560": " Anotatto tathā kaṇṇa, muṇḍo ca rathakārako;",
  "anya-e0809n3:1561": "Chaddanto ca kuṇālo ca, vuttā mandākinī’tthiyaṁ.",
  "anya-e0809n3:1562": "680.",
  "anya-e0809n3:1563": " Tathā sīhappapātoti, ete satta mahāsarā;",
  "anya-e0809n3:1564": "Āhāvo tu nipānañcā, khātaṁ tu devakhātakaṁ.",
  "anya-e0809n3:1565": "681.",
  "anya-e0809n3:1566": " Savantī ninnagā sindhu, saritā āpagā nadī;",
  "anya-e0809n3:1567": "Bhāgīrathī tu gaṅgā tha, sambhedo sindhusaṅgamo.",
  "anya-e0809n3:1568": "682.",
  "anya-e0809n3:1569": " Gaṅgā’ciravatī ceva, yamunā sarabhū (sarabū sarayū (ka.) ) mahī;",
  "anya-e0809n3:1570": "Imā mahānadī pañca, candabhāgā sarassatī sarasvatī (sī. ṭī.).",
  "anya-e0809n3:1571": "683.",
  "anya-e0809n3:1572": " Nerañjarā ca kāverī, nammadādī ca ninnagā;",
  "anya-e0809n3:1573": "Vārimaggo paṇālī’tthī panāḷī (ṭī.), pume candanikā tu ca.",
  "anya-e0809n3:1574": "684.",
  "anya-e0809n3:1575": "Jambālī oligallo ca, gāmadvāramhi kāsuyaṁ;",
  "anya-e0809n3:1576": "Saroruhaṁ satapattaṁ, aravindañca vārijaṁ.",
  "anya-e0809n3:1577": "685.",
  "anya-e0809n3:1578": " Anitthī padumaṁ paṅke, ruhaṁ nalina pokkharaṁ;",
  "anya-e0809n3:1579": "Muḷālapupphaṁ kamalaṁ, bhisapupphaṁ kusesayaṁ.",
  "anya-e0809n3:1580": "686.",
  "anya-e0809n3:1581": "Puṇḍarīkaṁ sitaṁ, rattaṁ, kokanadaṁ kokāsako;",
  "anya-e0809n3:1582": "Kiñjakkho kesaro nitthī, daṇḍo tu nāla muccate.",
  "anya-e0809n3:1583": "687.",
  "anya-e0809n3:1584": " Bhisaṁ muḷālo nitthī ca, bījakoso tu kaṇṇikā;",
  "anya-e0809n3:1585": "Padumādisamūhe tu, bhave saṇḍamanitthiyaṁ.",
  "anya-e0809n3:1586": "688.",
  "anya-e0809n3:1587": " Uppalaṁ kuvalayañca, nīlaṁ tvi’ndīvaraṁ siyā;",
  "anya-e0809n3:1588": "Setetu kumudañcassa, kando sālūka muccate.",
  "anya-e0809n3:1589": "689.",
  "anya-e0809n3:1590": " Sogandhikaṁ kallahāraṁ, dakasītalikaṁ pyatha;",
  "anya-e0809n3:1591": "Sevālo nīlikā cātha, bhisinya’mbujinī bhave.",
  "anya-e0809n3:1592": "690.Sevālā tilabījañca, saṅkhe ca paṇakādayoti.",
  "anya-e0809n3:1593": "Iti pātālavaggo.",
  "anya-e0809n3:1594": "Bhūkaṇḍo dutiyo."
}