{
  "tha-ap209:0.1": "Therāpadāna ",
  "tha-ap209:0.2": "Kaṇikārapupphiyavagga ",
  "tha-ap209:0.3": "7 Salalamāliyattheraapadāna ",
  "tha-ap209:1.1": "“Kaṇikāraṁva jotantaṁ, ",
  "tha-ap209:1.2": "nisinnaṁ pabbatantare; ",
  "tha-ap209:1.3": "Obhāsentaṁ disā sabbā, ",
  "tha-ap209:1.4": "siddhatthaṁ narasārathiṁ. ",
  "tha-ap209:2.1": "Dhanuṁ advejjhaṁ katvāna, ",
  "tha-ap209:2.2": "usuṁ sannayhahaṁ tadā; ",
  "tha-ap209:2.3": "Pupphaṁ savaṇṭaṁ chetvāna, ",
  "tha-ap209:2.4": "buddhassa abhiropayiṁ. ",
  "tha-ap209:3.1": "Catunnavutito kappe, ",
  "tha-ap209:3.2": "yaṁ pupphamabhiropayiṁ; ",
  "tha-ap209:3.3": "Duggatiṁ nābhijānāmi, ",
  "tha-ap209:3.4": "buddhapūjāyidaṁ phalaṁ. ",
  "tha-ap209:4.1": "Ekapaññāsito kappe, ",
  "tha-ap209:4.2": "eko āsiṁ jutindharo; ",
  "tha-ap209:4.3": "Sattaratanasampanno, ",
  "tha-ap209:4.4": "cakkavattī mahabbalo. ",
  "tha-ap209:5.1": "Paṭisambhidā catasso, ",
  "tha-ap209:5.2": "…pe… ",
  "tha-ap209:5.3": "kataṁ buddhassa sāsanaṁ”. ",
  "tha-ap209:6.1": "Itthaṁ sudaṁ āyasmā salalamāliyo thero imā gāthāyo abhāsitthāti. ",
  "tha-ap209:7.1": "Salalamāliyattherassāpadānaṁ sattamaṁ. "
}