{
  "tika-vin07t55:0": "Sedamocanagāthā",
  "tika-vin07t55:1": "Avippavāsapañhāvaṇṇanā",
  "tika-vin07t55:2_0": "479. Sedamocanagāthāsu akappiyasambhogoti anupasampannehi saddhiṁ kātuṁ paṭikkhitto",
  "tika-vin07t55:2_1": "uposathādisaṁvāso eva vutto. Pañhā mesāti ettha ma-kāro padasandhikaro. Esāti ca",
  "tika-vin07t55:2_2": "liṅgavipallāsavasena vuttaṁ, pañho esoti attho. Pañha-saddo vā dviliṅgo daṭṭhabbo.",
  "tika-vin07t55:2_3": "Tenāha “esā pañhā”tiādi.",
  "tika-vin07t55:3_0": "Garubhaṇḍaṁ sandhāyāti garubhaṇḍena garubhaṇḍaparivattanaṁ sandhāya. Dasāti dasa",
  "tika-vin07t55:3_1": "avandiyapuggale. Ekādaseti abhabbapuggale. Sikkhāya asādhāraṇoti khurabhaṇḍaṁ dhāretuṁ",
  "tika-vin07t55:3_2": "anuññātasikkhāpadena bhikkhūhi asādhāraṇasikkhāpadoti attho.",
  "tika-vin07t55:4_0": "Ubbhakkhake na vadāmīti akkhato uddhaṁ sīse ṭhitamukhamaggepi pārājikaṁ sandhāya",
  "tika-vin07t55:4_1": "na vadāmi. Adhonābhinti nābhito heṭṭhā ṭhitavaccapassāvamaggepi vivajjiya aññasmiṁ",
  "tika-vin07t55:4_2": "sarīrappadese methunadhammapaccayā kathaṁ pārājiko siyāti attho.",
  "tika-vin07t55:5": "Chejjavatthunti pārājikaṁ.",
  "tika-vin07t55:6": "Avippavāsapañhāvaṇṇanā niṭṭhitā.",
  "tika-vin07t55:7": "Pārājikādipañhāvaṇṇanā",
  "tika-vin07t55:8_0": "480.Dussakuṭiādīnīti ādi-saddena acchataratipupaṭṭādīhi, tiṇapaṇṇādīhi ca paṭicchannakuṭiyo",
  "tika-vin07t55:8_1": "saṅgaṇhāti. Tādisāya hi kuṭiyā bahi ṭhatvā anto ṭhitāya itthiyā magge dussādinā santhataṁ",
  "tika-vin07t55:8_2": "katvā pavesentopi pārājiko siyā. Liṅgaparivattaṁ sandhāya vuttāti liṅge parivatte",
  "tika-vin07t55:8_3": "paṭiggahaṇassa vijahanato puna appaṭiggahetvā paribhuñjanāpattiṁ sandhāya vuttaṁ.",
  "tika-vin07t55:9": "Pāḷiyaṁ bhikkhū siyā vīsatiyā samāgatāti vīsatiyā saṅkhātāya bhikkhū samāgatā, etena sabbakammārahataṁ saṅghassa dasseti.",
  "tika-vin07t55:10_0": "Nivatthoti gāthāya antaravāsakena nivattho uttarāsaṅgena diguṇaṁ katvā pārutasaṅghāṭiyo.",
  "tika-vin07t55:10_1": "Iti tāni tīṇipi cīvarāni kāye gatāneva bhikkhuniyā bindumattaṁ kāḷakaṁ udakena dhovitamatte",
  "tika-vin07t55:10_2": "nissaggiyāni hontīti attho.",
  "tika-vin07t55:11_0": "Itthiṁ haneti gāthāya na mātubhūtaṁ itthiṁ haneyya, na pitubhūtaṁ purisaṁ haneyya.",
  "tika-vin07t55:11_1": "Anariyanti tañca anarahantameva haneyya, etena arahantaghātakopi na hotīti dasseti.",
  "tika-vin07t55:11_2": "Anantaraṁ phuseti ānantariyaṁ phusatīti attho.",
  "tika-vin07t55:12": "481.Suppatiṭṭhita-nigrodhasadisanti yojanavitthataṁ rukkhaṁ sandhāya vuttaṁ.",
  "tika-vin07t55:13": "Sattarasakesūti bhikkhunīnaṁ paññattasattarasasaṅghādisesesu.",
  "tika-vin07t55:14": "Pārājikādipañhāvaṇṇanā niṭṭhitā."
}