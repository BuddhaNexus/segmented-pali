{
  "anya-e0401n2:0": "3. Pakiṇṇakasaṅgahaanudīpanā",
  "anya-e0401n2:1_0": "129. Pakiṇṇakasaṅgahe. Ubhinnaṁ citta cetasikānaṁ. “Tepaññāsā”ti tepaññāsavidhā.",
  "anya-e0401n2:1_1": "“Bhāvo”ti vijjamānakiriyā. Yo lakkhaṇa rasādīsu lakkhaṇanti vuccati. Tenāha “dhammānaṁ”tiādiṁ.",
  "anya-e0401n2:1_2": "Pavattoti pāṭhasesa padaṁ. Etena ‘vedanā bhedena cittacetasikānaṁ saṅgaho’tiādīsupi",
  "anya-e0401n2:1_3": "vedanā bhedena pavatto cittacetasikānaṁ saṅgahotiādinā sambandhaṁ dasseti. “Vacanattho",
  "anya-e0401n2:1_4": "dassito”ti, kathaṁ dassitoti āha “vedanā bhedena cittacetasikānaṁ saṅgaho”tiādi.",
  "anya-e0401n2:1_5": "“Tesaṁ dāni yathārahaṁ”ti ettha “tesaṁ”ti cittacetasikānaṁ, saṅgaho nāmāti sambandho.",
  "anya-e0401n2:1_6": "Etena ayaṁ saṅgaho citta cetasikānaṁ eva saṅgahoti siddhaṁ hoti. Vedanā hetuto. La.",
  "anya-e0401n2:1_7": "Lambaṇavatthuto saṅgaho nāmāti sambandho. Etena upari vedanā saṅgahotiādīsu vedanāto",
  "anya-e0401n2:1_8": "saṅgaho vedanā saṅgaho. La. Vatthuto saṅgaho vatthu saṅgahoti siddhaṁ hoti, vedanātotiādīsu",
  "anya-e0401n2:1_9": "ca vedanā bhedatotiādi atthato siddhaṁ hoti. Evaṁ channaṁ pakiṇṇakasaṅgahānaṁ vacanattho",
  "anya-e0401n2:1_10": "dassito. Tenāha “vedanā bhedenā”tiādiṁ. Ādinā dassitoti sambandho. “Saṅgaho nāma",
  "anya-e0401n2:1_11": "niyyate”ti vuttattā “nīto nāma atthī”ti vuttaṁ. “Niyyate”ti ca pavattīyateti attho.",
  "anya-e0401n2:1_12": "Nanu tesaṁ “saṅgaho nāma niyyate”ti vuttattā dvīhi citta cetasikehi eva ayaṁ saṅgaho",
  "anya-e0401n2:1_13": "netabboti. Na. Cittena nīte cetasikehi visuṁ netabba kiccassa abhāvatoti dassetuṁ",
  "anya-e0401n2:1_14": "“citte pana siddhe”tiādi vuttaṁ.",
  "anya-e0401n2:2_0": "130. Vedanā saṅgahe. Vedanā bhedaṁ nissāya imassa saṅgahassa pavattattā “nissaya",
  "anya-e0401n2:2_1": "dhamma pariggahattha”nti vuttaṁ. “Saṁyuttake”ti vedanā saṁyuttake. “Ārammaṇaṁ anubhontī”ti",
  "anya-e0401n2:2_2": "ārammaṇa rasaṁ anubhonti. “Te”ti tejanā. “Taṁ”ti taṁ ārammaṇaṁ. “Sātato”ti sukhākārato.",
  "anya-e0401n2:2_3": "“Assātato”ti dukkhā kārato. Tato aññopakāro natthi, tasmā vedanā anubhavana lakkhaṇena",
  "anya-e0401n2:2_4": "tividhā eva hotīti yojanā. “Dve”ti dve vedanāyo. Upekkhaṁ sukhe saṅgahetvā sukhadukkhavasena",
  "anya-e0401n2:2_5": "vā dve vedanā vuttāti yojanā. “Santasmiṁ esā paṇīte sukhe”ti jhānasampayuttaṁ adukkhama",
  "anya-e0401n2:2_6": "sukhaṁ sandhāya vuttaṁ. Pañca bhedādīsu vitthāro vedanā saṁyutte gahetabbo. Vedayitanti",
  "anya-e0401n2:2_7": "ca vedanāti ca atthato ekaṁ. “Sabbaṁ taṁ dukkhasmiṁ”ti sabbaṁ taṁ vedayitaṁ dukkhasmiṁ",
  "anya-e0401n2:2_8": "eva paviṭṭhaṁ hoti. Saṅkhāra dukkhataṁ ānanda mayā sandhāya bhāsitaṁ saṅkhāra vipariṇāmatañca,",
  "anya-e0401n2:2_9": "yaṁ kiñci vedayitaṁ, sabbaṁ taṁ dukkhasmiṁti pāḷi. “Indriyabhedavasenā”ti somanassa",
  "anya-e0401n2:2_10": "sahagataṁ, upekkhāsahagataṁ, domanassa sahagataṁ, sukhasahagataṁ, dukkha sahagatanti",
  "anya-e0401n2:2_11": "evaṁ indriya bhedavasena. “Yesu dhammesū”ti sampayutta dhammesu. “Tesaṁ”ti sampayutta",
  "anya-e0401n2:2_12": "dhammānaṁ. Tattha sukhasampayuttā dhammā kāyika sukha sampayutta cetasika sukha sampayutta",
  "anya-e0401n2:2_13": "vasena duvidhā. Evaṁ issaraṭṭhānabhūtānaṁ sampayutta dhammānaṁ duvidhattā anubhavana",
  "anya-e0401n2:2_14": "bhede tīsu vedanāsu ekaṁ sukha vedanaṁ dvidhā bhinditvā sukhindriyaṁ somanassindriyanti",
  "anya-e0401n2:2_15": "vuttaṁ. Dukkhasampayutta dhammesupi esevanayo. “Api cā”ti kiñci vattabbaṁ atthīti",
  "anya-e0401n2:2_16": "attho. “Tepī”ti upekkhā sampayuttāpi dhammā. Cakkhādi pasādakāyā nāma cakkhu sota",
  "anya-e0401n2:2_17": "ghāna jivhā pasādakāyā. Tesu nissitā nāma cakkhu viññāṇa cittuppādādayo. “Sabbhāvā”ti",
  "anya-e0401n2:2_18": "santabhāvato saṁvijjamāna bhāvato duvidhā hontīti yojanā. “Eka rasattā”ti majjhattabhāvena",
  "anya-e0401n2:2_19": "ekarasattā. “Itarānī”ti somanassa domanassa upekkhindriyāni. Sesamettha suviññeyyaṁ.",
  "anya-e0401n2:3_0": "131. Hetusaṅgahe. “Suppatiṭṭhitabhāvasādhanaṁ”ti suṭṭhu patiṭṭhahantīti suppatiṭṭhitā.",
  "anya-e0401n2:3_1": "Suppatiṭṭhita bhāvasādhanaṁ hetu kiccaṁ nāmāti yojanā. “Imepi dhammā”ti imepi cha",
  "anya-e0401n2:3_2": "hetu dhammā. “Tatthā”ti tesu ārammaṇesu, sādhenti. Tasmā suppatiṭṭhita bhāvasādhanaṁ",
  "anya-e0401n2:3_3": "hetukiccaṁ nāmāti vuttaṁ. “Apare panā”ti paṭṭhānaṭṭha kathāyaṁ āgato revatatthera",
  "anya-e0401n2:3_4": "vādo. “Dhammānaṁ kusalādi bhāvasādhanaṁ”ti sahajātadhammānaṁ kusalabhāvasādhanaṁ",
  "anya-e0401n2:3_5": "akusalabhāvasādhanaṁ abyākatabhāvasādhanaṁ. “Evaṁ sante”tiādi taṁ vādaṁ paṭikkhipantānaṁ",
  "anya-e0401n2:3_6": "paṭikkhepavacanaṁ. “Yesa”nti mohamūla citta dvaye moho ca ahetuka cittuppāda rūpa",
  "anya-e0401n2:3_7": "nibbānāni ca. “Na sampajjeyyā”ti sahajāta hetuno abhāvā tassa mohassa akusala bhāvo,",
  "anya-e0401n2:3_8": "itare sañca abyākata bhāvo na sampajjeyya. Idaṁ vuttaṁ hoti. Hetu nāma sahajāta dhammānaṁ",
  "anya-e0401n2:3_9": "kusalādibhāvaṁ sādhetīti vuttaṁ. Evaṁ sati, so moho sampayutta dhammānaṁ akusala",
  "anya-e0401n2:3_10": "bhāvaṁ sādheyya. Attano pana akusala bhāvaṁ sādhento sahajāto añño hetu natthi. Tasmā",
  "anya-e0401n2:3_11": "tassa akusalabhāvo na sampajjeyya. Tathā ahetuka cittuppāda rūpa nibbānānañca abyākatabhāvaṁ",
  "anya-e0401n2:3_12": "sādhento koci sahajāto hetu nāma natthīti tesampi abyākata bhāvo na sampajjeyya.",
  "anya-e0401n2:3_13": "Na ca na sampajjati. Tasmā so theravādo na yuttoti. Ettha siyā. Soca moho attano",
  "anya-e0401n2:3_14": "dhammatāya akusalo hoti. Tāni ca ahetuka cittuppādarūpa nibbānāni attano dhammatāya",
  "anya-e0401n2:3_15": "abyākatāni hontīti. Evaṁ sante, yathā te dhammā. Tathā aññepi dhammā attano dhammatāya",
  "anya-e0401n2:3_16": "eva kusalā kusalā byākatā bhavissanti. Na cettha kāraṇaṁ atthi, yenakāraṇena te eva",
  "anya-e0401n2:3_17": "dhammā attano dhammatāya akusalā byākatā honti. Aññe pana dhammā attano dhammatāya",
  "anya-e0401n2:3_18": "kusalā kusalā byākatā na honti, hetūhi eva hontīti. Tasmā tesaṁ sabbesampi kusalādi",
  "anya-e0401n2:3_19": "bhāvatthāya hetūhi payojanaṁ natthi. Tasmā so theravādo na yutto yevāti. Na kevalañca",
  "anya-e0401n2:3_20": "tasmiṁ theravāde ettako doso atthi. Atha kho aññopi doso atthīti dassetuṁ “yāni cā”tiādimāha.",
  "anya-e0401n2:3_21": "Tatthāyaṁ adhippāyo. Sace dhammānaṁ kusalādi bhāvo sahajāta hetuppaṭibaddho siyā.",
  "anya-e0401n2:3_22": "Evaṁ sati, hetu paccaye kusala hetuto laddha paccayāni rūpāni kusalāni bhaveyyuṁ.",
  "anya-e0401n2:3_23": "Akusala hetuto laddha paccayāni rūpāni akusalāni bhaveyyuṁ. Na ca bhavanti. Tasmā",
  "anya-e0401n2:3_24": "so vādo ayutto yevāti. Idāni puna taṁ theravādaṁ paggahetuṁ “yathāpanā”tiādimāha.",
  "anya-e0401n2:3_25": "“Dhammesū”ti catussacca dhammesu. Muyhanakiriyā nāma andhakāra kiriyā. Dhammacchando",
  "anya-e0401n2:3_26": "nāma dānaṁ dātukāmo, sīlaṁ pūretukāmo, bhāvanaṁ bhāvetukāmo iccādinā pavatto chando.",
  "anya-e0401n2:3_27": "“Akkhantī”ti akkhamanaṁ, arocanaṁ, amanāpo. Pāpa dhamma pāpā rammaṇa virodho nāma",
  "anya-e0401n2:3_28": "kāmarāgaṭṭhānīyehi sattavidha methuna dhammādīhi pāpa dhammehi ceva pañcakāmaguṇā",
  "anya-e0401n2:3_29": "rammaṇe hi ca cittassa virodho, jeguccho paṭikūlo. Muyhanakiriyā pana ekanta akusala",
  "anya-e0401n2:3_30": "jātikā eva hoti. Ettāvatā mohamūla citta dvaye moho attano dhammatāya akusalo hotīti",
  "anya-e0401n2:3_31": "imamatthaṁ patiṭṭhāpeti. “Evaṁ sante”tiādikaṁ tattha dosāropanaṁ vidhamati. Idāni",
  "anya-e0401n2:3_32": "ahetuka cittuppāda rūpa nibbānāni attano dhammatāya abyākatāni hontīti imamatthaṁ",
  "anya-e0401n2:3_33": "patiṭṭhāpetuṁ “yoca dhammo”tiādimāha. “Ettakamevā”ti aññaṁ dukkara kāraṇaṁ natthīti",
  "anya-e0401n2:3_34": "adhippāyo. “Ahetuka cittānaṁ”ti ahetuka cittuppādānaṁ. Attano dhammatāya eva siddho.",
  "anya-e0401n2:3_35": "Ettāvatā-ahetuka. La. Nibbānāni attano dhammatāya abyākatāni hontī-ti imamatthaṁ",
  "anya-e0401n2:3_36": "patiṭṭhāpeti. “Evaṁ sante”tiādi tattha dosāropanaṁ apaneti. Idāni sabbopi moho attano",
  "anya-e0401n2:3_37": "dhammatāya akusala bhāveṭhatvā aññesaṁ icchā nāma atthi, akkhanti nāma atthīti evaṁ",
  "anya-e0401n2:3_38": "vuttānaṁ icchā akkhanti dhammānampi akusala bhāvaṁ sādhetīti dassetuṁ “tattha moho”tiādimāha.",
  "anya-e0401n2:3_39": "“Muyhana nissandāni evā”ti muyhanakiriyāya nissandapphalāni eva. Na kevalaṁ so lobhādīnaṁ",
  "anya-e0401n2:3_40": "akusalabhāvaṁ sādheti, atha kho alobhādīnampi kusalabhāvaṁ so eva sādhetīti dassetuṁ",
  "anya-e0401n2:3_41": "“alobhādīnañcā”tiādi vuttaṁ. “Avijjānusayena saheva siddho”ti tāni sattasantāne avijjānusaye",
  "anya-e0401n2:3_42": "appahīne kusalāni honti. Pahīne kiriyāni hontīti adhippāyo. Idāni lobha dosānaṁ alobhādīnañca",
  "anya-e0401n2:3_43": "hetu kiccaṁ dassetuṁ “tāni pana lobhādīnī”tiādi vuttaṁ. Rajjana dussanānaṁ nissandāni",
  "anya-e0401n2:3_44": "rajjanādinissandāni. “Diṭṭhi mānādīnī”ti diṭṭhi māna issā macchariyādīni. Arajjana",
  "anya-e0401n2:3_45": "adussana amuyhanānaṁ nissandāni arajjanādi nissandāni. “Saddhādīnī”ti saddhā sati",
  "anya-e0401n2:3_46": "hiri ottappādīni. “Hetumukhenapī”ti ahetuka cittuppāda rūpa nibbānānaṁ abyākatabhāvo",
  "anya-e0401n2:3_47": "attano dhammatāya siddhoti vutto. Sahetuka vipāka kriyānaṁ abyākata bhāvo pana attano",
  "anya-e0401n2:3_48": "dhammatāya siddhotipi sahajāta hetūnaṁ hetu kiccena siddhotipi vattuṁ vaṭṭatīti adhippāyo.",
  "anya-e0401n2:3_49": "Vibhāva nipāṭhe. “Maggitabbo”ti gavesitabbo. Atha tesaṁ kusalādi bhāvo sesasampayutta",
  "anya-e0401n2:3_50": "hetuppaṭi baddho siyāti yojanā. “Appaṭi baddho”ti hetunā appaṭi baddho. “Kusalādibhāvo”ti",
  "anya-e0401n2:3_51": "kusalādibhāvo siyā. “So”ti kusalādibhāvo. “Ahetukānaṁ”ti ahetuka cittuppāda rūpa",
  "anya-e0401n2:3_52": "nibbānānaṁ. Idāni ‘yāni ca laddhahetu paccayānī’tiādi vacanaṁ paṭikkhipanto “yathācā”tiādimāha.",
  "anya-e0401n2:3_53": "“Rūpārūpa dhammesū”ti niddhāraṇe bhumma vacanaṁ. “Arūpa dhammesu evā”ti niddhāraṇīyaṁ.",
  "anya-e0401n2:3_54": "Na rūpa dhammesu pharanti. Evaṁ sati, kasmā te rūpa dhammā jhānapaccayuppannesu vuttāti",
  "anya-e0401n2:3_55": "āha “te panā”tiādiṁ. Sesamettha suviññeyyaṁ. “Taṁ pana tesaṁ”ti tesaṁ haṁsādīnaṁ",
  "anya-e0401n2:3_56": "taṁ vaṇṇavisesaṁ. “Yoniyo”ti mātāpitu jātiyo. “Abyākatānaṁ panāti sabbaṁ”ti abyākatānaṁ",
  "anya-e0401n2:3_57": "pana abyākatabhāvo niranusaya santānappaṭi baddho, kammappaṭi baddho, avipākabhāvappaṭi",
  "anya-e0401n2:3_58": "baddho cāti daṭṭhabbanti idaṁ sabbaṁ. “Vutta pakkhepatati yevā”ti tasmiṁ pakkhe antogadhamevāti adhippāyo.",
  "anya-e0401n2:4_0": "132. Kiccasaṅgahe. Tasmiṁ parikkhīṇeti sambandho. “Kammassā”ti kammantarassa. Cutassa",
  "anya-e0401n2:4_1": "sattassa abhinibbattīti sambandho. “Bhavantarādippaṭi sandhāna vasenā”ti bhavantarassa",
  "anya-e0401n2:4_2": "ādikoṭiyā paṭisandhāna vasena. Bhavasantānassa pavattīti sambandho. Kathaṁ pavattīti",
  "anya-e0401n2:4_3": "āha “yāva taṁ kammaṁ”tiādiṁ. “Avicchedappavatti paccayaṅgabhāvenā”ti avicchedappavattiyā",
  "anya-e0401n2:4_4": "padhāna paccaya saṅkhātena aṅgabhāvena. Etena bhavaṅgapade aṅgasaddassa atthaṁ vadati.",
  "anya-e0401n2:4_5": "Tenāha “tassahī”tiādiṁ. “Tassā”ti bhavaṅgassa. Āvajjanaṁ āvaṭṭananti eko vacanattho.",
  "anya-e0401n2:4_6": "Taṁ vā āvajjetīti eko. “Taṁ”ti citta santānaṁ. Āvaṭṭati vā taṁ etthāti eko. Āvaṭṭati",
  "anya-e0401n2:4_7": "vā taṁ etenāti eko. “Taṁ”ti citta santānaṁ. Āvajjeti vāti eko. “Voṭṭhabbanaṁ”ti vi-ava-ṭhapanaṁti",
  "anya-e0401n2:4_8": "padacchedo. Vibhāvani vicāraṇāyaṁ. “Ekāvajjana parikamma cittato”ti maggena vā abhiññāya",
  "anya-e0401n2:4_9": "vā ekaṁ samānaṁ āvajjanaṁ assāti viggaho. Tassaṁ vīthiyaṁ ‘āvajjanaṁ, parikammaṁ,",
  "anya-e0401n2:4_10": "upacāro, anulomaṁ, gotrabhū,ti ettha parikamma javanacittaṁ idha parikamma cittanti",
  "anya-e0401n2:4_11": "vuttaṁ. “Tānī”ti maggā bhiññājavanāni. “Tatthā”ti tasmiṁ vibhāvani pāṭhe. “Dīghaṁ",
  "anya-e0401n2:4_12": "addhānaṁ”ti sakalarattiyaṁ vā sakala divasaṁ vā niddokkamana vasena dīghaṁ kālaṁ.",
  "anya-e0401n2:4_13": "Sesamettha suviññeyyaṁ. “Paṭisandhiyāṭhānaṁ”ti paṭisandhikiccassa ṭhānaṁ. Kālohi",
  "anya-e0401n2:4_14": "nāma visuṁ cittassa ārammaṇa bhūto eko paññatti dhammoti etena kālo nāma sabhāvato",
  "anya-e0401n2:4_15": "avijjamānattā kathaṁ kiccānaṁ pavattiṭṭhānaṁ nāma sakkā bhavitunti imaṁ āsaṅkaṁ visodheti.",
  "anya-e0401n2:4_16": "“Itarathā”ti tathā aggahetvā aññathā kiccaṭṭhānānaṁ abhede gahite satīti attho. “Sayaṁ",
  "anya-e0401n2:4_17": "somanassa yuttaṁpī”ti kadāci sayaṁ somanassa yuttaṁpi. “Taṁ”ti somanassa santīraṇaṁ.",
  "anya-e0401n2:4_18": "“Laddhapaccaya bhāvenā”ti laddhaanantara paccayabhāvena. “Āsevana bhāva rahitaṁ pī”ti",
  "anya-e0401n2:4_19": "āsevana guṇa rahitampi. Tañhi āsevana paccaye paccayopi na hoti, paccayuppannampi",
  "anya-e0401n2:4_20": "na hotīti. “Parikamma bhāvanā balena ca pavattattā”ti idaṁ phalasamāpatti vīthiyaṁ",
  "anya-e0401n2:4_21": "phalajavanesu pākaṭaṁ. Sesametthasubodhameva.",
  "anya-e0401n2:5_0": "133. Dvārasaṅgahe. “Ādāsapaṭṭamayo”ti ādāsapaṭṭena pakato. “Dve evā”ti dve eva dvārāni.",
  "anya-e0401n2:5_1": "“Dvāra sadisattā”ti nagara dvāra sadisattā. “Kammavisesa mahābhūta visesa siddhenā”ti",
  "anya-e0401n2:5_2": "ettha kammavisesena ca mahābhūta visesena ca siddhoti viggaho. Āvajjanādīni ca vīthi",
  "anya-e0401n2:5_3": "cittāni gaṇhanti. “Yamhī”ti yasmiṁ cakkhumhi. Tadeva cakkhu cakkhudvāraṁ nāmāti sambandho.",
  "anya-e0401n2:5_4": "“Tesaṁ dvinnaṁ”ti rūpa nimittānañca āvajjanādi vīthicittānañca. “Visaya visayī bhāvūpagamanassā”ti",
  "anya-e0401n2:5_5": "ettha rūpa nimittānaṁ visayabhāvassa upagamanaṁ nāma cakkhu maṇḍe āpātāgamanaṁ vuccati.",
  "anya-e0401n2:5_6": "Āvajjanādīnaṁ visayī bhāvassa upagamanaṁ nāma tesaṁ nimittānaṁ ārammaṇa karaṇaṁ vuccati.",
  "anya-e0401n2:5_7": "“Mukhappathabhūtattā”ti mukhamaggabhūtattā. Evaṁ dvāra saddassa karaṇa sādhanayuttiṁ",
  "anya-e0401n2:5_8": "dassetvā idāni adhikaraṇa sādhana yuttiṁ dasseti “athavā”tiādinā. “Rūpānaṁ”ti rūpa",
  "anya-e0401n2:5_9": "nimittānaṁ. “Cakkhumeva cakkhu dvāra”nti etena cakkhumeva dvāraṁ cakkhu dvāranti",
  "anya-e0401n2:5_10": "avadhāraṇa samāsaṁ dasseti. “Kāraṇaṁ vuttamevā”ti heṭṭhā cittasaṅgahe manodvārāvajjanapade",
  "anya-e0401n2:5_11": "vuttameva. Sabbaṁ ekūna navutividhaṁ cittaṁ manodvārameva nāma hoti. Tathāhi vuttaṁ",
  "anya-e0401n2:5_12": "aṭṭhasāliniyaṁ ayaṁ nāmamano manodvāraṁ nāma na hotīti na vattabboti. “Upapatti dvāramevā”ti",
  "anya-e0401n2:5_13": "upapattibhava pariyāpannaṁ kammajadvārameva. “Idha cā”ti imasmiṁ saṅgahaganthe ca.",
  "anya-e0401n2:5_14": "Yañca sādhaka vacananti sambandho. “Tatthā”ti vibhāvaniyaṁ. “Tattheva taṁ yuttaṁ”ti",
  "anya-e0401n2:5_15": "tasmiṁ pāḷippadese eva taṁ sādhaka vacanaṁ yuttaṁ. Itare dve paccayāti sambandho.",
  "anya-e0401n2:5_16": "“Manañcāti etthā”ti manañca paṭicca dhamme ca uppajjati manoviññāṇaṁti vākye manañcātipade.",
  "anya-e0401n2:5_17": "Tattha pana javana manoviññāṇassa uppattiyā catūsu paccayesu manañcāti ettha dvārabhūtaṁ",
  "anya-e0401n2:5_18": "bhavaṅgamano ca āvajjana mano cāti dve paccayā labbhanti. Dhamme cāti pade dhammārammaṇa",
  "anya-e0401n2:5_19": "saṅkhāto eko paccayo labbhati. Ca saddena manoviññāṇa sampayuttakkhandhā gayhanti.",
  "anya-e0401n2:5_20": "Evaṁ cattāro paccayā honti. “Ettha cā”ti imasmiṁ aṭṭhakathā vacane. “Sannihita paccayānaṁ",
  "anya-e0401n2:5_21": "eva tattha adhippetattā”ti paṭicca saddasāmatthiyena āsanne dharamānapaccayānaṁ eva",
  "anya-e0401n2:5_22": "tasmiṁ pāḷivākye adhippetattā. “Dvārabhāvārahassā”ti visaya visayīnaṁ vutta nayena",
  "anya-e0401n2:5_23": "pavatti mukhabhāvārahassa. Etena ārammaṇāni āpātaṁ āgacchantu vā, māvā, vīthi cittāni",
  "anya-e0401n2:5_24": "pavattantuvā, māvā, appamāṇaṁ. Pabhassarappasannabhāvena dvārabhāvā rahatā eva pamāṇanti",
  "anya-e0401n2:5_25": "dīpeti. “Niṭṭhamettha gantabbaṁ”ti sanniṭṭhānaṁ ettha gantabbaṁ. Dvāravikāra mūlakāni",
  "anya-e0401n2:5_26": "tādisāni kiccāni yesaṁ tāni taṁ kiccavantāni. “Kammavasena sijjhantī”ti sattasantāne",
  "anya-e0401n2:5_27": "pavattantīti adhippāyo. Taṁ kiccavantāni cittāni. Vibhāvani pāṭhe “manodvāra saṅkhāta",
  "anya-e0401n2:5_28": "bhavaṅgato”ti manodvāra saṅkhāta bhavaṅga bhāvato ca. “Ārammaṇantaraggahaṇavasena",
  "anya-e0401n2:5_29": "appavattito”ti paṭisandhi cittena yathā gahitaṁ kammakammanimittādikaṁ ārammaṇaṁ",
  "anya-e0401n2:5_30": "muñcitvā pavattikāle chasu dvāresu āpātāgatassa ārammaṇantarassa gahaṇa vasena appavattito",
  "anya-e0401n2:5_31": "ca. Heṭṭhāpi pañcadvārā vajjana cakkhu viññāṇa sampaṭicchana santīraṇa voṭṭhabbana",
  "anya-e0401n2:5_32": "kāmāvacarajavana tadā rammaṇa vasenātiādinā kiccasīseneva. La. Vutto. Etthahi āvajjana",
  "anya-e0401n2:5_33": "sampaṭicchanādīni kicca visesānaṁ nāmāni honti. “Ce”ti ce vadeyya. “Nā”ti na vattabbaṁ.",
  "anya-e0401n2:5_34": "“Tathā assutattā”ti ekūna vīsati dvāra vimuttānīti ca, cha dvārikāni ceva dvāra vimuttānīti",
  "anya-e0401n2:5_35": "ca, mahaggata vipākāni dvāra vimuttāne vāti ca, sutaṁ. Na pana dvārika vimuttānīti sutaṁ.",
  "anya-e0401n2:6_0": "134. Ārammaṇa saṅgahe. “Dubbala purisenā”ti gelaññābhibhūtattā vā jarābhibhūtattā",
  "anya-e0401n2:6_1": "vā daṇḍena vā rajjukena vā vinā uṭṭhātumpi patiṭṭhātumpi aparāparaṁ gantumpi asakkontena",
  "anya-e0401n2:6_2": "dubbala purisena daṇḍakaṁ vā rajjukaṁ vā ālambiyati. Ālambitvā uṭṭhāti. Patiṭṭhāti.",
  "anya-e0401n2:6_3": "Aparāparaṁ gacchati. Evameva. Amuñca mānehi hutvāti pāṭhaseso. “Āgantvā”ti ārammaṇa",
  "anya-e0401n2:6_4": "karaṇa vasena tato tato āgantvā. “Visuṁ siddhānī”ti ālambiyatīti etasmiṁ atthe sati,",
  "anya-e0401n2:6_5": "ālambaṇanti sijjhati. Ārammaṇanti na sijjhati. Tāni ettha āgantvā ramantīti etasmiṁ",
  "anya-e0401n2:6_6": "atthe sati, ārammaṇanti sijjhati. Ālambaṇanti na sijjhati. Evañca sati ekaṁ padaṁ",
  "anya-e0401n2:6_7": "dvīhivākyehi dassanaṁ na sundaranti. “Aññāni ārammaṇānī”ti rūpārammaṇato aññāni saddārammaṇādīni.",
  "anya-e0401n2:6_8": "“Āgacchatī”ti āvibhāvaṁ gacchati, uppādappavatti vasena paccakkhabhāvaṁ pāpuṇāti.",
  "anya-e0401n2:6_9": "“Āgacchitthā”ti āvibhāvaṁ gacchittha, uppādappavatti vasena paccakkhabhāvaṁ pāpuṇittha.",
  "anya-e0401n2:6_10": "“Anāgataṁ”ti ettha na kāro avatthā vasena paṭisedho. Yo dhammo paccaya sāmaggiyaṁ",
  "anya-e0401n2:6_11": "sati āgamana jātiko uppajjana sīlo. So eva idāni āgacchati, idāni āgacchittha, idāni",
  "anya-e0401n2:6_12": "āgamana jātiyaṁ ṭhito, nāgacchati nāgacchitthāti iminā atthena so anāgato nāma. Nibbāna",
  "anya-e0401n2:6_13": "paññattiyo pana āgamana jātikā na honti. Tasmā āgamanappasaṅgābhāvato anāgatāti na",
  "anya-e0401n2:6_14": "vuccantīti. Tenāha “uppāda jātikā”tiādiṁ. “Taṁ vicāretabbaṁ”ti vatvā vicāraṇākāraṁ",
  "anya-e0401n2:6_15": "dasseti “sabbepihī”tiādinā. Te yadā vattabba pakkhe tiṭṭhantīti sambandho. Uppāda",
  "anya-e0401n2:6_16": "jātikānaññeva saṅkhata dhammānaṁ. Tāsaṁ nibbāna paññattīnaṁ. “Na tathā imesaṁ”ti",
  "anya-e0401n2:6_17": "imesaṁ dvāra vimuttānaṁ ārammaṇaṁ pana tathā na hotīti yojanā. “Tatthā”ti tasmiṁ",
  "anya-e0401n2:6_18": "bhava visese. Vibhāvanipāṭhe “āvajjanassaviyā”ti āvajjanassa ārammaṇaṁ viya. Aggahitameva",
  "anya-e0401n2:6_19": "hutvā. “Ekavajjana vīthiyaṁ aggahita bhāvo idha na pamāṇa”nti cha dvāraggahitanti",
  "anya-e0401n2:6_20": "idha appamāṇaṁ. Bhavantare gahitassa adhippetattā. “Kālavimutta sāmaññaṁ”vāti yaṁ",
  "anya-e0401n2:6_21": "kiñcikāla vimuttaṁ vā na hotīti adhippāyo. Āgamasiddhi vohāro nāma “kammanti vā,",
  "anya-e0401n2:6_22": "kammanimittanti vā, gati nimittanti vā, pasiddho vohāro vuccati. Ajāta satturājā",
  "anya-e0401n2:6_23": "saṅkiccajātakepi pitaraṁ māreti. Tasmā “dvīsubhavesū”ti vuttaṁ. “Cha hi dvārehī”ti",
  "anya-e0401n2:6_24": "karaṇa bhūtehi chahi cakkhādi dvārehi. “Maraṇāsanna javanehī”ti kattu bhūtehi maraṇāsanne",
  "anya-e0401n2:6_25": "pavattehi cha dvārika javanehi. “Anekaṁ sabhāvaṁ”ti anekanta bhāvaṁ. Yañhi ārammaṇanti",
  "anya-e0401n2:6_26": "sambandho. “Kenaci dvārena aggahitameva hotī”ti ettha asaññī bhavato cutānaṁ sattānaṁ",
  "anya-e0401n2:6_27": "kāmapaṭisandhiyā kammādi ārammaṇaṁ bhavantare kenaci dvārena aggahitanti yuttaṁ.",
  "anya-e0401n2:6_28": "Kasmā, tasmiṁ bhave kassacidvārasseva abhāvato. Arūpabhavato cutānaṁ pana kāmapaṭisandhiyā",
  "anya-e0401n2:6_29": "gati nimitta sammataṁ ārammaṇaṁ kathaṁ bhavantare kenaci dvārena aggahitaṁ bhaveyya,",
  "anya-e0401n2:6_30": "manodvāraggahitameva bhaveyyāti imaṁ codanaṁ visodhetuṁ “ettha ca yasmā paṭṭhāne”tiādi",
  "anya-e0401n2:6_31": "vuttaṁ. Tato cutānaṁ sattānaṁ yā kāmapaṭisandhi, tassākāmapaṭi sandhiyā. Paccuppannaṁ",
  "anya-e0401n2:6_32": "gatinimittaṁ ārammaṇaṁ etissāti viggaho. Kāmapaṭisandhi. Paresaṁ payoga balenāpi",
  "anya-e0401n2:6_33": "kammādīnaṁ upaṭṭhānaṁ nāma hotītiādinā yojetabbaṁ. “Suṭṭhu āsevitānaṁ”ti cirakālaṁ",
  "anya-e0401n2:6_34": "saṅgha vatta cetiyavatta karaṇādivasena taṁ taṁ bhāvanā kammavasena ca suṭṭhu āsevitānaṁ",
  "anya-e0401n2:6_35": "kammakammanimittānaṁ. “Hoti yevā”ti kammādīnaṁ upaṭṭhānaṁ nāma hotiyeva. “Āgantvā”ti",
  "anya-e0401n2:6_36": "imaṁ manussa lokaṁ āgantvā gaṇhantiyeva. Tadāpi nirayapālehi dassitaṁ taṁ taṁ gati",
  "anya-e0401n2:6_37": "nimittaṁ ārammaṇaṁ katvā cavanti. “Taṁ”ti revatiṁ nāma itthiṁ. Nanu nirayapālā nāma",
  "anya-e0401n2:6_38": "tāvatiṁsā bhavanaṁ gantuṁ na sakkuṇeyyunti. No nasakkuṇeyyuṁ. Kasmā, mahiddhika yakkha",
  "anya-e0401n2:6_39": "jātikattāti dassetuṁ “tehī”tiādi vuttaṁ. “Vessavaṇa dūtā”ti vessavaṇamahārājassa",
  "anya-e0401n2:6_40": "dūtā. “Upacārajjhāneṭhatvā”ti appanājhānaṁ apattatāya upacārabhāvanābhūte kāmāvacarajjhāneṭhatvā.",
  "anya-e0401n2:6_41": "“Tāneva nimittānī”ti pathavīkasiṇa nimittādīni paṭibhāga nimittāni. “Kāmapaṭisandhiyā",
  "anya-e0401n2:6_42": "ārammaṇaṁ”ti tehi nimittārammaṇehi aññaṁ upacāra bhāvanā kammaṁ vā yaṁ kiñci anurūpaṁ",
  "anya-e0401n2:6_43": "gati nimittaṁ vā. “Tāneva nimittāni gahetvā”ti vacanena tāni nimittāni maraṇāsanna",
  "anya-e0401n2:6_44": "javanehi gahitānīti dasseti. Tāni ca paññatti dhammattā kāmapaṭisandhiyā ārammaṇaṁ",
  "anya-e0401n2:6_45": "na hontīti. “Paccuppannagati nimitte siddhe siddhamevā”ti tasmiṁ bhave gatassa tattha",
  "anya-e0401n2:6_46": "yāvajīvampi anu bhavitabbaṁ ārammaṇaṁ nāma tasmiṁ khaṇe dharamānaṁ paccuppannampi",
  "anya-e0401n2:6_47": "atthi. Tato vaḍḍhamānaṁ anāgatampi atthi. Tattha paccuppanne upaṭṭhahante paṭisandhiyā",
  "anya-e0401n2:6_48": "ārammaṇaṁ sampajjati. Anāgataṁ pana anupaṭṭhahantampi paccuppanne antogadhasadisaṁ",
  "anya-e0401n2:6_49": "hotīti adhippāyo. Vibhāvani pāṭhena ca paccuppanna gatinimittaṁ viya āpātamāgataṁ,",
  "anya-e0401n2:6_50": "kasmā, paccuppanna gati nimitteneva kicca siddhito-ti adhippāyo. Sesamettha subodhaṁ.",
  "anya-e0401n2:6_51": "“Tānihī”tiādīsu. Keci vadanti. Anejosanti mārabbha. Yaṁ kālamakarīmunīti vuttattā",
  "anya-e0401n2:6_52": "sabbaññu buddhādīnaṁ parinibbāna cuti cittaṁ santi lakkhaṇaṁ nibbānaṁ ārammaṇaṁ karotīti.",
  "anya-e0401n2:6_53": "Taṁ sabbathāpi kāmāvacarā lambaṇā nevāti iminā apanetabbanti dassetuṁ “tā nihi sabbaññu",
  "anya-e0401n2:6_54": "buddhānaṁ uppannāni pī”tiādi vuttaṁ. “Lokuttara dhammā”tiādīsu. “Tānī”ti dvādasā",
  "anya-e0401n2:6_55": "kusala cittāni aṭṭhañāṇa vippayutta kusala kriya javanāni ca. Ajjhāna lābhino puthujjanā",
  "anya-e0401n2:6_56": "mahaggatajjhānānipi ālambituṁ na sakkontīti vuttaṁ “paññattiyā saha kāmāvacarā rammaṇānī”ti.",
  "anya-e0401n2:6_57": "“Tāne vā”ti ñāṇa sampayutta kāma kusalāni eva. Jhānalābhīnaṁ tāneva ñāṇa sampayuttakāma",
  "anya-e0401n2:6_58": "kusalāni. Heṭṭhima phalaṭṭhānaṁ tāneva attanā adhigata maggaphala nibbānā rammaṇāni.",
  "anya-e0401n2:6_59": "“Jhānāni patthentī”ti āyatiṁ jhānalābhino bhaveyyāmāti patthanaṁ karonti. “Tesaṁ",
  "anya-e0401n2:6_60": "pī”ti tesaṁ puthujjanānampi. “Te”ti te lokuttara dhammā. “Anubhontī”ti sampāpuṇanti.",
  "anya-e0401n2:6_61": "“Navanipāte”ti aṅguttara nikāye navanipāte. Sesaṁ sabbaṁ suviññeyyameva.",
  "anya-e0401n2:7_0": "135. Vatthusaṅgahe. “Vatthū”ti nissaya viseso vuccati. Tāni nissaya vatthūni yesaṁ",
  "anya-e0401n2:7_1": "tāni tabbatthukāni. “Tesañca saddo na yujjatī”ti tesaṁ vāde ca saddo na yujjati.",
  "anya-e0401n2:7_2": "Na hi alutta ca kāraṁ dvanda padaṁ nāma atthīti. “Pubbapadesu ānetabbo”ti cakkhu",
  "anya-e0401n2:7_3": "vatthu ca sotavatthu cātiādinā ānetabbo. Samāsa padaṁ na yujjati. Na hi samāsa padato",
  "anya-e0401n2:7_4": "eka desaṁ aññattha ānetuṁ yujjatīti. Avibhattika niddeso nāma cakkhuṁ, sotaṁ, ghānaṁ,",
  "anya-e0401n2:7_5": "jivhā, kāyo, hadayaṁ, vatthu cāti vattabbe pubbapadesu avibhattika niddeso. Evañcasati",
  "anya-e0401n2:7_6": "vatthu saddo ca saddo ca pubbapadesu ānetuṁ labbhantīti. Kāmataṇhāya adhīnena āyattena",
  "anya-e0401n2:7_7": "kāmāvacara kammena nibbattā kāmataṇhādhīna kamma nibbattā. “Rūpādīnaṁ paribhogo”ti",
  "anya-e0401n2:7_8": "rūpādīnaṁ pañcakāmaguṇānaṁ paribhogo. “Parittakammaṁ pī”ti sabbaṁ kāmāvacara kammampi.",
  "anya-e0401n2:7_9": "“Pūrayamānaṁ”ti paripūrentaṁ. Cakkhu dassanānuttariyaṁ nāma. Sotaṁ savanānuttariyaṁ",
  "anya-e0401n2:7_10": "nāma. Sabbesaṁ dassana kiccānaṁ majjhe buddha dassanā divasena anuttaraṁ dassanaṁ",
  "anya-e0401n2:7_11": "janetīti dassanānuttariyaṁ. Evaṁ savanānuttariyepi catusacca dhammassavanā divasenāti",
  "anya-e0401n2:7_12": "vattabbaṁ. “Ajjhatta bahiddha santā nesu pī”ti ajjhatta santānepi bahiddha santānepi.",
  "anya-e0401n2:7_13": "“Suddhe”ti kenaci ālokena ca andhakārena ca virahite. Āloko hi eko rūpa viseso. Tathā",
  "anya-e0401n2:7_14": "andhakāro ca. Te ca tattha natthi. “Imasmiṁ saṅgahe”ti vatthu saṅgahe. Visiṭṭhaṁ",
  "anya-e0401n2:7_15": "jānanaṁ vijānanaṁ. Tañca vijānanaṁ tīsu manodhātūsu natthīti vuttaṁ “vijānana kiccābhāvato”ti.",
  "anya-e0401n2:7_16": "Āvajjana kiccaṁ kimetanti, manasikāra mattaṁ hoti. Sampaṭicchana kiccañca pañcaviññāṇehi",
  "anya-e0401n2:7_17": "yathā gahitāneva pañcārammaṇāni sampaṭicchana mattaṁ hoti. Tenāha “visesajānana kiccāni",
  "anya-e0401n2:7_18": "na hontī”ti. Dassanaṁ, savanaṁ, ghāyanaṁ, sāyanaṁ, phusana, nti imāni kiccāni thokaṁ",
  "anya-e0401n2:7_19": "visesa jānana kiccāni hontīti vuttaṁ “paccakkhato dassanā divasenā”tiādiṁ. Thokaṁ",
  "anya-e0401n2:7_20": "visesa jānana kiccāni honti. Tasmā tāni pañcaviññāṇānīti vuttāni. Avasesā pana santīraṇādayo",
  "anya-e0401n2:7_21": "manoviññāṇadhātuyo nāmāti sambandho. Nanu mananaṭṭhena mano ca taṁ vijānanaṭṭhena",
  "anya-e0401n2:7_22": "viññāṇañcāti vuttepi pañcaviññāṇehi viseso natthīti āha “atissaya visesa jānana dhātuyoti",
  "anya-e0401n2:7_23": "attho”ti. Evaṁ santepi so attho saddayuttiyā siddho na hoti. Yadicchā vasena vutto",
  "anya-e0401n2:7_24": "hotīti āha “pariyāya padānaṁ”tiādi. Etena so attho saddayuttiyā eva siddho. Na yadicchāvasena",
  "anya-e0401n2:7_25": "vuttoti dasseti. “Visesana samāse”ti mano ca taṁ viññāṇañcāti manoviññāṇanti evarūpe",
  "anya-e0401n2:7_26": "kammadhāraya samāse. “Padaṭṭhānaṁ”ti ettha padanti ca ṭhānanti ca kāraṇattha vacanāni,",
  "anya-e0401n2:7_27": "tasmā pariyāya saddā nāma. Padañca taṁ ṭhānañcāti vutte atissaya kāraṇanti attho",
  "anya-e0401n2:7_28": "viññāyati. Tathā dukkha dukkhaṁ, rūpa rūpaṁ, rāja rājā, devadevotiādīni. “Katthaci",
  "anya-e0401n2:7_29": "dissati yujjati cā”ti na hi katthaci dissati ca. Sacepi katthaci disseyya, na hi",
  "anya-e0401n2:7_30": "yujjati cāti attho. “Manaso viññāṇaṁ”ti ettha paṭisandhi cittato paṭṭhāya yāvacuti",
  "anya-e0401n2:7_31": "cittā antare sabbaṁ citta santānaṁ satta viññāṇa dhātūnaṁ vasena vibhāgaṁ katvā attho",
  "anya-e0401n2:7_32": "vattabbo. Pañcadvārā vajjanañca sampaṭicchana dvayañca manodhātu mattattā mano nāma.",
  "anya-e0401n2:7_33": "Pañcaviññāṇāni viññāṇa mattāni nāma. Avasesāni sabbāni viññāṇāni manassa viññāṇanti",
  "anya-e0401n2:7_34": "atthena manoviññāṇāni nāma. Tattha “manassa viññāṇaṁ”ti anantara paccaya bhūtassa",
  "anya-e0401n2:7_35": "vā manassa paccayuppanna bhūtaṁ viññāṇaṁ. Ettha sampaṭicchana dvayaṁ paccayamano",
  "anya-e0401n2:7_36": "nāma. Santīraṇato paṭṭhāya yāva dvārantare pañcadvārā vajjanaṁ nāgacchati, tāva antare",
  "anya-e0401n2:7_37": "sabbaṁ manoviññāṇa santānaṁ paccayuppanna viññāṇaṁ nāma. Puna “manassa viññāṇa”nti",
  "anya-e0401n2:7_38": "paccayuppanna bhūtassa manassa paccaya bhūtaṁ viññāṇaṁ. Ettha pañcadvārā vajjanaṁ",
  "anya-e0401n2:7_39": "paccayuppanna mano nāma. Tato pure sabbaṁ manoviññāṇa santānaṁ paccaya mano nāma.",
  "anya-e0401n2:7_40": "Sesaṁ suviññeyyaṁ. Avasesāpanātiādīsu. “Manoviññāṇadhātu bhāvaṁ sambhāvetī”ti avasesā",
  "anya-e0401n2:7_41": "pana dhammā manoviññāṇadhātu ca nāma honti, hadaya vatthuñca nissāyayeva vattantīti",
  "anya-e0401n2:7_42": "evaṁ tesaṁ dhammānaṁ manoviññāṇadhātu bhāvañca sambhāveti, vaṇṇeti. Suṭṭhu pakāsetīti",
  "anya-e0401n2:7_43": "attho. Ettha panātiādīsu. “Pāḷiyaṁ”ti indriya saṁyutta pāḷiyaṁ. Dutīyajjhāne eva",
  "anya-e0401n2:7_44": "aparisesa nirodha vacanaṁ viruddhaṁ siyā. Kathaṁ, sace paṭigho anīvaraṇā vattho nāma",
  "anya-e0401n2:7_45": "natthi. Pathamajjhānato pubbe eva so niruddho siyā. Atha dutīyajjhānupacārepi so",
  "anya-e0401n2:7_46": "uppajjeyya, pathamajjhānampi parihīnaṁ siyā. Tasmiṁ parihīne sati, dutīyajjhānampi",
  "anya-e0401n2:7_47": "nuppajjeyya. Evaṁ viruddhaṁ siyā. “Purima kāraṇamevā”ti anīvaraṇā vatthassa paṭighassa",
  "anya-e0401n2:7_48": "abhāvatoti kāraṇaṁ eva. Paratoghoso nāma sāvakānaṁ sammādiṭṭhippaṭilābhāya padhāna",
  "anya-e0401n2:7_49": "paccayo hoti. So ca arūpabhave natthi. Dhammābhisamayo nāma catusacca dhammappaṭivedho,",
  "anya-e0401n2:7_50": "buddhā ca pacceka sambuddhā ca sayambhuno parato ghosena vinā dhammaṁ paṭivijjhanti.",
  "anya-e0401n2:7_51": "Te ca tattha nuppajjanti. “Rūpavirāga bhāvanāyā”ti rūpavirāga bhāvanā balena. Tesaṁ",
  "anya-e0401n2:7_52": "rūpāvacara cittānaṁ. “Samatikkantattā”ti tesu nikantippahānavasena suṭṭhu atikkantattā.",
  "anya-e0401n2:7_53": "Sesaṁ sabbaṁ suviññeyyaṁ.",
  "anya-e0401n2:8": "Pakiṇṇakasaṅgahadīpaniyāanudīpanāniṭṭhitā."
}