{
  "anya-e0401n2:0": "3. Pakiṇṇakasaṅgahaanudīpanā",
  "anya-e0401n2:1_0": "129. Pakiṇṇakasaṅgahe . Ubhinnaṁ citta cetasikānaṁ. ‘‘Tepaññāsā’’ti tepaññāsavidhā.",
  "anya-e0401n2:1_1": "‘‘Bhāvo’’ti vijjamānakiriyā. Yo lakkhaṇa rasādīsu lakkhaṇanti vuccati. Tenāha ‘‘dhammānaṁ’’tiādiṁ.",
  "anya-e0401n2:1_2": "Pavattoti pāṭhasesa padaṁ. Etena ‘vedanā bhedena cittacetasikānaṁ saṅgaho’tiādīsupi",
  "anya-e0401n2:1_3": "vedanā bhedena pavatto cittacetasikānaṁ saṅgahotiādinā sambandhaṁ dasseti. ‘‘Vacanattho",
  "anya-e0401n2:1_4": "dassito’’ti, kathaṁ dassitoti āha ‘‘vedanā bhedena cittacetasikānaṁ saṅgaho’’tiādi.",
  "anya-e0401n2:1_5": "‘‘Tesaṁ dāni yathārahaṁ’’ti ettha ‘‘tesaṁ’’ti cittacetasikānaṁ, saṅgaho nāmāti sambandho.",
  "anya-e0401n2:1_6": "Etena ayaṁ saṅgaho citta cetasikānaṁ eva saṅgahoti siddhaṁ hoti. Vedanā hetuto. La.",
  "anya-e0401n2:1_7": "Lambaṇavatthuto saṅgaho nāmāti sambandho. Etena upari vedanā saṅgahotiādīsu vedanāto",
  "anya-e0401n2:1_8": "saṅgaho vedanā saṅgaho. La. Vatthuto saṅgaho vatthu saṅgahoti siddhaṁ hoti, vedanātotiādīsu",
  "anya-e0401n2:1_9": "ca vedanā bhedatotiādi atthato siddhaṁ hoti. Evaṁ channaṁ pakiṇṇakasaṅgahānaṁ vacanattho",
  "anya-e0401n2:1_10": "dassito. Tenāha ‘‘vedanā bhedenā’’tiādiṁ. Ādinā dassitoti sambandho. ‘‘Saṅgaho nāma",
  "anya-e0401n2:1_11": "niyyate’’ti vuttattā ‘‘nīto nāma atthī’’ti vuttaṁ. ‘‘Niyyate’’ti ca pavattīyateti",
  "anya-e0401n2:1_12": "attho. Nanu tesaṁ ‘‘saṅgaho nāma niyyate’’ti vuttattā dvīhi citta cetasikehi eva",
  "anya-e0401n2:1_13": "ayaṁ saṅgaho netabboti. Na. Cittena nīte cetasikehi visuṁ netabba kiccassa abhāvatoti",
  "anya-e0401n2:1_14": "dassetuṁ ‘‘citte pana siddhe’’tiādi vuttaṁ.",
  "anya-e0401n2:2_0": "130. Vedanā saṅgahe. Vedanā bhedaṁ nissāya imassa saṅgahassa pavattattā ‘‘nissaya",
  "anya-e0401n2:2_1": "dhamma pariggahattha’’nti vuttaṁ. ‘‘Saṁyuttake’’ti vedanā saṁyuttake. ‘‘Ārammaṇaṁ",
  "anya-e0401n2:2_2": "anubhontī’’ti ārammaṇa rasaṁ anubhonti. ‘‘Te’’ti tejanā. ‘‘Taṁ’’ti taṁ ārammaṇaṁ.",
  "anya-e0401n2:2_3": "‘‘Sātato’’ti sukhākārato. ‘‘Assātato’’ti dukkhā kārato . Tato aññopakāro natthi,",
  "anya-e0401n2:2_4": "tasmā vedanā anubhavana lakkhaṇena tividhā eva hotīti yojanā. ‘‘Dve’’ti dve vedanāyo.",
  "anya-e0401n2:2_5": "Upekkhaṁ sukhe saṅgahetvā sukhadukkhavasena vā dve vedanā vuttāti yojanā. ‘‘Santasmiṁ",
  "anya-e0401n2:2_6": "esā paṇīte sukhe’’ti jhānasampayuttaṁ adukkhama sukhaṁ sandhāya vuttaṁ. Pañca bhedādīsu",
  "anya-e0401n2:2_7": "vitthāro vedanā saṁyutte gahetabbo. Vedayitanti ca vedanāti ca atthato ekaṁ. ‘‘Sabbaṁ",
  "anya-e0401n2:2_8": "taṁ dukkhasmiṁ’’ti sabbaṁ taṁ vedayitaṁ dukkhasmiṁ eva paviṭṭhaṁ hoti. Saṅkhāra dukkhataṁ",
  "anya-e0401n2:2_9": "ānanda mayā sandhāya bhāsitaṁ saṅkhāra vipariṇāmatañca, yaṁ kiñci vedayitaṁ, sabbaṁ",
  "anya-e0401n2:2_10": "taṁ dukkhasmiṁti pāḷi. ‘‘Indriyabhedavasenā’’ti somanassa sahagataṁ, upekkhāsahagataṁ,",
  "anya-e0401n2:2_11": "domanassa sahagataṁ, sukhasahagataṁ, dukkha sahagatanti evaṁ indriya bhedavasena.",
  "anya-e0401n2:2_12": "‘‘Yesu dhammesū’’ti sampayutta dhammesu. ‘‘Tesaṁ’’ti sampayutta dhammānaṁ. Tattha",
  "anya-e0401n2:2_13": "sukhasampayuttā dhammā kāyika sukha sampayutta cetasika sukha sampayutta vasena duvidhā.",
  "anya-e0401n2:2_14": "Evaṁ issaraṭṭhānabhūtānaṁ sampayutta dhammānaṁ duvidhattā anubhavana bhede tīsu vedanāsu",
  "anya-e0401n2:2_15": "ekaṁ sukha vedanaṁ dvidhā bhinditvā sukhindriyaṁ somanassindriyanti vuttaṁ. Dukkhasampayutta",
  "anya-e0401n2:2_16": "dhammesupi esevanayo. ‘‘Api cā’’ti kiñci vattabbaṁ atthīti attho. ‘‘Tepī’’ti upekkhā",
  "anya-e0401n2:2_17": "sampayuttāpi dhammā. Cakkhādi pasādakāyā nāma cakkhu sota ghāna jivhā pasādakāyā.",
  "anya-e0401n2:2_18": "Tesu nissitā nāma cakkhu viññāṇa cittuppādādayo. ‘‘Sabbhāvā’’ti santabhāvato saṁvijjamāna",
  "anya-e0401n2:2_19": "bhāvato duvidhā hontīti yojanā. ‘‘Eka rasattā’’ti majjhattabhāvena ekarasattā. ‘‘Itarānī’’ti",
  "anya-e0401n2:2_20": "somanassa domanassa upekkhindriyāni. Sesamettha suviññeyyaṁ.",
  "anya-e0401n2:3_0": "131. Hetusaṅgahe. ‘‘Suppatiṭṭhitabhāvasādhanaṁ’’ti suṭṭhu patiṭṭhahantīti suppatiṭṭhitā.",
  "anya-e0401n2:3_1": "Suppatiṭṭhita bhāvasādhanaṁ hetu kiccaṁ nāmāti yojanā. ‘‘Imepi dhammā’’ti imepi cha",
  "anya-e0401n2:3_2": "hetu dhammā. ‘‘Tatthā’’ti tesu ārammaṇesu, sādhenti. Tasmā suppatiṭṭhita bhāvasādhanaṁ",
  "anya-e0401n2:3_3": "hetukiccaṁ nāmāti vuttaṁ. ‘‘Apare panā’’ti paṭṭhānaṭṭha kathāyaṁ āgato revatatthera",
  "anya-e0401n2:3_4": "vādo. ‘‘Dhammānaṁ kusalādi bhāvasādhanaṁ’’ti sahajātadhammānaṁ kusalabhāvasādhanaṁ",
  "anya-e0401n2:3_5": "akusalabhāvasādhanaṁ abyākatabhāvasādhanaṁ. ‘‘Evaṁ sante’’tiādi taṁ vādaṁ paṭikkhipantānaṁ",
  "anya-e0401n2:3_6": "paṭikkhepavacanaṁ. ‘‘Yesa’’nti mohamūla citta dvaye moho ca ahetuka cittuppāda rūpa",
  "anya-e0401n2:3_7": "nibbānāni ca. ‘‘Na sampajjeyyā’’ti sahajāta hetuno abhāvā tassa mohassa akusala bhāvo,",
  "anya-e0401n2:3_8": "itare sañca abyākata bhāvo na sampajjeyya. Idaṁ vuttaṁ hoti. Hetu nāma sahajāta dhammānaṁ",
  "anya-e0401n2:3_9": "kusalādibhāvaṁ sādhetīti vuttaṁ. Evaṁ sati, so moho sampayutta dhammānaṁ akusala",
  "anya-e0401n2:3_10": "bhāvaṁ sādheyya. Attano pana akusala bhāvaṁ sādhento sahajāto añño hetu natthi. Tasmā",
  "anya-e0401n2:3_11": "tassa akusalabhāvo na sampajjeyya. Tathā ahetuka cittuppāda rūpa nibbānānañca abyākatabhāvaṁ",
  "anya-e0401n2:3_12": "sādhento koci sahajāto hetu nāma natthīti tesampi abyākata bhāvo na sampajjeyya.",
  "anya-e0401n2:3_13": "Na ca na sampajjati. Tasmā so theravādo na yuttoti. Ettha siyā. Soca moho attano",
  "anya-e0401n2:3_14": "dhammatāya akusalo hoti. Tāni ca ahetuka cittuppādarūpa nibbānāni attano dhammatāya",
  "anya-e0401n2:3_15": "abyākatāni hontīti. Evaṁ sante, yathā te dhammā. Tathā aññepi dhammā attano dhammatāya",
  "anya-e0401n2:3_16": "eva kusalā kusalā byākatā bhavissanti. Na cettha kāraṇaṁ atthi, yenakāraṇena te eva",
  "anya-e0401n2:3_17": "dhammā attano dhammatāya akusalā byākatā honti. Aññe pana dhammā attano dhammatāya",
  "anya-e0401n2:3_18": "kusalā kusalā byākatā na honti, hetūhi eva hontīti. Tasmā tesaṁ sabbesampi kusalādi",
  "anya-e0401n2:3_19": "bhāvatthāya hetūhi payojanaṁ natthi. Tasmā so theravādo na yutto yevāti. Na kevalañca",
  "anya-e0401n2:3_20": "tasmiṁ theravāde ettako doso atthi. Atha kho aññopi doso atthīti dassetuṁ ‘‘yāni",
  "anya-e0401n2:3_21": "cā’’tiādimāha. Tatthāyaṁ adhippāyo. Sace dhammānaṁ kusalādi bhāvo sahajāta hetuppaṭibaddho",
  "anya-e0401n2:3_22": "siyā. Evaṁ sati, hetu paccaye kusala hetuto laddha paccayāni rūpāni kusalāni bhaveyyuṁ.",
  "anya-e0401n2:3_23": "Akusala hetuto laddha paccayāni rūpāni akusalāni bhaveyyuṁ . Na ca bhavanti. Tasmā",
  "anya-e0401n2:3_24": "so vādo ayutto yevāti. Idāni puna taṁ theravādaṁ paggahetuṁ ‘‘yathāpanā’’tiādimāha.",
  "anya-e0401n2:3_25": "‘‘Dhammesū’’ti catussacca dhammesu. Muyhanakiriyā nāma andhakāra kiriyā. Dhammacchando",
  "anya-e0401n2:3_26": "nāma dānaṁ dātukāmo, sīlaṁ pūretukāmo, bhāvanaṁ bhāvetukāmo iccādinā pavatto chando.",
  "anya-e0401n2:3_27": "‘‘Akkhantī’’ti akkhamanaṁ, arocanaṁ, amanāpo. Pāpa dhamma pāpā rammaṇa virodho nāma",
  "anya-e0401n2:3_28": "kāmarāgaṭṭhānīyehi sattavidha methuna dhammādīhi pāpa dhammehi ceva pañcakāmaguṇā",
  "anya-e0401n2:3_29": "rammaṇe hi ca cittassa virodho, jeguccho paṭikūlo. Muyhanakiriyā pana ekanta akusala",
  "anya-e0401n2:3_30": "jātikā eva hoti. Ettāvatā mohamūla citta dvaye moho attano dhammatāya akusalo hotīti",
  "anya-e0401n2:3_31": "imamatthaṁ patiṭṭhāpeti. ‘‘Evaṁ sante’’tiādikaṁ tattha dosāropanaṁ vidhamati. Idāni",
  "anya-e0401n2:3_32": "ahetuka cittuppāda rūpa nibbānāni attano dhammatāya abyākatāni hontīti imamatthaṁ",
  "anya-e0401n2:3_33": "patiṭṭhāpetuṁ ‘‘yoca dhammo’’tiādimāha. ‘‘Ettakamevā’’ti aññaṁ dukkara kāraṇaṁ natthīti",
  "anya-e0401n2:3_34": "adhippāyo. ‘‘Ahetuka cittānaṁ’’ti ahetuka cittuppādānaṁ. Attano dhammatāya eva siddho.",
  "anya-e0401n2:3_35": "Ettāvatā-ahetuka. La. Nibbānāni attano dhammatāya abyākatāni hontī-ti imamatthaṁ",
  "anya-e0401n2:3_36": "patiṭṭhāpeti. ‘‘Evaṁ sante’’tiādi tattha dosāropanaṁ apaneti. Idāni sabbopi moho",
  "anya-e0401n2:3_37": "attano dhammatāya akusala bhāveṭhatvā aññesaṁ icchā nāma atthi, akkhanti nāma atthīti",
  "anya-e0401n2:3_38": "evaṁ vuttānaṁ icchā akkhanti dhammānampi akusala bhāvaṁ sādhetīti dassetuṁ ‘‘tattha",
  "anya-e0401n2:3_39": "moho’’tiādimāha. ‘‘Muyhana nissandāni evā’’ti muyhanakiriyāya nissandapphalāni eva.",
  "anya-e0401n2:3_40": "Na kevalaṁ so lobhādīnaṁ akusalabhāvaṁ sādheti, atha kho alobhādīnampi kusalabhāvaṁ",
  "anya-e0401n2:3_41": "so eva sādhetīti dassetuṁ ‘‘alobhādīnañcā’’tiādi vuttaṁ. ‘‘Avijjānusayena saheva",
  "anya-e0401n2:3_42": "siddho’’ti tāni sattasantāne avijjānusaye appahīne kusalāni honti. Pahīne kiriyāni",
  "anya-e0401n2:3_43": "hontīti adhippāyo. Idāni lobha dosānaṁ alobhādīnañca hetu kiccaṁ dassetuṁ ‘‘tāni",
  "anya-e0401n2:3_44": "pana lobhādīnī’’tiādi vuttaṁ. Rajjana dussanānaṁ nissandāni rajjanādinissandāni.",
  "anya-e0401n2:3_45": "‘‘Diṭṭhi mānādīnī’’ti diṭṭhi māna issā macchariyādīni. Arajjana adussana amuyhanānaṁ",
  "anya-e0401n2:3_46": "nissandāni arajjanādi nissandāni. ‘‘Saddhādīnī’’ti saddhā sati hiri ottappādīni.",
  "anya-e0401n2:3_47": "‘‘Hetumukhenapī’’ti ahetuka cittuppāda rūpa nibbānānaṁ abyākatabhāvo attano dhammatāya",
  "anya-e0401n2:3_48": "siddhoti vutto. Sahetuka vipāka kriyānaṁ abyākata bhāvo pana attano dhammatāya siddhotipi",
  "anya-e0401n2:3_49": "sahajāta hetūnaṁ hetu kiccena siddhotipi vattuṁ vaṭṭatīti adhippāyo. Vibhāva nipāṭhe.",
  "anya-e0401n2:3_50": "‘‘Maggitabbo’’ti gavesitabbo. Atha tesaṁ kusalādi bhāvo sesasampayutta hetuppaṭi",
  "anya-e0401n2:3_51": "baddho siyāti yojanā. ‘‘Appaṭi baddho’’ti hetunā appaṭi baddho. ‘‘Kusalādibhāvo’’ti",
  "anya-e0401n2:3_52": "kusalādibhāvo siyā. ‘‘So’’ti kusalādibhāvo. ‘‘Ahetukānaṁ’’ti ahetuka cittuppāda rūpa",
  "anya-e0401n2:3_53": "nibbānānaṁ. Idāni ‘yāni ca laddhahetu paccayānī’tiādi vacanaṁ paṭikkhipanto ‘‘yathācā’’tiādimāha.",
  "anya-e0401n2:3_54": "‘‘Rūpārūpa dhammesū’’ti niddhāraṇe bhumma vacanaṁ. ‘‘Arūpa dhammesu evā’’ti niddhāraṇīyaṁ.",
  "anya-e0401n2:3_55": "Na rūpa dhammesu pharanti. Evaṁ sati, kasmā te rūpa dhammā jhānapaccayuppannesu vuttāti",
  "anya-e0401n2:3_56": "āha ‘‘te panā’’tiādiṁ. Sesamettha suviññeyyaṁ. ‘‘Taṁ pana tesaṁ’’ti tesaṁ haṁsādīnaṁ",
  "anya-e0401n2:3_57": "taṁ vaṇṇavisesaṁ. ‘‘Yoniyo’’ti mātāpitu jātiyo. ‘‘Abyākatānaṁ panāti sabbaṁ’’ti abyākatānaṁ",
  "anya-e0401n2:3_58": "pana abyākatabhāvo niranusaya santānappaṭi baddho, kammappaṭi baddho, avipākabhāvappaṭi",
  "anya-e0401n2:3_59": "baddho cāti daṭṭhabbanti idaṁ sabbaṁ. ‘‘Vutta pakkhepatati yevā’’ti tasmiṁ pakkhe",
  "anya-e0401n2:3_60": "antogadhamevāti adhippāyo.",
  "anya-e0401n2:4_0": "132. Kiccasaṅgahe. Tasmiṁ parikkhīṇeti sambandho. ‘‘Kammassā’’ti kammantarassa. Cutassa",
  "anya-e0401n2:4_1": "sattassa abhinibbattīti sambandho. ‘‘Bhavantarādippaṭi sandhāna vasenā’’ti bhavantarassa",
  "anya-e0401n2:4_2": "ādikoṭiyā paṭisandhāna vasena. Bhavasantānassa pavattīti sambandho. Kathaṁ pavattīti",
  "anya-e0401n2:4_3": "āha ‘‘yāva taṁ kammaṁ’’tiādiṁ. ‘‘Avicchedappavatti paccayaṅgabhāvenā’’ti avicchedappavattiyā",
  "anya-e0401n2:4_4": "padhāna paccaya saṅkhātena aṅgabhāvena. Etena bhavaṅgapade aṅgasaddassa atthaṁ vadati",
  "anya-e0401n2:4_5": ". Tenāha ‘‘tassahī’’tiādiṁ. ‘‘Tassā’’ti bhavaṅgassa. Āvajjanaṁ āvaṭṭananti eko vacanattho.",
  "anya-e0401n2:4_6": "Taṁ vā āvajjetīti eko. ‘‘Taṁ’’ti citta santānaṁ. Āvaṭṭati vā taṁ etthāti eko. Āvaṭṭati",
  "anya-e0401n2:4_7": "vā taṁ etenāti eko. ‘‘Taṁ’’ti citta santānaṁ. Āvajjeti vāti eko. ‘‘Voṭṭhabbanaṁ’’ti",
  "anya-e0401n2:4_8": "vi-ava-ṭhapanaṁti padacchedo. Vibhāvani vicāraṇāyaṁ. ‘‘Ekāvajjana parikamma cittato’’ti",
  "anya-e0401n2:4_9": "maggena vā abhiññāya vā ekaṁ samānaṁ āvajjanaṁ assāti viggaho. Tassaṁ vīthiyaṁ ‘āvajjanaṁ,",
  "anya-e0401n2:4_10": "parikammaṁ, upacāro, anulomaṁ, gotrabhū,ti ettha parikamma javanacittaṁ idha parikamma",
  "anya-e0401n2:4_11": "cittanti vuttaṁ. ‘‘Tānī’’ti maggā bhiññājavanāni. ‘‘Tatthā’’ti tasmiṁ vibhāvani pāṭhe.",
  "anya-e0401n2:4_12": "‘‘Dīghaṁ addhānaṁ’’ti sakalarattiyaṁ vā sakala divasaṁ vā niddokkamana vasena dīghaṁ",
  "anya-e0401n2:4_13": "kālaṁ. Sesamettha suviññeyyaṁ. ‘‘Paṭisandhiyāṭhānaṁ’’ti paṭisandhikiccassa ṭhānaṁ.",
  "anya-e0401n2:4_14": "Kālohi nāma visuṁ cittassa ārammaṇa bhūto eko paññatti dhammoti etena kālo nāma sabhāvato",
  "anya-e0401n2:4_15": "avijjamānattā kathaṁ kiccānaṁ pavattiṭṭhānaṁ nāma sakkā bhavitunti imaṁ āsaṅkaṁ visodheti.",
  "anya-e0401n2:4_16": "‘‘Itarathā’’ti tathā aggahetvā aññathā kiccaṭṭhānānaṁ abhede gahite satīti attho.",
  "anya-e0401n2:4_17": "‘‘Sayaṁ somanassa yuttaṁpī’’ti kadāci sayaṁ somanassa yuttaṁpi. ‘‘Taṁ’’ti somanassa",
  "anya-e0401n2:4_18": "santīraṇaṁ. ‘‘Laddhapaccaya bhāvenā’’ti laddhaanantara paccayabhāvena. ‘‘Āsevana",
  "anya-e0401n2:4_19": "bhāva rahitaṁ pī’’ti āsevana guṇa rahitampi. Tañhi āsevana paccaye paccayopi na hoti,",
  "anya-e0401n2:4_20": "paccayuppannampi na hotīti. ‘‘Parikamma bhāvanā balena ca pavattattā’’ti idaṁ phalasamāpatti",
  "anya-e0401n2:4_21": "vīthiyaṁ phalajavanesu pākaṭaṁ. Sesametthasubodhameva.",
  "anya-e0401n2:5_0": "133. Dvārasaṅgahe. ‘‘Ādāsapaṭṭamayo’’ti ādāsapaṭṭena pakato. ‘‘Dve evā’’ti dve eva",
  "anya-e0401n2:5_1": "dvārāni. ‘‘Dvāra sadisattā’’ti nagara dvāra sadisattā. ‘‘Kammavisesa mahābhūta visesa",
  "anya-e0401n2:5_2": "siddhenā’’ti ettha kammavisesena ca mahābhūta visesena ca siddhoti viggaho. Āvajjanādīni",
  "anya-e0401n2:5_3": "ca vīthi cittāni gaṇhanti. ‘‘Yamhī’’ti yasmiṁ cakkhumhi. Tadeva cakkhu cakkhudvāraṁ",
  "anya-e0401n2:5_4": "nāmāti sambandho. ‘‘Tesaṁ dvinnaṁ’’ti rūpa nimittānañca āvajjanādi vīthicittānañca.",
  "anya-e0401n2:5_5": "‘‘Visaya visayī bhāvūpagamanassā’’ti ettha rūpa nimittānaṁ visayabhāvassa upagamanaṁ",
  "anya-e0401n2:5_6": "nāma cakkhu maṇḍe āpātāgamanaṁ vuccati. Āvajjanādīnaṁ visayī bhāvassa upagamanaṁ",
  "anya-e0401n2:5_7": "nāma tesaṁ nimittānaṁ ārammaṇa karaṇaṁ vuccati. ‘‘Mukhappathabhūtattā’’ti mukhamaggabhūtattā.",
  "anya-e0401n2:5_8": "Evaṁ dvāra saddassa karaṇa sādhanayuttiṁ dassetvā idāni adhikaraṇa sādhana yuttiṁ",
  "anya-e0401n2:5_9": "dasseti ‘‘athavā’’tiādinā. ‘‘Rūpānaṁ’’ti rūpa nimittānaṁ. ‘‘Cakkhumeva cakkhu dvāra’’nti",
  "anya-e0401n2:5_10": "etena cakkhumeva dvāraṁ cakkhu dvāranti avadhāraṇa samāsaṁ dasseti. ‘‘Kāraṇaṁ vuttamevā’’ti",
  "anya-e0401n2:5_11": "heṭṭhā cittasaṅgahe manodvārāvajjanapade vuttameva. Sabbaṁ ekūna navutividhaṁ cittaṁ",
  "anya-e0401n2:5_12": "manodvārameva nāma hoti. Tathāhi vuttaṁ aṭṭhasāliniyaṁ ayaṁ nāmamano manodvāraṁ nāma",
  "anya-e0401n2:5_13": "na hotīti na vattabboti. ‘‘Upapatti dvāramevā’’ti upapattibhava pariyāpannaṁ kammajadvārameva.",
  "anya-e0401n2:5_14": "‘‘Idha cā’’ti imasmiṁ saṅgahaganthe ca. Yañca sādhaka vacananti sambandho. ‘‘Tatthā’’ti",
  "anya-e0401n2:5_15": "vibhāvaniyaṁ. ‘‘Tattheva taṁ yuttaṁ’’ti tasmiṁ pāḷippadese eva taṁ sādhaka vacanaṁ",
  "anya-e0401n2:5_16": "yuttaṁ. Itare dve paccayāti sambandho. ‘‘Manañcāti etthā’’ti manañca paṭicca dhamme",
  "anya-e0401n2:5_17": "ca uppajjati manoviññāṇaṁti vākye manañcātipade. Tattha pana javana manoviññāṇassa",
  "anya-e0401n2:5_18": "uppattiyā catūsu paccayesu manañcāti ettha dvārabhūtaṁ bhavaṅgamano ca āvajjana mano",
  "anya-e0401n2:5_19": "cāti dve paccayā labbhanti. Dhamme cāti pade dhammārammaṇa saṅkhāto eko paccayo labbhati.",
  "anya-e0401n2:5_20": "Ca saddena manoviññāṇa sampayuttakkhandhā gayhanti. Evaṁ cattāro paccayā honti. ‘‘Ettha",
  "anya-e0401n2:5_21": "cā’’ti imasmiṁ aṭṭhakathā vacane. ‘‘Sannihita paccayānaṁ eva tattha adhippetattā’’ti",
  "anya-e0401n2:5_22": "paṭicca saddasāmatthiyena āsanne dharamānapaccayānaṁ eva tasmiṁ pāḷivākye adhippetattā.",
  "anya-e0401n2:5_23": "‘‘Dvārabhāvārahassā’’ti visaya visayīnaṁ vutta nayena pavatti mukhabhāvārahassa.",
  "anya-e0401n2:5_24": "Etena ārammaṇāni āpātaṁ āgacchantu vā, māvā, vīthi cittāni pavattantuvā, māvā, appamāṇaṁ.",
  "anya-e0401n2:5_25": "Pabhassarappasannabhāvena dvārabhāvā rahatā eva pamāṇanti dīpeti. ‘‘Niṭṭhamettha",
  "anya-e0401n2:5_26": "gantabbaṁ’’ti sanniṭṭhānaṁ ettha gantabbaṁ. Dvāravikāra mūlakāni tādisāni kiccāni",
  "anya-e0401n2:5_27": "yesaṁ tāni taṁ kiccavantāni. ‘‘Kammavasena sijjhantī’’ti sattasantāne pavattantīti",
  "anya-e0401n2:5_28": "adhippāyo. Taṁ kiccavantāni cittāni. Vibhāvani pāṭhe ‘‘manodvāra saṅkhāta bhavaṅgato’’ti",
  "anya-e0401n2:5_29": "manodvāra saṅkhāta bhavaṅga bhāvato ca. ‘‘Ārammaṇantaraggahaṇavasena appavattito’’ti",
  "anya-e0401n2:5_30": "paṭisandhi cittena yathā gahitaṁ kammakammanimittādikaṁ ārammaṇaṁ muñcitvā pavattikāle",
  "anya-e0401n2:5_31": "chasu dvāresu āpātāgatassa ārammaṇantarassa gahaṇa vasena appavattito ca. Heṭṭhāpi",
  "anya-e0401n2:5_32": "pañcadvārā vajjana cakkhu viññāṇa sampaṭicchana santīraṇa voṭṭhabbana kāmāvacarajavana",
  "anya-e0401n2:5_33": "tadā rammaṇa vasenātiādinā kiccasīseneva. La. Vutto. Etthahi āvajjana sampaṭicchanādīni",
  "anya-e0401n2:5_34": "kicca visesānaṁ nāmāni honti. ‘‘Ce’’ti ce vadeyya. ‘‘Nā’’ti na vattabbaṁ. ‘‘Tathā",
  "anya-e0401n2:5_35": "assutattā’’ti ekūna vīsati dvāra vimuttānīti ca, cha dvārikāni ceva dvāra vimuttānīti",
  "anya-e0401n2:5_36": "ca, mahaggata vipākāni dvāra vimuttāne vāti ca, sutaṁ. Na pana dvārika vimuttānīti sutaṁ.",
  "anya-e0401n2:6_0": "134. Ārammaṇa saṅgahe. ‘‘Dubbala purisenā’’ti gelaññābhibhūtattā vā jarābhibhūtattā",
  "anya-e0401n2:6_1": "vā daṇḍena vā rajjukena vā vinā uṭṭhātumpi patiṭṭhātumpi aparāparaṁ gantumpi asakkontena",
  "anya-e0401n2:6_2": "dubbala purisena daṇḍakaṁ vā rajjukaṁ vā ālambiyati. Ālambitvā uṭṭhāti. Patiṭṭhāti.",
  "anya-e0401n2:6_3": "Aparāparaṁ gacchati. Evameva. Amuñca mānehi hutvāti pāṭhaseso. ‘‘Āgantvā’’ti ārammaṇa",
  "anya-e0401n2:6_4": "karaṇa vasena tato tato āgantvā. ‘‘Visuṁ siddhānī’’ti ālambiyatīti etasmiṁ atthe",
  "anya-e0401n2:6_5": "sati, ālambaṇanti sijjhati. Ārammaṇanti na sijjhati. Tāni ettha āgantvā ramantīti",
  "anya-e0401n2:6_6": "etasmiṁ atthe sati, ārammaṇanti sijjhati. Ālambaṇanti na sijjhati. Evañca sati ekaṁ",
  "anya-e0401n2:6_7": "padaṁ dvīhivākyehi dassanaṁ na sundaranti. ‘‘Aññāni ārammaṇānī’’ti rūpārammaṇato",
  "anya-e0401n2:6_8": "aññāni saddārammaṇādīni. ‘‘Āgacchatī’’ti āvibhāvaṁ gacchati, uppādappavatti vasena",
  "anya-e0401n2:6_9": "paccakkhabhāvaṁ pāpuṇāti. ‘‘Āgacchitthā’’ti āvibhāvaṁ gacchittha, uppādappavatti",
  "anya-e0401n2:6_10": "vasena paccakkhabhāvaṁ pāpuṇittha. ‘‘Anāgataṁ’’ti ettha na kāro avatthā vasena paṭisedho.",
  "anya-e0401n2:6_11": "Yo dhammo paccaya sāmaggiyaṁ sati āgamana jātiko uppajjana sīlo. So eva idāni āgacchati,",
  "anya-e0401n2:6_12": "idāni āgacchittha, idāni āgamana jātiyaṁ ṭhito, nāgacchati nāgacchitthāti iminā atthena",
  "anya-e0401n2:6_13": "so anāgato nāma. Nibbāna paññattiyo pana āgamana jātikā na honti. Tasmā āgamanappasaṅgābhāvato",
  "anya-e0401n2:6_14": "anāgatāti na vuccantīti. Tenāha ‘‘uppāda jātikā’’tiādiṁ. ‘‘Taṁ vicāretabbaṁ’’ti vatvā",
  "anya-e0401n2:6_15": "vicāraṇākāraṁ dasseti ‘‘sabbepihī’’tiādinā. Te yadā vattabba pakkhe tiṭṭhantīti sambandho.",
  "anya-e0401n2:6_16": "Uppāda jātikānaññeva saṅkhata dhammānaṁ. Tāsaṁ nibbāna paññattīnaṁ. ‘‘Na tathā imesaṁ’’ti",
  "anya-e0401n2:6_17": "imesaṁ dvāra vimuttānaṁ ārammaṇaṁ pana tathā na hotīti yojanā. ‘‘Tatthā’’ti tasmiṁ",
  "anya-e0401n2:6_18": "bhava visese. Vibhāvanipāṭhe ‘‘āvajjanassaviyā’’ti āvajjanassa ārammaṇaṁ viya. Aggahitameva",
  "anya-e0401n2:6_19": "hutvā. ‘‘Ekavajjana vīthiyaṁ aggahita bhāvo idha na pamāṇa’’nti cha dvāraggahitanti",
  "anya-e0401n2:6_20": "idha appamāṇaṁ. Bhavantare gahitassa adhippetattā. ‘‘Kālavimutta sāmaññaṁ’’vāti yaṁ",
  "anya-e0401n2:6_21": "kiñcikāla vimuttaṁ vā na hotīti adhippāyo. Āgamasiddhi vohāro nāma ‘‘kammanti vā,",
  "anya-e0401n2:6_22": "kammanimittanti vā, gati nimittanti vā, pasiddho vohāro vuccati. Ajāta satturājā",
  "anya-e0401n2:6_23": "saṅkiccajātakepi pitaraṁ māreti. Tasmā ‘‘dvīsubhavesū’’ti vuttaṁ. ‘‘Cha hi dvārehī’’ti",
  "anya-e0401n2:6_24": "karaṇa bhūtehi chahi cakkhādi dvārehi. ‘‘Maraṇāsanna javanehī’’ti kattu bhūtehi maraṇāsanne",
  "anya-e0401n2:6_25": "pavattehi cha dvārika javanehi. ‘‘Anekaṁ sabhāvaṁ’’ti anekanta bhāvaṁ. Yañhi ārammaṇanti",
  "anya-e0401n2:6_26": "sambandho. ‘‘Kenaci dvārena aggahitameva hotī’’ti ettha asaññī bhavato cutānaṁ sattānaṁ",
  "anya-e0401n2:6_27": "kāmapaṭisandhiyā kammādi ārammaṇaṁ bhavantare kenaci dvārena aggahitanti yuttaṁ.",
  "anya-e0401n2:6_28": "Kasmā, tasmiṁ bhave kassacidvārasseva abhāvato. Arūpabhavato cutānaṁ pana kāmapaṭisandhiyā",
  "anya-e0401n2:6_29": "gati nimitta sammataṁ ārammaṇaṁ kathaṁ bhavantare kenaci dvārena aggahitaṁ bhaveyya,",
  "anya-e0401n2:6_30": "manodvāraggahitameva bhaveyyāti imaṁ codanaṁ visodhetuṁ ‘‘ettha ca yasmā paṭṭhāne’’tiādi",
  "anya-e0401n2:6_31": "vuttaṁ. Tato cutānaṁ sattānaṁ yā kāmapaṭisandhi, tassākāmapaṭi sandhiyā. Paccuppannaṁ",
  "anya-e0401n2:6_32": "gatinimittaṁ ārammaṇaṁ etissāti viggaho. Kāmapaṭisandhi. Paresaṁ payoga balenāpi",
  "anya-e0401n2:6_33": "kammādīnaṁ upaṭṭhānaṁ nāma hotītiādinā yojetabbaṁ. ‘‘Suṭṭhu āsevitānaṁ’’ti cirakālaṁ",
  "anya-e0401n2:6_34": "saṅgha vatta cetiyavatta karaṇādivasena taṁ taṁ bhāvanā kammavasena ca suṭṭhu āsevitānaṁ",
  "anya-e0401n2:6_35": "kammakammanimittānaṁ. ‘‘Hoti yevā’’ti kammādīnaṁ upaṭṭhānaṁ nāma hotiyeva. ‘‘Āgantvā’’ti",
  "anya-e0401n2:6_36": "imaṁ manussa lokaṁ āgantvā gaṇhantiyeva. Tadāpi nirayapālehi dassitaṁ taṁ taṁ gati",
  "anya-e0401n2:6_37": "nimittaṁ ārammaṇaṁ katvā cavanti. ‘‘Taṁ’’ti revatiṁ nāma itthiṁ. Nanu nirayapālā",
  "anya-e0401n2:6_38": "nāma tāvatiṁsā bhavanaṁ gantuṁ na sakkuṇeyyunti. No nasakkuṇeyyuṁ. Kasmā, mahiddhika",
  "anya-e0401n2:6_39": "yakkha jātikattāti dassetuṁ ‘‘tehī’’tiādi vuttaṁ. ‘‘Vessavaṇa dūtā’’ti vessavaṇamahārājassa",
  "anya-e0401n2:6_40": "dūtā. ‘‘Upacārajjhāneṭhatvā’’ti appanājhānaṁ apattatāya upacārabhāvanābhūte kāmāvacarajjhāneṭhatvā.",
  "anya-e0401n2:6_41": "‘‘Tāneva nimittānī’’ti pathavīkasiṇa nimittādīni paṭibhāga nimittāni. ‘‘Kāmapaṭisandhiyā",
  "anya-e0401n2:6_42": "ārammaṇaṁ’’ti tehi nimittārammaṇehi aññaṁ upacāra bhāvanā kammaṁ vā yaṁ kiñci anurūpaṁ",
  "anya-e0401n2:6_43": "gati nimittaṁ vā. ‘‘Tāneva nimittāni gahetvā’’ti vacanena tāni nimittāni maraṇāsanna",
  "anya-e0401n2:6_44": "javanehi gahitānīti dasseti. Tāni ca paññatti dhammattā kāmapaṭisandhiyā ārammaṇaṁ",
  "anya-e0401n2:6_45": "na hontīti. ‘‘Paccuppannagati nimitte siddhe siddhamevā’’ti tasmiṁ bhave gatassa",
  "anya-e0401n2:6_46": "tattha yāvajīvampi anu bhavitabbaṁ ārammaṇaṁ nāma tasmiṁ khaṇe dharamānaṁ paccuppannampi",
  "anya-e0401n2:6_47": "atthi. Tato vaḍḍhamānaṁ anāgatampi atthi. Tattha paccuppanne upaṭṭhahante paṭisandhiyā",
  "anya-e0401n2:6_48": "ārammaṇaṁ sampajjati. Anāgataṁ pana anupaṭṭhahantampi paccuppanne antogadhasadisaṁ",
  "anya-e0401n2:6_49": "hotīti adhippāyo. Vibhāvani pāṭhena ca paccuppanna gatinimittaṁ viya āpātamāgataṁ,",
  "anya-e0401n2:6_50": "kasmā, paccuppanna gati nimitteneva kicca siddhito-ti adhippāyo. Sesamettha subodhaṁ.",
  "anya-e0401n2:6_51": "‘‘Tānihī’’tiādīsu. Keci vadanti. Anejosanti mārabbha. Yaṁ kālamakarīmunīti vuttattā",
  "anya-e0401n2:6_52": "sabbaññu buddhādīnaṁ parinibbāna cuti cittaṁ santi lakkhaṇaṁ nibbānaṁ ārammaṇaṁ karotīti.",
  "anya-e0401n2:6_53": "Taṁ sabbathāpi kāmāvacarā lambaṇā nevāti iminā apanetabbanti dassetuṁ ‘‘tā nihi sabbaññu",
  "anya-e0401n2:6_54": "buddhānaṁ uppannāni pī’’tiādi vuttaṁ. ‘‘Lokuttara dhammā’’tiādīsu. ‘‘Tānī’’ti dvādasā",
  "anya-e0401n2:6_55": "kusala cittāni aṭṭhañāṇa vippayutta kusala kriya javanāni ca. Ajjhāna lābhino puthujjanā",
  "anya-e0401n2:6_56": "mahaggatajjhānānipi ālambituṁ na sakkontīti vuttaṁ ‘‘paññattiyā saha kāmāvacarā rammaṇānī’’ti.",
  "anya-e0401n2:6_57": "‘‘Tāne vā’’ti ñāṇa sampayutta kāma kusalāni eva. Jhānalābhīnaṁ tāneva ñāṇa sampayuttakāma",
  "anya-e0401n2:6_58": "kusalāni. Heṭṭhima phalaṭṭhānaṁ tāneva attanā adhigata maggaphala nibbānā rammaṇāni.",
  "anya-e0401n2:6_59": "‘‘Jhānāni patthentī’’ti āyatiṁ jhānalābhino bhaveyyāmāti patthanaṁ karonti. ‘‘Tesaṁ",
  "anya-e0401n2:6_60": "pī’’ti tesaṁ puthujjanānampi. ‘‘Te’’ti te lokuttara dhammā. ‘‘Anubhontī’’ti sampāpuṇanti.",
  "anya-e0401n2:6_61": "‘‘Navanipāte’’ti aṅguttara nikāye navanipāte. Sesaṁ sabbaṁ suviññeyyameva.",
  "anya-e0401n2:7_0": "135. Vatthusaṅgahe. ‘‘Vatthū’’ti nissaya viseso vuccati. Tāni nissaya vatthūni yesaṁ",
  "anya-e0401n2:7_1": "tāni tabbatthukāni. ‘‘Tesañca saddo na yujjatī’’ti tesaṁ vāde ca saddo na yujjati.",
  "anya-e0401n2:7_2": "Na hi alutta ca kāraṁ dvanda padaṁ nāma atthīti. ‘‘Pubbapadesu ānetabbo’’ti cakkhu",
  "anya-e0401n2:7_3": "vatthu ca sotavatthu cātiādinā ānetabbo. Samāsa padaṁ na yujjati. Na hi samāsa padato",
  "anya-e0401n2:7_4": "eka desaṁ aññattha ānetuṁ yujjatīti. Avibhattika niddeso nāma cakkhuṁ, sotaṁ, ghānaṁ,",
  "anya-e0401n2:7_5": "jivhā, kāyo, hadayaṁ, vatthu cāti vattabbe pubbapadesu avibhattika niddeso. Evañcasati",
  "anya-e0401n2:7_6": "vatthu saddo ca saddo ca pubbapadesu ānetuṁ labbhantīti. Kāmataṇhāya adhīnena āyattena",
  "anya-e0401n2:7_7": "kāmāvacara kammena nibbattā kāmataṇhādhīna kamma nibbattā. ‘‘Rūpādīnaṁ paribhogo’’ti",
  "anya-e0401n2:7_8": "rūpādīnaṁ pañcakāmaguṇānaṁ paribhogo. ‘‘Parittakammaṁ pī’’ti sabbaṁ kāmāvacara kammampi.",
  "anya-e0401n2:7_9": "‘‘Pūrayamānaṁ’’ti paripūrentaṁ. Cakkhu dassanānuttariyaṁ nāma. Sotaṁ savanānuttariyaṁ",
  "anya-e0401n2:7_10": "nāma. Sabbesaṁ dassana kiccānaṁ majjhe buddha dassanā divasena anuttaraṁ dassanaṁ",
  "anya-e0401n2:7_11": "janetīti dassanānuttariyaṁ. Evaṁ savanānuttariyepi catusacca dhammassavanā divasenāti",
  "anya-e0401n2:7_12": "vattabbaṁ. ‘‘Ajjhatta bahiddha santā nesu pī’’ti ajjhatta santānepi bahiddha santānepi.",
  "anya-e0401n2:7_13": "‘‘Suddhe’’ti kenaci ālokena ca andhakārena ca virahite. Āloko hi eko rūpa viseso.",
  "anya-e0401n2:7_14": "Tathā andhakāro ca. Te ca tattha natthi. ‘‘Imasmiṁ saṅgahe’’ti vatthu saṅgahe. Visiṭṭhaṁ",
  "anya-e0401n2:7_15": "jānanaṁ vijānanaṁ. Tañca vijānanaṁ tīsu manodhātūsu natthīti vuttaṁ ‘‘vijānana kiccābhāvato’’ti.",
  "anya-e0401n2:7_16": "Āvajjana kiccaṁ kimetanti, manasikāra mattaṁ hoti. Sampaṭicchana kiccañca pañcaviññāṇehi",
  "anya-e0401n2:7_17": "yathā gahitāneva pañcārammaṇāni sampaṭicchana mattaṁ hoti. Tenāha ‘‘visesajānana",
  "anya-e0401n2:7_18": "kiccāni na hontī’’ti. Dassanaṁ, savanaṁ, ghāyanaṁ, sāyanaṁ, phusana, nti imāni kiccāni",
  "anya-e0401n2:7_19": "thokaṁ visesa jānana kiccāni hontīti vuttaṁ ‘‘paccakkhato dassanā divasenā’’tiādiṁ.",
  "anya-e0401n2:7_20": "Thokaṁ visesa jānana kiccāni honti. Tasmā tāni pañcaviññāṇānīti vuttāni. Avasesā",
  "anya-e0401n2:7_21": "pana santīraṇādayo manoviññāṇadhātuyo nāmāti sambandho. Nanu mananaṭṭhena mano ca",
  "anya-e0401n2:7_22": "taṁ vijānanaṭṭhena viññāṇañcāti vuttepi pañcaviññāṇehi viseso natthīti āha ‘‘atissaya",
  "anya-e0401n2:7_23": "visesa jānana dhātuyoti attho’’ti. Evaṁ santepi so attho saddayuttiyā siddho na hoti.",
  "anya-e0401n2:7_24": "Yadicchā vasena vutto hotīti āha ‘‘pariyāya padānaṁ’’tiādi. Etena so attho saddayuttiyā",
  "anya-e0401n2:7_25": "eva siddho. Na yadicchāvasena vuttoti dasseti. ‘‘Visesana samāse’’ti mano ca taṁ",
  "anya-e0401n2:7_26": "viññāṇañcāti manoviññāṇanti evarūpe kammadhāraya samāse. ‘‘Padaṭṭhānaṁ’’ti ettha",
  "anya-e0401n2:7_27": "padanti ca ṭhānanti ca kāraṇattha vacanāni, tasmā pariyāya saddā nāma. Padañca taṁ",
  "anya-e0401n2:7_28": "ṭhānañcāti vutte atissaya kāraṇanti attho viññāyati. Tathā dukkha dukkhaṁ, rūpa rūpaṁ,",
  "anya-e0401n2:7_29": "rāja rājā, devadevotiādīni. ‘‘Katthaci dissati yujjati cā’’ti na hi katthaci dissati",
  "anya-e0401n2:7_30": "ca. Sacepi katthaci disseyya, na hi yujjati cāti attho. ‘‘Manaso viññāṇaṁ’’ti ettha",
  "anya-e0401n2:7_31": "paṭisandhi cittato paṭṭhāya yāvacuti cittā antare sabbaṁ citta santānaṁ satta viññāṇa",
  "anya-e0401n2:7_32": "dhātūnaṁ vasena vibhāgaṁ katvā attho vattabbo. Pañcadvārā vajjanañca sampaṭicchana",
  "anya-e0401n2:7_33": "dvayañca manodhātu mattattā mano nāma. Pañcaviññāṇāni viññāṇa mattāni nāma. Avasesāni",
  "anya-e0401n2:7_34": "sabbāni viññāṇāni manassa viññāṇanti atthena manoviññāṇāni nāma. Tattha ‘‘manassa",
  "anya-e0401n2:7_35": "viññāṇaṁ’’ti anantara paccaya bhūtassa vā manassa paccayuppanna bhūtaṁ viññāṇaṁ.",
  "anya-e0401n2:7_36": "Ettha sampaṭicchana dvayaṁ paccayamano nāma. Santīraṇato paṭṭhāya yāva dvārantare",
  "anya-e0401n2:7_37": "pañcadvārā vajjanaṁ nāgacchati, tāva antare sabbaṁ manoviññāṇa santānaṁ paccayuppanna",
  "anya-e0401n2:7_38": "viññāṇaṁ nāma. Puna ‘‘manassa viññāṇa’’nti paccayuppanna bhūtassa manassa paccaya",
  "anya-e0401n2:7_39": "bhūtaṁ viññāṇaṁ. Ettha pañcadvārā vajjanaṁ paccayuppanna mano nāma. Tato pure sabbaṁ",
  "anya-e0401n2:7_40": "manoviññāṇa santānaṁ paccaya mano nāma. Sesaṁ suviññeyyaṁ. Avasesāpanātiādīsu. ‘‘Manoviññāṇadhātu",
  "anya-e0401n2:7_41": "bhāvaṁ sambhāvetī’’ti avasesā pana dhammā manoviññāṇadhātu ca nāma honti, hadaya",
  "anya-e0401n2:7_42": "vatthuñca nissāyayeva vattantīti evaṁ tesaṁ dhammānaṁ manoviññāṇadhātu bhāvañca sambhāveti,",
  "anya-e0401n2:7_43": "vaṇṇeti. Suṭṭhu pakāsetīti attho. Ettha panātiādīsu. ‘‘Pāḷiyaṁ’’ti indriya saṁyutta",
  "anya-e0401n2:7_44": "pāḷiyaṁ. Dutīyajjhāne eva aparisesa nirodha vacanaṁ viruddhaṁ siyā. Kathaṁ, sace",
  "anya-e0401n2:7_45": "paṭigho anīvaraṇā vattho nāma natthi. Pathamajjhānato pubbe eva so niruddho siyā.",
  "anya-e0401n2:7_46": "Atha dutīyajjhānupacārepi so uppajjeyya, pathamajjhānampi parihīnaṁ siyā. Tasmiṁ",
  "anya-e0401n2:7_47": "parihīne sati, dutīyajjhānampi nuppajjeyya. Evaṁ viruddhaṁ siyā. ‘‘Purima kāraṇamevā’’ti",
  "anya-e0401n2:7_48": "anīvaraṇā vatthassa paṭighassa abhāvatoti kāraṇaṁ eva. Paratoghoso nāma sāvakānaṁ",
  "anya-e0401n2:7_49": "sammādiṭṭhippaṭilābhāya padhāna paccayo hoti. So ca arūpabhave natthi. Dhammābhisamayo",
  "anya-e0401n2:7_50": "nāma catusacca dhammappaṭivedho, buddhā ca pacceka sambuddhā ca sayambhuno parato",
  "anya-e0401n2:7_51": "ghosena vinā dhammaṁ paṭivijjhanti. Te ca tattha nuppajjanti. ‘‘Rūpavirāga bhāvanāyā’’ti",
  "anya-e0401n2:7_52": "rūpavirāga bhāvanā balena. Tesaṁ rūpāvacara cittānaṁ. ‘‘Samatikkantattā’’ti tesu",
  "anya-e0401n2:7_53": "nikantippahānavasena suṭṭhu atikkantattā. Sesaṁ sabbaṁ suviññeyyaṁ.",
  "anya-e0401n2:8": "Pakiṇṇakasaṅgahadīpaniyāanudīpanāniṭṭhitā."
}