{
  "iti56:0.1": "Itivuttaka 56 ",
  "iti56:0.2": "Tikanipāta ",
  "iti56:0.3": "Paṭhamavagga ",
  "iti56:0.4": "Paṭhamaāsavasutta ",
  "iti56:1.1": "Vuttañhetaṁ bhagavatā vuttamarahatāti me sutaṁ: ",
  "iti56:2.1": "“Tayome, bhikkhave, āsavā. ",
  "iti56:2.2": "Katame tayo? ",
  "iti56:2.3": "Kāmāsavo, bhavāsavo, avijjāsavo—",
  "iti56:2.4": "ime kho, bhikkhave, tayo āsavā”ti. ",
  "iti56:2.5": "Etamatthaṁ bhagavā avoca. ",
  "iti56:2.6": "Tatthetaṁ iti vuccati: ",
  "iti56:3.1": "“Samāhito sampajāno, ",
  "iti56:3.2": "sato buddhassa sāvako; ",
  "iti56:3.3": "Āsave ca pajānāti, ",
  "iti56:3.4": "āsavānañca sambhavaṁ. ",
  "iti56:4.1": "Yattha cetā nirujjhanti, ",
  "iti56:4.2": "maggañca khayagāminaṁ; ",
  "iti56:4.3": "Āsavānaṁ khayā bhikkhu, ",
  "iti56:4.4": "nicchāto parinibbuto”ti. ",
  "iti56:5.1": "Ayampi attho vutto bhagavatā, iti me sutanti. ",
  "iti56:5.2": "Sattamaṁ. "
}