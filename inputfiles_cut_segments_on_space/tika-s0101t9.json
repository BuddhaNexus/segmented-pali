{
  "tika-s0101t9:0": "9. Poṭṭhapādasuttavaṇṇanā",
  "tika-s0101t9:1": "Poṭṭhapādaparibbājakavatthuvaṇṇanā",
  "tika-s0101t9:2_0": "406.Sāvatthiyanti samīpatthe bhummanti āha “sāvatthiṁ upanissāyā”ti. Jetassa kumārassa",
  "tika-s0101t9:2_1": "vaneti jetena nāma rājakumārena ropite upavane. Nivāsaphāsutādinā pabbajitā āramanti",
  "tika-s0101t9:2_2": "etthāti ārāmo, vihāro. Phoṭo pādesu jātoti poṭṭhapādo. Vatthacchāyāchādanapabbajūpagatattā",
  "tika-s0101t9:2_3": "channaparibbājako. Brāhmaṇamahāsāloti mahāvibhavatāya mahāsāratāpatto brāhmaṇo. Samayanti",
  "tika-s0101t9:2_4": "sāmaññaniddeso, taṁ taṁ samayanti attho. Pavadantīti pakārato vadanti, attanā attanā",
  "tika-s0101t9:2_5": "uggahitaniyāmena yathā tathā samayaṁ vadantīti attho. “Pabhutayo”ti iminā todeyyajāṇusoṇīsoṇadaṇḍādike",
  "tika-s0101t9:2_6": "saṅgaṇhāti, paribbājakādayoti ādi-saddena channaparibbājakādike. Tindukācīramettha",
  "tika-s0101t9:2_7": "atthīti tindukācīro, ārāmo. Tathā ekā sālā etthāti ekasālako, tasmiṁ tindukācīre ekasālake.",
  "tika-s0101t9:3_0": "Anekākārānavasesañeyyatthavibhāvanato, aparāparuppattito ca bhagavato ñāṇaṁ tattha",
  "tika-s0101t9:3_1": "patthaṭaṁ viya hotīti vuttaṁ “sabbaññutaññāṇaṁ pattharitvā”ti, yato tassa ñāṇajālatā",
  "tika-s0101t9:3_2": "vuccati, veneyyānaṁ tadantogadhatā heṭṭhā vuttāyeva. Veneyyasattapariggaṇhanatthaṁ",
  "tika-s0101t9:3_3": "samannāhāre kate paṭhamaṁ nesaṁ veneyyabhāveneva upaṭṭhānaṁ hoti, atha saraṇagamanādivasena",
  "tika-s0101t9:3_4": "kiccanipphatti vīmaṁsīyatīti āha “kiṁ nu kho bhavissatīti upaparikkhanto”ti. Nirodhanti",
  "tika-s0101t9:3_5": "saññānirodhaṁ. Nirodhā vuṭṭhānanti tato nirodhato vuṭṭhānaṁ saññuppattiṁ. Sabbabuddhānaṁ",
  "tika-s0101t9:3_6": "ñāṇena saṁsanditvāti yathā te nirodhaṁ, nirodhato vuṭṭhānañca byākariṁsu, byākarissanti",
  "tika-s0101t9:3_7": "ca, tathā byākaraṇavasena saṁsanditvā. Hatthisāriputtoti hatthisārino putto. “Yugandharapabbataṁ",
  "tika-s0101t9:3_8": "parikkhipitvā”ti idaṁ parikappavacanaṁ “tādisaṁ atthi ce, taṁ viyā”ti. Meghavaṇṇanti",
  "tika-s0101t9:3_9": "rattameghavaṇṇaṁ, sañjhāppabhānurañjitameghasaṅkāsanti attho. Paccagghanti abhinavaṁ",
  "tika-s0101t9:3_10": "ādito tathāladdhavohārena, anaññaparibhogatāya, tathā vā satthu adhiṭṭhānena so patto",
  "tika-s0101t9:3_11": "sabbakālaṁ “paccagghaṁ” tveva vuccati, silādivuttaratanalakkhaṇūpapattiyā vā so patto",
  "tika-s0101t9:3_12": "“paccaggha”nti vuccati.",
  "tika-s0101t9:4_0": "407.Attano rucivasena saddhammaṭṭhitijjhāsayavasena, na parena ussāhitoti adhippāyo.",
  "tika-s0101t9:4_1": "“Atippagabhāvameva disvā”ti idaṁ bhūtakathanaṁ na tāva bhikkhācāravelā sampattāti",
  "tika-s0101t9:4_2": "dassanatthaṁ. Bhagavā hi tadā kālasseva vihārato nikkhanto “vāsanābhāgiyāya dhammadesanāya",
  "tika-s0101t9:4_3": "poṭṭhapādaṁ anuggaṇhissāmī”ti. Yannūnāhanti aññattha saṁsayaparidīpano, idha pana",
  "tika-s0101t9:4_4": "saṁsayaparidīpano viya. Kasmāti āha “buddhāna”ntiādi. Saṁsayo nāma natthi bodhimūle",
  "tika-s0101t9:4_5": "eva samugghāṭitattā. Parivitakkapubbabhāgoti adhippetakiccassa pubbabhāgaparivitakko",
  "tika-s0101t9:4_6": "eva. Buddhānaṁ labbhatīti “karissāma, na karissāmā”tiādiko esa cittacāro buddhānaṁ",
  "tika-s0101t9:4_7": "labbhati sambhavati vicāraṇavasena pavattanato, na pana saṁsayavasena. Tenāhāti yena",
  "tika-s0101t9:4_8": "buddhānampi labbhati, tenevāha bhagavā “yannūnāha”nti. Parikappane vāyaṁ nipāto.",
  "tika-s0101t9:4_9": "“Upasaṅkameyya”nti kiriyāpadena vuccamāno eva hi attho “yannūnā”ti nipātapadena jotīyati.",
  "tika-s0101t9:4_10": "Ahaṁ yannūna upasaṅkameyyanti yojanā. Yadi panāti idampi tena samānatthanti āha “yadi panāhanti attho”ti.",
  "tika-s0101t9:5_0": "408. Yathā unnatappāyo saddo unnādo, evaṁ vipulabhāvena uparūpari pavattopi unnādoti",
  "tika-s0101t9:5_1": "tadubhayaṁ ekajjhaṁ katvā pāḷiyaṁ “unnādiniyā”ti vatvā puna vibhāgena dassetuṁ “uccāsaddamahāsaddāyā”ti",
  "tika-s0101t9:5_2": "vuttanti tamatthaṁ vivaranto “uccaṁ nadamānāyā”tiādimāha. Assāti parisāya. Uddhaṁgamanavasenāti",
  "tika-s0101t9:5_3": "unnatabahulatāya uggantvā uggantvā pavattanavasena. Disāsu patthaṭavasenāti vipulabhāvena",
  "tika-s0101t9:5_4": "bhūtaparamparāya sabbadisāsu pattharaṇavasena. Idāni paribbājakaparisāya uccāsaddamahāsaddatāya",
  "tika-s0101t9:5_5": "kāraṇaṁ, tassa ca pavattiākāraṁ dassento “tesañhī”tiādimāha. Kāmassādo nāma kāmaguṇassādo.",
  "tika-s0101t9:5_6": "Kāmabhavādigato assādo bhavassādo.",
  "tika-s0101t9:6_0": "409.Saṇṭhapesīti saṁyamanavasena sammadeva ṭhapesi, saṇṭhapanañcettha tiracchānakathāya",
  "tika-s0101t9:6_1": "aññamaññasmiṁ agāravassa jahāpanavasena ācārassa sikkhāpanaṁ, yathāvuttadosassa nigūhanañca",
  "tika-s0101t9:6_2": "hotīti āha “sikkhāpesī”tiādi. Appasaddanti nissaddaṁ, uccāsaddamahāsaddābhāvanti",
  "tika-s0101t9:6_3": "adhippāyo. Nappamajjantīti na agāravaṁ karonti.",
  "tika-s0101t9:7_0": "410.Noāgate ānandoti bhagavati āgate no amhākaṁ ānando pīti hoti. Piyasamudācārāti",
  "tika-s0101t9:7_1": "piyālāpā. “Paccuggamanaṁ akāsī”ti vatvā na kevalamayameva, atha kho aññepi pabbajitā",
  "tika-s0101t9:7_2": "yebhuyyena bhagavato apacitiṁ karontevāti dassetuṁ “bhagavantañhī”tiādiṁ vatvā, tattha",
  "tika-s0101t9:7_3": "kāraṇamāha “uccākulīnatāyā”ti, tena sāsane appasannāpi kulagāravena bhagavati apacitiṁ",
  "tika-s0101t9:7_4": "karonte vāti dasseti. Etasmiṁantare kā nāma kathāti etasmiṁ yathāvuttaparicchedabbhantare",
  "tika-s0101t9:7_5": "kathā kā nāma. Vippakatā āraddhā hutvā apariyositā. “Kā kathā vippakatā”ti vadanto",
  "tika-s0101t9:7_6": "atthato tassā pariyosāpanaṁ paṭijānāti nāma. “Kā kathā”ti ca avisesacodanāti yassā",
  "tika-s0101t9:7_7": "tassā sabbassāpi kathāya pariyosāpanaṁ paṭiññātañca hoti, tañca paresaṁ asabbaññūnaṁ",
  "tika-s0101t9:7_8": "avisayanti āha “pariyantaṁ netvā demīti sabbaññupavāraṇaṁ pavāresī”ti.",
  "tika-s0101t9:8": "Abhisaññānirodhakathāvaṇṇanā",
  "tika-s0101t9:9_0": "411.Sukāraṇanti sundaraṁ atthāvahaṁ hitāvahaṁ kāraṇaṁ. Nānātitthesu nānāladdhīsu",
  "tika-s0101t9:9_1": "niyuttāti nānātitthikā, te eva nānātitthiyā ka-kārassa ya-kāraṁ katvā. Kutūhalamettha",
  "tika-s0101t9:9_2": "atthīti kotūhalā, sā eva sālāti kotūhalasālā, tenāha “kotūhaluppattiṭṭhānato”ti.",
  "tika-s0101t9:9_3": "Saññānirodheti saññāsīsenāyaṁ desanā, tasmā saññāsahagatā sabbepi dhammā saṅgayhanti,",
  "tika-s0101t9:9_4": "tattha pana cittaṁ padhānanti āha “cittanirodhe”ti. Accantanirodhassa pana tehi anadhippetattā,",
  "tika-s0101t9:9_5": "avisayattā ca “khaṇikanirodhe”ti āha. Kāmaṁ sopi tesaṁ avisayova, atthato pana nirodhakathā",
  "tika-s0101t9:9_6": "vuccamānā tattheva tiṭṭhatīti tathā vuttaṁ. Kittighosoti “aho buddhānubhāvo bhavantarapaṭicchannaṁ",
  "tika-s0101t9:9_7": "kāraṇaṁ evaṁ hatthāmalakaṁ viya paccakkhato dasseti, sāvake ca edise saṁvarasamādāne",
  "tika-s0101t9:9_8": "patiṭṭhāpetī”ti thutighoso yāva bhavaggā pattharati. Paṭibhāgakiriyanti paḷāsavasena",
  "tika-s0101t9:9_9": "paṭibhāgabhūtaṁ payogaṁ karonto. Bhavantarasamayanti tatra tatra vuṭṭhanasamayaṁ",
  "tika-s0101t9:9_10": "abhūtaparikappitaṁ kiñci uppādiyaṁ vatthuṁ attano samayaṁ katvā. Kiñcideva sikkhāpadanti",
  "tika-s0101t9:9_11": "“elamūgena bhavitabbaṁ, ettakaṁ, velaṁ ekasmiṁyeva ṭhāne nisīditabba”nti evamādikaṁ",
  "tika-s0101t9:9_12": "kiñcideva kāraṇaṁ sikkhākoṭṭhāsaṁ katvā paññapenti. Nirodhakathanti nirodhasamāpattikathaṁ.",
  "tika-s0101t9:10_0": "Tesūti kotūhalasālāyaṁ sannipatitesu titthiyasamaṇabrāhmaṇesu. Ekacceti eke. Purimoti",
  "tika-s0101t9:10_1": "“ahetū appaccayā”ti evaṁvādī. Yvāyaṁ idha uppajjatīti yojanā. Samāpattinti asaññabhāvāvahaṁ",
  "tika-s0101t9:10_2": "samāpattiṁ. Nirodheti saññānirodhe. Hetuṁ apassantoti yena hetunā asaññabhave saññāya",
  "tika-s0101t9:10_3": "nirodho sabbaso anuppādo, yena ca tato cutassa idha pañcavokārabhave tassā uppādo,",
  "tika-s0101t9:10_4": "taṁ avisayatāya apassanto.",
  "tika-s0101t9:11_0": "Nanti paṭhamavādiṁ. Nisedhetvāti “na kho nāmetaṁ bho evaṁ bhavissatī”ti evaṁ paṭikkhipitvā.",
  "tika-s0101t9:11_1": "Asaññikabhāvanti muñchāpattiyā kiriyamayasaññāvasena vigatasaññibhāvaṁ. Vakkhati",
  "tika-s0101t9:11_2": "hi “visaññī hutvā”ti. Vikkhambhanavasena kilesānaṁ santāpanena attantapo. Ghoratapoti",
  "tika-s0101t9:11_3": "dukkaratāya bhīmatapo. Parimāritindriyoti nibbisevanabhāvāpādanena sabbaso milāpitacakkhādindriyo.",
  "tika-s0101t9:11_4": "Bhaggoti bhañjitakusalajjhāsayo. Evamāhāti “evaṁ saññā hi bho purisassa attā”tiādiākārena",
  "tika-s0101t9:11_5": "saññānirodhamāha. Iminā nayena ito paresu dvīsu ṭhānesu yathārahaṁ yojanā veditabbā.",
  "tika-s0101t9:12_0": "Āthabbaṇapayoganti āthabbaṇavedavihitaṁ āthabbaṇikānaṁ visaññibhāvāpādanapayogaṁ.",
  "tika-s0101t9:12_1": "Āthabbaṇaṁ payojetvāti āthabbaṇavede āgataaggijuhanapubbakaṁ mantajappanaṁ payojetvā",
  "tika-s0101t9:12_2": "sīsacchinnatādidassanena saññānirodhamāha. Tassāti yassa sīsacchinnatādi dassitaṁ, tassa.",
  "tika-s0101t9:13_0": "Yakkhadāsīnanti devadāsīnaṁ, yā “devatābhatiyotipi” vuccanti. Madaniddanti surāmadanimittakaṁ",
  "tika-s0101t9:13_1": "supanaṁ devatūpahāranti naccanagāyanādinā devatānaṁ pūjaṁ. Surāpātinti pātipuṇṇaṁ",
  "tika-s0101t9:13_2": "suraṁ. Divāti atidivā ussūre.",
  "tika-s0101t9:14_0": "Elamūgakathā viyāti imesaṁ paṇḍitamānīnaṁ kathā andhabālakathāsadisī. Cattāro nirodheti",
  "tika-s0101t9:14_1": "aññamaññavidhure cattāro nirodhe ete paññapenti. Na ca aññamaññaviruddhanānāsabhāvena",
  "tika-s0101t9:14_2": "tena bhavitabbaṁ, atha kho ekasabhāvena, tenāha “iminā cā”tiādi. Aññenevāti imehi",
  "tika-s0101t9:14_3": "vuttākārato aññākāreneva bhavitabbaṁ. “Ayaṁ nirodho, ayaṁ nirodho”ti āmeḍitavacanaṁ",
  "tika-s0101t9:14_4": "satthā attano desanāvilāsena anekākāravokāraṁ nirodhaṁ vibhāvessatīti dassanatthaṁ",
  "tika-s0101t9:14_5": "kataṁ aho nūnāti ettha ahoti acchariye, nūnāti anussaraṇe nipāto. Tasmā aho nūna",
  "tika-s0101t9:14_6": "bhagavā anaññasādhāraṇadesanattā nirodhampi aho acchariyaṁ katvā katheyya maññeti",
  "tika-s0101t9:14_7": "adhippāyo. “Aho nūna sugato”ti etthāpi eseva nayo. Acchariyavibhāvanato eva cettha",
  "tika-s0101t9:14_8": "dvikkhattuṁ vacanaṁ, acchariyatthopi cettha aho-saddo. So yasmā anussaraṇamukheneva",
  "tika-s0101t9:14_9": "tena gahito, tasmā vuttaṁ “aho nūnāti anussaraṇatthe”ti. Kālapuggalādivibhāgena bahubhedattā",
  "tika-s0101t9:14_10": "imesaṁ nirodhadhammānanti bahuvacanaṁ, kusala-saddayogena sāmivacanaṁ bhummatthe",
  "tika-s0101t9:14_11": "daṭṭhabbaṁ. Ciṇṇavasitāyāti nirodhasamāpattiyaṁ vasībhāvassa ciṇṇattā. Sabhāvaṁ jānātīti",
  "tika-s0101t9:14_12": "nirodhassa sabhāvaṁ yāthāvato jānāti.",
  "tika-s0101t9:15": "Ahetukasaññuppādanirodhakathāvaṇṇanā",
  "tika-s0101t9:16_0": "412.Gharamajjheyevapakkhalitāti gharato bahi gantukāmā purisā maggaṁ anotaritvā gharājirena",
  "tika-s0101t9:16_1": "samatale vivaṭaṅgaṇe eva pakkhalanaṁ pattā, evaṁ sampadamidanti attho. Asādhāraṇo",
  "tika-s0101t9:16_2": "hetu, sādhāraṇo paccayoti evamādi vibhāgena idha payojanaṁ natthi saññāya akāraṇabhāvapaṭikkhepattā",
  "tika-s0101t9:16_3": "codanāyāti vuttaṁ “kāraṇasseva nāma”nti.",
  "tika-s0101t9:17_0": "Pāḷiyaṁ “uppajjantipi nirujjhantipī”ti vuttaṁ, tattha “sahetū sappaccayā saññā uppajjanti,",
  "tika-s0101t9:17_1": "uppannā pana nirujjhantiyeva, na tiṭṭhantī”ti dassanatthaṁ “nirujjhantī”ti vacanaṁ,",
  "tika-s0101t9:17_2": "na nirodhassa sahetusappaccayabhāvadassanatthaṁ. Uppādo hi sahetuko, na nirodho.",
  "tika-s0101t9:17_3": "Yadi hi nirodhopi sahetuko siyā, tassa nirodhenāpi bhavitabbaṁ aṅkurādīnaṁ viya,",
  "tika-s0101t9:17_4": "na ca tassa nirodho atthi. Tasmā vuttanayeneva pāḷiyā attho veditabbo. Ayañca nayo",
  "tika-s0101t9:17_5": "khaṇanirodhavasena vutto. Yo pana yathāparicchinnakālavasena sabbasova anuppādanirodho,",
  "tika-s0101t9:17_6": "so “sahetuko”ti veditabbo tathārūpāya paṭipattiyā vinā abhāvato. Tenāha bhagavā “sikkhā",
  "tika-s0101t9:17_7": "ekā saññā nirujjhatī”ti. tato eva ca idhāpi vuttaṁ “saññāya sahetukaṁ uppādanirodhaṁ dīpetu”nti.",
  "tika-s0101t9:18_0": "Sikkhā ekāti ettha sikkhāti karaṇe paccattavacanaṁ, eka-saddo aññapariyāyo “ittheke",
  "tika-s0101t9:18_1": "abhivadanti sato vā pana sattassā”tiādīsu viya, na saṅkhyāvācīti āha “sikkhā ekā",
  "tika-s0101t9:18_2": "saññā uppajjantīti sikkhāya ekaccā saññā jāyantī”ti. Sesapadesupi eseva nayo.",
  "tika-s0101t9:19_0": "413.Tatthāti tassaṁ uparidesanāyaṁ. Sammādiṭṭhisammāsaṅkappavasena pariyāpannattā",
  "tika-s0101t9:19_1": "āgatāti sabhāvato upakārato ca paññākkhandhe pariyāpannattā saṅgahitattā tatiyā adhipaññāsikkhā",
  "tika-s0101t9:19_2": "sammādiṭṭhisammāsaṅkappavasena āgatā. Tathā hi vuttaṁ “yā cāvuso visākha sammādiṭṭhi,",
  "tika-s0101t9:19_3": "yo ca sammāsaṅkappo, ime dhammā paññākkhandhe saṅgahitā”ti kāmañcettha vuttanayena",
  "tika-s0101t9:19_4": "tissopi sikkhā āgatā eva, tathāpi adhicittasikkhāya eva abhisaññānirodho dassito,",
  "tika-s0101t9:19_5": "itarā tassa sambhārabhāvena ānītā.",
  "tika-s0101t9:20_0": "Pañcakāmaguṇikarāgoti pañcakāmakoṭṭhāse ārabbha uppajjanakarāgo. Asamuppannakāmacāroti",
  "tika-s0101t9:20_1": "vattamānuppannatāvasena asamuppanno yo koci kāmacāro yā kāci lobhuppatti. Purimo",
  "tika-s0101t9:20_2": "visayavasena niyamitattā kāmaguṇārammaṇova lobho daṭṭhabbo, itaro pana jhānanikantibhavarāgādippabhedo",
  "tika-s0101t9:20_3": "sabbopi lobhacāro kāmanaṭṭhena kāmesu pavattanato. Sabbepi hi tebhūmakā dhammā kāmanīyaṭṭhena",
  "tika-s0101t9:20_4": "kāmāti. Ubhayesampi kāmasaññātināmatā sahacaraṇañāyenāti “kāmasaññā”ti paduddhāraṁ",
  "tika-s0101t9:20_5": "katvā tadubhayaṁ niddiṭṭhaṁ.",
  "tika-s0101t9:21_0": "“Tatthā”tiādi asamuppannakāmacārato pañcakāmaguṇikarāgassa visesadassanaṁ. Kāmaṁ",
  "tika-s0101t9:21_1": "pañcakāmaguṇikarāgopi asamuppanno eva maggena samugghāṭīyati, tasmiṁ pana samugghāṭitepi",
  "tika-s0101t9:21_2": "na sabbo rāgo samugghāṭaṁ gacchati, tasmā pañcakāmaguṇikarāgaggahaṇena na itarassa",
  "tika-s0101t9:21_3": "sabbassa rāgassa gahaṇaṁ hotīti ubhayasādhāraṇena pariyāyena ubhayaṁ saṅgahetvā dassetuṁ",
  "tika-s0101t9:21_4": "pāḷiyaṁ kāmasaññāggahaṇaṁ katanti tadubhayaṁ sarūpato visesato ca dassetvā sabbasaṅgāhikabhāvato",
  "tika-s0101t9:21_5": "“asamuppannakāmacāropana imasmiṁ ṭhāne vaṭṭatī”ti vuttaṁ.",
  "tika-s0101t9:22_0": "Sadisattāti kāmasaññādibhāvena samānattā, etena pāḷiyaṁ “purimā”ti sadisakappanāvasena",
  "tika-s0101t9:22_1": "vuttanti dasseti. Anāgatā hi idha “nirujjhatī”ti vuttā anuppādassa adhippetattā,",
  "tika-s0101t9:22_2": "tenāha “anuppannāva nuppajjatī”ti.",
  "tika-s0101t9:23_0": "Nīvaraṇavivekato jātattā vivekajehi paṭhamajjhānapītisukhehi saha akkhātabbā, taṁkoṭṭhāsikā",
  "tika-s0101t9:23_1": "vāti vivekajaṁ pītisukhasaṅkhātā. Nānattasaññāpaṭighasaññāhi nipuṇatāya sukhumabhūtatāya",
  "tika-s0101t9:23_2": "sukhumasaññā bhūtā sukhumabhāvena, paramatthabhāvena aviparītasabhāvā. Jhānaṁ taṁsampayuttadhammānaṁ",
  "tika-s0101t9:23_3": "bhāvanāsiddhā saṇhasukhumatā nīvaraṇavikkhambhanavasena viññāyatīti āha “kāmacchandādioḷārikaṅgappahānavasena",
  "tika-s0101t9:23_4": "sukhumā”ti. Bhūtatāyāti vijjamānatāya. Sabbatthāti sabbavāresu.",
  "tika-s0101t9:24_0": "Samāpajjanādhiṭṭhānāni viya vuṭṭhānaṁ jhāne pariyāpannampi hoti yathā taṁ dhammānaṁ",
  "tika-s0101t9:24_1": "bhaṅgakkhaṇo dhammesu, na āvajjanapaccavekkhaṇānīti “paṭhamajjhānaṁ samāpajjanto",
  "tika-s0101t9:24_2": "adhiṭṭhahanto vuṭṭhahanto ca sikkhatī”ti vuttaṁ, na “āvajjanto paccavekkhanto”ti.",
  "tika-s0101t9:24_3": "Tanti paṭhamajjhānaṁ. Tenāti hetumhi karaṇavacanaṁ, tasmā paṭhamajjhānena hetubhūtenāti",
  "tika-s0101t9:24_4": "attho. Hetubhāvo cettha jhānassa yathāvuttasaññāya uppattiyā sahajātādipaccayabhāvo",
  "tika-s0101t9:24_5": "kāmasaññāya nirodhassa upanissayatāva, tañca kho suttantapariyāyena. Tathā ceva saṁvaṇṇitaṁ",
  "tika-s0101t9:24_6": "“tathārūpāya paṭipattiyā vinā abhāvato”ti. Etenupāyenāti yvāyaṁ paṭhamajjhānatappaṭipakkhasaññāvasena",
  "tika-s0101t9:24_7": "“sikkhā ekā saññā uppajjati, sikkhā ekā saññā nirujjhatī”ti ettha attho vutto, etena",
  "tika-s0101t9:24_8": "nayena. Sabbatthāti sabbavāresu.",
  "tika-s0101t9:25_0": "414. Yasmā panettha samāpattivasena taṁtaṁsaññānaṁ uppādanirodhe vuccamāne aṅgavasena",
  "tika-s0101t9:25_1": "so vuttoti āha “yasmā panā”tiādi. “Aṅgato sammasana”nti anupadadhammavipassanāya",
  "tika-s0101t9:25_2": "lakkhaṇavacanaṁ. Anupadadhammavipassanañhi karonto samāpattiṁ patvā aṅgato sammasanaṁ",
  "tika-s0101t9:25_3": "karoti, na ca saññā samāpattiyā kiñci aṅgaṁ hoti. Vuttañca “idañca saññā saññāti",
  "tika-s0101t9:25_4": "evaṁ aṅgato sammasanaṁ uddhaṭa”nti. Aṅgatoti vā avayavatoti attho, anupadadhammatoti",
  "tika-s0101t9:25_5": "vuttaṁ hoti. Tadevāti ākiñcaññāyatanameva.",
  "tika-s0101t9:26_0": "Yato khoti paccatte nissakkavacananti āha “yo nāmā”ti yathā “ādimhī”ti etasmiṁ atthe",
  "tika-s0101t9:26_1": "“ādito”ti vuccati itaravibhattitopi to-saddassa labbhanato. Sakasmiṁ attanā adhigate",
  "tika-s0101t9:26_2": "saññā sakasaññā, sā etassa atthīti sakasaññī, tenāha “attano paṭhamajjhānasaññāya",
  "tika-s0101t9:26_3": "saññavā”ti. Sakasaññīti cettha upari vuccamānanirodhapādakatāya sātisayāya jhānasaññāya",
  "tika-s0101t9:26_4": "atthibhāvajotako ī-kāro daṭṭhabbo, tenevāha “anupubbena saññaggaṁ phusatī”tiādi.",
  "tika-s0101t9:26_5": "Tasmā tattha tattha sakasaññitāggahaṇena tasmiṁ tasmiṁ jhāne sabbaso suciṇṇavasībhāvo",
  "tika-s0101t9:26_6": "dīpitoti veditabbaṁ.",
  "tika-s0101t9:27_0": "Lokiyānanti niddhāraṇe sāmivacanaṁ, sāmiatthe eva vā. Yadaggena hi taṁ tesu seṭṭhaṁ,",
  "tika-s0101t9:27_1": "tadaggena tesampi seṭṭhanti. “Lokiyāna”nti visesanaṁ lokuttarasamāpattīhi tassa aseṭṭhabhāvato.",
  "tika-s0101t9:27_2": "“Kiccakārakasamāpattīna”nti visesanaṁ akiccakārakasamāpattito tassa aseṭṭhabhāvato.",
  "tika-s0101t9:27_3": "Akiccakārakatā cassā paṭusaññākiccābhāvavacanato viññāyati. Yatheva hi tattha saññā,",
  "tika-s0101t9:27_4": "evaṁ phassādayo pīti. Yadaggena hi tattha saṅkhārāvasesasukhumabhāvappattiyā pakativipassakānaṁ",
  "tika-s0101t9:27_5": "sammasituṁ asakkuṇeyyarūpena ṭhitā, tadaggena heṭṭhimasamāpattidhammā viya paṭukiccakaraṇasamatthāpi",
  "tika-s0101t9:27_6": "na hontīti. Svāyamattho paramatthamañjusāyaṁ visuddhimaggasaṁvaṇṇanāyaṁ āruppakathāyaṁ",
  "tika-s0101t9:27_7": "savisesaṁ vutto, tasmā tattha vuttanayena veditabbo. Keci pana “yathā heṭṭhimā heṭṭhimā",
  "tika-s0101t9:27_8": "samāpattiyo uparimānaṁ uparimānaṁ adhiṭṭhānakiccaṁ sādhenti, na evaṁ nevasaññānāsaññāyatanasamāpatti",
  "tika-s0101t9:27_9": "kassacipi adhiṭṭhānakiccaṁ sādheti, tasmā sā akiccakārikā, itarā kiccakārikā vuttā”ti",
  "tika-s0101t9:27_10": "vadanti, tadayuttaṁ tassāpi vipassanācittaparidamanādīnaṁ adhiṭṭhānakiccasādhanato.",
  "tika-s0101t9:27_11": "Tasmā purimoyeva attho yutto.",
  "tika-s0101t9:28_0": "Pakappetīti saṁvidahati. Jhānaṁ samāpajjanto hi jhānasukhaṁ attani saṁvidahati nāma.",
  "tika-s0101t9:28_1": "Abhisaṅkharotīti āyūhati, sampiṇḍetīti attho. Sampiṇḍanattho hi samudayaṭṭho. Yasmā",
  "tika-s0101t9:28_2": "nikantivasena cetanākiccassa matthakappatti, tasmā phalūpacārena kāraṇaṁ dassento",
  "tika-s0101t9:28_3": "“nikantiṁ kurumāno abhisaṅkharoti nāmā”ti vuttaṁ. Imā idāni me labbhamānā ākiñcaññāyatanasaññā",
  "tika-s0101t9:28_4": "nirujjheyyuṁ taṁsamatikkameneva uparijhānatthāya cetanābhisaṅkharaṇasambhavato. Aññāti",
  "tika-s0101t9:28_5": "ākiñcaññāyatanasaññāhi aññā. Tato thūlatarabhāvato oḷārikā. Kā pana tāti āha “bhavaṅgasaññā”ti.",
  "tika-s0101t9:28_6": "Ākiñcaññāyatanato vuṭṭhāya eva hi uparijhānatthāya cetanābhisaṅkharaṇāni bhaveyyuṁ,",
  "tika-s0101t9:28_7": "vuṭṭhānañca bhavaṅgavasena hoti. Yāva ca upari jhānasamāpajjanaṁ, tāva antarantarā",
  "tika-s0101t9:28_8": "bhavaṅgappavattīti āha “bhavaṅgasaññā uppajjeyyu”nti.",
  "tika-s0101t9:29_0": "Cetentovāti nevasaññānāsaññāyatanajjhānaṁ ekaṁ dve cittavāre samāpajjanto eva. Na",
  "tika-s0101t9:29_1": "ceteti tathā heṭṭhimajjhānesu viya vā pubbābhogābhāvato pubbābhogavasena hi jhānaṁ",
  "tika-s0101t9:29_2": "pakappento idha “cetetī”ti vutto. Yasmā “ahametaṁ jhānaṁ nibbattemi upasampādemi",
  "tika-s0101t9:29_3": "samāpajjāmī”ti evaṁ abhisaṅkharaṇaṁ tattha sālayasseva hoti, na anālayassa, tasmā",
  "tika-s0101t9:29_4": "ekaṁ cittakkhaṇikampi jhānaṁ pavattento tattha appahīnanikantikatāya abhisaṅkharonto",
  "tika-s0101t9:29_5": "evāti attho. Yasmā panassa tathā heṭṭhimajjhānesu viya vā tattha pubbābhogo natthi,",
  "tika-s0101t9:29_6": "tasmā “na abhisaṅkharotī”ti vuttaṁ. “Imassa bhikkhuno”tiādi vuttassevatthassa vivaraṇaṁ.",
  "tika-s0101t9:29_7": "“Svāyamattho”tiādinā tamevatthaṁ upamāya paṭipādeti.",
  "tika-s0101t9:30_0": "Pacchābhāgeti pitugharassa pacchābhāge. Tato puttagharato. Laddhagharamevāti yato",
  "tika-s0101t9:30_1": "anena bhikkhā laddhā, tameva gharaṁ puttagehameva. Āsanasālā viya ākiñcaññāyatanasamāpatti",
  "tika-s0101t9:30_2": "tato pitugharaputtagharaṭṭhāniyānaṁ nevasaññānāsaññāyatananirodhasamāpattīnaṁ upagantabbato.",
  "tika-s0101t9:30_3": "Pitugharaṁ amanasikaritvāti pavisitvā samatikkantampi pitugharaṁ na manasi katvā.",
  "tika-s0101t9:30_4": "Puttagharasseva ācikkhanaṁ viya ekaṁ dve cittavāre samāpajjitabbampi nevasaññānāsaññāyatanaṁ",
  "tika-s0101t9:30_5": "na manasi katvā parato nirodhasamāpattiatthāya eva manasikāro. Evaṁ amanasikārasāmaññena,",
  "tika-s0101t9:30_6": "manasikārasāmaññena ca upamupameyyatā veditabbā ācikkhanenapi manasikārasseva jotitattā.",
  "tika-s0101t9:30_7": "Na hi manasikārena vinā ācikkhanaṁ sambhavati.",
  "tika-s0101t9:31_0": "Tā jhānasaññāti tā ekaṁ dve cittavāre pavattā nevasaññānāsaññāyatanasaññā. Nirujjhantīti",
  "tika-s0101t9:31_1": "padeseneva nirujjhanti, pubbābhisaṅkhāravasena pana upari anuppādo. Yathā ca jhānasaññānaṁ,",
  "tika-s0101t9:31_2": "evaṁ itarasaññānaṁ pīti āha “aññā ca oḷārikā bhavaṅgasaññā nuppajjantī”ti, yathāparicchinnakālanti",
  "tika-s0101t9:31_3": "adhippāyo. So evaṁ paṭipanno bhikkhūti so evaṁ yathāvutte saññāgge ṭhito arahatte,",
  "tika-s0101t9:31_4": "anāgāmiphale vā patiṭṭhito bhikkhu dvīhi phalehi samannāgamo, tiṇṇaṁ saṅkhārānaṁ",
  "tika-s0101t9:31_5": "paṭippassaddhi, soḷasavidhā ñāṇacariyā, navavidhā samādhicariyāti imesaṁ vasena nirodhapaṭipādanapaṭipattiṁ",
  "tika-s0101t9:31_6": "paṭipanno. Phusatīti ettha phusanaṁ nāma vindanaṁ paṭiladdhīti āha “vindati paṭilabhatī”ti.",
  "tika-s0101t9:31_7": "Atthato pana yathāparicchinnakālaṁ cittacetasikānaṁ sabbaso appavatti eva.",
  "tika-s0101t9:32_0": "Abhīti upasaggamattaṁ niratthakaṁ, tasmā “saññā” icceva attho. Nirodhapadena anantarikaṁ",
  "tika-s0101t9:32_1": "katvā samāpattipade vattabbe tesaṁ dvinnaṁ antare sampajānapadaṁ ṭhapitanti āha “nirodhapadena",
  "tika-s0101t9:32_2": "anantarikaṁ katvā vutta”nti, tenāha “anupaṭi…pe… attho”ti. Tatrāpīti tasmimpi tathā",
  "tika-s0101t9:32_3": "padānupubbiṭhapanepi ayaṁ visesatthoti yojanā. Sampajānantassāti taṁ taṁ samāpattiṁ",
  "tika-s0101t9:32_4": "samāpajjitvā vuṭṭhāya tattha tattha saṅkhārānaṁ sammasanavasena pajānantassa. Anteti",
  "tika-s0101t9:32_5": "yathāvuttāya nirodhapaṭipattiyā pariyosāne. Dutiyavikappe sampajānantassāti sampajānakārinoti",
  "tika-s0101t9:32_6": "attho, tena nirodhasamāpajjanakassa bhikkhuno ādito paṭṭhāya sabbapāṭihārikapaññāya",
  "tika-s0101t9:32_7": "saddhiṁ atthasādhikā paññā kiccato dassitā hoti, tenāha “paṇḍitassa bhikkhuno”ti.",
  "tika-s0101t9:33_0": "Sabbākārenāti “samāpattiyā sarūpaviseso, samāpajjanako, samāpajjanassa ṭhānaṁ, kāraṇaṁ,",
  "tika-s0101t9:33_1": "samāpajjanākāro”ti evamādi sabbappakārena. Tatthāti visuddhimagge. kathitatovāti",
  "tika-s0101t9:33_2": "kathitaṭṭhānato eva gahetabbā, na idha taṁ vadāma punaruttibhāvatoti adhippāyo.",
  "tika-s0101t9:34": "Evaṁ kho ahanti ettha ākārattho evaṁ-saddo uggahitākāradassananti katvā. Evaṁ poṭṭhapādāti ettha pana sampaṭicchanattho, tenāha “suuggahitaṁ tayāti anujānanto”ti.",
  "tika-s0101t9:35_0": "415. Saññā aggā etthāti saññāggaṁ, ākiñcaññāyatanaṁ. Aṭṭhasu samāpattīsupi saññāggaṁ",
  "tika-s0101t9:35_1": "atthi upalabbhatīti cintetvā. “Puthū”ti pāḷiyaṁ liṅgavipallāsaṁ dassento āha “bahūnipī”ti.",
  "tika-s0101t9:35_2": "“Yathā”ti iminā pakāraviseso karaṇappakāro gahito, na pakārasāmaññanti āha “yena",
  "tika-s0101t9:35_3": "yena kasiṇenā”ti, pathavīkasiṇena karaṇabhūtenā”ti ca. Jhānaṁ tāva yutto karaṇabhāvo",
  "tika-s0101t9:35_4": "saññānirodhaphusanassa sādhakatamabhāvato, kathaṁ kasiṇānanti? Tesampi so yutto eva.",
  "tika-s0101t9:35_5": "Yadaggena hi jhānānaṁ nirodhaphusanassa sādhakataṁ abhāvo, tadaggena kasiṇānampi",
  "tika-s0101t9:35_6": "tadavinābhāvato. Anekakaraṇāpi kiriyā hotiyeva yathā “assena yānena dīpikāya gacchatī”ti.",
  "tika-s0101t9:36_0": "Ekavāranti sakiṁ. Purimasaññānirodhanti kāmasaññādipurimasaññāya nirodhaṁ, na nirodhasamāpattisaññitaṁ",
  "tika-s0101t9:36_1": "saññānirodhaṁ. Ekaṁ saññāgganti ekaṁ saññābhūtaṁ aggaṁ seṭṭhanti attho heṭṭhimasaññāya",
  "tika-s0101t9:36_2": "ukkaṭṭhabhāvato. Saññā ca sā aggañcāti saññāggaṁ, na saññāsu agganti. Dve vāreti",
  "tika-s0101t9:36_3": "dvikkhattuṁ. Sesakasiṇesūti kasiṇānaṁyeva gahaṇaṁ nirodhakathāya adhikatattā. Tato",
  "tika-s0101t9:36_4": "eva cettha jhānaggahaṇena kasiṇajjhānāni eva gahitānīti veditabbaṁ. “Paṭhamajjhānena",
  "tika-s0101t9:36_5": "karaṇabhūtenā”ti ārammaṇaṁ anāmasitvā vadati yathā “yena yena kasiṇenā”ti ettha jhānaṁ",
  "tika-s0101t9:36_6": "anāmasitvā vuttaṁ. “Itī”tiādinā vuttamevatthaṁ saṅgahetvā nigamanavasena vadati.",
  "tika-s0101t9:36_7": "Sabbampīti sabbaṁ ekavāraṁ samāpannajhānaṁ. Saṅgahetvāti sañjānanalakkhaṇena taṁsabhāvāvisesato",
  "tika-s0101t9:36_8": "ekajjhaṁ saṅgahetvā. Aparāparanti punappunaṁ.",
  "tika-s0101t9:37_0": "416. Jhānapadaṭṭhānaṁ vipassanaṁ vaḍḍhentassa puggalassa vasena saññāñāṇāni dassitāni",
  "tika-s0101t9:37_1": "paṭhamanaye. Dutiyanaye pana yasmā vipassanaṁ ussukkāpetvā maggena ghaṭentassa maggañāṇaṁ",
  "tika-s0101t9:37_2": "uppajjati, tasmā vipassanāmaggavasena saññāñāṇāni dassitāni. Yasmā pana paṭhamanayo",
  "tika-s0101t9:37_3": "lokiyattā oḷāriko, dutiyanayo missako tasmā tadubhayaṁ asambhāvetvā accantasukhumaṁ",
  "tika-s0101t9:37_4": "subhaṁ thiraṁ nibbattitalokuttarameva dassetuṁ maggaphalavasena saññāñāṇāni dassitāni",
  "tika-s0101t9:37_5": "tatiyanaye. Tayopete nayā maggasodhanavasena dassitā.",
  "tika-s0101t9:38_0": "“Ayaṁ panettha sāro”ti vibhāvetuṁ tipiṭakamahāsivattheravādo ābhato. Nirodhaṁ pucchitvā",
  "tika-s0101t9:38_1": "tasmiṁ kathite tadanantaraṁ saññāñāṇuppattiṁ pucchanto atthato nirodhato vuṭṭhānaṁ",
  "tika-s0101t9:38_2": "pucchati nāma, nirodhato ca vuṭṭhānaṁ arahattaphaluppattiyā vā siyā anāgāmiphaluppattiyā",
  "tika-s0101t9:38_3": "vā, tattha saññā padhānā, tadanantarañca paccavekkhaṇañāṇanti tadubhayaṁ niddhārento",
  "tika-s0101t9:38_4": "thero “kiṁ ime bhikkhū bhaṇantī”tiādimāha. Tattha “kiṁ ime bhikkhū bhaṇantī”ti tadā",
  "tika-s0101t9:38_5": "dīghanikāyatantiṁ parivattante imaṁ ṭhānaṁ patvā yathāvuttena paṭipāṭiyā tayo naye",
  "tika-s0101t9:38_6": "kathente bhikkhū sandhāya vadati.",
  "tika-s0101t9:39_0": "Yassa yathā maggavīthiyaṁ maggaphalañāṇesu uppannesu niyamato maggaphalapaccavekkhaṇañāṇāni",
  "tika-s0101t9:39_1": "honti, evaṁ phalasamāpattiyaṁ phalapaccavekkhaṇañāṇanti āha “pacchā paccavekkhaṇañāṇa”nti.",
  "tika-s0101t9:39_2": "“Idaṁ arahattaphala”nti idaṁ paccavekkhaṇañāṇassa pavattiākāradassanaṁ. Phalasamādhisaññāpaccayāti",
  "tika-s0101t9:39_3": "phalasamādhisahagatasaññāpaccayā. Kira-saddo anussaraṇattho. Yathādhigatadhammānussaraṇapakkhiyā",
  "tika-s0101t9:39_4": "hi paccavekkhaṇā. Samādhisīsena cettha sabbaṁ arahattaphalaṁ gahitaṁ sahacaraṇañāyena,",
  "tika-s0101t9:39_5": "tasmiṁ asati paccavekkhaṇāya asambhavo evāti āha “idappaccayā”ti.",
  "tika-s0101t9:40": "Saññāattakathāvaṇṇanā",
  "tika-s0101t9:41_0": "417. Desanāya saṇhabhāvena sārambhamakkhissādimalavisodhanato sutamayañāṇaṁ nhāpitaṁ",
  "tika-s0101t9:41_1": "viya, sukhumabhāvena tanulepanavilittaṁ viya, tilakkhaṇabbhāhatatāya kuṇḍalādialaṅkāravibhūsitaṁ",
  "tika-s0101t9:41_2": "viya ca hoti, tadanupasevato ñāṇassa ca tathābhāvo taṁsamaṅgino puggalassa tathābhāvāpatti,",
  "tika-s0101t9:41_3": "nirodhakathāya nivesanañcassa sirisayanappavesanasadisanti āha “saṇhasukhuma…pe…",
  "tika-s0101t9:41_4": "āropitopī”ti. Tatthāti tassaṁ nirodhakathāyaṁ. Sukhaṁ avindanto mandabuddhitāya alabhanto.",
  "tika-s0101t9:41_5": "Malavidūsitatāya gūthaṭṭhānasadisaṁ. Attano laddhiṁ attadiṭṭhiṁ. Anumatiṁ gahetvāti",
  "tika-s0101t9:41_6": "anuññaṁ gahetvā “ediso me attā”ti anujānāpetvā, attano laddhiyaṁ patiṭṭhapetvāti",
  "tika-s0101t9:41_7": "attho. Kaṁ panāti oḷāriko, manomayo, arūpīti tiṇṇaṁ attavādānaṁ vasena tividhesu",
  "tika-s0101t9:41_8": "katamanti attho. Pariharantoti viddhaṁsanato pariharanto, nigūhantoti adhippāyo.",
  "tika-s0101t9:41_9": "Yasmā catusantatirūpappabandhaṁ ekattavasena gahetvā rūpībhāvato “oḷāriko attā”ti",
  "tika-s0101t9:41_10": "pacceti attavādī, annapānopadhānatañcassa parikappetvā “sassato”ti maññati, rūpībhāvato",
  "tika-s0101t9:41_11": "eva ca saññāya aññattaṁ ñāyāgatameva, yaṁ vedavādino “annamayo, pānamayo”ti ca dvidhā",
  "tika-s0101t9:41_12": "voharanti, tasmā paribbājako taṁ sandhāyā “oḷārikaṁ kho”ti āha.",
  "tika-s0101t9:42_0": "Tattha yadi attā rūpī, na saññī, saññāya arūpabhāvattā, rūpadhammānañca asañjānanasabhāvattā,",
  "tika-s0101t9:42_1": "rūpī ca samāno yadi tava matena nicco, saññā aparāparaṁ pavattanato tattha tattha",
  "tika-s0101t9:42_2": "bhijjatīti bhedasabbhāvato aniccā, evampi “aññā saññā, añño attā”ti saññāya abhāvato",
  "tika-s0101t9:42_3": "acetanoti na kammassa kārako, phalassa ca na upabhuñjakoti āpannameva, tenāha “oḷāriko",
  "tika-s0101t9:42_4": "ca hi te”tiādi. Paccāgacchatoti paccāgacchantassa, jānatoti attho. “Aññā ca saññā",
  "tika-s0101t9:42_5": "uppajjanti, aññā ca saññā nirujjhantī”ti kasmā vuttaṁ, nanu uppādapubbako nirodho,",
  "tika-s0101t9:42_6": "na ca uppannaṁ anirujjhakaṁ nāma atthīti codanaṁ sandhāyāha “catunnañca khandhāna”ntiādi.",
  "tika-s0101t9:43_0": "418-420.Manomayanti jhānamanaso vasena manomayaṁ. Yo hi bāhirapaccayanirapekkho,",
  "tika-s0101t9:43_1": "so manasāva nibbattoti manomayo. Rūpaloke nibbattasarīraṁ sandhāya vadati, yaṁ vedavādino",
  "tika-s0101t9:43_2": "ānandamayo, viññāṇamayoti ca dvidhā voharanti. Tatrāpīti “manomayo attā”ti imasmimpi",
  "tika-s0101t9:43_3": "pakkhe. Dose dinneti “aññāva saññā bhavissatī”tiādinā dose dinne. Idhāpi purimavāde",
  "tika-s0101t9:43_4": "vuttanayeneva dosadassanaṁ veditabbaṁ. Ayaṁ pana viseso – yadi attā manomayo, sabbaṅgapaccaṅgī,",
  "tika-s0101t9:43_5": "ahīnindriyo ca bhaveyya, evaṁ sati “rūpaṁ attā siyā, na ca saññī”ti pubbe viya vattabbaṁ.",
  "tika-s0101t9:43_6": "Tenāha – “manomayo ca hi te”tiādi. Kasmā panāyaṁ paribbājako paṭhamaṁ oḷārikaṁ attānaṁ",
  "tika-s0101t9:43_7": "paṭijānitvā taṁ laddhiṁ vissajjetvā puna manomayaṁ attānaṁ paṭijānāti, tañca vissajjetvā",
  "tika-s0101t9:43_8": "arūpiṁ attānaṁ paṭijānātīti? Kāmañcettha kāraṇaṁ heṭṭhā vuttameva, tathāpi ime titthiyā",
  "tika-s0101t9:43_9": "nāma anavaṭṭhitacittā thusarāsimhi nikhātakhāṇuko viya cañcalāti dassetuṁ “yathā",
  "tika-s0101t9:43_10": "nāma ummattako”tiādi vuttaṁ. Tattha saññāyāti pakatisaññāya. Uppādanirodhaṁ icchati",
  "tika-s0101t9:43_11": "aparāparaṁ pavattāya saññāya udayavayadassanato. Tathāpi “saññā saññā”ti pavattasamaññaṁ",
  "tika-s0101t9:43_12": "“attā”ti gahetvā tassa ca avicchedaṁ parikappento sassataṁ maññati, tenāha “attānaṁ",
  "tika-s0101t9:43_13": "pana sassataṁ maññatī”ti.",
  "tika-s0101t9:44_0": "Tathevāti yathā “rūpī attā”ti, “manomayo attā”ti ca vādadvaye saññāya attato aññatā,",
  "tika-s0101t9:44_1": "tathā cassa acetanatādidosappasaṅgo dunnivāro, tatheva imasmiṁ vāde doso. Tenāha",
  "tika-s0101t9:44_2": "“tathevassa dosaṁ dassento”ti. Micchādassanenāti attadiṭṭhisaṅkhātena micchābhinivesena.",
  "tika-s0101t9:44_3": "Abhibhūtattāti anādikālabhāvitabhāvena ajjhotthaṭattā nivāritañāṇacārattā. Taṁ nānattaṁ",
  "tika-s0101t9:44_4": "ajānantoti yena santatighanena, samūhaghanena ca vañcito bālo pabandhavasena pavattamānaṁ",
  "tika-s0101t9:44_5": "dhammasamūhaṁ micchāgāhavasena “attā”ti, “nicco”ti ca abhinivissa voharati, taṁ ekattasaññitaṁ",
  "tika-s0101t9:44_6": "ghanaggahaṇaṁ vinibhujja yāthāvato jānanaṁ ghanavinibbhogo, sabbena sabbaṁ titthiyānaṁ",
  "tika-s0101t9:44_7": "so natthīti ayampi paribbājako tādisassa ñāṇassa paripākassa abhāvato vuccamānampi",
  "tika-s0101t9:44_8": "nāññāsi. Tena vuttaṁ “bhagavatā vuccamānampi taṁ nānattaṁ ajānanto”ti. Saññā nāmāyaṁ",
  "tika-s0101t9:44_9": "nānārammaṇā nānākkhaṇe uppajjati, veti cāti saññāyauppādanirodhaṁ passantopi saññāmayaṁ",
  "tika-s0101t9:44_10": "saññābhūtaṁ attānaṁ parikappetvā yathāvuttaghanavinibbhogābhāvato niccameva katvā",
  "tika-s0101t9:44_11": "maññati diṭṭhimaññanāya. Tathābhūtassa ca tassa saṇhasukhumaparamagambhīradhammatā",
  "tika-s0101t9:44_12": "na ñāyatevāti vuttaṁ “dujjānaṁ kho”tiādi.",
  "tika-s0101t9:45_0": "Diṭṭhiādīsu “evameta”nti dassanaṁ abhinivisanaṁ diṭṭhi. Tassā eva pubbabhāgabhūtaṁ",
  "tika-s0101t9:45_1": "“evameta”nti nijjhānavasena khamanaṁ khanti. Tathā rocanaṁ ruci. “Aññathā”tiādi tesaṁ",
  "tika-s0101t9:45_2": "diṭṭhiādīnaṁ vibhajitvā dassanaṁ. Tattha aññathāti yathā ariyavinaye antadvayaṁ anupaggamma",
  "tika-s0101t9:45_3": "majjhimā paṭipadāvasena dassanaṁ hoti, tato aññathāyeva. Aññadevāti yaṁ paramatthato",
  "tika-s0101t9:45_4": "vijjati khandhāyatanādi, tassa ca aniccatādi, tato aññadeva paramatthato avijjamānaṁ",
  "tika-s0101t9:45_5": "attānaṁ sassatādi te khamati ceva ruccati ca. Āyuñjanaṁ anuyuñjanaṁ āyogo, tenāha",
  "tika-s0101t9:45_6": "“yuttapayuttatā”ti. Paṭipattiyāti paramattacintanādiparibbājakapaṭipattiyā. Dujjānametaṁ",
  "tika-s0101t9:45_7": "dhammataṁ tvaṁ “ayaṁ paramattho, ayaṁ sammutī”ti imassa vibhāgassa dubbibhāgattā.",
  "tika-s0101t9:45_8": "“Yadi etaṁ dujjānaṁ, taṁ tāva tiṭṭhatu, imaṁ panatthaṁ bhagavantaṁ pucchissāmī”ti",
  "tika-s0101t9:45_9": "cintetvā yathā paṭipajji, taṁ dassetuṁ “atha paribbājako”tiādi vuttaṁ. Añño vā saññatoti",
  "tika-s0101t9:45_10": "saññāsabhāvato añño sabhāvo vā attā hotūti attho. Assāti attano.",
  "tika-s0101t9:46_0": "Lokīyati dissati ettha puññapāpaṁ, tabbipāko cāti loko, attā. So hissa kārako, vedako",
  "tika-s0101t9:46_1": "cāti icchito. Diṭṭhigatanti “sassato attā ca loko cā”tiādi nayappavattaṁ diṭṭhigataṁ.",
  "tika-s0101t9:46_2": "Na hesa diṭṭhābhiniveso diṭṭhadhammikādiatthanissito tadasaṁvattanato. Yo hi tadāvaho,",
  "tika-s0101t9:46_3": "so taṁnissitoti vattabbataṁ labheyya yathā taṁ puññañāṇasambhāro. Eteneva tassa na",
  "tika-s0101t9:46_4": "dhammanissitatāpi saṁvaṇṇitā daṭṭhabbā. Ādibrahmacariyassāti ādibrahmacariyaṁ, tadeva",
  "tika-s0101t9:46_5": "ādibrahmacariyakaṁ yathā “vinayo eva venayiko”ti, tenāha “sikkhattayasaṅkhātassā”tiādi.",
  "tika-s0101t9:46_6": "Diṭṭhābhinivesassa saṁsāravaṭṭe nibbidāvirāganirodhupasamāsaṁvattanaṁ vaṭṭantogadhattā,",
  "tika-s0101t9:46_7": "tassa vaṭṭasambandhanato ca. Tathā abhiññāsambodhanibbānāsaṁvattanañca daṭṭhabbaṁ.",
  "tika-s0101t9:46_8": "Abhijānanāyāti ñātapariññāvasena abhijānanatthāya. Sambujjhanatthāyāti tīraṇapahānapariññāvasena",
  "tika-s0101t9:46_9": "sambodhanatthāyāti vadanti. Abhijānanāyāti abhiññāpaññāvasena jānanāya, taṁ pana",
  "tika-s0101t9:46_10": "vaṭṭassa paccakkhakaraṇameva hotīti āha “paccakkhakiriyāyā”ti. Sambujjhanatthāyāti",
  "tika-s0101t9:46_11": "pariññābhisamayavasena paṭivedhāya.",
  "tika-s0101t9:47_0": "Kāmaṁ taṇhāpi dukkhasabhāvā, tassā pana samudayabhāvena visuṁ gahitattā “taṇhaṁ ṭhapetvā”ti",
  "tika-s0101t9:47_1": "vuttaṁ. Pabhāvanato uppādanato. Dukkhaṁ pabhāventīpi taṇhā avijjādipaccayantarasahitā",
  "tika-s0101t9:47_2": "eva pabhāveti, na kevalāti āha “sappaccayā”ti. Ubhinnaṁ appavattīti ubhinnaṁ appavattinimittaṁ,",
  "tika-s0101t9:47_3": "nappavattanti ettha dukkhasamudayā etasmiṁ vā adhigateti appavatti. Dukkhanirodhaṁ",
  "tika-s0101t9:47_4": "nibbānaṁ gacchati adhigacchati, tadatthaṁ paṭipadā cāti dukkhanirodhagāminīpaṭipadā.",
  "tika-s0101t9:47_5": "Maggapātubhāvoti aggamaggasamuppādo. Phalasacchikiriyāti asekkhaphalādhigamo. Ākāranti taṁ gamanaliṅgaṁ.",
  "tika-s0101t9:48_0": "421. Samantato niggaṇhanavasena todanaṁ vijjhanaṁ sannitodakaṁ, vācāyāti ca paccatte",
  "tika-s0101t9:48_1": "karaṇavacananti āha “vacanapatodenā”ti. Sajjhabbharitanti samantato bhusaṁ aritaṁ",
  "tika-s0101t9:48_2": "akaṁsūti satamattehi tuttakehi viya tiṁsasatamattā paribbājakā vācāpatodanehi tudiṁsu",
  "tika-s0101t9:48_3": "sabhāvato vijjamānanti paramatthasabhāvato upalabbhamānaṁ, napakatiādi viya anupalabbhamānaṁ.",
  "tika-s0101t9:48_4": "Tacchanti saccaṁ. Tathanti aviparītaṁ lokuttaradhammesūti visaye bhummaṁ te dhamme",
  "tika-s0101t9:48_5": "visayaṁ katvā. Ṭhitasabhāvanti avaṭṭhitasabhāvaṁ, taduppādakanti attho. Lokuttaradhammaniyāmatanti",
  "tika-s0101t9:48_6": "lokuttaradhammasampāpananiyāmena niyataṁ, tenāha “buddhānañhī”tiādi. Edisāti “dhammaṭṭhitata”ntiādinā vuttappakārā.",
  "tika-s0101t9:49": "Cittahatthisāriputtapoṭṭhapādavatthuvaṇṇanā",
  "tika-s0101t9:50_0": "422.Sukhumesu atthantaresūti khandhāyatanādīsu sukhumañāṇagocaresu dhammesu. Kusaloti",
  "tika-s0101t9:50_1": "pubbe buddhasāsane kataparicayatāya cheko ahosi. Gihibhāve ānisaṁsakathāyakathitattā",
  "tika-s0101t9:50_2": "sīlavantassa bhikkhuno tathā kathanena vibbhamane niyojitattā idāni sayampi sīlavā",
  "tika-s0101t9:50_3": "eva hutvā cha vāre vibbhami. Kammasarikkhakena hi phalena bhavitabbaṁ. Mahāsāvakassa",
  "tika-s0101t9:50_4": "kathiteti mahāsāvakassa mahākoṭṭhikattherassa apasādanakathitanimittaṁ. Patiṭṭhātuṁ",
  "tika-s0101t9:50_5": "asakkontoti sāsane patiṭṭhaṁ laddhuṁ asakkonto.",
  "tika-s0101t9:51_0": "423.Paññācakkhuno natthitāyāti suvuttaduruttasamavisamadassanasamatthapaññācakkhuno",
  "tika-s0101t9:51_1": "abhāvena. Cakkhumāti ettha yādisena cakkhunā puriso “cakkhumā”ti vutto, taṁ dassetuṁ",
  "tika-s0101t9:51_2": "“subhāsitā”tiādi vuttaṁ. Ekakoṭṭhāsāti ekantikā, nibbānāvahabhāvena nicchitāti adhippāyo.",
  "tika-s0101t9:51_3": "Ṭhapitāti vavatthāpitā. Na ekakoṭṭhāsā na ekantikā, na nibbānāvahabhāvena nicchitā",
  "tika-s0101t9:51_4": "vaṭṭantogadhabhāvatoti adhippāyo.",
  "tika-s0101t9:52": "Ekaṁsikadhammavaṇṇanā",
  "tika-s0101t9:53_0": "425. “Kasmā ārabhī”ti kāraṇaṁ pucchitvā “aniyyānikabhāvadassanattha”nti payojanaṁ",
  "tika-s0101t9:53_1": "vissajjitaṁ. Sati hi phalasiddhiyaṁ hetusiddhoyeva hotīti. Paññāpitaniṭṭhāyāti paveditavimuttimaggassa,",
  "tika-s0101t9:53_2": "vaṭṭadukkhapariyosānaṁ gacchati etāyāti “niṭṭhā”ti vimutti vuttā. Niṭṭhāmaggo hi",
  "tika-s0101t9:53_3": "idha uttarapadalopena “niṭṭhā”ti vutto. Tassa hi aniyyānikatā, niyyānikatā ca vuccati,",
  "tika-s0101t9:53_4": "na niṭṭhāya. Niyyānaṁ vā niggamanaṁ nissaraṇaṁ, vaṭṭadukkhassa vupasamoti attho.",
  "tika-s0101t9:53_5": "Niyyānameva niyyānikaṁ, na niyyānikaṁ aniyyānikaṁ, so eva bhāvo aniyyānikabhāvo,",
  "tika-s0101t9:53_6": "tassa dassanatthanti yojetabbaṁ. “Eva”nti “nibbānaṁ nibbāna”nti vacanamattasāmaññaṁ",
  "tika-s0101t9:53_7": "gahetvā vadati, na pana paramatthato tesaṁ samaye nibbānapaññāpanassa labbhanato,",
  "tika-s0101t9:53_8": "tena vuttaṁ “sā ca na niyyānikā”tiādi. Lokathūpikādivasenāti ettha ādi-saddena “añño",
  "tika-s0101t9:53_9": "puriso, aññā pakatī”ti pakatipurisantarāvabodho mokkho, buddhiādiguṇavinimuttassa",
  "tika-s0101t9:53_10": "attano sakattani avaṭṭhānaṁ mokkho, kāyapavattigatijātibandhānaṁ appamajjanavasena",
  "tika-s0101t9:53_11": "appavatto mokkho, yaññehi jutena parena purisena salokatā mokkho, samīpatā mokkho,",
  "tika-s0101t9:53_12": "sahayogo mokkhoti evamādīnaṁ saṅgaho daṭṭhabbo. Yathāpaññattāti paññattappakārā hutvā",
  "tika-s0101t9:53_13": "na niyyāti, yenākārena “niṭṭhā pāpuṇīyatī”ti tehi paveditā, tenākārena tassā appattabbato",
  "tika-s0101t9:53_14": "na niyyāti. Paṇḍitehi paṭikkhittāti “nāyaṁ niṭṭhā paṭipadā vaṭṭassa anatikkamanato”ti",
  "tika-s0101t9:53_15": "buddhādīhi paṇḍitehi paṭikkhittā. Nivattatīti paṭikkhepassa kāraṇavacanaṁ, tasmā",
  "tika-s0101t9:53_16": "tehi paññattā niṭṭhā paṭipadā na niyyāti, aññadatthu taṁsamaṅginaṁ puggalaṁ saṁsāre",
  "tika-s0101t9:53_17": "eva paribbhamāpentī nivattati.",
  "tika-s0101t9:54_0": "Padhānaṁ jānanaṁ nāma paccakkhato jānanaṁ tassa pamāṇajeṭṭhabhāvato, itarassa saṁsayānubaddhattāti",
  "tika-s0101t9:54_1": "vuttaṁ “jānaṁ passa”nti. Tenettha dassanena jānanaṁ viseseti. Idaṁ vuttaṁ hoti –",
  "tika-s0101t9:54_2": "tumhākaṁ ekantasukhe loke paccakkhato ñāṇadassanaṁ atthīti. Jānanti vā tassa lokassa",
  "tika-s0101t9:54_3": "anumānavisayataṁ pucchati, passanti paccakkhato gocarataṁ. Ayañhettha attho – api",
  "tika-s0101t9:54_4": "tumhākaṁ loko paccakkhato ñāto, udāhu anumānatoti.",
  "tika-s0101t9:55_0": "Yasmā loke paccakkhabhūto attho indriyagocarabhāvena pākaṭo, tasmā vuttaṁ “diṭṭhapubbānī”tiādi.",
  "tika-s0101t9:55_1": "Diṭṭhapubbānīti diṭṭhavā, dassanabhūtena, tadanugatena ca ñāṇena gahitapubbānīti",
  "tika-s0101t9:55_2": "attho. Evañca katvā “sarīrasaṇṭhānādīnī”ti vacanaṁ samatthitaṁ hoti. “Appāṭihīraka",
  "tika-s0101t9:55_3": "ta”nti anunāsikalopaṁ katvā niddesoti āha “appāṭihīrakaṁ ta”nti “appāṭihīraṁ kata”nti",
  "tika-s0101t9:55_4": "evamettha vaṇṇenti. Paṭipakkhaharaṇato paṭihāriyaṁ, tadeva pāṭihāriyaṁ, uttaravirahitaṁ",
  "tika-s0101t9:55_5": "vacanaṁ. Pāṭihāriyamevettha “pāṭihīraka”nti vā vuttaṁ. Na pāṭihīrakaṁ appāṭihīrakaṁ",
  "tika-s0101t9:55_6": "parehi vuccamānauttarehi sauttarattā, tenāha “paṭiharaṇavirahita”nti. Sauttarañhi",
  "tika-s0101t9:55_7": "vacanaṁ tena uttarena paṭihārīyati ativiparivattīyati. Tato eva niyyānassa paṭiharaṇamaggassa",
  "tika-s0101t9:55_8": "abhāvato “aniyyānika”nti vattabbataṁ labhati.",
  "tika-s0101t9:56": "426.Vilāso līḷā. Ākappo kesabandhavatthaggahaṇaṁ ādiākāraviseso, vesasaṁvidhānaṁ vā. Ādi-saddena bhāvādīnaṁ saṅgaho daṭṭhabbo. “Bhāvo”ti ca cāturiyaṁ veditabbaṁ.",
  "tika-s0101t9:57": "Tayoattapaṭilābhavaṇṇanā",
  "tika-s0101t9:58_0": "428. Āhito ahaṁ māno etthāti attā, attabhāvoti āha “attapaṭilābhoti attabhāvapaṭilābho”ti.",
  "tika-s0101t9:58_1": "Kāmabhavaṁ dasseti tassa itaradvayattabhāvato oḷārikattā. Rūpabhavaṁ dasseti jhānamanena",
  "tika-s0101t9:58_2": "nibbattaṁ hutvā rūpībhāvena upalabbhanato. Saṁkilesikā dhammā nāma dvādasa akusalacittuppādā",
  "tika-s0101t9:58_3": "tadabhāve kassaci saṁkilesassāpi asambhavato. Vodāniyā dhammā nāma samathavipassanā",
  "tika-s0101t9:58_4": "tāsaṁ vasena sabbaso cittavodānassa sijjhanato.",
  "tika-s0101t9:59_0": "429. Paṭipakkhadhammānaṁ asamucchede pana na kadācipi anavajjadhammānaṁ pāripūrī,",
  "tika-s0101t9:59_1": "vepullaṁ vā sambhavati, samucchede pana sati eva sambhavatīti maggapaññāphalapaññā-ggahaṇaṁ.",
  "tika-s0101t9:59_2": "Tā hi sakiṁ paripuṇṇā paripuṇṇā eva aparihānadhammattā. Taruṇapītīti uppannamattā",
  "tika-s0101t9:59_3": "aladdhāsevanā dubbalā pīti. Balavatuṭṭhīti punappunaṁ uppattiyā laddhāsevanā uparivisesādhigamassa",
  "tika-s0101t9:59_4": "paccayabhūtā thiratarā pīti. “Yaṁ avocumhā”tiādīsu ayaṁ saṅkhepattho – yaṁ vohāraṁ",
  "tika-s0101t9:59_5": "“saṁkilesikavodāniyadhammānaṁ pahānābhivuddhiniṭṭhaṁ paññāya pāripūrivepullabhūtaṁ",
  "tika-s0101t9:59_6": "imasmiṁyeva attabhāve aparappaccayena ñāṇena paccakkhato sampādetvā viharissatī”ti",
  "tika-s0101t9:59_7": "kathayimha. Tattha tasmiṁ vihāre tassa mama ovādakarassa bhikkhuno evaṁ vuttappakārena",
  "tika-s0101t9:59_8": "viharaṇanimittaṁ pamodappabhāvitā pīti ca bhavissati, tassā ca paccayabhūtaṁ passaddhidvayaṁ",
  "tika-s0101t9:59_9": "sammadeva upaṭṭhitā sati ca ukkaṁsagataṁ ñāṇañca tathābhūto ca so vihāro. Santapaṇītatāya",
  "tika-s0101t9:59_10": "atappako anaññasādhāraṇo sukhavihāroti vattabbataṁ arahatīti.",
  "tika-s0101t9:60_0": "Paṭhamajjhāne paṭiladdhamatte hīnabhāvato pīti dubbalā pāmojjapakkhikā, suvibhāvite",
  "tika-s0101t9:60_1": "pana tasmiṁ paguṇe sā paṇītā balavabhāvato paripuṇṇakiccā pītīti vuttaṁ “paṭhamajjhāne",
  "tika-s0101t9:60_2": "pāmojjādayo chapi dhammā labbhantī”ti. “Sukho vihāro”ti iminā samādhi gahito. Sukhaṁ",
  "tika-s0101t9:60_3": "gahitanti apare, tesaṁ matena santasukhatāya upekkhā catutthajjhāne “sukha”nti icchitā,",
  "tika-s0101t9:60_4": "tenāha “tathā catutthe”tiādi. Pāmojjaṁ nivattatīti dubbalapītisaṅkhātaṁ pāmojjaṁ",
  "tika-s0101t9:60_5": "chasu dhammesu nivattati hāyati. Vitakkavicārakkhobhavirahena dutiyajjhāne sabbadā",
  "tika-s0101t9:60_6": "pīti balavatī eva hoti, na paṭhamajjhāne viya kadāci dubbalā. Suddhavipassanā pādakajjhānamevāti",
  "tika-s0101t9:60_7": "upari maggaṁ akathetvā kevalaṁ vipassanāpādakajjhānaṁ kathitaṁ. Catūhi maggehi saddhiṁ",
  "tika-s0101t9:60_8": "vipassanā kathitāti vipassanāya pādakabhāvena jhānāni kathetvā tato paraṁ vipassanāpubbakā",
  "tika-s0101t9:60_9": "cattāropi maggā kathitāti attho. Catutthajjhānikaphalasamāpatti kathitāti paṭhamajjhānikādikā",
  "tika-s0101t9:60_10": "phalasamāpattiyo akathetvā catutthajjhānikā eva phalasamāpatti kathitā. Pītivevacanameva",
  "tika-s0101t9:60_11": "katvāti dvinnaṁ pītīnaṁ ekasmiṁ cittuppāde anuppajjanato pāmojjaṁ pītivevacanameva",
  "tika-s0101t9:60_12": "katvā. Pītisukhānaṁ apariccattattā, “sukho ca vihāro”ti sātisayassa sukhavihārassa",
  "tika-s0101t9:60_13": "gahitattā ca dutiyajjhānikaphalasamāpatti nāma kathitā. Kāmaṁ paṭhamajjhānepi pītisukhāni",
  "tika-s0101t9:60_14": "labbhanti, tāni pana vitakkavicārakkhobhena na santapaṇītāni, santapaṇītāni ca idhādhippetāni.",
  "tika-s0101t9:61_0": "432-437.Vibhāvanatthoti pakāsanattho sarūpato nirūpanattho, tenāha “ayaṁ so”tiādi.",
  "tika-s0101t9:61_1": "Nanti oḷārikaṁ attapaṭilābhaṁ. Sappaṭiharaṇanti parena coditavacanena saparihāraṁ",
  "tika-s0101t9:61_2": "sauttaraṁ. Tucchoti musā abhūto. Svevāti so eva attapaṭilābho. Tasmiṁ samaye hotīti",
  "tika-s0101t9:61_3": "tasmiṁ paccuppannasamaye vijjamāno hoti. Attapaṭilābhotveva niyyātesi, na naṁ sarūpato",
  "tika-s0101t9:61_4": "nīharitvā dassesi. Rūpādayo cettha dhammāti rūpavedanādayo eva ettha loke sabhāvadhammā.",
  "tika-s0101t9:61_5": "Attapaṭilābhoti pana te rūpādike pañcakkhandhe upādāya paññatti, tenāha “nāmamattameta”nti.",
  "tika-s0101t9:61_6": "Nāmapaṇṇattivasenāti nāmabhūtapaññattimattatāvasena.",
  "tika-s0101t9:62_0": "438.Evañcapana vatvāti “attapaṭilābhoti rūpādike upādāya paññattimatta”nti imamatthaṁ",
  "tika-s0101t9:62_1": "“yasmiṁ citta samaye”tiādinā vatvā. Paṭipucchitvā vinayanatthanti yathā pare puccheyyuṁ,",
  "tika-s0101t9:62_2": "tenākārena kālavibhāgato paṭipadāni pucchitvā tassa atthassa ñāpanavasena vinayanatthaṁ.",
  "tika-s0101t9:62_3": "Tasmiṁ samaye sacco ahosīti tasmiṁ atītasamaye upādānassa vijjamānatāya saccabhūto",
  "tika-s0101t9:62_4": "vijjamāno viya vattabbo ahosi, na pana anāgato idāni paccuppanno vā attapaṭilābho",
  "tika-s0101t9:62_5": "tadupādānassa tadā avijjamānattā. Ye te atītā dhammā atītasamaye atītattapaṭilābhassa",
  "tika-s0101t9:62_6": "upādānabhūtā rūpādayo. Te etarahi natthi niruddhattā. Tato eva ahesunti saṅkhyaṁ",
  "tika-s0101t9:62_7": "gatā. Tasmāti tasmiṁyeva samaye labbhanato. Sopi tadupādāno me attapaṭilābho tasmiṁyeva",
  "tika-s0101t9:62_8": "atītasamaye sacco bhūto vijjamāno viya ahosi. Anāgatapaccuppannānanti anāgatānañceva",
  "tika-s0101t9:62_9": "paccuppannānañca rūpadhammānaṁ upādānabhūtānaṁ tadā tasmiṁ atītasamaye abhāvā tadupādāno",
  "tika-s0101t9:62_10": "anāgato paccuppanno ca attapaṭilābho tasmiṁ atītasamaye mogho tuccho musā natthīti",
  "tika-s0101t9:62_11": "attho. Nāmamattamevāti samaññāmattameva. Attapaṭilābhaṁ paṭijānāti paramatthato anupalabbhamānattā.",
  "tika-s0101t9:63_0": "“Eseva nayo”ti iminā ye te anāgatā dhammā, te etarahi natthi, “bhavissantī”ti pana",
  "tika-s0101t9:63_1": "saṅkhyaṁ gamissanti, tasmā sopi me attapaṭilābho tasmiṁyeva samaye sacco bhavissati.",
  "tika-s0101t9:63_2": "Atītapaccuppannānaṁ pana dhammānaṁ tadā abhāvā tasmiṁ samaye mogho atīto mogho paccuppanno.",
  "tika-s0101t9:63_3": "Ye ime paccuppannā dhammā, te etarahi atthi, tasmā yoyaṁ me attapaṭilābho, so idāni",
  "tika-s0101t9:63_4": "sacco. Atītānāgatānaṁ pana dhammānaṁ idāni abhāvā tasmiṁ samaye mogho atīto mogho",
  "tika-s0101t9:63_5": "anāgatoti evaṁ atthato nāmamattameva attapaṭilābhaṁ paṭijānātīti imamatthaṁ atidisati.",
  "tika-s0101t9:64_0": "439-443.Saṁsanditunti samānetuṁ. Yasmiṁ samaye khīraṁ hotīti yasmiṁ kāle bhūtupādāyasaññitaṁ",
  "tika-s0101t9:64_1": "upādānavisesaṁ upādāya khīrapaññatti hoti. Na tasmiṁ…pe… gacchati khīrapaññattiupādānassa",
  "tika-s0101t9:64_2": "dadhiādipaññattiyā anupādānato. Paṭiniyatavatthukā hi ekā lokasamaññā, tenāha “ye",
  "tika-s0101t9:64_3": "dhamme upādāyā”tiādi. Tattha saṅkhāyati etāyāti saṅkhā, paññatti. Niddhāretvā vacanti",
  "tika-s0101t9:64_4": "vadanti etāyāti nirutti. Namanti etenāti nāmaṁ. Voharanti etenāti vohāro, paññattiyeva.",
  "tika-s0101t9:64_5": "Esa nayo sabbatthāti “yasmiṁ samaye”tiādinā khīre vuttanayaṁ dadhiādīsu atidisati.",
  "tika-s0101t9:65_0": "Samanujānanamattakānīti “idaṁ khīraṁ, idaṁ dadhī”tiādinā tādise bhūtupādāyarūpavisese",
  "tika-s0101t9:65_1": "loke paramparābhataṁ paññattiṁ appaṭikkhipitvā samanujānanaṁ viya paccayavisesavisiṭṭhaṁ",
  "tika-s0101t9:65_2": "rūpādikhandhasamūhaṁ upādāya “oḷāriko attapaṭilābho”ti ca “manomayo attapaṭilābho”ti",
  "tika-s0101t9:65_3": "ca “arūpo attapaṭilābho”ti ca tathā tathā samanujānanamattakāni, na ca tabbinimutto",
  "tika-s0101t9:65_4": "upādānato añño koci attho atthīti attho. Niruttimattakānīti saddaniruttiyā gahaṇūpāyamattakāni.",
  "tika-s0101t9:65_5": "“Satto phassoti hi saddaggahaṇuttarakālaṁ tadanuviddhapaṇṇattiggahaṇamukheneva tadatthāvabodho.",
  "tika-s0101t9:65_6": "Vacanapathamattakānīti tasseva vevacanaṁ. Vohāramattakānīti tathā tathā vohāramattakāni.",
  "tika-s0101t9:65_7": "Nāmapaṇṇattimattakānīti tasseva vevacanaṁ, taṁtaṁnāmapaññāpanamattakāni. Sabbametanti",
  "tika-s0101t9:65_8": "“attapaṭilābho”ti vā “satto”ti vā “poso”ti vā sabbametaṁ vohāramattakaṁ paramatthato",
  "tika-s0101t9:65_9": "anupalabbhanato, tenāha “yasmā paramatthato satto nāma natthī”tiādi.",
  "tika-s0101t9:66_0": "Yadi evaṁ kasmā taṁ buddhehipi vuccatīti āha “buddhānaṁ pana dve kathā”tiādi. Sammutiyā",
  "tika-s0101t9:66_1": "vohārassa kathanaṁ sammutikathā. Paramatthassa sabhāvadhammassa kathanaṁ paramatthakathā.",
  "tika-s0101t9:66_2": "Aniccādikathāpi paramatthasannissitakathā paramatthakathāti katvā paramatthakathā.",
  "tika-s0101t9:66_3": "Paramatthadhammo hi “anicco, dukkho, anattā”ti ca vuccati, na sammutidhammo. Kasmā",
  "tika-s0101t9:66_4": "panevaṁ duvidhā buddhānaṁ kathāpavattīti tattha kāraṇamāha “tattha yo”tiādinā. Yasmā",
  "tika-s0101t9:66_5": "paramatthakathāya saccasampaṭivedho, ariyasaccakathā ca sikhāppattā desanā, tasmā",
  "tika-s0101t9:66_6": "vineyyapuggalavasena sammutikathaṁ kathentopi bhagavā paramatthakathaṁyeva kathetīti",
  "tika-s0101t9:66_7": "āha “tassa bhagavā āditova…pe… kathetī”ti, tenāha “tathā”tiādi, tenassa katthaci",
  "tika-s0101t9:66_8": "sammutikathāpubbikā paramatthakathā hoti puggalajjhāsayavasena, katthaci paramatthakathāpubbikā",
  "tika-s0101t9:66_9": "sammutikathā. Iti vineyyadamanakusalassa satthu vineyyajjhāsayavasena tathā tathā",
  "tika-s0101t9:66_10": "desanāpavattīti dasseti. Sabbattha pana bhagavā dhammataṁ avijahanto eva sammutiṁ",
  "tika-s0101t9:66_11": "anuvattati, sammutiṁ apariccajantoyeva dhammataṁ vibhāveti, na tattha abhinivesātidhāvanāni.",
  "tika-s0101t9:66_12": "Vuttañhetaṁ “janapadaniruttiṁ nābhiniviseyya, samaññaṁ nātidhāveyyā”ti.",
  "tika-s0101t9:67_0": "Paṭhamaṁ sammutiṁ katvā kathanaṁ pana veneyyavasena yebhuyyena buddhānaṁ āciṇṇanti",
  "tika-s0101t9:67_1": "taṁ kāraṇena saddhiṁ dassento “pakatiyā panā”tiādimāha. Nanu ca sammuti nāma paramatthato",
  "tika-s0101t9:67_2": "avijjamānattā abhūtā, taṁ kathaṁ buddhā kathentīti āha “sammutikathaṁ kathentāpī”tiādi.",
  "tika-s0101t9:67_3": "Saccamevāti tathameva. Sabhāvamevāti sammutibhāvena taṁsabhāvameva, tenāha “amusāvā”ti.",
  "tika-s0101t9:67_4": "Paramatthassa pana saccādibhāve vattabbameva natthi.",
  "tika-s0101t9:68_0": "Imesaṁ pana sammutiparamatthānaṁ ko viseso? Yasmiṁ bhinne, buddhiyā vā avayavavinibbhoge",
  "tika-s0101t9:68_1": "kate na taṁsaññā, so ghaṭapaṭādippabhedo sammuti, tabbipariyāyato paramattho. Na",
  "tika-s0101t9:68_2": "hi kakkhaḷaphusanādisabhāve ayaṁ nayo labbhati. Evaṁ santepi vuttanayena sammutipi",
  "tika-s0101t9:68_3": "saccasabhāvā evāti āha “duve saccāni akkhāsī”tiādi.",
  "tika-s0101t9:69_0": "Idāni nesaṁ saccasabhāvaṁ kāraṇena dassento “saṅketavacanaṁ saccanti gāthamāha. Tattha",
  "tika-s0101t9:69_1": "saṅketavacanaṁ saccaṁ visaṁvādanābhāvato. Tattha hetumāha “lokasammutikāraṇa”nti.",
  "tika-s0101t9:69_2": "Lokasiddhā hi sammuti saṅketavacanassa avisaṁvādanatāya kāraṇaṁ. Paramo uttamo attho",
  "tika-s0101t9:69_3": "paramattho, dhammānaṁ yathābhūtasabhāvo. Tassa vacanaṁ saccaṁ yāthāvato avisaṁvādanavasena",
  "tika-s0101t9:69_4": "ca pavattanato. Tattha kāraṇamāha “dhammānaṁ bhūtalakkhaṇa”nti, sabhāvadhammānaṁ",
  "tika-s0101t9:69_5": "yo bhūto aviparīto sabhāvo, tassa lakkhaṇaṁ aṅganaṁ ñāpananti katvā.",
  "tika-s0101t9:70_0": "Yadi tathāgato paramatthasaccaṁ sammadeva abhisambujjhitvā ṭhitopi lokasamaññaṁ gahetvāva",
  "tika-s0101t9:70_1": "vadati, ko ettha lokiyamahājanehi visesoti āha. “Yāhi tathāgato voharati aparāmāsa”ntiādi.",
  "tika-s0101t9:70_2": "Lokiyamahājano appahīnaparāmāsattā “etaṁ mamā”tiādinā parāmasanto voharati, tathāgato",
  "tika-s0101t9:70_3": "pana sabbaso pahīnaparāmāsattā aparāmasanto yasmā lokasamaññāhi vinā lokiyo attho",
  "tika-s0101t9:70_4": "loke kenaci duviññeyyo, tasmā tāhi taṁ voharati. Tathā voharanto eva ca attano desanāvilāsena",
  "tika-s0101t9:70_5": "veneyyasatte paramatthasacce patiṭṭhapeti. Desanaṁ vinivaṭṭetvāti heṭṭhā pavattitakathāya",
  "tika-s0101t9:70_6": "vinivaṭṭetvā vivecetvā desanaṁ “aparāmāsa”nti taṇhāmānaparāmāsappahānakittanena arahattanikūṭena",
  "tika-s0101t9:70_7": "niṭṭhāpesi. Yaṁ yaṁ panettha atthato na vibhattaṁ, taṁ suviññeyyameva.",
  "tika-s0101t9:71": "Poṭṭhapādasuttavaṇṇanāya līnatthappakāsanā."
}