{
  "tika-vin12t1:0": "Bhikkhunīvibhaṅgo",
  "tika-vin12t1:1": "1. Pārājikakaṇḍaatthayojanā",
  "tika-vin12t1:2": "Evaṁ bhikkhuvibhaṅgassa, katvāna yojanānayaṁ;",
  "tika-vin12t1:3": "Bhikkhunīnaṁ vibhaṅgassa, karissaṁ yojanānayaṁ.",
  "tika-vin12t1:4_0": "Yoti vibhaṅgo. Vibhaṅgassāti vibhaṅgo assa. Assāti hoti. Tassāti bhikkhunīnaṁ vibhaṅgassa.",
  "tika-vin12t1:4_1": "Yatoti yasmā. Ayaṁ panettha yojanā – bhikkhūnaṁ vibhaṅgassa anantaraṁ bhikkhunīnaṁ",
  "tika-vin12t1:4_2": "yo vibhaṅgo saṅgahito assa, tassa bhikkhunīnaṁ vibhaṅgassa saṁvaṇṇanākkamo patto",
  "tika-vin12t1:4_3": "yato, tato tassa bhikkhunīnaṁ vibhaṅgassa apubbapadavaṇṇanaṁ kātuṁ tāva pārājike",
  "tika-vin12t1:4_4": "ayaṁ saṁvaṇṇanā hotīti. Apubbānaṁ padānaṁ vaṇṇanā apubbapadavaṇṇanā, taṁ.",
  "tika-vin12t1:5": "1. Paṭhamapārājikasikkhāpadaṁ",
  "tika-vin12t1:6_0": "656. “Tena…pe… sāḷho”ti ettha “etthā”ti pāṭhaseso yojetabbo. Dabbaguṇakiriyājātināmasaṅkhātesu",
  "tika-vin12t1:6_1": "pañcasu saddesu sāḷhasaddassa nāmasaddabhāvaṁ dassetuṁ vuttaṁ “sāḷhoti tassa nāma”nti.",
  "tika-vin12t1:6_2": "Migāramātuyāti visākhāya. Sā hi migāraseṭṭhinā mātuṭṭhāne ṭhapitattā migāramātā nāma.",
  "tika-vin12t1:6_3": "Navakammaṁ adhiṭṭhātīti navakammikanti dassento āha “navakammādhiṭṭhāyika”nti. “Paṇḍiccena",
  "tika-vin12t1:6_4": "samannāgatā”tiiminā paṇḍā vuccati paññā, sā sañjātā imissāti paṇḍitāti vacanatthaṁ",
  "tika-vin12t1:6_5": "dasseti. Veyyattikenāti visesena añjati pākaṭaṁ gacchatīti viyatto, puggalo, tassa",
  "tika-vin12t1:6_6": "idaṁ veyyattikaṁ, ñāṇaṁ, tena. “Paṇḍā”ti vuttapaññāya “medhā”ti vuttapaññāya visesabhāvaṁ",
  "tika-vin12t1:6_7": "dassetuṁ vuttaṁ “pāḷigahaṇe”tiādi. “Medhā”ti hi vuttapaññā “paṇḍā”ti vuttapaññāya",
  "tika-vin12t1:6_8": "viseso hoti satisahāyattā. Tatrupāyāyāti aluttasamāso “tatramajjhattatā”tiādīsu viya.",
  "tika-vin12t1:6_9": "“Kammesū”ti iminā tasaddassa visayaṁ dasseti. Kattabbakammupaparikkhāyāti kattabbakammesu",
  "tika-vin12t1:6_10": "vicāraṇāya. Casaddena “katākata”nti padassa dvandavākyaṁ dasseti. Parivesanaṭṭhāneti",
  "tika-vin12t1:6_11": "paribhuñjituṁ visanti pavisanti etthāti parivesanaṁ, tameva ṭhānaṁ parivesanaṭṭhānaṁ,",
  "tika-vin12t1:6_12": "tasmiṁ. Nikūṭeti ettha kūṭasaṅkhātasikharavirahite okāseti dassento āha “koṇasadisaṁ",
  "tika-vin12t1:6_13": "katvā dassite gambhīre”ti. Vityūpasaggo vikāravācako, sarasaddo saddavācakoti āha",
  "tika-vin12t1:6_14": "“vippakārasaddo”ti. Carati anenāti caraṇaṁ pādo, tasmiṁ uṭṭhito gilāno etissāti caraṇagilānāti",
  "tika-vin12t1:6_15": "dassento āha “pādarogena samannāgatā”ti.",
  "tika-vin12t1:7_0": "657. “Tintā”ti iminā avassutasaddo idha kilinnatthe eva vattati, na aññattheti dasseti.",
  "tika-vin12t1:7_1": "Assāti “avassutā”tipadassa. Padabhājane vuttanti sambandho. Tatthāti padabhājane.",
  "tika-vin12t1:7_2": "Vatthaṁ raṅgajātena rattaṁ viya, tathā kāyasaṁsaggarāgena suṭṭhu rattāti yojanā.",
  "tika-vin12t1:7_3": "“Apekkhāya samannāgatā”ti iminā apekkhā etissamatthīti apekkhavatīti atthaṁ dasseti.",
  "tika-vin12t1:7_4": "Paṭibaddhaṁ cittaṁ imissanti paṭibaddhacittāti dassento āha “paṭibandhitvā ṭhapitacittā",
  "tika-vin12t1:7_5": "viyā”ti. Dutiyapadavibhaṅgepīti “avassuto”ti dutiyapadabhājanepi. Puggalasaddassa",
  "tika-vin12t1:7_6": "sattasāmaññavācakattā purisasaddena viseseti. Adhoubbhaiti nipātānaṁ chaṭṭhiyā samasitabbabhāvaṁ",
  "tika-vin12t1:7_7": "dassetuṁ vuttaṁ “akkhakānaṁ adho”tiādi. Nanu yathā idha “akkhakānaṁ adho”ti vuttaṁ,",
  "tika-vin12t1:7_8": "evaṁ padabhājanepi vattabbaṁ, kasmā na vuttanti āha “padabhājane”tiādi. Padapaṭipāṭiyāti",
  "tika-vin12t1:7_9": "“adho”ti ca “akkhaka”nti ca padānaṁ anukkamena. Etthāti adhakkhakaubbhajāṇumaṇḍalesu.",
  "tika-vin12t1:7_10": "Sādhāraṇapārājikehīti bhikkhubhikkhunīnaṁ sādhāraṇehi pārājikehi. Nāmamattanti nāmameva.",
  "tika-vin12t1:8_0": "659.Evanti imāya pāḷiyā vibhajitvāti sambandho. Tatthāti “ubhatoavassute”tiādivacane.",
  "tika-vin12t1:8_1": "“Ubhatoavassute”ti pāṭho mūlapāṭhoyeva, nāññoti dassentena visesamakatvā “ubhatoavassuteti",
  "tika-vin12t1:8_2": "ubhato avassute”ti vuttaṁ. Ubhatoti ettha ubhasarūpañca tosaddassa chaṭṭhyatthe pavattiñca",
  "tika-vin12t1:8_3": "dassetuṁ vuttaṁ “bhikkhuniyā ceva purisassa cā”ti. Tattha bhikkhunīpurisasaddehi",
  "tika-vin12t1:8_4": "ubhasarūpaṁ dasseti. “Yā”ti ca “sa”iti ca dvīhi saddehi topaccayassa chaṭṭhyatthaṁ,",
  "tika-vin12t1:8_5": "ubhinnaṁ avassutabhāve satīti attho. Bhāvapaccayena vinā bhāvattho ñātabboti āha",
  "tika-vin12t1:8_6": "“avassutabhāve”ti. Yathāparicchinnenāti “adhakkhakaṁ, ubbhajāṇumaṇḍala”nti yena yena",
  "tika-vin12t1:8_7": "paricchinnena. Attanoti bhikkhuniyā. Tassa vāti purisassa vā. Idhāpīti kāyapaṭibaddhena kāyāmasanepi.",
  "tika-vin12t1:9_0": "Tatrāti tesu bhikkhubhikkhunīsu. Na kāretabbo “kāyasaṁsaggaṁ sādiyeyyā”ti avuttattāti",
  "tika-vin12t1:9_1": "adhippāyo. Acopayamānāpīti acālayamānāpi, pisaddo sambhāvanattho, tena copayamānā",
  "tika-vin12t1:9_2": "pagevāti dasseti. Evaṁ pana satīti citteneva adhivāsayamānāya sati pana. Kiriyasamuṭṭhānatāti",
  "tika-vin12t1:9_3": "imassa sikkhāpadassa kiriyasamuṭṭhānabhāvo. Tabbahulanayenāti “vanacarako, saṅgāmāvacaro”tiādīsu",
  "tika-vin12t1:9_4": "viya tassaṁ kiriyāyaṁ bahulato samuṭṭhānanayena. Sāti kiriyasamuṭṭhānatā.",
  "tika-vin12t1:10": "660.Etthāti ubbhakkhakaadhojāṇumaṇḍalesu.",
  "tika-vin12t1:11_0": "662.“Ekato avassute”ti etthāpi topaccayo chaṭṭhyatthe hoti. Sāmaññavacanassāpi visese",
  "tika-vin12t1:11_1": "avaṭṭhānato, visesatthinā ca visesassa anupayojitabbato āha “bhikkhuniyā evā”ti.",
  "tika-vin12t1:11_2": "Tatrāti “ekato avassute”tiādivacane. “Tathevā”tiiminā kāyasaṁsaggarāgena avassutoti",
  "tika-vin12t1:11_3": "atthaṁ atidisati. Catūsūti methunarāga kāyasaṁsaggarāgagehasitapema suddhacittasaṅkhātesu",
  "tika-vin12t1:11_4": "catūsu. Yatthāti yasmiṁ ṭhāne.",
  "tika-vin12t1:12": "663. Ayaṁ puriso iti vā itthī iti vā ajānantiyā vāti yojanāti. Paṭhamaṁ.",
  "tika-vin12t1:13": "2. Dutiyapārājikasikkhāpadaṁ",
  "tika-vin12t1:14_0": "664. Dutiye kacci no sāti ettha nosaddo nusaddatthoti āha “kacci nu sā”ti. Parivāravipattīti",
  "tika-vin12t1:14_1": "parijanassa vināsanaṁ. “Akittī”ti ettha sammukhā nindaṁ gahetvā “ayaso”tiiminā parammukhā",
  "tika-vin12t1:14_2": "nindā gahetabbāti dassetuṁ vuttaṁ “parammukhagarahā vā”ti.",
  "tika-vin12t1:15_0": "666. “Yā pārājikaṁ āpannā”tiiminā “sā vā”ti ettha tasaddassa visayaṁ dasseti. Catunnanti",
  "tika-vin12t1:15_1": "niddhāraṇatthe cetaṁ sāmivacanaṁ, catūsūti attho. Pacchāti sabbapārājikānaṁ pacchā.",
  "tika-vin12t1:15_2": "Imasmiṁ okāseti paṭhamatatiyapārājikānamantare ṭhāne. Ṭhapitanti saṅgītikārehi nikkhittaṁ.",
  "tika-vin12t1:15_3": "Etthāti imasmiṁ sikkhāpade. Tatrāti duṭṭhullasikkhāpadeti. Dutiyaṁ.",
  "tika-vin12t1:16": "3. Tatiyapārājikasikkhāpadaṁ",
  "tika-vin12t1:17_0": "669. Tatiye assāti “dhammena vinayenā”ti padassa. Padabhājanaṁ vuttanti sambandho.",
  "tika-vin12t1:17_1": "Ñattisampadā ceva anusāvanasampadā ca satthusāsanaṁ nāmāti dassento āha “ñatti…pe…",
  "tika-vin12t1:17_2": "sampadāya cā”ti. Satthusāsanenāti ca satthu āṇāya. Kammanti ukkhepanīyakammaṁ. Tatthāti",
  "tika-vin12t1:17_3": "saṅghe. “Vacanaṁ nādiyatī”tiādīsu viya saṅghaṁ vā nādiyatīti ettha nādiyanaṁ nāma",
  "tika-vin12t1:17_4": "nānuvattanamevāti āha “nānuvattatī”ti. Tatthāti saṅghādīsu. Ayaṁ tāva saṁvāsoti saha",
  "tika-vin12t1:17_5": "bhikkhū vasanti etthāti saṁvāsoti atthena ayaṁ ekakammādi saṁvāso nāma. “Saha ayanabhāvenā”tiiminā",
  "tika-vin12t1:17_6": "saha ayanti pavattantīti sahāyāti vacanatthaṁ dasseti. Teti bhikkhū. Yehi cāti bhikkhūhi",
  "tika-vin12t1:17_7": "ca. Tassāti ukkhittakassa. Tenāti ukkhittakena. Attanoti ukkhittakassāti. Tatiyaṁ.",
  "tika-vin12t1:18": "4. Catutthapārājikasikkhāpadaṁ",
  "tika-vin12t1:19_0": "675. Catutthe methunarāgena avassutā nādhippetā, kāyasaṁsaggarāgena avassutāvādhippetāti",
  "tika-vin12t1:19_1": "āha “kāyasaṁsaggarāgena avassutā”ti. “Purisapuggalassā”tipadaṁ na hatthasaddena sambandhitabbaṁ,",
  "tika-vin12t1:19_2": "gahaṇasaddeneva sambandhitabbanti dassento āha “yaṁ purisapuggalenā”tiādi. Tanti",
  "tika-vin12t1:19_3": "gahaṇaṁ, “hatthaggahaṇa”nti vuttavacanaṁ upalakkhaṇamattamevāti āha “aññampī”tiādi.",
  "tika-vin12t1:19_4": "Tattha “aññampī”ti hatthagahaṇato itarampi. Apārājikakkhetteti ubbhakkhake adhojāṇumaṇḍale.",
  "tika-vin12t1:19_5": "Assāti “hatthaggahaṇa”ntipadassa. Etthāti “asaddhammassa paṭisevanatthāyā”tipade.",
  "tika-vin12t1:19_6": "Kāyasaṁsaggoti kāyasaṁsaggo eva. Tena vuttaṁ “na methunadhammo”ti. Hīti saccaṁ, yasmā",
  "tika-vin12t1:19_7": "vā. Etthāti kāyasaṁsaggagahaṇe. Sādhakanti ñāpakaṁ.",
  "tika-vin12t1:20_0": "Tissitthiyoti bhummatthe cetaṁ upayogavacanaṁ. Tīsu itthīsūti hi attho, tisso itthiyo",
  "tika-vin12t1:20_1": "upagantvāti vā yojetabbo. Eseva nayo paratopi. Yaṁ methunaṁ atthi, taṁ na seveti",
  "tika-vin12t1:20_2": "yojanā. Na seveti ca na sevati. Tikārassa hi ekāro. Tayo puriseti tīsu purisesu,",
  "tika-vin12t1:20_3": "te vā upagantvā. Tayo ca anariyapaṇḍaketi tīsu anariyasaṅkhātesu ubhatobyañjanakesu",
  "tika-vin12t1:20_4": "ca paṇḍakesu ca, te vā upagantvāti yojanā. Na cācare methunaṁ byañjanasminti attano",
  "tika-vin12t1:20_5": "nimittasmiṁ methunaṁ na ca ācarati. Idaṁ anulomapārājikaṁ sandhāya vuttaṁ. Chejjaṁ",
  "tika-vin12t1:20_6": "siyā methunadhammapaccayāti methunadhammakāraṇā chejjaṁ siyā, pārājikaṁ bhaveyyāti",
  "tika-vin12t1:20_7": "attho. Kusalehīti pañhāvisajjane chekehi, chekakāmehi vā. Ayaṁ pañho aṭṭhavatthukaṁ sandhāya vutto.",
  "tika-vin12t1:21_0": "Pañhāvisajjanatthāya cintentānaṁ sedamocanakāraṇattā “sedamocanagāthā”ti vuttā. Virujjhatīti",
  "tika-vin12t1:21_1": "“na methunadhammo”ti vacanena “chejjaṁ siyā methunadhammapaccayā”ti vacanaṁ virujjhati,",
  "tika-vin12t1:21_2": "na sametīti attho. Iti ce vadeyya, na virujjhati. Kasmā? Methunadhammassa pubbabhāgattāti",
  "tika-vin12t1:21_3": "yojanā. Iminā methunadhammassa pubbabhāgabhūto kāyasaṁsaggova upacārena tattha methunadhammasaddena",
  "tika-vin12t1:21_4": "vutto, na dvayaṁdvayasamāpattīti dīpeti. Hisaddo vitthārajotako. Parivāreyeva vuttānīti",
  "tika-vin12t1:21_5": "sambandho. Vaṇṇāvaṇṇoti sukkavisaṭṭhi. Dhanamanuppādānanti sañcarittaṁ. “Iminā pariyāyenā”ti",
  "tika-vin12t1:21_6": "iminā lesena samīpūpacārenāti attho. Etenupāyenāti “hatthaggahaṇaṁ sādiyeyyā”tipade",
  "tika-vin12t1:21_7": "vuttaupāyena. Sabbapadesūti sabbesu “saṅghāṭikaṇṇaggahaṇaṁ sādiyeyyā”tiādīsu padesu.",
  "tika-vin12t1:21_8": "Api cāti ekaṁsena, visesaṁ vakkhāmīti adhippāyo. “Evaṁnāmakaṁ ṭhāna”nti iminā “itthaṁnāmaṁ",
  "tika-vin12t1:21_9": "imassa ṭhānassā”ti vacanatthaṁ dīpeti.",
  "tika-vin12t1:22_0": "676.Ekantarikāya vāti ettha vāsaddena dvantarikādīnipi saṅgayhanti. Yena tenāti yena",
  "tika-vin12t1:22_1": "vā tena vā. Dviticatuppañcachavatthūni peyyālavasena vā vāsaddena vā gahetabbāni.",
  "tika-vin12t1:22_2": "Api cāti kiñca bhiyyo, vattabbavisesaṁ vakkhāmīti adhippāyo. Etthāti “āpattiyo desetvā”ti",
  "tika-vin12t1:22_3": "vacane. Hīti saccaṁ. Vuttanti parivāre vuttaṁ. Tatrāti purimavacanāpekkhaṁ. Desitā",
  "tika-vin12t1:22_4": "āpatti gaṇanūpikāti yojanā. Ekaṁ vatthuṁ āpannā yā bhikkhunīti yojanā. Dhuranikkhepaṁ",
  "tika-vin12t1:22_5": "katvāti “imañca vatthuṁ, aññampi ca vatthuṁ nāpajjissāmī”ti dhuranikkhepaṁ katvā.",
  "tika-vin12t1:22_6": "Yā pana saussāhāva desetīti yojanāti. Catutthaṁ.",
  "tika-vin12t1:23": "Sādhāraṇāti bhikkhunīhi sādhāraṇā. Etthāti “uddiṭṭhā kho ayyāyo”tiādivacane.",
  "tika-vin12t1:24": "Iti samantapāsādikāya vinayasaṁvaṇṇanāya",
  "tika-vin12t1:25": "Bhikkhunivibhaṅge pārājikakaṇḍavaṇṇanāya yojanā samattā.",
  "tika-vin12t1:26": "2. Saṅghādisesakaṇḍaṁ",
  "tika-vin12t1:27": "1. Paṭhamasaṅghādisesasikkhāpada-atthayojanā",
  "tika-vin12t1:28_0": "Pārājikānantarassāti pārājikānaṁ anantare ṭhapitassa, saṅgītassa vā, saṅghādisesakaṇḍassāti",
  "tika-vin12t1:28_1": "sambandho. Ayaṁ īdisā anuttānatthavaṇṇanā anuttānānaṁ padānaṁ atthassa vaṇṇanā dāni",
  "tika-vin12t1:28_2": "imasmiṁkāle bhavissatīti yojanā.",
  "tika-vin12t1:29_0": "678. Paṭhame udakaṁ vasitaṁ acchādanaṁ anena katanti udositoti vacanatthena bhaṇḍasālā",
  "tika-vin12t1:29_1": "udositaṁ nāmāti dassento āha “udositanti bhaṇḍasālā”ti. Ettha hi udasaddo udakapariyāyo.",
  "tika-vin12t1:29_2": "Saṁyogo na ydttoyeva. Bhaṇḍasālāti yānādīnaṁ bhaṇḍānaṁ ṭhapanasālā. Accāvadathāti",
  "tika-vin12t1:29_3": "ettha atītyūpasaggo atikkamanattho, ātyūpasaggo dhātvatthānuvattakoti āha “atikkamitvā vadathā”ti.",
  "tika-vin12t1:30_0": "679. Ussayavasena vadanaṁ ussayavādo, soyeva ussayavādikāti dassento āha “ussayavādikā”tiādi.",
  "tika-vin12t1:30_1": "“Mānussayavasena kodhussayavasenā”ti iminā ussayabhedaṁ dasseti. Sāti ussayavādikā.",
  "tika-vin12t1:30_2": "Atthatoti sarūpato. Etthāti padabhājane. Aḍḍanaṁ abhiyuñjanaṁ aḍḍoti katvā dvinnaṁ",
  "tika-vin12t1:30_3": "janānaṁ aḍḍo vohārikānaṁ vinicchayakāraṇaṁ hoti, tasmā vuttaṁ “aḍḍoti vohārikavinicchayo",
  "tika-vin12t1:30_4": "vuccatī”ti, muddhajatatiyakkharoyeva. Yanti aḍḍaṁ. Yatthāti yasmiṁ kismiṁci ṭhāne.",
  "tika-vin12t1:30_5": "Dvinnaṁ aḍḍakārakānaṁ vohāraṁ jānantīti vohārikā, akkhadassā, tesaṁ. Dvīsu janesūti",
  "tika-vin12t1:30_6": "aḍḍakārakesu janesu dvīsu. Yo kocīti aḍḍakārako vā añño vā yo koci.",
  "tika-vin12t1:31": "Etthāti “ekassa ārocetī”tiādivacane. Yattha katthacīti yaṁkiñci ṭhānaṁ āgatepīti sambandho. Athāti pacchā. Sāti bhikkhunī. Soti upāsako.",
  "tika-vin12t1:32_0": "“Kappiyakārakenā”tipadaṁ “kathāpetī”tipade kāritakammaṁ. Tatthāti kappiyakārakaitaresu.",
  "tika-vin12t1:32_1": "Vohārikehi kateti sambandho. Gatigatanti cirakālapattaṁ. Sutapubbanti pubbe sutaṁ.",
  "tika-vin12t1:32_2": "Athāti sutapubbattā eva. Teti vohārikā, dentīti sambandho.",
  "tika-vin12t1:33_0": "Paṭhamanti samanubhāsanato pubbaṁ. Āpattīti āpajjanaṁ. Etassāti saṅghādisesassa.",
  "tika-vin12t1:33_1": "Ayaṁ hīti ayaṁ eva, vakkhamāno evāti attho. Etthāti padabhājane. Saha vatthujjhācārāti",
  "tika-vin12t1:33_2": "vatthujjhācārena saha, vākyameva, na samāso. Vatthujjhācārāti karaṇatthe nissakkavacanaṁ",
  "tika-vin12t1:33_3": "daṭṭhabbaṁ. Tena vuttaṁ “saha vatthujjhācārenā”ti. Bhikkhuninti āpattimāpannaṁ bhikkhuniṁ.",
  "tika-vin12t1:33_4": "Saṅghatoti bhikkhunisaṅghamhā. Anīyasaddo hetukattābhidhāyakoti āha “nissāretīti",
  "tika-vin12t1:33_5": "nissāraṇīyo”ti. Bhikkhunisaṅghato nissarati, nissāriyati vā anenāti nissāraṇīyoti",
  "tika-vin12t1:33_6": "karaṇatthopi yuttoyeva. Tatthāti padabhājane. Yanti saṅghādisesaṁ. Soti saṅghādiseso.",
  "tika-vin12t1:33_7": "Padabhājanassa attho kāraṇopacārena daṭṭhabbo. Hīti saccaṁ. Kenacīti puggalena, na",
  "tika-vin12t1:33_8": "nissārīyatīti sambandho. Tena dhammena karaṇabhūtena, hetubhūtena vā. Soti dhammo.",
  "tika-vin12t1:34": "Aḍḍakārakamanussehi vuccamānāti yojanā. Sayanti sāmaṁ. Tatoti gamanato, paranti sambandho. Bhikkhuniyā vā kataṁ ārocetūti yojanā.",
  "tika-vin12t1:35": "Dhammikanti dhammena sabhāvena yuttaṁ. Yathāti yenākārena. Tanti ākāraṁ. Tatthāti “anodissa ācikkhatī”ti vacane.",
  "tika-vin12t1:36_0": "Dhuttādayoti ādisaddena corādayo saṅgaṇhāti. Sāti ācikkhanā. Tanti ācikkhanaṁ. Tesanti",
  "tika-vin12t1:36_1": "gāmadārakādīnaṁ. Daṇḍanti dhanadaṇḍaṁ. Gīvā hotīti iṇaṁ hoti. Adhippāye satipīti",
  "tika-vin12t1:36_2": "yojanā. Tassāti anācāraṁ carantassa.",
  "tika-vin12t1:37": "Kevalaṁ hīti kevalameva. Tanti rakkhaṁ. Kāraketi anācārassa kārake. Tesa+?Nti kārakānaṁ.",
  "tika-vin12t1:38_0": "Tesanti harantānaṁ. “Anatthakāmatāyā”ti iminā bhayādinā vutte natthi dosoti dasseti.",
  "tika-vin12t1:38_1": "Hīti laddhadosajotako. Attano vacanakaraṁ…pe… vattuṁ vaṭṭatīti attano vacanaṁ ādiyissatīti",
  "tika-vin12t1:38_2": "vutte vacanaṁ anādiyitvā daṇḍe gahitepi natthi doso daṇḍagahaṇassa paṭikkhittattā.",
  "tika-vin12t1:38_3": "Dāsadāsīvāpiādīnanti ādisaddena khettādayo saṅgayhanti.",
  "tika-vin12t1:39_0": "Vuttanayenevāti atītaṁ ārabbha ācikkhane vuttanayena eva. “Āyatiṁ akaraṇatthāyā”ti",
  "tika-vin12t1:39_1": "iminā anāgataṁ ārabbha odissa ācikkhanaṁ dasseti. “Kena evaṁ kata”nti pucchāya atīte",
  "tika-vin12t1:39_2": "katapubbaṁ pucchati. Sāpīti pisaddo vuttasampiṇḍanattho. Hīti saccaṁ, yasmā vā.",
  "tika-vin12t1:40": "Vohārikā daṇḍentīti sambandho. Daṇḍentīti vadhadaṇḍena ca dhanadaṇḍena ca āṇaṁ karonti.",
  "tika-vin12t1:41_0": "Yo cāyanti yo ca ayaṁ. Bhikkhunīnaṁ yo ayaṁ nayo vutto, eseva nayo bhikkhūnampi nayoti",
  "tika-vin12t1:41_1": "yojanā. “Eseva nayo”ti vuttavacanameva vitthārento āha “bhikkhunopi hī”tiādi. “Tathā”tiiminā",
  "tika-vin12t1:41_2": "“odissā”tipadaṁ atidisati. Te cāti te ca vohārikā. Hīti saccaṁ, yasmā vāti. Paṭhamaṁ.",
  "tika-vin12t1:42": "2. Dutiyasaṅghādisesasikkhāpadaṁ",
  "tika-vin12t1:43": "682. Dutiye varitabbaṁ icchitabbanti varaṁ, tameva bhaṇḍanti varabhaṇḍanti dassento āha “mahagghabhaṇḍa”nti. “Muttā”tiādinā tassa sarūpaṁ dasseti.",
  "tika-vin12t1:44_0": "683. Āpubbo lokasaddo abhimukhaṁ lokanattho hoti, upubbo uddhaṁ lokanattho, opubbo",
  "tika-vin12t1:44_1": "adho lokanattho, vipubbo ito cito ca vītiharaṇalokanattho, apapubbo āpucchanattho.",
  "tika-vin12t1:44_2": "Idha pana apapubbattā āpucchanatthoti āha “anāpucchitvā”ti. Mallagaṇa bhaṭiputta",
  "tika-vin12t1:44_3": "gaṇādikantiādīsu mallagaṇo nāma nārāyanabhattiko gaṇo. Bhaṭiputtagaṇo nāma kumārabhattiko",
  "tika-vin12t1:44_4": "gaṇo. Ādisaddena aññampi gāmanigame anusāsituṁ samatthaṁ gaṇaṁ saṅgaṇhāti. Atha vā",
  "tika-vin12t1:44_5": "mallagaṇoti mallarājūnaṁ gaṇo. Te hi gaṇaṁ katvā kusinārāyaṁ rajjaṁ anusāsanti, te",
  "tika-vin12t1:44_6": "sandhāya vuttaṁ “mallagaṇo”ti. Bhaṭiputtagaṇoti licchavigaṇo pariyāyantarena vutto.",
  "tika-vin12t1:44_7": "Licchavirājūnañhi pubbarājāno bhaṭināmakassa jaṭilassa puttā honti, tesaṁ vaṁse pavattā",
  "tika-vin12t1:44_8": "etarahi licchavirājānopi bhaṭiputtāti vuccanti. Jaṭilo pana bārāṇasirañño putte nadisotena",
  "tika-vin12t1:44_9": "vuyhamāne nadito uddharitvā attano assame puttaṁ katvā bharaṇattā posanattā bhaṭīti",
  "tika-vin12t1:44_10": "vuccati, tassa puttattā licchavigaṇo bhaṭiputtoti vuccati. Tepi gaṇaṁ katvā vesāliyaṁ",
  "tika-vin12t1:44_11": "rajjaṁ anusāsanti, taṁ sandhāya vuttaṁ “bhaṭiputtagaṇo”ti. Dhammagaṇo nāma sāsanadhammabhattiko",
  "tika-vin12t1:44_12": "gaṇo. Gandhikaseṇīti gandhakārānaṁ samajātikānaṁ sippikānaṁ gaṇo. Dussikaseṇīti dussakārānaṁ",
  "tika-vin12t1:44_13": "samajātikānaṁ pesakārānaṁ gaṇo. Ādisaddena tacchakaseṇirajakaseṇiādayo saṅgayhanti.",
  "tika-vin12t1:44_14": "Yattha yatthāti yasmiṁ yasmiṁ ṭhāne. Hīti saccaṁ. Te evāti gaṇādayo eva. Puna teti",
  "tika-vin12t1:44_15": "gaṇādayo. Idanti “gaṇaṁ vā”tiādivacanaṁ. Etthāti rājādīsu. Saṅghāpucchanameva padhānakāraṇanti",
  "tika-vin12t1:44_16": "āha “bhikkhunisaṅgho āpucchitabbovā”ti. Kappagatikanti kappaṁ gacchatīti kappagatā,",
  "tika-vin12t1:44_17": "sā eva kappagatikā, taṁ.",
  "tika-vin12t1:45": "Kenaci karaṇīyena khaṇḍasīmaṁ agantvā kenaci karaṇīyena bhikkhunīsu pakkantāsūti yojanā. Nissitakaparisāyāti antevāsikaparisāya. Vuṭṭhāpentiyāti upasampādentiyāti. Dutiyaṁ.",
  "tika-vin12t1:46": "3. Tatiyasaṅghādisesasikkhāpadaṁ",
  "tika-vin12t1:47_0": "692. Tatiye dutiyena pādena atikkantamatteti sambandho. Parikkhepārahaṭṭhānaṁ nāma",
  "tika-vin12t1:47_1": "gharūpacārato paṭhamaleḍḍupāto. Saṅkhepato vuttamatthaṁ vitthārato dassento āha “api",
  "tika-vin12t1:47_2": "cetthā”tiādi. Etthāti imasmiṁ sikkhāpade. Upacāre vāti aparikkhittassa gāmassa parikkhepārahaṭṭhāne",
  "tika-vin12t1:47_3": "vā. Tatoti gāmantarato, khaṇḍapākārena vā vatichiddena vā pavisitunti sambandho.",
  "tika-vin12t1:48_0": "Sambaddhā vati etesanti sambaddhavatikā, dve gāmā. Vihāranti bhikkhunivihāraṁ. Tato",
  "tika-vin12t1:48_1": "pana gāmatoti tato itaragāmato pana, nikkhantāya bhikkhuniyā ṭhātabbanti sambandho.",
  "tika-vin12t1:48_2": "Ussāraṇā vāti manussānaṁ ussāraṇā vā.",
  "tika-vin12t1:49_0": "Janāti gāmabhojakā janā. Ekaṁ gāmanti yaṁkiñci icchitaṁ ekaṁ gāmaṁ. Tatoti gāmato.",
  "tika-vin12t1:49_1": "“Kasmā”ti imāya pucchāya “viharato ekaṁ gāmaṁ gantuṁ vaṭṭatī”ti vacanassa kāraṇaṁ",
  "tika-vin12t1:49_2": "pucchati. “Vihārassa catugāmasādhāraṇattā”tiiminā visajjanena taṁ pucchaṁ visajjeti.",
  "tika-vin12t1:50_0": "Yatthāti yassaṁ nadiyaṁ. Uttarantiyā ekadvaṅgulamattampi antaravāsako temiyati, sā",
  "tika-vin12t1:50_1": "nadī nāmāti yojanā. Yathā nivasiyamānāya timaṇḍalapaṭicchādanaṁ hoti, evaṁ nivatthāyāti",
  "tika-vin12t1:50_2": "yojanā. Bhikkhuniyā uttarantiyā antaravāsakoti sambandho. Yattha katthacīti yasmiṁ",
  "tika-vin12t1:50_3": "kismiṁci ṭhāne. “Setunā gacchati, anāpattī”tiiminā padasā uttarantiyā eva āpattīti",
  "tika-vin12t1:50_4": "dasseti. Uttaraṇakāleti nadito uttaraṇakāle. Ākāsagamananti iddhiyā gamanaṁ. Ādisaddena",
  "tika-vin12t1:50_5": "hatthipiṭṭhiādayo saṅgaṇhāti. Akkamantiyāti atikkamantiyā. Etthāti dvīsu tīsu bhikkhunīsu.",
  "tika-vin12t1:50_6": "Orimatīramevāti apāratīrameva. Tameva tīranti orimatīrameva. Paccuttaratīti paṭinivattitvā uttarati.",
  "tika-vin12t1:51_0": "Kurumānā bhikkhunī karotīti yojanā. Assāti bhikkhuniyā ajānantiyā eva cāti sambandho,",
  "tika-vin12t1:51_1": "anādare cetaṁ sāmivacanaṁ. Atha panāti athasaddo yadipariyāyo, kiriyāpadena yojetabbo.",
  "tika-vin12t1:51_2": "Atha acchati, atha na otaratīti attho. Acchatīti vasati. Hīti saccaṁ. Idhāti “ekā",
  "tika-vin12t1:51_3": "vā rattiṁ vippavaseyyā”tipade.",
  "tika-vin12t1:52_0": "Evaṁ vuttalakkhaṇamevāti evaṁ abhidhammapariyāyena vuttalakkhaṇameva. Taṁ panetanti",
  "tika-vin12t1:52_1": "taṁ pana araññaṁ. Tenevāti āpannahetunā eva. Aṭṭhakathāyanti mahāaṭṭhakathāyaṁ. Bhikkhunīsu",
  "tika-vin12t1:52_2": "pavisantīsūti sambandho, niddhāraṇatthe cetaṁ bhummavacanaṁ. Etthāti dassanūpacārasavanūpacāresu.",
  "tika-vin12t1:52_3": "Yattha okāse ṭhitaṁ dutiyikā passati, so okāso dassanūpacāro nāmāti yojanā. Sāṇipākārantarikāpīti",
  "tika-vin12t1:52_4": "sāṇipākārena byavahikāpi. Yattha okāse ṭhitā…pe… saddaṁ suṇāti, so okāso savanūpacāro",
  "tika-vin12t1:52_5": "nāmāti yojanā. Maggamūḷhasaddenāti magge mūḷhānaṁ saddena. Dhammassavanārocanasaddenāti",
  "tika-vin12t1:52_6": "dhammassavanatthāya ārocanānaṁ saddena. Maggamūḷhasaddena saddāyantiyā saddaṁ suṇāti",
  "tika-vin12t1:52_7": "viya ca dhammassavanārocanasaddena saddāyantiyā saddaṁ suṇāti viya ca “ayye”ti saddāyantiyā",
  "tika-vin12t1:52_8": "saddaṁ suṇātīti yojanā. Saddāyantiyāti saddaṁ karontiyā. Nāmadhātu hesā. Evarūpeti",
  "tika-vin12t1:52_9": "“maggamūḷhasaddena viyā”tiādinā vutte evarūpe.",
  "tika-vin12t1:53_0": "Titthāyatanaṁ saṅkantā vāti titthīnaṁ vāsaṭṭhānaṁ saṅkantā vā. Iminā “pakkhasaṅkantā”ti",
  "tika-vin12t1:53_1": "ettha pakkhasaddassa paṭipakkhavācakattā tena sāsanapaṭipakkhā titthiyā eva gahetabbāti",
  "tika-vin12t1:53_2": "dasseti. Titthiyā hi sāsanassa paṭipakkhā hontīti. Tatiyaṁ.",
  "tika-vin12t1:54": "4. Catutthasaṅghādisesasikkhāpadaṁ",
  "tika-vin12t1:55_0": "694. Catutthe pādassa ṭhapanakaṁ pīṭhaṁ pādapīṭhaṁ. Pādassa ṭhapanakā kathalikā pādakathalikāti",
  "tika-vin12t1:55_1": "dassento āha “pādapīṭhaṁ nāmā”tiādi. Anaññāyāti ettha yakāro tvāpaccayassa kāriyoti",
  "tika-vin12t1:55_2": "āha “ajānitvā”ti. Netthāravatteti ukkhepanīyakammato nittharaṇakāraṇe vatte. “Vattamāna”ntiiminā",
  "tika-vin12t1:55_3": "“vattanti”nti ettha antapaccayaṁ nayena dassetīti. Catutthaṁ.",
  "tika-vin12t1:56": "5. Pañcamasaṅghādisesasikkhāpadaṁ",
  "tika-vin12t1:57_0": "701. Pañcame “ekato avassute”ti ettha heṭṭhā vuttanayena “ekato”ti sāmaññato vuttepi",
  "tika-vin12t1:57_1": "bhikkhuniyā eva gahetabbabhāvañca topaccayassa chaṭṭhutthe pavattabhāvañca avassubhapade",
  "tika-vin12t1:57_2": "bhāvatthañca dassetuṁ vuttaṁ “bhikkhuniyā avassutabhāvo daṭṭhabbo”ti. Etanti “bhikkhuniyā",
  "tika-vin12t1:57_3": "avassutabhāvo”ti vacanaṁ. Tanti avacanaṁ. Pāḷiyāti imāya sikkhāpadapāḷiyāti. Pañcamaṁ.",
  "tika-vin12t1:58": "6. Chaṭṭhasaṅghādisesasikkhāpadaṁ",
  "tika-vin12t1:59_0": "705. Chaṭṭhe yato tvanti ettha kāraṇatthe topaccayoti āha “yasmā”ti. Kassā hontīti",
  "tika-vin12t1:59_1": "uyyojikāuyyojitāsu kassā bhikkhuniyā hontīti yojanā. Nadetīti uyyojikā uyyojitāya",
  "tika-vin12t1:59_2": "na deti. Na paṭiggaṇhātīti uyyojitā uyyojikāya hatthato na paṭiggaṇhāti. Paṭiggaho",
  "tika-vin12t1:59_3": "tena na vijjatīti teneva kāraṇena uyyojikāya hatthato uyyojitāya paṭiggaho na vijjati.",
  "tika-vin12t1:59_4": "Āpajjati garukaṁ, na lahukanti evaṁ santepi uyyojikā garukameva saṅghādisesāpattiṁ",
  "tika-vin12t1:59_5": "āpajjati, na lahukaṁ. Tañcāti taṁ āpajjanañca. Paribhogapaccayāti uyyojikāya paribhogasaṅkhātā",
  "tika-vin12t1:59_6": "kāraṇāti ayaṁ gāthāyattho.",
  "tika-vin12t1:60_0": "Itarissā panāti uyyojitāya pana bhikkhuniyā. Paṭhamasikkhāpadeti pañcamasikkhāpade.",
  "tika-vin12t1:60_1": "Pañcamasikkhāpadañhi iminā sikkhāpadena yugaḷabhāvena sadisattā imaṁ upādāya paṭhamanti vuttanti. Chaṭṭhaṁ.",
  "tika-vin12t1:61": "7. Sattamasaṅghādisesasikkhāpadaṁ",
  "tika-vin12t1:62": "709. Sattame yāvatatiyakapadatthoti “yāvatatiyaka”nti uccāritassa padassa attho veditabboti sambandhoti. Sattamaṁ.",
  "tika-vin12t1:63": "8. Aṭṭhamasaṅghādisesasikkhāpadaṁ",
  "tika-vin12t1:64_0": "715. Aṭṭhame kismiṁcideva adhikaraṇeti niddhāraṇīyassa niddhāraṇasamudāyena avinābhāvato",
  "tika-vin12t1:64_1": "āha “catunna”nti. Kasmā pana niddhāraṇasamudāyaniddhāraṇīyabhāvena vuttaṁ, nanu padabhājane",
  "tika-vin12t1:64_2": "cattāripi adhikaraṇāni vuttānīti āha “padabhājane panā”tiādīti. Aṭṭhamaṁ.",
  "tika-vin12t1:65": "9. Navamasaṅghādisesasikkhāpadaṁ",
  "tika-vin12t1:66_0": "723. Navame saṁsaṭṭhasaddo missapariyāyoti āha “missībhūtā”ti. “Ananulomenā”tiiminā",
  "tika-vin12t1:66_1": "“ananulomikenā”ti ettha ikasaddo svatthoti dasseti. Koṭṭanañca pacanañca gandhapisanañca",
  "tika-vin12t1:66_2": "mālāganthanañca. Ādisaddena aññepi ananulomike kāyike saṅgaṇhāti. Sāsanāharaṇañca",
  "tika-vin12t1:66_3": "paṭisāsanaharaṇañca sañcarittañca. Ādisaddena aññepi ananulomike vācasike saṅgaṇhāti.",
  "tika-vin12t1:66_4": "Etāsanti bhikkhunīnaṁ. Silokoti yasoti. Navamaṁ.",
  "tika-vin12t1:67": "10. Dasamasaṅghādisesasikkhāpadaṁ",
  "tika-vin12t1:68_0": "727. Dasame evācārāti ettha niggahitalopavasena sandhīti āha “evaṁācārā”ti. “Yādiso”tiādinā",
  "tika-vin12t1:68_1": "evaṁsaddassa nidassanādīsu (abhidhānappadīpikāyaṁ 1186 gāthāyaṁ) ekādasasu atthesu",
  "tika-vin12t1:68_2": "upamatthaṁ dasseti. Sabbatthāti “evaṁsaddā evaṁsilokā”ti sabbesu padesu. Uññāyāti",
  "tika-vin12t1:68_3": "ettha okāraviparīto ukāroti āha “avaññāyā”ti. “Nīcaṁ katvā jānanāyā”ti iminā avasaddo",
  "tika-vin12t1:68_4": "nīcattho, ñādhātu avabodhanatthoti dasseti. “Paribhavaññāyā”ti vattabbe uttarapadalopavasena",
  "tika-vin12t1:68_5": "“paribhavenā”ti vuttanti āha “paribhavitvā jānanenā”ti. Akkhantiyāti ettha sahanakhantiyevādhippetā,",
  "tika-vin12t1:68_6": "neva anulomakhanti, na diṭṭhinijjhānakkhantīti dassento āha “asahanatāyā”ti. Vebhassiyāti",
  "tika-vin12t1:68_7": "ettha visesena bhāseti obhāsetīti vibhāso ānubhāvo, vibhāso imassa saṅghassa atthīti",
  "tika-vin12t1:68_8": "vibhasso saṅgho, bahvatthe ca atisayatthe ca sapaccayo hoti. Kasmā? Mantupaccayatthattā",
  "tika-vin12t1:68_9": "“lomaso”tiādīsu viya, bahuānubhāvo atisayaānubhāvo saṅghoti vuttaṁ hoti, saṁyogaparattā",
  "tika-vin12t1:68_10": "ākārassa rasso. Vibhassassa bhāvo vebhassiyaṁ, bahuānubhāvo atisayaānubhāvoyeva.",
  "tika-vin12t1:68_11": "Iti imamatthaṁ dassento āha “balavabhassabhāvenā”ti. Tattha balavaiti padena mantuatthe",
  "tika-vin12t1:68_12": "pavattassa sappaccayassa bahvatthañca atisayatthañca dasseti, bhāvaiti padena ṇiyapaccayassa",
  "tika-vin12t1:68_13": "bhāvatthaṁ, enaiti padena nissakkavacanassa karaṇatthe pavattabhāvaṁ dasseti. Tamevatthamāvikaronto",
  "tika-vin12t1:68_14": "āha “attano balavappakāsanenā”ti. Tattha attanoti attasaṅkhātassa saṅghassa. Balavappakāsanenāti",
  "tika-vin12t1:68_15": "bahuānubhāvappakāsanena, atisayaānubhāvappakāsanena vā. Balavappakāsanaṁ nāma atthato",
  "tika-vin12t1:68_16": "paresaṁ samutrāsanamevāti āha “samutrāsanenāti attho”ti. Dubbalabhāvenāti ettha bhāvaitipadena",
  "tika-vin12t1:68_17": "ṇyapaccayassa bhāvatthaṁ, enaitipadena nissakkavacanassa karaṇatthaṁ dassetīti daṭṭhabbaṁ.",
  "tika-vin12t1:68_18": "Sabbatthāti “uññāyā”tiādīsu sabbesu padesu. Casaddo luttaniddiṭṭhoti āha “evaṁ samuccayattho",
  "tika-vin12t1:68_19": "daṭṭhabbo”ti. Viviccathāti ettha vītyūpasaggo vināsaddattho, vicadhātu sattatthoti",
  "tika-vin12t1:68_20": "āha “vinā hothā”ti. Dasamaṁ.",
  "tika-vin12t1:69_0": "Anantarā pakkhipitvāti sambandho. Mahāvibhaṅgato āharitāni imāni tīṇi sikkhāpadānīti",
  "tika-vin12t1:69_1": "yojanā. Nava paṭhamāpattikā veditabbāti sambandho. Sabbepi dhammāti yojanā. Etthāti",
  "tika-vin12t1:69_2": "“uddiṭṭhā kho”tiādipāṭhe. Taṁ panāti pakkhamānattaṁ panāti.",
  "tika-vin12t1:70": "Iti samantapāsādikāya vinayasaṁvaṇṇanāya",
  "tika-vin12t1:71": "Bhikkhunivibhaṅge",
  "tika-vin12t1:72": "Sattarasakavaṇṇanāya yojanā samattā.",
  "tika-vin12t1:73": "3. Nissaggiyakaṇḍaṁ",
  "tika-vin12t1:74": "1. Paṭhamanissaggiyapācittiyasikkhāpada-atthayojanā",
  "tika-vin12t1:75": "Tiṁsa nissaggiyā ye dhammā bhikkhunīnaṁ bhagavatā pakāsitā, tesaṁ dhammānaṁ dāni imasmiṁ kāle ayaṁ saṁvaṇṇanākkamo bhavatīti yojanā.",
  "tika-vin12t1:76_0": "733. Paṭhame āmattikāpaṇanti ettha āmattasaddo bhājanapariyāyoti āha “bhājanānī”ti.",
  "tika-vin12t1:76_1": "Bhājanāni hi amanti paribhuñjitabbabhāvaṁ gacchantīti “amattānī”ti vuccanti. Amattāni",
  "tika-vin12t1:76_2": "vikkiṇantīti “āmattikā”ti vacanatthaṁ dassento āha “tānī”tiādi. Tesanti āmattikānaṁ.",
  "tika-vin12t1:76_3": "Taṁ vāti āmattikāpaṇaṁ vā.",
  "tika-vin12t1:77": "734. “Sannidhi”nti iminā saṁnipubbo cisaddo ucinanatthoti dasseti. Hisaddo visesajotako. Tatthāti mahāvibhaṅge. Idhāti bhikkhunivibhaṅge.",
  "tika-vin12t1:78": "Idampīti idaṁ sikkhāpadampi. Pisaddo mahāvibhaṅgasikkhāpadaṁ apekkhatīti. Paṭhamaṁ.",
  "tika-vin12t1:79": "2. Dutiyanissaggiyapācittiyasikkhāpadaṁ",
  "tika-vin12t1:80": "738. Dutiye ahatacoḷānampi sedamalādikilinne virūpattā “jiṇṇacoḷā”ti vuttaṁ. “Api ayyāhī”tiiminā “apa ayyāhī”tipadavibhāgaṁ nivatteti.",
  "tika-vin12t1:81_0": "740. Sabbampi etaṁ cīvaranti yojanā. Evaṁ paṭiladdhanti evaṁ nissajjitvā laddhaṁ.",
  "tika-vin12t1:81_1": "Yathādāneyevāti yathā dāyakehi dinnaṁ, tasmiṁ dāneyeva upanetabbaṁ, akālacīvareyeva",
  "tika-vin12t1:81_2": "pakkhipitabbanti atthoti. Dutiyaṁ.",
  "tika-vin12t1:82": "3. Tatiyanissaggiyapācittiyasikkhāpadaṁ",
  "tika-vin12t1:83": "743. Tatiye handasaddo vavassaggatthe nipātoti āha “handāti gaṇhā”ti. Bahūni nissaggiyānīti sambandho. Saṁharitvāti visuṁ visuṁ saṅgharitvāti. Tatiyaṁ.",
  "tika-vin12t1:84": "4. Catutthanissaggiyapācittiyasikkhāpadaṁ",
  "tika-vin12t1:85_0": "748. Catutthe kiṇāti anenāti kayanti vacanatthena mūlaṁ kayaṁ nāmāti āha “mūlenā”ti.",
  "tika-vin12t1:85_1": "Sāti thullanandā, āha kirāti sambandho. Ñādhātuyā avabodhanatthato aññampi ñādhātuyā",
  "tika-vin12t1:85_2": "yācanatthaṁ dassento āha “yācitvā vā”ti.",
  "tika-vin12t1:86_0": "752.Yanti sabbitelādi. Taññevāti sabbitelādimeva. Yamakanti sabbiṁ saha telena yugaḷaṁ",
  "tika-vin12t1:86_1": "katvā. Vejjenāti bhisakkena. So hi āyubbedasaṅkhātaṁ vijjaṁ jānātīti vejjoti ca rogañca",
  "tika-vin12t1:86_2": "tassa nidānañca bhesajjañca vidati jānātītipi vejjoti ca vuccati. Tatoti vejjena",
  "tika-vin12t1:86_3": "vuttakāraṇā. Kahāpaṇassāti kahāpaṇena, ābhatanti sambandhoti. Catutthaṁ.",
  "tika-vin12t1:87": "5. Pañcamanissaggiyapācittiyasikkhāpadaṁ",
  "tika-vin12t1:88": "753. Pañcame sāti sikkhamānā. Ayanti sikkhamānā. Addhāti ekaṁsena. “Cetāpetvā”ti ettha citisaddo jānanatthoti āha “jānāpetvā”ti. Pañcamaṁ.",
  "tika-vin12t1:89": "6. Chaṭṭhanissaggiyapācittiyasikkhāpadaṁ",
  "tika-vin12t1:90_0": "758. Chaṭṭhe chandaṁ uppādetvā gahitaṁ chandakanti vacanatthaṁ dassento āha “chandaka”ntiādi.",
  "tika-vin12t1:90_1": "Dhammakiccanti puññakaraṇīyaṁ. Dhammasaddo hettha puññavācako. Yanti vatthuṁ. Paresanti",
  "tika-vin12t1:90_2": "attanā aññesaṁ. “Eta”nti “chandaka”nti etaṁ nāmaṁ. “Aññassatthāya dinnenā”tiiminā",
  "tika-vin12t1:90_3": "aññassa attho aññadattho, dakāro padasandhikaro, tadatthāya dinno aññadatthikoti",
  "tika-vin12t1:90_4": "vacanatthaṁ dasseti. “Aññaṁ uddisitvā dinnenā”tiiminā aññaṁ uddisitvā dinnaṁ aññuddisikanti",
  "tika-vin12t1:90_5": "vacanatthaṁ dasseti. “Saṅghassa pariccattenā”ti iminā saṅghassa pariccatto saṅghikoti",
  "tika-vin12t1:90_6": "vacanatthaṁ dasseti.",
  "tika-vin12t1:91_0": "762.Yadatthāyāti yesaṁ cīvarādīnaṁ atthāya. Yasaddena samāsabhāvato pubbe niggahitāgamo",
  "tika-vin12t1:91_1": "hoti. Tanti cīvarādikaṁ. Tumhehīti dāyake sandhāya vuttaṁ. Upaddavesūti dubbhikkhādiupasaggesu.",
  "tika-vin12t1:91_2": "Yaṁ vā taṁ vāti cīvaraṁ vā aññe vā piṇḍapātādiketi yaṁ vā taṁ vāti. Chaṭṭhaṁ.",
  "tika-vin12t1:92": "7. Sattamanissaggiyapācittiyasikkhāpadaṁ",
  "tika-vin12t1:93_0": "764. Sattame saññācikenāti ettha saṁsaddassa sayamatthe pavattibhāvaṁ dassetuṁ vuttaṁ",
  "tika-vin12t1:93_1": "“sayaṁ yācitakenā”ti. Etadevāti “saññācikenā”ti padameva. Etthāti imasmiṁ sikkhāpadeti. Sattamaṁ.",
  "tika-vin12t1:94": "8. Aṭṭhamanissaggiyapācittiyasikkhāpadaṁ",
  "tika-vin12t1:95": "769. Aṭṭhame gaṇassāti bhikkhunigaṇassa. Iminā “mahājanikenā”ti ettha bhikkhunigaṇova mahājanoti adhippetoti dīpetīti. Aṭṭhamaṁ.",
  "tika-vin12t1:96": "9. Navamanissaggiyapācittiyasikkhāpadaṁ",
  "tika-vin12t1:97": "774. Navame itoti imasmā aṭṭhamasikkhāpadato. Adhikataranti atirekataranti. Navamaṁ.",
  "tika-vin12t1:98": "10. Dasamanissaggiyapācittiyasikkhāpadaṁ",
  "tika-vin12t1:99_0": "778. Dasame “vinassatī”tiiminā “undriyatī”ti ettha udidhātuyā nassanatthaṁ dasseti",
  "tika-vin12t1:99_1": "dhātūnamanekatthattā. Paripatatīti parigalitvā patati. Iminā nassanākāraṁ dasseti.",
  "tika-vin12t1:99_2": "Ettakamevāti etaṁ parimāṇaṁ dvipadamevāti. Dasamaṁ.",
  "tika-vin12t1:100": "11. Ekādasamanissaggiyapācittiyasikkhāpadaṁ",
  "tika-vin12t1:101_0": "784. Ekādasame garupāvuraṇaṁ nāma sītakāle pāvuraṇavatthanti dassento āha “sītakāle",
  "tika-vin12t1:101_1": "pāvuraṇa”nti. Sītakāle hi manussā thūlapāvuraṇaṁ pārupanti. “Catukkaṁsaparama”nti",
  "tika-vin12t1:101_2": "ettha kaṁsasaddo bhuñjanapatte ca suvaṇṇādilohavisese ca catukahāpaṇe cāti tīsu atthesu",
  "tika-vin12t1:101_3": "dissati, idha pana catukahāpaṇe vattatīti dassento āha “kaṁso nāma catukkahāpaṇiko",
  "tika-vin12t1:101_4": "hotī”ti. Catukkaṁsasaṅkhātaṁ paramaṁ imassāti catukkaṁsaparamaṁ, soḷasakahāpaṇagghanakaṁ",
  "tika-vin12t1:101_5": "pāvuraṇanti atthoti. Ekādasamaṁ.",
  "tika-vin12t1:102": "12. Dvādasamanissaggiyapācittiyasikkhāpadaṁ",
  "tika-vin12t1:103": "789. Dvādasame lahupāvuraṇaṁ nāma uṇhakāle pāvuraṇavatthanti dassento āha “uṇhakāle pāvuraṇa”nti. Uṇhakāle hi manussā sukhumapāvuraṇaṁ pārupantīti. Dvādasamaṁ.",
  "tika-vin12t1:104_0": "Nissaggiyānaṁ tiṁsabhāvaṁ dassento āha “mahāvibhaṅge”tiādi. Cīvaravaggato apanetvāti",
  "tika-vin12t1:104_1": "sambandho. Aññadatthikānīti aññadatthikapadena vuttāni sikkhāpadāni. Itīti evaṁ.",
  "tika-vin12t1:104_2": "Ekatopaññattānīti ekasseva paññattāni, ubhatopaññattānīti ubhayesaṁ paññattāni. Etthāti",
  "tika-vin12t1:104_3": "“uddiṭṭhā kho”tiādivacaneti.",
  "tika-vin12t1:105": "Iti samantapāsādikāya vinayasaṁvaṇṇanāya",
  "tika-vin12t1:106": "Bhikkhunivibhaṅge",
  "tika-vin12t1:107": "Tiṁsakavaṇṇanāya yojanā samattā.",
  "tika-vin12t1:108": "4. Pācittiyakaṇḍaṁ",
  "tika-vin12t1:109": "1. Lasuṇavaggo",
  "tika-vin12t1:110": "1. Paṭhamasikkhāpada-atthayojanā",
  "tika-vin12t1:111_0": "Tiṁsakānantaraṁ tiṁsakānaṁ anantare kāle chasaṭṭhisatasaṅgahā chauttarasaṭṭhiadhikasatehi",
  "tika-vin12t1:111_1": "sikkhāpadehi saṅgahitā ye dhammā saṅgītikārehi saṅgītā, dāni imasmiṁ kāle tesampi",
  "tika-vin12t1:111_2": "dhammānaṁ ayaṁ vaṇṇanā hotīti yojanā.",
  "tika-vin12t1:112_0": "793.Tatthāti tesu chasaṭṭhisatasaṅgahesu sikkhāpadesu, paṭhamasikkhāpadeti sambandho.",
  "tika-vin12t1:112_1": "“Dve tayo”ti ettha vāsaddo luttaniddiṭṭhoti āha “dve vā tayo vā”ti. Phoṭalaketi kande,",
  "tika-vin12t1:112_2": "miñje vā. Etanti “gaṇḍike”ti etaṁ nāmaṁ. “Pamāṇa”ntiiminā mattasaddo pamāṇatthova,",
  "tika-vin12t1:112_3": "na appattho, nāpi avadhāraṇatthoti dasseti. Lasuṇanti setavaṇṇamūlaṁ mahākandaṁ.",
  "tika-vin12t1:112_4": "Mahākando hi byañjanasampākādīsu āmagandhānaṁ abhibhavanattā lasīyati kantīyatīti lasuṇanti vuccati.",
  "tika-vin12t1:113_0": "Suvaṇṇahaṁsayoninti suvaṇṇamayena pattena yuttaṁ haṁsayoniṁ. Jātissaroti jātiṁ bhavaṁ",
  "tika-vin12t1:113_1": "sarati jānātīti jātissaro. Athāti jātissarassa nipphannattā. Nipphannattho hi athasaddo.",
  "tika-vin12t1:113_2": "Pubbasinehenāti pubbe manussabhave bhāvitena sinehena. Tāsanti pajāpatiyā ca tissannaṁ",
  "tika-vin12t1:113_3": "dhītarānañca. Taṁ panāti pattaṁ pana.",
  "tika-vin12t1:114_0": "795.Magadhesūti magadharaṭṭhe ṭhitesu janapadesu. Hīti saccaṁ, yasmā vā. Idhāti “lasuṇaṁ",
  "tika-vin12t1:114_1": "khādeyyā”tipade. Tampīti māgadhakampi. Gaṇḍikalasuṇamevāti gaṇḍo phoṭo etassatthīti",
  "tika-vin12t1:114_2": "gaṇḍikaṁ. Gaṇḍasaddo hi phoṭapariyāyo, bahutthe ikapaccayo. Bahugaṇḍikalasuṇanti",
  "tika-vin12t1:114_3": "hi vuttaṁ hoti. Gaṇḍasaddo hi phoṭe ca kapole cāti dvīsu atthesu vattati, idha pana",
  "tika-vin12t1:114_4": "phoṭe vattatīti daṭṭhabbaṁ. Potthakesu pana oṭṭhajena catutthakkharena pāṭho atthi,",
  "tika-vin12t1:114_5": "so vīmaṁsitvā gahetabbo. Bahūsu hi pubbapotthakesu kaṇṭhajo tatiyakkharo ca oṭṭhajo",
  "tika-vin12t1:114_6": "catutthakkharo cāti dve akkharā aññamaññaṁ parivattitvā tiṭṭhanti. Na ekadvitimiñjakanti",
  "tika-vin12t1:114_7": "ekamiñjo palaṇḍuko na hoti, dvimiñjo bhañjanako na hoti, timiñjo haritako na hotīti",
  "tika-vin12t1:114_8": "attho. Kurundiyaṁ pana vuttanti sambandho. Saṅkhāditvāti dantehi cuṇṇavicuṇṇaṁ katvā.",
  "tika-vin12t1:115_0": "797.Palaṇḍukoti sukandako eko lasuṇaviseso. Bhañjanakādīni lokasaṅketopadesato daṭṭhabbāni.",
  "tika-vin12t1:115_1": "Hīti saccaṁ. Tassāti cāpalasuṇassa. Sabhāvenevāti sūpasampākādiṁ vinā attano sabhāvato",
  "tika-vin12t1:115_2": "eva. Tanti māgadhakaṁ, pakkhipitunti sambandho. Hīti saccaṁ. Yattha katthacīti yesu kesucīti. Paṭhamaṁ.",
  "tika-vin12t1:116": "2. Dutiyasikkhāpadaṁ",
  "tika-vin12t1:117_0": "799. Dutiye saṁdassanaṁ bādhati nisedheti asmiṁ ṭhāneti sambādhanti vacanatthena",
  "tika-vin12t1:117_1": "paṭicchannokāso sambādho nāmāti dassento āha “paṭicchannokāse”ti. Ubho upakacchakāti",
  "tika-vin12t1:117_2": "dve bāhumūlā. Te hi upari yaṁkiñci vatthuṁ kacati bandhati etthāti upakacchakāti",
  "tika-vin12t1:117_3": "vuccanti. Muttakaraṇanti passāvamaggo. So hi muttaṁ karoti anenāti muttakaraṇanti",
  "tika-vin12t1:117_4": "vuccati. Lomo kattīyati chindīyati imāyāti kattari, tāya vā, suṭṭhu daḷhaṁ lomaṁ",
  "tika-vin12t1:117_5": "ḍaṁsatīti saṇḍāso, soyeva saṇḍāsako, tena vā, khurati lomaṁ chindatīti khuro, tena",
  "tika-vin12t1:117_6": "vā saṁharāpentiyāti sambandho. Saṁharāpentiyāti apanentiyāti. Dutiyaṁ.",
  "tika-vin12t1:118": "3. Tatiyasikkhāpadaṁ",
  "tika-vin12t1:119_0": "803. Tatiye muttakaraṇatalaghātaneti muttakaraṇassa talaṁ hananaṁ paharaṇaṁ muttakaraṇatalaghātanaṁ,",
  "tika-vin12t1:119_1": "tasmiṁ muttakaraṇatalaghātane nimittabhūte. Tāva mahantanti ativiya mahantaṁ. Kesarenāpīti",
  "tika-vin12t1:119_2": "kiñjakkhenāpi. So hi ke jale sarati pavattatīti kesaroti vuccati.",
  "tika-vin12t1:120": "805.Gaṇḍaṁ vāti pīḷakaṁ vā. Vaṇaṁ vāti aruṁ vāti. Tatiyaṁ.",
  "tika-vin12t1:121": "4. Catutthasikkhāpadaṁ",
  "tika-vin12t1:122_0": "806. Catutthe rañño orodhā rājorodhā, purāṇe rājorodhā purāṇarājorodhāti vacanatthaṁ",
  "tika-vin12t1:122_1": "dassento āha “purāṇe”tiādi. “Gihibhāve”ti iminā purāṇeti ettha ṇapaccayassa sarūpaṁ",
  "tika-vin12t1:122_2": "dasseti. Cirāciranti nipātapaṭirūpakaṁ. Tena vuttaṁ “cirena cirenā”ti. “Sakkothā”ti",
  "tika-vin12t1:122_3": "iminā kathaṁ tumhe rāgacittaṁ paṭihanitvā attānaṁ dhāretha dhāretuṁ sakkothāti atthaṁ",
  "tika-vin12t1:122_4": "dasseti. Anārocitepīti bhūtato anārocitepi.",
  "tika-vin12t1:123_0": "807.Jatunāti lākhāya. Paṭṭhadaṇḍaketi paṭubhāvena ṭhāti pavattatīti paṭṭho, soyeva",
  "tika-vin12t1:123_1": "daṇḍo paṭṭhadaṇḍo, tassa pavesanaṁ paṭṭhadaṇḍakaṁ, tasmiṁ nimittabhūte. Etanti “jatumaṭṭhake”ti",
  "tika-vin12t1:123_2": "etaṁ vacananti. Catutthaṁ.",
  "tika-vin12t1:124": "5. Pañcamasikkhāpadaṁ",
  "tika-vin12t1:125_0": "810. Pañcame “atigambhīra”ntipadaṁ kiriyāvisesananti āha “atianto pavesetvā”ti. “Udakena",
  "tika-vin12t1:125_1": "dhovanaṁ kurumānā”ti iminā “udakasuddhika”ntipadassa udakena suddhiyā karaṇanti atthaṁ dasseti.",
  "tika-vin12t1:126_0": "812.Dvaṅgulapabbaparamanti ettha dve aṅgulāni ca dve pabbāni ca dvaṅgulapabbaṁ, uttarapade",
  "tika-vin12t1:126_1": "pubbapadalopo. Dvaṅgulapabbaṁ paramaṁ pamāṇaṁ etassa udakasuddhikassāti dvaṅgulapabbaparamaṁ.",
  "tika-vin12t1:126_2": "Vitthārato dvaṅgulaparamaṁ, gambhīrato dvipabbaparamanti vuttaṁ hoti. Tenāha “vitthārato”tiādi.",
  "tika-vin12t1:126_3": "Aṅgulaṁ pavesentiyāti sambandho. Hīti saccaṁ. “Catunnaṁ vā”ti idaṁ ukkaṭṭhavasena",
  "tika-vin12t1:126_4": "vuttaṁ, tiṇṇampi pabbaṁ na vaṭṭati, catunnaṁ pana pagevāti atthoti. Pañcamaṁ.",
  "tika-vin12t1:127": "6. Chaṭṭhasikkhāpadaṁ",
  "tika-vin12t1:128_0": "815. Chaṭṭhe bhattassa vissajjanaṁ bhattavissaggoti vutte bhattakiccanti dassento",
  "tika-vin12t1:128_1": "āha “bhattakicca”nti. Pānīyasaddena pānīyathālakaṁ gahetabbaṁ, vidhūpanasaddena bījanī",
  "tika-vin12t1:128_2": "gahetabbā, upasaddo samīpatthoti sabbaṁ dassento āha “ekena hatthenā”tiādi. “Accāvadatī”tipadassa",
  "tika-vin12t1:128_3": "atikkamitvā vadanākāraṁ dasseti “pubbepī”tiādinā.",
  "tika-vin12t1:129_0": "817. “Suddhaudakaṁ vā hotū”tiādinā “pānīyenā”ti vacanaṁ upalakkhaṇaṁ nāmāti dasseti.",
  "tika-vin12t1:129_1": "Dadhimatthūti dadhimaṇḍaṁ dadhino sāro, dadhimhi pasannodakanti vuttaṁ hoti. Rasoti",
  "tika-vin12t1:129_2": "maccharaso maṁsaraso. “Antamaso cīvarakaṇṇopī”ti iminā “vidhūpanenā”ti vacanaṁ nidassanaṁ nāmāti dasseti.",
  "tika-vin12t1:130": "819.Detīti sayaṁ deti. Dāpetīti aññena dāpeti. Ubhayampīti pānīyavidhūpanadvayampīti. Chaṭṭhaṁ.",
  "tika-vin12t1:131": "7. Sattamasikkhāpadaṁ",
  "tika-vin12t1:132_0": "822. Sattame “payogadukkaṭaṁ nāmā”ti iminā heṭṭhā vuttesu aṭṭhasu dukkaṭesu pubbapayogadukkaṭaṁ",
  "tika-vin12t1:132_1": "dasseti. Na kevalaṁ pubbapayogadukkaṭaṁ ettakameva, atha kho aññampi bahu hotīti",
  "tika-vin12t1:132_2": "dassento āha “tasmā”tiādi. Saṅghaṭṭanesupīti viloḷanesupi. Dantehi saṅkhādatīti dantehi",
  "tika-vin12t1:132_3": "cuṇṇavicuṇṇaṁ karoti. Etthāti imasmiṁ sikkhāpade, aññāya bhikkhuniyā kārāpetvāti",
  "tika-vin12t1:132_4": "sambandho. “Aññāyā”tipadaṁ “viññāpetvā”ti pade kāritakammaṁ. Mātarampīti ettha pisaddo",
  "tika-vin12t1:132_5": "aññaṁ viññāpetvā bhuñjantiyā pagevāti dasseti. Tāya vāti viññāpitabhikkhuniyā vā.",
  "tika-vin12t1:132_6": "Tanti āmakadhaññaṁ. Tanti mahāpaccariyaṁ vuttavacanaṁ. Pubbāparaviruddhanti pubbāparato",
  "tika-vin12t1:132_7": "viruddhaṁ. “Aññāya…pe… dukkaṭamevā”ti pubbavacane dukkaṭameva vuttaṁ, puna “aññāya…pe…",
  "tika-vin12t1:132_8": "dukkaṭa”nti ca pacchimavacane pācittiyañca dukkaṭañca vuttaṁ, tasmā pubbāparaviruddhanti",
  "tika-vin12t1:132_9": "vuttaṁ hoti. Hīti saccaṁ, yasmā vā.",
  "tika-vin12t1:133": "823. Labbhamānaṁ āmakadhaññanti sambandho. Aññaṁ vā yaṁkiñcīti muggamāsādīhi vā lābukumbhaṇḍādīhi vā aññaṁ yaṁkiñci tilādiṁ vāti. Sattamaṁ.",
  "tika-vin12t1:134": "8. Aṭṭhamasikkhāpadaṁ",
  "tika-vin12t1:135_0": "824. Aṭṭhame nibbiṭṭharājabhaṭoti ettha uttarapadassa chaṭṭhīsamāsañca pubbapadena",
  "tika-vin12t1:135_1": "bāhiratthasamāsañca dassento āha “nibbiṭṭho”tiādi. Tattha “rañño bhatī”ti iminā rañño",
  "tika-vin12t1:135_2": "bhaṭo rājabhaṭoti chaṭṭhīsamāsaṁ dasseti, “etenā”ti iminā bāhiratthasamāsaṁ. Nibbiṭṭhoti",
  "tika-vin12t1:135_3": "niviṭṭho patiṭṭhāpitoti attho. Keṇīti rañño dātabbassa āyassetamadhivacanaṁ. Etenāti",
  "tika-vin12t1:135_4": "brāhmaṇena. Tatoti ṭhānantarato. Bhaṭasaṅkhātāya keṇiyā pathattā kāraṇattā ṭhānantaraṁ",
  "tika-vin12t1:135_5": "bhaṭapathanti āha “taṁyeva ṭhānantara”nti.",
  "tika-vin12t1:136_0": "826.Cattāripi vatthūnīti uccārādīni. Pāṭekkanti paṭivisuṁ ekekameva. Uccāraṁ vātiādīsu",
  "tika-vin12t1:136_1": "vāsaddena dantakaṭṭhādayopi gahetabbāti āha “dantakaṭṭha…pe… pācittiyamevā”ti. Sabbatthāti",
  "tika-vin12t1:136_2": "sabbesu uccārādīsūti. Aṭṭhamaṁ.",
  "tika-vin12t1:137": "9. Navamasikkhāpadaṁ",
  "tika-vin12t1:138_0": "830. Navame ropimaharitaṭṭhāneti ropimaṭṭhāne ca haritaṭṭhāne ca. Ropiyati asminti",
  "tika-vin12t1:138_1": "ropiyaṁ, taṁyeva ropimaṁ yakārassa makāraṁ katvā. Etānīti uccārādīni. Sabbesanti",
  "tika-vin12t1:138_2": "bhikkhubhikkhunīnaṁ. Yattha panāti yasmiṁ khetteti. Navamaṁ.",
  "tika-vin12t1:139": "10. Dasamasikkhāpadaṁ",
  "tika-vin12t1:140_0": "835. Dasame soṇḍā vāti surāsoṇḍā vā. Moroti mayūro. Suvoti suko. Makkaṭoti vānaro.",
  "tika-vin12t1:140_1": "Ādisaddena sappādayo saṅgaṇhāti, makkaṭādayopi naccantūti sambandho. Asaṁyatabhikkhūnanti",
  "tika-vin12t1:140_2": "vācasikakamme asaṁyatānaṁ bhikkhūnaṁ, dhammabhāṇakagītaṁ vā hotūti yojanā. Tantiyā",
  "tika-vin12t1:140_3": "guṇena baddhā tantibaddhā. “Bhi”ntisaṅkhāto rāsaddo etissāti bheri. Kuṭena katā bheri",
  "tika-vin12t1:140_4": "kuṭabheri, tāya vāditaṁ kuṭabherivāditaṁ, taṁ vā. Udakabherīti udakena pakkhittā",
  "tika-vin12t1:140_5": "bheri, tāya vāditampi hotūti sambandho.",
  "tika-vin12t1:141_0": "836.Tesaṁyevāti yesaṁ naccaṁ passati, tesaṁyeva. Yadi pana naccagītavādite visuṁ",
  "tika-vin12t1:141_1": "visuṁ passati suṇāti, pāṭekkā āpattiyoti dassento āha “sace panā”tiādi. Aññatoti",
  "tika-vin12t1:141_2": "aññato desato, passatīti sambandho. “Oloketvā”ti pade apekkhite upayogatthe topaccayo",
  "tika-vin12t1:141_3": "hoti. Aññaṁ oloketvāti hi attho. Aññato vādente passatīti yojanā. Bhikkhunī na labhatīti",
  "tika-vin12t1:141_4": "sambandho. Aññe vattumpīti sambandho. Upahāranti pūjaṁ. Upaṭṭhānanti pāricariyaṁ.",
  "tika-vin12t1:141_5": "Sabbatthāti sabbesu sayaṁ naccādīsu.",
  "tika-vin12t1:142": "837.Antarārāme vāti ārāmassa antare vā. Bahiārāme vāti ārāmassa bahi vā. Aññena vāti salākabhattādīhi aññena vā. Tādisenāti yādiso corādiupaddavo, tādisenāti. Dasamaṁ.",
  "tika-vin12t1:143": "Lasuṇavaggo paṭhamo.",
  "tika-vin12t1:144": "2. Andhakāravaggo",
  "tika-vin12t1:145": "1. Paṭhamasikkhāpada-atthayojanā",
  "tika-vin12t1:146": "839. Andhakāravaggassa paṭhame appadīpeti upalakkhaṇavasena vuttattā aññepi ālokā gahetabbāti dassento āha “padīpacandasūriyaaggīsū”tiādi. Assāti “appadīpe”tipadassa.",
  "tika-vin12t1:147_0": "841. Narahoassādāpekkhā hutvā ca rassādato aññavihitāva hutvā cāti yojanā. Iminā",
  "tika-vin12t1:147_1": "“santiṭṭhati vā sallapati vā”ti pade kiriyāvisesanabhāvaṁ dasseti. Dānena vā nimittabhūtena,",
  "tika-vin12t1:147_2": "pūjāya vā nimittabhūtāya mantetīti yojanāti. Paṭhamaṁ.",
  "tika-vin12t1:148": "2. Dutiyasikkhāpadaṁ",
  "tika-vin12t1:149": "842. Dutiye idameva padaṁ nānanti sambandhoti. Dutiyaṁ.",
  "tika-vin12t1:150": "3. Tatiyasikkhāpadaṁ",
  "tika-vin12t1:151": "846. Tatiye “idamevā”ti padaṁ anuvattetabbaṁ. Tādisamevāti paṭhamasadisamevāti atthoti. Tatiyaṁ.",
  "tika-vin12t1:152": "4. Catutthasikkhāpadaṁ",
  "tika-vin12t1:153_0": "850. Catutthe kaṇṇassa samīpaṁ nikaṇṇaṁ, tameva nikaṇṇikanti vutte kaṇṇamūlanti āha",
  "tika-vin12t1:153_1": "“kaṇṇamūlaṁ vuccatī”ti. “Kaṇṇamūle”ti iminā “nikaṇṇika”nti ettha bhummatthe upayogavacananti",
  "tika-vin12t1:153_2": "dasseti. Āharaṇatthāyāti āharāpanatthāyāti. Catutthaṁ.",
  "tika-vin12t1:154": "5. Pañcamasikkhāpadaṁ",
  "tika-vin12t1:155": "854. Pañcame tesanti gharasāmikānaṁ. Gharampīti na kevalaṁ āsanameva, gharampi sodhemāti attho. Tatoti parivitakkanato, paranti sambandho.",
  "tika-vin12t1:156": "858. Corā vā uṭṭhitā hontīti yojanāti. Pañcamaṁ.",
  "tika-vin12t1:157": "6. Chaṭṭhasikkhāpadaṁ",
  "tika-vin12t1:158": "860. Chaṭṭhe abhinisīdeyyāti ettha abhisaddo upasaggamattovāti dassento āha “nisīdeyyā”ti. Eseva nayo abhinipajjeyyāti etthāpi. Dve āpattiyoti sambandhoti. Chaṭṭhaṁ.",
  "tika-vin12t1:159": "7. Sattamasikkhāpadaṁ",
  "tika-vin12t1:160": "864. Sattame sabbanti sakalaṁ vattabbavacananti. Sattamaṁ.",
  "tika-vin12t1:161": "8. Aṭṭhamasikkhāpadaṁ",
  "tika-vin12t1:162": "869. Aṭṭhame anuttānavacanaṁ natthīti. Aṭṭhamaṁ.",
  "tika-vin12t1:163": "9. Navamasikkhāpadaṁ",
  "tika-vin12t1:164_0": "875. Navame abhisapeyyāti ettha sapadhātussa akkosanatthaṁ antokatvā karadhātuyā",
  "tika-vin12t1:164_1": "atthaṁ dassento āha “sapathaṁ kareyyā”ti. Niraye nibbattāmhīti ahaṁ niraye nibbattā",
  "tika-vin12t1:164_2": "amhīti yojanā. Niraye nibbattatūti esā bhikkhunī niraye nibbattatūti yojanā. Īdisā",
  "tika-vin12t1:164_3": "hotūti mama sadisā hotūti attho. Kāṇāti ekakkhikāṇā, dvakkhikāṇā vā. Kuṇīti hatthapādādivaṅkā.",
  "tika-vin12t1:165": "878.Edisāti virūpādijātikā. Viramassūti viramāhi. Addhāti dhuvanti. Navamaṁ.",
  "tika-vin12t1:166": "10. Dasamasikkhāpadaṁ",
  "tika-vin12t1:167": "879. Dasame anuttānaṭṭhānaṁ natthīti. Dasamaṁ.",
  "tika-vin12t1:168": "Andhakāravaggo dutiyo.",
  "tika-vin12t1:169": "3. Naggavaggo",
  "tika-vin12t1:170": "1. Paṭhamasikkhāpada-atthayojanā",
  "tika-vin12t1:171_0": "883. Naggavaggassa paṭhame brahmacariyena ciṇṇenāti ciṇṇena brahmacariyena kiṁ nu",
  "tika-vin12t1:171_1": "kho nāmāti attho. “Brahmacariyassa caraṇenā”ti iminā ciṇṇasaddassa caraṇaṁ ciṇṇanti",
  "tika-vin12t1:171_2": "vacanatthaṁ dasseti. “Na aññaṁ cīvara”nti iminā evatthaṁ dasseti, aññatthāpohanaṁ vāti. Paṭhamaṁ.",
  "tika-vin12t1:172": "2. Dutiyasikkhāpadaṁ",
  "tika-vin12t1:173": "887. Dutiye anuttānaṭṭhānaṁ natthīti. Dutiyaṁ.",
  "tika-vin12t1:174": "3. Tatiyasikkhāpadaṁ",
  "tika-vin12t1:175": "893. Tatiye anantarāyikinīti ettha natthi antarāyo etissāti anantarāyā, sā eva anantarāyikinīti vacanatthaṁ dassento āha “anantarāyā”ti. Tatiyaṁ.",
  "tika-vin12t1:176": "4. Catutthasikkhāpadaṁ",
  "tika-vin12t1:177_0": "898. Catutthe pañcāhanti samāhāradigu, ṇikapaccayo svattho. Saṅghāṭicārotiettha kenaṭṭhena",
  "tika-vin12t1:177_1": "saṅghāṭi nāma, cārasaddo kimatthoti āha “paribhogavasena vā”tiādi. Tattha saṅghaṭitaṭṭhenāti",
  "tika-vin12t1:177_2": "saṁharitaṭṭhena. Iminā “kenaṭṭhena saṅghāṭi nāmā”ti pucchaṁ visajjeti. “Parivattana”nti",
  "tika-vin12t1:177_3": "iminā “cārasaddo kimattho”ti codanaṁ pariharati. Pañcasūti ticīvaraṁ udakasāṭikā",
  "tika-vin12t1:177_4": "saṁkaccikāti pañcasūti. Catutthaṁ.",
  "tika-vin12t1:178": "5. Pañcamasikkhāpadaṁ",
  "tika-vin12t1:179_0": "903. Pañcame “cīvarasaṅkamanīya”ntiettha saṅkametabbaṁ paṭidātabbanti saṅkamanīyanti",
  "tika-vin12t1:179_1": "kamudhātussa paṭidānatthañca anīyasaddassa kammatthañca, ‘cīvarañca taṁ saṅkamanīyañce’ti",
  "tika-vin12t1:179_2": "cīvarasaṅkamanīyanti visesanaparapadabhāvañca dassento āha “saṅkametabbaṁ cīvara”nti.",
  "tika-vin12t1:179_3": "Tattha “saṅkametabbaṁ cīvara”nti iminā kammatthañca visesanaparapadabhāvañca dasseti.",
  "tika-vin12t1:179_4": "“Paṭidātabbacīvara”nti iminā kamudhātuyā atthaṁ dasseti adhippāyavasenāti. Pañcamaṁ.",
  "tika-vin12t1:180": "6. Chaṭṭhasikkhāpadaṁ",
  "tika-vin12t1:181_0": "909. Chaṭṭhe “aññaṁ parikkhāra”ntiettha parikkhārassa sarūpaṁ dassento āha “yaṁkiñcī”tiādi.",
  "tika-vin12t1:181_1": "Yaṁkiñci aññataranti sambandho. Kittakaṁagghanakanti kiṁ pamāṇena agghena arahaṁ",
  "tika-vin12t1:181_2": "cīvaraṁ. Dātukāmatthāti tumhe dātukāmā bhavathāti attho. Katipāhenāti katipayāni",
  "tika-vin12t1:181_3": "ahāni katipāhaṁ, yakāralopo. Katipayasaddohi dvitivācako rūḷhīsaddo, tena katipāhena.",
  "tika-vin12t1:181_4": "Samagghanti appagghaṁ. Saṁsaddo hi appatthavācakoti. Chaṭṭhaṁ.",
  "tika-vin12t1:182": "7. Sattamasikkhāpadaṁ",
  "tika-vin12t1:183": "911. Sattame “vipakkamiṁsū”ti ettha vividhaṁ ṭhānaṁ pakkamiṁsūti dassento āha “tattha tattha agamaṁsū”ti. Amhākampi āgamananti sambandho.",
  "tika-vin12t1:184": "915.Katipāhena uppajjissatīti katipāhena cīvaraṁ uppajjissati. Tatoti tasmiṁ cīvaruppajjanakāleti. Sattamaṁ.",
  "tika-vin12t1:185": "8. Aṭṭhamasikkhāpadaṁ",
  "tika-vin12t1:186_0": "916. Aṭṭhame ye nāṭakaṁ nāṭenti, te naṭā nāmāti yojanā. Iminā naṭakaṁ nāṭentīti naṭāti",
  "tika-vin12t1:186_1": "vacanatthaṁ dasseti. Ye naccanti, te nāṭakā nāmāti yojanā. Iminā sayaṁ naṭantīti",
  "tika-vin12t1:186_2": "nāṭakāti vacanatthaṁ dīpeti. Vaṁsavarattādīsūti ettha vaṁso nāma veṇu. Varattā nāma",
  "tika-vin12t1:186_3": "naddhikā. Ādisaddena rajjuādayo saṅgaṇhāti. Ye laṅghanakammaṁ karonti, te laṅghakā",
  "tika-vin12t1:186_4": "nāmāti yojanā. Māyākārāti ettha māyā nāma mayanāmakena asurena sure calayituṁ katattā",
  "tika-vin12t1:186_5": "mayassa esāti māyā, taṁ karotīti māyākāro, mayanāmako asuroyeva. Aññe pana rūḷhīvasena",
  "tika-vin12t1:186_6": "“māyākārā”ti vuccanti. Sokena jhāyanaṁ ḍayhanaṁ sokajjhāyaṁ, surānaṁ sokajjhāyaṁ",
  "tika-vin12t1:186_7": "karotīti sokajjhāyiko, mayanāmako asuroyeva. Aññe pana rūḷhīvasena “sokajjhāyikā”ti",
  "tika-vin12t1:186_8": "vuccanti. Iti imamatthaṁ dassetuṁ vuttaṁ “sokajjhāyikā nāma māyākārā”ti. Kumbhathuṇikā",
  "tika-vin12t1:186_9": "nāmāti ettha vissaṭṭhattā thavīyatīti thuṇo, saddo. Kumbhassa thuṇo kumbhathuṇo.",
  "tika-vin12t1:186_10": "Tena kīḷantīti kumbhathuṇikā, iti imamatthaṁ dasseti “ghaṭakena kīḷanakā”ti iminā.",
  "tika-vin12t1:186_11": "Bimbisakanti caturassaambaṇatāḷanaṁ, taṁ vādentīti bimbisakavādakāti. Aṭṭhamaṁ.",
  "tika-vin12t1:187": "9. Navamasikkhāpadaṁ",
  "tika-vin12t1:188": "921. Navame tesanti ye “na mayaṁ ayye sakkomā”ti vadanti, tesaṁ. Dassatīti acchādessatīti. Navamaṁ.",
  "tika-vin12t1:189": "10. Dasamasikkhāpadaṁ",
  "tika-vin12t1:190": "927. Dasame yassāti kathinassa. Ubbhāramūlakoti uddhāramūlako. Saddhāparipālanatthanti kathinuddhāraṁ yācantassa saddhāya paripālanatthanti. Dasamaṁ.",
  "tika-vin12t1:191": "Naggavaggo tatiyo.",
  "tika-vin12t1:192": "4. Tuvaṭṭavaggo",
  "tika-vin12t1:193": "1. Paṭhamasikkhāpada-atthayojanā",
  "tika-vin12t1:194": "933. Tuvaṭṭavaggassa paṭhame “tuvaṭṭa nipajjāya”nti dhātupāṭhesu (saddanītidhātumālāyaṁ 18 ṭakārantadhātu) vuttattā “tuvaṭṭeyyunti nipajjeyyu”nti vuttanti. Paṭhamaṁ.",
  "tika-vin12t1:195": "2. Dutiyasikkhāpadaṁ",
  "tika-vin12t1:196_0": "937. Dutiye ekattharaṇapāvuraṇantiettha uttarapadānaṁ dvandabhāvaṁ, pubbapadena ca",
  "tika-vin12t1:196_1": "bāhiratthasamāsabhāvaṁ dassetuṁ vuttaṁ “eka”ntiādi. Tattha ceva, casaddehi dvandabhāvaṁ",
  "tika-vin12t1:196_2": "dīpeti, “etāsa”ntiiminā bāhiratthasamāsabhāvaṁ. Etanti “ekattharaṇapāvuraṇā”ti etaṁ nāmanti. Dutiyaṁ.",
  "tika-vin12t1:197": "3. Tatiyasikkhāpadaṁ",
  "tika-vin12t1:198": "941. Tatiye uḷārakulāti jātiseṭṭhakulā, issariyabhogādīhi vā vipulakulā. Guṇehīti sīlādiguṇehi. “Uḷārāti sambhāvitā”ti iminā itilopatulyādhikaraṇasamāsaṁ dasseti.",
  "tika-vin12t1:199_0": "“Abhibhūtā”ti iminā “apakatā”ti ettha karadhātu sabbadhātvatthavācīpi idha apapubbattā",
  "tika-vin12t1:199_1": "visesato abhibhavanatthe vattatīti dasseti. Etāsanti bhikkhunīnaṁ. “Saññāpayamānā”ti",
  "tika-vin12t1:199_2": "iminā saññāpanaṁ saññattīti vacanatthaṁ dasseti. Hetūdāharaṇādīhīti ettha ādisaddena",
  "tika-vin12t1:199_3": "upamādayo saṅgaṇhāti. “Vividhehi nayehi ñāpanā”ti iminā vividhehi ñāpanaṁ viññattīti",
  "tika-vin12t1:199_4": "vacanatthaṁ dasseti.",
  "tika-vin12t1:200": "943. Caṅkamane padavāragaṇanāya āpattiyā na kāretabboti āha “nivattanagaṇanāyā”ti. Padādigaṇanāyāti padaanupadādigaṇanāyāti. Tatiyaṁ.",
  "tika-vin12t1:201": "4. Catutthasikkhāpadaṁ",
  "tika-vin12t1:202": "949. Catutthe anuttānaṭṭhānaṁ natthīti. Catutthaṁ.",
  "tika-vin12t1:203": "5. Pañcamasikkhāpadaṁ",
  "tika-vin12t1:204": "952. Pañcame āṇattā bhikkhunīti yojanā. Idañca paccāsannavasena vuttaṁ yaṁkiñcipi āṇāpetuṁ sakkuṇeyyattāti. Pañcamaṁ.",
  "tika-vin12t1:205": "6-9. Chaṭṭhādisikkhāpadaṁ",
  "tika-vin12t1:206": "955. Chaṭṭha-sattama-aṭṭhama-navamesu anuttānavacanaṁ natthīti. Chaṭṭha sattama aṭṭhama navamāni.",
  "tika-vin12t1:207": "10. Dasamasikkhāpadaṁ",
  "tika-vin12t1:208": "973. Dasame ahundarikāti tasmiṁ kāle, dese vā sambādhassa nāmametanti āha “ahundarikāti sambādhā”ti.",
  "tika-vin12t1:209_0": "975. Yathā “uttarichappañcavācāhī”ti ettha pañcasaddo na koci attho, vācāsiliṭṭhatthaṁ",
  "tika-vin12t1:209_1": "lokavohāravasena vutto, na evamidha, idha pana attho atthi, pañca yojanāni gacchantiyāpi",
  "tika-vin12t1:209_2": "anāpattiyevāti āha “pavāretvā…pe… anāpattī”ti. Paccāgacchatīti paṭinivattetvā āgacchatīti. Dasamaṁ.",
  "tika-vin12t1:210": "Tuvaṭṭavaggo catuttho.",
  "tika-vin12t1:211": "5. Cittāgāravaggo",
  "tika-vin12t1:212": "1. Paṭhamasikkhāpada-atthayojanā",
  "tika-vin12t1:213_0": "978. Cittāgāravaggassa paṭhame rañño kīḷanaṭṭhānaṁ agāraṁ rājāgāranti vacanatthaṁ",
  "tika-vin12t1:213_1": "dassento āha “rañño kīḷanaghara”nti. Cittaṁ agāraṁ cittāgāraṁ. Ārāmanti nagarato",
  "tika-vin12t1:213_2": "nātidūraārāmoti āha “upavana”nti. Uyyānanti sampannapupphaphalatāya uddhaṁ ulloketvā",
  "tika-vin12t1:213_3": "manussā yanti gacchanti etthāti uyyānaṁ. Pokkharaṇinti pokkharaṁ padumaṁ netīti pokkharaṇī.",
  "tika-vin12t1:213_4": "Pañcapīti rājāgārādīni pañcapi. Sabbatthāti dassanatthāya gamane ca gantvā passane cāti sabbesu.",
  "tika-vin12t1:214": "981. “Ajjhārāme”tiādinā ārāme ṭhitāya ārāmato bahi kate rājāgārādike passantiyāpi anāpattīti dasseti. Tānīti rājāgārādīnīti. Paṭhamaṁ.",
  "tika-vin12t1:215": "2. Dutiyasikkhāpadaṁ",
  "tika-vin12t1:216": "982. Dutiye anuttānaṭṭhānaṁ natthīti. Dutiyaṁ.",
  "tika-vin12t1:217": "3. Tatiyasikkhāpadaṁ",
  "tika-vin12t1:218_0": "988. Tatiye yattakanti yattakaṁ suttanti sambandho. Añchitanti kaḍḍhitaṁ. Tasminti",
  "tika-vin12t1:218_1": "tattake sutteti sambandho. Takkamhīti ettha takkoti eko ayomayo suttakantanassa upakaraṇaviseso.",
  "tika-vin12t1:218_2": "So hi takīyati suttaṁ bandhīyati ettha, etenāti vā takkoti vuccati, tasmiṁ. Kantanatoti",
  "tika-vin12t1:218_3": "kantīyate kappāsādibhāvassa chindīyate kantanaṁ, tato.",
  "tika-vin12t1:219_0": "989.Dasikasuttādinti ettha dasāti vatthassāvayavo. So hi diyyati avakhaṇḍīyatīti",
  "tika-vin12t1:219_1": "dasāti vuccati, tassaṁ dasāyaṁ pavattaṁ dasikaṁ, tameva suttaṁ dasikasuttaṁ. Ādisaddena",
  "tika-vin12t1:219_2": "vakkhamānaṁ dukkantitasuttādiṁ saṅgaṇhātīti. Tatiyaṁ.",
  "tika-vin12t1:220": "4. Catutthasikkhāpadaṁ",
  "tika-vin12t1:221": "992. Catutthe ādiṁ katvāti dhovanādīni ādiṁ katvā. Khādanīyādīsūti pūvakhādanīyādīsu. Rūpagaṇanāyāti pūvādīnaṁ saṇṭhānagaṇanāya.",
  "tika-vin12t1:222": "993.Yāgupānetta yāgusaṅkhāte pāne. Tesanti manussānaṁ. Veyyāvaccakaraṭṭhāne ṭhapetvāti mātāpitaro attano veyyāvaccakaraṭṭhāne ṭhapetvāti. Catutthaṁ.",
  "tika-vin12t1:223": "5. Pañcamasikkhāpadaṁ",
  "tika-vin12t1:224": "996. Pañcame vinicchinantīti adhikaraṇaṁ vinicchinantī bhikkhunīti yojanāti. Pañcamaṁ.",
  "tika-vin12t1:225": "6. Chaṭṭhasikkhāpadaṁ",
  "tika-vin12t1:226": "999. Chaṭṭhe anuttānavacanaṁ natthīti.",
  "tika-vin12t1:227": "7. Sattamasikkhāpadaṁ",
  "tika-vin12t1:228": "1007. Sattame “puna pariyāye”ti ettha pariyāyasaddo vāravevacanoti āha “puna vāre”ti. Mahagghacīvaranti mahagghaṁ āvasathacīvaranti. Sattamaṁ.",
  "tika-vin12t1:229": "8. Aṭṭhamasikkhāpadaṁ",
  "tika-vin12t1:230": "1008. Aṭṭhame anissajjitvāti ettha brahmadeyyena na anissajjanaṁ, atha kho tāvakālikamevāti dassento āha “rakkhanatthāyā”tiādi.",
  "tika-vin12t1:231": "1012.Paṭijaggikanti rakkhaṇakaṁ. Vacībhedanti “paṭijaggāhī”ti vacībhedaṁ. Raṭṭheti vijite. Tañhi raṭhanti gāmanigamādayo tiṭṭhanti etthāti raṭṭhanti vuccatīti. Aṭṭhamaṁ.",
  "tika-vin12t1:232": "9. Navamasikkhāpadaṁ",
  "tika-vin12t1:233_0": "1015. Navame sippasaddo paccekaṁ yojetabbo “hatthisippañca assasippañca rathasippañca",
  "tika-vin12t1:233_1": "dhanusippañca tharusippañcā”ti. Tattha tharusippanti asikīḷanasippaṁ. Mantasaddopi",
  "tika-vin12t1:233_2": "paccekaṁ yojetabbo “āthabbaṇamanto ca khīlanamanto ca vasīkaraṇamanto ca sosāpanamanto",
  "tika-vin12t1:233_3": "cā”ti. Tattha āthabbaṇamantoti āthabbaṇavedena vihito parūpaghātakaro manto. Khīlanamantoti",
  "tika-vin12t1:233_4": "sāradārukhīlaṁ mantena jappitvā pathaviyaṁ nikhaṇitvā dhāraṇamanto. Vasīkaraṇamantoti",
  "tika-vin12t1:233_5": "mantena jappitvā parassa ummattabhāvamāpannakaraṇo manto. Sosāpanamantoti parassa",
  "tika-vin12t1:233_6": "maṁsalohitādisosāpanamanto. Agadapayogoti bhusavisassa payojanaṁ. Ādisaddena aññepi",
  "tika-vin12t1:233_7": "parūpaghātakaraṇe sippe saṅgaṇhāti. Yakkhaparittanti yakkhehi samantato tāṇaṁ. Nāgamaṇḍalanti",
  "tika-vin12t1:233_8": "sappānaṁ pavesananivāraṇatthaṁ maṇḍalabandhamanto. Ādisaddena visapaṭihananamantādayo",
  "tika-vin12t1:233_9": "saṅgaṇhātīti. Navamaṁ.",
  "tika-vin12t1:234": "10. Dasamasikkhāpadaṁ",
  "tika-vin12t1:235": "1018. Dasame anuttānavacanaṁ natthīti. Dasamaṁ.",
  "tika-vin12t1:236": "Cittāgāravaggo pañcamo.",
  "tika-vin12t1:237": "6. Ārāmavaggo",
  "tika-vin12t1:238": "1. Paṭhamasikkhāpada-atthayojanā",
  "tika-vin12t1:239": "1025. Ārāmavaggassa paṭhame upacāranti aparikkhittassa ārāmassa parikkhepārahaṭṭhānaṁ upacāraṁ.",
  "tika-vin12t1:240": "1027. “Sīsānulokikā”ti sāmaññato vuttepi bhikkhunīnameva sīsanti āha “bhikkhunīna”nti. Yatthāti yasmiṁ ṭhāneti. Paṭhamaṁ.",
  "tika-vin12t1:241": "2. Dutiyasikkhāpadaṁ",
  "tika-vin12t1:242_0": "1028. Dutiye abbhantaroti abbhantare pariyāpanno, jāto vā. “Saṅkāmesī”ti iminā saṁharīti",
  "tika-vin12t1:242_1": "ettha haradhātuyā saṅkamanatthaṁ dasseti. Nhāpitāti kappakā. Te hi nahāpenti socāpentīti",
  "tika-vin12t1:242_2": "nhāpitāti vuccanti. Tanti kāsāvanivāsananti. Dutiyaṁ.",
  "tika-vin12t1:243": "3-4. Tatiya-catutthasikkhāpadaṁ",
  "tika-vin12t1:244": "1036. Tatiyacatutthesu anuttānaṭṭhānaṁ natthīti. Tatiyacatutthāni.",
  "tika-vin12t1:245": "5. Pañcamasikkhāpadaṁ",
  "tika-vin12t1:246_0": "1043. Pañcame “kule maccharo”ti ettha maccharanaṁ maccharoti vacanattho kātabbo.",
  "tika-vin12t1:246_1": "“Taṁ kulaṁ assaddhaṁ appasanna”nti kulassa avaṇṇaṁ bhāsatīti yojanā. “Bhikkhuniyo",
  "tika-vin12t1:246_2": "dussīlā pāpadhammā”ti bhikkhunīnaṁ avaṇṇaṁ bhāsatīti yojanā.",
  "tika-vin12t1:247_0": "1045. “Santaṁyeva ādīnava”nti sambandhiyā sambandhaṁ dassetuṁ vuttaṁ “kulassa vā",
  "tika-vin12t1:247_1": "bhikkhunīnaṁ vā”ti iminā dvīsu aññatarameva na sambandho hoti, atha kho dvayampīti",
  "tika-vin12t1:247_2": "dassetīti. Pañcamaṁ.",
  "tika-vin12t1:248": "6. Chaṭṭhasikkhāpadaṁ",
  "tika-vin12t1:249_0": "1048. Chaṭṭhe ovādāyāti ettha na yo vā so vā ovādo hoti, atha kho garudhammoyevāti",
  "tika-vin12t1:249_1": "āha “garudhammatthāyā”ti. Saha vasati ettha, etenāti vā saṁvāsoti vacanatthena uposathapavāraṇā",
  "tika-vin12t1:249_2": "saṁvāso nāmāti āha “uposathapavāraṇāpucchanatthāyā”ti. “Pucchanatthāyā”ti iminā “saṁvāsāyā”ti",
  "tika-vin12t1:249_3": "ettha uttarapadalopabhāvaṁ dasseti. Etthāti bhikkhunivibhaṅge, sikkhāpade vā pāḷiyaṁ vāti. Chaṭṭhaṁ.",
  "tika-vin12t1:250": "7-9. Sattama-aṭṭhama-navamasikkhāpadaṁ",
  "tika-vin12t1:251": "1053. Sattamaṭṭhamanavamesu anuttānavacanaṁ natthi. Kevalaṁ pana “imissāpī”ti padaṁ viseso, imissāpi pāḷiyāti atthoti. Sattamaṭṭhamanavamāni.",
  "tika-vin12t1:252": "10. Dasamasikkhāpadaṁ",
  "tika-vin12t1:253_0": "1062. Dasame dve kāyā uparimakāyo heṭṭhimakāyoti. Tattha kaṭito uddhaṁ uparimakāyo,",
  "tika-vin12t1:253_1": "heṭṭhā heṭṭhimakāyo. Tattha “pasākhe”ti idaṁ heṭṭhimakāyassa nāmanti āha “adhokāye”ti.",
  "tika-vin12t1:253_2": "Hīti saccaṁ. Tatoti adhokāyato. Iminā pañcamībāhiratthasamāsaṁ dasseti. Rukkhassa",
  "tika-vin12t1:253_3": "sākhā pabhijjitvā gatā viya ubho ūrū pabhijjitvā gatāti yojanā.",
  "tika-vin12t1:254_0": "1065.Phālehīti ettha itisaddo ādyattho. Tena “dhovā”tiādīni cattāri padāni saṅgaṇhāti.",
  "tika-vin12t1:254_1": "Āṇattidukkaṭānīti heṭṭhā vuttesu aṭṭhasu dukkaṭesu vinayadukkaṭameva. Sesesūti bhindanato",
  "tika-vin12t1:254_2": "sesesu phālanādīsūti. Dasamaṁ.",
  "tika-vin12t1:255": "Ārāmavaggo chaṭṭho.",
  "tika-vin12t1:256": "7. Gabbhinivaggo",
  "tika-vin12t1:257": "1. Paṭhamasikkhāpada-atthayojanā",
  "tika-vin12t1:258_0": "1069. Gabbhinivaggassa paṭhame kucchiṁ paviṭṭho satto etissā atthīti kucchipaviṭṭhasattā.",
  "tika-vin12t1:258_1": "“Kucchi”ntipi pāṭho. Iminā gabbhinīti ettha gabbhasaddo kucchiṭṭhasattavācakoti dasseti.",
  "tika-vin12t1:258_2": "Gabbhasaddo (abhidhānappadīpikāyaṁ 944 gāthāyaṁ) hi kucchiṭṭhasatte ca kucchimhi",
  "tika-vin12t1:258_3": "ca ovarake ca vattatīti. Paṭhamaṁ.",
  "tika-vin12t1:259": "2. Dutiyasikkhāpadaṁ",
  "tika-vin12t1:260": "1073. Dutiye thaññaṁ pivatīti pāyanto, dārako, so etissā atthīti pāyantīti dassento āha “thaññaṁ pāyamāni”nti. Dutiyaṁ.",
  "tika-vin12t1:261": "3. Tatiyasikkhāpadaṁ",
  "tika-vin12t1:262": "1077. Tatiye nittharissatīti vaṭṭadukkhato nittharissati.",
  "tika-vin12t1:263_0": "1079.Pāṇātipātā veramaṇinti ettha pāṇātipātā viramati imāyāti veramaṇīti atthena",
  "tika-vin12t1:263_1": "sikkhāpadaṁ veramaṇi nāmāti āha “pāṇātipātā veramaṇisikkhāpada”nti. Yaṁ taṁ sikkhāpadanti",
  "tika-vin12t1:263_2": "sambandho. Sabbatthāti “adinnādānā veramaṇi”ntiādīsu sabbesu vākyesu. Pabbajitāya",
  "tika-vin12t1:263_3": "sāmaṇeriyāti sambandho. Etāsūti chasu sikkhāsūti. Tatiyaṁ.",
  "tika-vin12t1:264": "4. Catutthasikkhāpadaṁ",
  "tika-vin12t1:265": "1084. Catutthe “vuṭṭhānasammutī”ti padaṁ “hotī”ti pade kattā, “dātabbāyevā”ti pade kammanti. Catutthaṁ.",
  "tika-vin12t1:266": "5-9. Pañcamādisikkhāpadaṁ",
  "tika-vin12t1:267": "1095. Pañcamādīsu navamapariyosānesu sikkhāpadesu anuttānaṭṭhānaṁ natthīti. Pañcamachaṭṭhasattamaṭṭhamanavamāni.",
  "tika-vin12t1:268": "10. Dasamasikkhāpadaṁ",
  "tika-vin12t1:269": "1116. Dasame vūpakāseyyāti ettha kāsadhātuyā gatyatthaṁ dassento āha “gaccheyyā”ti. Dasamaṁ.",
  "tika-vin12t1:270": "Gabbhinivaggo sattamo.",
  "tika-vin12t1:271": "8. Kumāribhūtavaggo",
  "tika-vin12t1:272": "1-2-3. Paṭhama-dutiya-tatiyasikkhāpada-atthayojanā",
  "tika-vin12t1:273_0": "1119. Kumāribhūtavaggassa paṭhamadutiyatatiyesu yā pana tā mahāsikkhamānāti sambandho.",
  "tika-vin12t1:273_1": "Sabbapaṭhamā dve mahāsikkhamānāti gabbhinivagge sabbāsaṁ sikkhamānānaṁ paṭhamaṁ vuttā",
  "tika-vin12t1:273_2": "dve mahāsikkhamānā. Tā panāti mahāsikkhamānā pana. Sikkhamānāicceva vattabbāti sammutikammesu",
  "tika-vin12t1:273_3": "sāmaññato vattabbā. “Gihigatā”ti vā “kumāribhūtā”ti vā na vattabbā, vadanti ce, sammutikammaṁ",
  "tika-vin12t1:273_4": "kuppatīti adhippāyo. Gihigatāyāti ettha gihigatā nāma purisantaragatā vuccati. Sā",
  "tika-vin12t1:273_5": "hi yasmā purisasaṅkhātena gihinā gamiyittha, ajjhācāravasena, gihiṁ vā gamittha,",
  "tika-vin12t1:273_6": "tasmā gihigatāti vuccati. Ayaṁ sikkhamānāti sambandho. Kumāribhūtā nāma sāmaṇerā",
  "tika-vin12t1:273_7": "vuccati. Sā hi yasmā agihigatattā kumārī hutvā bhūtā, kumāribhāvaṁ vā bhūtā gatā,",
  "tika-vin12t1:273_8": "tasmā kumāribhūtāti vuccati. Tissopīti gihigatā kumāribhūtā mahāsikkhamānāti tissopi.",
  "tika-vin12t1:273_9": "Sikkhamānāti sikkhaṁ mānetīti sikkhamānāti. Paṭhama dutiya tatiyāni.",
  "tika-vin12t1:274": "4. Catutthasikkhāpadaṁ",
  "tika-vin12t1:275": "1136. Catutthe anuttānavacanaṁ natthīti. Catutthaṁ.",
  "tika-vin12t1:276": "5. Pañcamasikkhāpadaṁ",
  "tika-vin12t1:277": "Pañcame ettha sikkhāpade “saṅghena paricchinditabbā”ti yaṁ vacanaṁ vuttaṁ, tassāti yojanāti. Pañcamaṁ.",
  "tika-vin12t1:278": "6-7-8. Chaṭṭha-sattama-aṭṭhamasikkhāpadaṁ",
  "tika-vin12t1:279": "Chaṭṭhasattamaṭṭhamesu anuttānaṭṭhānaṁ natthīti. Chaṭṭhasattamaṭṭhamāni.",
  "tika-vin12t1:280": "9. Navamasikkhāpadaṁ",
  "tika-vin12t1:281_0": "1158. Navame antoti abbhantare. Iminā ātyūpasaggassatthaṁ dasseti. “Soka”ntiādinā",
  "tika-vin12t1:281_1": "anto vāseti pavesetīti āvāsā. Sokaṁ āvāsā sokāvāsāti vacanatthaṁ dasseti. Gharaṁ",
  "tika-vin12t1:281_2": "gharasāmikā āvisanti viya, evaṁ ayampi sokaṁ āvisatīti yojanā. Itīti evaṁ. Yanti",
  "tika-vin12t1:281_3": "sokaṁ. Svāssāti so assā. Soti soko. Assāti sikkhamānāya. Āvāsoti āvāsokāso. “Edisā",
  "tika-vin12t1:281_4": "aya”nti iminā “ajānantī”ti ettha ajānanākāraṁ dassetīti. Navamaṁ.",
  "tika-vin12t1:282": "10. Dasamasikkhāpadaṁ",
  "tika-vin12t1:283": "1162. Dasame anāpucchāti ettha tvāpaccayo lopoti āha “anāpucchitvā”ti. Dvikkhattunti dve vāre. Sakinti ekavāraṁ.",
  "tika-vin12t1:284_0": "1163. Apubbaṁ samuṭṭhānasīsaṁ imassāti apubbasamuṭṭhānasīsaṁ. Dvīsupi ṭhānesūti vācāto",
  "tika-vin12t1:284_1": "ca kāyavācāto cāti dvīsu ṭhānesupi. Ananujānāpetvāti mātāpitūhi ca sāmikena ca na",
  "tika-vin12t1:284_2": "anujānāpetvāti. Dasamaṁ.",
  "tika-vin12t1:285": "11. Ekādasamasikkhāpadaṁ",
  "tika-vin12t1:286": "1167. Ekādasame tatthāti “pārivāsiyachandadānenā”ti vacane. Aññatrāti aññaṁ ṭhānaṁ.",
  "tika-vin12t1:287": "Ekaṁ ajjhesantīti ekaṁ bhikkhuṁ dhammakathanatthāya niyyojenti. Aññaṁ panāti uposathikato aññaṁ pana.",
  "tika-vin12t1:288_0": "Tatrāti tesu bhikkhūsu. Subhāsubhaṁ nakkhattaṁ paṭhatīti nakkhattapāṭhako. Dāruṇanti",
  "tika-vin12t1:288_1": "kakkhaḷaṁ. Teti bhikkhū. Tassāti nakkhattapāṭhakassa bhikkhussa. “Nakkhattaṁ paṭimānentaṁ,",
  "tika-vin12t1:288_2": "attho bālaṁ upaccagā”tijātakapāḷi. Ayaṁ panettha yojanā – nakkhattaṁ paṭimānentaṁ",
  "tika-vin12t1:288_3": "bālaṁ attho hitaṁ upaccagā upasamīpe atikkamitvā agāti. Ekādasamaṁ.",
  "tika-vin12t1:289": "12. Dvādasamasikkhāpadaṁ",
  "tika-vin12t1:290": "1170. Dvādasame nappahotīti bhikkhuniyo nivāsāpetuṁ na sakkotīti. Dvādasamaṁ.",
  "tika-vin12t1:291": "13. Terasamasikkhāpadaṁ",
  "tika-vin12t1:292": "1175. Terasame ekaṁ vassanti ettha vassasaddo saṁvaccharapariyāyo, upayogavacanañca bhummatthe hotīti āha “ekasmiṁ saṁvacchare”ti. Terasamaṁ.",
  "tika-vin12t1:293": "Kumāribhūtavaggo aṭṭhamo.",
  "tika-vin12t1:294": "9. Chattupāhanavaggo",
  "tika-vin12t1:295": "1. Paṭhamasikkhāpada-atthayojanā",
  "tika-vin12t1:296_0": "1181. Chattavaggassa paṭhame kaddamādīnīti cikkhallādīni. Ādisaddena udakādīni saṅgaṇhāti.",
  "tika-vin12t1:296_1": "Gacchādīnīti khuddapādapādīni. Ādisaddena aññānipi chattaṁ dhāretuṁ asakkuṇeyyāni",
  "tika-vin12t1:296_2": "sambādhaṭṭhānāni saṅgaṇhātīti. Paṭhamaṁ.",
  "tika-vin12t1:297": "2. Dutiyasikkhāpadaṁ",
  "tika-vin12t1:298": "1184. Dutiye yānenāti yanti icchitaṭṭhānaṁ sukhena gacchanti anenāti yānanti. Dutiyaṁ.",
  "tika-vin12t1:299": "3. Tatiyasikkhāpadaṁ",
  "tika-vin12t1:300": "1191. Tatiye “vippakiriyiṁsū”ti kiriyāpadassa kattunā avinābhāvato kattāraṁ dassetuṁ vuttaṁ “maṇayo”ti. Maṇayoti ca ratanānīti. Tatiyaṁ.",
  "tika-vin12t1:301": "4. Catutthasikkhāpadaṁ",
  "tika-vin12t1:302": "1194. Catutthe sīsūpagādīsūti ādisaddena gīvūpagādayo saṅgaṇhāti. Yaṁ yanti alaṅkāranti. Catutthaṁ.",
  "tika-vin12t1:303": "5. Pañcamasikkhāpadaṁ",
  "tika-vin12t1:304_0": "1199. Pañcame gandhena cāti gandheti attano vatthuṁ sūceti pakāsetīti gandho. Vaṇṇakena",
  "tika-vin12t1:304_1": "cāti vilepanena ca. Tañhi vaṇṇayati chavisobhaṁ pakāsetīti vaṇṇakanti vuccati. Casaddena",
  "tika-vin12t1:304_2": "samāhāradvandavākyaṁ dīpetīti. Pañcamaṁ.",
  "tika-vin12t1:305": "6. Chaṭṭhasikkhāpadaṁ",
  "tika-vin12t1:306": "1202. Chaṭṭhe anuttānavacanaṁ natthīti. Chaṭṭhaṁ.",
  "tika-vin12t1:307": "7. Sattamasikkhāpadaṁ",
  "tika-vin12t1:308": "1208. Sattame ummaddaneti uppīḷitvā maddane. Saṁbāhanepīti punappunaṁ bāhanepīti. Sattamaṁ.",
  "tika-vin12t1:309": "8-10. Aṭṭhamādisikkhāpadaṁ",
  "tika-vin12t1:310": "1210. Aṭṭhamādīsu tīsu anuttānavacanaṁ natthīti. Aṭṭhamanavamadasamāni.",
  "tika-vin12t1:311": "11. Ekādasamasikkhāpadaṁ",
  "tika-vin12t1:312_0": "1214. Ekādasame abhimukhamevāti abhimukhe eva. Mukhassa hi abhi abhimukhanti vacanattho",
  "tika-vin12t1:312_1": "kātabbo, sattamiyā aṁkāro. Iminā puratoti ettha topaccayo bhummatthe hotīti dasseti.",
  "tika-vin12t1:312_2": "Upacāranti dvādasahatthūpacāranti. Ekādasamaṁ.",
  "tika-vin12t1:313": "12. Dvādasamasikkhāpadaṁ",
  "tika-vin12t1:314_0": "1219. Dvādasame “anokāsakata”ntipadassa ayuttasamāsabhāvañca visesanaparapadabāhirasamāsabhāvañca",
  "tika-vin12t1:314_1": "dassetuṁ vuttaṁ “akataokāsa”nti. Okāso na kato yenāti anokāsakato, bhikkhu, taṁ.",
  "tika-vin12t1:314_2": "“Aniyametvā”ti iminā “anodissā”ti padassa tvāpaccayantabhāvaṁ dassetīti. Dvādasamaṁ.",
  "tika-vin12t1:315": "13. Terasamasikkhāpadaṁ",
  "tika-vin12t1:316": "1226. Terasame upacārepīti aparikkhittassa gāmassa parikkhepārahaṭṭhānasaṅkhāte upacārepi.",
  "tika-vin12t1:317_0": "1227. “Acchinnacīvarikāyā”ti sāmaññato vuttepi visesoyevādhippetoti āha “saṅkaccikacīvaramevā”ti.",
  "tika-vin12t1:317_1": "Samantato purisānaṁ dassanaṁ kantīyati chindīyati etthāti saṅkacci, adhakkhakaubbhanābhiṭṭhānaṁ,",
  "tika-vin12t1:317_2": "saṅkacce nivasitabbanti saṁkaccikaṁ, tameva cīvaranti saṅkaccikacīvaranti. Terasamaṁ.",
  "tika-vin12t1:318": "Chattupāhanavaggo navamo.",
  "tika-vin12t1:319": "Sabbāneva sikkhāpadānīti sambandho. Tatoti tehi aṭṭhāsītisatasikkhāpadehi, apanetvāti sambandho.",
  "tika-vin12t1:320": "Tatrāti tesu khuddakesu. Etthāti dasasu sikkhāpadesūti.",
  "tika-vin12t1:321": "Bhikkhunivibhaṅge khuddakavaṇṇanāya",
  "tika-vin12t1:322": "Yojanā samattā.",
  "tika-vin12t1:323": "5. Pāṭidesanīyasikkhāpada-atthayojanā",
  "tika-vin12t1:324_0": "Khuddakānaṁ anantarā pāṭidesanīyā nāma aṭṭha ye dhammā saṅkhepeneva saṅgahaṁ ārūḷhā",
  "tika-vin12t1:324_1": "saṅgītikārehi, tesaṁ aṭṭhannaṁ pāṭidesanīyanāmakānaṁ dhammānaṁ saṅkhepeneva esā vaṇṇanā pavattateti yojanā.",
  "tika-vin12t1:325": "1228.Yāni sabbitelādīnīti sambandho. Hīti vitthāro. Etthāti aṭṭhasu pāṭidesanīyesu. Pāḷivinimuttakesūti pāḷito vinimuttakesu. Sabbesūti akhilesu sabbitelādīsūti.",
  "tika-vin12t1:326": "Bhikkhunivibhaṅge pāṭidesanīyavaṇṇanāya yojanā samattā.",
  "tika-vin12t1:327": "Panāti pakkhantarajotako. Ye dhammā uddiṭṭhāti sambandho. Tesanti pāṭidesanīyānaṁ. Puna tesanti sekhiyaadhikaraṇasamathadhammānaṁ.",
  "tika-vin12t1:328_0": "Tanti atthavinicchayaṁ, vidū vadantīti sambandho. Yakāro padasandhikaro. Ayaṁ panettha",
  "tika-vin12t1:328_1": "yojanā – tesaṁ pāṭidesanīyānaṁ anantarā ye ca sekhiyā pañcasattati ye ca dhammā,",
  "tika-vin12t1:328_2": "casaddo luttaniddiṭṭho, adhikaraṇavhayā adhikaraṇasamathanāmakā satta ye ca dhammā",
  "tika-vin12t1:328_3": "bhagavatā uddiṭṭhā, tesaṁ sekhiyaadhikaraṇasamathadhammānaṁ yo atthavinicchayo vibhaṅge",
  "tika-vin12t1:328_4": "mayā vutto, tādisameva taṁ atthavinicchayaṁ bhikkhunīnaṁ vibhaṅgepi vidū vadanti",
  "tika-vin12t1:328_5": "yasmā, tasmā tesaṁ dhammānaṁ sekhiyaadhikaraṇasamathadhammānaṁ yā atthavaṇṇanā tattha",
  "tika-vin12t1:328_6": "mahāvibhaṅge visuṁ mayā na vuttā. Imā atthavaṇṇanā idhāpi bhikkhunīnaṁ vibhaṅgepi,",
  "tika-vin12t1:328_7": "pisaddo luttaniddiṭṭho, mayā na vuttāyevāti. Nakāro dvīsu kiriyāsu yojetabbo.",
  "tika-vin12t1:329": "“Sabbāsavapahaṁ maggaṁ, puññakammena ciminā;",
  "tika-vin12t1:330": "Uppādetvā sasantāne, sattā passantu nibbuti”nti.",
  "tika-vin12t1:331_0": "Ayaṁ gāthā etarahi potthakesu natthi, ṭīkāsu pana atthi. Tasmā evamettha yojanā veditabbā",
  "tika-vin12t1:331_1": "– iminā puññakammena ca vibhaṅgavaṇṇanāya katena iminā puññakammena ca aññena puññakammena",
  "tika-vin12t1:331_2": "ca. Casaddo hi avuttasampiṇḍanattho. Sattā sabbe sattā sabbāsavapahaṁ sabbesaṁ āsavānaṁ",
  "tika-vin12t1:331_3": "vighātakaṁ maggaṁ arahattamaggaṁ sasantāne attano niyakajjhatte uppādetvā janetvā",
  "tika-vin12t1:331_4": "nibbutiṁ khandhaparinibbānaṁ ñāṇālocanena passantūti.",
  "tika-vin12t1:332": "Iti samantapāsādikāya vinayasaṁvaṇṇanāya",
  "tika-vin12t1:333": "Bhikkhunivibhaṅgavaṇṇanāya",
  "tika-vin12t1:334": "Yojanā samattā.",
  "tika-vin12t1:335": "Jādilañchitanāmena, nekānaṁ vācito mayā;",
  "tika-vin12t1:336": "Bhikkhunīnaṁ vibhaṅgassa, samatto yojanānayoti.",
  "tika-vin12t1:337": "Namo tassa bhagavato arahato sammāsambuddhassa"
}