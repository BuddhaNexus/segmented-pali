{
  "tika-abh08t22:0": "23. Tevīsatimo paricchedo",
  "tika-abh08t22:1": "Kilesapahānaniddesavaṇṇanā",
  "tika-abh08t22:2": "1375.Idhapana imasmiṁ panādhikāre kāraṇūpacārena lābhādikāraṇassa vohārena, lābho ādi vatthu yassa anunayassāti lābhādivatthuko, tassa.",
  "tika-abh08t22:3": "Sukhumāti kāmarāgapaṭighā sukhumā.",
  "tika-abh08t22:4": "1376.Yenayena paṭhamamaggādiñāṇena yo yo saṁyojanādiko pahātabbo dhammo ghātaṁ vināsaṁ yāti, so so dhammo tena tena asesena ñāṇena evaṁ sādhu mayā sandassito.",
  "tika-abh08t22:5": "1383.Pariññābhisamayenāti paricchinditvā jānanena. Dukkhaṁ abhisametīti dukkhaṁ paṭivijjhati.",
  "tika-abh08t22:6_0": "1394.Yo yogī imaṁ viditvā hitabhāvanaṁ vanaṁ vanetabbaṁ viditvā jānitvā ve ekantena",
  "tika-abh08t22:6_1": "sukhasaṁhitaṁ hitaṁ upeti, cittassa tamaṁ anuttamaṁ hīnaṁ vidhūya vināsetvā aviggahakampadaṁ",
  "tika-abh08t22:6_2": "padaṁ aviggahakaṁ sarīrarahitaṁ padaṁ paṭipajjitabbaṁ ñātabbaṁ padaṁ nibbānaṁ upeti pāpuṇāti ca.",
  "tika-abh08t22:7": "Iti abhidhammāvatāraṭīkāya",
  "tika-abh08t22:8": "Kilesapahānaniddesavaṇṇanā niṭṭhitā.",
  "tika-abh08t22:9": "Tevīsatimo paricchedo."
}