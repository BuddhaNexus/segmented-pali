{
  "atk-abh03a11:0": "4. Jahatikathā",
  "atk-abh03a11:1": "1. Nasuttāharaṇakathāvaṇṇanā",
  "atk-abh03a11:2_0": "279. Idāni jahatikathā nāma hoti. Tattha yesaṁ “jhānalābhī puthujjano saha saccābhisamayā",
  "atk-abh03a11:2_1": "anāgāmī nāma hoti, tassa puthujjanakāleyeva kāmarāgabyāpādā pahīnā”ti laddhi seyyathāpi",
  "atk-abh03a11:2_2": "etarahi sammitiyānaṁ, tesaṁ taṁ laddhiṁ bhindituṁ jahati puthujjanoti pucchā sakavādissa,",
  "atk-abh03a11:2_3": "jhānavikkhambhitānaṁ pana tesaṁ pariyuṭṭhānaṁ apassantassa paṭiññā paravādissa. Yasmā",
  "atk-abh03a11:2_4": "pana tesaṁ jhānavikkhambhitānampi anāgāmimaggeneva accantaṁ pahānaṁ hoti, tasmā puna",
  "atk-abh03a11:2_5": "accantantiādianuyogo sakavādissa, tathārūpassa pahānassa abhāvato paṭikkhepo itarassa.",
  "atk-abh03a11:2_6": "Vikkhambhetīti accantavikkhambhanameva sandhāya pucchā sakavādissa. Tato paraṁ anāgāmimaggaṭṭhena",
  "atk-abh03a11:2_7": "saddhiṁ puthujjanasaṁsandanaṁ hoti. Taṁ uttānatthameva.",
  "atk-abh03a11:3": "280. Tato paraṁ anāgāmiphale saṇṭhātīti puṭṭho jhānānāgāmitaṁ sandhāya paṭijānāti. Arahatte saṇṭhātīti puṭṭho dassanamaggena uddhambhāgiyānaṁ pahānābhāvato paṭikkhipati.",
  "atk-abh03a11:4_0": "Apubbaṁ acarimaṁ tayo maggeti puṭṭho tathārūpāya bhāvanāya abhāvā paṭikkhipati. Puna",
  "atk-abh03a11:4_1": "puṭṭho tiṇṇaṁ maggānaṁ kiccasabbhāvaṁ sandhāya paṭijānāti. Sāmaññaphalapucchāsupi",
  "atk-abh03a11:4_2": "eseva nayo. Katamena maggenāti puṭṭho anāgāmimaggenāti jhānānāgāmitaṁ sandhāya vadati.",
  "atk-abh03a11:4_3": "Puna saṁyojanappahānaṁ puṭṭho tiṇṇaṁ anāgāmimaggena tesaṁ kilesānaṁ appaheyyattā",
  "atk-abh03a11:4_4": "paṭikkhipati. Dutiyaṁ puṭṭho paṭhamamaggasseva jhānānāgāmimaggabhāvaṁ sandhāya paṭijānāti.",
  "atk-abh03a11:4_5": "Sesamettha uttānatthamevāti.",
  "atk-abh03a11:5": "Jahatikathā."
}