{
  "tika-s0302t5:0": "6. Lābhasakkārasaṁyuttaṁ",
  "tika-s0302t5:1": "1. Paṭhamavaggo",
  "tika-s0302t5:2": "1. Dāruṇasuttavaṇṇanā",
  "tika-s0302t5:3_0": "157.Thaddhoti kakkhaḷo aniṭṭhassa padānato. Catupaccayalābhoti catunnaṁ paccayānaṁ",
  "tika-s0302t5:3_1": "paṭilābho. Sakkāroti tehiyeva paccayehi susaṅkhatehi pūjanā, so pana atthato sampattiyevāti",
  "tika-s0302t5:3_2": "āha ‘‘tesaṁyeva…pe… lābho’’ti. Vaṇṇaghosoti guṇakittanā. Antarāyassa anativattanato",
  "tika-s0302t5:3_3": "antarāyiko anatthāvahattā.",
  "tika-s0302t5:4": "Dāruṇasuttavaṇṇanā niṭṭhitā.",
  "tika-s0302t5:5": "2. Baḷisasuttavaṇṇanā",
  "tika-s0302t5:6_0": "158. Baḷisena carati, tena vā jīvatīti bāḷisiko. Tenāha ‘‘baḷisaṁ gahetvā caramāno’’ti.",
  "tika-s0302t5:6_1": "Āmisagatanti āmisūpagataṁ āmisapatitaṁ. Tenāha ‘‘āmisamakkhita’’nti. Bhinnādhikaraṇānampi",
  "tika-s0302t5:6_2": "bāhiratthasamāso hotevāti āha ‘‘āmise cakkhudassana’’nti. Ayo vuccati sukhaṁ, tabbidhuratāya",
  "tika-s0302t5:6_3": "anayo, dukkhanti āha ‘‘dukkhaṁ patto’’ti. Assāti etena. Kattuatthe hi etaṁ sāmivacanaṁ.",
  "tika-s0302t5:6_4": "Yathā kilesā vattanti, evaṁ pavattamāno puggalo kilesavippayogo na hotīti vuttaṁ",
  "tika-s0302t5:6_5": "‘‘yathā kilesamārassa kāmo, evaṁ kattabbo’’ti.",
  "tika-s0302t5:7": "Baḷisasuttavaṇṇanā niṭṭhitā.",
  "tika-s0302t5:8": "3-4. Kummasuttādivaṇṇanā",
  "tika-s0302t5:9_0": "159-160. Aṭṭhikacchapā vuccanti yesaṁ kapālamatthake tikhiṇā aṭṭhikoṭi hoti, tesaṁ",
  "tika-s0302t5:9_1": "samūho aṭṭhikacchapakulaṁ. Macchakacchapādīnaṁ sarīre lambantī papatatīti papatā,",
  "tika-s0302t5:9_2": "vuccamānākāro ayakaṇṭako. Ayakosaketi ayomayakosake. Kaṇṇikasallasaṇṭhānoti attanikāpanasallasaṇṭhāno.",
  "tika-s0302t5:9_3": "Ayakaṇṭakoti ayomayavaṅkakaṇṭako. Nikkhamati ettha athāvarato. Pavesitamatto hi so.",
  "tika-s0302t5:9_4": "Idāni tvaṁ ‘‘amhāka’’nti na vattabbo. Ito anantarasutteti catutthasuttamāha.",
  "tika-s0302t5:10": "Kummasuttādivaṇṇanā niṭṭhitā.",
  "tika-s0302t5:11": "5. Mīḷhakasuttavaṇṇanā",
  "tika-s0302t5:12": "161.Mīḷhakāti evaṁ itthiliṅgavasena vuccamānā. Gūthapāṇakāti gūthabhakkhapāṇakā. Antoti kucchiyaṁ.",
  "tika-s0302t5:13": "Mīḷhakasuttavaṇṇanā niṭṭhitā.",
  "tika-s0302t5:14": "6. Asanisuttavaṇṇanā",
  "tika-s0302t5:15_0": "162. ‘‘Ime lābhasakkāraṁ anāharantā jighacchādidukkhaṁ pāpuṇantū’’ti evaṁ na sattānaṁ",
  "tika-s0302t5:15_1": "dukkhakāmatāya evamāhāti ānetvā sambandho. Anantadukkhaṁ anubhoti aparāparaṁ uppajjanakaakusalacittānaṁ bahubhāvato.",
  "tika-s0302t5:16": "Asanisuttavaṇṇanā niṭṭhitā.",
  "tika-s0302t5:17": "7. Diddhasuttavaṇṇanā",
  "tika-s0302t5:18": "163. Acchavisayuttāti vā diddhe gatena gatadiddhena. Tenāha ‘‘visamakkhitenā’’ti.",
  "tika-s0302t5:19": "Diddhasuttavaṇṇanā niṭṭhitā.",
  "tika-s0302t5:20": "8. Siṅgālasuttavaṇṇanā",
  "tika-s0302t5:21": "164.Jarasiṅgālotveva vuccati sarīrasobhāya abhāvato. Sarīrassa uggatakaṇṭakattā ukkaṇṭakena nāma. Phuṭatīti phalati bhijjati.",
  "tika-s0302t5:22": "Siṅgālasuttavaṇṇanā niṭṭhitā.",
  "tika-s0302t5:23": "9. Verambhasuttavaṇṇanā",
  "tika-s0302t5:24": "165.Kāyaṁna rakkhati nāma chabbīsatiyā sāruppānaṁ pariccajanato. Vācaṁ na rakkhati nāma rāgasāmantā ca kodhasāmantā ca yāva nicchāraṇato.",
  "tika-s0302t5:25": "Verambhasuttavaṇṇanā niṭṭhitā.",
  "tika-s0302t5:26": "10. Sagāthakasuttavaṇṇanā",
  "tika-s0302t5:27_0": "166.‘‘Yassa sakkariyamānassā’’ti ettha asakkārena cūbhayanti asakkārena ca ubhayañca,",
  "tika-s0302t5:27_1": "kadāci sakkārena, kadāci asakkārena kadāci ubhayenāti attho. Tenāha ‘‘asakkārenā’’tiādi.",
  "tika-s0302t5:27_2": "Satatavihārānaṁ sampattiyā sātatikoti āha ‘‘arahatta…pe… sukhumadiṭṭhī’’tiādi. Tathā",
  "tika-s0302t5:27_3": "hi sā ‘‘vajirūpamañāṇa’’nti vuccati. Āgatattāti phalasamāpattiṁ samāpajjituṁ tassā",
  "tika-s0302t5:27_4": "pubbaparikammaṁ upagatattā.",
  "tika-s0302t5:28": "Sagāthakasuttavaṇṇanā niṭṭhitā.",
  "tika-s0302t5:29": "Paṭhamavaggavaṇṇanā niṭṭhitā.",
  "tika-s0302t5:30": "2. Dutiyavaggo",
  "tika-s0302t5:31": "1-2. Suvaṇṇapātisuttādivaṇṇanā",
  "tika-s0302t5:32": "167-168.Cāletuṁ na sakkoti sīlapabbatasannissitattā. Aññaṁ vā kiccaṁ karoti pageva sīlassa chaḍḍitattā. Tatiyādīsu apubbaṁ natthi.",
  "tika-s0302t5:33": "Suvaṇṇapātisuttādivaṇṇanā niṭṭhitā.",
  "tika-s0302t5:34": "Dutiyavaggavaṇṇanā niṭṭhitā.",
  "tika-s0302t5:35": "3. Tatiyavaggo",
  "tika-s0302t5:36": "1. Mātugāmasuttavaṇṇanā",
  "tika-s0302t5:37_0": "170. Yaṁ visabhāgavatthu purisassa cittaṁ pariyādāya ṭhātuṁ sakkotīti vuccati, tato",
  "tika-s0302t5:37_1": "visesato lābhasakkārova sattānaṁ cittaṁ pariyādāya ṭhātuṁ sakkotīti dassento bhagavā",
  "tika-s0302t5:37_2": "‘‘na tassa, bhikkhave’’tiādimavocāti dassento ‘‘na tassā’’tiādimāha.",
  "tika-s0302t5:38": "Mātugāmasuttavaṇṇanā niṭṭhitā.",
  "tika-s0302t5:39": "2. Kalyāṇīsuttavaṇṇanā",
  "tika-s0302t5:40": "171.Dutiyaṁ uttānameva, tasseva atthassa kevalaṁ janapadakalyāṇīvasena vuttaṁ.",
  "tika-s0302t5:41": "Kalyāṇīsuttavaṇṇanā niṭṭhitā.",
  "tika-s0302t5:42": "3-6. Ekaputtakasuttādivaṇṇanā",
  "tika-s0302t5:43": "172-175.Saddhāti ariyamaggena āgatasaddhā adhippetāti āha ‘‘sotāpannā’’ti.",
  "tika-s0302t5:44": "Ekaputtakasuttādivaṇṇanā niṭṭhitā.",
  "tika-s0302t5:45": "7. Tatiyasamaṇabrāhmaṇasuttavaṇṇanā",
  "tika-s0302t5:46": "176.Evamādīti ādi-saddena bāhusaccasaṁvarasīlādīnaṁ saṅgaho daṭṭhabbo. Lābhasakkārassa samudayaṁ uppattikāraṇaṁ samudayasaccavasena dukkhasaccassa uppattihetutāvasena.",
  "tika-s0302t5:47": "Tatiyasamaṇabrāhmaṇasuttavaṇṇanā niṭṭhitā.",
  "tika-s0302t5:48": "8. Chavisuttavaṇṇanā",
  "tika-s0302t5:49_0": "177.Lābhasakkārasilokonarakādīsu nibbattentoti idaṁ tannissayaṁ kilesagaṇaṁ sandhāyāha.",
  "tika-s0302t5:49_1": "Nibbattentoti nibbattāpento. Imaṁ manussaattabhāvaṁ nāseti manussattaṁ puna nibbattituṁ",
  "tika-s0302t5:49_2": "appadānavasena. Tasmāti duggatinibbattāpanato idha maraṇadukkhāvahanato ca.",
  "tika-s0302t5:50": "Chavisuttavaṇṇanā niṭṭhitā.",
  "tika-s0302t5:51": "9. Rajjusuttavaṇṇanā",
  "tika-s0302t5:52": "178.Kharā pharusā chaviādīni chindane samatthā.",
  "tika-s0302t5:53": "Rajjusuttavaṇṇanā niṭṭhitā.",
  "tika-s0302t5:54": "10. Bhikkhusuttavaṇṇanā",
  "tika-s0302t5:55": "179.Taṁ sandhāyāti diṭṭhadhammasukhavihārassa okāsābhāvaṁ sandhāya.",
  "tika-s0302t5:56": "Bhikkhusuttavaṇṇanā niṭṭhitā.",
  "tika-s0302t5:57": "Tatiyavaggavaṇṇanā niṭṭhitā.",
  "tika-s0302t5:58": "4. Catutthavaggo",
  "tika-s0302t5:59": "1-4. Bhindisuttādivaṇṇanā",
  "tika-s0302t5:60_0": "180-183.Devadatto sagge vā nibbatteyyātiādi parikappavacanaṁ. Na hi paccekabodhiyaṁ",
  "tika-s0302t5:60_1": "niyatagatiko antarā maggaphalāni adhigantuṁ bhabboti. Soti anavajjadhammo. Assāti",
  "tika-s0302t5:60_2": "devadattassa. Samucchedamagamā katūpacitassa mahato pāpadhammassa balena tasmiṁ attabhāve",
  "tika-s0302t5:60_3": "samucchedabhāvato, na accantāya. Akusalaṁ nāmetaṁ abalaṁ, kusalaṁ viya na mahābalaṁ,",
  "tika-s0302t5:60_4": "tasmā tasmiṁyeva attabhāve tādisānaṁ puggalānaṁ atekicchatā, aññathā sammattaniyāmo",
  "tika-s0302t5:60_5": "viya micchattaniyāmo accantiko siyā. Yadi evaṁ vaṭṭakhāṇukajotanā kathanti? Āsevanāvasena,",
  "tika-s0302t5:60_6": "tasmā yathā ‘‘sakiṁ nimuggo nimuggo eva bālo’’ti vuttaṁ, evaṁ vaṭṭakhāṇukajotanā.",
  "tika-s0302t5:60_7": "Yādise hi paccaye paṭicca puggalo taṁ dassanaṁ gaṇhi, tathā ca paṭipanno, puna acintappativatte",
  "tika-s0302t5:60_8": "paccaye patitato sīsukkhipanamassa na hotīti na vattabbaṁ.",
  "tika-s0302t5:61": "Bhindisuttādivaṇṇanā niṭṭhitā.",
  "tika-s0302t5:62": "5. Acirapakkantasuttavaṇṇanā",
  "tika-s0302t5:63": "184.Kāle sampatteti gabbhassa paripākagatattā vijāyanakāle sampatte. Potanti assatariyā puttaṁ. Etanti ‘‘gabbho assatariṁ yathā’’ti etaṁ vacanaṁ.",
  "tika-s0302t5:64": "Acirapakkantasuttavaṇṇanā niṭṭhitā.",
  "tika-s0302t5:65": "6. Pañcarathasatasuttavaṇṇanā",
  "tika-s0302t5:66": "185. Abhiharīyatīti abhihāro, bhattaṁyeva abhihāro bhattābhihāroti āha ‘‘abhiharitabbaṁ bhatta’’nti. Macchapittanti vāḷamacchapittaṁ. Pakkhipeyyunti uragādinā osiñceyyuṁ.",
  "tika-s0302t5:67": "Pañcarathasatasuttavaṇṇanā niṭṭhitā.",
  "tika-s0302t5:68": "7-13. Mātusuttādivaṇṇanā",
  "tika-s0302t5:69": "186-187.Mātupi hetūti attano mātuyā uppannaanatthāvahassa pahānahetupi. Ito paresūti ‘‘pitupi hetū’’ti evamādīsu.",
  "tika-s0302t5:70": "Mātusuttādivaṇṇanā niṭṭhitā.",
  "tika-s0302t5:71": "Sāratthappakāsiniyā saṁyuttanikāya-aṭṭhakathāya",
  "tika-s0302t5:72": "Lābhasakkārasaṁyuttavaṇṇanāya līnatthappakāsanā samattā."
}