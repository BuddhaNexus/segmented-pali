{
  "tha-ap365:0.1": "Therāpadāna ",
  "tha-ap365:0.2": "Mandāravapupphiyavagga ",
  "tha-ap365:0.3": "3. Bhisamuḷāladāyakattheraapadāna ",
  "tha-ap365:1.1": "“Phusso nāmāsi sambuddho, ",
  "tha-ap365:1.2": "sabbadhammāna pāragū; ",
  "tha-ap365:1.3": "Vivekakāmo sabbaññū, ",
  "tha-ap365:1.4": "āgañchi mama santike. ",
  "tha-ap365:2.1": "Tasmiṁ cittaṁ pasādetvā, ",
  "tha-ap365:2.2": "mahākāruṇike jine; ",
  "tha-ap365:2.3": "Bhisamuḷālaṁ paggayha, ",
  "tha-ap365:2.4": "buddhaseṭṭhassadāsahaṁ. ",
  "tha-ap365:3.1": "Dvenavute ito kappe, ",
  "tha-ap365:3.2": "yaṁ bhisamadadiṁ tadā; ",
  "tha-ap365:3.3": "Duggatiṁ nābhijānāmi, ",
  "tha-ap365:3.4": "bhisadānassidaṁ phalaṁ. ",
  "tha-ap365:4.1": "Paṭisambhidā catasso, ",
  "tha-ap365:4.2": "…pe… ",
  "tha-ap365:4.3": "kataṁ buddhassa sāsanaṁ”. ",
  "tha-ap365:5.1": "Itthaṁ sudaṁ āyasmā bhisamuḷāladāyako thero imā gāthāyo abhāsitthāti. ",
  "tha-ap365:6.1": "Bhisamuḷāladāyakattherassāpadānaṁ tatiyaṁ. "
}