{
  "anya-e0806n4:0": "Catutthakaṇḍa",
  "anya-e0806n4:1": "1. Ṇo vāpacce",
  "anya-e0806n4:2_0": "Nanu ca ‘ṇo vāpacce’ti vacanato kathaṁ pakativisayāvagamo siyā. Yathākathañci pakativisayāvagamepi",
  "anya-e0806n4:2_1": "sāmaññavacanato pana dhammenāpaccantyādo yato kutoci dhammeniccāditopi siyā ṇā dipaccayotyāsaṅkiyāha",
  "anya-e0806n4:2_2": "‘apaccavatā’ccādi. Apaccassāti apaccatthassa, apaccavatāti ‘‘ṇo vāpacce’’ti vasiṭṭhādyatthasseva",
  "anya-e0806n4:2_3": "pariggahaṇāya sāmaññavacanato yo apaccavā tato, atthato pana asambhavā dabbācakasaddāva",
  "anya-e0806n4:2_4": "sāmatthiyena chaṭṭhiyantā sabbaliṅgavacanā jāyateti viññātabbaṁ. Dhammasmāpaccaṁtyādīsu",
  "anya-e0806n4:2_5": "ṇādippaccayo (na jāyate) ti sambandho.",
  "anya-e0806n4:3_0": "Dhammenāti dhammena karaṇabhūtena. Dhammāyāti dhammatthaṁ, dhammasmāti dhammahetunā,",
  "anya-e0806n4:3_1": "tato asambhave kāraṇamāha ‘sāpekkhattā’ti. Sāpekkhattameva samattheti ‘apaccavāhi’ccādinā,",
  "anya-e0806n4:3_2": "dhammenāpaccaṁ kassāti pucchitvā devadattassāti apekkhiyamānaṁ vadati. Devadattassāti",
  "anya-e0806n4:3_3": "apaccavā devadattādi apekkhīyateti sambandho, hisaddo hetumhi. Na hettha ṇādivutti",
  "anya-e0806n4:3_4": "aññattha nahetakāmantattha (potthake) sāpekkhattā kambalo vasiṭṭhassāpaccaṁ devadattassāti",
  "anya-e0806n4:3_5": "ettha pana vasiṭṭho-paccavāti tato chaṭṭhiyantā hoticcāsaṅkiyāha- ‘na ce’ccādi. Na",
  "anya-e0806n4:3_6": "ca hotīti sambandho.",
  "anya-e0806n4:4_0": "Kāraṇamāha- ‘asambandhā’ti. Na hettha sambandho vasiṭṭhassa kambalāpekkhattena apaccassa",
  "anya-e0806n4:4_1": "ca devadattāpekkhattenātthantarāpekkhāya vasiṭṭhassāpaccena sambandhābhāvāyeva vasiṭṭhassa",
  "anya-e0806n4:4_2": "apaccaṁ vāsiṭṭhoti ṇādivuttiyā bhāve sāmatthiyaṁ natthi, samatthañhi vasiṭṭhaṁ rājapurisādi",
  "anya-e0806n4:4_3": "samāsavuttiyamekatthattamiva vāsiṭṭhādiṇādivuttiyaṁ ṇādippaccayamupajanayati, nāsamatthaṁ,",
  "anya-e0806n4:4_4": "tato sabbamevetammanasi nidhāya vuttaṁ- ‘asambandhā’ti.",
  "anya-e0806n4:5": "Yadi panettha ṇādippaccayo sabbathā sambandhamapekkhate, tadā visesato yassāpaccena sambandho tatova janakato so siyāti dassetumāha- ‘yajjeva’miccādi.",
  "anya-e0806n4:6_0": "Yo janakoti yoyo yassa yassa apaccassa janako. Tatoyevāti tasmātasmā janakatoyeva.",
  "anya-e0806n4:6_1": "Siyāti tasmiṁ tasmiṁ apaccatthe ṇādippaccayo siyā. Tattha hetumāha- ‘tassevāpaccena",
  "anya-e0806n4:6_2": "yogā’ti. Yogāti apaccasambandhato, na mūlappakatitoti paramappakatito na hotīti vuttaṁ",
  "anya-e0806n4:6_3": "hoti. Hetumāha- ‘ayogā,ti, vacanābhāvampettha dassetuṁ ce’tyādi vuttaṁ.",
  "anya-e0806n4:7": "Vacananti suttaṁ, sambandhābhāvā (tādisavacanābhāvā) ca mūlappakatito ṇādippaccayassābhāvaṁ dassetvā idāni mūlappakatitovāssābhimatabhāvaṁ dassetuṁ ‘mūlappakatito’ccādi vuttaṁ.",
  "anya-e0806n4:8_0": "Kathampanidaṁ viññāyaticcādinā janakassevābyāhitassāpaccena mukhya sambandhamānīya",
  "anya-e0806n4:8_1": "idamayuttantyādinā byavahitajanitassāpyapaccayassa paramappakatiyābhisambandhasabbhāvaṁ",
  "anya-e0806n4:8_2": "vatvā taṁ sādhayitumārabhate ‘katha’miccādi, evaṁ hiccādi kathaṁpanidamiccādinā yathāvuttassa",
  "anya-e0806n4:8_3": "samattha navākyaṁ, hiyasmā taṁ disvā tathā pucchito devadattassavātiādinā uppādetārameva",
  "anya-e0806n4:8_4": "niddisati, nāttānaṁ pitāmaho, tasmā uppādetāyevāpaccena sambajjhati na pitāmahoti",
  "anya-e0806n4:8_5": "yojetvā adhippāyo veditabbo. Idaṁ yathāvuttamuppādetuniddisanaṁ, tena apaccena saddhiṁ",
  "anya-e0806n4:8_6": "uppādetuyeva janakasseva yogo sambandho paṭipādetuṁ na sakkāti sambandho.",
  "anya-e0806n4:9_0": "Tantitaṁ tattha-iti (pañcikāyaṁ) pucchānimittaṁ, tenāti apaccena. Apatananti narake",
  "anya-e0806n4:9_1": "apatanaṁ bhavati, soti yoso yassātyaniyamaniddiṭṭho so ñātuṁ na icchitoti sambandho.",
  "anya-e0806n4:9_2": "Iminā idaṁ dīpeti- ‘‘napatatyanena naraketyapaccanti vuccati apaccenānena yassakassaci",
  "anya-e0806n4:9_3": "avisesenāpatanambhavati narake soso tāya pucchāya ñātuṁ na icchito’’ti. So vāti kassāyaṁ",
  "anya-e0806n4:9_4": "puttoti pucchāyānurodhane so uppādetāyeva ñātumicchitoti sambandho. Tusaddo cetthāpaccena",
  "anya-e0806n4:9_5": "narakāpātasabba janajānanicchāvisesajotako, yadi siyāti sambandho, attānampi niddiseyya",
  "anya-e0806n4:9_6": "na kevalamuppādetāraṁ, atthiccādi pitāmahassa attanopi niddese kāraṇavacanaṁ, taṁ",
  "anya-e0806n4:9_7": "apaccaṁ nimittaṁ kāraṇaṁ, yassa taṁ taṁnimittaṁ tasmā katvā (potthake) evaṁ diṭṭhiko",
  "anya-e0806n4:9_8": "hiccādinā yathāvuttaṁ samattheti.",
  "anya-e0806n4:10_0": "Byavahitajanitenāpīti byavahitena kattunā janitenāpi, karaṇe cāyaṁ tatiyā, hetumhi",
  "anya-e0806n4:10_1": "vā. Kasmā evaṁ diṭṭhikoti āha ‘yaṁ nimittaṁ hi’ccādi. Hisaddo yasmādatthe. Yassāti",
  "anya-e0806n4:10_2": "pubbajassa, tena apaccena apatanaṁ tadapatanaṁ tato, idaṁ vuttaṁ hoti ‘‘tena byavahitajanitenāpi",
  "anya-e0806n4:10_3": "pumunā pubbajopi narakaṁ na patati so pubbajassāpya paccaṁ bhavati yathāvuttena nibbacanenā’’ti.",
  "anya-e0806n4:10_4": "Tasmāccassa pubbe vuttayasmātyanenābhisambandho veditabbo. Upapatyantaramāha-‘upacāratove’ccādi.",
  "anya-e0806n4:10_5": "Pubba pubbabhāve satīti pubbassa pubbassa vijjamānatte sati. Byavahitena janite apaccepi",
  "anya-e0806n4:10_6": "nimittaṁ apāyāpatakāraṇabhāvo atthiye vāti sambandho. Kesanti āha-‘pubbesanti pubbajānanti",
  "anya-e0806n4:10_7": "attho, ke nāti āha- ‘pārampariyenā’ti. Abhedopacārenāti pubbapubbabhāve saticcādinā",
  "anya-e0806n4:10_8": "vuttanayena janakassa viya pārampariyenapubbesampinimittatā vato janakasadisattā",
  "anya-e0806n4:10_9": "janakāva nāma te siyunti evamabhedena upacaraṇato cintanatoti attho. Ubhayathāti",
  "anya-e0806n4:10_10": "ñāyena upacārenacāti ubhayena pakārena, evamubhayathāpi mūlappakatiyā paccenābhisambandhā",
  "anya-e0806n4:10_11": "kathamanantara manantarādi (potthake) (tattha) potthake janitenāpaccenādipurisasambandhoyena",
  "anya-e0806n4:10_12": "tato ṇādippaccayo siyāti nāsaṅknīyaṁ.",
  "anya-e0806n4:11": "Tato cāti mūlappakatito ca, apaccasāmaññavacanicchāyanti itthi punnapuṁsakattavisesopaggāhi apaccasāmaññassa vacanicchāyaṁ.",
  "anya-e0806n4:12_0": "Evammūlakatito- paccasāmaññena ṇādippaccayaṁ vavatthapetvā idāni apaccāditopi hoteva",
  "anya-e0806n4:12_1": "ṇādi sāmaññavidhānā. So ca bahulādhikārato gurujanāyattattā tanniyogācaraṇena pasatthe",
  "anya-e0806n4:12_2": "yevāpacce byavahitajanitepi itthivajjite siyāti dassetumāha ‘nattādīhi’ccādi. Satiyeva",
  "anya-e0806n4:12_3": "gurujane sappadhānabhāvena kucchite-paccetu nattādīvuttīhi vasiṭṭhādīhi ṇādippaccayo",
  "anya-e0806n4:12_4": "hoti vāsiṭṭhotiādi, itthiyañca na hoti vāsiṭṭhītiādi.",
  "anya-e0806n4:13_0": "Atthatoti sāmatthiyato. Apacce vidhīyamāno paccayo apaccavatā jāyamāno tassāpaccanti",
  "anya-e0806n4:13_1": "atthe jāyati. Socāya matthaviseso cha(ṭṭhiyanta) tābhāve kathaṁ siyāti idamettha",
  "anya-e0806n4:13_2": "sāmatthiyaṁ. Anantare vāpacce putte-bhidheyya nattādo vāpacce-bhidheyyāti sasambandho.",
  "anya-e0806n4:13_3": "Kutoci apaccavatā nattādo eva. Idañca sabbambahulavacaneva sampajjatīti āha- ‘bahulādhikārā’ti.",
  "anya-e0806n4:13_4": "Apacceti ekavacanena niddese pumunā napuṁsakena kariyati, tene kasmiṁ yevāpacce siyā,",
  "anya-e0806n4:13_5": "na bahūsu vasiṭṭhassāpaccāni vāsiṭṭhāni, na citthi vāsiṭṭhāni, na citthiyaṁ vāsiṭṭhītyāsaṅkiyāha-‘idañce’ccādi.",
  "anya-e0806n4:13_6": "Idañca apaccavacanañca. Iminā cettha tathā nissayakaraṇaṁ dasseti. Tassa vacanicchābhāvatoti",
  "anya-e0806n4:13_7": "tassa liṅgavacanassa sutte vattumicchāyābhāvatoti attho.",
  "anya-e0806n4:14_0": "Kiṁ pana kāraṇaṁ sutte liṅgavacanāvacanicchāyaṁ tassāppadhānattā yenakenaci liṅgādinā",
  "anya-e0806n4:14_1": "niddeso-vassaṁ kattabboti nānantariyakattā tassehopādānaṁ, yathādhaññatthinopalālādinopyappadhānassopādānanti.",
  "anya-e0806n4:14_2": "Tatoyevāha-‘upalakkhīyassettha padhānattā’ccādi. Itthipumattayuttajaññaviseso upalakkhīyo,",
  "anya-e0806n4:14_3": "apaccetīdamupalakkhaṇaṁ, sayanti yathāvuttamupalakkhaṇaṁ sayaṁ. Kāriyappaṭipattiyāti",
  "anya-e0806n4:14_4": "pume napuṁsakepacce-bhidheyye vidhi hoticcevaṁ kāriyappaṭipattiyā vattuṁ na iṭṭhaṁ.",
  "anya-e0806n4:15_0": "Vacanantarepi aññasmiṁ vacane. Āṇīti ṇippaccayasuttaṁ vadati. Agottāditoti yogottassādibhūto",
  "anya-e0806n4:15_1": "na hoti, tato, teneva ‘‘āṇī’’ti sutte (4-5) vakkhati-‘akārantamattatovāyaṁṇina gottādibhūtato’ti.",
  "anya-e0806n4:15_2": "Vākyasamāsāpīti yathāsaṅkhyenāha. Tasmiṁ attheti tasmiṁ vākyopadassite atthe, tanti",
  "anya-e0806n4:15_3": "vākyaṁ. Samāsavuttiñca nivatteyyunti sambandho.",
  "anya-e0806n4:16_0": "Satipanāti vākāre sati tu aniccattā ṇappaccayassa. Sopīti samāsopi, samāsotiādinā",
  "anya-e0806n4:16_1": "pakkhantaramāha. Tena vākyasijjhanena. Pakkhe vākyasamāsāpi siyunti pakkhe samāsavuttiyā",
  "anya-e0806n4:16_2": "eva bādhitattā pakkhantare ṇādivutti na bādhīyatīti vākyavuttiyopi siyunti attho.",
  "anya-e0806n4:17": "2. Vacchā",
  "anya-e0806n4:18_0": "Vacchakaccādinā kaccādigaṇaṁ dassetvā tassa vibhāgena nipphattiṁ dassetuṁ ‘vacchādīhī’tiādimāha.",
  "anya-e0806n4:18_1": "‘‘Kaṇho brāhmaṇe’’ti gaṇasuttaṁ. Tattha kaṇhasaddo brāhmaṇe vattamāno ṇānaṇāya nappaccaye",
  "anya-e0806n4:18_2": "uppādayatīti attho. Evamādīhiccādinā ākatigaṇattamassa dasseti. ‘‘Katāṇiyove’’ti",
  "anya-e0806n4:18_3": "gaṇasuttaṁ, diccādīsūti yatoṇyo dissati ‘‘ṇya diccādīhī’’ti (4-4), te diccādayo,",
  "anya-e0806n4:18_4": "tesu pāṭhāti taṁsuttappadese ‘‘katā ṇiyove’’ti pāṭhābhāvepi diccā dīnamākatigaṇattā",
  "anya-e0806n4:18_5": "paṭhitameva nāma tanti vuttaṁ.",
  "anya-e0806n4:19_0": "Ṇyeti ṇyappaccaye kate. Gottādisaddāti gotte vaṁse ādibhūtā saddā. Vaṁsoti anvayo.",
  "anya-e0806n4:19_1": "Soyeva gāvaṁ sajāti sādhāraṇaṁ vijātivinivattanaṁ sakaṭādivacanaṁ tāyatīti gottanti",
  "anya-e0806n4:19_2": "vuttaṁ, tenāha-‘gottaṁ vaṁso’ti. Tassāti gottassa, tassādayo gottādayoti seso. Kete",
  "anya-e0806n4:19_3": "gottādayoccāha- ‘saññākārino’ccādi. Vacchādayo nattādino apaccassa apaccaṁ tadapaccādi",
  "anya-e0806n4:19_4": "cāti dassetumāha-‘nattādino’ccādi.",
  "anya-e0806n4:20": "3. Katti",
  "anya-e0806n4:21_0": "Ghapasaññantāvettha bhīyyo kattikādayoti gayhanti. Yadi panettha aññepi gayhanti,",
  "anya-e0806n4:21_1": "atthi paṇhiādayo keciyeva kattikādīsu antogadhā hontīti vattumāha- ‘etthā’tiādi.",
  "anya-e0806n4:21_2": "Vinatā supaṇṇamātā, tehīti vidhavādīhi. Vidhavādigaṇaṁ dasseti ‘bandhaka’ccādi. Vigato",
  "anya-e0806n4:21_3": "dhavo pati assāti vidhavā, bandhakī abhisāriṇī.",
  "anya-e0806n4:22": "4. Ṇyadi",
  "anya-e0806n4:23_0": "Yassa ca cavaggoti sambandho, kevalaṁ gaggyoti ettakamevā dassetvā parasatthāgatagaggādigaṇekadesabhūtakuṇḍanīsaddatopi",
  "anya-e0806n4:23_1": "koṇḍaññoti mudāharanto so gaggādigaṇopyatrābhyupagatoti viññāpeti. Tasmā tasmiṁ gaggādikepi",
  "anya-e0806n4:23_2": "parasatthapaṭhite yoyo payogo āgame dissati vaccho aggivessoccādi. Sopīha veditabboti",
  "anya-e0806n4:23_3": "dassetumāha-‘gaggādi’ccādi. Gaggādīti gaggādi ayaṁ. Gottassa gaggavaṁsassa ādibhūtena",
  "anya-e0806n4:23_4": "gaggena upalakkhito gaṇo gottādigaṇo, tena gaggo nāma koci, tassatvapaccaṁ gaggīti",
  "anya-e0806n4:23_5": "bhavati. Paputtādovāti avadhāraṇaṁ gaggassāpaccaṁ gaggicceva yathāsiyāti.",
  "anya-e0806n4:24": "5. Āṇi",
  "anya-e0806n4:25_0": "Pakatassāti ‘‘māgadhaṁ saddalakkhaṇa’’nti vā ‘‘nāmasmā’’ti vā pakatassa. Āti nāmavisesanesati",
  "anya-e0806n4:25_1": "‘‘vidhibbisesanantassā’’ti tadanta vidhinā akāranto gayhatīti āha-‘visesanena cā’tiādi.",
  "anya-e0806n4:25_2": "Anantaramapaccanti sambandho.",
  "anya-e0806n4:26": "6. Rāja",
  "anya-e0806n4:27": "Paccayantenāti rājaññoti paccayantena. Rājaññotīmassattho khattiyajātīti, rājaññajātīti attho. Rañño apaccaṁ rājāpaccaṁ.",
  "anya-e0806n4:28": "8. Manu",
  "anya-e0806n4:29_0": "Samudāyenāti paccayantasamudāyena, jātiyanti manussajātiyaṁ. Jātisaddāeteti idaṁ",
  "anya-e0806n4:29_1": "manusso mānusoti ettha apaccatthābhāve hetuvacanaṁ. Apaccattho ettha natthevāti ca",
  "anya-e0806n4:29_2": "idaṁ visuṁ manussamānusa saṅkhātassa paccatthassābhāvadassanatthaṁ vuttaṁ. Ṇovāti",
  "anya-e0806n4:29_3": "manuno apaccanti atthe‘‘ṇo vāpacce’’ti (4-1) ṇappaccayova. Na jātīti byatirekamāha.",
  "anya-e0806n4:30": "9. Jana",
  "anya-e0806n4:31": "Rājasambandheti raññeti vuttarājasambandhe. Pañcālānaṁ khattiyānaṁ apaccaṁ, pañcālānaṁ janapadānaṁ rājāti vā evamettha vi(bhāgo) veditabbo okkākānaṁ apaccaṁ rājā vā okkāko.",
  "anya-e0806n4:32": "11. Ṇarā",
  "anya-e0806n4:33_0": "Sāmaññena rattasaddassātthamāha- ‘kuṅkumādinā’ti. Aññathā ‘rāgo kusumbhādī’ti vuttattā",
  "anya-e0806n4:33_1": "kusumbhādināti (vuttaṁ) siyā, rañji aya matthi abhisaṅge‘bhojane ratto’ti. Atthi",
  "anya-e0806n4:33_2": "vaṇṇavisese ‘rattogo’ti, lohitotyattho, atthi sukkasaja vaṇṇantarāpādane‘ratto paṭo’ti.",
  "anya-e0806n4:33_3": "Iha tu tatiye-tthe vattamāno gayhatīti vuttaṁ- ‘vaṇṇantaramāpādita’nti. Rāgāti.",
  "anya-e0806n4:34_0": "Atthaggahaṇanti atthappadhānattā niddesassa vuttaṁ. Tañcācariyāna mupadesato avicchinnā",
  "anya-e0806n4:34_1": "(cariya) pārampariyāvagamyate, rāgāti kasāva saṅkhātaatthaniddeso. Tenāti paṭassa",
  "anya-e0806n4:34_2": "rattabhāve rāgassa karaṇaniddeso, rattanti paccayatthaniddeso, paccayo cāyaṁ kasā",
  "anya-e0806n4:34_3": "vatthato bhavatyasambhavā, tena sutte rāgāti vuttepi tabbācakā kasāvasaddāti viññāyati,",
  "anya-e0806n4:34_4": "rāgāti pana tenāti rāgasseva niddiṭṭhepi tabbhāvenā tabbāvakabhāvenā-ti bhavitabbaṁ",
  "anya-e0806n4:34_5": "ttho niddiṭṭho, tabbācakā ca honto‘tena ratta’nti atthe hotīti kasāvena rattanti",
  "anya-e0806n4:34_6": "viññāyatīti rāgavācino tatiyantattaṁ sampajjati, tena ‘ṇa rāgā tena ratta’nti vuttepi",
  "anya-e0806n4:34_7": "labbhamānatthavasena vuttaṁ- ‘rāgavācitatiyantato’ti. Sutte pana rāgena rattantetasmiṁ",
  "anya-e0806n4:34_8": "atthe rāgā rāgavācīsaddā tatiyantā ṇappaccayo hotīti attho. Abhidhānatoti upacāravasena",
  "anya-e0806n4:34_9": "kathanato. Vināpi tenāti taṁpaccayaṁ vināpi.",
  "anya-e0806n4:35": "12. Nakkha",
  "anya-e0806n4:36_0": "Tatiyantato vijjhatthaṁ tenāti anuvattateti sambandho. Sutte ayamattho ‘‘induyuttena",
  "anya-e0806n4:36_1": "nakkhattena lakkhito ce kālo, tadā tena lakkhite kāletyasmiṁ atthe tatiyantato nakkhattā",
  "anya-e0806n4:36_2": "ṇo hotī’’ti. Suttavivaraṇe tu tañcetyādikamadhippāyavasena vuttaṁ. Tenātyanuvuttiyā",
  "anya-e0806n4:36_3": "tatiyantatoti labbhati nakkhattenāti sutattāti, kāleti pana atthaniddesato ṇappaccayādheyyassa",
  "anya-e0806n4:36_4": "kālo ādhāroti viññāyatīti ‘lakkhite kāle’ti vuttaṁ, visessagatavibhattiyā vicāritāya",
  "anya-e0806n4:36_5": "visesana gatā ca (vicāritā) nāmāti āha- ‘nakkhattene’ticcādi, iha keci khandhapañcakasaṅkhātaṁ",
  "anya-e0806n4:36_6": "kiriyāsabhāvamicchanti aniccaṁ, apare tu dabbasabhāvaṁ niccaṁ. Tasso bhayassapi kālassa",
  "anya-e0806n4:36_7": "candayuttena phussādinā lakkhiyabhāvā lakkhaṇe tatiyā yuttanti vattumāha- ‘kiriyā rūpo kālo’ccādi.",
  "anya-e0806n4:37_0": "Visesāvasāyoti kālassa visesāvadhāraṇatthameva hi ‘phussī ratti’ccādi. Loke payujjate.",
  "anya-e0806n4:37_1": "Gurunāti ettha guru jīvo, na nakkhattaṁ, candayuttatā panettha atthi… candayuttena",
  "anya-e0806n4:37_2": "gurunā rattiyā lakkhitattā. Kattikāya lakkhito muhuttoti ettha candaṁ vinā kattikāya",
  "anya-e0806n4:37_3": "tu kevalāya muhutto kālo lakkhito ‘kattikā muhutto’ti. Phussena lakkhitā atthasiddhīti",
  "anya-e0806n4:37_4": "ettha phusseninduyuttena atthasiddhi lakkhitā na kālo phussoti. Nakkhattayuttassa",
  "anya-e0806n4:37_5": "kālassa ratyādivisesāparāmāsena nakkhattavācito uppannassa paccayassa suttantarena",
  "anya-e0806n4:37_6": "lopaṁ vidhāya puna aññena suttena yuttāti desavidhānena sakaliṅgasaṅkhyāyuttehi-ṭṭhamabhidhānaṁ",
  "anya-e0806n4:37_7": "parehi, tadāha- ‘aho ratto’ccādi.",
  "anya-e0806n4:38_0": "Ratyādivisesāparāmāsenāti phussī ratti phusso ahoti evaṁ ratyādivisesassa aparāmāsena",
  "anya-e0806n4:38_1": "asammassena aggahaṇena. Sakaliṅgasaṅkhyāyuttenāti phussakattikādīnaṁ yaṁyaṁ liṅgaṁ",
  "anya-e0806n4:38_2": "yāyā saṅkhyā, attaniyehi tehi tehi liṅgehi tāhitāhi ca saṅkhyāhi yuttena nakkhattasaddena.",
  "anya-e0806n4:38_3": "Na tadupalakkhito kāloti kattikā saddobahuvacananto bahutārakattā kattikāya, tāyakattikāya",
  "anya-e0806n4:38_4": "lakkhitokāloparehiviya na kathīyatīti attho. Atha tadupalakkhitassakālassevakattikāsaddenābhidhāne",
  "anya-e0806n4:38_5": "ko doso ye nevamuccateccāha- ‘ajjeti’ccādi. Iminā ca paramate doso ubbhāvito, tadatthatte",
  "anya-e0806n4:38_6": "satīti tadupalakkhitakālatthatte sati.",
  "anya-e0806n4:39_0": "Sattamī siyāti nakkhattasaddā taddhitalopantā phussena pāyasaṁ bhuñjeyya, phusse",
  "anya-e0806n4:39_1": "pāyasaṁ bhuñjeyyā’tyādo ādheyyantarāpekkhā siyā sattamī, yā suttantarena vidhīyati",
  "anya-e0806n4:39_2": "pāṇinīyehi, tato ‘ajjakattikā’tetthāpyādheyyantarāpekkhā sattamī siyā lopantattā",
  "anya-e0806n4:39_3": "‘ajjakattikāsū’ti, na paṭhamā. Paṭhamāyeva panāyaṁ payogo ‘ajjakattikā,ti. Ajjetyadhikaraṇappadhāno",
  "anya-e0806n4:39_4": "ahorattakālavācī saddo, kattikāsaddopi taddhitalopena takkālābhidhāyako, tato yevaubhinnampisāmānādhikaraṇyā",
  "anya-e0806n4:39_5": "kattikāyopyadhikaraṇaṁ sampajjante, tañca na vinādheyyena hotītyādheyyantarāpekkhāyaṁ",
  "anya-e0806n4:39_6": "tesu sattamīyeva siyā, na paṭhamā (upa) pajjeyyātyadhippāyo. Attanodāni dassane sattamiyā",
  "anya-e0806n4:39_7": "appasaṅgaṁ paṭhamāyevopapattiṁ dassetumāha- ‘cande panūpacārene’ccādi, nādheyyantarāpekkhāccanena",
  "anya-e0806n4:39_8": "sattamiyā appasaṅgamāha. Evañcarahi vacanamantarena paresaṁ viya sattamīvidhāyakaṁ",
  "anya-e0806n4:39_9": "kathaṁ kattikāya jātoccāsaṅkiya tampaṭipādetumāha- ‘kattikāya jāto’ccādi. Bahuvacanantattepi",
  "anya-e0806n4:39_10": "kattikāya jātiyameka vacanantaṁ. Pakārantaramāha- ‘lopoti’ccādi. Lopenāti kattikāhi",
  "anya-e0806n4:39_11": "induyuttāhi lakkhito kāloti viggayha kataṇappaccayassa lopena.",
  "anya-e0806n4:40": "13. Sāssa",
  "anya-e0806n4:41_0": "Seti paṭhamantāti sāti niddiṭṭhapaṭhamantā, yaṁ paṭhamantanti sāceti dassitaṁ paṭhamantamāha.",
  "anya-e0806n4:41_1": "Paṭhamantassa devatāpuṇṇamāsittabhāvato tadatthamabhedenāha- ‘sā’ti. Kā sā devatāccāha-",
  "anya-e0806n4:41_2": "‘lokappasiddhāyeva devatā’ti. Yāgasampadānampi loke devatāti pasiddhanti yāgassa",
  "anya-e0806n4:41_3": "yajitabbassa puroḍāsādino sampadānampi paṭiggāhako pindādi loke deyyassa puroḍāsādino",
  "anya-e0806n4:41_4": "devatā sāmīti pasiddhantyattho, indo devatā assa indaṁ, ādicco devatā assa ādiccaṁ,",
  "anya-e0806n4:41_5": "havi puroḍāsādi yāgadabbaṁ.",
  "anya-e0806n4:42_0": "Mantathomanīyampi devatāti pasiddhanti yena manthena yo thūyate so tassa mantassa",
  "anya-e0806n4:42_1": "devatā sāmīti loke pasiddhantyattho mahindo yamo varuṇo devatā assāti viggaho. Vuttanaya",
  "anya-e0806n4:42_2": "mevāti ‘‘nakkhatteninduyuttena kāle’’ti sutte vuttanayameva. Jātyekavacanaṁ maghāyāti,",
  "anya-e0806n4:42_3": "tārakarūpānampana bahuttā maghāsaddo bahuvacananto. Pāṇinīyā ‘‘sāsmiṁ puṇṇamāsīti",
  "anya-e0806n4:42_4": "saññāya’’nti (4-2-21) suttayitvā phussī puṇṇamāsī asmiṁ phusso māso phusso addhamāso",
  "anya-e0806n4:42_5": "phusso saṁvaccharoti saññāyaṁ paṭipādenti, tena tesaṁ phussī puṇṇamāsī asmiṁ pañcadasaratteti",
  "anya-e0806n4:42_6": "ettha ca bhatakamāse ca taddhito na bhavati. Idha pana ‘saññāya’nti vacanābhāve bhatakamāsepi",
  "anya-e0806n4:42_7": "chaṭṭhyatthe bhavatītyāsaṅka viracayati ‘bhatakamāsepi’ccādi. Puṇṇo mā iccatra māsaddo",
  "anya-e0806n4:42_8": "candapariyāyoti āha- ‘māsaddene’ccādi. Puṇṇo mā assanti nibbacanāti ettha puṇṇamāsīsaddassa",
  "anya-e0806n4:42_9": "puṇṇo mā assanti nīharitvā vacanāti attho. Vuttiyā atthassa phuṭīkaraṇāya vuttaṁ-",
  "anya-e0806n4:42_10": "‘so puṇṇo tiādi. Tassanti puṇṇamāsiyaṁ. Sāpuṇṇamāsī, bhatakassa bhatiyā kammakārakassa",
  "anya-e0806n4:42_11": "yo tiṁsati ratto māso paribbayaniyamito, tassa sambandhinī neti sambandho.",
  "anya-e0806n4:43_0": "Yassañcatithīyanti aniyamena paṭipadādimāha. Atoeva ca nipātanāti imasmāva nipātanā,",
  "anya-e0806n4:43_1": "tenevāha- ‘sutte vacanameva nipātana’nti. Māsasutiyāccādo sādhippāyamatthaṁ vivarati",
  "anya-e0806n4:43_2": "‘yadipi’ccādinā. Assāti sāmaññavacanepi ‘sāssa devatā puṇṇamāsī’ti sutte assāti avisesavacanepi",
  "anya-e0806n4:43_3": "soyeva puṇṇamāsīsadde sūyamāno māsoyeva chaṭṭhyattho viññāyatīti sambandho.",
  "anya-e0806n4:44_0": "Pañcadasarattādoti paresaṁ saññāgahaṇena nivattitapañcadasarattādo. Atha addhamāsasaṁvaccharānampi",
  "anya-e0806n4:44_1": "udāharaṇatte nopaññāso kasmā na katoccāha- ‘addhamāsasaṁvaccharāna’miccādi. Evammaññate",
  "anya-e0806n4:44_2": "‘‘addhamāsasaṁvaccharānaṁ na paccayenojukamabhidhānamapi tu saṁvaccharepi phussādimāsasambhavāsmiṁ",
  "anya-e0806n4:44_3": "saṁvacchare phussena māsena sambandhā phussotyupacārīyate, yathā ca phussādimāsassa",
  "anya-e0806n4:44_4": "sambandhī addhamāso phusso addhamāsotyupacārīyate , na panojukanti tesamudāharaṇatte nānupādāna’’nti.",
  "anya-e0806n4:45": "14. Tama",
  "anya-e0806n4:46_0": "Nākaḍḍhanatthoti ṇassākaḍḍhanattho na hoti. Yadyākaḍḍhanattho assa, tadā cānukaḍḍhitaṁ",
  "anya-e0806n4:46_1": "nottaratrānukaḍḍheyyāti maññate, kociyeva hotīti hontīti ito bhinditvā ānetabbaṁ.",
  "anya-e0806n4:46_2": "Tadā desassāti iminā ‘‘tadādesā taggahaṇena gayhantī’’ti paribhāsamupalakkheti. Katayādesassāpīti",
  "anya-e0806n4:46_3": "kato yādeso yassa tassa katayādesassāpīti. Ikārassāti yādesato pubbe ikārassa, iminā",
  "anya-e0806n4:46_4": "cādesādesīnamabhedo dassito. Tasadde nekenāpi paccekābhisambandhe siddheti evamaññate-",
  "anya-e0806n4:46_5": "‘‘yathā’tena kataṁkīta’ (4-29) ntyādisutte ekova tasaddo bahūhi paccayattehi sambajjhate,",
  "anya-e0806n4:46_6": "tathihāpi ekameva tasaddaggahaṇaṁ ‘tamadhīte taṁjānātī’ti paccekamabhisambajjhate,",
  "anya-e0806n4:46_7": "tasmā kimetadatthena dvitaggahaṇene’’ti. Dvitaggahaṇe payojanattayaṁ vuttaṁ, tattha",
  "anya-e0806n4:46_8": "paṭhamaṁ dassento jānaniccādinādhippāyamāvīkatvā dvitaggahaṇamiccādinā padatthamāha.",
  "anya-e0806n4:47_0": "Tattha-‘yo yamadhīte jānāti cā’ti iminā dvitaggahaṇābhāve paccayatthāvayavassa samuccayappasaṅgamāha.",
  "anya-e0806n4:47_1": "Samuccaye sati(yo) yamadhīte jānāti ca, tattheva siyā, yo panādhīte kevalaṁ, na (jānāti)",
  "anya-e0806n4:47_2": "tattha na siyāti bodhayituṁ byabhicāramāha‘na paccekāti sambandhene’ti. Yathā ‘‘tena",
  "anya-e0806n4:47_3": "kathaṁ kīta’’miccādo ‘‘tena jitaṁ jayati’’ccādi paccekasambandhena bhavati evammāviññāyīti",
  "anya-e0806n4:47_4": "yatheccādi kassāttho. ‘Tena kataṁ kīta’’miccādīhi avatvā ‘‘tena jitaṁ jayati’’ccādisuttekadesavacanamatthabyatti",
  "anya-e0806n4:47_5": "tathā vutte hotīti vuttaṁ, tena jitamiccādo jayanādikā kiriyāne kadabbasamavāyittena",
  "anya-e0806n4:47_6": "pasiddhāti yutto tattha paccekābhisambandho, nevamajjhena vedanā pyekadabbasamavāyittābhiyyotyadhippāyo.",
  "anya-e0806n4:48_0": "Idāni dutiyaṁ dasseti ‘jānana’miccādi, nimitta miṭṭhāniṭṭhabodhakāraṇaṁ muhutto kattikādi,",
  "anya-e0806n4:48_1": "uppāto iṭṭhāniṭṭhasūcakaṁ pathavisamuddādīnaṁ sabhāvapariccāgenāññatattagamanaṁ.",
  "anya-e0806n4:48_2": "Jānanasāmaññeti nimittādīnaṁ jānana sāmaññe. ‘Yathāvuttajānanassa ajjhena visayatte",
  "anya-e0806n4:48_3": "hetumāha- ‘taṁ jānātīti tasaddena adhīyamānaparāmasato’ti. Tatiyaṁ dasseti ‘yato",
  "anya-e0806n4:48_4": "ce’ccādinā. Yato ca uppannena vidhinā ajjhena ñātu abhidhānampasiddhanti sambandho,",
  "anya-e0806n4:48_5": "potthakesu pana ajjhetuñātūsuti pāṭho dissati, etthāyamadhippāyo ‘‘katthaci pasiddhivisayo",
  "anya-e0806n4:48_6": "hoti tasaddo, tathā ca vuttaṁ subodhālaṅkāraṭīkāyaṁ pakkantavisayo tathā pasiddhavisayo",
  "anya-e0806n4:48_7": "anubhūtavisayo ca taṁsaddo yaṁ saddaṁ nā pekkhate’ti, tasmā pasiddhivisayena tasaddena",
  "anya-e0806n4:48_8": "puthageva pasiddhiyā upasaṅgahatthaṁ dvitaggahaṇaṁ kattabba’’nti. Atthattaye vattamānassa",
  "anya-e0806n4:48_9": "tu tasaddassa savisayo viseso tatovātthikehi veditabbo.",
  "anya-e0806n4:49": "15. Tassa",
  "anya-e0806n4:50_0": "Visayasaddo gāmasamudāyepi vattate, gāmasamudāyo ca nāma desoyeva, tenāha visayopi",
  "anya-e0806n4:50_1": "gāmasamudāyattā desoyevā’ti, iminā visayadesasaddānaṁ samānādhikaraṇattamāha. Vasāti",
  "anya-e0806n4:50_2": "desavāsino vasātayo, anuvāko ganthaviseso.",
  "anya-e0806n4:51": "16. Nivā",
  "anya-e0806n4:52_0": "Tannāmeccādinā na kevalaṁ nivāseyeva, athakho vakkhamānesu pīti dasseti. Paccayantaṁ",
  "anya-e0806n4:52_1": "sebbādi. Desanāmambhavati catūsu atthesūti viññāyati, tenāha-‘nivāsādo vidhī’ti.",
  "anya-e0806n4:52_2": "Nivāsādoti nivāsa adūrabhavanibbattaatthiatthesu. Saṁhitanāmaṁ nāma lokiyasaddavo",
  "anya-e0806n4:52_3": "hārāppasaṅgamaññasaddavohārenupāttanāmaṁ.",
  "anya-e0806n4:53": "17. Adū",
  "anya-e0806n4:54": "Nagarampi desoyevāti āha- ‘adūrabhava’nti.",
  "anya-e0806n4:55": "18. Tena",
  "anya-e0806n4:56": "Yathāyogatthoti vuttiyaṁ vuttayathāyogasaddassa attho.",
  "anya-e0806n4:57": "19. Tami",
  "anya-e0806n4:58_0": "Paccayantanāmeti paccayantanāmaṁ yassa sattamyatthabhūtassa desassa hasminti attho,",
  "anya-e0806n4:58_1": "nāññasseti bhūmādivisiṭṭhatthayuttato aññassa paccayantanāmaṁ na hotīti attho. Badarā",
  "anya-e0806n4:58_2": "babbajā asmiṁ dese santīti viggaho.",
  "anya-e0806n4:59": "21. Ajjā",
  "anya-e0806n4:60": "Hīyyattanoti ‘‘saramhā dve’’ti (134) dvittaṁ.",
  "anya-e0806n4:61": "23. Amā",
  "anya-e0806n4:62": "Amāsaha bhavo amacco.",
  "anya-e0806n4:63": "24. Majjhā",
  "anya-e0806n4:64": "Majjhe bhavo majjhimo, ante bhavo antimo iccādi.",
  "anya-e0806n4:65": "25. Kaṇa",
  "anya-e0806n4:66_0": "Magadhesu araññe gaṅgāyaṁ pabbate vane kule bārāṇasiyaṁ campāyaṁ mithilāyaṁ sambhavoti",
  "anya-e0806n4:66_1": "viggaho. ‘‘Dissantaññepi paccayā’’ti (4-120) eyyakoti seso. Paccayantaradassane sati",
  "anya-e0806n4:66_2": "imināva suttena ito aññatrāpi paccayantarāni hontīti seso, gāme bhavo udare bhavo",
  "anya-e0806n4:66_3": "pañcālesu bhavo bodhipakkhe bhavoti viggaho.",
  "anya-e0806n4:67": "26. Ṇiko",
  "anya-e0806n4:68": "Sarade bhavo, bhavā vāti viggaho.",
  "anya-e0806n4:69": "27. Tamassa",
  "anya-e0806n4:70_0": "Sippasaddatthamāha-‘losalla’nti. Tameva byañjayati ‘kiriye’ccādinā, karaṇaṁ kiriyā",
  "anya-e0806n4:70_1": "vādanādikassa abhyāso, so pubbo yassāti samāso, vīṇādisaddehi kimuccateccāha- ‘vīṇādi’ccādi,",
  "anya-e0806n4:70_2": "dabbaṁ taṁtaṁsamudāyarūpaṁ. Sippañcāti vatvā tadatthaṁ vibhāveti ‘kiriyā viseso’ti.",
  "anya-e0806n4:70_3": "Vādanādikiriyāya visiṭṭho jānanakiriyāvisesoti attho, iminā vīṇādisaddā dabbatthavuttino",
  "anya-e0806n4:70_4": "vādanādikiriyaṁ kiriyā visesañca sippamupacārena vadantīti dīpeti. Itisaddo hetumhi.",
  "anya-e0806n4:70_5": "Sāyeveti abhyāsitabbā jānanakiriyāvisesassa pubbabhūtā vādanakiriyā, visesetuṁ yuttā",
  "anya-e0806n4:70_6": "vīṇādisaddenāti adhippāyo.",
  "anya-e0806n4:71_0": "Yuttatā cettha… vīṇādivādanavasena sippassa gahetabbabhāvato, kathaṁ vīṇādisaddehi",
  "anya-e0806n4:71_1": "dabbavuttīti vādanā vuccatīti āha- ‘vīṇādi visayattā’ti, vādanavuttivīṇādisaddānaṁ",
  "anya-e0806n4:71_2": "sippavuttittaṁ yathāvuttasso pamāvasena vattumāha- ‘yathe’ccādi. Vīṇādivādananti",
  "anya-e0806n4:71_3": "yatheti sambandho. Vuttameva phuṭayanto vuttiganthassa mukhaṁ vivarīyati ‘kiriye’ccādinā.",
  "anya-e0806n4:71_4": "Kiriyātyāsapubbakaṁ ñāṇakkhamaṁ kosallaṁ vādanakiriyā visayattā vīṇāvādanamiccanena",
  "anya-e0806n4:71_5": "kiriyāsaddena vuccatītyattho. Mudaṅgaṁ mudaṅgavādanaṁ sippamassa, vaṁso sippamassāti",
  "anya-e0806n4:71_6": "viggaho. Sīlamaddabbaṁ kathaṁ paṁsukūlādi(no) sīlatthasamānādhikaraṇattenābhidhānantyāha-",
  "anya-e0806n4:71_7": "‘paṁsukūlādidhāraṇa’miccādi. Tañca sīlanti sambandho.",
  "anya-e0806n4:72_0": "Appicchatāyāti paccayappicchatāya. Santuṭṭhitāyāti catūsu paccayesu dvādasavidhasantuṭṭhiyā.",
  "anya-e0806n4:72_1": "Anuvidhīyamānaṁ karīyamānaṁ. Phalanirapekkhanti iminā idha loke cīvarādihetu paṇidhāya",
  "anya-e0806n4:72_2": "paṁsukūla dhāraṇādiṁ paṭikkhipati, sīlaṁ tapparabhāvena sevanā. Idaṁ vuttaṁ hoti",
  "anya-e0806n4:72_3": "‘‘paṁsukūlādidhāraṇaṁ paṁsukūlādivisayanti paṁsukūlādisaddenopacārenābhidhīyate,",
  "anya-e0806n4:72_4": "sīlaṁ paṁsukūladhāraṇavisayanti paṁsukūlādi saddenopacārenoccatī’’ti. Ticīvaraṁ sīlamassāti",
  "anya-e0806n4:72_5": "viggaho tesaṁ guḷo paṇyamassāti viggaho tomaraṁ, muggaro paharaṇamassāti viggaho,",
  "anya-e0806n4:72_6": "upadhīyatyupariādhīyatīti rathaṅgaṁ vuccati. Kāmakkhandhakilesābhisaṅkhārā vā upadhi",
  "anya-e0806n4:72_7": "upadadhāti sukhaṁ dukkhaṁvāti katvā.",
  "anya-e0806n4:73": "28. Taṁhanti",
  "anya-e0806n4:74": "Bahumhi bhūtānagatesupi paccayabhāve kāraṇamāha-‘saṅkhyākālānamavivacchitattā’ti, sutte vuttāya ekasaṅkhyāya vuttamānakā lasseva ca vattumanicchitattāti attho.",
  "anya-e0806n4:75_0": "Tadupādānantūti tesamekavacanādīnamupādānantu. Taṁ nānantarīya kattāti upalakkhaṇavasena",
  "anya-e0806n4:75_1": "tesaṁ vacanakālantarānamavinābhāvittāti adhippāyo. Hanticcādityādyantassa kiriyāppadhānatte",
  "anya-e0806n4:75_2": "kathaṁ ṇādīnaṁ tadatthe jāyamānānaṁ sādhanappadhānatta miccatra hetumāha ‘sabhāvato’ti.",
  "anya-e0806n4:75_3": "Mīne hantīti meniko. Ajivhā animisā ca macchā, diṭṭhova sandiṭṭhanti iminā saṁsaddassa",
  "anya-e0806n4:75_4": "visuṁ atthabhāvaṁ dasseti. Lokuttaradhammoti navavidho lokuttaradhammo, phaladhammopi",
  "anya-e0806n4:75_5": "heṭṭhimo sakadāgāmivipassanādīnaṁ paccayabhāvena uparimaggādhigamassa upanissayabhāvato",
  "anya-e0806n4:75_6": "pariyāyato dissamānova vaṭṭabhayaṁ nivatteti, bhāvanābhisamayavasena maggadhammo",
  "anya-e0806n4:75_7": "sacchikiriyābhisamayavasena nibbānadhammo.",
  "anya-e0806n4:76_0": "Vaṭṭabhayanti kammakilesavipākasaṅkhātaṁ tividhavaṭṭabhayaṁ. Vidhāna vacananti appatte-tthe",
  "anya-e0806n4:76_1": "niyogasaṅkhātavidhino pakāsataṁ ehipassa vacanaṁ. Parisuddhattāti kilesamalavirahena",
  "anya-e0806n4:76_2": "sabbathā visuddhattā. Amanuññampi kadāci sappayojanaṁ yathāsabhāvappakāsanena dassetabbaṁ",
  "anya-e0806n4:76_3": "bhaveyyāti tadabhāvaṁ dasseti. Tenāha ‘vijjamānampi ce’ccādi. Nanu ca ehipassāti",
  "anya-e0806n4:76_4": "tyādyantā, tasmā neteti paccayo pappoti, tathāhi pāṭipadikato paccayavidhānampaṭipāditaṁ,",
  "anya-e0806n4:76_5": "na tyādyantato nāpi vākyato, tasmā kathamehipassikoti hotīti āha-‘ehipassasaddocāya’miccādi.",
  "anya-e0806n4:76_6": "Padasamudāyassānukaraṇoti padasamūhassa anukaraṇabhūto eko ehipassasaddo. Athavā",
  "anya-e0806n4:76_7": "ehi āgaccha imaṁ dhammaṁ passāti yo appatte-tthe niyogasaṅkhāto vidhi, tabbācako",
  "anya-e0806n4:76_8": "yannipāto ehipassāti, ehipassavidhiṁ arahatīti ehipassiko, athavā ehicceva nipāto,",
  "anya-e0806n4:76_9": "dassanaṁ ñāpanaṁ passo, ehīti passo ñāpanaṁ ehipasso, ehipassaṁ arahatīti ehipassiko.",
  "anya-e0806n4:77": "29. Tena",
  "anya-e0806n4:78_0": "Ekībhāvoti muggehi saṁsaṭṭhānaṁ māsānamiva missībhāvo. Esoti saṁsaggo, ukkaṁsenāti",
  "anya-e0806n4:78_1": "ukkaṁsādhānena utkaṁsasādhanena (potthake) ca bhavitabbanti sambandho . Saṁsaggaukkaṁsānaṁ",
  "anya-e0806n4:78_2": "sahabhāvassa anekanti katte kāraṇamāha- ‘asucidabbe’ccādinā. Byatirekamāha- ‘nukkaṁso’ti",
  "anya-e0806n4:78_3": "yattha saṁsaggarahitaṁ kevalamabhisaṅkhattamatthi, tattha paccayamudāharaṇena dassetvā",
  "anya-e0806n4:78_4": "vijjāya saha saṁsaggassāvijjamānatte kāraṇaṁ vadati ‘rūpī dhammattā’tiādi. Rūpaṁ",
  "anya-e0806n4:78_5": "bhūtopādāyabhedamassa atthīti rūpī, ghatādi saṁsaṭṭhaṁ bhattādi. Tassa dhammo sabhāvo",
  "anya-e0806n4:78_6": "saṁsaggo, tassa bhāvo tattaṁ, tasmā, tassāti saṁsaggassa, vijjātvarūpī… yathāvutta",
  "anya-e0806n4:78_7": "rūpasabhāvābhāvā, tenāha- ‘vijjāya ca arūpittā’ti caraiccandhātuyeva carati.",
  "anya-e0806n4:79_0": "Vācasikaṁ mānasikanti ‘‘manādīnaṁ saka, yaṁkiñcīti satādikaṁ yaṁkiñci. Bāhulakenevetthāvadhāraṇaṁ",
  "anya-e0806n4:79_1": "labbhatīti vuttaṁ- ‘tato vā’ti, devadattena kītoti so attho tadattho, tassa appatīti",
  "anya-e0806n4:79_2": "abhidhānasattivekallena vuttiyamanavagamo, devadattikoti hi vutte devadattena kītotyayamattho",
  "anya-e0806n4:79_3": "nappatīyate… tādisa saddasattivekallena tadatthassānamidhīyamānattā, avagamo ca nāma",
  "anya-e0806n4:79_4": "sati sāmatthiye siyāti imamatthaṁ saṅkhepato dassetumāha- ‘tadatthāppatītiyā’tiādi.",
  "anya-e0806n4:80_0": "Abhidhānalakkhaṇattanti abhidhānaṁ sati sāmatthiye vākye vacanīyassātthassa vuttiyā",
  "anya-e0806n4:80_1": "kathanaṁ lakkhaṇaṁ sabhāvo yesante abhidhānalakkhaṇā, tesaṁ bhāvo tattaṁ, tabbādisamāpyevameva",
  "anya-e0806n4:80_2": "daṭṭhabbā. Maricena abhisaṅkhataṁ saṁsaṭṭhaṁ vāti, salākāya jitanti viggaho.",
  "anya-e0806n4:81": "30. Tassa",
  "anya-e0806n4:82": "Yo ‘‘dissantaññepi paccayā’’ti (4-120)",
  "anya-e0806n4:83": "34. Ṇo",
  "anya-e0806n4:84": "Pavuttepīti kaccāyanena pavuttanti atthe ‘‘aññasmiṁ’’tismiṁṇo hotevāti adhippāyo.",
  "anya-e0806n4:85": "35. Gavā",
  "anya-e0806n4:86": "Duno rukkhassa.",
  "anya-e0806n4:87": "38. Mātā",
  "anya-e0806n4:88": "Mātāpitunnaṁ mātāpitaroti mātuyā mātāpitaro pitussa mātāpitaro, na ekamekato dvīsūti ekato ekato vuttanayena dvīsudvīsu atthesu na bhavatīti attho.",
  "anya-e0806n4:89": "39. Hite",
  "anya-e0806n4:90": "Mātu hito, pitu hitoti viggaho.",
  "anya-e0806n4:91": "40. Ninda",
  "anya-e0806n4:92_0": "Sena rūpena ñātepi visesarūpena aññāto aññātaviseso. Kaṭṭhādimayā yā paṭimā tampaṭicchandakaṁ.",
  "anya-e0806n4:92_1": "Sambandho sassāmīlakkhaṇo assa atthīti sambandhi kassāti kiṁ saddaniddiṭṭho, sova",
  "anya-e0806n4:92_2": "viseso, sambandhiviseso visayo assa aññāṇassāti samāso. Payogāsambhavāti ayamassoti",
  "anya-e0806n4:92_3": "vutta assappakatiyāpi payogā sambhavā. Tathāhi yadi yassāccantamajānanaṁ siyā tathā",
  "anya-e0806n4:92_4": "sati sabbathā vatthujānanābhāve pakatiyeva na siyā, na hi sabbathā aviññātattho saddo",
  "anya-e0806n4:92_5": "payogamaharati, tasmā sarūpena ñātassa yassa viseso aviññāto, soyevidha aññāto-timatoti",
  "anya-e0806n4:92_6": "viññāyate, aññāto-ssokassa aññāto sesaññassa (potthake) vā kutotivā kiṁ sabhāvo veti",
  "anya-e0806n4:92_7": "hi assakoti. Kappaccayanto hatthikaiccayannāmadheyyaṁ nāmaṁ yassa hatthiviyāti dassitapaṭibhāgassa",
  "anya-e0806n4:92_8": "so kappaccayantanāmadheyyo. Abhinivesena vā sijjhanti yathā ajjunādivesadhārini ajjunādisaddenāti adhippāyo.",
  "anya-e0806n4:93_0": "Paṭimāyāti ettha pūjanatthā eva paṭimā gahitā, morasamāna nāmattā moroviyāti yojanā,",
  "anya-e0806n4:93_1": "cañcā tiṇapuriso, idha pana taṁ sadiso puriso manusso cañcā. Akasmā eva ākasmikaṁ",
  "anya-e0806n4:93_2": "‘‘sakatthe’’ti (4-122) ṇiko. Yaṁkiñci abuddhipubbakaṁ, tamākasmikaṁ, tasmiṁ ākasmikebhidheyyo",
  "anya-e0806n4:93_3": "sati ivasaddatthe vattamānato īyo hotīti attho. Kāko ca tālañca phalaṁ kākatālāni,",
  "anya-e0806n4:93_4": "tesamiva milanaṁ. Ajākhaggānamiva milanaṁ yadākasmikaṁ, kiñci tama jākhaggīyaṁ ,",
  "anya-e0806n4:93_5": "ṇo ivatthe. Sakkaranti ‘‘saṁyoge kvacī’’ti (4-125) vuddhyabhāvo. Munīva, bālova,",
  "anya-e0806n4:93_6": "kulisamiva, ekasālāivāti viggaho, lohitova lohitiko phaṭikamaṇi.",
  "anya-e0806n4:94": "41. Tamassa",
  "anya-e0806n4:95_0": "Doṇādītyādisaddena khārasatādayopi parimāṇavisesā gayhanti. Saṅkhyā asītipañcādayo,",
  "anya-e0806n4:95_1": "aññaṁ vā yaṁkiñcīti upaḍḍhakāyādi, soḷasa doṇā ekā khārī. Nanu pañcakaṁ ganthajātanti",
  "anya-e0806n4:95_2": "vatvā aññaṁ vā saṅghādikanti vuttaṁ taṁ kathaṁ pāṇiniyehi viya ‘‘saṅkhyāya saññāsaṅghasuttājjhayanesū’’ti",
  "anya-e0806n4:95_3": "(5-1-58) suttitattābhāvāti manasi nidhāya ‘saṅkhyāvācīhi’ccādi vuttaṁ. ‘‘Ādasahi",
  "anya-e0806n4:95_4": "saṅkhyeye vattantī’’ti pañcasaddassa saṅkhyeye vuttattā āha- ‘pañcāvayavā’ti. Parimāṇasaddasannidhāne",
  "anya-e0806n4:95_5": "saṅkhyānepi pañcasaddoti maññamāno āha- ‘pañcasaṅkhyānañce’ti. Pañcā vuttayoti pañcavārā,",
  "anya-e0806n4:95_6": "rūpānīti ca pariyāyantarena āvuttisaddasse vātthaṁ byattaṁ karoti.",
  "anya-e0806n4:96": "44. Kimhā",
  "anya-e0806n4:97_0": "Nanu sutte saṅkhyāyanti na vuttaṁ katyādayo ca payogā saṅkhyā parimāṇeyeva dissanti",
  "anya-e0806n4:97_1": "kathaṁ nāmetthāyaṁ vidhīti āha- ‘bahule’ccādi. Saṅkhyāparimāṇeyevāyaṁ vidhīti kiṁ",
  "anya-e0806n4:97_2": "sadde saṅkhyāparimāṇa visayeyeva vattamāne ayaṁ ratyādiko vidhīti attho, nanu cettha",
  "anya-e0806n4:97_3": "kiṁ saddo pañhe vattamāno kathaṁ saṅkhyāparimāṇe vattateti vuccate, yajjapi saṅkhyāparimāṇe",
  "anya-e0806n4:97_4": "na vattate, tathāpi saṅkhyāparimāṇassa pucchiyamānattā saṅkhyāparimāṇavisaye vattate",
  "anya-e0806n4:97_5": "vāti. Bahulādhikāra payogasāmatthiyahetunidassane phalamāha- ‘yatratvi’ccādi, paricchedakattena",
  "anya-e0806n4:97_6": "parimāṇakattena. Ayametthādhippāyo ‘‘yadākimidaṁ saṅkhyā parimāṇamesaṁ dasannaṁ na",
  "anya-e0806n4:97_7": "kiñci appakamevetanti saṅkhyāparimāṇameva kiṁ saddena nindīyate, tadāpi saṅkhyā parimāṇassa",
  "anya-e0806n4:97_8": "nindīyamānattā saṅkhyāparimāṇavisayattameveti khepe vattamānāpi kiṁ saddā raticcādi",
  "anya-e0806n4:97_9": "siyā, bahulādhikārāditova panettha na siyā’’ti. Rakārānubandhā isaddalopatthāti yojanā.",
  "anya-e0806n4:98": "45. Sañjātaṁ",
  "anya-e0806n4:99_0": "Bubhukkhāpipāsappakatīhi khasantāhi akammavacanicchāyaṁ ‘‘gamanatthā kammakādhāre",
  "anya-e0806n4:99_1": "cā’’ti (5-59) kattari kte ñimhi ca bubhukkhito pipāsitoti siddhepi vattamāne payogatthaṁ",
  "anya-e0806n4:99_2": "bubhukkhāpipāsāti pāṭho.",
  "anya-e0806n4:100": "46. Māne",
  "anya-e0806n4:101": "Sabbamparicchedarūpanti ummānaparimāṇādikaṁ sabbaṁ paricchedarūpaṁ. Tatra ca uccattena mānamummānaṁ, sabbato mānaṁ parimāṇaṁ.",
  "anya-e0806n4:102": "47. Taggho",
  "anya-e0806n4:103_0": "‘‘Pamāṇaparimāṇehi saṅkhyāyacāpi saṁsaye mattovattabbo’’ti (5-2-37) pāṇiniyavattabbakāravacanaṁ,",
  "anya-e0806n4:103_1": "tattha pamāṇa māyāmo. Saṅkhyāyāti pañcamī. Etehi saṁsaye matto vattabboti attho.",
  "anya-e0806n4:103_2": "Vidatthimattaṁ ratanamattaṁ vātiādīni kamena tatthodāharaṇāni.",
  "anya-e0806n4:104_0": "Na vattabbanti yathāvuttavattabbavacanaṁ paṭikkhipati. Paṭikkhitte tasmiṁ vidatthimattaṁ",
  "anya-e0806n4:104_1": "ratanamattaṁ vātiādi(nā) yaṁkiñci daṇḍapubbaṇṇādikaṁ paṇṇādikaṁ (potthake) saṁsayitaṁ,",
  "anya-e0806n4:104_2": "tena mānasaṅkhātassa paricchedassābhāvā kathamete payogā siyunti āsaṅkiya tattha",
  "anya-e0806n4:104_3": "kāraṇamāha- ‘tathābhyūhanato siddhattā’ti. Tathābhyūhanatoti vidatthimānampamāṇamassa",
  "anya-e0806n4:104_4": "ratanammāna massātyādinā tenappakārena abhyūhanato abhyupagamatoti attho. Saṁsayo",
  "anya-e0806n4:104_5": "ca nāma ubhayapakkhaparāmasane sati siyāti yathāvuttamabbhūhanaṁ sādhetumāha-nāntarene’ccādi.",
  "anya-e0806n4:104_6": "Pakkhadvayehīti vidatthi mānamassa ratanammānamassāti evamādikehi pakkhadvayehi.",
  "anya-e0806n4:104_7": "Abhyūhanaṁ saṁsayassāti gamyate. Jaṇṇu mānamassa jaṇṇutagghaṁ.",
  "anya-e0806n4:105": "48. Ṇoca",
  "anya-e0806n4:106": "Puriso pamāṇamassāti viggaho.",
  "anya-e0806n4:107": "49. Ayū",
  "anya-e0806n4:108": "Upādhyantaropādānāti ‘aṁse’ti nimittantaropādānā nivattatīti yojanā.",
  "anya-e0806n4:109": "50. Saṅkhyā",
  "anya-e0806n4:110_0": "Saccutīsāsadasantāya saṅkhyāya paṭhamantāya asmiṁ satasahasse adhikā saṅkhyāti atthe",
  "anya-e0806n4:110_1": "ḍo bhavatīti suttattho. Saccutīsā sadasantāti paṭhamāvacanaṁ paṭhamantato vidhiñāpanatthaṁ.",
  "anya-e0806n4:110_2": "Nanu ca sutte ‘satasahassa satasahasse ḍo’ti na vuttaṁ, tathā sati vuttiyaṁ kathaṁ",
  "anya-e0806n4:110_3": "‘sataṁ sahassaṁ satasahassaṁ vā’ti vuttantyāsaṅkiyāha-ubhayathāvagamā’tiādi. Ubhayathāvagamāti",
  "anya-e0806n4:110_4": "sataṁ sahassanti ca satasahassanti ca ubhayappakārenāvagamā, ubhayathāvagamo payoga",
  "anya-e0806n4:110_5": "dassanañcettha evaṁ vivaraṇe kāraṇanti adhippāyo. Paccayatthena samānajātiye pakatyatthe",
  "anya-e0806n4:110_6": "satīti yenakenaci suvaṇṇakahāpaṇādinā paccayatthena samānajātiye. Suvaṇṇamāsakadīna",
  "anya-e0806n4:110_7": "suvaṇṇakahāpaṇādīnaṁ (potthake) masamāna jātiyānaṁ. Akevalaṁ codāharaṇaṁ dassetuṁ",
  "anya-e0806n4:110_8": "‘ekavīsa’nti vuttaṁ. Anipphannattā saddānamidha paccayaggahaṇaparibhāsāvatāro natthi.",
  "anya-e0806n4:111": "51. Tassa",
  "anya-e0806n4:112_0": "Nanu ca saṅkhyāsaddo saṅkhyāne saṅkhyeyye ca vattate, kathamettha saṅkhyānevasitā",
  "anya-e0806n4:112_1": "vutti yenevaṁ vivaraṇaṁ katamiccāha- ‘yadipi’ccādi, paccāsannaṁ saṅkhyāsaddassāti",
  "anya-e0806n4:112_2": "adhippāyo. Iminā ca karaṇasādhano-yaṁ pūraṇasaddoti viññāpeti. Yatoti vuttayaṁ saddasambandhinā",
  "anya-e0806n4:112_3": "taṁsaddena seti ulliṅgitassa saṅkhyātiatthamupadassiya sāyeva pūrīyatetīmassa kammabhāvena",
  "anya-e0806n4:112_4": "tiṭṭhatīti dassetuṁ tena pūraṇena pūrīyate’ti āha.",
  "anya-e0806n4:113_0": "Sampajjateti pūrīyatetyassatthamācikkhati. Anenetaṁ dasseti ‘‘(na) ghaṭikādīnamiva",
  "anya-e0806n4:113_1": "dabbānaṁ dabbantare nātirittīkaraṇaṁ saṅkhyāya pūraṇaṁ kiñcarahi tassa samappattiyevā’’ti.",
  "anya-e0806n4:113_2": "Atha kāyaṁ vacoyutti ‘sāsaṅkhyā pūrīyate yene’ti, yāvatā sāti yasmā paccayo vihito",
  "anya-e0806n4:113_3": "tassa saṅkhyāsaddassa parāmāso tassa ca pūraṇena abhedoccāsaṅkiyāha- ‘abhedenoccate",
  "anya-e0806n4:113_4": "saṅkhyā pūrīyate yenetī’ti abhidhānābhidheyyānamabhedopacārena vuccatītyattho, saṅkhyeyyapūraṇe",
  "anya-e0806n4:113_5": "ḍo na hotīti vatvā tadatthaṁ vibhāvetumāha- ‘dvādasanna’miccādi. So ghaṭo tāsaṁ ghaṭikānaṁ",
  "anya-e0806n4:113_6": "pūraṇo dabbānaṁ dabbantare nāti rittīkaraṇavasena. Vīsatiyā pūraṇotiādinā viggaho.",
  "anya-e0806n4:114": "54. Chā",
  "anya-e0806n4:115_0": "Kaccāyanena ‘‘dvitīhi tiyo’’ti (2-8-42) suttena dvitisaddehi tiyappaccayaṁ vidhāya",
  "anya-e0806n4:115_1": "‘‘tiye dutāpi cā’’ti (2-8-43) dvitīnaṁ dutādesena dutiyaṁ tatiyanti ca ‘‘catuchehi",
  "anya-e0806n4:115_2": "thaṭhā’’ti (2-8-41) suttena catuto thappaccayaṁ vidhāya dvittena catutthanti ca nipphāditaṁ.",
  "anya-e0806n4:115_3": "Idha tathā bhāvena kathaṁ te sijjhantīti āsaṅkiya vuttiyaṁ ‘katha’miccādi vuttanti",
  "anya-e0806n4:115_4": "dassetumāha ‘saṅkhye’ccādi. Vuttiyaṁ ‘dutiyassā’tiādinā suttekadesā dassitāti tāni",
  "anya-e0806n4:115_5": "sampuṇṇaṁ katvā dassetuṁ ‘dutiyassā’tiādinā ‘catutthatatiyāna’miccādinā ca vuttāni.",
  "anya-e0806n4:116": "55. Ekā",
  "anya-e0806n4:117_0": "Saṅkhyāvacanassa gahaṇe ko dosoccāha-‘saṅkhyāvāci’ccādi. Bahuttavisaye payogo na",
  "anya-e0806n4:117_1": "siyāti saṅkhyāvacanassa ekatthe niyatattā vuttaṁ. Ekākīhiccassa atthamācikkhati padhānabhūteheva’ccādinā.",
  "anya-e0806n4:117_2": "Upapajjake bahuttavisaye payogotyapekkhate.",
  "anya-e0806n4:118": "56. Vacchā",
  "anya-e0806n4:119_0": "Taro hotīti vuttepi tehi taro hotīti viññāyati, vacchādīhīti sutattā pana vacchādīnanti",
  "anya-e0806n4:119_1": "ca viññāyatīti vacchādīnantiādinā vuttiganthopadassanaṁ. Nanu tanutte vavacchādīhi",
  "anya-e0806n4:119_2": "paccayo vidhīyate, ye ca sarīrena kisāvacchādayo, tatrāpyavisesena payogo pasajjati",
  "anya-e0806n4:119_3": "payopasajjane (potthake) visesānupādānato, tasmā kathamatra sabhāvasseva tanuttaṁ",
  "anya-e0806n4:119_4": "viññāyate yenevaṁ vivaṭamiccāha- ‘vacchādisaddāna’ micca-di, vacchādīhi pakatīti",
  "anya-e0806n4:119_5": "paccaye vidhīyamāne tāsaṁ pavattinimittaṁ vayovisesādi, yasmiṁ sati vacchādayo saddā",
  "anya-e0806n4:119_6": "dabbe-bhinivisante, taṁ paccayā-sannaṁ, na ca kisattassa bhāvā dabbe vacchādisaddā",
  "anya-e0806n4:119_7": "pavattante. Ato tasseva saddappavattinimittassa tanutte yuttaṁ paccayena bhavituṁ,",
  "anya-e0806n4:119_8": "(na) tanuttamatteti maññate. Pavattinimittaṁ sambandhi āsannanti samānādhikaraṇāni.",
  "anya-e0806n4:120_0": "Vaccho paṭhamavayo, tassa tanuttaṁ dutiyavayappatti. Dutiyañhi vayaṁ pappontassa",
  "anya-e0806n4:120_1": "vacchassa paṭhamo vayo vacchasaddassa pavattinimittaṁ kiñcimattāvasesaṁ bhavati amumevāha-‘susuttasse’ccādinā.",
  "anya-e0806n4:120_2": "Ukkhotaruṇodutiyavayappatto vuccate, tassa tanuttaṁ tatiyavayappatti. Tatiyañhi vayappattakāle",
  "anya-e0806n4:120_3": "dutiyassa vayassa ukkhasaddappavatti nimittassa kiñcimattā vasesato vasissate (potthake)",
  "anya-e0806n4:120_4": "jātisaṅkarattā gaddabhajātiyā vaḷavājātiyā ca missattā. Bhāravāhakattampati yo samattho,",
  "anya-e0806n4:120_5": "so usabhotyuccate, yadātu tassa bhāravāhakatte sāmatthiyaṁ mandaṁ bhavati parikkhīṇaṁ,",
  "anya-e0806n4:120_6": "tadā tanuttambhavatītyāha- ‘sāmatthiyassa tanuttaṁ appabalatā’ti.",
  "anya-e0806n4:121": "57. Kimhā",
  "anya-e0806n4:122_0": "Samudāyo nāma dvyavayavo vā siyā bahukāvayavo vā, tattha dvyavayavasamudāyā niddhāraṇe",
  "anya-e0806n4:122_1": "sāmatthiyā ekasseva niddhāraṇaṁ viññāyati tamevānusarati. Bahukāvayavasamudāyāpye",
  "anya-e0806n4:122_2": "‘kassa niddhāraṇe’ti sutte ekassāti vacanābhāvepi ekasseva niddhāraṇaṁ viññātabbaṁ",
  "anya-e0806n4:122_3": "teneva kataro bhavataṁ devadatto’tyādikamudāharaṇamadāsi. Kataro bhavataṁ devadatto",
  "anya-e0806n4:122_4": "kataro bhavataṁ kaṭhotyādyudāharaṇabahuttena niddhāraṇavācīnamabahutthepi niddhāriyamānavācīhī’ti",
  "anya-e0806n4:122_5": "bahuttena vuttaṁ. Apaccaparaṁparāya pavattaṁ gottaṁ vaṁso, tadabhi dhāyino apaccappaccayantāpi",
  "anya-e0806n4:122_6": "abhedopacārena gottaṁ, tevāpaccā paccavantasambandhadvārenāpacce pavattāti sambandhisaddā",
  "anya-e0806n4:122_7": "bhavanti, caraṇasaddā ca kaṭhā yo kiriyāsaddā bhavanti kaṭhādīhi vuttajjhayanatthaṁ",
  "anya-e0806n4:122_8": "yathā sakaṁvatacaraṇakiriyānimittattenājjhetūsu pavattāti tesaṁ sambandhisaddānaṁ",
  "anya-e0806n4:122_9": "kesañci atthassa kiriyāsaddānaṁ cātthassa asatyapi jātitte jātinibandhanaṁ loke kāriyamiṭṭhaṁ",
  "anya-e0806n4:122_10": "taduttaṁ ‘‘gottañca cara- ṇehi sahā’’ti. Tatthāpi jātittamparibhāsitaṁ, tenāha- ‘kaṭhassa",
  "anya-e0806n4:122_11": "caraṇattā jātittaṁ gotattā jātitta’nti ca.",
  "anya-e0806n4:123": "58. Tena",
  "anya-e0806n4:124_0": "Lokiyāti parasaddasatthakāre sandhāyāha. Iha tu avisesena vuttanti sambandho. Niruttiyaṁ",
  "anya-e0806n4:124_1": "sāmaññena vuttattāti yojanā. Sāmaññena vuttākāraṁ dassetuṁ ‘katha’ntiādi vuttaṁ.",
  "anya-e0806n4:124_2": "Devehi datto brahmunā dattotiādīni kattari karaṇe vā viggahavākyāni. Devadatto devadattiko",
  "anya-e0806n4:124_3": "deviyo devalotiādīni vuttipadāni.",
  "anya-e0806n4:125_0": "Tattha niruttipiṭakāgatānaṁ ‘devadattā devadattiko’tiādīnaṁ vuttipadānamaññathā nipphattimupadassiya",
  "anya-e0806n4:125_1": "devalo deviyotiādīnampana vacanantareneva nipphattiṁ dassetuṁ ‘devehi datto’tiādi",
  "anya-e0806n4:125_2": "vuttaṁ. Parasaddasatthakārānampi devalo deviyoti vacanantareneva sādhanaṁ sādhanākārañca",
  "anya-e0806n4:125_3": "tesaṁ dassetuṁ ‘kecīhī’tiādi vuttaṁ. Ekadesatoyeva paccayamicchanti tena tesaṁ devalo",
  "anya-e0806n4:125_4": "deviyo datti loccādi bhavati. Kappanāgāravoti dattasaddalopanāmekadesavasena kappanāgāravo.",
  "anya-e0806n4:126": "59. Tassa",
  "anya-e0806n4:127_0": "Na ca sabbetiādinā bahulādhikāre phalaṁ vuttaṁ. Bhāvasaddo katthaci kiriyāyaṁ vattate",
  "anya-e0806n4:127_1": "‘bhāve ayaṁ vidhī’ti. Katthaci adhippāye ‘ayametesaṁ bhāvo bhāvodhippāyo’ti. Katthaci",
  "anya-e0806n4:127_2": "padatthe ‘ime bhāvā’ti. Katthaci sattāmatte‘tiṇānaṁ bhāvo’ti. Tenāha-‘bhāvasaddasse’ccādi.",
  "anya-e0806n4:127_3": "Rūpasādhana dvārenāti bhāvasaddassa rūpasādhanadvārena, sappanti pakāsenti attha",
  "anya-e0806n4:127_4": "manenāti saddo. Sova abhidhānaṁ abhidhīyate-nenatthoti katvā. Bujjhati atthasarūpanti",
  "anya-e0806n4:127_5": "buddhi, sāva patīyate-nenāttho pacceti attha miti vā paccayoti vuccati.",
  "anya-e0806n4:128_0": "Nanu ca ‘bhavanti etasmā buddhisaddā’ti vuttaṁ tasmā pavattinimittamubhinnampi bhavati,",
  "anya-e0806n4:128_1": "tathāsati ‘saddappavattinimitta’nti saddasseva pavattinimittatā kasmā vuttāti vuccate.",
  "anya-e0806n4:128_2": "Pākaṭabhāvena abhidhānābhidheyyasambandhassa saddasseva pavattinimittataṁ vatvā visuṁ",
  "anya-e0806n4:128_3": "buddhiyā nimittassa rūpānugatattaṁ visesetvā pavattinimittatamassā dīpetuṁ ‘nimittavasāhi’ccādimāha.",
  "anya-e0806n4:128_4": "Dabbeguṇoti dabbe vuttiyaṁ guṇo nimittanti sambandho. Guṇasaddasseva jātisaddattenodāharaṇadvayaṁ",
  "anya-e0806n4:128_5": "dattaṁ… guṇassa jātiyā visuṁ jātinimittassābhāvato nidhittassa bhāvato. Kiriyādītiādisaddena",
  "anya-e0806n4:128_6": "dabbādīnaṁ gahaṇaṁ, keci pana kiriyāsaddānaṁ kiriyā pavattinimittantyāhu. Tesaṁ devadattādīnaṁ",
  "anya-e0806n4:128_7": "avatthāvisesena avatthābhedena sāmaññaṁ tadavatthā visesasāmaññaṁ. Tenāha- ‘devadattassā’tiādi.",
  "anya-e0806n4:128_8": "Vijjamāno padattho visayo yesaṁ devadattādīnaṁ saññāsaddānaṁ tesaṁ pavattinimittaṁ",
  "anya-e0806n4:128_9": "jātilakkhaṇamācikkhitampaṭipāditanti attho.",
  "anya-e0806n4:129_0": "Anena ca devadattādayo saññāsaddāpi samānā jātisaddāti vuttaṁ hoti. Yadi carahi saññāsaddāpi",
  "anya-e0806n4:129_1": "jātivacanā siyuṁ, pañcavidhattamesaṁ parihāyatīti. Nedamevaṁ viññeyyaṁ… pasiddhatarajātyābhidhāna",
  "anya-e0806n4:129_2": "kaṭhagovīhiyavādisaddā jātisaddattena visuṁ pariggayhanti.",
  "anya-e0806n4:130_0": "Sambandhibhedatoti ghaṭādisambandhīnaṁ bhedato. Abhāvassabhedatoti ghaṭapaṭādīnaṁ",
  "anya-e0806n4:130_1": "sambandhīnaṁ bhedena abhāvassa bhedato abhedepi bhedā upacaritā santīti yojanā. Yassa",
  "anya-e0806n4:130_2": "sāmaññassa vasā, tesu upacaritabhedesvākāsādīsu. Niravayavāvijjamānavisayānantiye",
  "anya-e0806n4:130_3": "ākāso viya niravayavā abhāvo viya asantā ca, te visayo yesaṁ saddānaṁ tesanti attho.",
  "anya-e0806n4:130_4": "Sāmaññaṁ bhāvoti puthujjanādisāmaññaṁ bhāvoti attho. Alasassa bhāvo kiriyāsambandhittaṁ,",
  "anya-e0806n4:130_5": "brahmaññaṁ jāti cāpalyaṁ nepuññaṁ guṇo vā. Vuttiyaṁ sakatthekantāti ‘‘sakatthe’’ti",
  "anya-e0806n4:130_6": "(4-122) iminā sakatthe katakappaccayantāti attho. Na daṭṭhabbanti sambandho. Pattakālova",
  "anya-e0806n4:130_7": "pattakallaṁ. Karuṇā eva kāruññaṁ.",
  "anya-e0806n4:131": "62. Aṇvā",
  "anya-e0806n4:132": "‘‘Ekayoganiddiṭṭhānaṁ sahavāpavatti sahavā nivattī’’ti ‘bhāva kammesū’ti anuvattate. Tathāpi bhāvetīmināvettha sappayojanattaṁ dassetumāha- ‘bhāvakammesu’ccādi.",
  "anya-e0806n4:133": "64. Tara",
  "anya-e0806n4:134_0": "Yajjapi sīdhātussa kevalassa supane pavatti, tathāpyatipubbassa ukkaṁse pavattīti",
  "anya-e0806n4:134_1": "āha- ‘atisayo ukkaṁso’ti. So ca atisayo kassa sambhavaticcāha- ‘so ca kiriyāguṇāna’nti.",
  "anya-e0806n4:134_2": "Kathaṁ tesamatisayoccāha- ‘ādhārabhūtadabbavasā’ti. Kutoccāha- ‘anapekkhite’ccādi.",
  "anya-e0806n4:134_3": "Anapekkhito kiriyāguṇānaṁ nissayo dabbasaṅkhāto yesanti viggaho, dabbassa nissayabhūtassā-tisayattaṁ",
  "anya-e0806n4:134_4": "hontampi nissitānaṁ kiriyā guṇānaṁ vaseneva siyā nāññathāti vattumāha-‘paccadhikaraṇa’ntiādi.",
  "anya-e0806n4:135_0": "Nanu ca yadi kiriyāguṇānamevātisayo, tadā na sijjhati ‘gotaro’ti nesa doso, no cettha",
  "anya-e0806n4:135_1": "jātiyātisayo, kassa carahi guṇassa go ayaṁ yo sakaṭaṁ vahati, gotaro-yaṁ yo sakaṭaṁ",
  "anya-e0806n4:135_2": "vahati sirañcāti, jātiyā hi niccāyekarūpāya nokkaṁsāpakaṁsayogo sambhavatīti dabbassāpi",
  "anya-e0806n4:135_3": "nātisayasambhavo. Tathāhi tulyappamāṇassa guṇakatova mūlato ukkaṁso dissati samānepi",
  "anya-e0806n4:135_4": "hi āyāme vitthāre ca paṭassa kāsikassāññovāggho bhavati māthurassāñño vāti. Dabbassāpi",
  "anya-e0806n4:135_5": "sātisayehi yuttatāmattena sātisayattassupaṭṭhāpitattā vuttaṁ- ‘tenevāhā’tiādi. Yadaggena",
  "anya-e0806n4:135_6": "kiriyāguṇānaṁ nissitānamatisayavasena nissayabhūtampi dabbaṁ kathañcidapyatisaye",
  "anya-e0806n4:135_7": "vattati nāma, tadagge tabbācikāpi pakati attano vacanīyatthavasena tattha vattatiyeva",
  "anya-e0806n4:135_8": "nāmāti ‘atiyaye vattamānato’ti pakativisesanavasena vuttaṁ, tenevāha- ‘iminā pakati",
  "anya-e0806n4:135_9": "visesanattañcāhā’ti. Sakatthikānaṁ pakatiattho jotanīyo hotīti sambandho.",
  "anya-e0806n4:136_0": "Sakatthikānanti kattari chaṭṭhī sambandhavacanicchāya, sakatthikehīti attho. Hetumāha-",
  "anya-e0806n4:136_1": "‘pakativisesanantī’ti. Itisaddo hetumhi, yasmā ‘atisaye vattamānato’ti, pakativisesanaṁ,",
  "anya-e0806n4:136_2": "tato pakatyatthabhūte-tisaye jātattā sakatthikehi yathāvuttanayena pakatyatthabhūtetisayo",
  "anya-e0806n4:136_3": "jotanīyo hotīti attho. Tattha nābhidheyyoti byatirekamāha, tathā ca vakkhati- ‘atisayajotakātarādayo’ti.",
  "anya-e0806n4:137_0": "Atha pakativisesanatte kasmā nābhidheyyo jotanīyoccāha ‘pakatiyāyeva’ccādi. Ukkaṁso",
  "anya-e0806n4:137_1": "samānaguṇavisayeyeva loke diṭṭho paviṭṭho (potthake) tena sāmaññavacanepi tādithavisayeyeva",
  "anya-e0806n4:137_2": "soyeva kāraṇa vasena hotīti dassetumāha- ‘atisayene’ccādi. Dvinnamekassā-tisayeccādinā",
  "anya-e0806n4:137_3": "‘dvibahūsukkaṁse taratamā’’ti (caṁ 4-3-45) sakkatasuttatthassādhippāyaṁ vivarati.",
  "anya-e0806n4:137_4": "Taraiyāti sakavohārena vuttaṁ, tesantu īyappaccayo. Evamihāvidhānaṁ sukhasānettanti sambandho.",
  "anya-e0806n4:138_0": "Ayametthādhippāyo ‘yathāvuttasuttatthavasena dvinnamekassa ukkaṁsābhāvā ‘māthurā",
  "anya-e0806n4:138_1": "pāṭaliputtakehi sukumāratarā’ccādo tarappaccayo na hotīti eko māthuro dutiyo pāṭaliputtako",
  "anya-e0806n4:138_2": "imesaṁ sukumārānaṁ dvinnameko māthuro-tisayena sukumāro sukumārataro, ekamaññesaṁ",
  "anya-e0806n4:138_3": "dvinnamukkaṁsetathāññesaṁ dvinnamekassāti evaṁ dvinnaṁdvinnamekekassa ukkaṁse tarappaccayo",
  "anya-e0806n4:138_4": "bhavati, ubhayatra tvavayavāpekkhambahuvacanaṁ, tathāhi sukumārattenukkaṁsiyamānānaṁ",
  "anya-e0806n4:138_5": "samudāyānamavayavā māthurā bahavo pāṭaliputtakāpi nikkaṁsiyamānā tathevāvayavā bahavo",
  "anya-e0806n4:138_6": "honti, evaṁ māthurā pāṭali puttakehi sukumāratarā’ti tarappaccayena sijjhati. Imasmiṁ",
  "anya-e0806n4:138_7": "gāme aḍḍhatarā vāṇijjāccādopi kathitena ñāyena dvinnaṁdvinnamekekassa ukkaṁse tarappaccayo",
  "anya-e0806n4:138_8": "bhavati, bahuvacanantu katthaci avayavāpekkhanti sabbaṁ sakkate kicchena sādhenti.",
  "anya-e0806n4:138_9": "Iha tu tathāvidhassa suttassā vidhānā ‘‘taratamissikiyiṭṭhātisaye’’ti tarādīnamatisaye",
  "anya-e0806n4:138_10": "sāmaññena vidhānā sabbattha tarappaccayena sukhasādhanaṁ hotī’’ti.",
  "anya-e0806n4:139_0": "Avatthābhedenāti paṭutarāvatthāvato paṭuavatthāya bhinnattā vuttaṁ, tathāhi tamevāvatthantarayuttaṁ",
  "anya-e0806n4:139_1": "vattāro bhavanti aññe ‘bhavaṁsūavattho’ti. Pakārantarenapi sādhane hetumāha- ‘atisayamatte",
  "anya-e0806n4:139_2": "vā vidhānato’ti. Anavaṭṭhitattamāha- (‘atisayavāpi’ccādi). Pañcasvetesūti etesaṁ",
  "anya-e0806n4:139_3": "yathāvuttānaṁ tarādīnaṁ pañcannaṁ majjhe, rūpāni guṇavacanassa vuttiyamudāharitāni.",
  "anya-e0806n4:139_4": "Kiriyāvacanassa tu ‘atisayena pācakataro pācakatamo’ti. Issika iyaiṭṭhā sarādī tato",
  "anya-e0806n4:139_5": "(aññato) na honti bahulādhikārā.",
  "anya-e0806n4:140": "66. Tassa",
  "anya-e0806n4:141_0": "Tassāti sāmaññena vuttepi vikārasambandhīyeva chaṭṭhiyanto gayhati, chaṭṭhiyantasambandhīyeva",
  "anya-e0806n4:141_1": "ca vikāro gayhati sambandhavasāti dassetumāha ‘yassā’ccādi. Kosakārakapāṇavisesehi",
  "anya-e0806n4:141_2": "kato koso. Pāṇayo sattā, osadhyophalapākantā, rukkhā pupphaphalūpagāti rukkhosadhīnaṁ",
  "anya-e0806n4:141_3": "lakkhaṇaṁ vadanti tallakkhaṇenettha rukkho sadhayo na gayhanti, kiñcarahi osadhisaddena",
  "anya-e0806n4:141_4": "latādipi gayhati, rukkhasaddena (vanappa)tayopi, vanappatayo hi phalavantā na pupphavantā.",
  "anya-e0806n4:141_5": "Kathaṁ gāvassa vikāre purise mayoccāha- ‘aññasmi’ntiādi. Gāvassa idaṁ gomayaṁ.",
  "anya-e0806n4:142": "67. Jatu",
  "anya-e0806n4:143": "Upapatyantaranti paccayalopato yutyantaraṁ.",
  "anya-e0806n4:144": "68. Samū",
  "anya-e0806n4:145_0": "Tīsuttaresu ca vattateti sambandho. Rājaññamanussānampi jātiyamapacce ññassappaccayānaṁ",
  "anya-e0806n4:145_1": "vidhānā vuttaṁ ‘gottappaccayantā’ti āha- ‘rājaññānaṁ samūho’ccādi. Ukkho usabho.",
  "anya-e0806n4:145_2": "Oṭṭho kharato, urabbho meso, evamiccādinā ‘ukkhānaṁ samūho’ccādi. Vākyamapadisati.",
  "anya-e0806n4:145_3": "Kākānaṁ samūhoti viggaho, ṇikaacittāti iminā ṇiko acittavāca keheva dissatīti ñāpeti.",
  "anya-e0806n4:145_4": "Apūpo piṭṭhapūpo, saṁkulanti (guḷa) missakakhajjakaviseso.",
  "anya-e0806n4:146": "69. Janā",
  "anya-e0806n4:147_0": "‘‘Tadassaṭṭhānamīyo cā’’ti (2-8-13) kaccāyanasuttassāya mattho ‘‘tadassaṭṭhānamiccetasmiṁ",
  "anya-e0806n4:147_1": "atthe chaṭṭhiyantato īyappaccayo hotī’ti. Tena madanassa ṭhānaṁ madanīyaṁ bandhanassa",
  "anya-e0806n4:147_2": "ṭhānaṁ bandhanīyaṁtyādikaṁ sādhenti. Idha pana tathāvidhassābhāvā kathaṁ taṁ sijjhatītyāsaṅkiya",
  "anya-e0806n4:147_3": "‘madanīya’ntiādikaṁ vuttaṁ, taṁ dassetumāha- ‘madanīyādippasiddhiyā’ccādi. Sādhanakkamaṁ",
  "anya-e0806n4:147_4": "dassetumāha- ‘evamaññate’ccādi.",
  "anya-e0806n4:148_0": "Ṭhānanti kāraṇaṁ. ‘‘Upamatthāyitatta’’nti (2-8-14) kaccāyanasuttassāyamattho ‘‘upamatthe",
  "anya-e0806n4:148_1": "āyitattappaccayo hotī’’ti tena dhūmo viya dissatīti dhūmāyitattaṁ timiramiva dissatīti",
  "anya-e0806n4:148_2": "timirāyitattaṁtyādikaṁ sādhentīti vuttanayameva. Tampihaccādikaṁ dvīsu sādhanakkamadassanaṁ,",
  "anya-e0806n4:148_3": "dhūmo viya dissatīti dassito yo kammattho sopi dhūmāyīti kattuvasena sakkā parikappetunti",
  "anya-e0806n4:148_4": "kattusādhanato dhūmāyitasaddā sakatthettappaccayepi dhūmo viya dissatīti atthe āyitatthappaccayepi",
  "anya-e0806n4:148_5": "nātthabhedo-ññatravacanicchābhedāti daṭṭhabbaṁ, bhāvattho pana tesaṁ bhāvappadhānavasena",
  "anya-e0806n4:148_6": "labbhati, dhūmasseva dassananti viggahe āyitattena vā.",
  "anya-e0806n4:149": "70. Iyo",
  "anya-e0806n4:150": "Aññasminti aññasmimpi atthe iyoti yojanā.",
  "anya-e0806n4:151": "74. Kathā",
  "anya-e0806n4:152": "Pavāse dūragamane sādhu pavāsiko, upavāse ratyabhojane sādhu upavāsiko.",
  "anya-e0806n4:153": "75. Pathā",
  "anya-e0806n4:154": "Pathe sādhu upākārakaṁ pātheyyaṁ, maggopakaraṇaṁ, sapatimhi dhana patimhi sādhu upakaraṇaṁ sāpateyyaṁ dhanaṁ.",
  "anya-e0806n4:155": "77. Rāyo",
  "anya-e0806n4:156": "Tumantakiriyāyāti ghātetuṁ (tyādītu) mantakiriyāya. Vā saddo samuccayo, ghātetuṁ vātiādinā yojetabbo.",
  "anya-e0806n4:157": "78. Tame",
  "anya-e0806n4:158_0": "Itisaddena byavacchinnamatthamupadassayamaññanāpekkhaṁ sappadhānaṁ mantvādi vidhimhidamatthadvayaṁ",
  "anya-e0806n4:158_1": "byāpārīyaticcāha-‘ettha assa atthī’ti. Nanu ca yaṁ yassa hoti taṁ tasmimpi hoti (yaṁ",
  "anya-e0806n4:158_2": "yasmiṁ hoti) tassāpi taṁ hoti teneva vuccate- ‘chaṭṭhīsattamīnamaviseso’ti, tatrañña",
  "anya-e0806n4:158_3": "taraniddeseneva siddhe kimatthamiha chaṭṭhīsattamīnaṁ bhedenopādānaṁ karīyatīti vuccate-yatrāvayavāvayavibhāvo,",
  "anya-e0806n4:158_4": "tattheva chaṭṭhīsattamīnamatthassa aviseso vatthuto (potthake) yathā ‘rukkhesākhā",
  "anya-e0806n4:158_5": "rukkhassa sākhā’ti. Sassāmibhāvajaññajanakabhāvādo tu nāvassamādhārādheyyabhāvoti",
  "anya-e0806n4:158_6": "dvinnamevatthānamupādānanti.",
  "anya-e0806n4:159_0": "Nanu ca sambhave byabhicāre ca sati visesanaṁ sātthakaṁ bhavati yathā ‘nīlamuppala’nti,",
  "anya-e0806n4:159_1": "nevātthittassātthi byabhicāro, tathā ca vuttaṁ- ‘na sattaṁ padattho byabhicaratī’ti,",
  "anya-e0806n4:159_2": "tasmā byavecchejjābhāvā niratthakamatthītivisesanantyāha- ‘padatthasse’ccādi. Sattāyaṁ",
  "anya-e0806n4:159_3": "abyabhicāre pīti sambandho. Kālantarā byabhicāratthamatthītivisesananti dassetumāha- ‘kāle’ccādi.",
  "anya-e0806n4:160_0": "Nanu ca suttesu kālo padhānaṁ na hoti, ‘‘tena kataṁ kītaṁ’’tyādinā hi paccayattho",
  "anya-e0806n4:160_1": "dassito, tathā hi kāyikaṁvācasikaṁ tyādo na kālasampaccayo, evamihāpi sattāmatte",
  "anya-e0806n4:160_2": "bhavitabbaṁ, atthīti tu vattamānasattāya eva pariggaho kathamavasīyate yena kālavisesanaṁ",
  "anya-e0806n4:160_3": "siyāti. Saccaṁ, kintu padatthassa sattābyabhicārābhāvepi atthītivisesanopādānasāmatthiyātra",
  "anya-e0806n4:160_4": "visiṭṭho sattā atthīti visesanattenopāttā, na sattāmattanti patīyate, sā pana visiṭṭhā",
  "anya-e0806n4:160_5": "sattā sampatisattā, atthi ca tassā byabhicāro sāmaññasattāyāti yujjateva visesanavisessabhāvoti",
  "anya-e0806n4:160_6": "maññate. Upādhīti visesanaṁ.",
  "anya-e0806n4:161_0": "Na bhuñjaticcādiviyāti yathā na bhuñjatīti nañssa paṭisedhattā viruddhatthapadassa",
  "anya-e0806n4:161_1": "sannidhāne-tthantarassa paṭisedharūpassatthassāvagati padanibandhanassa vidhino abādhikā",
  "anya-e0806n4:161_2": "bhavati, tamivākyattho. Adhippāyattha māha- ‘atthivacanicchāya yo visayo tassa niyamo’ti.",
  "anya-e0806n4:161_3": "Kati payasambhave na pana gomā rukkhavāti yojanā, tehīti pasaṁsāpahūtehi. Kakude",
  "anya-e0806n4:161_4": "āvatto kakudāvatto, nindito kakudāvatto assa atthīti kakudāvattī. Kathaṁ ninditattamassiccāha-‘kakudā",
  "anya-e0806n4:161_5": "vatto’ccādi. Saṁsatto daṇḍo assa atthiccanena gehaṭṭhitena vijjamānenapi daṇḍena",
  "anya-e0806n4:161_6": "daṇḍīti nābhidhīyatīti vadati. Dabbebhidheyyeti jātisannissayagopiṇḍaassapiṇḍādisaṅkhāte",
  "anya-e0806n4:161_7": "dabbe-bhidheyye, bhavaṁ bhaveyyāti yadākadāci bhavanto yadi bhaveyya.",
  "anya-e0806n4:162": "79. Vantva",
  "anya-e0806n4:163": "Paññavā ‘‘byañjane dīgharassā’’ti (1-33) rasso.",
  "anya-e0806n4:164": "80. Daṇḍā",
  "anya-e0806n4:165_0": "Dve hontīti iko īceti dve honti, ekamekaṁvāti ubhinnaṁ. Vāsaddo dve hontīti etthāpi",
  "anya-e0806n4:165_1": "daṭṭhabbo. Uttamīṇeva dhanā ikoti gaṇasuttaṁ vivarati ‘uttamīṇevā’tiādi. Kenettha",
  "anya-e0806n4:165_2": "samāsoti āha- ‘syādisyādinekatthanti samāso’ti. Uttamīṇo dhanasāmī. Asannihite atthāti",
  "anya-e0806n4:165_3": "gaṇasuttaṁ, asannihitetīmassa atthaṁ vivarati ‘appatte’ti. Asampatteti attho. Asannihiteti",
  "anya-e0806n4:165_4": "ca attho iccassa visesanaṁ. Atthanaṁ asannihite atthe āsisanaṁ attho, so assa atthīti",
  "anya-e0806n4:165_5": "atthiko atthī. Tadantācāti gaṇasuttaṁ, asannihitetyanuvattate, asannihitopādhikā",
  "anya-e0806n4:165_6": "atthantā ca ika īppaccayo bhavatītyattho. Vaṇṇantāīyevāti gaṇasuttaṁ, brahmānaṁ devānaṁ",
  "anya-e0806n4:165_7": "vaṇṇoti vā samāso. Hatthadantehi jātiyanti gaṇasuttaṁ.",
  "anya-e0806n4:166_0": "Jātiyanti paccayavisesanaṁ. Vaṇṇato brahmacārimhīti gaṇasuttaṁ. Brahmasaddena niyamaviseso",
  "anya-e0806n4:166_1": "vuccaticcāha-‘vijje’ccādi. Tasmiñcaniyamavisesacaraṇe tiṇṇaṁ brāhmaṇādīnamevādhikāro,",
  "anya-e0806n4:166_2": "nasuddassāti dassento āha- ‘tañce’ccādi. Tevaṇṇiko vaṇṇīti vuccatīti sambandho. Tīsu",
  "anya-e0806n4:166_3": "vaṇṇesu bhavo tadantogadhattā tevaṇṇikoti bhavatthe ṇiko. Vaṇṇasaddo brāhmaṇādivaṇṇavacano.",
  "anya-e0806n4:166_4": "Tatra brahmacārimhityanena suddo byavacchijjate.",
  "anya-e0806n4:167_0": "Athavā brahmanti nibbānaṁ tadattho ganthopi, taṁ brahmaṁ nibbānaṁ dhammaṁ vā tepiṭakaṁ",
  "anya-e0806n4:167_1": "caratīti brahmacārī, yati. Yatayopi hi vaṇṇīti brahmacārinoti vuccanti. Vaṇṇīliṅgīti",
  "anya-e0806n4:167_2": "hi vutte tiliṅgavāti attho. Vaṇṇa saddo panettha yathāvutta brahmapariyāyo. Pokkharādito",
  "anya-e0806n4:167_3": "deseti gaṇasuttaṁ. Deso cettha yattha(tthi pokkharādīni so). Padumagaccha pokkharaṇīnaṁ",
  "anya-e0806n4:167_4": "vācakassāti iminā padumāni assaṁ santīti paduminīti pokkharaṇīpi vuccatīti dasseti.",
  "anya-e0806n4:167_5": "Nāvā atthīti nāviko, yāgame nāvāyiko. Sukhadukkhā ī, balā bāhūrupubbā ceti ca gaṇasuttāni.",
  "anya-e0806n4:168": "82. Mukhā",
  "anya-e0806n4:169_0": "Ihāpi pasajjeyya madhu asmiṁ ghaṭe atthīti etthāpi payoge madhuranti rappaccayo pāpuṇeyya",
  "anya-e0806n4:169_1": "madhumhi abhidheyyati adhippāyo. Na gacchantīti nagā. Yajjapi ūsavāccādo pahūtādivisayāyātthitāya",
  "anya-e0806n4:169_2": "sambhavo, tathāpi ñusādivato paccaya(ttha)ttena vacanicchābhāvā ñusavā ghaṭoccādi",
  "anya-e0806n4:169_3": "na sijjhati tasmā pahūtādivisayātthitāsambhavepi taṁvato-tthassa paccaya(ttha)ttena",
  "anya-e0806n4:169_4": "ñusaro desoti vattu micchāyaṁ paccayo yathā siyā aññatramābhaviccevamattho veditabboti",
  "anya-e0806n4:169_5": "āha- ‘iti’ccādi. Kuñjavātiettha kuñjasaddo tiṇalatādyacchāditapabbatekadese vattate.",
  "anya-e0806n4:170": "87. Picchā",
  "anya-e0806n4:171": "Parehi vācāsaddā ālo vihito nindāyaṁ, neha tatheti codanamubbhāvayati ‘nindāya’miccādinā.",
  "anya-e0806n4:172": "88. Sīlā",
  "anya-e0806n4:173_0": "Sīlamassa atthi, kesā assa santīti viggaho. Aṇṇā niccanti niccavidhyutthaṁ gaṇasuttaṁ.",
  "anya-e0806n4:173_1": "Gāṇḍīrājīhi saññāyanti saññāvisayaniyamanatthaṁ gaṇasuttaṁ. Gaṇḍassa gaṇḍamigasiṅgassa",
  "anya-e0806n4:173_2": "ayaṁ gāṇḍī, sā assa atthīti gāṇḍīvo.",
  "anya-e0806n4:174": "90. Sissa",
  "anya-e0806n4:175": "Samassa atthīti suvāmī,saṁ sakiyaṁ.",
  "anya-e0806n4:176": "91. Lakkhyā",
  "anya-e0806n4:177_0": "Akārādeso ca ṇasanniyogenāti iminā yattha ṇakāro tatthevāyamakārādesoti dasseti.",
  "anya-e0806n4:177_1": "Upādānatoti iminā nissayakaraṇameko satthiyo ñāyoti dasseti. Antassa avidhānasāmatthiyācāti",
  "anya-e0806n4:177_2": "iminā satipi pubbalopena payoga nipphattiyaṁ akāraṁ vidhāya tassa lopo niratthakoti",
  "anya-e0806n4:177_3": "dasseti. Lakkhī sirī assa atthīti lakkhaṇo.",
  "anya-e0806n4:178": "94. Imiyā",
  "anya-e0806n4:179": "Kappo yogyatā assa atthīti kappiyo, jaṭā hānabhāgo, senā assa atthīti viggaho.",
  "anya-e0806n4:180": "95. Topa",
  "anya-e0806n4:181_0": "‘Ohāka cāge’ iti sakakārassa hādhātuno payoge toppaccayaṁ nisedhetvā‘satthā hīyate",
  "anya-e0806n4:181_1": "satthā hīno’ti udāharaṇaṁ dassitaṁ. Tenāha- ‘sakkateccādi. Dassetuṁ tatiyampanudāharaṇanti",
  "anya-e0806n4:181_2": "sambandho. Cīppaccayāvasānānanti ‘‘abhūtatabbhāve karāsabhūyoge vikārācī’’ti (4-119)",
  "anya-e0806n4:181_3": "vutto cīppaccayo avasāne ye santi viggaho. Jātiyavajjitānanti ‘‘tabbati jātiyo’’ti",
  "anya-e0806n4:181_4": "(4-113) suttena jātiyappaccayena vajjitānaṁ. Kaccāyane tu toādīnaṁ vibhatti saññattā",
  "anya-e0806n4:181_5": "na tato puna vibhattuppatti.",
  "anya-e0806n4:182": "96. Ito",
  "anya-e0806n4:183": "Vuttiyaṁ ‘etassa ṭa eta’ iti atoiccatra etassa ṭādeso etto iccatra etaādesoti attho.",
  "anya-e0806n4:184": "97. Abhyā",
  "anya-e0806n4:185_0": "Nanu ca kiṁ iminā suttena, pañcamyantā ‘‘to pañcamyā’’ti (4-95) bhavissati, apañcamyantātu",
  "anya-e0806n4:185_1": "‘‘ādyādīhī’’ti (4-98) netadevaṁ daṭṭhabbaṁ. ‘‘To pañcamyā’’ti (4-95) pakativisesānamaparāmāsato",
  "anya-e0806n4:185_2": "kutoci pañcamyantā hotu, apañcamyantā pana ‘‘ādyādīhī’’ti sutte sasaṅkhyassādisaddassa",
  "anya-e0806n4:185_3": "gahaṇena taṁsadisā sasaṅkhyāevopalakkhīyantītipi viññāyeyya tato apañcamyantehi abhyādīhi",
  "anya-e0806n4:185_4": "to na siyāti abhitoccādi na sijjhatīti ‘‘abhyādīhī’’ti suttanti daṭṭhabbaṁ.",
  "anya-e0806n4:186": "98. Ādyā",
  "anya-e0806n4:187_0": "Nanu ca toicceva sāmaññena suttite yatokutoci pañcamyantā vā apañcamyantā vā bahulaṁ",
  "anya-e0806n4:187_1": "vā tomhi iṭṭhappasiddhīti kiṁ ādyādīhīti suttenāti saccaṁ, tathāpi vibhāgena dassite",
  "anya-e0806n4:187_2": "vibhāgaso visesāvasāyo siyāti na dosoti. Yanti paṭhamantā tomhi yato.",
  "anya-e0806n4:188": "100. Katthe",
  "anya-e0806n4:189": "Pubbenevāti ‘‘sabbādito’’ (4-99) ccādināva. Etassāti etasaddassa, imassāti imasaddassa.",
  "anya-e0806n4:190": "101. Dhi",
  "anya-e0806n4:191": "Vāvidhānāti vikappena dhippaccayassa vidhānā.",
  "anya-e0806n4:192": "102. Yā",
  "anya-e0806n4:193": "Yatrāti vutte yatthāti uppalakkhitameva siyāti na vuttaṁ. Evamuparipi.",
  "anya-e0806n4:194": "104. Kuhiṁ",
  "anya-e0806n4:195": "Hiñcanaṁ vidhīyate ‘‘hiṁ haṁ hiñcana’’nti (2-5-9) suttena. Hiñciādīnanti hiñcidācirahaciādīnaṁ.",
  "anya-e0806n4:196": "105. Sabbe",
  "anya-e0806n4:197": "Etasmiṁ kāle ekadāiccādi daṭṭhabbaṁ.",
  "anya-e0806n4:198": "106. Kadā",
  "anya-e0806n4:199": "Kudāsaddo canaṁsaddayogeva dissati kudācananti.",
  "anya-e0806n4:200": "107. Ajja",
  "anya-e0806n4:201_0": "Nimittanimittīnanti kāraṇakāriyānaṁ, samāneti sādhāraṇe. Samānameva bodheti ‘taṁyathe’ccādinā.",
  "anya-e0806n4:201_1": "Ettha pana mammatāḷanaṁ nimittaṁ pāṇa haraṇaṁ nimittī, tassāti anajjatanassa. Upari",
  "anya-e0806n4:201_2": "tyādikaṇḍe karahasaddo tu cisaddasaṁyuttova dissati karahacīti.",
  "anya-e0806n4:202": "110. Dhāsaṁ",
  "anya-e0806n4:203_0": "Saṅkhyāvācino saddā saṅkhyāsaddena gahitāti āha- ‘atthe’ccādi. Pakāro dabbaguṇadhisayopi",
  "anya-e0806n4:203_1": "atthi, tattha yadi sopi gayheyya dabba guṇānaṁ liṅgasaṅkhyāhi yogā dhāppaccayanta(mpi",
  "anya-e0806n4:203_2": "tabbisayoyeveti) cettha (potthake (pakāravācakaliṅgasaṅkhyāhi yogā) aliṅgamasaṅkhyañca",
  "anya-e0806n4:203_3": "dhāppaccayantamaliṅgamasaṅkhyañca-iti kāsikāvuttipañjakāyaṁ na siyā, evañca satyabyayattamabhimatantassa",
  "anya-e0806n4:203_4": "na siyā, tañciṭṭhaṁ, kiriyāvisaye tu tasmiṁ gayhamāne ekadhābhuñjati dvidhābhuñjati",
  "anya-e0806n4:203_5": "dvidhāgacchaticcādo bhojana gamanādikiriyāya sabbathā liṅgasaṅkhyāhi yogābhāvā yathāvutta",
  "anya-e0806n4:203_6": "doso na siyāti pāṇinīyavuttikārena jayādiccena kiriyā visayoyevettha pakāro gahito.",
  "anya-e0806n4:203_7": "Tampati āha- ‘dabbe’ccādi. Kasmā panevamāhāti āha- ‘navadhādabba’miccādi. ‘‘Navadhā",
  "anya-e0806n4:203_8": "dabbaṁ, bahudhā guṇo’’ti vesesikānaṁ saṅketo.",
  "anya-e0806n4:204_0": "Tattha puthabyāpotejovāyvākāsakāladisāttamanānīti nava dabbāni. Rūpa rasa gandha",
  "anya-e0806n4:204_1": "phassa saṅkhyāparimāṇa puthuttasaṁyogavibhāga parattāparattabuddhisukhadukkhecchādosapayatanā",
  "anya-e0806n4:204_2": "ca guṇā, casaddena gurutta davattasinehasaṅkhāradhammādhammasaddā ceti catubbīsati",
  "anya-e0806n4:204_3": "bahudhā guṇo. Atrāpi yathāvuttakāsikāvuttiyā pañcikākārena jinindabuddhinā navadhā",
  "anya-e0806n4:204_4": "dabbaṁ bahudhā guṇotyatrāpi ‘‘kiriyājjhāharitabbā navadhā dabbaṁ bahudhā guṇo upadisīyati",
  "anya-e0806n4:204_5": "viññāyati byākhyāyate vijjatevā’’ti kiriyāvisayoyeva pakāro paṭipādito, payogadassanato",
  "anya-e0806n4:204_6": "byavacchejjabhāvā sabbattha kiriyeveti visesanopādānamayuttanti sambandho.",
  "anya-e0806n4:205_0": "Navadhā dabbaṁ bahudhā guṇoti payogadassanato dabbaguṇavisayānampakārānaṁ gayhupagattā",
  "anya-e0806n4:205_1": "byavacchedayitabbānaṁ dabbaguṇavisayānampakārānaṁ bhāvā sabbasmiṁ dabbaguṇavisaye",
  "anya-e0806n4:205_2": "jinindabuddhinā vuttanayena kiriyā atthevāti kiriyāvisayova pakāro gayhatīti vuttikāra",
  "anya-e0806n4:205_3": "pañjikākārānaṁ visesanopādānamayuttanti attho.",
  "anya-e0806n4:206_0": "Tatoyevāti yato visesanopādānamayuttaṁ tatoyeva dvīhiccādikamāheti attho. Ayametthādhippāyo",
  "anya-e0806n4:206_1": "‘‘dvidhā karotīti kiriyāpayogepi pakāro dabbaguṇavisayo… dabbavisayassa guṇavisayassa",
  "anya-e0806n4:206_2": "vā dvidhābhāvassa karīyamānattā, natu kiriyāvisayo… dvidhābhāvassa karaṇakiriyāvisayassettha",
  "anya-e0806n4:206_3": "vattumanicchitattā. Tatoyeva kiriyāpakāropādāne pakārotisayane (potthake) atra dhāppaccayantappayogo",
  "anya-e0806n4:206_4": "na siyāti viññāpetuṁ ‘dvīhi’ccādikamāhe’’ti tenāha‘atre’ccādi.",
  "anya-e0806n4:207_0": "Dabbaguṇavisaye pakāre gayhamāne yoyaṁ doso sambhāvito parehi, taṁ dāni nirākattumāha",
  "anya-e0806n4:207_1": "‘satipice’ccādi. Sabhāvato aliṅgamasaṅkhyañcāti sambandho, saṅkhyantarāpādane gamyamāne",
  "anya-e0806n4:207_2": "dhāppaccayo vihito pāṇiniyehi, tadāha- ‘dabbasse’ccādi saṅkhyāntarāpādanepīti pubbaṁ",
  "anya-e0806n4:207_3": "yā vavatthitā saṅkhyā, tato- ññaṁ saṅkhyāntaraṁ tassāpādanaṁ karaṇaṁ saṅkhyantarāpādanaṁ, tasmimpīti attho.",
  "anya-e0806n4:208": "113. Tabba",
  "anya-e0806n4:209": "So pakāro assāti tabbā, tasaddena pakārassa parāmaṭṭhattā tabbatītettha pakāravatīti attho vuttoti āha- ‘tasaddene’ccādi. Pakāravatīti pakāravati atthe. Muduppakāravā mudujātiyo.",
  "anya-e0806n4:210": "115. Kati",
  "anya-e0806n4:211_0": "Kiṁ saṅkhyānamparimāṇamesanti atthe ‘‘kimhā rati rīvarīvataka rittakā’’ti (4-44)",
  "anya-e0806n4:211_1": "suttena ratippaccayaṁ vidhāya katīti siddhattā vuttaṁ- ‘saṅkhyāparimāṇavisaye sādhitattā’ti,",
  "anya-e0806n4:211_2": "kati ca so saṅkhyā parimāṇavisayattā saṅkhyā ceti katisaṅkhyā, tāya.",
  "anya-e0806n4:212": "116. Bahu",
  "anya-e0806n4:213": "Paccāsattīti sambandhimhi ekamhi dassite dviṭṭhattā sambandhassa paro sambandhī viññāyamāno parova viññāyati yuttitoti ‘sambandhatovā’ti vuttaṁ.",
  "anya-e0806n4:214": "117. Sakiṁ",
  "anya-e0806n4:215": "Nipātanassāti sakinti nipātanassa.",
  "anya-e0806n4:216": "118. So",
  "anya-e0806n4:217": "Khaṇḍaṁ khaṇḍaṁ khaṇḍaso, puthu pakāro puthuso.",
  "anya-e0806n4:218": "119. Abhū",
  "anya-e0806n4:219_0": "Nanu ca abhavanannāma sabbathā anuppattiyā vā avatthantarena vā, tathā satyabhūtasaddo-nuppannamattavacanopīti",
  "anya-e0806n4:219_1": "kathamabhūtasaddo-vatthantare nābhūte vuttoccāha- ‘abhūtassi’ccādi. Kathamavatthāva",
  "anya-e0806n4:219_2": "tasaddena parāmasīyatīti ce abhūtasaddo yadyanuppannavācī siyā, tadā tasaddappa yogoyeva",
  "anya-e0806n4:219_3": "na siyā… tasaddenābhūtasseva gahaṇato, abhūtabhāveccādinā suttitaṁ siyā, tena tasaddappayogasāmatthiyā",
  "anya-e0806n4:219_4": "avatthāva tasaddena parāmasīyati, tapparāmaṭṭhañcāvatthantaramabhūta saddo apekkhate,",
  "anya-e0806n4:219_5": "tenāha- ‘tabbhāvetivacanā’iccādi. Bhavanaṁ bhāvo tāya avatthantare bhāvo tabbhāvo",
  "anya-e0806n4:219_6": "tasmiṁ. Tenāha ‘abhūtasse’ccādi. Bhāveti visayasattamī, saṁsattamī vāti āha- ‘visaye",
  "anya-e0806n4:219_7": "gammamāne vā’ti. Kuṇḍalattenāti kuṇḍalasabhāvena.",
  "anya-e0806n4:220": "120. Dissa",
  "anya-e0806n4:221_0": "Dissantīti vutte payoge dissantīti ayamattho viññāyatīti āha ‘disi’ccādi, idaṁ suttaṁ",
  "anya-e0806n4:221_1": "vijjhaṅga paribhāsā bhavatīti seso. ‘‘Ṇovā-pacce’’tiādinā (4-1) suttena vuttesvanekavidhesu",
  "anya-e0806n4:221_2": "atthesu pari samantato bhāsatīti paribhāsā, vidhino paccayassa aṅgabhūtā paribhāsā",
  "anya-e0806n4:221_3": "vijjhaṅgaparibhāsā. Vidhiyevāti suttamidanti sambandho. Vakkhamānasuttadvayanti ‘‘aññasmiṁ",
  "anya-e0806n4:221_4": "sakatthe’’ti suttadvayaṁ.",
  "anya-e0806n4:222": "125. Saṁyo",
  "anya-e0806n4:223_0": "Antarasaddo-nekatthopīhāntarāḷavācī majjhavācī gayhati, na vijjatentaramesanti antarāḷamattapaṭisedhepayojanaṁ",
  "anya-e0806n4:223_1": "natthīti katvāntarā ḷaṭṭhassābhāvāntarāḷaṁ natthītyupacarīyati, evañhi loke payujjate",
  "anya-e0806n4:223_2": "‘anantarā ime gāmā anantarā ime pāsādā’ti antarāḷagatassa ññassa gāmassaññassa pāsādassa",
  "anya-e0806n4:223_3": "vābhāvā tathā byapadisīyate, tathevamihāpyantarāḷagatassaññassa byañjanassābhāvā",
  "anya-e0806n4:223_4": "anantarā ityuccante, athavāntarasaddo byavadhānavācī byavadhānābhāvato-nantarā iti",
  "anya-e0806n4:223_5": "vuccante. Antaraṁ karotīti vā khādiippaccayaṁ ṇippaccayaṁ (potthake) vidhāya antarāyati",
  "anya-e0806n4:223_6": "byavadhānaṁ karotīti kattari appaccayaṁ vidhāya antaro byavadhāyako natthetesanti",
  "anya-e0806n4:223_7": "anantarā. Yathā ‘rukkhā vanante’ttha rukkhā samuditāvekavanabyapadesaṁ labhante,",
  "anya-e0806n4:223_8": "tathātrāpi byañjanā samuditāvete saṁyogabyapadesagocarattaṁ paṭipajjante.",
  "anya-e0806n4:224_0": "Saṁyogoti hi samudāyappadhāno niddeso byañjanātyavayavappadhāno, tasmā byañjanāti",
  "anya-e0806n4:224_1": "bahuvacanena saṁyogoti ekavacananiddeso ghaṭate, nanu ca vaṇṇānamuccāritappadhaṁsittā",
  "anya-e0806n4:224_2": "yogapajjamaṭṭhitamānānaṁ na sambhavati samudāyattanti samudāyattamayuttanti nāyuttaṁ,",
  "anya-e0806n4:224_3": "tathāhi uttaruttaraggāhini buddhi pubbaparībhūte byañjanāvayave samudāyarūpena saṅkappentī",
  "anya-e0806n4:224_4": "samudāyavohārampavattayīti.",
  "anya-e0806n4:225_0": "Ṇānubandheti ditisaddassa saṁyogāvisayattā deccoti ‘sarānamādissā’ti visayo, uḷumpasaddassa",
  "anya-e0806n4:225_1": "saṁyogavisayattā oḷumpikoti etassa visayoti tattha rāghavo venateyyo meniko decco",
  "anya-e0806n4:225_2": "dosaggānti rūpāni. Idha tu oḷumpiko koṇḍaññoti yujjanti. Teneva ca tattha pañcikā",
  "anya-e0806n4:225_3": "ettha, ettha ca pañcikā tattha upanetabbāti.",
  "anya-e0806n4:226": "127. Kosa",
  "anya-e0806n4:227": "Kosajjanti ettha tassa jattañca nipātanā, ajjavanti etthha ‘‘uvaṇṇassā vava sare’’ti (4-129).",
  "anya-e0806n4:228": "135. Jovu",
  "anya-e0806n4:229": "Yakārassa dvitte jeyyo.",
  "anya-e0806n4:230": "137. Kaṇa",
  "anya-e0806n4:231": "Atisayena appo, atisayena yuvāti viggaho.",
  "anya-e0806n4:232": "139. Ḍesa",
  "anya-e0806n4:233_0": "Satissāti vutte satisaddo viññāyati satyantepi visesanattena vattumicchitesatyanto",
  "anya-e0806n4:233_1": "kathaṁ viññāyaticcāsaṅkiya ‘‘saṅkhyāya saccutīsāse’’ccādinā (4-50) satyantādīhi ḍo",
  "anya-e0806n4:233_2": "vihito, tasmiñca ḍetinimittenopādinne tadupādānasāmatthiyāsatyantova viññāyatīti",
  "anya-e0806n4:233_3": "dassetumāha- ‘ḍeti nimittopādānā’tiādi.",
  "anya-e0806n4:234": "142. Adhā",
  "anya-e0806n4:235": "Dhātuto añño saddo adhātu tassa. Pañcikāyampana pakatipi saddoyevāti dhātutoiccādinā adhātusaddassa atthamattaṁ vuttaṁ.",
  "anya-e0806n4:236_0": "Tassāti adhātuppakatiyā, adhātusaddassāti vuttaṁ hoti. Tenacāti kakārena ca, tasmāti",
  "anya-e0806n4:236_1": "tena kāraṇena. Pubbaggahaṇamantarenātipāṇininā ikārādesavidhāyake imasmiṁyeva suttekakārato",
  "anya-e0806n4:236_2": "pubbassa ikārādesavidhānatthaṁ pubbaggahaṇaṁ kataṁ, taṁ pubbassātivacanaṁ vināti",
  "anya-e0806n4:236_3": "attho. Sacetiādinā kathayatīti sambandho. ‘‘Byañjane dīgharassā’’ti (1-33) rasso",
  "anya-e0806n4:236_4": "vutto, assāti jātiniddese tu ākārassacikāro bhavatyeva, siyā etanti bahuparibbājakāti",
  "anya-e0806n4:236_5": "etaṁ rūpaṁ hoti. Syādyatra byavahito… kakārato pubbe syādi, na syādi kakārā paroti.",
  "anya-e0806n4:237_0": "Nanu ca asyāditoti ettha pasajjappaṭisedho naña kasmā gahito, na pariyudosoti āsaṅkiya",
  "anya-e0806n4:237_1": "pariyudāsesmiṁ gahite sati dosaṁ vattumārabhate ‘pariyudāse’iccādinā. Syāditoti syādyantato",
  "anya-e0806n4:237_2": "paribbājakasaddato. Paribbājakasaddohi syādyanto vākye syādyantattā, teneva vakkhati-",
  "anya-e0806n4:237_3": "‘paribbājakasaddato ettha syādyuppattī’ti. Asyādismā paroti katvā bahuparibbājakasaddato",
  "anya-e0806n4:237_4": "na syādyuppattīti sambandho.",
  "anya-e0806n4:238": "Tatocāti bahuparibbājakasaddato ca. Pasajjappaṭisedhena nañasaddena aññapadatthasamāsepi siyāva dosoti dassento āha- ‘avijjamānosyādi’ccādi.",
  "anya-e0806n4:239": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n4:240": "Catutthakaṇḍavaṇṇanā niṭṭhitā."
}