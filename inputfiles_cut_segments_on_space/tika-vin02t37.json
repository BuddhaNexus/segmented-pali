{
  "tika-vin02t37:0": "Uposathādipucchāvissajjanāvaṇṇanā",
  "tika-vin02t37:1": "332. ‘‘Saṅghaṁ, bhante, pavāremītiādi pavāraṇākathā nāmā’’ti gaṇṭhipadesu vuttaṁ.",
  "tika-vin02t37:2": "Atthavasapakaraṇavaṇṇanā",
  "tika-vin02t37:3_0": "334.Paṭhamapārājikavaṇṇanāyameva vuttanti ‘‘saṅghasuṭṭhutāyā’’tiādīnaṁ atthavaṇṇanaṁ",
  "tika-vin02t37:3_1": "sandhāya vuttaṁ. Dasakkhattuṁ yojanāya padasataṁ vuttanti ekamūlakanaye dasakkhattuṁ",
  "tika-vin02t37:3_2": "yojanāya katāya saṅkhalikanaye vuttapadehi saddhiṁ padasataṁ vuttanti evamattho gahetabbo.",
  "tika-vin02t37:3_3": "Aññathā ekamūlake eva naye na sakkā padasataṁ laddhuṁ. Ekamūlakanayehi purimapacchimapadāni",
  "tika-vin02t37:3_4": "ekato katvā ekekasmiṁ vāre nava nava padāni vuttānīti dasakkhattuṁ yojanāya navuti",
  "tika-vin02t37:3_5": "padāniyeva labbhanti. Tasmā tāni navuti padāni saṅkhalikanaye baddhacakkavasena yojite",
  "tika-vin02t37:3_6": "dasa padāni labbhantīti tehi saddhiṁ padasatanti sakkā vattuṁ. Ito aññathā pana ubhosupi",
  "tika-vin02t37:3_7": "nayesu visuṁ visuṁ atthasataṁ dhammasatañca yathā labbhati, tathā paṭhamapārājikasaṁvaṇṇanāyameva",
  "tika-vin02t37:3_8": "amhehi dassitaṁ, taṁ tattha vuttanayeneva gahetabbaṁ. Purimapacchimapadāni ekattena",
  "tika-vin02t37:3_9": "gahetvā ‘‘padasata’’nti vuttattā ‘‘tattha pacchimassa pacchimassa padassa vasena",
  "tika-vin02t37:3_10": "atthasataṁ, purimassa purimassa vasena dhammasata’’nti vuttaṁ. Tasmiṁ padasate ‘‘saṅghasuṭṭhū’’tiādinā",
  "tika-vin02t37:3_11": "vuttapurimapadānaṁ vasena dhammasataṁ, ‘‘saṅghaphāsū’’tiādinā vuttapacchimapadānaṁ",
  "tika-vin02t37:3_12": "vasena atthasatanti adhippāyo.",
  "tika-vin02t37:4": "Mahāvaggavaṇṇanā niṭṭhitā."
}