{
  "tika-s0303t3:0": "4. Okkantasaṁyuttaṁ",
  "tika-s0303t3:1": "1-10. Cakkhusuttādivaṇṇanā",
  "tika-s0303t3:2_0": "302-311.Saddhādhimokkhanti saddahanavasena pavattaṁ adhimokkhaṁ, na sanniṭṭhānamattavasena",
  "tika-s0303t3:2_1": "pavattaṁ adhimokkhaṁ. Dassanampi sammattaṁ, taṁsijjhānavasena pavattaniyāmo sammattaniyāmo,",
  "tika-s0303t3:2_2": "ariyamaggo. Anantarāyataṁ dīpeti kappavināsapaṭibhāgena pavattattā. Tathā cāha “tenevāhā”tiādi.",
  "tika-s0303t3:2_3": "Kappasīsena bhājanalokaṁ vadati. So hi uḍḍayhati, na kappo, uḍḍayhanavelāti jhāyanavelā.",
  "tika-s0303t3:2_4": "Ṭhito kappo ṭhitakappo, so assa atthīti ṭhitakappī, kappaṁ ṭhapetuṁ samatthoti attho.",
  "tika-s0303t3:2_5": "Olokananti saccābhisamayasaṅkhātaṁ dassanaṁ. Khamanti sahanti, ñāyantīti attho.",
  "tika-s0303t3:3": "Cakkhusuttādivaṇṇanā niṭṭhitā.",
  "tika-s0303t3:4": "Okkantasaṁyuttavaṇṇanā niṭṭhitā."
}