{
  "iti13:0.1": "Itivuttaka 13 ",
  "iti13:0.2": "Ekakanipāta ",
  "iti13:0.3": "Dutiyavagga ",
  "iti13:0.4": "Makkhapariññāsutta ",
  "iti13:1.1": "Vuttañhetaṁ bhagavatā vuttamarahatāti me sutaṁ: ",
  "iti13:2.1": "“Makkhaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya. ",
  "iti13:2.2": "Makkhañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti. ",
  "iti13:2.3": "Etamatthaṁ bhagavā avoca. ",
  "iti13:2.4": "Tatthetaṁ iti vuccati: ",
  "iti13:3.1": "“Yena makkhena makkhāse, ",
  "iti13:3.2": "sattā gacchanti duggatiṁ; ",
  "iti13:3.3": "Taṁ makkhaṁ sammadaññāya, ",
  "iti13:3.4": "pajahanti vipassino; ",
  "iti13:3.5": "Pahāya na punāyanti, ",
  "iti13:3.6": "imaṁ lokaṁ kudācanan”ti. ",
  "iti13:4.1": "Ayampi attho vutto bhagavatā, iti me sutanti. ",
  "iti13:4.2": "Tatiyaṁ. "
}