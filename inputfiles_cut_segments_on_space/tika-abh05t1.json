{
  "tika-abh05t1:0": " Namo tassa bhagavato arahato sammāsambuddhassa",
  "tika-abh05t1:1": "Abhidhammapiṭake",
  "tika-abh05t1:2": "Pañcapakaraṇa-anuṭīkā",
  "tika-abh05t1:3": "Dhātukathāpakaraṇa-anuṭīkā",
  "tika-abh05t1:4": "Ganthārambhavaṇṇanā",
  "tika-abh05t1:5_0": "Dhātukathāpakaraṇadesanāya desadesakaparisāpadesā vuttappakārā evāti kālāpadesaṁ",
  "tika-abh05t1:5_1": "dassento ‘‘dhātukathāpakaraṇaṁ desento’’tiādimāha. ‘‘Tasseva anantaraṁ adesayī’’ti",
  "tika-abh05t1:5_2": "hi iminā vibhaṅgānantaraṁ dhātukathā desitāti tassā desanākālo apadiṭṭho hoti. Ye",
  "tika-abh05t1:5_3": "pana ‘‘vibhaṅgānantaraṁ kathāvatthupakaraṇaṁ desita’’nti vadanti, tesaṁ vādaṁ paṭikkhipanto",
  "tika-abh05t1:5_4": "‘‘vibhaṅgānantaraṁ…pe… dassetu’’nti āha.",
  "tika-abh05t1:6_0": "‘‘Kāmā te paṭhamā senā’’tiādivacanato (su. ni. 438; mahāni. 28; cūḷani. nandamāṇavapucchāniddesa",
  "tika-abh05t1:6_1": "47) kilesaviddhaṁsanampi devaputtamārassa balavidhamananti sakkā vattuṁ, ‘‘appavattikaraṇavasena",
  "tika-abh05t1:6_2": "kilesābhisaṅkhāramārāna’’nti pana vuccamānattā khantibalasaddhābalādiānubhāvena ussāhaparisābalabhañjanameva",
  "tika-abh05t1:6_3": "devaputtamārassa balaviddhaṁsanaṁ daṭṭhabbaṁ. Visayātikkamanaṁ kāmadhātusamatikkamo.",
  "tika-abh05t1:6_4": "Samudayappahānapariññāvasenāti pahānābhisamayapariññābhisamayānaṁ vasena. Nanu cetaṁ",
  "tika-abh05t1:6_5": "pañcannaṁ mārānaṁ bhañjanaṁ sāvakesupi labbhatevāti codanaṁ manasi katvā āha ‘‘parūpanissayarahita’’ntiādi.",
  "tika-abh05t1:6_6": "Vīrassa bhāvo vīriyanti katvā vuttaṁ ‘‘mahāvīriyoti mahāvīro’’ti. Mahāvīriyatā ca",
  "tika-abh05t1:6_7": "paripuṇṇavīriyapāramitāya caturaṅgasamannāgatavīriyādhiṭṭhānena anaññasādhāraṇacatubbidhasammappadhānasampattiyā",
  "tika-abh05t1:6_8": "ca veditabbā. Tato eva hissa vīriyāhānisiddhipīti.",
  "tika-abh05t1:7_0": "Khandhādike dhamme adhiṭṭhāya nissāya visayaṁ katvā abhidhammakathā pavattāti āha",
  "tika-abh05t1:7_1": "‘‘abhidhammakathādhiṭṭhānaṭṭhena vā’’ti. Tesaṁ kathanatoti tesaṁ khandhādīnaṁ kathābhāvato.",
  "tika-abh05t1:7_2": "Etena atthavisesasannissayo byañjanasamudāyo pakaraṇanti vuttaṁ hoti. Atha vā dhātuyo",
  "tika-abh05t1:7_3": "kathīyanti ettha, etena vāti dhātukathā, tathāpavatto byañjanatthasamudāyo. Yadi",
  "tika-abh05t1:7_4": "evaṁ sattannampi pakaraṇānaṁ dhātukathābhāvo āpajjatīti codanaṁ sandhāyāha ‘‘yadipī’’tiādi.",
  "tika-abh05t1:7_5": "Tattha sātisayanti savisesaṁ vicittātirekavasena anavasesato ca desanāya pavattattā.",
  "tika-abh05t1:7_6": "Tathā hi vuttaṁ ‘‘sabbāpi dhammasaṅgaṇī dhātukathāya mātikā’’ti (dhātu. 5). Tenevāha",
  "tika-abh05t1:7_7": "‘‘ekadesakathanameva hi aññattha kata’’nti.",
  "tika-abh05t1:8_0": "Idāni sāsane yesu dhātu-saddo niruḷho, tesaṁ vasena aññehipi asādhāraṇaṁ imassa pakaraṇassa",
  "tika-abh05t1:8_1": "dhātukathābhāvaṁ dassento ‘‘khandhāyatanadhātūhi vā’’tiādimāha. Tattha tatthāti khandhāyatanadhātūsu.",
  "tika-abh05t1:8_2": "Mahanto pabhedānugato visayo etāsanti mahāvisayā, dhātuyo, na khandhāyatanāni appatarapadattā.",
  "tika-abh05t1:8_3": "Yena vā sabhāvena dhammā saṅgahāsaṅgahasampayogavippayogehi uddesaniddese labhanti,",
  "tika-abh05t1:8_4": "so sabhāvo dhātu. Sā dhātu idha sātisayaṁ desitāti savisesaṁ dhātuyā kathanato idaṁ",
  "tika-abh05t1:8_5": "pakaraṇaṁ ‘‘dhātukathā’’ti vuttaṁ. Sabhāvattho hi ayaṁ dhātu-saddo ‘‘dhātuso, bhikkhave",
  "tika-abh05t1:8_6": ", sattā saṁsandantī’’tiādīsu (saṁ. ni. 2.98) viya. Dhātubhedanti dhātuvibhāgaṁ. Pakaraṇanti",
  "tika-abh05t1:8_7": "vacanaseso. Kuto pakaraṇa-saddo labbhatīti āha ‘‘sattannaṁ pakaraṇānaṁ kamena vaṇṇanāya",
  "tika-abh05t1:8_8": "pavattattā’’ti. Tena yojanaṁ katvāti tena pakaraṇa-saddena ‘‘dhātukathāva pakaraṇaṁ",
  "tika-abh05t1:8_9": "dhātukathāpakaraṇa’’nti yojanaṁ katvā. Taṁ dīpananti taṁ dhātukathāpakaraṇassa atthadīpanaṁ,",
  "tika-abh05t1:8_10": "atthadīpanākārena pavattaṁ vaṇṇanaṁ. ‘‘Atthaṁ dīpayissāmī’’ti vatvā ‘‘taṁ suṇāthā’’ti",
  "tika-abh05t1:8_11": "vadanto sotadvārānusārena tattha upadhāraṇe niyojetīti āha ‘‘taṁdīpanavacanasavanena",
  "tika-abh05t1:8_12": "upadhārethāti attho’’ti.",
  "tika-abh05t1:9": "Ganthārambhavaṇṇanā niṭṭhitā.",
  "tika-abh05t1:10": "1. Mātikāvaṇṇanā",
  "tika-abh05t1:11": "1. Nayamātikāvaṇṇanā",
  "tika-abh05t1:12_0": "1.Cuddasavidhenāti cuddasappakārena, cuddasahi padehīti attho. Tattha ‘‘saṅgaho asaṅgaho’’ti",
  "tika-abh05t1:12_1": "idamekaṁ padaṁ, tathā ‘‘sampayogo vippayogo’’ti. ‘‘Saṅgahitena sampayuttaṁ vippayutta’’ntiādīni",
  "tika-abh05t1:12_2": "pana tīṇi tīṇi padāni ekekaṁ padaṁ. Itaresu padavibhāgo suviññeyyova. Etehīti saṅgahādippakārehi.",
  "tika-abh05t1:12_3": "Nayanaṁ pāpanaṁ, taṁ pana pavattanaṁ ñāpanañca hotīti ‘‘pavattīyati ñāyantī’’ti ca",
  "tika-abh05t1:12_4": "dvidhāpi attho vutto. Nayā eva uddisiyamānā mātikā. Atthadvayepi pavattanañāṇakiriyānaṁ",
  "tika-abh05t1:12_5": "karaṇabhāvena saṅgahādippakārā nayāti vuttā. Tenāha aṭṭhakathāyaṁ ‘‘iminā saṅgahādikena",
  "tika-abh05t1:12_6": "nayenā’’ti (dhātu. aṭṭha. 1). Padānanti atthadīpakānaṁ vacanānaṁ. Pajjati etena atthoti",
  "tika-abh05t1:12_7": "hi padaṁ. Padānanti ca saṁsāmisambandhe sāmivacanaṁ, pakaraṇassāti pana avayavāvayavīsambandhe.",
  "tika-abh05t1:13": "2. Abbhantaramātikāvaṇṇanā",
  "tika-abh05t1:14_0": "2.Tadatthānīti paṭiccasamuppādatthāni. Paṭicca samuppajjati saṅkhārādikaṁ etasmāti",
  "tika-abh05t1:14_1": "hi paṭiccasamuppādo, paccekaṁ avijjādiko paccayadhammo. Tathā hi vuttaṁ saṅkhārapiṭake",
  "tika-abh05t1:14_2": "‘‘dvādasa paccayā, dvādasa paṭiccasamuppādā’’ti. Tesanti khandhādīnaṁ. Tathādassitānanti",
  "tika-abh05t1:14_3": "gaṇanuddesavibhāgamattena dassitānaṁ. Kasmā panettha paṭiccasamuppādo dvādasabhāveneva",
  "tika-abh05t1:14_4": "gahito, nanu tattha bhavo kammabhavādibhedena, sokādayo ca sarūpatoyeva idha pāḷiyaṁ",
  "tika-abh05t1:14_5": "gahitāti codanaṁ sandhāyāha ‘‘tatthā’’tiādi. Tattha tatthāti tasmiṁ ‘‘pañcavīsādhikena",
  "tika-abh05t1:14_6": "padasatenā’’ti evaṁ vutte aṭṭhakathāvacane. Kammabhavassa bhāvanabhāvena, upapattibhavassa",
  "tika-abh05t1:14_7": "bhavanabhāvena. Padatthato pana kammabhavo bhavati etasmāti bhavo, itaro bhavati,",
  "tika-abh05t1:14_8": "bhavanaṁ vāti. Tannidānadukkhabhāvenāti jarāmaraṇanidānadukkhabhāvena.",
  "tika-abh05t1:15_0": "‘‘Sabbāpi dhammasaṅgaṇī dhātukathāya mātikā’’ti idampi dhātukathāya mātikākittanamevāti",
  "tika-abh05t1:15_1": "‘‘sabbāpi…pe… mātikāti ayaṁ dhātukathāmātikāto bahiddhā vuttā’’ti vacanaṁ asambhāvento",
  "tika-abh05t1:15_2": "‘‘atha vā’’tiādimāha . Pakaraṇantaragatā vuttā dhātukathāya mātikābhāvenāti attho.",
  "tika-abh05t1:15_3": "Kāmañcettha mātikābhāvena vuttā, pakaraṇantaragatattā pana aññato gahetabbarūpā ito",
  "tika-abh05t1:15_4": "bahibhūtā nāma honti, sarūpato gahitāva pañcakkhandhātiādikā abbhantarā. Tenāha ‘‘sarūpato",
  "tika-abh05t1:15_5": "dassetvā ṭhapitattā’’ti. Mātikāya asaṅgahitattāti mātikāya sarūpena asaṅgahitattā,",
  "tika-abh05t1:15_6": "na aññathā. Na hi mātikāya asaṅgahito koci padattho atthi. Vikiṇṇabhāvenāti khandhavibhaṅgādīsu",
  "tika-abh05t1:15_7": "visuṁ visuṁ kiṇṇabhāvena visaṭabhāvena.",
  "tika-abh05t1:16": "3. Nayamukhamātikāvaṇṇanā",
  "tika-abh05t1:17_0": "3.Nayānaṁ saṅgahādippakāravisesānaṁ pavatti desanā, tassā viniggamaṭṭhānatāya dvāraṁ.",
  "tika-abh05t1:17_1": "Yathāvuttadhammā yathārahaṁ khandhāyatanadhātuyo arūpino ca khandhāti tesaṁ uddeso",
  "tika-abh05t1:17_2": "nayamukhamātikā. Tenāha ‘‘nayāna’’ntiādi. Viyujjanasīlā, viyogo vā etesaṁ atthīti",
  "tika-abh05t1:17_3": "viyogino, tathā sahayogino, saṅgahāsaṅgahadhammā ca viyogīsahayogīdhammā ca saṅgahā…pe…",
  "tika-abh05t1:17_4": "dhammā, saṅgaṇhanāsaṅgaṇhanavasena viyujjanasaṁyujjanavasena ca pavattanakasabhāvāti",
  "tika-abh05t1:17_5": "attho. Cuddasapītiādinā tamevatthaṁ pākaṭataraṁ karoti. Yehīti yehi khandhādīhi arūpakkhandhehi",
  "tika-abh05t1:17_6": "ca. Te cattāroti te saṅgahādayo cattāro. Saccādīhipīti saccaindriyapaṭiccasamuppādādīhipi",
  "tika-abh05t1:17_7": "saha. Yathāsambhavanti sambhavānurūpaṁ, yaṁ yaṁ padaṁ saṅgahito asaṅgahitoti ca vattuṁ",
  "tika-abh05t1:17_8": "yuttaṁ, taṁ tanti attho.",
  "tika-abh05t1:18_0": "So panāti saṅgahāsaṅgaho. Saṅgāhakabhūtehīti saṅgahaṇakiriyāya kattubhūtehi. Tehīti",
  "tika-abh05t1:18_1": "saccādīhi. Na saṅgahabhūtehīti saṅgahaṇakiriyāya karaṇabhūtehi saccādīhi saṅgahāsaṅgaho",
  "tika-abh05t1:18_2": "na vutto. Tatthāpi hi khandhāyatanadhātuyo eva karaṇabhūtāti dasseti. Khandhādīheva",
  "tika-abh05t1:18_3": "saṅgahehīti khandhādīhiyeva saṅgaṇhanakiriyāya karaṇabhūtehi, ‘‘khandhasaṅgahena",
  "tika-abh05t1:18_4": "saṅgahitā, āyatanasaṅgahena asaṅgahitā , dhātusaṅgahena asaṅgahitā, te dhammā catūhi",
  "tika-abh05t1:18_5": "khandhehi, dvīhāyatanehi, aṭṭhahi dhātūhi asaṅgahitā’’ti saṅgahāsaṅgaho niyametvā",
  "tika-abh05t1:18_6": "vutto. Tasmāti yasmā saccādīni saṅgāhakabhāvena vuttāni, na saṅgahabhāvena, khandhādīniyeva",
  "tika-abh05t1:18_7": "ca saṅgahabhāvena vuttāni, tasmā.",
  "tika-abh05t1:19_0": "Kasmā panettha saccādayo saṅgahavasena na vuttāti? Tathādesanāya asambhavato. Na",
  "tika-abh05t1:19_1": "hi sakkā rūpakkhandhādīnaṁ samudayasaccādīhi, saññādīnaṁ vā indriyādīhi saṅgahanayena",
  "tika-abh05t1:19_2": "pucchituṁ vissajjituṁ vāti. Tathā ariyaphalādīsu uppannavedanādīnaṁ saccavinimuttatāya",
  "tika-abh05t1:19_3": "‘‘vedanākkhandho katihi saccehi saṅgahito’’ti pucchitvāpi ‘‘ekena saccena saṅgahito’’tiādinā",
  "tika-abh05t1:19_4": "niyametvā saṅgahaṁ dassetuṁ na sakkāti. Yathāsambhavanti yehi sampayogo, yehi ca",
  "tika-abh05t1:19_5": "vippayogo, tadanurūpaṁ.",
  "tika-abh05t1:20_0": "Rūpaṁ rūpena nibbānena vā vippayuttaṁ na hoti, nibbānaṁ vā rūpena. Kasmā? Sampayuttanti",
  "tika-abh05t1:20_1": "anāsaṅkanīyasabhāvattā. Catunnañhi khandhānaṁ aññamaññaṁ sampayogībhāvato ‘‘rūpanibbānehipi",
  "tika-abh05t1:20_2": "so atthi natthī’’ti siyā āsaṅkā, tasmā tesaṁ itarehi, itaresañca tehi vippayogo vuccati,",
  "tika-abh05t1:20_3": "na pana rūpassa rūpena, nibbānena vā, nibbānassa vā rūpena katthaci sampayogo atthīti",
  "tika-abh05t1:20_4": "tadāsaṅkābhāvato vippayogopi rūpassa rūpanibbānehi, nibbānassa vā tena na vuccati,",
  "tika-abh05t1:20_5": "arūpakkhandhehiyeva pana vuccatīti āha ‘‘catūhevā’’tiādi. Anārammaṇassa cakkhāyatanādikassa.",
  "tika-abh05t1:20_6": "Anārammaṇaanārammaṇamissakehīti anārammaṇena sotāyatanādinā anārammaṇamissakena ca",
  "tika-abh05t1:20_7": "dhammāyatanādinā. Missakassa dhammāyatanādikassa. Anārammaṇaanārammaṇamissakehi na",
  "tika-abh05t1:20_8": "hotīti yojetabbaṁ. Yesaṁ pana yehi hoti, taṁ dassetuṁ ‘‘anārammaṇassa panā’’tiādi",
  "tika-abh05t1:20_9": "vuttaṁ. Yathā hi sārammaṇassa anārammaṇena anārammaṇamissakena ca vippayogo hoti,",
  "tika-abh05t1:20_10": "evaṁ sārammaṇenapi so hotiyeva. Tena viya anārammaṇassa anārammaṇamissakassa cāti daṭṭhabbaṁ.",
  "tika-abh05t1:21": "4. Lakkhaṇamātikāvaṇṇanā",
  "tika-abh05t1:22_0": "4.Visuṁ yojanā kātabbāti yo tīhi saṅgaho catūhi ca sampayogo vutto, taṁ sabhāgo bhāvo",
  "tika-abh05t1:22_1": "payojeti, yo ca tīhi asaṅgaho catūhi ca vippayogo vutto, taṁ visabhāgo bhāvoti imamatthaṁ",
  "tika-abh05t1:22_2": "dassento ‘‘saṅgaho…pe… viññāyatī’’ti āha. Yassa saṅgaho, so dhammo khandhādiko sabhāgo.",
  "tika-abh05t1:22_3": "Yassa asaṅgaho, so visabhāgo. Tathā sampayogesupi veditabbaṁ. Idāni yathāvuttaṁ sabhāgataṁ",
  "tika-abh05t1:22_4": "sarūpato niddhāretvā dassetuṁ ‘‘tatthā’’tiādi vuttaṁ. Tattha samānabhāvo saṅgahe",
  "tika-abh05t1:22_5": "sabhāgatā, ekuppādādiko sampayogeti iminā ruppanādividhuro asamānasabhāvo asaṅgahe",
  "tika-abh05t1:22_6": "visabhāgatā, nānuppādādiko vippayogeti ayamattho atthasiddhoti na vuttoti.",
  "tika-abh05t1:23": "5. Bāhiramātikāvaṇṇanā",
  "tika-abh05t1:24_0": "5.Etena ṭhapanākārenāti sarūpena aggahetvā yathāvuttena pakaraṇantaramātikāya idha",
  "tika-abh05t1:24_1": "mātikābhāvakittanasaṅkhātena ṭhapanākārena. Pakaraṇantaraṭhapitāya mātikāya avibhāgena",
  "tika-abh05t1:24_2": "pacchato gahaṇaṁ bahi ṭhapananti āha ‘‘bahi piṭṭhito ṭhapitattā’’ti. Idha aṭṭhapetvāti",
  "tika-abh05t1:24_3": "imissā dhātukathāya sarūpena avatvā. Tathā pakāsitattāti mātikābhāvena jotitattā.",
  "tika-abh05t1:24_4": "Dhammasaṅgaṇīsīsena hi dhammasaṅgaṇiyaṁ āgatamātikāva gahitāti. Yehi nayehi dhātukathāya",
  "tika-abh05t1:24_5": "niddeso, tesu nayesu, tehi vibhajitabbesu khandhādīsu, tesaṁ nayānaṁ pavattidvāralakkhaṇesu",
  "tika-abh05t1:24_6": "ca uddiṭṭhesu dhātukathāya uddesavasena vattabbaṁ vuttameva hotīti yaṁ uddesavasena",
  "tika-abh05t1:24_7": "vattabbaṁ, taṁ vatvā puna yathāvuttānaṁ khandhādīnaṁ kusalādivibhāgadassanatthaṁ",
  "tika-abh05t1:24_8": "‘‘sabbāpi dhammasaṅgaṇī dhātukathāya mātikā’’ti vuttanti evamettha mātikāya nikkhepavidhi veditabbo.",
  "tika-abh05t1:25_0": "‘‘Gāvīti ayamāhā’’ti ettha gāvī-saddo viya ‘‘saṅgaho asaṅgaho’’ti ettha padatthavipallāsakārinā",
  "tika-abh05t1:25_1": "iti-saddena atthapadatthako saṅgahāsaṅgaha-saddo saddapadatthako jāyatīti adhippāyenāha",
  "tika-abh05t1:25_2": "‘‘aniddhāritatthassa saddasseva vuttattā’’ti. Tena atthuddhārato saṅgahasaddaṁ saṁvaṇṇetīti",
  "tika-abh05t1:25_3": "dasseti. Aniddhāritavisesoti asaṅgahitajātisañjātiādiviseso. Sāmaññena gahetabbatanti",
  "tika-abh05t1:25_4": "saṅgahasaddābhidheyyatāsāmaññena viññāyamāno vuccamāno vā. Na cettha sāmaññañca ekarūpamevāti",
  "tika-abh05t1:25_5": "codanā kātabbā bhedāpekkhattā tassa. Yattakā hi tassa visesā, tadapekkhameva tanti.",
  "tika-abh05t1:25_6": "‘‘Attano jātiyā’’ti viññāyati yathā ‘‘matteyyā’’ti vutte attano mātu hitāti.",
  "tika-abh05t1:26_0": "Dhammavisesaṁ aniddhāretvāti saṅgahitatādinā pucchitabbavissajjetabbadhammānaṁ visesanaṁ",
  "tika-abh05t1:26_1": "akatvā. Sāmaññenāti avisesena. Dhammānanti khandhādidhammānaṁ. Avasesā niddhāretvāti",
  "tika-abh05t1:26_2": "‘‘saṅgahitena asaṅgahita’’ntiādikā avasesā dvādasapi pucchitabbavissajjetabbadhammavisesaṁ",
  "tika-abh05t1:26_3": "niddhāretvā dhammānaṁ pucchanavissajjananayauddesāti yojanā. Nanu ca ‘‘saṅgahitena",
  "tika-abh05t1:26_4": "asaṅgahita’’ntiādayopi yathāvuttavisesaṁ aniddhāretvā sāmaññena dhammānaṁ pucchanavissajjananayuddesāti",
  "tika-abh05t1:26_5": "codanaṁ sandhāyāha ‘‘saṅgahitena asaṅgahita’’ntiādi. Yassa attho ñāyati, saddo ca",
  "tika-abh05t1:26_6": "na payujjati, so lopoti veditabbo, āvuttiādivasena vā ayamattho dīpetabbo. Tenāti",
  "tika-abh05t1:26_7": "luttaniddiṭṭhena asaṅgahita-saddena. Saṅgahitavisesavisiṭṭhoti cakkhāyatanena khandhasaṅgahena",
  "tika-abh05t1:26_8": "saṅgahitatāvisesavisiṭṭho, tena sotāyatanādibhāvena asaṅgahito sotapasādādiko yo",
  "tika-abh05t1:26_9": "ruppanasabhāvo dhammaviseso. Tannissito taṁ dhammavisesaṁ nissāya labbhamāno. ‘‘Te",
  "tika-abh05t1:26_10": "dhammā katihi khandhehi…pe… catūhi khandhehi asaṅgahitā’’tiādinā asaṅgahitatāsaṅkhāto",
  "tika-abh05t1:26_11": "pucchāvissajjananayo parato pucchitvā vissajjiyamāno idha uddiṭṭho hoti. Visesane",
  "tika-abh05t1:26_12": "karaṇavacananti iminā tassa dhammassa yathāvuttasaṅgahitatāvisesavisiṭṭhataṁyeva",
  "tika-abh05t1:26_13": "vibhāveti. Evamete pucchitabbavissajjetabbadhammavisesaṁ niddhāretvā pucchanavissajjananayuddesā",
  "tika-abh05t1:26_14": "pavattāti veditabbā.",
  "tika-abh05t1:27_0": "Nanu ca ‘‘saṅgahitena asaṅgahita’’nti ettāvatāpi ayamattho labbhatīti? Na labbhati",
  "tika-abh05t1:27_1": "tassa dhammamattadīpanato. Nayuddeso heso, na dhammuddeso. Tathā hi pāḷiyaṁ saṅgahitenaasaṅgahitapadaniddese",
  "tika-abh05t1:27_2": "‘‘cakkhāyatanena ye dhammā khandhasaṅgahena saṅgahitā, āyatana…pe… dhātusaṅgahena",
  "tika-abh05t1:27_3": "asaṅgahitā’’ti vatvā ‘‘te dhammā katihi khandhehi…pe… asaṅgahitā’’ti (dhātu. 171)",
  "tika-abh05t1:27_4": "pucchitvā ‘‘te dhammā catūhi khandhehi dvīhāyatanehi aṭṭhahi dhātūhi asaṅgahitā’’ti",
  "tika-abh05t1:27_5": "dutiyaṁ asaṅgahitapadaṁ gahitaṁ. Aññathā ‘‘cakkhāyatanena ye dhammā khandhasaṅgahena",
  "tika-abh05t1:27_6": "saṅgahitā, te dhammā āyatanasaṅgahena asaṅgahitā, dhātusaṅgahena asaṅgahitā. Te katame’’icceva niddisitabbaṁ siyā.",
  "tika-abh05t1:28_0": "Esa nayoti atidesena dassitamatthaṁ pākaṭataraṁ kātuṁ ‘‘tesupī’’tiādi vuttaṁ. Tatiyapadenāti",
  "tika-abh05t1:28_1": "luttaniddesena gahetabbanti vuttapadaṁ sandhāyāha. Kattuatthe karaṇaniddeso saṅgahitāsaṅgahitehi",
  "tika-abh05t1:28_2": "tehi dhammehi dhammānaṁ saṅgahitatāsaṅgahitatāya vuttattā. Tathā hi tattha pāḷiyaṁ",
  "tika-abh05t1:28_3": "‘‘tehi dhammehi ye dhammā’’ti dhammamukheneva saṅgahitatāsaṅgahitatā vuttā. Dutiyatatiyesu",
  "tika-abh05t1:28_4": "pana saṅgahitatāsaṅgahitatāsaṅkhātavisesanadvārena dhammānaṁ asaṅgahitatāsaṅgahitatā",
  "tika-abh05t1:28_5": "vuttāti tattha ‘‘visesane karaṇavacana’’nti vuttaṁ. Tenāha ‘‘tattha hi…pe… dhammantarassā’’ti.",
  "tika-abh05t1:28_6": "Tattha sabhāvantarenāti saṅgahitatāsaṅgahitatāsaṅkhātena sabhāvantarena pakārantarena.",
  "tika-abh05t1:28_7": "Sabhāvantarassāti asaṅgahitatāsaṅgahitatāsaṅkhātassa sabhāvantarassa. Etesūti catutthapañcamesu.",
  "tika-abh05t1:28_8": "Dhammantarenāti aññadhammena. Dhammantarassāti tato aññassa dhammassa visesanaṁ kataṁ.",
  "tika-abh05t1:28_9": "Tattha hi antarena pakāravisesāmasanaṁ dhammeneva dhammo visesitoti. Ādipadenevāti",
  "tika-abh05t1:28_10": "‘‘saṅgahitenā’’tiādinā vuttena paṭhamapadeneva. Itarehīti ‘‘sampayuttaṁ vippayutta’’ntiādinā",
  "tika-abh05t1:28_11": "vuttehi dutiyatatiyapadehi. Etthāti ekādasamādīsu catūsu. Dutiyatatiyesu viya visesane",
  "tika-abh05t1:28_12": "eva karaṇavacanaṁ daṭṭhabbaṁ, na catutthapañcamesu viya kattuattheti adhippāyo. Pucchāvissajjanānantiādinā",
  "tika-abh05t1:28_13": "tamevatthaṁ vibhāveti.",
  "tika-abh05t1:29_0": "Vividhakappanatoti vividhaṁ bahudhā kappanato, saṅgahāsaṅgahānaṁ visuṁ saha ca visesanavisesitabbabhāvakappanatoti",
  "tika-abh05t1:29_1": "attho. Taṁ pana vikappanaṁ vuttākārena vibhajanaṁ hotīti āha ‘‘vibhāgatoti attho’’ti.",
  "tika-abh05t1:29_2": "Sanniṭṭhānalakkhaṇena adhimokkhena sampayuttadhammā ārammaṇe nicchayanākārena pavattiyā",
  "tika-abh05t1:29_3": "sanniṭṭhānavasena vuttadhammā. Te ca tehi saddhiṁ tadavasiṭṭhe dvipañcaviññāṇavicikicchāsahagatadhamme",
  "tika-abh05t1:29_4": "ca saṅgahetvā āha ‘‘sanniṭṭhānavasena vuttā ca sabbe ca cittuppādā sanniṭṭhānavasena",
  "tika-abh05t1:29_5": "vuttasabbacittuppādā’’ti. Itareti phassādayo. Sabbesanti ekūnanavutiyā cittuppādānaṁ.",
  "tika-abh05t1:29_6": "Pariggahetabbāti saṅgahādivasena pariggaṇhitabbā. Mahāvisayena adhimokkhena. Aññesanti",
  "tika-abh05t1:29_7": "vitakkādīnaṁ. Vacanaṁ sandhāyāti ‘‘adhimuccanaṁ adhimokkho, so sanniṭṭhānalakkhaṇo’’ti",
  "tika-abh05t1:29_8": "dhammasaṅgahavaṇṇanāyaṁ (dha. sa. aṭṭha. yevāpanakavaṇṇanā) ‘‘taṇhāpaccayā adhimokkho,",
  "tika-abh05t1:29_9": "adhimokkhapaccayā bhavo’’ti paṭiccasamuppādavibhaṅge ca āgataṁ vacanaṁ sandhāya.",
  "tika-abh05t1:29_10": "Atthe satīti ‘‘sanniṭṭhāna…pe… sādhāraṇato’’ti evamatthe vuccamāne. Vattabbesūti",
  "tika-abh05t1:29_11": "saṅgahādipariggahatthaṁ vattabbesu. Vuttā phassādayo manasikārapariyosānā. Tādisassāti",
  "tika-abh05t1:29_12": "phassādisadisassa sādhāraṇassa adhimokkhasadisassa asādhāraṇassa aññassa dhammassa abhāvā.",
  "tika-abh05t1:30_0": "Nanu jīvitindriyacittaṭṭhitiyopi sādhāraṇāti? Saccaṁ sādhāraṇā, atthi pana visesoti",
  "tika-abh05t1:30_1": "dassento āha ‘‘jīvitindriyaṁ panā’’tiādi. Asamādhisabhāvā balabhāvaṁ appattā sāmaññasaddeneva",
  "tika-abh05t1:30_2": "vattabbāti yojanā. Sāmaññavisesasaddehi cāti sāmaññavisesasaddehi vattabbā ca samādhisabhāvā",
  "tika-abh05t1:30_3": "cittekaggatā. Visesasaddavacanīyaṁ aññanti balappattasamādhito aññaṁ sāmaññasaddena",
  "tika-abh05t1:30_4": "byāpetabbaṁ, visesasaddena ca nivattetabbaṁ natthi samādhisabhāvāya eva cittekaggatāya",
  "tika-abh05t1:30_5": "gahitattā. Na aññabyāpakanivattako sāmaññaviseso anañña…pe… viseso, tassa dīpanato.",
  "tika-abh05t1:30_6": "Tasseva dhammassāti tasseva balappattasamādhidhammassa. Bhedadīpakehīti visesadīpakehi",
  "tika-abh05t1:30_7": "samādhibalādivacanehi vattabbā. Vuttalakkhaṇā anaññabyāpakanivattakasāmaññavisesadīpanā",
  "tika-abh05t1:30_8": "saddā. Tato viparītehi aññaṁ byāpetabbaṁ nivattetabbañca gahetvā pavattehi sāmaññavisesasaddeheva",
  "tika-abh05t1:30_9": "na sukhādisabhāvā vedanā viya vattabbā. Tasmāti yasmā asamādhisabhāvā samādhisabhāvāti",
  "tika-abh05t1:30_10": "dvedhā bhinditvā gahitā cittekaggatā, tasmā. Asamādhisabhāvameva pakāseyya visesasaddanirapekkhaṁ",
  "tika-abh05t1:30_11": "pavattamānattā. Itaroti samādhibalādiko visesasaddo. Idhāti imasmiṁ abbhantaramātikuddese,",
  "tika-abh05t1:30_12": "sādhāraṇe phassādike, mahāvisaye vā adhimokkhe uddisiyamāne. Nanu ca abhinditvā gayhamānā",
  "tika-abh05t1:30_13": "cittekaggatā vedanā viya sādhāraṇā hotīti codanaṁ sandhāyāha ‘‘abhinnāpi vā’’tiādi.",
  "tika-abh05t1:30_14": "‘‘Cittassa ṭhiti cittekaggatā avisāhaṭamānasatā (dha. sa. 11, 15). Arūpīnaṁ dhammānaṁ",
  "tika-abh05t1:30_15": "āyu ṭhitī’’ti (dha. sa. 19) vacanato samādhijīvitindriyānaṁ aññadhammanissayena vattabbatā",
  "tika-abh05t1:30_16": "veditabbā. Na arahatīti idha uddesaṁ na arahati samukheneva vattabbesu phassādīsu",
  "tika-abh05t1:30_17": "uddisiyamānesūti attho.",
  "tika-abh05t1:31": "Mātikāvaṇṇanā niṭṭhitā.",
  "tika-abh05t1:32": "2. Niddesavaṇṇanā",
  "tika-abh05t1:33": "1. Paṭhamanayo saṅgahāsaṅgahapadavaṇṇanā",
  "tika-abh05t1:34": "1. Khandhapadavaṇṇanā",
  "tika-abh05t1:35_0": "6. ‘‘Abhiññeyyadhammabhāvena vuttā cattāro khandhā hontī’’tiādinā, ‘‘rūpakkhandho",
  "tika-abh05t1:35_1": "abhiññeyyo’’tiādinā ca abhiññātalakkhaṇavisayāti āha ‘‘sabhāvato abhiññātāna’’nti.",
  "tika-abh05t1:35_2": "Pariññeyyatādīti ādi-saddena pahātabbasacchikātabbabhāvetabbatā saṅgayhati. Adhipatiyādīti",
  "tika-abh05t1:35_3": "adhipatipaccayabhāvaupaṭṭhānapadahanādīni. Saccādiviseso viyāti dukkhasaccādipariyāyo",
  "tika-abh05t1:35_4": "abhiññeyyapīḷanaṭṭhādiviseso viya. Evañca katvāti nayamukhamātikāya abhiññeyyanissayena",
  "tika-abh05t1:35_5": "vuccamānattā eva. Tesaṁ rūpadhammānaṁ pañcannaṁ khandhānaṁ khandhabhāvena viya rūpakkhandhabhāvena",
  "tika-abh05t1:35_6": "sabhāgatā hoti, na vedanākkhandhādibhāvenāti saṅgahalakkhaṇamāha. Itīti tasmā, yasmā",
  "tika-abh05t1:35_7": "rūpadhammā aññamaññaṁ rūpakkhandhabhāvena sabhāgā, tasmāti attho. Rūpakkhandhabhāvasaṅkhātena",
  "tika-abh05t1:35_8": "rūpakkhandhabhāvena atthamukheneva gahaṇe. Saddadvārena pana gahaṇe rūpakkhandhavacanasaṅkhātena",
  "tika-abh05t1:35_9": "vā rūpakkhandhavacanavacanīyatāsaṅkhātena. Idāni tamevatthaṁ pākaṭataraṁ kātuṁ ‘‘rūpakkhandhoti hī’’tiādi vuttaṁ.",
  "tika-abh05t1:36_0": "Purimenāti rūpakkhandhena. Saññākkhandhamūlakātiādīsu ‘‘purimena yojiyamāne’’tiādiṁ",
  "tika-abh05t1:36_1": "ānetvā yathārahaṁ yojetabbaṁ. Abhedato pañcakapucchāvissajjanaṁ khandhapadaniddese",
  "tika-abh05t1:36_2": "sabbapacchimamevāti āha ‘‘bhedato pañcakapucchāvissajjanānantara’’nti.",
  "tika-abh05t1:37": "Āyatanapadādivaṇṇanā",
  "tika-abh05t1:38_0": "40.Yadipiekakepi sadisaṁ vissajjanaṁ vissajjanaṁ samudayamaggasaccānaṁ ‘‘samudayasaccaṁ",
  "tika-abh05t1:38_1": "ekena khandhena…pe… maggasaccaṁ ekena khandhena ekenāyatanena ekāya dhātuyā saṅgahitaṁ,",
  "tika-abh05t1:38_2": "catūhi khandhehi ekādasahi āyatanehi sattarasahi dhātūhi asaṅgahita’’nti (dhātu.",
  "tika-abh05t1:38_3": "41) niddiṭṭhattā. Etthāti etasmiṁ indriyapadaniddese . Cakkhusotacakkhusukhindriyadukānanti",
  "tika-abh05t1:38_4": "cakkhusotadukaṁ cakkhusukhindriyadukanti etesaṁ dukānaṁ. Cakkhusotasukhindriyānañhi",
  "tika-abh05t1:38_5": "‘‘ekena khandhena ekenāyatanena ekāya dhātuyā saṅgahitaṁ, catūhi khandhehi ekādasahi",
  "tika-abh05t1:38_6": "āyatanehi sattarasahi dhātūhi asaṅgahita’’nti ekake sadisaṁ vissajjanaṁ. Cakkhusotindriyadukassa",
  "tika-abh05t1:38_7": "pana ‘‘cakkhundriyañca sotindriyañca ekena khandhena dvīhāyatanehi dvīhi dhātūhi",
  "tika-abh05t1:38_8": "saṅgahitā, catūhi khandhehi dasahāyatanehi soḷasahi dhātūhi asaṅgahitā’’ti, ‘‘cakkhundriyañca",
  "tika-abh05t1:38_9": "sukhindriyañca dvīhi khandhehi dvīhāyatanehi dvīhi dhātūhi saṅgahitā, tīhi khandhehi",
  "tika-abh05t1:38_10": "dasahāyatanehi soḷasahi dhātūhi asaṅgahitā’’ti cakkhusukhindriyadukassa ca asadisaṁ",
  "tika-abh05t1:38_11": "vissajjanaṁ. Nāpi dukehi tikassāti cakkhusotacakkhusukhindriyādidukehi cakkhusotasukhindriyāditikassa",
  "tika-abh05t1:38_12": "nāpi sadisaṁ vissajjanaṁ. Idhāti saccapadaniddese. Tikena cāti dukkhasamudayamaggāditikena",
  "tika-abh05t1:38_13": "ca. ‘‘Pañcahi khandhehi dvādasahāyatanehi aṭṭhārasahi dhātūhi saṅgahitā, na kehici",
  "tika-abh05t1:38_14": "khandhehi na kehici āyatanehi na kāhici dhātūhi asaṅgahitā’’ti sadisaṁ vissajjanaṁ.",
  "tika-abh05t1:39": "6. Paṭiccasamuppādavaṇṇanā",
  "tika-abh05t1:40_0": "61.Avijjāvacanenāti ‘‘avijjāpaccayā saṅkhārā’’ti ettha avijjāggahaṇena. Visesanaṁ",
  "tika-abh05t1:40_1": "na kattabbaṁ, ‘‘sabbampi viññāṇa’’nti vattabbanti adhippāyo. Tattha kāraṇamāha ‘‘kusalādīnampī’’tiādinā.",
  "tika-abh05t1:40_2": "Vissajjanāsadisena sabbaviññāṇādisaṅgahaṇato. Tesanti viññāṇādipadānaṁ. Idhāti imasmiṁ",
  "tika-abh05t1:40_3": "paṭhamanaye. Akammajānampi saṅgahitatā viññāyati saddāyatanassapi gahitattā.",
  "tika-abh05t1:41_0": "71.Jāyamāna…pe… mānānanti jāyamānādiavatthānaṁ dhammānaṁ. Jāyamānādibhāvamattattāti",
  "tika-abh05t1:41_1": "nibbattanādiavatthāmattabhāvato. Vinibbhujjitvāti avatthābhāvato vinibbhogaṁ katvā.",
  "tika-abh05t1:41_2": "Paramatthato avijjamānāni, sabhāvamattabhūtānīti paramatthadhammānaṁ avatthābhāvamattabhūtāni",
  "tika-abh05t1:41_3": ". Aparamatthasabhāvānipi rūpadhammassa nibbattiādibhāvato ruppanabhāvena gayhanti.",
  "tika-abh05t1:41_4": "Tato ‘‘rūpakkhandhassa sabhāgāni, arūpānaṁ pana jātijarāmaraṇānī’’ti ānetvā yojanā.",
  "tika-abh05t1:41_5": "Ekekabhūtānīti yathā ekasmiṁ rūpakalāpe jātiādīni ekekāniyeva honti, evaṁ ekasmiṁ",
  "tika-abh05t1:41_6": "arūpakalāpepīti vuttaṁ. Tenāha ‘‘rūpakalāpajātiādīni viyā’’tiādi. Anubhavanasañjānanavijānanakiccānaṁ",
  "tika-abh05t1:41_7": "vedanādīnaṁ nibbattiādibhūtānipi jātiādīni tathā na gayhantīti āha ‘‘vediyana…pe…",
  "tika-abh05t1:41_8": "agayhamānānī’’ti. Tena vedanākkhandhādīhi jātiādīnaṁ saṅgahābhāvamāha. ‘‘Jāti, bhikkhave,",
  "tika-abh05t1:41_9": "aniccā saṅkhatā’’tiādivacanato jātiādīnampi saṅkhatapariyāyo atthīti saṅkhatābhisaṅkharaṇakiccena",
  "tika-abh05t1:41_10": "saṅkhārakkhandhena tesaṁ saṅgahoti vuttaṁ ‘‘saṅkhatā…pe… sabhāgānī’’ti. Teneva ca",
  "tika-abh05t1:41_11": "saṅkhārakkhandhassa anekantaparamatthakiccatā veditabbā. Tathā duvidhānīti vuttappakārena",
  "tika-abh05t1:41_12": "rūpārūpadhammānaṁ nibbattiādibhāvena dvippakārāni. Tenāti yathāvuttasabhāgatthena.",
  "tika-abh05t1:41_13": "Tehi khandhādīhīti rūpakkhandhasaṅkhārakkhandhadhammāyatanadhammadhātūhi.",
  "tika-abh05t1:42": "Paṭhamanayasaṅgahāsaṅgahapadavaṇṇanā niṭṭhitā.",
  "tika-abh05t1:43": "2. Dutiyanayo saṅgahitenaasaṅgahitapadavaṇṇanā",
  "tika-abh05t1:44_0": "171.‘‘Saṅgahitena asaṅgahita’’nti ettha saṅgahitāsaṅgahitasaddā bhinnādhikaraṇā na",
  "tika-abh05t1:44_1": "gahetabbā visesanavisesitabbatāya icchitattā. Yo hi dhammo saṅgahitatāvisesavisiṭṭho",
  "tika-abh05t1:44_2": "asaṅgahito heṭṭhā uddiṭṭho, sveva idha asaṅgahitabhāvena pucchitvā vissajjīyatīti",
  "tika-abh05t1:44_3": "dassento ‘‘yaṁ taṁ…pe… tadeva dassento’’ti āha. Ye hi dhammā cakkhāyatanena khandhasaṅgahena",
  "tika-abh05t1:44_4": "saṅgahitā, āyatanadhātusaṅgahena ca asaṅgahitā, tesaṁyeva puna khandhādīhi asaṅgaho",
  "tika-abh05t1:44_5": "pucchitvā vissajjito. Tena vuttaṁ ‘‘cakkhāyatanena…pe… āhā’’ti. Sabbatthāti sabbesu",
  "tika-abh05t1:44_6": "nayesu vāresu ca. Khandhādisaṅgahasāmaññānanti ‘‘khandhasaṅgahenā’’tiādinā avisesena",
  "tika-abh05t1:44_7": "vuttānaṁ khandhādisaṅgahānaṁ. ‘‘Sāmaññajotanā visese avatiṭṭhatī’’ti āha ‘‘niccaṁ",
  "tika-abh05t1:44_8": "visesāpekkhattā’’ti. Visesāvabodhanatthāni pañhabyākaraṇānīti vuttaṁ ‘‘bhedanissitattā",
  "tika-abh05t1:44_9": "ca pucchāvissajjanāna’’nti. Savisesāva khandhādigaṇanāti ‘‘khandhasaṅgahenā’’tiādinā",
  "tika-abh05t1:44_10": "avisesena vuttāpi rūpakkhandhādinā savisesāva khandhādigaṇanā, khandhādinā saṅgahoti",
  "tika-abh05t1:44_11": "attho. Suddhāti kevalā anavasesā, sāmaññabhūtāti vuttaṁ hoti.",
  "tika-abh05t1:45_0": "Tatthāti yathādhikate dutiyanaye. Sāmaññajotanāya visesaniddiṭṭhattā āha ‘‘saṅgahi…pe…",
  "tika-abh05t1:45_1": "niddhāritattā’’ti. Tīsu saṅgahesūti khandhādisaṅgahesu tīsu. Aññehīti vuttāvasesehi",
  "tika-abh05t1:45_2": "dvīhi ekena vā. Ettakeneva dassetabbā siyuṁ tāvatāpi saṅgahitena asaṅgahitabhāvassa",
  "tika-abh05t1:45_3": "pakāsitattā. Tesanti saṅgahitenaasaṅgahitabhāvena vuttadhammānaṁ. Evaṁvidhānanti",
  "tika-abh05t1:45_4": "‘‘cakkhāyatanaṁ sotāyatana’’ntiādinā aniddhāritavisesānaṁ. Asambhavāti vuttappakārena",
  "tika-abh05t1:45_5": "niddisituṁ asambhavā. Saṅgahādinayadassanamattaṁ nayamātikāya byāpāro, yattha pana",
  "tika-abh05t1:45_6": "saṅgahādayo, te khandhādayo kusalādayo ca tesaṁ visayabhūtāti tehi vinā saṅgahādīnaṁ",
  "tika-abh05t1:45_7": "pavatti natthi. Tenāha ‘‘nayamātikāya abbhantarabāhiramātikāpekkhattā’’ti. Saṅgāhakaṁ",
  "tika-abh05t1:45_8": "asaṅgāhakañcāti vattabbaṁ. Yo hi idha saṅgāhakabhāvena vutto dhammo asaṅgāhakabhāvenapi vuttoyevāti.",
  "tika-abh05t1:46_0": "‘‘Ye dhammā khandhasaṅgahena saṅgahitā, āyatanadhātusaṅgahena asaṅgahitā’’ti, ‘‘ye",
  "tika-abh05t1:46_1": "dhammā khandhasaṅgahena asaṅgahitā, āyatanadhātusaṅgahena saṅgahitā’’ti ca yattha",
  "tika-abh05t1:46_2": "pucchitabbavissajjitabbadhammavisesaniddhāraṇaṁ natthi, tattha paṭhamanaye chaṭṭhanaye",
  "tika-abh05t1:46_3": "ca ‘‘rūpakkhandho katihi khandhehi saṅgahito? Ekena khandhenā’’ti (dhātu. 6), ‘‘rūpakkhandho",
  "tika-abh05t1:46_4": "katihi khandhehi sampayuttoti? Natthi. Catūhi khandhehi vippayutto’’ti (dhātu. 228)",
  "tika-abh05t1:46_5": "ca evaṁ pucchitabbavissajjitabbabhāvena. Itaresūti dutiyādinayesu. Tassa tassāti",
  "tika-abh05t1:46_6": "yaṁ pucchitabbaṁ vissajjitabbañca ‘‘ye dhammā’’ti aniyamitarūpena niddhāritaṁ, tassa",
  "tika-abh05t1:46_7": "tassa ‘‘te dhammā’’ti niyāmakabhāvena.",
  "tika-abh05t1:47_0": "Etthāti etasmiṁ pakaraṇe. Yena yena cakkhāyatanādinā saṅgāhakena. Khandhādisaṅgahesūti",
  "tika-abh05t1:47_1": "khandhāyatanadhātusaṅgahesu. Tena tenāti khandhādisaṅgahena. Aññanti tato tato saṅgāhakato",
  "tika-abh05t1:47_2": "aññaṁ. Tabbinimuttaṁ saṅgahetabbāsaṅgahetabbaṁ yaṁ dhammajātaṁ atthi, taṁ tadeva",
  "tika-abh05t1:47_3": "‘‘cakkhāyatanena ye dhammā khandhasaṅgahena saṅgahitā, āyatanadhātusaṅgahena asaṅgahitā’’ti",
  "tika-abh05t1:47_4": "saṅgāhakāsaṅgāhakabhāvena uddhaṭaṁ. Añño dhammo natthi tassa sabhāgabhāvena saṅgāhakasseva",
  "tika-abh05t1:47_5": "abhāvato. Siyā panetaṁ sabhāgena ekadesena saṅgahoti, taṁ paṭikkhipanto āha ‘‘na",
  "tika-abh05t1:47_6": "ca so…pe… hotī’’ti. Yañcātiādinā vacanantaraṁ pariharati.",
  "tika-abh05t1:48_0": "Yadicātiādināpi tasseva tena saṅgahābhāvaṁ pāṭhābhāvadassanena vibhāveti. Tattha",
  "tika-abh05t1:48_1": "so evāti yo rūpādikkhandho saṅgāhakabhāvena vutto, so eva tena rūpādikkhandhena saṅgayheyya",
  "tika-abh05t1:48_2": "saṅgahetabbo bhaveyya, teneva tassa saṅgahābhāve lakkhaṇaṁ dassento āha ‘‘na hi so",
  "tika-abh05t1:48_3": "eva tassa sabhāgo visabhāgo cā’’ti. Ekadesā viya cakkhāyatanādayo samudāyassa rūpakkhandhādikassa.",
  "tika-abh05t1:48_4": "Rūpakkhandho cakkhāyatanādīnaṁ na saṅgāhako asaṅgāhako ca sabhāgavisabhāgabhāvābhāvato.",
  "tika-abh05t1:48_5": "Esa nayo sesesupi. Samudāyantogadhānantiādinā vuttamevatthaṁ pākaṭataraṁ karoti.",
  "tika-abh05t1:48_6": "Tattha yenāti vibhāgena. Teti ekadesā. Tesanti ekadesānaṁ. Ettha tadantogadhatāya",
  "tika-abh05t1:48_7": "vibhāgābhāvo, vibhāgābhāvena sabhāgavisabhāgatābhāvo, tena saṅgāhakāsaṅgāhakatābhāvo",
  "tika-abh05t1:48_8": "dassitoti veditabbo.",
  "tika-abh05t1:49_0": "Yathā sabbena sabbaṁ sabhāgavisabhāgābhāvena ekadesānaṁ samudāyo saṅgāhako asaṅgāhako",
  "tika-abh05t1:49_1": "ca na hoti, evaṁ ekadesasabhāgavisabhāgānanti dassento ‘‘tathā’’tiādimāha. Tattha",
  "tika-abh05t1:49_2": "yathātiādi udāharaṇadassanena yathāvuttassa atthassa pākaṭakaraṇaṁ. Khandhasaṅgahena",
  "tika-abh05t1:49_3": "saṅgāhakaṁ asaṅgāhakañcāti yojanā. Tathā sesesupi. Na hi ekadesa…pe… visabhāgaṁ yena",
  "tika-abh05t1:49_4": "samudāyo saṅgāhako asaṅgāhako ca siyāti adhippāyo. Ettha ca saṅgāhakattaṁ tāva mā",
  "tika-abh05t1:49_5": "hotu, asaṅgāhakattaṁ pana kasmā paṭikkhipīyatīti codanaṁ manasi katvā āha ‘‘tasmā’’tiādi.",
  "tika-abh05t1:49_6": "Tattha tasmāti vuttamevatthaṁ hetubhāvena parāmasati. Attato aññassa, attani antogadhato",
  "tika-abh05t1:49_7": "aññassa, attekadesasabhāgato aññassa satipi asaṅgāhakatteti yojanā. Taṁ panetaṁ ‘‘rūpakkhandho",
  "tika-abh05t1:49_8": "rūpakkhandhena saṅgahito asaṅgahito ca na hotī’’tiādinā vutte tayo pakāre sandhāya",
  "tika-abh05t1:49_9": "vuttaṁ. Saṅgāhakattameva etesaṁ natthīti etesaṁ attā, attani antogadho, attekadesasabhāgo",
  "tika-abh05t1:49_10": "cāti vuttānaṁ saṅgāhakabhāvo eva natthi sabhāgābhāvato. Tena vuttaṁ ‘‘na hi so eva",
  "tika-abh05t1:49_11": "tassa sabhāgo’’tiādi. Yenāti saṅgāhakattena. Evarūpānanti yathāvuttānaṁ tippakārānaṁ",
  "tika-abh05t1:49_12": "aggahaṇaṁ veditabbaṁ satipi visabhāgabhāveti adhippāyo.",
  "tika-abh05t1:50_0": "Tenāti ‘‘dhammāyatana’’ntiādinā vacanena. Ekadesassa vedanākkhandhādikassa samudāyassa",
  "tika-abh05t1:50_1": "dhammāyatanassa saṅgāhakattaṁ ekadesena samudāyassa saṅgahitabhāvanti attho, samudāyassa",
  "tika-abh05t1:50_2": "rūpakkhandhassa ekadesassa cakkhāyatanassa sotāyatanassa ca saṅgāhakattaṁ samudāyena",
  "tika-abh05t1:50_3": "ekadesassa saṅgahitabhāvanti vuttaṁ hoti. Yadi evaṁ na dasseti, atha kiṁ dassetīti",
  "tika-abh05t1:50_4": "āha ‘‘catukkhandhagaṇanabhedehī’’tiādi. Tattha catukkhandhagaṇanabhedehīti rūpādicatukkhandhagaṇanavibhāgehi",
  "tika-abh05t1:50_5": ". Pañcadhāti rūpādicatukkhandhasaṅgaho viññāṇakkhandhasaṅgahoti evaṁ pañcappakārena",
  "tika-abh05t1:50_6": "bhinnataṁ. Tenāha ‘‘gaṇetabbāgaṇetabbabhāvenā’’ti. ‘‘Ekena khandhenā’’tiādīsu karaṇatthe",
  "tika-abh05t1:50_7": "karaṇavacanaṁ, na kattuattheti katvā āha ‘‘saṅgāhakāsaṅgāhakanirapekkhāna’’nti. Tenevāha",
  "tika-abh05t1:50_8": "‘‘kammakaraṇamattasabbhāvā’’ti. Dutiyādayo pana nayā. Agaṇanādidassanānīti agaṇanagaṇanadassanāni.",
  "tika-abh05t1:50_9": "Nanu ca dutiyādīsu gaṇanādīnipi vijjantīti? Saccaṁ vijjanti, tāni pana visesanabhūtāni",
  "tika-abh05t1:50_10": "appadhānānīti visesitabbabhūtānaṁ padhānānaṁ vasenevaṁ vuttaṁ. ‘‘Cakkhāyatanena ye",
  "tika-abh05t1:50_11": "dhammā khandhasaṅgahena saṅgahitā’’tiādinā kattuādayo niddiṭṭhāti āha ‘‘kattukaraṇakammattayasabbhāvā’’ti.",
  "tika-abh05t1:51_0": "Tathā tathāti tena tena rūpakkhandhādippakārena. Taṁtaṁkhandhādibhāvābhāvo sabhāgavisabhāgatāti",
  "tika-abh05t1:51_1": "rūpadhammādīnaṁ rūpakkhandhādibhāvo sabhāgatā, vedanākkhandhādiabhāvo visabhāgatāti",
  "tika-abh05t1:51_2": "attho. Yathāniddhāritadhammadassaneti ‘‘ye dhammā, te dhammā’’ti niddhāritappakāradhammanirūpane.",
  "tika-abh05t1:51_3": "Saṅgāhakasaṅgahetabbānanti cakkhāyatanādikassa saṅgāhakassa sotāyatanādikassa ca",
  "tika-abh05t1:51_4": "saṅgahetabbassa. Samānakkhandhādibhāvoti ekakkhandhādibhāvo, rūpakkhandhādibhāvoti",
  "tika-abh05t1:51_5": "attho. Tadabhāvoti tassa samānakkhandhādibhāvassa abhāvo aññakkhandhādibhāvo. Ayanti",
  "tika-abh05t1:51_6": "yvāyaṁ paṭhamanaye tathā tathā gaṇetabbāgaṇetabbatāsaṅkhāto dutiyādinayesu yathāvuttānaṁ",
  "tika-abh05t1:51_7": "samānakkhandhādibhāvābhāvasaṅkhāto taṁtaṁkhandhādibhāvābhāvo vutto, ayametesaṁ dvippakārānaṁ",
  "tika-abh05t1:51_8": "nayānaṁ sabhāgavisabhāgatāsu viseso.",
  "tika-abh05t1:52_0": "Samudayasaccasukhindriyādīti ādi-saddena maggasaccadukkhindriyādi saṅgayhati. Asaṅgāhakattābhāvatoti",
  "tika-abh05t1:52_1": "saṅgahitatāvisiṭṭhassa asaṅgāhakattassa abhāvato . Na hi sakkā ‘‘samudayasaccena",
  "tika-abh05t1:52_2": "ye dhammā khandhasaṅgahena saṅgahitā, āyatanadhātusaṅgahena asaṅgahitā’’tiādi vattuṁ.",
  "tika-abh05t1:52_3": "Dukkhasaccasadisāni abyākatapadādīni. Itarehīti āyatanadhātusaṅgahehi saṅgāhakattāsaṅgāhakattābhāvato",
  "tika-abh05t1:52_4": "na uddhaṭānīti yojanā. Evantiādi yathāvuttassa atthassa nigamanavasena vuttaṁ. Na",
  "tika-abh05t1:52_5": "rūpakkhandhoti na sabbo rūpakkhandhadhammoti attho.",
  "tika-abh05t1:53_0": "‘‘Khandhapadenā’’ti idaṁ karaṇatthe karaṇavacanaṁ, na kattuattheti āha ‘‘khandhapadasaṅgahenāti",
  "tika-abh05t1:53_1": "attho’’ti. Tenevassa kattuatthataṁ paṭisedhetuṁ ‘‘na saṅgāhakenā’’ti vuttaṁ. Karaṇaṁ",
  "tika-abh05t1:53_2": "pana katturahitaṁ natthīti āha ‘‘kenaci saṅgāhakenāti idaṁ pana ānetvā vattabba’’nti.",
  "tika-abh05t1:53_3": "Saṅgāhakesu na yujjati na saṅgahetabbesūti adhippāyo. Rūpakkhandhadhammā hi ‘‘ye",
  "tika-abh05t1:53_4": "dhammā khandhasaṅgahena saṅgahitā’’ti vuttāti. Samudāye vuttavidhi tadavayavepi sambhavatīti",
  "tika-abh05t1:53_5": "codanaṁ samuṭṭhāpento ‘‘etena nayenā’’tiādimāha. Paṭiyogīnivattanaṁ eva-saddena karīyatīti",
  "tika-abh05t1:53_6": "āha ‘‘na hi aññamattanivāraṇaṁ eva-saddassa attho’’ti. Tenāha ‘‘saṅgāhakato aññanivāraṇaṁ",
  "tika-abh05t1:53_7": "eva-saddassa attho’’ti. So ca…pe… pekkhanti iminā tamevatthaṁ pākaṭataraṁ karoti.",
  "tika-abh05t1:53_8": "Saṅgāhakāpekkhatte hi ‘‘so cā’’tiādivacanassa ‘‘cakkhāyatanena rūpakkhandhova saṅgahito’’ti",
  "tika-abh05t1:53_9": "ettha cakkhāyatanaṁ saṅgāhakanti yathādhippetassa atthassa asambhavo evāti idāni",
  "tika-abh05t1:53_10": "taṁ asambhavaṁ vibhāvento ‘‘katha’’ntiādimāha, taṁ suviññeyyameva.",
  "tika-abh05t1:54_0": "Etthāti ‘‘aḍḍhekādasahi āyatanadhātūhī’’ti ettha. ‘‘Rūpakkhandhenā’’ti ānetvā vattabbaṁ",
  "tika-abh05t1:54_1": "āyatanadhātuvisesanatthaṁ. Na so eva tassa, samudāyo vā tadekadesānaṁ saṅgāhako asaṅgāhako",
  "tika-abh05t1:54_2": "ca hotīti vuttovāyamatthoti āha ‘‘rūpakkhandho…pe… na hotī’’ti. Iminā pariyāyenāti",
  "tika-abh05t1:54_3": "yasmā vuttappakāraṁ saṅgāhakattaṁ natthi ‘‘yena saṅgahitassa asaṅgāhakaṁ siyā’’ti",
  "tika-abh05t1:54_4": "iminā pariyāyena. Asaṅgahitatāya abhāvo vutto aṭṭhakathāyaṁ (dhātu. aṭṭha. 171) ‘‘so",
  "tika-abh05t1:54_5": "ca…pe… natthī’’ti. Saṅgahitatāyāti nippariyāyena saṅgahitabhāvena asaṅgahitatāya",
  "tika-abh05t1:54_6": "abhāvo vuttoti na yujjatīti yojanā. Sā saṅgahitatāti attanā attano, attekadesānaṁ",
  "tika-abh05t1:54_7": "vā saṅgahitatā. Tenāti rūpakkhandhena. Tesanti rūpakkhandhatadekadesānaṁ. Atthi ca",
  "tika-abh05t1:54_8": "vippayuttatā vedanākkhandhādīhi. Cakkhāyatanādīhi viyāti visadisudāharaṇaṁ. Etehi",
  "tika-abh05t1:54_9": "rūpavedanākkhandhādīhi aññehi ca evarūpehi. Etāni aññāni cāti etthāpi eseva nayo.",
  "tika-abh05t1:55_0": "Teneva tassa saṅgahitattābhāvadassanena heṭṭhā dassitena. Etthāti etasmiṁ vāre. Aggahaṇeti",
  "tika-abh05t1:55_1": "akathane, adesanāyanti attho. Samudayasaccādīsūti samudayasaccasukhindriyādīsu yujjeyya",
  "tika-abh05t1:55_2": "taṁ kāraṇaṁ. Kasmā? Tehi samudayasaccādīhi khandhādisaṅgahena saṅgahite dhammajāte",
  "tika-abh05t1:55_3": "sati tassa āyatanasaṅgahādīhi asaṅgahitattassa abhāvato. Rūpakkhandhādīhīti rūpakkhandhavedanākkhandhādīhi.",
  "tika-abh05t1:55_4": "Saṅgahitameva natthi, kasmā? ‘‘So eva tassa saṅgāhako na hotī’’ti vuttovāyamattho.",
  "tika-abh05t1:55_5": "Yadipi rūpakkhandhādinā rūpakkhandhādikassa attano…pe… natthīti sambandho. Aññassa",
  "tika-abh05t1:55_6": "pana vedanākkhandhādikassa rūpakkhandhādinā saṅgahitattābhāvena asaṅgahitattaṁ atthīti",
  "tika-abh05t1:55_7": "yojanā. Ubhayābhāvoti saṅgahitattāsaṅgahitattābhāvo. Ettha etasmiṁ vāre. Dhammāyatanajīvitindriyādīnanti",
  "tika-abh05t1:55_8": "dhammāyatanādīnaṁ khandhacatukkasaṅgāhakatte, jīvitindriyādīnaṁ khandhadukasaṅgāhakatteti",
  "tika-abh05t1:55_9": "yojanā. Pāḷiyaṁ anāgatattā ‘‘satī’’ti sāsaṅkaṁ vadati. Ādi-saddena paṭhamena dhammadhātusaḷāyatanādīnaṁ",
  "tika-abh05t1:55_10": "sukhindriyādīnañca, dutiyena ekakkhandhassa saṅgaho daṭṭhabbo. Sukhindriyañhi vedanākkhandhasseva",
  "tika-abh05t1:55_11": "saṅgāhakaṁ. Tesanti khandhacatukkakhandhadukādīnaṁ asaṅgahitatā na natthi atthevāti",
  "tika-abh05t1:55_12": "tassā abhāvo anekantiko. Pubbe vuttanayenāti ‘‘rūpakkhandhādīhi panā’’tiādinā vuttanayena.",
  "tika-abh05t1:56_0": "Tatthevāti tasmiṁyeva pubbe vutte sanidassanasappaṭighapade. Nivattetvā gaṇhantoti",
  "tika-abh05t1:56_1": "pubbe vuttaṁ paṭinivattetvā gaṇhanto paccāmasanto. Tadavattabbatāti tesaṁ saṅgāhakāsaṅgāhakasaṅgahitattāsaṅgahitattānaṁ",
  "tika-abh05t1:56_2": "avattabbatā. Asaṅgāhakattābhāvato eva…pe… na saṅgāhakattābhāvatoti yasmā nesaṁ asaṅgāhakattaṁ",
  "tika-abh05t1:56_3": "viya saṅgāhakattampi natthi, tato eva saṅgahitattāsaṅgahitattampīti dasseti.",
  "tika-abh05t1:57": "Dutiyanayasaṅgahitenaasaṅgahitapadavaṇṇanā niṭṭhitā.",
  "tika-abh05t1:58": "3. Tatiyanayo asaṅgahitenasaṅgahitapadavaṇṇanā",
  "tika-abh05t1:59_0": "179.Rūpakkhandhenakhandhasaṅgahena asaṅgahitesūti niddhāraṇe bhummaṁ. Tasmāti yasmā",
  "tika-abh05t1:59_1": "ekadesasabhāgatā samudāyasabhāgatā na hoti, tasmā. Tenāti rūpakkhandhena. Tānīti",
  "tika-abh05t1:59_2": "vedanādikkhandhattayanibbānāni. Yathā ca ekadesavisabhāgatāya na saṅgahitatā, evaṁ",
  "tika-abh05t1:59_3": "ekadesasabhāgatāya asaṅgahitatāpi natthīti dassento ‘‘na kevala’’ntiādimāha. Saṅgahitāneva",
  "tika-abh05t1:59_4": "na na hontīti yojanā. Teti vedanādikkhandhattayanibbānasukhumarūpadhammā. Tehīti",
  "tika-abh05t1:59_5": "viññāṇakkhandhacakkhāyatanādīhi. Na kathañci sammissāti kenacipi pakārena na sammissāti",
  "tika-abh05t1:59_6": "asammissatāya saṅgahitattābhāvaṁ sādheti. Rūpakkhandhena viya…pe… na hotīti yathā",
  "tika-abh05t1:59_7": "rūpakkhandhena sabhāgatābhāvato nibbānaṁ na kenacipi saṅgahaṇena saṅgahitaṁ, evaṁ",
  "tika-abh05t1:59_8": "viññāṇakkhandhacakkhāyatanādīhi taṁ āyatanadhātusaṅgahehi saṅgahitaṁ na hotīti khandhasaṅgahābhāvo",
  "tika-abh05t1:59_9": "pākaṭo vuttovāti evaṁ vuttaṁ.",
  "tika-abh05t1:60_0": "Evarūpānanti rūpakkhandhaviññāṇakkhandhacakkhāyatanādīnaṁ. Na hi nibbānaṁ sandhāya",
  "tika-abh05t1:60_1": "‘‘rūpakkhandhena viññāṇakkhandhena cakkhāyatanena ye dhammā khandhasaṅgahena asaṅgahitā,",
  "tika-abh05t1:60_2": "āyatanadhātusaṅgahena saṅgahitā’’ti sakkā vattuṁ. Tena vuttaṁ ‘‘saṅgāhakattābhāvato",
  "tika-abh05t1:60_3": "evā’’ti. Tathā ‘‘abyākatehi dhammehi ye dhammā khandhasaṅgahena asaṅgahitā, āyatanadhātusaṅgahena",
  "tika-abh05t1:60_4": "saṅgahitā’’tiādi na sakkā vattuṁ tādisassa dhammassa abhāvatoti āha ‘‘sanibbāna…pe…",
  "tika-abh05t1:60_5": "bhāvatovā’’ti. Aggahaṇaṁ veditabbanti yojanā. Tenāha ‘‘na hī’’tiādi. Kañcīti kañci",
  "tika-abh05t1:60_6": "dhammajātaṁ. Teti abyākatadhammādayo. Attanoti abyākatadhammādiṁ sandhāyāha. Ekadesoti",
  "tika-abh05t1:60_7": "rūpakkhandhādi. Attekadesasabhāgoti nibbānaṁ. Tañhi dhammāyatanadhammadhātupariyāpannatāya",
  "tika-abh05t1:60_8": "tadekadesasabhāgo. Asaṅgahitasaṅgāhakattāti khandhasaṅgahena asaṅgahitānaṁ saññākkhandhādīnaṁ",
  "tika-abh05t1:60_9": "āyatanadhātusaṅgahena saṅgāhakattāti attho.",
  "tika-abh05t1:61_0": "Visabhāgakkhandhanibbānasamudāyattā khandhasaṅgahena dhammāyatanena na koci dhammo",
  "tika-abh05t1:61_1": "saṅgahito atthīti yojanā. Etassāti ‘‘dhammāyatanena saṅgahitā’’ti etassa padassa",
  "tika-abh05t1:61_2": "dhammāyatanagaṇanena saṅgahitāti attho. Oḷārikarūpasammissaṁ dhammāyatanekadesaṁ.",
  "tika-abh05t1:62": "Tatiyanayaasaṅgahitenasaṅgahitapadavaṇṇanā niṭṭhitā.",
  "tika-abh05t1:63": "4. Catutthanayo saṅgahitenasaṅgahitapadavaṇṇanā",
  "tika-abh05t1:64_0": "191.Tiṇṇaṁsaṅgahānanti khandhāyatanadhātusaṅgahānaṁ. Saṅgahaṇapubbaṁ asaṅgahaṇaṁ,",
  "tika-abh05t1:64_1": "asaṅgahaṇapubbaṁ saṅgahaṇañca vuccamānaṁ saṅgahaṇāsaṅgahaṇānaṁ pavattivisesena vuttaṁ",
  "tika-abh05t1:64_2": "hotīti āha ‘‘saṅgahaṇā…pe… uddiṭṭhā’’ti. Saṅgahābhāvakato asaṅgaho saṅgahahetuko",
  "tika-abh05t1:64_3": "saṅgahassa pavattivisesoyeva nāma hotīti āha ‘‘saṅgahaṇappavattivisesavirahe’’ti.",
  "tika-abh05t1:64_4": "Kenaci samudayasaccādinā tīhipi saṅgahehi saṅgahitena saṅkhārakkhandhapariyāpannena",
  "tika-abh05t1:64_5": "dhammavisesena puna tatheva saṅgahito so eva samudayasaccādiko dhammaviseso saṅgahitena",
  "tika-abh05t1:64_6": "saṅgahito. Saṅgāhakattābhāvasabbhāvā saṅgāhakabhāvena na uddhaṭā, na asaṅgāhakattā",
  "tika-abh05t1:64_7": "eva. Yathā hi tīhi saṅgahehi na saṅgāhakā, evaṁ dvīhi, ekenapi saṅgahena na saṅgāhakā",
  "tika-abh05t1:64_8": "idha na uddhaṭā. Tehi saṅgahitāti tehi tīhi saṅgahehi saṅgahitā dhammā. Yassāti yassa",
  "tika-abh05t1:64_9": "attano saṅgāhakassa.",
  "tika-abh05t1:65_0": "Sakalavācakenāti anavasesaṁ khandhādiatthaṁ vadantena. Tena khandhādipadenāti ‘‘teneva",
  "tika-abh05t1:65_1": "saṅgahaṁ gaccheyyā’’ti ettha tena khandhādipadenāti evaṁ yojetabbaṁ. Evaṁ pana ayojetvā",
  "tika-abh05t1:65_2": "‘‘yaṁ attano saṅgāhakaṁ saṅgaṇhitvā puna teneva saṅgahaṁ gaccheyya, taṁ aññaṁ saṅgahitaṁ",
  "tika-abh05t1:65_3": "nāma natthī’’ti evaṁ na sakkā vattuṁ. Kasmāti ce? Na hi yena samudayasaccādinā yaṁ",
  "tika-abh05t1:65_4": "saṅkhārakkhandhapariyāpannaṁ dhammajātaṁ khandhādisaṅgahehi saṅgahitaṁ, teneva samudayasaccādinā",
  "tika-abh05t1:65_5": "tassa tadavasiṭṭhassa saṅkhārakkhandhadhammassa, na ca tasseva kevalassa samudayasaccādikassa",
  "tika-abh05t1:65_6": "saṅgaho pucchito vissajjitoti yojanā, atha kho tena saṅkhārakkhandhadhammena phassādinā.",
  "tika-abh05t1:65_7": "Saṅgahitassāti saṅgahitatāvisiṭṭhassāti attho. Tasmā attano saṅgāhakaṁ sakalakkhaṇādiṁ",
  "tika-abh05t1:65_8": "saṅgaṇhitvā puna tena khandhādipadena yaṁ saṅgahaṁ gaccheyya, taṁ tādisaṁ natthīti",
  "tika-abh05t1:65_9": "attho veditabbo. Vedanā saddo ca khandho āyatanañcāti vedanā visuṁ khandho, saddo",
  "tika-abh05t1:65_10": "ca visuṁ āyatananti attho. Aññena khandhantarādinā. Asammissanti abyākatadukkhasaccādi",
  "tika-abh05t1:65_11": "viya amissitaṁ. Na hi…pe… etthāti saṅgahitatāvisiṭṭhena dhammena yo dhammo saṅgahito,",
  "tika-abh05t1:65_12": "tassa saṅgahitatāvisiṭṭhoyeva yo saṅgaho, so na ettha vāre pucchito vissajjito ca.",
  "tika-abh05t1:65_13": "Saṅgahovāti kevalo saṅgaho , na kattāpekkhoti attho. Na saṅgāhakenāti idaṁ yathāvuttena",
  "tika-abh05t1:65_14": "atthena nivattitassa dassanaṁ. Na hītiādi taṁsamatthanaṁ.",
  "tika-abh05t1:66": "Catutthanayasaṅgahitenasaṅgahitapadavaṇṇanā niṭṭhitā.",
  "tika-abh05t1:67": "5. Pañcamanayo asaṅgahitenaasaṅgahitapadavaṇṇanā",
  "tika-abh05t1:68_0": "193.Vuttanayenāti yasmā saṅgahappavattivisesavirahito asaṅgahitadhammavisesanissito",
  "tika-abh05t1:68_1": "pañcamanayo, tasmā yo ettha kenaci asaṅgahitena dhammavisesena puna asaṅgahito dhammaviseso",
  "tika-abh05t1:68_2": "asaṅgahitena asaṅgahito asaṅgahitatāya pucchitabbo vissajjitabbo ca. Tameva tāva",
  "tika-abh05t1:68_3": "yathāniddhāritaṁ dassento ‘‘rūpakkhandhena ye dhammā khandha…pe… asaṅgahitā, tehi",
  "tika-abh05t1:68_4": "dhammehi ye dhammā khandha…pe… asaṅgahitāti āhā’’ti catutthanaye vuttanayānusārena.",
  "tika-abh05t1:68_5": "Yathāniddhāritadhammadassananti pāḷiyaṁ niddhāritappakāradhammadassanaṁ. Saha sukhumarūpenāti",
  "tika-abh05t1:68_6": "sasukhumarūpaṁ, tena sukhumarūpena saddhiṁ gahitaṁ viññāṇaṁ, tena sahitadhammasamudāyā",
  "tika-abh05t1:68_7": "sasukhuma…pe… dāyā. Ke pana teti āha ‘‘dukkhasaccā’’tiādi. Kesañcīti nibbānacakkhāyatanādīnaṁ.",
  "tika-abh05t1:68_8": "Tīhipi saṅgahehi. Paripuṇṇasaṅgahehi tīhipi saṅgahehi asaṅgāhakā paripuṇṇasaṅgahāsaṅgāhakā.",
  "tika-abh05t1:68_9": "Abyākatadhammasadisā nevadassanenanabhāvanāyapahātabbanevasekkhānāsekkhādayo. Itareti",
  "tika-abh05t1:68_10": "rūpakkhandhādayo. Tabbipariyāyenāti vuttavipariyāyena, tīhipi saṅgahehi asaṅgahetabbassa",
  "tika-abh05t1:68_11": "atthitāya paripuṇṇasaṅgahāsaṅgāhakattāti attho.",
  "tika-abh05t1:69_0": "Asaṅgāhakesu nibbānaṁ antogadhaṁ, tasmā taṁ anidassanaappaṭighehi asaṅgahetabbaṁ",
  "tika-abh05t1:69_1": "na hotīti attho. Tenāha ‘‘na ca tadeva tassa asaṅgāhaka’’nti. ‘‘Vedanākkhandhena",
  "tika-abh05t1:69_2": "ye dhammā’’tiādayo nava pañhā dutiyapañhādayo, te paṭhamapañhena saddhiṁ dasa, nāmarūpapañhādayo",
  "tika-abh05t1:69_3": "pana catuvīsatīti āha ‘‘sabbepi catuttiṁsa hontī’’ti. Rūpakkhandhādivisesakapadanti",
  "tika-abh05t1:69_4": "‘‘rūpakkhandhenā’’tiādinā asaṅgāhakattena visesakaṁ rūpakkhandhādipadaṁ. Pucchāyāti",
  "tika-abh05t1:69_5": "ca pucchanatthanti attho. ‘‘Rūpakkhandhenā’’tiādi sabbampi vā viññāpetuṁ icchitabhāvena",
  "tika-abh05t1:69_6": "vacanaṁ pañhabhāvato pucchā. Tenāha aṭṭhakathāyaṁ ‘‘pañhā panettha…pe… catuttiṁsa",
  "tika-abh05t1:69_7": "hontī’’ti. Te hi lakkhaṇato dassitāti te niddhāritadhammā teneva asaṅgahitāsaṅgahitatāya",
  "tika-abh05t1:69_8": "niddhāraṇasaṅkhātena lakkhaṇena dassitā.",
  "tika-abh05t1:70_0": "Tadevāti eva-saddenāti ‘‘tadevā’’ti ettha eva-saddena. ‘‘Yaṁ pucchāya uddhaṭaṁ padaṁ,",
  "tika-abh05t1:70_1": "taṁ khandhādīhi asaṅgahita’’nti ettha ‘‘khandhādīhevā’’ti avadhāraṇaṁ nippayojanaṁ",
  "tika-abh05t1:70_2": "pakārantarassa abhāvato. ‘‘Tīhi asaṅgaho’’ti hi vuttaṁ. Tathā ‘‘asaṅgahitamevā’’ti",
  "tika-abh05t1:70_3": "saṅgahitatānivattanassa anadhippetattā. Tadevāti pana icchitaṁ uddhaṭasseva asaṅgahitenaasaṅgahitabhāvassa",
  "tika-abh05t1:70_4": "avadhāretabbattāti dassento ‘‘na kadācī’’tiādimāha. Tattha aññassāti anuddhaṭassa.",
  "tika-abh05t1:70_5": "Aniyatataṁ dassetīti idaṁ avadhāraṇaphaladassanaṁ. Niyamatoti sakkā vacanaseso yojetunti",
  "tika-abh05t1:70_6": "idampi eva-kārena siddhamevatthaṁ pākaṭataraṁ kātuṁ vuttaṁ. Yato hi eva-kāro, tato",
  "tika-abh05t1:70_7": "aññattha niyamoti. Evaṁpakāramevāti pucchāya uddhaṭappakārameva, yaṁ pakāraṁ pucchāya",
  "tika-abh05t1:70_8": "uddhaṭaṁ, taṁpakāramevāti attho. Tassāti asaṅgahitassa. Aññassāti pucchāya anuddhaṭappakārassa.",
  "tika-abh05t1:70_9": "Etena yo pucchāya uddhaṭo tīhipi saṅgahehi asaṅgahito, tasseva idha pucchitabbavissajjitabbabhāvo,",
  "tika-abh05t1:70_10": "na aññassāti dasseti. Tenāha ‘‘pucchāya uddhaṭañhī’’tiādi. Āyatanadhātusaṅgahavasena",
  "tika-abh05t1:70_11": "cettha rūpakkhandhādīnaṁ aññasahitatā, viññāṇakkhandhādīnaṁ asahitatā ca veditabbā.",
  "tika-abh05t1:71_0": "Avasesā vedanādayo tayo khandhā nibbānañca sakalena rūpakkhandhena tesaṁ saṅgaho",
  "tika-abh05t1:71_1": "natthīti ‘‘saṅgahitā’’ti na sakkā vattuṁ, ekadesena pana saṅgaho atthīti ‘‘asaṅgahitā",
  "tika-abh05t1:71_2": "na hontīti evaṁ daṭṭhabba’’nti āha. ‘‘Rūpadhammāvā’’ti niyamanaṁ pucchāya uddhaṭabhāvāpekkhanti",
  "tika-abh05t1:71_3": "dassento ‘‘pucchāya…pe… adhippāyo’’ti āha. Tena vuttaṁ ‘‘anuddhaṭā vedanādayopi hi",
  "tika-abh05t1:71_4": "asaṅgahitā evā’’ti. Etthāti etasmiṁ pañcamanayaniddese. Paṭhame nayeti paṭhame atthavikappe.",
  "tika-abh05t1:71_5": "Tathā dutiyeti etthāpi. Rūpaviññāṇehīti asukhumarūpadhammehi viññāṇena cāti ayamettha",
  "tika-abh05t1:71_6": "adhippāyoti dassento ‘‘oḷārika…pe… attho’’ti āha. Kathaṁ pana rūpadhammāti vutte",
  "tika-abh05t1:71_7": "oḷārikarūpasseva gahaṇanti āha ‘‘rūpekadeso hi ettha rūpaggahaṇena gahito’’ti.",
  "tika-abh05t1:72_0": "196.Asaṅgāhakanti ‘‘cakkhāyatanena…pe… asaṅgahitā’’ti evaṁ asaṅgāhakabhāvena vuttaṁ",
  "tika-abh05t1:72_1": "pucchitabbavissajjetabbabhāvena vuttampi kāmaṁ vedanādīheva catūhi asaṅgahitaṁ, taṁ",
  "tika-abh05t1:72_2": "pana na cakkhāyatanamevāti dassetuṁ ‘‘cakkhāyatanena panā’’tiādi vuttaṁ. Yehi dhammehīti",
  "tika-abh05t1:72_3": "khandhādīsu yehi. Sabbaṁ dhammajātaṁ teva rūpādike dhamme udāneti pāḷiyaṁ. Kasmā",
  "tika-abh05t1:72_4": "panetaṁ udānetīti āha ‘‘sadisavissajjanā’’tiādi. Paṭhamena udānena. Dveti ‘‘bāhirā",
  "tika-abh05t1:72_5": "upādā dve’’ti ettha vuttaṁ dve-saddaṁ sandhāyāha. Tassa asaṅgahitassa. Yathādassitassāti",
  "tika-abh05t1:72_6": "‘‘rūpa’’ntiādinā dassitappakārassa. Dhammanvayañāṇuppādanaṁ nayadānaṁ. ‘‘Rūpaṁ dhammāyatana’’ntiādīnaṁ",
  "tika-abh05t1:72_7": "padānaṁ vasena dvevīsapadiko esa nayo.",
  "tika-abh05t1:73": "Pañcamanayaasaṅgahitenaasaṅgahitapadavaṇṇanā niṭṭhitā.",
  "tika-abh05t1:74": "6. Chaṭṭhanayo sampayogavippayogapadavaṇṇanā",
  "tika-abh05t1:75_0": "228. ‘‘Tatthā’’ti iminā ‘‘sampayogavippayogapadaṁ bhājetvā’’ti ettha sampayogavippayogapadaṁ",
  "tika-abh05t1:75_1": "bhājitaṁ, saṁvaṇṇetabbatāya ca padhānabhūtaṁ paccāmaṭṭhaṁ, na rūpakkhandhādipadanti",
  "tika-abh05t1:75_2": "dassento ‘‘yaṁ labbhati…pe… veditabba’’nti vatvā puna ‘‘rūpakkhandhādīsu hī’’tiādinā",
  "tika-abh05t1:75_3": "tamatthaṁ vivarati. Tattha na labbhatīti ‘‘sampayuttaṁ vippayutta’’nti vā gahetuṁ",
  "tika-abh05t1:75_4": "na labbhati, alabbhamānampi pucchāya gahitaṁ paṭikkhepena vissajjetuṁ. Paṭikkhepopi",
  "tika-abh05t1:75_5": "hi pucchāya vissajjanameva. Tathā hi yamake (yama. 1.khandhayamaka.59-61) ‘‘yassa",
  "tika-abh05t1:75_6": "rūpakkhandho nuppajjittha, tassa vedanākkhandho nuppajjitthā’’ti pucchāya ‘‘natthī’’ti",
  "tika-abh05t1:75_7": "vissajjitaṁ. Tena panettha rūpadhammesu sampayogaṭṭho na labbhatīti ayamattho dassito",
  "tika-abh05t1:75_8": "hoti. Alabbhamānampi sampayogapadaṁ gahitanti sambandho. Sabbatthāti rūpakkhandhavedanākkhandhādīsu.",
  "tika-abh05t1:75_9": "Etesanti rūpanibbānānaṁ. Visabhāgatāti ataṁsabhāgatā. Ekuppādādibhāvo hi sampayoge",
  "tika-abh05t1:75_10": "sabhāgatā, na saṅgahe viya samānasabhāgatā, tasmā ekuppādādibhāvarahitānaṁ rūpanibbānānaṁ",
  "tika-abh05t1:75_11": "sā ekuppādāditā visabhāgatā vuttā. Tadabhāvatoti tassā visabhāgatāya ekuppādāditāya",
  "tika-abh05t1:75_12": "abhāvato. Vippayogopi nivārito eva hoti, visabhāgo bhāvo vippayogoti vuttovāyamatthoti.",
  "tika-abh05t1:75_13": "‘‘Catūsuhī’’tiādinā vuttamevatthaṁ pākaṭataraṁ karoti. Tattha tesaṁ tehīti ca arūpakkhandhe",
  "tika-abh05t1:75_14": "eva parāmasati. Visabhāgatā ca hoti rūpanibbānesu avijjamānattāti attho. Tenāha ‘‘na",
  "tika-abh05t1:75_15": "ca rūpekadesassā’’tiādi. Tenevāti catukkhandhasabhāgattā eva.",
  "tika-abh05t1:76_0": "Tīhi viññāṇadhātūhīti ghānajivhākāyaviññāṇadhātūhi vippayutte anārammaṇamissake rūpadhammamissake",
  "tika-abh05t1:76_1": "dhamme dīpeti rūpabhavoti yojanā. Pañcahīti cakkhuviññāṇādīhi pañcahi viññāṇadhātūhi.",
  "tika-abh05t1:76_2": "Ekāya manodhātuyā. Na sampayutteti na sampayutte eva. Tathā hi ‘‘vippayutte ahonte",
  "tika-abh05t1:76_3": "sattahipi sampayutte sattapi vā tā’’ti vuttaṁ. Tenāti vippayuttatāpaṭikkhepena. Tāhīti",
  "tika-abh05t1:76_4": "sattaviññāṇadhātūhi. Sampayutte dīpentīti sampayutte dīpentiyeva, na sampayutte evāti",
  "tika-abh05t1:76_5": "evamavadhāraṇaṁ gahetabbaṁ. Esa nayo sesesupi. Sampayutte vedanādike. Sampayuttavippayuttabhāvehi",
  "tika-abh05t1:76_6": "navattabbaṁ, taṁyeva viññāṇadhātusattakaṁ. Sampayuttabhāvena navattabbāni sampayuttanavattabbāni,",
  "tika-abh05t1:76_7": "bhinnasantānikāni, nānākkhaṇikāni ca arūpānipi dhammajātāni. Anārammaṇamissakasabbaviññāṇadhātutaṁsampayuttā",
  "tika-abh05t1:76_8": "dhammāyatanādipadehi dīpetabbā, anārammaṇamissakasabbaviññāṇadhātuyo acetasikādipadehi",
  "tika-abh05t1:76_9": "dīpetabbā, tadubhayasamudāyā dukkhasaccādipadehi dīpetabbāti veditabbā.",
  "tika-abh05t1:77_0": "Yadi evanti yadi anārammaṇamissānaṁ dhammānaṁ vippayogo natthi. Anārammaṇamissobhayadhammāti",
  "tika-abh05t1:77_1": "rūpanibbānasahitasabbaviññāṇadhātutaṁsampayuttadhammā. Khandhādīhevāti khandhāyatanadhātūhi",
  "tika-abh05t1:77_2": "eva, na arūpakkhandhamattena. Arūpakkhandheyeva pana sandhāya ‘‘tehi dhammehi ye",
  "tika-abh05t1:77_3": "dhammā vippayuttā’’ti vuttanti nāyaṁ dosoti dasseti. Tadekadesāti ‘‘anārammaṇamissā’’tiādinā",
  "tika-abh05t1:77_4": "vuttadhammasamudāyassa ekadesā. Tadekadesaññasamudāyāti tasseva yathāvuttassa samudāyassa",
  "tika-abh05t1:77_5": "ekadesā hutvā aññesaṁ avayavānaṁ rūpakkhandhādīnaṁ samudāyabhūtā. Vibhāgābhāvatoti",
  "tika-abh05t1:77_6": "bhedābhāvato. Bhedoti cettha accantabhedo adhippeto. Na hi samudāyāvayavānaṁ sāmaññavisesānaṁ",
  "tika-abh05t1:77_7": "viya accantabhedo atthi bhedābhedayuttattā. Tesaṁ accantabhedameva hi sandhāya ‘‘samudāyantogadhānaṁ",
  "tika-abh05t1:77_8": "ekadesānaṁ na vibhāgo atthī’’ti saṅgahepi vuttaṁ. Tenāti avibhāgasabbhāvato sabhāgavisabhāgattābhāvena.",
  "tika-abh05t1:77_9": "Tesanti anārammaṇamissakasabbaviññāṇadhātuādīnaṁ . Te ca akusalābyākatā. Tesanti",
  "tika-abh05t1:77_10": "kusalākusalābyākatadhammānaṁ. Tasmāti yasmā vibhattasabhāvānaṁ na tesaṁ samudāyekadesādibhāvo,",
  "tika-abh05t1:77_11": "tasmā. Yasmā pana kusalādayo eva khandhādayoti khandhādiāmasanena samudāyekadesādibhāvo",
  "tika-abh05t1:77_12": "āpanno evāti vuttanayena vippayogābhāvo hoti, tasmā taṁ pariharanto ‘‘khandhādīni",
  "tika-abh05t1:77_13": "anāmasitvā’’tiādimāha. Tesanti kusalādīnaṁ. Aññamaññavippayuttatā vuttā ‘‘kusalehi",
  "tika-abh05t1:77_14": "dhammehi ye dhammā vippayuttā’’tiādinā. Sabbesūti dutiyādisabbapañhesu.",
  "tika-abh05t1:78_0": "Chattiṁsāya piṭṭhidukapadesu vīsati dukapadāni imasmiṁ naye labbhanti, avasiṭṭhāni",
  "tika-abh05t1:78_1": "soḷasevāti āha ‘‘soḷasāti vattabba’’nti. Tato eva ‘‘tevīsapadasata’’nti ettha ‘‘tevīsa’’nti",
  "tika-abh05t1:78_2": "idañca ‘‘ekavīsa’’nti vattabbanti yojanā. Sabbatthāti sabbapañhesu. Ekakālekasantānānaṁ",
  "tika-abh05t1:78_3": "bhinnakālabhinnasantānānañca anekesaṁ dhammānaṁ samudāyabhūtā saṅkhārakkhandhadhammāyatanadhammadhātuyoti",
  "tika-abh05t1:78_4": "āha ‘‘kālasantāna…pe… dhātūna’’nti. Ekadesasammissāti cittiddhipādādinā attano ekadeseneva",
  "tika-abh05t1:78_5": "khandhantarādīhi sammissā iddhipādādayo, anārammaṇehi rūpanibbānehi ca asammissā.",
  "tika-abh05t1:78_6": "Samānakālasantānehīti ekakālasantānehi kālasantānabhedarahitehi ekadesantarehi, saṅkhārakkhandhādīnaṁ",
  "tika-abh05t1:78_7": "ekadesantarehi, saṅkhārakkhandhādīnaṁ ekadesavisesabhūtehi satipaṭṭhānasammappadhānasaññākkhandhādīhi",
  "tika-abh05t1:78_8": "vibhattā eva samudayasaccādayo sampayogīvippayogībhāvena, rūpakkhandhādayo vippayogībhāvena",
  "tika-abh05t1:78_9": "gahitāti yojanā. Tehi samudayasaccādīhi. Te saññākkhandhādayo. Kehici sahuppajjanārahehi",
  "tika-abh05t1:78_10": "ekadesantarehi vibhattehi. Na hi saṅkhārakkhandhādipariyāpannattepi samudayasaccādayo",
  "tika-abh05t1:78_11": "maggasaccādīhi sampayogaṁ labhanti. Tesanti vedanākkhandhasaññākkhandhādīnaṁ. Ekuppādā…pe…",
  "tika-abh05t1:78_12": "visabhāgatā cāti ekuppādāditāsaṅkhātā yathārahaṁ sabhāgatā visabhāgatā ca. Tena yathāvuttakāraṇena",
  "tika-abh05t1:78_13": "sampayogassa vippayogassa ca labhanato.",
  "tika-abh05t1:79_0": "Bhinnakālānaṁ samudāyīnaṁ samudāyā bhinnakālasamudāyā. Vattamānā ca ekasmiṁ santāne",
  "tika-abh05t1:79_1": "ekekadhammā vattanti. Tasmāti yasmā etadeva, tasmā. Tesaṁ vedanākkhandhādīnaṁ vibhajitabbassa",
  "tika-abh05t1:79_2": "ekadesabhūtassa abhāvato. Sukhindriyādīni vedanākkhandhekadesabhūtānipi. Tena vibhāgākaraṇena",
  "tika-abh05t1:79_3": ". Yadi samānakālassa vibhajitabbassa abhāvato cakkhuviññāṇadhātādayo viññāṇakkhandhassa",
  "tika-abh05t1:79_4": "vibhāgaṁ na karonti, atha kasmā ‘‘cakkhuviññāṇadhātu…pe… manoviññāṇadhātu soḷasahi",
  "tika-abh05t1:79_5": "dhātūhi vippayuttā’’ti vuttanti codanaṁ manasi katvā āha ‘‘khandhāyatana…pe… vippayuttāti",
  "tika-abh05t1:79_6": "vutta’’nti. Evamevanti yathā dhātuvibhāgena vibhattassa viññāṇassa, evamevaṁ.",
  "tika-abh05t1:80_0": "235.Taṁsampayogībhāvanti tehi khandhehi sampayogībhāvaṁ. Yathā hi samānakālasantānehi",
  "tika-abh05t1:80_1": "ekacittuppādagatehi vedanāsaññāviññāṇakkhandhehi samudayasaccassa sampayuttatā, evaṁ",
  "tika-abh05t1:80_2": "bhinnasantānehi bhinnakālehi ca tehi tassa vippayuttatāti āha ‘‘evaṁ taṁvippayogībhāvaṁ…pe…",
  "tika-abh05t1:80_3": "na vutta’’nti. Visabhāgatānibandhassa vibhāgassa abhāvena avibhāgehi tehi tīhi khandhehi.",
  "tika-abh05t1:80_4": "Vibhāge hītiādinā tamevatthaṁ pākaṭataraṁ karoti. Vibhāgarahitehīti samānakālasantānehi",
  "tika-abh05t1:80_5": "ekacittuppādagatattā avibhattehi vedanākkhandhādīhi na yuttaṁ vippayuttanti vattuṁ.",
  "tika-abh05t1:80_6": "Tenāha ‘‘vijjamānehi…pe… bhāvato’’ti. Tattha vijjamānassa samānassa samānajātikassāti",
  "tika-abh05t1:80_7": "adhippāyo. Na hi vijjamānaṁ rūpārūpaṁ aññamaññassa visabhāgaṁ na hoti. Anuppannā",
  "tika-abh05t1:80_8": "dhammā viyāti idaṁ visadisudāharaṇadassanaṁ. Yathā ‘‘anuppannā dhammā’’ti anāgatakālaṁ",
  "tika-abh05t1:80_9": "vuccatīti āmaṭṭhakālabhedaṁ, evaṁ yaṁ āmaṭṭhakālabhedaṁ na hotīti attho. Uddharitabbaṁ",
  "tika-abh05t1:80_10": "desanāya desetabbanti vuttaṁ hoti. Vijjamānasseva vijjamānena sampayogo, sampayogārahasseva",
  "tika-abh05t1:80_11": "ca vippayogoti atthibhāvasannissayā sampayuttavippayuttatāti āha ‘‘paccuppannabhāvaṁ",
  "tika-abh05t1:80_12": "nissāyā’’ti. Tenevāha ‘‘avijjamānassā’’tiādi. Tañcāti uddharaṇaṁ.",
  "tika-abh05t1:81_0": "Vibhāgarahitehīti visabhāgatābhāvato avibhāgehi. Anāmaṭṭhakālabhedeti anāmaṭṭhakālavisese.",
  "tika-abh05t1:81_1": "Avijjamānassa…pe… sampayogo natthīti etena pārisesato vijjamānassa ca vijjamānena",
  "tika-abh05t1:81_2": "sampayogo dassito. Avijjamānatādīpake bhede gahiteti yathāgahitesu dhammesu tehi",
  "tika-abh05t1:81_3": "vippayogīnaṁ avijjamānabhāvadīpake tesaṁyeva visese ‘‘arūpabhavo ekena khandhena",
  "tika-abh05t1:81_4": "dasahāyatanehi soḷasahi dhātūhi vippayutto’’tiādinā (dhātu. 246) gahite teneva ruppanādinā",
  "tika-abh05t1:81_5": "bhedena tesaṁ aññamaññaṁ visabhāgatāpi gahitā evāti vippayogo hotīti yojanā. Bhede",
  "tika-abh05t1:81_6": "pana aggahite tena tena gahaṇenāti yathāvutte avijjamānatādīpake visese, visabhāge",
  "tika-abh05t1:81_7": "vā aggahite ‘‘vedanā, saññā, saṅkhārakkhandho tīhi khandhehi ekenāyatanena sattahi",
  "tika-abh05t1:81_8": "dhātūhi sampayutto’’tiādinā tena tena gahaṇena sabhāgatādīpanena visabhāgatāya aggahitattā",
  "tika-abh05t1:81_9": "sabhāgatāva hoti. Tathā ca sati sabhāgatte kā panettha sabhāgatāti āha ‘‘vijjamānatāya…pe…",
  "tika-abh05t1:81_10": "hotī’’ti. Tassāti sabhāgatāya. Tasmāti visabhāgatāya alabbhamānattā, sabhāgatāya ca labbhamānattā.",
  "tika-abh05t1:82_0": "262.Vitakko viyāti savitakkasavicāresu cittuppādesu vitakko viya. So hi vitakkarahitattā",
  "tika-abh05t1:82_1": "avitakko vicāramatto ca. Tenāha ‘‘koṭṭhāsantaracittuppādesu alīnā’’ti. Tato eva so",
  "tika-abh05t1:82_2": "appadhāno, dutiyajhānadhammā evettha padhānāti āha ‘‘ye padhānā’’ti. Tenevāti savitakkasavicāresu",
  "tika-abh05t1:82_3": "cittuppādesu vitakkassa avitakkavicāramattaggahaṇena idha aggahitattā, vitakkattike",
  "tika-abh05t1:82_4": "dutiyarāsiyeva ca adhippetattā. Anantaranayeti sampayuttenavippayuttapadaniddese.",
  "tika-abh05t1:82_5": "Samudayasaccena samānagatikā sadisappavattikā. Itīti iminā kāraṇena. Te avitakkavicāramattā",
  "tika-abh05t1:82_6": "dhammā na gahitā, samudayasaccaṁ viya na desanāruḷhā. Na savitakkasavicārehi samānagatikāti",
  "tika-abh05t1:82_7": "yojanā. Yadi hi te savitakkasavicārehi samānagatikā siyuṁ, ‘‘avitakkavicāramattehi",
  "tika-abh05t1:82_8": "dhammehi ye dhammā sampayuttā, tehi dhammehi ye dhammā vippayuttā, te dhammā na kehici",
  "tika-abh05t1:82_9": "khandhehi, na kehici āyatanehi, ekāya dhātuyā vippayuttā’’ti vattabbā siyuṁ. Yasmā",
  "tika-abh05t1:82_10": "pana te samudayasaccena samānagatikā. Yathā hi ye samudayasaccena sampayuttehi vippayuttā,",
  "tika-abh05t1:82_11": "tesaṁ kehici vippayogaṁ vattuṁ na sakkā, evaṁ tehipi . Tathā hi vakkhati ‘‘samudayasaccādīnī’’tiādi.",
  "tika-abh05t1:82_12": "Dasamo…pe… vuttoti ettha dasamanaye tehi avitakkavicāramattehi vippayuttehi vippayuttānaṁ",
  "tika-abh05t1:82_13": "soḷasahi dhātūhi vippayogo vutto, osānanaye tehi vippayuttānaṁ aṭṭhārasahi dhātūhi",
  "tika-abh05t1:82_14": "saṅgaho ca vuttoti tasmā na te savitakkasavicārehi samānagatikāti dasseti.",
  "tika-abh05t1:83_0": "Vitakkasahitesūti sahavitakkesu. Tesūti avitakkavicāramattesu saha vitakkena dutiyajjhānadhammesu,",
  "tika-abh05t1:83_1": "‘‘avitakkavicāramattā’’ti gahitesu vuttesūti attho. Sabbepi teti dutiyajjhānadhammā",
  "tika-abh05t1:83_2": "vitakko cāti sabbepi te dhammā sakkā vattuṁ. Tathā hi sampayogavippayogapadaniddese",
  "tika-abh05t1:83_3": "‘‘avitakkavicāramattā dhammā ekena khandhena ekenāyatanena ekāya dhātuyā kehici sampayuttā’’ti",
  "tika-abh05t1:83_4": "vuttaṁ. Tattha ekena khandhenāti saṅkhārakkhandhena. So hi samudāyoti ‘‘avitakkavicāramattā",
  "tika-abh05t1:83_5": "dhammā’’ti vuttadhammasamudāyo. Nanu vitakkopettha dhammasaṅgahaṁ gato, so ca vicārato",
  "tika-abh05t1:83_6": "aññenapi sampayuttoti codanaṁ sandhāyāha ‘‘na hi tadekadesassa…pe… hotī’’ti. Yathātiādinā",
  "tika-abh05t1:83_7": "tamevatthaṁ iddhipādanidassanena vibhāveti. Tassattho – yathā iddhipādasamudāyassa",
  "tika-abh05t1:83_8": "ekadesabhūtānaṁ chandiddhipādādīnaṁ tīhi khandhehi sampayogo vutto, taṁsamudāyassa",
  "tika-abh05t1:83_9": "na hoti, evaṁ idhāpi vitakkassa aññehi sampayogo avitakkavicāramattassa samudāyassa na hotīti.",
  "tika-abh05t1:84_0": "Yadi evaṁ ‘‘iddhipādo dvīhi khandhehi sampayutto’’tiādi na vattabbanti ce? No na",
  "tika-abh05t1:84_1": "vattabbanti dassento ‘‘yathā panā’’tiādimāha. Tattha tesūti iddhipādesu. Samudāyassāti",
  "tika-abh05t1:84_2": "iddhipādasamudāyassa. Tehi vedanākkhandhādīhi sampayuttatā vuttā ‘‘iddhipādo dvīhi",
  "tika-abh05t1:84_3": "khandhehi sampayutto’’tiādinā. Tenāti vicārena. Na hītiādinā yathādhigatadhammānaṁ",
  "tika-abh05t1:84_4": "sampayuttatāya navattabbābhāvaṁ udāharaṇadassanavasena vibhāveti. Keci vicikicchā",
  "tika-abh05t1:84_5": "taṁsahagatā ca mohavajjā mohena sampayuttā, keci asampayuttā. Mohenāti vicikicchāsahagatamohameva",
  "tika-abh05t1:84_6": "sandhāya vadati. Iti iminā kāraṇena na samudāyo tena mohena sampayutto. Añño koci",
  "tika-abh05t1:84_7": "dhammo hetubhāvo nāpi atthi, yena hetunā so dassanenapahātabbahetukoti vutto samudāyo.",
  "tika-abh05t1:84_8": "Evanti iminā nayena ‘‘bhāvanā…pe… yopi sampayuttā’’ti navattabbatāya nidassetabbāti",
  "tika-abh05t1:84_9": "attho. Evanti yathā dassanenapahātabbahetukasamudāyassa sampayuttatā na vattabbā,",
  "tika-abh05t1:84_10": "evaṁ yena dhammena avitakka…pe… siyā, taṁ na natthi. Tasmāti yasmā avitakkavicāramattesu",
  "tika-abh05t1:84_11": "kocipi vicārena asampayutto natthi, tasmā. Teti avitakkavicāramattā dhammā. Ekadhammepi…pe…",
  "tika-abh05t1:84_12": "kato yathā ‘‘appaccayā dhammā asaṅkhatā dhammā’’ti.",
  "tika-abh05t1:85": "Chaṭṭhanayasampayogavippayogapadavaṇṇanā niṭṭhitā.",
  "tika-abh05t1:86": "7. Sattamanayo sampayuttenavippayuttapadavaṇṇanā",
  "tika-abh05t1:87_0": "306.Tehi samudayasaccādīhi khandhattayakhandhekadesādike sampayutte satipi, sampayuttehi",
  "tika-abh05t1:87_1": "ca vippayutte rūpanibbānādike tadaññadhamme satipi vippayogābhāvato. Saṅkhepena vuttamatthaṁ",
  "tika-abh05t1:87_2": "vitthārena dassetuṁ ‘‘na hī’’tiādi vuttaṁ. Tato lobhasahagatacittuppādato aññadhammānaṁ",
  "tika-abh05t1:87_3": "avasiṭṭhānaṁ kusalākusalābyākatadhammānaṁ khandhādīsu kenaci vippayogo na hi atthi",
  "tika-abh05t1:87_4": "khandhapañcakādīnaṁ saṅgaṇhanato tesaṁ. Te eva cittuppādāti te lobhasahagatacittuppādā",
  "tika-abh05t1:87_5": "eva. Tadaññadhammānanti tadaññadhammānampīti pi-saddalopo daṭṭhabbo. Tathāti iminā",
  "tika-abh05t1:87_6": "na ca te eva dhammā aḍḍhadutiyāyatanadhātuyo, atha kho te ca tato aññe cāti imamatthaṁ upasaṁharati.",
  "tika-abh05t1:88_0": "Nanu tadaññabhāvato eva tehi itaresaṁ vippayogo siddhoti āha ‘‘na cā’’tiādi. Tadaññasamudāyehīti",
  "tika-abh05t1:88_1": "tato lobhasahagatacittuppādato aññasamudāyehi aññe lobhasahagatā dhammā vippayuttā",
  "tika-abh05t1:88_2": "na honti. Kasmā? Samudāye…pe… vippayogābhāvato. Tassattho – samudāyena lobhasahagatatadaññadhammarāsinā",
  "tika-abh05t1:88_3": "ekadesānaṁ lobhasahagatadhammānaṁ vippayogābhāvato, tathā ye ekadesā hutvā aññesaṁ",
  "tika-abh05t1:88_4": "avayavānaṁ samudāyabhūtā, tesañca samudāyena vippayogābhāvatoti. Anena samudāyena",
  "tika-abh05t1:88_5": "avayavassa samudāyassa avayavena ca tassa na vippayogo, avayavasseva pana avayavenāti",
  "tika-abh05t1:88_6": "dasseti. Esa nayoti yvāyaṁ samudayasacce vutto vidhi, eseva maggasaccasukhindriyādīsu",
  "tika-abh05t1:88_7": "arūpakkhandhekadesattā tesanti dasseti. Niravasesesūti abahikatavitakkesu. Vitakko",
  "tika-abh05t1:88_8": "hi samudāyato abahikato. ‘‘So hi samudāyo’’tiādiko vuttanayo labbhatīti āha ‘‘aggahaṇe",
  "tika-abh05t1:88_9": "kāraṇaṁ na dissatī’’ti.",
  "tika-abh05t1:89_0": "Aññesupi samudayasaccādīsu vissajjanassa…pe… daṭṭhabbaṁ, yato samudayasaccādi idha",
  "tika-abh05t1:89_1": "na gahitanti adhippāyo. Sampayuttādhikārato ‘‘aññenā’’ti padaṁ sampayuttato aññaṁ",
  "tika-abh05t1:89_2": "vadatīti āha ‘‘asampayuttena asammissanti attho’’ti. Idāni byatirekenapi tamatthaṁ",
  "tika-abh05t1:89_3": "patiṭṭhāpetuṁ ‘‘adukkhamasukhā…pe… gahitānī’’ti vuttaṁ. Etena lakkhaṇenāti ‘‘asampayuttena",
  "tika-abh05t1:89_4": "asammissa’’nti vuttalakkhaṇena. Cittanti ‘‘cittehi dhammehi ye dhammā’’ti pañhaṁ",
  "tika-abh05t1:89_5": "upalakkheti. Sahayuttapadehi sattāti ‘‘cetasikehi dhammehi ye dhammā’’tiādinā cittena",
  "tika-abh05t1:89_6": "sahayutte dhamme dīpentehi padehi āgatā satta pañhā. Tiṇṇaṁ tikapadānamaggahaṇena",
  "tika-abh05t1:89_7": "ūnoti katvā. Ye sandhāya ‘‘tike tayo’’ti vuttaṁ. Taṁ pana vedanāpītittikesu pacchimaṁ,",
  "tika-abh05t1:89_8": "vitakkattike paṭhamanti padattayaṁ veditabbaṁ.",
  "tika-abh05t1:90_0": "309. Uddhaṭapadena pakāsiyamānā atthā abhedopacārena ‘‘uddhaṭapada’’nti vuttāti āha",
  "tika-abh05t1:90_1": "‘‘uddhaṭapadena sampayuttehī’’ti. Tena ca yathāvuttena uddhaṭapadena. Manena yuttāti",
  "tika-abh05t1:90_2": "ettha mananamattattā manodhātu ‘‘mano’’ti vuttāti āha ‘‘manodhātuyā ekantasampayuttā’’ti.",
  "tika-abh05t1:91": "Sattamanayasampayuttenavippayuttapadavaṇṇanā niṭṭhitā.",
  "tika-abh05t1:92": "8. Aṭṭhamanayo vippayuttenasampayuttapadavaṇṇanā",
  "tika-abh05t1:93_0": "317. Rūpakkhandhena vippayuttā nāma cattāro arūpino khandhā, tesaṁ aññehi sampayogo",
  "tika-abh05t1:93_1": "nāma natthi tādisassa aññassa sampayogino abhāvato. Samudāyassa ca ekadesena sampayogo",
  "tika-abh05t1:93_2": "natthīti vuttovāyamattho. Vedanākkhandhādīhi vippayuttaṁ rūpaṁ nibbānañca, tassa",
  "tika-abh05t1:93_3": "kenaci sampayogo natthevāti āha ‘‘rūpakkhandhādīhi…pe… natthī’’ti. Tenāti ‘‘rūpakkhandhena",
  "tika-abh05t1:93_4": "ye dhammā vippayuttā’’tiādivacanena.",
  "tika-abh05t1:94": "Aṭṭhamanayavippayuttenasampayuttapadavaṇṇanā niṭṭhitā.",
  "tika-abh05t1:95": "9. Navamanayo sampayuttenasampayuttapadavaṇṇanā",
  "tika-abh05t1:96_0": "319. ‘‘Samāsapadaṁ ida’’nti vatvā ayaṁ nāma samāsoti dassento ‘‘yassa khandhādino’’tiādimāha,",
  "tika-abh05t1:96_1": "yassa vedanākkhandhādinoti attho. Yaṁ idha sampayuttaṁ vuttanti imasmiṁ navamanaye",
  "tika-abh05t1:96_2": "yaṁ dhammajātaṁ sampayuttanti vuttaṁ. Rūpakkhandhādīsu araṇantesu abbhantarabāhiramātikādhammesūti",
  "tika-abh05t1:96_3": "niddhāraṇe bhummaṁ. Tañhi dhammajātaṁ attanā sampayuttena vedanākkhandhādinā sayaṁ",
  "tika-abh05t1:96_4": "sampayuttanti niddhāritaṁ. Ayogoti asampayogo. Vakkhati dasamanaye. Tattha hi ‘‘rūpakkhandhena",
  "tika-abh05t1:96_5": "vedanādayo vippayuttā, tehi rūpakkhandho vippayutto’’ti vatvā nibbānaṁ kathanti codanaṁ",
  "tika-abh05t1:96_6": "sandhāyāha ‘‘nibbānaṁ pana sukhumarūpagatikamevā’’ti vuttaṁ. ‘‘Manāyatanaṁ ekenāyatanena",
  "tika-abh05t1:96_7": "ekāya dhātuyā kehici vippayutta’’nti ettha hi yathā sukhumarūpaṁ viya sarūpato anuddhaṭampi",
  "tika-abh05t1:96_8": "nibbānaṁ kehicītipadena gahitameva hotīti edisesu ṭhānesu nibbānaṁ sukhumarūpagatikanti",
  "tika-abh05t1:96_9": "viññāyati, evamidhāpi ‘‘rūpamissakehi vā’’ti etena anupādinnaanupādāniyādīhi nibbānamissakehipi",
  "tika-abh05t1:96_10": "asampayogo vutto hotīti daṭṭhabbo. Avikalacatukkhandhasaṅgāhakehi padehi sahavattino",
  "tika-abh05t1:96_11": "aññassa sampayogino abhāvato atītānāgatehi ca sampayogo natthevāti tassa ayujjamānataṁ",
  "tika-abh05t1:96_12": "dassento ‘‘vattamānānameva…pe… arūpabhavādīhīti attho’’ti āha. Itareti ye sampayogaṁ",
  "tika-abh05t1:96_13": "labhanti, ke pana te rūpena asammissā arūpekadesabhūtā. Tenāha ‘‘vedanākkhandhādayo’’ti.",
  "tika-abh05t1:97": "Navamanayasampayuttenasampayuttapadavaṇṇanā niṭṭhitā.",
  "tika-abh05t1:98": "10. Dasamanayo vippayuttenavippayuttapadavaṇṇanā",
  "tika-abh05t1:99_0": "353. Ye vippayuttena vippayuttabhāvena pāḷiyaṁ aggahitā, tesu keci vippayuttassa",
  "tika-abh05t1:99_1": "dhammantarassa abhāvato keci khandhādīhi vippayogasseva asambhavatoti imamatthaṁ",
  "tika-abh05t1:99_2": "dassento ‘‘dhammāyatanādidhammā’’tiādimāha. Tattha sabbacittuppādagatadhammabhāvatoti",
  "tika-abh05t1:99_3": "iminā bhinnakālatādivisesavato arūpakkhandhassa vippayuttassa dhammantarassa abhāvamāha,",
  "tika-abh05t1:99_4": "anārammaṇamissakabhāvatoti iminā pana sabbassapi. Kāmabhavo upapattibhavo saññībhavo",
  "tika-abh05t1:99_5": "pañcavokārabhavoti ime cattāro mahābhavā. Vippayogābhāvatoti vippayogāsambhavato.",
  "tika-abh05t1:99_6": "Na hi ye dukkhasaccādīhi vippayuttā, tehi vippayuttānaṁ tesaṁyeva dukkhasaccādīnaṁ",
  "tika-abh05t1:99_7": "khandhādīsu kenaci vippayogo sambhavati.",
  "tika-abh05t1:100": "Dasamanayavippayuttenavippayuttapadavaṇṇanā niṭṭhitā.",
  "tika-abh05t1:101": "11. Ekādasamanayo saṅgahitenasampayuttavippayuttapadavaṇṇanā",
  "tika-abh05t1:102_0": "409.Teti saṅkhārakkhandhadhammā. Sesehīti avasiṭṭhehi vedanāsaññāviññāṇakkhandhehi.",
  "tika-abh05t1:102_1": "‘‘Etena saha sambandho’’ti iminā padānaṁ sambandhadassanamukhena ‘‘samudayasaccena",
  "tika-abh05t1:102_2": "ye dhammā sampayuttā’’ti pāḷiyā atthavivaraṇaṁ pākaṭataraṁ katvā kehicītipadassatthaṁ",
  "tika-abh05t1:102_3": "kātuṁ ‘‘kehicīti etassa panā’’tiādimāha. Atthaṁ dassetuṁ āhāti sambandho. Visesetvāti",
  "tika-abh05t1:102_4": "ettha tesaṁ dhammānaṁ taṇhāvajjānaṁ saṅkhārakkhandhadhammāyatanadhammadhātupariyāpannatākittanaṁ",
  "tika-abh05t1:102_5": "visesanaṁ daṭṭhabbaṁ, yato te samudayasaccena khandhādisaṅgahena saṅgahitāti vuttā.",
  "tika-abh05t1:102_6": "Sayaṁ attanā sampayutto na hotīti vuttaṁ ‘‘attavajjehī’’ti. Tena vuttaṁ ‘‘cittaṁ",
  "tika-abh05t1:102_7": "na vattabbaṁ cittena sampayuttantipi, cittena vippayuttantipī’’ti. Sampayogārahehīti",
  "tika-abh05t1:102_8": "visesanaṁ sukhumarūpaṁ nibbānanti dve sandhāya kataṁ, na taṇhādike.",
  "tika-abh05t1:103": "Ekādasamanayasaṅgahitenasampayuttavippayuttapadavaṇṇanā niṭṭhitā.",
  "tika-abh05t1:104": "12. Dvādasamanayo sampayuttenasaṅgahitāsaṅgahitapadavaṇṇanā",
  "tika-abh05t1:105_0": "417. Navamanaye sampayogavisiṭṭhā sampayuttā uddhaṭā, dvādasamanaye ca sampayogavisiṭṭhā",
  "tika-abh05t1:105_1": "saṅgahitāsaṅgahitāti ubhayatthāpi sampayogavisiṭṭhāva gahitāti āha ‘‘dvādasama…pe… labbhantī’’ti.",
  "tika-abh05t1:106": "Dvādasamanayasampayuttenasaṅgahitāsaṅgahitapadavaṇṇanā niṭṭhitā.",
  "tika-abh05t1:107": "13. Terasamanayo asaṅgahitenasampayuttavippayuttapadavaṇṇanā",
  "tika-abh05t1:108_0": "448.Yehīti rūpakkhandhadhammāyatanādīhi. Tīhipi khandhāyatanādisaṅgahehi. Puna yehīti",
  "tika-abh05t1:108_1": "arūpabhavādīhi. Oḷārikāyatanāneva honti āyatanadhātusaṅgahehipi asaṅgahitattā. Teti",
  "tika-abh05t1:108_2": "catuvokārabhavādayo. Vuttāvasesāti rūpakkhandhadhammāyatanādīhi avasiṭṭhā. Satipi",
  "tika-abh05t1:108_3": "asaṅgāhakatte tehi asaṅgahitānaṁ sampayogo na sambhavatīti vedanākkhandhādayo idha",
  "tika-abh05t1:108_4": "terasamanaye vissajjanaṁ na ruhanti nārohanti. Tenāha aṭṭhakathāyaṁ ‘‘vedanākkhandhena",
  "tika-abh05t1:108_5": "hi khandhādivasena rūpārūpadhammā asaṅgahitā honti, tesañca sampayogo nāma natthī’’ti",
  "tika-abh05t1:108_6": "(dhātu. 448) asaṅgāhakā eva na honti avikalapañcakkhandhādisamudāyabhāvato.",
  "tika-abh05t1:109_0": "Teti ‘‘dukkhasaccādī’’ti ādi-saddena vuttadhammā. Asabba…pe… siyuṁ avitakkāvicārādidhammā",
  "tika-abh05t1:109_1": "viya. Na tesaṁ vippayogo natthi tabbinimuttassa cittuppādassa sambhavato. Vedanākkhandhena",
  "tika-abh05t1:109_2": "asaṅgahitānaṁ anārammaṇamissakattā na ‘‘vippayogassa atthitāyā’’ti vuttaṁ. Tathā",
  "tika-abh05t1:109_3": "cāha ‘‘rūpārūpadhammā asaṅgahitā’’ti. Ubhayābhāvatoti sampayogavippayogābhāvato.",
  "tika-abh05t1:109_4": "Anārammaṇasahitasabbaviññāṇataṁdhātusampayuttatadubhayadhammā acetasikacetasikalokiyapadādīnaṁ vasena veditabbā.",
  "tika-abh05t1:110": "Terasamanayaasaṅgahitenasampayuttavippayuttapadavaṇṇanā niṭṭhitā.",
  "tika-abh05t1:111": "14. Cuddasamanayo vippayuttenasaṅgahitāsaṅgahitapadavaṇṇanā",
  "tika-abh05t1:112": "456.Dhammasabhāvamattattāti sabhāvadhammānaṁ dhammamattattā avatthāvisesamattattā.",
  "tika-abh05t1:113_0": "Samucchijjati etenāti samucchedo. Saṅgahādivicārapariniṭṭhānabhūto cuddasamanayo.",
  "tika-abh05t1:113_1": "Tenāha ‘‘pariyosāne naye’’ti. Vissajjetabbadhammavivittā pucchā moghapucchā, sā tathābhūtāpi",
  "tika-abh05t1:113_2": "vissajjetabbadhammābhāvassa ñāpikā hotīti āha ‘‘tesaṁ pucchāya moghattā te na labbhantī’’ti.",
  "tika-abh05t1:113_3": "Moghā pucchā etassāti moghapucchako. Aṭṭhamo nayo tattha sabbapucchānaṁ moghattā",
  "tika-abh05t1:113_4": ". Tena ca sahāti tena aṭṭhamanayena saddhiṁ imasmiṁ osānanaye aṭṭhamanaye ca osānanaye",
  "tika-abh05t1:113_5": "ca ete dhammāyatanādayo sabbappakārena na labbhanti. Vippayogassapi abhāvāti tattha kāraṇamāha.",
  "tika-abh05t1:114": "Cuddasamanayavippayuttenasaṅgahitāsaṅgahitapadavaṇṇanā niṭṭhitā.",
  "tika-abh05t1:115": "Dhātukathāpakaraṇa-anuṭīkā samattā."
}