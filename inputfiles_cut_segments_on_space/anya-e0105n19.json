{
  "anya-e0105n19:0": "Marammaraṭṭhikabhāvakathā",
  "anya-e0105n19:1_0": "Ekacce pana marammaraṭṭhikā ‘‘ācariyabuddhaghoso marammaraṭṭhe sathuṁ nāma nagarato",
  "anya-e0105n19:1_1": "sīhaḷadīpaṁ gantvā saṅgahaṭṭhakathāyo akāsī’’ti vadanti. Taṁ dhammānandena anujānitvā",
  "anya-e0105n19:1_2": "‘‘tampi thokaṁ yuttisampannaṁ, ahaṁ evaṁ saddahāmi ‘buddhaghoso dakkhiṇaindiyaraṭṭhe",
  "anya-e0105n19:1_3": "telaṅgajātiko’ti, telaṅgajātikā ca bahū janā marammaraṭṭhe ca indocina raṭṭhe ca",
  "anya-e0105n19:1_4": "gantvā vasanti, talhiṅa? Iti vohāro ca tatoyeva telaṅgapadato uppanno. Tathā ‘buddhaghoso",
  "anya-e0105n19:1_5": "aṭṭhakathāyo katvā sīhaḷadīpato marammaraṭṭhaṁ gantvā pacchimabhāge tattheva vasī’tipi",
  "anya-e0105n19:1_6": "gahetuṁ sakkā, tassa hi ganthā marammaraṭṭhe sīhaḷaraṭṭhatopi surakkhitatarā hontī’’ti",
  "anya-e0105n19:1_7": "ca vatvā patiṭṭhāpitaṁ."
}