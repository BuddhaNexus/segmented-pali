{
  "tha-ap39:0.1": "Therāpadāna ",
  "tha-ap39:0.2": "Kuṇḍadhānavagga ",
  "tha-ap39:0.3": "7. Lasuṇadāyakattheraapadāna ",
  "tha-ap39:1.1": "“Himavantassāvidūre, ",
  "tha-ap39:1.2": "tāpaso āsahaṁ tadā; ",
  "tha-ap39:1.3": "Lasuṇaṁ upajīvāmi, ",
  "tha-ap39:1.4": "lasuṇaṁ mayhabhojanaṁ. ",
  "tha-ap39:2.1": "Khāriyo pūrayitvāna, ",
  "tha-ap39:2.2": "saṅghārāmamagacchahaṁ; ",
  "tha-ap39:2.3": "Haṭṭho haṭṭhena cittena, ",
  "tha-ap39:2.4": "saṅghassa lasuṇaṁ adaṁ. ",
  "tha-ap39:3.1": "Vipassissa naraggassa, ",
  "tha-ap39:3.2": "sāsane niratassahaṁ; ",
  "tha-ap39:3.3": "Saṅghassa lasuṇaṁ datvā, ",
  "tha-ap39:3.4": "kappaṁ saggamhi modahaṁ. ",
  "tha-ap39:4.1": "Ekanavutito kappe, ",
  "tha-ap39:4.2": "lasuṇaṁ yamadaṁ tadā; ",
  "tha-ap39:4.3": "Duggatiṁ nābhijānāmi, ",
  "tha-ap39:4.4": "lasuṇassa idaṁ phalaṁ. ",
  "tha-ap39:5.1": "Paṭisambhidā catasso, ",
  "tha-ap39:5.2": "…pe… ",
  "tha-ap39:5.3": "kataṁ buddhassa sāsanaṁ”. ",
  "tha-ap39:6.1": "Itthaṁ sudaṁ āyasmā lasuṇadāyako thero imā gāthāyo abhāsitthāti. ",
  "tha-ap39:7.1": "Lasuṇadāyakattherassāpadānaṁ sattamaṁ. "
}