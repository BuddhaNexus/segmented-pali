{
  "anya-e0401n6:0": "7. Samuccayasaṅgahaanudīpanā",
  "anya-e0401n6:1_0": "162. Samuccayasaṅgahe. Attano āveṇikabhūtena sāmañña lakkhaṇenati ca sambandho. Aññāpadesena",
  "anya-e0401n6:1_1": "eva tadubhayalakkhaṇena salakkhaṇāni nāma vuccantīti adhippāyo. “Nibbānassapi sarūpato",
  "anya-e0401n6:1_2": "labbhamānasabhāvatā”ti aññanissaya rahitena labbhamānasabhāvatā. Nanu nibbānampi",
  "anya-e0401n6:1_3": "rāgakkhayo dosakkhayo mohakkhayotiādinā aññanissayadassanaṁ atthi yevāti. Dassanamattaṁ",
  "anya-e0401n6:1_4": "atthi. Nibbānaṁ pana rāgādīhi paṭibaddhaṁ na hoti. Atha kho tehi dūrataraṁ hoti.",
  "anya-e0401n6:1_5": "Paṭipakkhataraṁ, paṭiviruddhataraṁ. Yañhi rūpassa khayo vayo bhedo aniccāti vuttaṁ.",
  "anya-e0401n6:1_6": "Tattha rūpassa uppajjitvā khayo vuttoti so rūpassa nissito eva hoti. Idha pana rāgādīnaṁ",
  "anya-e0401n6:1_7": "puna uppādassapi abhāvo vuttoti so rāgādīsu anissito eva. Na kevalaṁ anissito. Atha",
  "anya-e0401n6:1_8": "kho tehi dūrataro ca paṭipakkhataro ca tesaṁ paṭipakkhaguṇehi imassasiddhattāti.",
  "anya-e0401n6:1_9": "Anipphannarūpānipi adhippetāni eva tesampi khandhāyatanadhātu saccesu saṅgahitattā.",
  "anya-e0401n6:2_0": "Āsavādīsu. “Pārivāsiyaṭṭhenā”ti parivāsakaraṇaṭṭhena. “Madanīyaṭṭhenā”ti madanajanakaṭṭhena.",
  "anya-e0401n6:2_1": "“Parivāsaṁ gaṇhantī”ti dosavepullaṁ āpajjantīti vuttaṁ hoti. Puna “parivāsaṁ”ti duggandhatādiparivāsaṁ.",
  "anya-e0401n6:2_2": "“Āsavabharitamevā”ti āsavehi pūritameva. “Chaḷārammaṇāni dūsentī”ti tāni sāsavādibhāvaṁ",
  "anya-e0401n6:2_3": "pāpentīti adhippāyo. “Bhavato”ti bhūmito iccevattho. Avadhīyati paricchindīyati etasmāti",
  "anya-e0401n6:2_4": "avadhi. Apādānaṁ vuccati. Mariyādo nāma pariyantaparicchedo. Mariyādamattabhūto kriyāvisayo",
  "anya-e0401n6:2_5": "mariyādavisayo. Avadhi nāma byāpana vidhānaṁ, kriyā byāpanassa visayo abhividhivisayo.",
  "anya-e0401n6:2_6": "“Yassā”ti avadhi vatthussa. “Attānaṁ”ti avadhivatthuṁ. “Bahikatvā”ti sampattamattaṁ",
  "anya-e0401n6:2_7": "katvāti adhippāyo. Avadhivicāraṇāyaṁ. “Saddassā”ti bhagavato kittisaddassa. “Taṁ”ti",
  "anya-e0401n6:2_8": "avadhibhūtaṁ atthaṁ. “Yaso”ti kittisaddo. “Itaraṁ”ti anabhividhivisayaṁ bahi katvā pavattati.",
  "anya-e0401n6:3_0": "Kāmāsavādīsu. “Tannāmenā”ti kāmanāmena. “Tadārammaṇā”ti kāmadhammārammaṇā. “Ayamattho",
  "anya-e0401n6:3_1": "vā”ti kāmīyatītiādinā vutto pacchimatthova. “Mahaggatakusaladhammā”ti idhādhippetaṁ",
  "anya-e0401n6:3_2": "kammabhavaṁ sandhāya vuttaṁ. “Taṁ nibbattā”ti tena nibbattā. “Tadārammaṇā”ti duvidhabhavārammaṇā.",
  "anya-e0401n6:3_3": "“Taṇhā evā”ti bhavataṇhā eva. “Bhavo evā”ti bhavārammaṇatāya bhavanāmikā taṇhā eva.",
  "anya-e0401n6:3_4": "“Ime evā”ti taṇhādiṭṭhi avijjā eva. “Parivutthe satī”ti parivasite sati. “Kāmavisayā”ti",
  "anya-e0401n6:3_5": "kāmadhammavisayā. “Tasmiṁ”ti kāmāsave. Bhavavisayā mānādayo parivutthā evātiādinā",
  "anya-e0401n6:3_6": "yojetabbaṁ. Tathā diṭṭhivisayāti padepi.",
  "anya-e0401n6:4_0": "“Anassāsikaṁ katvā”ti assāsapassāsarahitaṁ katvā. “Avahananaṭṭhenā”ti ajjhottharitvā",
  "anya-e0401n6:4_1": "māraṇaṭṭhena. Adhokatvā māraṇaṭṭhenātipi yujjati. “Duttaraṭṭhenā”ti tattha patantassa",
  "anya-e0401n6:4_2": "tarituṁ dukkaraṭṭhena. “Vuttanayenā”ti āsavesu vuttanayena.",
  "anya-e0401n6:5_0": "“Vaṭṭasmiṁ”ti tividhavaṭṭasmiṁ. “Bhavayantake”ti avijjāsaṅkhārādike bhavacakke. “Āmasanaṁ”ti",
  "anya-e0401n6:5_1": "padassa atthaṁ dasseti “tathā tathā kappetvā gahaṇa”nti. “Sāsane”ti pariyattisāsane",
  "anya-e0401n6:5_2": "tasmiṁ tasmiṁ suttante. “Diṭṭhiyo diṭṭhupādānaṁ”ti diṭṭhivatthūsu daḷhaggāhaṭṭhena",
  "anya-e0401n6:5_3": "diṭṭhiyo eva diṭṭhupādānaṁ. Attavādupādāne. Parikappa buddhi nāma micchāñāṇaṁ vuccati.",
  "anya-e0401n6:5_4": "“Issara nimmitaṁ”ti sakalalokissarena mahābrahmunā ādikappakāle nimmitaṁ. “Adhicca",
  "anya-e0401n6:5_5": "samuppannaṁ”ti ahetu apaccayā samuppannaṁ. “Accantasassataṁ”ti bhavaparamparāsu sassataṁ.",
  "anya-e0401n6:5_6": "“Ekaccasassataṁ”ti bhavavisesaṁ patvā ekaccānaṁ sattānaṁ sassataṁ. “Ucchinnaṁ”ti",
  "anya-e0401n6:5_7": "yatthakatthaci parammaraṇā ucchinnaṁ. Purāṇañcakammaṁ parikkhīṇaṁ, navañcakammaṁ",
  "anya-e0401n6:5_8": "akataṁ. Evaṁ saṁsāra suddhītiādinā gahaṇanti attho. Santo kāyo sakkāyo. “Santo”ti",
  "anya-e0401n6:5_9": "paramatthato vijjamāno. “Kāyo”ti rūpakāyo, nāmakāyo. Attano attano kāyo vā sakkāyo.",
  "anya-e0401n6:5_10": "Paccattakāyo, pāṭipuggalika kāyoti vuttaṁ hoti. Yathāvuttakāya dvayameva. Sakkāye",
  "anya-e0401n6:5_11": "diṭṭhi sakkāyadiṭṭhi. Tattha “sakkāye diṭṭhī”ti pubbantāparanta kappikānaṁ viya pubbantā",
  "anya-e0401n6:5_12": "paranteacintetvā sabbasattānaṁpi attano khandhesu eva ‘rūpaṁ me attāti vā’ attā me",
  "anya-e0401n6:5_13": "rūpavāti vā, attani me rūpanti vā, rūpasmiṁ me attāti vā, evamādinā dhammatā siddhā",
  "anya-e0401n6:5_14": "diṭṭhīti vuttaṁ hoti. “Assutavā”ti khandhadesanādike suññatadhammappaṭisaṁ yutte",
  "anya-e0401n6:5_15": "desanā dhamme assuta pubbattā natthi sutaṁ etassāti assutavā. “Puthujjano”ti lokiyamahājano.",
  "anya-e0401n6:5_16": "Tattha pariyāpanno pana ekapuggalopi puthujjanotveva vuccati. So sutavāpi atthi,",
  "anya-e0401n6:5_17": "assutavāpi atthi. Idha assutavā adhippeto. Ariya puggalo pana tattha pariyāpanno",
  "anya-e0401n6:5_18": "na hoti. Ahantivā, mamāti vā, mayīti vā, meti vā, parāmasana padāni nāma. “Sesadhammevā",
  "anya-e0401n6:5_19": "gahetvā”ti rūpato avasese nāmakkhandha dhamme attā meti gahetvā vā. “Dhamma muttakaṁ",
  "anya-e0401n6:5_20": "vā attānaṁ gahetvā”ti pañcakkhandhadhammavimuttaṁ parikappasiddhaṁ attānaṁ vā gahetvā.",
  "anya-e0401n6:5_21": "Catasso avatthā yassāti caturāvatthikā. Vedanāya sambhogarasattā “saṁbhuñjiṁ”ti vuttaṁ.",
  "anya-e0401n6:5_22": "“Sukhito”ti sukhavedanāya samaṅgīpuggalo. Dhammato khandha pañcakameva. Tattha pana",
  "anya-e0401n6:5_23": "sukhavedanāpadhānattā tathā samanupassanto vedanaṁ attāti samanupassati nāma. “Samūhato",
  "anya-e0401n6:5_24": "gahetvā”ti ahamasmi, ahaṁ eko sattotiādinā samūhato. “Vatthū”ti pañcakkhandhā vuccanti.",
  "anya-e0401n6:5_25": "Ñātapariññādivasena apariññātāni vatthūni etehīti apariññātavatthukā. Ekamuhuttamattepi",
  "anya-e0401n6:5_26": "kāle. Rūpaṁ attato samanupassatītiādikaṁ caturāvatthaṁ sandhāya “kadāci attato”tiādi",
  "anya-e0401n6:5_27": "vuttaṁ. “Attanimittaṁ”ti abhikkamanādīsu kāyavacīmano kriyāsu ahaṁ abhikkamāmi, ahaṁ",
  "anya-e0401n6:5_28": "paṭikkamāmītiādinā citte dissamānā attacchāyā vuccati.",
  "anya-e0401n6:6_0": "“Kāmanaṭṭhenā”ti icchanaṭṭhena. “Chandanaṭṭhenā”ti patthanaṭṭhena. Līnabhāvo nāma",
  "anya-e0401n6:6_1": "cittacetasikānaṁ paṭikuṭanaṁ. Āpādīyate āpādanaṁ. Līnabhāvassa āpādananti viggaho.",
  "anya-e0401n6:6_2": "“Tandī”ti ālasyaṁ vuccati. “Vijambhitatā” nāma kilesavasena kāyaṅgānaṁ vijambhanaṁ",
  "anya-e0401n6:6_3": "samiñjanappasāraṇādikaraṇaṁ. Sā eva paccayo etassāti viggaho.",
  "anya-e0401n6:7_0": "Anusayapadatthe. “Uppajjantī”ti uppajjituṁ sakkonti. Na pana ekantato uppajjanti.",
  "anya-e0401n6:7_1": "Santesuhi ekantato uppajjantesu anusayā nāma na honti sayanakiccasseva abhāvato.",
  "anya-e0401n6:7_2": "“Uppajjantī”ti vā uppajjituṁ pahonti. Patthodano bahūnaṁ janānaṁ pahotītiādīsu viya.",
  "anya-e0401n6:7_3": "Paññattiyohi asabhāvadhammajātikattā kāraṇa lābhepi uppajjituṁ nappahonti. Ime pana",
  "anya-e0401n6:7_4": "sabhāvadhammajātikattā kāraṇa lābhe sati uppajjituṁ pahontīti. Evañhisati, uppādaṁ",
  "anya-e0401n6:7_5": "apattānaṁpi tesaṁ paramatthajātikatā siddhā hotīti. “Saha anusentī”ti ekato anusentīti",
  "anya-e0401n6:7_6": "vuttā kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo",
  "anya-e0401n6:7_7": "ca. Imesaṁ sattānaṁ sattasantāne anusayakiccamattaṁ ṭhapetvā ekato uppatti nāma natthi.",
  "anya-e0401n6:7_8": "Yadi ekato uppajjeyyuṁ. Dvādasā kusalacittāni sattasantāne niccakālampi ekato uppajjeyyuṁ.",
  "anya-e0401n6:7_9": "Na ca uppajjanti. Tasmā viññāyati uppajjanaṁ nāma appahīnaṭṭhena uppajjanārahabhāvo",
  "anya-e0401n6:7_10": "vuttoti. Sentīti vatvā tadatthaṁ dasseti “visuṁ”tiādinā. “Avuṭṭhitā”ti uppādaṁ apattā.",
  "anya-e0401n6:7_11": "“Tathāpavattā”ti cālanākārena pavattā. Puna “tathāpavattā”ti javanasahajātākārena",
  "anya-e0401n6:7_12": "pavattā. “Yesaṁ”ti kāmarāgānusayādīnaṁ. “Āvajjanaṁ”ti āvajjanacittaṁ. “Damathaṁ”ti",
  "anya-e0401n6:7_13": "sudantabhāvaṁ. “Tathā pavattā”ti cittasantānānusayanākārena pavattā. Tāavatthā yesaṁ",
  "anya-e0401n6:7_14": "te tadavatthikā. Yadi te uppādaṁ apattā. Evaṁsati, te paramatthāpi nāma na bhaveyyunti",
  "anya-e0401n6:7_15": "codanaṁ pariharati “te panā”tiādinā. Sace te kusalābyākata cittasantānampi anugatā.",
  "anya-e0401n6:7_16": "Evaṁsati, te kusalābyākatāni nāma siyunti codanaṁ pariharati “na cā”tiādinā. Atha",
  "anya-e0401n6:7_17": "te ekanta akusalā siyuṁ. Evaṁsati, kusalābyākatehi viruddhā bhaveyyuṁti codanaṁ pariharati",
  "anya-e0401n6:7_18": "“nāpī”tiādinā. Yadi uppādaṁ apattā. Evaṁsati, kālavimuttā siyunti āha “nāpikālattaya",
  "anya-e0401n6:7_19": "vinimuttā”tiādiṁ. “Sānusaye cittasantāne”ti sekkhaputhujjanānaṁ cittasantāne. “Saha",
  "anya-e0401n6:7_20": "magguppādā”ti magguppādena saheva. “Tattha tattha vutto”ti aṭṭhakathāṭīkāsu vutto.",
  "anya-e0401n6:7_21": "“Anāgatasāmaññaṁ”ti anāgatasadisaṁ. Na ekanta anāgatantipi vadanti. Kathaṁ te saṅkhatajātikā",
  "anya-e0401n6:7_22": "hontīti āha “tehi magge”tiādiṁ. Vibhāvanipāṭhe. “Appahīnā”ti maggena appahīnā. “Tadavatthā”ti",
  "anya-e0401n6:7_23": "uppajjanārahāvatthā. “Taṁ sabhāvattā”ti kāmarāgādi sabhāvattā. “Tathā vuccantī”ti",
  "anya-e0401n6:7_24": "anusayāti vuccanti. Anāgatā nāma na honti. Cittasantāne vattamānabhāvena siddhattā.",
  "anya-e0401n6:7_25": "“Hañci pajahatī”ti yadipajahati. “Tenahī”ti tato eva. “Ratto”ti rāgasamaṅgī hutvā.",
  "anya-e0401n6:7_26": "“Duṭṭho”ti dosasamaṅgī hutvā. “Muḷho”ti mohasamaṅgī hutvā pajahatīti doso āpajjatīti",
  "anya-e0401n6:7_27": "vuttaṁ hoti. Pariyuṭṭhāna pattānaṁ rāgādīnaṁ. “Maggavajjhaṁ”ti maggena vadhitabbaṁ.",
  "anya-e0401n6:7_28": "“Uppannaṁ”ti paccuppannaṁ. Vattamānañca taṁ uppannañcāti vattamānuppannaṁ. “Bhutvā”ti",
  "anya-e0401n6:7_29": "ārammaṇaṁ paribhuñjitvā. Vigacchatīti vigataṁ. Bhutvā vigatañca taṁ uppannañcāti",
  "anya-e0401n6:7_30": "bhutvā vigatuppannaṁ. Vipaccanatthāya okāsaṁ karontīti okāsakataṁ. Okāsakatañca taṁ",
  "anya-e0401n6:7_31": "uppannañcāti okāsakatuppannaṁ. Samudācāro vuccati bhiyyo pavattanaṁ. Samudācāro ca",
  "anya-e0401n6:7_32": "so uppannañcāti samudācāruppannaṁ. Khandhapañcaka saṅkhātaṁ bhūmiṁ labhatīti bhūmiladdhaṁ.",
  "anya-e0401n6:7_33": "Bhūmiladdhañca taṁ uppannañcāti bhūmiladdhuppannaṁ. Ārammaṇaṁ adhikataraṁ gaṇhātīti",
  "anya-e0401n6:7_34": "ārammaṇādhiggahitaṁ. Ārammaṇādhiggahitañca taṁ uppannañcāti ārammaṇādhiggahituppannaṁ.",
  "anya-e0401n6:7_35": "Mahaggatajjhānena avikkhambhitañca taṁ uppannañcāti avikkhambhituppannaṁ. Maggena",
  "anya-e0401n6:7_36": "asamugghāṭitañca taṁ uppannañcāti asamugghāṭituppannaṁ. Evaṁ maggavajjhānaṁ anusayānaṁ",
  "anya-e0401n6:7_37": "uppannabhāvena vuttattā paccuppannatā pariyāyova tesaṁ vattabboti. “Sekkhā”ti sattasekkhapuggalā.",
  "anya-e0401n6:8_0": "Orambhāgo vuccati kāmalokoceva puthujjanabhāvo ca. Orambhāge sandissantīti orambhāgiyāni.",
  "anya-e0401n6:8_1": "Uddhaṁbhāgo vuccati mahaggatabhāvoceva ariyabhāvo ca. Uddhaṁbhāge sandissantīti uddhaṁbhāgiyāni.",
  "anya-e0401n6:8_2": "Tattha. Kāmacchando, byāpādo,ti imāni dvesaṁ yojanāni kāmalokasaṅkhāte orambhāge",
  "anya-e0401n6:8_3": "eva sandissanti. Diṭṭhi, vicikicchā, sīlabbataparāmāso,ti imāni tīṇi puthujjanabhāva",
  "anya-e0401n6:8_4": "saṅkhāte. Sesāni pana pañca mahaggatabhāvasaṅkhāte ca ariyabhāvasaṅkhāteca uddhaṁbhāgepi",
  "anya-e0401n6:8_5": "sandissanti. Athavā. Purimāni pañcayassa tāni maggena appahīnāni, taṁ uparibhavagge",
  "anya-e0401n6:8_6": "ṭhitaṁpi kāmalokasaṅkhātaṁ orambhāgaṁ ākaḍḍhanti, tasmā orambhāgāya saṁvattantīti",
  "anya-e0401n6:8_7": "orambhāgiyāni. Pacchimāni pañca yassa tāni appahīnāni, taṁ kāmaloke ṭhitaṁpi uddhaṁbhāgaṁ",
  "anya-e0401n6:8_8": "ākaḍḍhanti, tasmā uddhaṁbhāgāya saṁvattantīti uddhaṁbhāgiyāni. Tatthahi dverūpārūparāgā",
  "anya-e0401n6:8_9": "ekantena mahaggatabhāvaṁ ākaḍḍhantiyeva. Māno ca uddhaccañca avijjācāti imāni ca",
  "anya-e0401n6:8_10": "rūpārūparāgasahagatāni hutvā ākaḍḍhanti. Oraṁ heṭṭhimaṁ kāmalokaṁ bhajantīti orambhāgiyāni.",
  "anya-e0401n6:8_11": "Uddhaṁ rūpārūpalokaṁ bhajantīti uddhaṁbhāgiyānītipi vaṇṇenti. “Itarāni panā”ti dve",
  "anya-e0401n6:8_12": "issā saṁyojana macchariyasaṁyojanāni. “Kamopana dvinnaṁ pī”ti idha saṅgahe dvinnaṁpi anukkamopana.",
  "anya-e0401n6:9": "“Vibādhentī”ti vihiṁsanti. “Upatāpenticā”ti upagantvā santāpenti. Sesamettha suviññeyyaṁ.",
  "anya-e0401n6:10": "Akusalasaṅgahānudīpanā niṭṭhitā.",
  "anya-e0401n6:11_0": "163. Missakasaṅgahe. “Cittappaṭipādanaṁ cittaniyojanaṁ. “Sugati duggati vivaṭṭasaṅkhātāsu",
  "anya-e0401n6:11_1": "cā”ti sugatibhava duggati bhavanibbānasaṅkhātāsu ca. Nibbānañhi vaṭṭato gigatattā",
  "anya-e0401n6:11_2": "vivaṭṭanti vuccati. “Dassanādīhi evā”ti dassanasaṅkappanādīhi eva. Ujugati nāma hitasukhasaṁvattanikā",
  "anya-e0401n6:11_3": "pavatti vuccati. Vaṅkagatināma ahita dukkhasaṁvattanikā pavatti. “Pathaṅgānī”ti pathassamaggassa",
  "anya-e0401n6:11_4": "aṅgāni. Maggoti ca upāyo vuccatīti āha “upāyaṅgānī”ti. “Itarānī”ti sammādiṭṭhi sammāsaṅkappādīni",
  "anya-e0401n6:11_5": "aṅgāni. Ujugatiyā gamanassa upāyaṅgāni. Imepi cattāro maggaṅga dhammā dhammā nāma",
  "anya-e0401n6:11_6": "āgatā. “Tathā tathā pavattānaṁ”ti musāvādādivasena pavattānaṁ. “Nā nāmaggovā”ti micchāmaggo ca sammāmaggo ca.",
  "anya-e0401n6:12_0": "“Attādhīnavuttike”ti attāyattappavattike. Attano gati nāma cakkhundriyādīnaṁ dassanādi",
  "anya-e0401n6:12_1": "kiccameva vuccati. “Issarā adhipatino”ti idaṁ ādhippaccatthapākaṭatthaṁ vuttaṁ. Attho",
  "anya-e0401n6:12_2": "pana bhāvappadhānavasena gahetabbo. Indriyaṁ issariyaṁ ādhippaccantihi ime ekatthāti.",
  "anya-e0401n6:12_3": "“Itthākārāni” nāma itthiliṅgapurisaliṅgādi. “Aññathā appavattiyaṁ”ti itthisaṇṭhāne",
  "anya-e0401n6:12_4": "purisaliṅgādīnaṁ, purisasaṇṭhāne itthiliṅgādīnaṁ appavattiyaṁ. Tenāha “tathāhī”tiādiṁ.",
  "anya-e0401n6:12_5": "Mano vijānanakicce sampayuttadhammānaṁ issaro hoti anaññābhibhavanīyabhāvena pavattanatoti",
  "anya-e0401n6:12_6": "sambandho. Evaṁ parattha. “Ārammaṇādhimuccane”ti ārammaṇe nirāsaṅkappavattiyaṁ. “Ārammaṇupaṭṭhāne”ti",
  "anya-e0401n6:12_7": "citte buddhaguṇādhikassa ārammaṇassa upaṭṭhāne. “Catusaccadhammo”ti tena puggalena",
  "anya-e0401n6:12_8": "anaññāta pubbo catusacca dhammo. Anaññāta pubbaṁ amataṁ vā padaṁ. Anaññātaṁ ñassāmi",
  "anya-e0401n6:12_9": "iti pavattaṁ indriyanti samāso. Paṭipannassāti pana atthato siddhattā vuttaṁ. “Vippakatabhāvenā”ti",
  "anya-e0401n6:12_10": "aniṭṭhaṅgatabhāvena. Punappunaṁ jānanakiccayuttānaṁ majjhe channaṁsekkhānaṁ. Etena",
  "anya-e0401n6:12_11": "avasaddassayāva sabbakilesappahānā jānananti atthaṁ dīpeti. Pathama maggena ñātaṁ",
  "anya-e0401n6:12_12": "mariyādaṁ anatikkamma jānanantipi vaṇṇenti. Ājānitatthāti aññātāvī. Arahā khīṇāsavo",
  "anya-e0401n6:12_13": "katakicco vusita brahmacariyo. Aññātāvino indriyanti aññātāvindriyanti atthaṁ dassetuṁ",
  "anya-e0401n6:12_14": "“pariniṭṭhita ājānanakiccassā”tiādi vuttaṁ. “Tabbimuttī”ti attaggāha vimutti. “Tasmiṁ",
  "anya-e0401n6:12_15": "vā”ti tasmiṁ attanivā. “Saṁkiliṭṭho”ti nānākilesehi saṁkilesito. “Vipphandito”ti",
  "anya-e0401n6:12_16": "nānāsukhadukkhehi saṁkampito. “Vodānapattiyā”ti visuddhipattatthāya. “Tāyapaṭi pattiyā”ti",
  "anya-e0401n6:12_17": "karaṇatthe, hetu atthe vā karaṇavacanaṁ. “Vodānapattiyā”ti sāmiatthe sāmivacanaṁ.",
  "anya-e0401n6:13_0": "“Balīyantī”ti nāmadhātuniddeso. Tenāha “balasā karontī”ti. “Balasā”ti balena. Parito",
  "anya-e0401n6:13_1": "samantato senti parivārentīti parissayā. Assaddhassa bhāvo assaddhiyaṁ. Kosajjasaṅkhātena",
  "anya-e0401n6:13_2": "paṭipakkhadhammena. Muṭṭhā naṭṭhā sati yassāti muṭṭhassati. Muṭṭhassatissa bhāvo",
  "anya-e0401n6:13_3": "muṭṭhassaccaṁ. “Sesaduka dvayaṁ”ti ahirikadukaṁ hiridukañca.",
  "anya-e0401n6:14_0": "Gahapati, jāyampatī, tiādīsu viya patisaddo sāmiissara pariyāyoti āha “patīti sāmiissaro”ti.",
  "anya-e0401n6:14_1": "“Paresaṁ”ti sahajātesu paresaṁ indriyānaṁ. “Parehī”ti kammatthe karaṇavacanaṁ. Pare",
  "anya-e0401n6:14_2": "sahajāte indriya dhammeti attho. “Adhiko”ti adhikataro. “Attādhīna vuttīnaṁ”ti attāyattavuttīnaṁ.",
  "anya-e0401n6:14_3": "“Chandāgamanavasena vā”ti ettha āgacchati phalaṁ etenāti āgamanaṁ. Ādikāraṇaṁ, mūlakāraṇaṁ,",
  "anya-e0401n6:14_4": "pabhavakāraṇaṁ. Chando eva āgamanaṁ chandāgamanaṁ. Tenāha “pubbe atītabhavesū”tiādiṁ.",
  "anya-e0401n6:14_5": "Sampayutta dhamme attaparādhīne katvāti sambandho. Mahogho tiṇapaṇṇakasaṭe attaparādhīne",
  "anya-e0401n6:14_6": "karonto viyāti yojanā. Tattha “attaparādhīne”ti attasaṅkhātoparo attaparo. Attaparena",
  "anya-e0401n6:14_7": "adhīnā attaparādhīnāti attho. “Sesesupī”ti sesesu vīriya citta vīmaṁsādhipatīsupi.",
  "anya-e0401n6:14_8": "Etena ‘vīriyameva adhipati vīriyādhipati. Vīriyavato kiṁ nāma kammaṁ na sijjhatīti",
  "anya-e0401n6:14_9": "evaṁ pubbābhisaṅkhāravasena vā pubbe atītabhavesu suṭṭhu āsevitavīriyāgamanavasena",
  "anya-e0401n6:14_10": "vā tesu tesu kalyāṇa pāpakammesu sampayutta dhamme mahogho viya tiṇapaṇṇakasaṭe attaparādhīne",
  "anya-e0401n6:14_11": "niccaṁ paggahitadhurekatvā pavattaṁ vīriya’ntiādinayaṁ atidisati. “Pacchimā tayo",
  "anya-e0401n6:14_12": "dhammā”ti vīriya citta vīmaṁsā dhammā. Paravasepi vattanti, tadā tesaṁ adhipatibhāvo",
  "anya-e0401n6:14_13": "natthīti codanā. Adhipati kiccaṁ nāma dhuravāhitāti sambandho. “Taṁ taṁ kicca visesaṁ",
  "anya-e0401n6:14_14": "anapekkhitvā”ti cakkhundriyaṁ dassana kicce issaro, sotindriyaṁ savana kiccetiādīsu",
  "anya-e0401n6:14_15": "taṁ taṁ kiccavisesaṁ apekkhati, tathā anapekkhitvā. “Vijānanādi kiccaṁ”ti ‘mano ārammaṇa",
  "anya-e0401n6:14_16": "vijānane’tiādinā vuttaṁ sabbaṁ indriya kiccaṁ.",
  "anya-e0401n6:15_0": "Bhuso haranti vahantīti āhārā. “Bhuso”ti atirekataranti attho. Kathaṁ pana bhuso",
  "anya-e0401n6:15_1": "harantīti āha “sahajātādī”tiādiṁ. Tete paccaya dhammā tete paccayuppanna dhammā cāti",
  "anya-e0401n6:15_2": "yojanā. “Etthā”ti imissaṁ pāḷiyaṁ. “Paccayāhāro vā”ti ettha hetu ārammaṇādiko sabbopaccayo",
  "anya-e0401n6:15_3": "paccayāhāro nāma. Āhāra paccayopana visuṁ eko paccayaviseso. “Paccayaṭṭhenā”ti hetu",
  "anya-e0401n6:15_4": "ārammaṇādi paccayaṭṭhena. “Āhārabhūtā”ti upatthambhanakiccavisesabhūtāti vuttaṁ hoti.",
  "anya-e0401n6:15_5": "“Kaḷīraṅkurānaṁ”ti kammatthe sāmivacanaṁ. “Vaḍḍhiyā”ti vaḍḍhanatthāya. “Ṭhitiyā”ti",
  "anya-e0401n6:15_6": "ṭhitatthāya. Imesattā vaṭṭe pavattantīti sambandho. Sesamettha suviññeyyaṁ. “Pakkhe",
  "anya-e0401n6:15_7": "viyūhitvā”ti pakkhe sañcāletvāti vuttaṁ hoti. “Pakkhe”ti vā pakkhehi vātaṁ byūhitvā.",
  "anya-e0401n6:15_8": "“Tadanusayitassā”ti tasmiṁ vipāka santāne anusayi tassa. “Vibhāvetvā”ti paccakkhato",
  "anya-e0401n6:15_9": "vibhūtaṁ pākaṭaṁ katvā. “Alabhitvā”ti cakkhumhi alabhitvā. Apassitvāti vuttaṁ hoti.",
  "anya-e0401n6:15_10": "“Tatthevā”ti nivāsaṭṭhāne eva. “Sampayuttā”ti viññāṇena sampayuttā. Bhaviṁsu vaḍḍhiṁ",
  "anya-e0401n6:15_11": "sūti bhūtā. Sambhavaṁ vuḍḍhikāraṇaṁ esanti gavesantīti sambhavesino. “Vuttanayenā”ti",
  "anya-e0401n6:15_12": "‘yathā yavabījānaṁ vā sālibījānaṁ vā’tiādinā vuttanayena. “Āhāretī”ti pavatteti.",
  "anya-e0401n6:15_13": "“Manosañcetanāhāro”ti kusalākusala kammabhūto manosañcetanāhāro. “Tayo bhave”ti tayo",
  "anya-e0401n6:15_14": "kāmabhavādike upapattibhave. Ṭhitiyāti ca anuggahāyāti ca vuttaṁ. Itarathā uppattiyāti",
  "anya-e0401n6:15_15": "ca vuttaṁ siyāti adhippāyo.",
  "anya-e0401n6:16_0": "“Dubbalakiccaṭṭhānavatthukattā”ti dubbalakiccattā dubbalaṭṭhānattā dubbalavatthukattā.",
  "anya-e0401n6:16_1": "“Abhinipāta mattāni hontī”ti dassana savanādi mattāni hontīti adhippāyo. “Vitakka",
  "anya-e0401n6:16_2": "pacchimakaṁ jhānaṁ”ti jhānāni nāma vitakkassa pacchānugataṁ hotīti attho. “Tatthā”ti",
  "anya-e0401n6:16_3": "tesupañcaviññāṇesu. “Tā”ti vedanā ekaggatā. “Taṁ”ti jhānakiccaṁ. Ekaggatā balavatī",
  "anya-e0401n6:16_4": "na hotīti sambandho. “Maggindriya balabhāvāyā”ti maggindriya balabhāvatthāya. Lokuttaravipākāni",
  "anya-e0401n6:16_5": "javanakiccāni ca sādhipatikāni ca hontīti vuttaṁ “tibhūmakānī”tiādi. Sesamettha subodhaṁ.",
  "anya-e0401n6:17": "Missakasaṅgahānudīpanā niṭṭhitā.",
  "anya-e0401n6:18_0": "164. Bodhipakkhiyasaṅgahe. “Satipaṭṭhānā”ti ettha pasaddo pamukhattho padhānatthoti",
  "anya-e0401n6:18_1": "āha “pamukhā padhānā hutvā”ti. Ṭhāsaddo gatinivatti atthoti āha “cittagamanaṁ nivattetvā",
  "anya-e0401n6:18_2": "pavattantī”ti. “Kāye anupassanā”ti kāye pavattā anupassanā. Punappunaṁ passanti yogino",
  "anya-e0401n6:18_3": "etāyāti anupassanā. Katamaṁ passantīti āha “assāsapassāsādikassā”tiādiṁ. Kathañcataṁ",
  "anya-e0401n6:18_4": "passantīti vuttaṁ “taṁ taṁ kāyabhāvenā”tiādi. Idāni punappuna saddassa atthaṁ dassento",
  "anya-e0401n6:18_5": "“yāvā”tiādimāha. Vedanānu passanādīsupi esevanayo. Taṁ na sundaraṁ. Kasmā, sakalassa",
  "anya-e0401n6:18_6": "rūpakāyassa adhippetattā. Sesamettha suviññeyyaṁ. Yadi evantiādīsu. “Itarāpi siddhā”ti",
  "anya-e0401n6:18_7": "kāyānupassanādayopi siddhā. Kasmā, dhammānupassanāya antogadhattā. “Tathā anupassantassā”ti",
  "anya-e0401n6:18_8": "rūppanalakkhaṇato anupassantassa. “Taṁ taṁ samūhabhūtarūpadhammavasenā”ti assāsapassāsādi",
  "anya-e0401n6:18_9": "samūhabhūtassa rūpa dhammassa vasena. “Subhādivipallāsassā”ti subha sukha niccavipallāsassa.",
  "anya-e0401n6:18_10": "“Oḷārikassā”ti supākaṭavasena oḷārikassa. “Attūpanibandhā”ti attena upanibandhā, paṭibaddhā.",
  "anya-e0401n6:19_0": "“Kāmaṁ”ti ekantena. Upasussatūti sambandho. “Yantaṁ”ti jhānābhiññā maggaphalanibbānaṁ.",
  "anya-e0401n6:19_1": "“Vīriyassa saṇṭhānaṁ”ti vīriyagamanassa vīriyappavattanassa nivattivasena saṇṭhānaṁ.",
  "anya-e0401n6:19_2": "Uppannasaddena atīta kilesāpi paccuppanna kilesāpi gahetabbā hontīti āha “asukasmiṁ",
  "anya-e0401n6:19_3": "kāle”tiādiṁ. “Mayhaṁ uppannaṁ”ti idāni uppannaṁ. “Pahānāyā”ti ettha samucchedappahānaṁ",
  "anya-e0401n6:19_4": "adhippetanti āha “anuppāda dhammatāpādanakaraṇatthaṁ”ti. Tattha anuppādo dhammo yesaṁ",
  "anya-e0401n6:19_5": "te anuppāda dhammā. Maggena pahīnā akusala dhammā. Anuppāda dhammānaṁ bhāvoti viggaho.",
  "anya-e0401n6:19_6": "Anuppāda dhammatāya āpādanaṁ. Tassa karaṇanti samāso. “Disvā”ti tesaṁ uppatti vatthuṁ",
  "anya-e0401n6:19_7": "disvā. “Paccayasamucchindanatthaṁ”ti paccayabhūtassa anusayassa samucchindanatthaṁ.",
  "anya-e0401n6:19_8": "“Apattā”ti idāni apattā. “Samaye”ti buddhuppādanavamakkhaṇe. “Niyāmaṁ na okkamantī”ti",
  "anya-e0401n6:19_9": "ariyamaggasaṅkhātaṁ sammattaniyāmaṁ na okkamanti. Nappavisanti. Kilesehi akopetabbatāya",
  "anya-e0401n6:19_10": "akuppo dhammo yassāti akuppa dhammo. Khīṇāsavo. Akuppa dhammassa bhāvo akuppa dhammatā.",
  "anya-e0401n6:19_11": "Arahatta phalaṁ. “Tesaṁ”ti kusalānaṁ dhammānaṁ. Uppannānaṁ pāpakānaṁ pahānāyāti katvā",
  "anya-e0401n6:19_12": "visuddhidhammesu yogaṁ karontassa anukkamena bhāvanā kamme matthakaṁ patteādito paṭṭhāya",
  "anya-e0401n6:19_13": "uppannāpi pāpakā pahiyyanti. Anuppannāpi nuppajjanti. Anuppannāpi kusalā uppajjanti.",
  "anya-e0401n6:19_14": "Uppannāpi bhāvanā pāripūriṁ gacchanti. Esanayo anuppannānaṁ pāpakānaṁ anuppādāyātiādīsu.",
  "anya-e0401n6:19_15": "Evaṁ catūsu mukhesu ekekamukhenapi sammā padahantassa sammappadhānaṁ catukiccasādhakaṁ",
  "anya-e0401n6:19_16": "hoti. Tenāha “etesu panā”tiādiṁ.",
  "anya-e0401n6:20_0": "Abhivisiṭṭhena dhammavavatthānaññāṇena ñātabbā sabbe paramattha dhammā abhiññeyyā",
  "anya-e0401n6:20_1": "nāma. “Abhiññā siddhī”ti abhijānana kiccasiddhi. Visuṁ visuṁ paricchinditvā ñātabbā",
  "anya-e0401n6:20_2": "catusacca dhammā pariññeyyā nāma. Tehi dukkhasacca dhammā pariññātabbabhāvena, samudaya",
  "anya-e0401n6:20_3": "sacca dhammā pahātabba bhāvena, nirodhasacca dhammā sacchikātabba bhāvena, maggasacca",
  "anya-e0401n6:20_4": "dhammā bhāvetabbabhāvena ñātabbā hontīti. “Bhāvanāsiddhī”ti bhāvanākicca siddhi.",
  "anya-e0401n6:20_5": "Taṁ saṁyuttake imāyapāḷiyā sametīti sambandho. “Vibhaṅge panā”ti iddhipādavibhaṅge",
  "anya-e0401n6:20_6": "pana. “Citta cetasikarāsī”ti saha pubbabhāgabhāvanāya uttari manussa dhammapariyā",
  "anya-e0401n6:20_7": "pannā cittacetasikarāsi. “Tattha panā”ti vibhaṅge tasmiṁ uttaracūḷabhājanīye pana.",
  "anya-e0401n6:20_8": "“Idhā”ti imasmiṁ saṅgahe.",
  "anya-e0401n6:21_0": "Cattāri sotāpattiyaṅgāni nāma buddhe aveccappasādena samannāgato. Dhamme, saṅghe,",
  "anya-e0401n6:21_1": "ariyakantehi sīlehi samannāgatoti evaṁ vuttāni sotāpattiyā aṅgāni. Tattha “ariyakantehī”ti",
  "anya-e0401n6:21_2": "ariyajanehi kāmitehi icchitehi. “Sīlehī”ti pañcaniccasīlehi, ājīvaṭṭhamakasīlehi",
  "anya-e0401n6:21_3": "vā. “Sammappadhānesū”ti sammappadhānakiccesu.",
  "anya-e0401n6:22_0": "“Soḷasahikiccehī”ti ekekasmiṁ sacce cattāri cattāri katvā soḷasahi kiccehi. Pīḷanaṭṭho,",
  "anya-e0401n6:22_1": "saṅkhataṭṭho, tiādīhi soḷasahi atthehīti vuttaṁ hoti. Te ca atthā parato āgamissanti.",
  "anya-e0401n6:22_2": "Sati eva sambojjhaṅgoti vuttaṁ, kathaṁ pana sāsati sambodhiṁ samuṭṭhāpetīti āha “sāhī”tiādiṁ.",
  "anya-e0401n6:22_3": "Esanayo sesabojjhaṅgesupi. “Tesu dhammesū”ti ajjhattabahiddhā dhammesu. “Līnasaṅkoca",
  "anya-e0401n6:22_4": "kosajjapakkhaṁ”ti līnapakkha saṅkoca pakkhakosajja pakkhaṁ. Dhuraṁ suṭṭhu paggaṇhāti",
  "anya-e0401n6:22_5": "ukkhipatīti dhurasampaggaho. “Dhuraṁ”ti samathadhuraṁ vipassanā dhurañca. “Arati",
  "anya-e0401n6:22_6": "ukkaṇṭha pakkhaṁ”ti aratipakkha nibbidāpakkhaṁ. Dhamme rati dhammarati. Dhamme nandī",
  "anya-e0401n6:22_7": "dhammanandī. Dhamme ārāmo dhammārāmo. “Sārambho” nāma cittavihesā. “Daratho” nāma",
  "anya-e0401n6:22_8": "cittasantāpo. Samāhito bhikkhave yathābhūtaṁ pajānāti passatīti vacanato paññāya",
  "anya-e0401n6:22_9": "samādhi pādakatā pākaṭāti vuttaṁ “tassā”tiādiṁ. Samaṁ avisamaṁ attano kiccaṁ vahati",
  "anya-e0401n6:22_10": "sīlenāti samavāhī. Samavāhissa bhāvo samavāhitā.",
  "anya-e0401n6:23_0": "Sā pana catubbidhā hotīti sambandho. “Tassā”ti sammādiṭṭhiyā. “Visākhā”ti ālapana",
  "anya-e0401n6:23_1": "padaṁ. ‘Sabbe lokuttare hontī’ti vacanassa sambandhaṁ dassetuṁ “te pana sattatiṁsappabhedā”tiādimāha.",
  "anya-e0401n6:23_2": "Na vaṭṭhānāni assa atthīti navaṭṭhānikaṁ. “Lokuttare”ti lokuttara citte. “Attappaṭipakkhānaṁ”ti",
  "anya-e0401n6:23_3": "attanā ujuppaṭipakkhānaṁ. “Te”ti bodhipakkhiya dhammā. Etena dassetīti sambandho.",
  "anya-e0401n6:23_4": "“Kuṇḍaliyā”ti evaṁ nāmakaṁ brāhmaṇaṁ ālapati. “Vijjā”ti maggavijjā. “Vimuttī”ti phalavimutti.",
  "anya-e0401n6:24": "Bodhipakkhiyānudīpanā niṭṭhitā.",
  "anya-e0401n6:25_0": "165. Sabbasaṅgahe. “Pañcarāsayo”ti pañcasaṅgahā. “Atītādibhedabhinnānaṁ”ti atītānāgatapaccuppannabhedena,",
  "anya-e0401n6:25_1": "ajjhatta bahiddhābhedena, oḷārikasukhumabhedena, hīnapaṇītabhedena, dūrasantikabhedena",
  "anya-e0401n6:25_2": "ca bhinnānaṁ. “Upapatti dvāresū”ti cakkhādi dvāresu. “Kammadvāresū”ti kāyakammadvārādīsu.",
  "anya-e0401n6:25_3": "“Saṅgammā”ti saṅgantvā. “Samāgammā”ti samāgantvā. “Sādhāraṇa kiccāni vā”ti sabbiriyāpathehi",
  "anya-e0401n6:25_4": "sādhāraṇa kiccānivā. Pāḷipāṭhe. “Kiñcā”ti kasmā ca. “Saṅkhārevadethā”ti saṅkhārā",
  "anya-e0401n6:25_5": "saṅkhārā iti tumhe vadetha. “Kiñcasaṅkhataṁ”ti katamañcasaṅkhataṁ. “Rūpaṁ rūpatthāyā”ti",
  "anya-e0401n6:25_6": "rūpavikatiyā jātatthāya rūpasaṅkhātaṁ saṅkhataṁ abhisaṅkharontīti attho. Upabhogo",
  "anya-e0401n6:25_7": "nāma vatthābharaṇādiko antobhogo. Paribhogo nāma mañcapīṭhādiko bāhira paribhogo.",
  "anya-e0401n6:25_8": "Samparāyikañca vedananti adhikāro. Sesesupi saññāsaṅkhāra viññāṇesupi. “Dānaṁ dānatthāyā”ti",
  "anya-e0401n6:25_9": "dānapuññassa jātatthāya. Dānasaṅkhātaṁ saṅkhataṁ abhisaṅkharontīti attho. Athavā",
  "anya-e0401n6:25_10": "dānassa attho dānattho. “Attho”ti ca vipākattho phalattho. Dānavipākatthāya dānaphalatthāya",
  "anya-e0401n6:25_11": "dānapuññasaṅkhātaṁ saṅkhataṁ abhisaṅkharontīti attho. Evaṁ sesesupi. “Anuyuñjantā”ti",
  "anya-e0401n6:25_12": "vipassanā kammaṁ anuyuñjantā. “Tīsu dhammesu kilamissantī”ti vuttaṁ. Kathaṁ kilamissantīti",
  "anya-e0401n6:25_13": "āha “tathāhi yathā”tiādiṁ. “Sukhasaññitesu paṭisaraṇesū”ti cittasātacittarati paṭilābhatthāya",
  "anya-e0401n6:25_14": "paṭisaraṇesu ārammaṇesu. “Tāhī”ti sampattīhi. “Tā”ti sampattiyo. Paramukkaṁsagataṁ",
  "anya-e0401n6:25_15": "sukhasaññitaṭṭhānaṁ hoti. Tasmā tattha dukkhānupassanāñāṇaṁ atirekataraṁ pavattetabbanti",
  "anya-e0401n6:25_16": "tadatthāya bhagavā taṁ vedanaṁ visuṁ ekaṁ khandhaṁ katvā khandha desanaṁ desetīti",
  "anya-e0401n6:25_17": "adhippāyo. Esanayo paratthapi. “Ñāṇasammataṁ”ti puthujjanehi ñāṇasammataṁ. “Paramaṁ",
  "anya-e0401n6:25_18": "attānaṁ katvā”ti loke viññuttaṁ paramaṁ hoti, tasmā vijānanaṁ paramaṁ attānaṁ katvā.",
  "anya-e0401n6:25_19": "Sesamettha supākaṭaṁ. “Yatthabhuñjatī”tiādīsu. “Yattha bhuñjatī”ti yasmiṁ bhājane",
  "anya-e0401n6:25_20": "bhuñjati. “Yañca bhuñjatī”ti yañca bhojanaṁ bhuñjati. “Yena ca bhuñjatī”ti yenabyañjanena",
  "anya-e0401n6:25_21": "bhuñjati. “Yo ca bhojako”ti samīpe ṭhatvā parivesako. “Yo ca bhuñjitā”ti yo ca bhuñjako.",
  "anya-e0401n6:26_0": "“Sāsavā evā”ti sāsavā nāma lokiya dhammā. “Ussāhantā viya hontī”ti abyāpāra dhammattā",
  "anya-e0401n6:26_1": "vuttaṁ. Na hi abyāpāra dhammānaṁ ekantena ussāho nāma atthi. Phalassa nibbattanato",
  "anya-e0401n6:26_2": "phalatthāya ussāhantā viya hontīti. “Ākiritvā”ti pattharitvā. Sesamettha subodhaṁ.",
  "anya-e0401n6:27_0": "Dhātusaṅgahe. “Attano eva sabhāvaṁ”ti attano sabhāvaṁ evātipi yujjati. “Īhā ca byāpāro",
  "anya-e0401n6:27_1": "cā”ti abhikkamāmi paṭikkamāmītiādinā ussāho ca, abhikkamanādi byāpāro ca. “Na ca",
  "anya-e0401n6:27_2": "jīvayogā”ti na ca lokiyamahājana sammatena jīvena yuttā. Aṭṭhakathāpāṭhe. Yāyati",
  "anya-e0401n6:27_3": "etthāti yantaṁ. Udukkhalaṁ. Yanta cakkayaṭṭhināma yanta cakkasambandhā musalayaṭṭhi.",
  "anya-e0401n6:27_4": "Araṇī vuccati agginibbattakatthāya katā dve sāraghaṭikā. Adharāraṇī nāma heṭṭhāraṇī.",
  "anya-e0401n6:27_5": "Uttarāraṇī nāma uddhāraṇī. “Sallamivā”ti kaṇḍoviya. “Sūlamivā”ti vijjhanakadaṇḍo",
  "anya-e0401n6:27_6": "viya. “Āturāviyā”ti tehisallasūlehi viddhagilānā viya. Ayathābhucca nimittaṁ nāma",
  "anya-e0401n6:27_7": "ayathābhūtaṁ sattapuggalādinimittaṁ. “Vanamigo viyā”ti tiṇa rūpe purisa saññālābho",
  "anya-e0401n6:27_8": "vanamigo viya. “Aṅgārakāsuyaṁ”ti aṅgārakūpe. “Nānāvidhupaddava nimittato”ti nānāvidhānaṁ",
  "anya-e0401n6:27_9": "upaddavānaṁ uppatti paccayato. “Vanamakkaṭo viyā”ti vanavānaro viya. Dukkhena damanaṁ",
  "anya-e0401n6:27_10": "assāti duddamano. “Assakhaḷuṅko”ti duṭṭha asso. “Yattha kāmanipātito”ti yasmiṁ yasmiṁ",
  "anya-e0401n6:27_11": "ārammaṇe patituṁ kāmeti icchati, tattha tattha nipātito. Puggalavase avattitvā ārammaṇesu",
  "anya-e0401n6:27_12": "yadicchakaṁ nipatanatoti vuttaṁ hoti. “Raṅganaṭo viyā”ti samajjanaṭako viya. Sabhāvato",
  "anya-e0401n6:27_13": "atthi saṁvijjatīti santo. Tathoti ca avitathoti ca atthato ekaṁ. Añño pakāro aññathā.",
  "anya-e0401n6:27_14": "Natthi aññathā assāti anaññathaṁ. Dukkhadukkhaṁ nāma kāyikadukkha cetasikadukkhaṁ.",
  "anya-e0401n6:27_15": "“Kammajānaṁ”ti vipākakkhandhakaṭattā rūpānaṁ. “Uppattiyā”ti uppādatthāya. “Pagevā”ti",
  "anya-e0401n6:27_16": "puretarameva. “Uppannaṁ pī”ti uppannampi cakkhu. “Pavattiyā”ti santānaṭṭhitiyā ṭhitatthāya.",
  "anya-e0401n6:27_17": "“Paṭijaggana dukkhaṁ”ti sodhana dukkhaṁ. Paccayavekallaṁ nāma āhāracchedādikaṁ. Nanu",
  "anya-e0401n6:27_18": "bhijjanabhayena pageva paccayasampādanaṁ nāma saṅkhāra dukkhameva siyāti. Saccaṁ.",
  "anya-e0401n6:27_19": "Idha pana āsanne bhijjananimittaṁ disvā kataṁ paccaya sampādanaṁ adhippetaṁ. “Rakkhāvaraṇagutti",
  "anya-e0401n6:27_20": "saṁvidhāna dukkhaṁ”ti nānābhayato rakkhaṇassa ca āvaraṇassa ca gopanassa ca saṁvidhāna",
  "anya-e0401n6:27_21": "dukkhaṁ. “Tadubhayena saheva sijjhatī”ti kasigorakkhādīni saṅkhāra kammāni vā rakkhāvaraṇa",
  "anya-e0401n6:27_22": "guttisaṁ vidhānādīnivā karontānaṁ taṁ dukkha dukkhaṁ tadubhayena dukkhena saheva",
  "anya-e0401n6:27_23": "sijjhati. “Tesaṁ”ti cakkhādīni assādentānaṁ na muccatīti sambandho. “Pavatti nirodha",
  "anya-e0401n6:27_24": "bhūtassā”ti pavattiyā nirodha bhūtassa. “Taṁ pajahati yevā”ti taṁ lobhaṁ pajahatiyeva.",
  "anya-e0401n6:27_25": "“Yāvadevā”ti uparimapariyantena. Ahaṁ asmīti pavatto māno asmimāno. Tassa samugghātanaṁ",
  "anya-e0401n6:27_26": "samucchindanaṁ. “Pariññātesū”ti tesu anusayitāya taṇhāya pahānavasena pariññātesu.",
  "anya-e0401n6:27_27": "“Tabbiparītena panā”ti tato viparītena pana. Asmimānassa anadhiṭṭhānabhūtātiādi atthena.",
  "anya-e0401n6:27_28": "Anindriyabaddha dhammā nāma pathavīpabbatādīsu pavattā rūpa dhammā.",
  "anya-e0401n6:28_0": "Satte anukkaṇṭhamāne karotīti sambandho. “Itī”ti tasmā. Tesaṁ sattānaṁ. Dujjaho nāma",
  "anya-e0401n6:28_1": "natthi. Tasmā lobhoyeva dukkhasamudayāriya saccaṁ nāmāti yojanā. Sāsavā kusalā kusala",
  "anya-e0401n6:28_2": "dhammā samudayasaccaṁ nāma, dukkha saccabhūtānaṁ vipākakkhandhakaṭattā rūpānaṁ samudayattā",
  "anya-e0401n6:28_3": "saṁvaḍḍhanattā. Mūlabhāvena vuttā ‘avijjā paccayā saṅkhārā’tiādīsu. “Nandanasadisaṁ”ti",
  "anya-e0401n6:28_4": "devaloke nandanavanuyyānasadisaṁ. “Ādipabhavapadhānabhūtā”ti dukkha dhammānaṁ ādibhūtā,",
  "anya-e0401n6:28_5": "pabhavabhūtā, padhānabhūtā. “Pabhavabhūtā”ti ca pathamuppattihetubhūtā. “Tesaṁ”ti dukkha dhammānaṁ.",
  "anya-e0401n6:29_0": "“Katthacī”ti kāmabhavādīsu kismiñcibhave. “Kadācī”ti atītādikālesu kismiñcikāle.",
  "anya-e0401n6:29_1": "“Kesañcī”ti devamanussādīsu sattesu kesañcisattānaṁ. “Kutocī”ti bahūsukāraṇesu kutocikāraṇā.",
  "anya-e0401n6:29_2": "“Kathañcī”ti kenacipakārena.",
  "anya-e0401n6:30_0": "“Pariṇāmo”ti pariṇamanaṁ aññathābhāvo. “Taṁ samaṅgīnaṁ”ti tehi cakkhādīhi samaṅgīnaṁ",
  "anya-e0401n6:30_1": "puggalaṁ. Pāḷipāṭhe. “Ādittaṁ”tiādīpitaṁ samujjalantaṁ. “Kenā”ti karaṇabhūtena kena",
  "anya-e0401n6:30_2": "agginā. Tathā ariyamaggo vipariṇāma dhammo ca hoti. Sovipariṇāma dukkhenapi puggalaṁ",
  "anya-e0401n6:30_3": "bhusaṁ pīḷetiyevāti yojanā. “Nā”ti na siyā. Samanaṁ vūpasamanaṁ santi. Sabbadukkhānaṁ",
  "anya-e0401n6:30_4": "santīti viggaho. Sabbaṁ vaṭṭadukkhanti sambandho. “Tassā”ti ariyamaggassa. “Pavattamānā",
  "anya-e0401n6:30_5": "cā”ti santatiṭhitivasena vattamānā ca. “Mahantaṁ pariḷāhadukkhaṁ”ti soka parideva",
  "anya-e0401n6:30_6": "dukkha domanassupāyāsānaṁ pavattivasena mahantaṁ pariḷāha dukkhaṁ. Nibbānassa anuppāda",
  "anya-e0401n6:30_7": "dhammattā uppādatthāya paccayo nāma natthi. Tathā appavatti dhammattā pavattatthāya.",
  "anya-e0401n6:30_8": "Sampāpuṇitabbattā pana sampāpanatthāya paccayo atthīti āha “sampāpaka paccayābhisaṅkharaṇalesaṁ”ti.",
  "anya-e0401n6:30_9": "Sampāpaka paccayā nāma ariya maggo ca tassa paccayā ca.",
  "anya-e0401n6:31_0": "Bhavābhavasaṅkhātassa dukkhakkhandhassāti sambandho. “Tadevā”ti taṁ dukkhakkhandhaṁ",
  "anya-e0401n6:31_1": "eva. Anupunappunaṁ padīyate anuppadānaṁ. “Niyyātanaṭṭho”ti handa gaṇhāti sampaṭicchāpanaṭṭho.",
  "anya-e0401n6:31_2": "“Tato”ti vaṭṭadukkhato. “Muccanūpāyassā”ti dānasīlanikkhamādikassa muccanūpāyassa.",
  "anya-e0401n6:31_3": "“Nissaraṇavimuttiyā”ti nissaraṇa saṅkhātāya vimuttiyā. Saṅkhāra dukkhassa abhāvaṭṭho.",
  "anya-e0401n6:31_4": "“Sammohassa pahānavasenā”ti etena idha dassanaṁ nāma ito paṭṭhāya catūsu saccesu",
  "anya-e0401n6:31_5": "asammoha bhāvapatti eva ālokapatti eva vuccatīti dasseti. Tenāha “paṭivijjhanaṭṭho”ti.",
  "anya-e0401n6:31_6": "Taṇhāya dāso taṇhādāso. Taṇhādāsassa bhāvo taṇhādāsabyaṁ. Paravasato vimuttivasena",
  "anya-e0401n6:31_7": "aparādhīnatā bhujissabhāvo nāma. Lokiyamaggāhi taṇhādāsabyaṁ nātivattanti. Taṇhāvasaṁ",
  "anya-e0401n6:31_8": "pūrayamānā taṇhāvisayaṁ vipākaṁ janenti. Ayaṁ ariyamaggo eva taṇhāya anārammaṇabhāve",
  "anya-e0401n6:31_9": "ṭhito taṇhādāsabyaṁ ativattati. Taṇhāvasaṁ bhindamāno taṇhāya avisayaṁ vipākaṁ janetīti",
  "anya-e0401n6:31_10": "adhippāyo. “Dukkhamuttiyā”ti dukkhato muccanatthaṁ. “Dukkhavaḍḍhiyā”ti dukkhavaḍḍhanatthāya.",
  "anya-e0401n6:31_11": "Sesamettha subodhaṁ. “Khayavirāga nirodha bhūto”ti ettha kilesa dhammānaṁ virajjanaṁ",
  "anya-e0401n6:31_12": "vigamanaṁ antaradhānaṁ virāgo. “Anattha padānī”ti ahitapadāni. Bhayādīnavapadāni.",
  "anya-e0401n6:31_13": "“Dvārachakkaārammaṇa chakkabhedenā”ti dvārachakkaṁ dhammārammaṇaṁ hoti. Evaṁsati,",
  "anya-e0401n6:31_14": "ārammaṇa chakkanti na vattabbaṁ dhammārammaṇassa visuṁ gahitattāti. No navattabbaṁ.",
  "anya-e0401n6:31_15": "Kasmā, dvārachakkato sesānaṁ dhammārammaṇānaṁ atthitāyāti dassetuṁ “ettha cā”tiādi",
  "anya-e0401n6:31_16": "vuttaṁ. Parato “etthapī”tiādīsu esevanayoti.",
  "anya-e0401n6:32": "Sabbasaṅgahānudīpanā niṭṭhitā.",
  "anya-e0401n6:33": "Samuccayasaṅgahadīpaniyāanudīpanā niṭṭhitā."
}