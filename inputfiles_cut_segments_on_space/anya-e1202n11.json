{
  "anya-e1202n11:0": "Thūpasādhana lābhakathā",
  "anya-e1202n11:1_0": "20. Atha rājā thūpatthāya uppannāni suvaṇṇādīni āharāpetvā bhaṇḍāgāresu rāsiṁ kāresi",
  "anya-e1202n11:1_1": "tato sabbasambhāre samatte visākha puṇṇamuposathadivase patta visākha nakkhatte mahāthūpakaraṇatthāya",
  "anya-e1202n11:1_2": "bhūmiparikammaṁ ārabhi. Rājā thupaṭṭhāne patiṭṭhāpitaṁ silāthūpaṁ harāpetvā thirabhāvatthāya",
  "anya-e1202n11:1_3": "samantato hatthipākāra pariyantaṁ gambhīrato sataratanappamāṇaṁ bhūmiṁ khanāpetvā",
  "anya-e1202n11:1_4": "paṁsuṁ apanetvā yodhehi guḷapāsāṇe attharāpetvā kammārakūṭehi āhanāpetvā cuṇṇavicuṇṇe kāresi.",
  "anya-e1202n11:2_0": "Tato cammavinaddhehi pādehi mahā hatthīhi maddāpetvā pāsāṇakoṭṭimassupari navanīta",
  "anya-e1202n11:2_1": "mattikaṁ attharāpesi. Ākāsa gaṅgāyahi tipatitaṭṭhāne udakabindūni uggantvā samantā",
  "anya-e1202n11:2_2": "tiṁsa yojanappamāṇapadese patanti yattha sayañjātasālī uppajjatti taṁ ṭhānaṁ niccameva",
  "anya-e1202n11:2_3": "tintattā nintasīsakoḷaṁ nāma chātaṁ. Tattha mattikā sukhumuttā navanīta mattikāti vuccati.",
  "anya-e1202n11:3_0": "Taṁ tato khīṇasavā sāmaṇerā āharanti tāya sabbattha mattikākiccanti ñātabbaṁ. Mattikopari",
  "anya-e1202n11:3_1": "iṭṭhakā attharāpesi. Iṭṭhakopari kharasukammaṁ, tassoparikuruviṇdapāsāṇaṁ, tassopariayojālaṁ,",
  "anya-e1202n11:3_2": "tassopari khīṇāsava sāmaṇerehi himavantato āhaṭaṁ sugaṇdhamārumbaṁ, tassopari khīrapāsāṇaṁ,",
  "anya-e1202n11:3_3": "tassopari eḷikapāsāṇaṁ, tassopari sīlaṁ attharāpesi. Sabbamattikākicce navanītamattikā eva ahosi.",
  "anya-e1202n11:4_0": "Silāsatthāropari rasodaka santintena kapittha niyyāsena aṭṭhaṅgulabahalatambalohapaṭṭaṁ,",
  "anya-e1202n11:4_1": "tassopari tilatelayantintāya manosilāya sattaṅgula bahalaṁ rajatapaṭṭaṁ attharāpesi",
  "anya-e1202n11:4_2": "evaṁ rājā sabbākārena bhūmiparikammaṁ kārāpetvā āsāḷahi sukkapakkhassa cātuddasa",
  "anya-e1202n11:4_3": "divase bhikkhusaṅghā sannipātetvā evamāha. Sve puṇṇamuposathadivase uttarāsāḷha nakkhattena",
  "anya-e1202n11:4_4": "mahācetiye maṅgaliṭṭhakaṁ patiṭṭhāpessāmi sve thūpūṭṭhāne sabbo saṅgho santipatatūti",
  "anya-e1202n11:4_5": "nagare bheriṁ carāpesi mahājano uposathiko hutvā gaṇdhamālādīni gahetvā thūpaṭṭhāne sannipatatūti.",
  "anya-e1202n11:5_0": "Tato visākhasiri devanāmake dve amacce āṇāpesi. Tumhe gantvā mahā cetiyaṭṭhānaṁ alaṅkarothāti.",
  "anya-e1202n11:5_1": "Te gantvā samantato rajatapaṭṭavaṇṇavālukaṁ okīrāpetvā lājapañcamakāni pupphāni vikiritvā",
  "anya-e1202n11:5_2": "kadalitoraṇaṁ ussāpetvā puṇṇaghaṭe ṭhapāpetvā maṇivaṇṇe veḷumhi pañcapaṇṇadhajaṁ",
  "anya-e1202n11:5_3": "baṇdhāpetvā gaṇdhasampannāni nānāvidha kusumānisaṇtharāpetvā nānāppakārehi taṁ ṭhānaṁ alaṅkariṁsu.",
  "anya-e1202n11:6_0": "Atha rājā sakalanagarañca vihāragāmi maggañca alaṅkārāpesi pabhātāya rattiyā nagare",
  "anya-e1202n11:6_1": "catusu dvāresu massu kammatthāya nahāpite, nahāpanatthāyanahāpanake, alaṅkāratthāya",
  "anya-e1202n11:6_2": "kappakeva nānāvirāga vattha gaṇdhamālādīni ca sūpavyañjana sampannāni madhurabhattāni",
  "anya-e1202n11:6_3": "ca ṭhapāpetvā sabbe nagarā ca jānapadā ca yathāruciṁ massūkammaṁ kāretvā nahātvā",
  "anya-e1202n11:6_4": "bhuñjitvā vatthābharaṇādīhi alaṅkaritvā mahācetiyaṭṭhānaṁ āgacchantūti āyuttakehi ārocāpesi.",
  "anya-e1202n11:7_0": "Sayampi sabbābharaṇa vibhūsito cattālīsa purisa sahassehi saddhiṁ uposako hutvā anekehi",
  "anya-e1202n11:7_1": "sumaṇḍita pasādhitehi amaccehi gahitārakkho alaṅkatāhi devakañña pamāhi nāṭakitthihi",
  "anya-e1202n11:7_2": "parivuto amaragaṇa parivuto devarājā viya attano sirisampattihā mahājanaṁ tosayanto",
  "anya-e1202n11:7_3": "anekehi turiya saṅghuṭṭhehi vattamānehi aparaṇhe mahāthūpaṭṭhānaṁ upagañji. Mahā",
  "anya-e1202n11:7_4": "cetiyaṭṭhāna maṅgalatthāya puṭabaddhāni vatthāni aṭṭhuttara sahassaṁ ṭhapāpesi. Catusu",
  "anya-e1202n11:7_5": "passesu vattharāsiṁ kāresi tela-madhu-sakkara-phāṇitādīni ca ṭhapāpesi.",
  "anya-e1202n11:8_0": "Atha nānādesato bahū bhikkhū āgamiṁsu rājagahā samantā iṇdiguttatthero nāma asīti",
  "anya-e1202n11:8_1": "bhikkhusahassāni gahetvā ākāsenāgañchi tathā bārāṇasiyaṁ isipatane mahā vihārato",
  "anya-e1202n11:8_2": "dhammasenatthero nāma dvādasa bhikkhusahassāni. Sāvatthiyaṁ jetavana vihārato piyadassi",
  "anya-e1202n11:8_3": "nāma thero saṭṭhi bhikkhu sahassāni vesāliyaṁ mahā vanato buddharakkhitatthero aṭṭhārasa",
  "anya-e1202n11:8_4": "bhikkhu sahassāni, kosambiyaṁ ghositārāmato mahādhammarakkhitatthero tiṁsa bhikkhusahassāni.",
  "anya-e1202n11:8_5": "Ujjeniyaṁ dakkhiṇagiri mahā vihārato dhammarakkhitatthero cattālīsa bhikkhusahassāni-pāṭaliputte",
  "anya-e1202n11:8_6": "asokārāmato mittiṇṇatthero bhikkhūnaṁ satasahassāni saṭṭhiñca sahassāni gaṇdhāra",
  "anya-e1202n11:8_7": "raṭṭhato attinna thero nāma bhikkhūnaṁ dve satasahassāni asītiñca sahassāni. Mahāpallava",
  "anya-e1202n11:8_8": "bhogato mahādevatthero bhikkhūnaṁ cattāri satasahassāni saṭṭhiñca sahassāni yonakaraṭṭhe",
  "anya-e1202n11:8_9": "alasaṇdā nagarato yonaka dhammarakkhitatthero tiṁsa bhikkhu sahassāni. Viñjhāṭavivattaniya",
  "anya-e1202n11:8_10": "senāsanato uttaratthero asīti bhikkhusahassāni. Mahābodhimaṇḍa vihārato cittaguttatthero",
  "anya-e1202n11:8_11": "tiṁsa bhikkhusahassāni vanavāsibhogato caṇdaguttatthero asīti bhikkhusahassāni. Kelāsa",
  "anya-e1202n11:8_12": "mahāvihārato suribhaguttatthero channavuti sahassāni gahetvā ākāsenāgañchi.",
  "anya-e1202n11:9": "‘‘Bhikkhūnaṁ dīpavāsīnaṁ-āgatānañca sabbaso,",
  "anya-e1202n11:10": "Gaṇanāya paricchedo-porāṇehi na bhāsito;",
  "anya-e1202n11:11": "Samāgatānaṁ bhikkhūnaṁ-sabbesaṁ taṁ samāgame,",
  "anya-e1202n11:12": "Vuttā khīṇāsavāyeva-te channavuti koṭiyo;’’",
  "anya-e1202n11:13_0": "Atha saṅgho parikkhitta pavāḷavedikā viya majjhe rañño okāse ṭhapetvā aññamaññaṁ",
  "anya-e1202n11:13_1": "aghaṭṭetvā aṭṭhāsi. Pācinapasse buddharakkhitanāmako khīṇāsāvatthero attanāsadisanāmake",
  "anya-e1202n11:13_2": "pañcasatakhīṇāsave gahetvā aṭṭhāsi. Tathā dakkhiṇapasse pacchimapasse uttarapasse",
  "anya-e1202n11:13_3": "ca dhammarakkhita - saṅgharakkhita - ānaṇda nāmakā khīṇāsavattherā attanā sadisanāmake",
  "anya-e1202n11:13_4": "pañcapañcasata khīṇāsave gahetvā aṭṭhaṁsu piyadassi nāma khīṇāsavatthero mahābhikkhusaṅghaṁ",
  "anya-e1202n11:13_5": "gahetvā pubbuttara kaṇṇe aṭṭhāsi.",
  "anya-e1202n11:14_0": "Rājā kira saṅghamajjhaṁ pavisantoyeva sace mayā kayiramānaṁ cetiyakammaṁ anantarāyena",
  "anya-e1202n11:14_1": "niṭṭhaṁ gacchati pācina-dakkhiṇa-pacchima-uttarapassesu buddharakkhita-cammarakkhita-saṅgharakkhita-ānaṇda",
  "anya-e1202n11:14_2": "nāmakā therā attanāsadisanāmake pañcapañcasatabhikkhu gahetvā tiṭṭhantu piyadassi",
  "anya-e1202n11:14_3": "nāma thero pubbuttarakaṇṇe bhikkhusaṅghaṁ gahetvā tiṭṭhatūti cintesi. Therāpi rañño",
  "anya-e1202n11:14_4": "adhippāyaṁ ñatvā tathā ṭhitāti vadantī siddhatthero pana maṅgalo-sumano-padumo-sīvali-caṇdagutto-sūriyagutto-iṇdagu-",
  "anya-e1202n11:14_5": "tto-sāgaro-cittaseno -jayaseno-acaloti imehi ekādasahi therehi parivuto puṇṇaghaṭe",
  "anya-e1202n11:14_6": "pūrato katvā puratthābhimukho aṭṭhāsi.",
  "anya-e1202n11:15_0": "Atha rājā tathā ṭhitaṁ bhikkhusaṅghaṁ disvā pasannacitto gaṇdhamālādīhi pūjetvā padakkhiṇaṁ",
  "anya-e1202n11:15_1": "katvā catūsu ṭhānesu vanditvā puṇṇasaṭaṭṭhānaṁ pavisitvā suyaṇṇakhīle paṭimukkaṁrajatamayaṁ",
  "anya-e1202n11:15_2": "paribbhamana daṇḍaṁ vijjamānamātāpitūnaṁ ubhato sujātena sumaṇḍita pasādhitena abhimaṅgala",
  "anya-e1202n11:15_3": "sammatena amaccaputtena gāhāpetvā mahantaṁ cetiyāvaṭṭaṁ kāretuṁ ārabhi. Tathā kārentaṁ",
  "anya-e1202n11:15_4": "pana siddhatthatthero nivāresi. Evaṁ kirassa ahosi - yadi mahārājā mahantaṁ cetiyaṁ",
  "anya-e1202n11:15_5": "karoti, aniṭṭhiteyeva marissati anāgate dupparihariyañca bhavissatīti. Tasmiṁ khaṇe",
  "anya-e1202n11:15_6": "bhikkhusaṅgho mahā rāja thero pāṇḍito, therassa vacanaṁ kātuṁ vaṭṭatīti āha.",
  "anya-e1202n11:16_0": "Rājā bhikkhusaṅghassa adhippāyaṁ ñatvā thero karotīti maññamāno kīdisaṁ bhante pamāṇaṁ",
  "anya-e1202n11:16_1": "karomīti āha. Thero mama gatagataṭṭhānato cetiyāvaṭṭaṁ karohīti vatvā upadisanto",
  "anya-e1202n11:16_2": "āvijjhitvā agamāsi. Rājā therassa vuttanayena cetiyāvaṭṭaṁ kāretvā theraṁ upasaṅkamitvā",
  "anya-e1202n11:16_3": "nāmaṁ pucchitvā gaṇdhamālādīhi pūjetvā vambatvā parivāretvā ṭhite sesa ekādasa there",
  "anya-e1202n11:16_4": "ca upasaṅkamitvā pūjetvā vaṇditvā tesaṁ nāmāni ca pucchitvā paribbhamana daṇḍagāhakassa",
  "anya-e1202n11:16_5": "amacca puttassa tāma pucchi.",
  "anya-e1202n11:17_0": "Ahaṁ deva suppatiṭṭhita brahmā nāmāti vutte tava pitā kiṁ nāmoti pucchitvāna naṇdiseno",
  "anya-e1202n11:17_1": "nāmāti vutte mātunāmaṁ pucchi. Sumanādevī nāmāti vutte sabbesaṁ nāmāni abhimaṅgalasammatāni,",
  "anya-e1202n11:17_2": "mayā kayaramānaṁ cetiyakammaṁ avassaṁ niṭṭhānaṁ gacchatiti haṭṭho ahosi, tato rājā",
  "anya-e1202n11:17_3": "majjhe aṭṭha suvaṇṇaghaṭe rajataghaṭe ca ṭhapāpetvā te parivāretvā aṭṭhuttarasayassa",
  "anya-e1202n11:17_4": "puṇṇaghaṭe ṭhapāpesi.",
  "anya-e1202n11:18_0": "Atha aṭṭha suvaṇṇiṭṭhakā ṭhapāpesi. Tāsu ekekaṁ parivāretvā aṭṭhuttarasata aṭṭhuttarasata",
  "anya-e1202n11:18_1": "rajatiṭṭhakāyo. Aṭṭhuttarasata aṭṭhuttarasata vatthāni ca ṭhapāpesi. Atha suppatiṭṭhita",
  "anya-e1202n11:18_2": "brahmanāmena amaccaputtena ekaṁ suvaṇṇiṭṭhakaṁ gāhāpetvā tena sadisa nāmehi ca jīvamānaka",
  "anya-e1202n11:18_3": "mātāpitūhi sattahi amaccaputtehi sesa sattiṭṭhakāyo gāhāpesi.",
  "anya-e1202n11:19_0": "Tasmiṁ khaṇe mittatthero nāma puratthima disābhāge paribbhamita lekhāya bhūmiyaṁ",
  "anya-e1202n11:19_1": "gaṇdhapiṇḍaṁ ṭhapesi. Jayasenatthero nāma udakaṁ āsiñcitvā santintetvā samaṁ akāsi.",
  "anya-e1202n11:19_2": "Suppatiṭṭhitabrahmā bhadda nakkhattena evaṁ nānāvidha maṅgalānisaṅkhaṭaṭṭhāne paṭhamaṁ",
  "anya-e1202n11:19_3": "maṅgalikaṭṭhakaṁ patiṭṭhāpesi. Sumanattheronāma jātisumanapupphehi taṁ pūjesi. Tasmiṁ",
  "anya-e1202n11:19_4": "khaṇe udakapariyantaṁ katvā mahāpathavi kampo ahosi. Eteneva nayena sesa sattiṭṭhakāyopi patiṭṭhāpesuṁ.",
  "anya-e1202n11:20_0": "Tato rājā rajatiṭṭhakāyopi patiṭṭhāpetvā gaṇdhamālādīhi pūjetvā maṅgalavidhānaṁ niṭṭhāpetvā",
  "anya-e1202n11:20_1": "suvaṇṇapelāyapupphāni gāhāpetvā pācīnapasse bhikkhusaṅghassa purato ṭhitaṁ mahā buddharakkhitattheraṁ",
  "anya-e1202n11:20_2": "upasaṅkamitvā gaṇdhamālādīhi pūjetvā vaṇditvā therassa parivāretvā ṭhita bhikkhūnañca",
  "anya-e1202n11:20_3": "nāmāni pucchitvā tato dakkhiṇapasse ṭhitaṁ mahādhammarakkhitattheraṁ pacchimapasse",
  "anya-e1202n11:20_4": "ṭhitaṁ mahāsaṅgharakkhitattheraṁ uttarapasse ṭhitaṁ ānaṇdattherañca upasaṅkamitvā",
  "anya-e1202n11:20_5": "gaṇdhamālādīhi pūjetvā pañcapatiṭṭhitena vaṇditvā tatheva nāmāni pucchitvā pubbuttara",
  "anya-e1202n11:20_6": "kaṇṇaṁ gantvā tattha ṭhitaṁ piyadassi mahātheraṁ vaṇditvā pūjetvā nāmāni pucchitvā santike aṭṭhāsi.",
  "anya-e1202n11:21_0": "Thero maṅgalaṁ vaḍḍhento rañño dhammaṁ desesi. Maṅgalapariyosāne sampatta gihiparisāsu",
  "anya-e1202n11:21_1": "cattālīsa sahassāni arahanto patiṭṭhahiṁsu. Cattālīsa sahassāni sotāpattiphalo sahassaṁ",
  "anya-e1202n11:21_2": "sakadāgāmiphale, sahassaṁ anāgāmiphale, bhikkhūnaṁ pana aṭṭhārasasahassāni arahattaṁ",
  "anya-e1202n11:21_3": "pāpuṇiṁsu. Bhikkhunīnaṁ catuddasa sahassānīti."
}