{
  "atk-s0401a16:0": "17. Pasādakaradhammavaggavaṇṇanā",
  "atk-s0401a16:1_0": "366.Addhamidantiādīsu addhanti ekaṁsādhivacanametaṁ, addhā idaṁ lābhānaṁ, ekaṁso",
  "atk-s0401a16:1_1": "esa lābhānanti vuttaṁ hoti. Yadidaṁ āraññikattanti yo esa āraññikabhāvo. Idaṁ vuttaṁ",
  "atk-s0401a16:1_2": "hoti – āraññikabhāvo nāma lābhānaṁ ekaṁso avassabhāvitā na sakkā āraññikena lābhaṁ",
  "atk-s0401a16:1_3": "na labhitunti. Āraññiko hi bhikkhu ‘‘attano araññavāsassa anucchavikaṁ karissāmī’’ti",
  "atk-s0401a16:1_4": "pāpakaṁ nāma na karoti, athassa ‘‘āraññiko ayaṁ bhikkhū’’ti sañjātagāravo mahājano",
  "atk-s0401a16:1_5": "catupaccayena pūjaṁ karoti. Tena vuttaṁ – ‘‘addhamidaṁ, bhikkhave, lābhānaṁ yadidaṁ",
  "atk-s0401a16:1_6": "āraññikatta’’nti. Sesapadesupi eseva nayo. Ettha pana bāhusaccanti bahussutabhāvo.",
  "atk-s0401a16:1_7": "Thāvareyyanti cirapabbajitattā thāvarappattabhāvo. Ākappasampadāti cīvaraggahaṇādino",
  "atk-s0401a16:1_8": "ākappassa sampatti. Parivārasampadāti suciparivāratā. Kolaputtīti kulaputtabhāvo.",
  "atk-s0401a16:1_9": "Vaṇṇapokkharatāti sampannarūpatā. Kalyāṇavākkaraṇatāti vacanakiriyāya madhurabhāvo.",
  "atk-s0401a16:1_10": "Appābādhatāti ārogyasampatti. Arogo hi bhikkhu attano sarīrakalyāṇatāya vipassanādhure",
  "atk-s0401a16:1_11": "ca ganthadhure ca paripūrakārī hoti, tenassa lābho uppajjatīti.",
  "atk-s0401a16:2": "Soḷasa pasādakaradhammā niṭṭhitā."
}