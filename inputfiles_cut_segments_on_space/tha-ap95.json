{
  "tha-ap95:0.1": "Therāpadāna ",
  "tha-ap95:0.2": "Sudhāvagga ",
  "tha-ap95:0.3": "3 Aḍḍhaceḷakattheraapadāna ",
  "tha-ap95:1.1": "“Tissassāhaṁ bhagavato, ",
  "tha-ap95:1.2": "upaḍḍhadussamadāsahaṁ; ",
  "tha-ap95:1.3": "Paramakāpaññapattomhi, ",
  "tha-ap95:1.4": "duggatena samappito. ",
  "tha-ap95:2.1": "Upaḍḍhadussaṁ datvāna, ",
  "tha-ap95:2.2": "kappaṁ saggamhi modahaṁ; ",
  "tha-ap95:2.3": "Avasesesu kappesu, ",
  "tha-ap95:2.4": "kusalaṁ kāritaṁ mayā. ",
  "tha-ap95:3.1": "Dvenavute ito kappe, ",
  "tha-ap95:3.2": "yaṁ dussamadadiṁ tadā; ",
  "tha-ap95:3.3": "Duggatiṁ nābhijānāmi, ",
  "tha-ap95:3.4": "dussadānassidaṁ phalaṁ. ",
  "tha-ap95:4.1": "Ekūnapaññāsakappamhi, ",
  "tha-ap95:4.2": "rājāno cakkavattino; ",
  "tha-ap95:4.3": "Samantacchadanā nāma, ",
  "tha-ap95:4.4": "bāttiṁsāsuṁ janādhipā. ",
  "tha-ap95:5.1": "Paṭisambhidā catasso, ",
  "tha-ap95:5.2": "…pe… ",
  "tha-ap95:5.3": "kataṁ buddhassa sāsanaṁ”. ",
  "tha-ap95:6.1": "Itthaṁ sudaṁ āyasmā aḍḍhaceḷako thero imā gāthāyo abhāsitthāti. ",
  "tha-ap95:7.1": "Aḍḍhaceḷakattherassāpadānaṁ tatiyaṁ. "
}