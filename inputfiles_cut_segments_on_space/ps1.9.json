{
  "ps1.9:0.1": "Paṭisambhidāmagga ",
  "ps1.9:0.2": "1Mahāvagga ",
  "ps1.9:0.3": "1.9. Maggakathā ",
  "ps1.9:1.1": "<b>Maggo</b>ti kenaṭṭhena maggo? ",
  "ps1.9:1.2_0": "Sotāpattimaggakkhaṇe dassanaṭṭhena sammādiṭṭhi micchādiṭṭhiyā pahānāya maggo ceva",
  "ps1.9:1.2_1": "hetu ca, sahajātānaṁ dhammānaṁ upatthambhanāya maggo ceva hetu ca, kilesānaṁ pariyādānāya",
  "ps1.9:1.2_2": "maggo ceva hetu ca, paṭivedhādivisodhanāya maggo ceva hetu ca, cittassa adhiṭṭhānāya",
  "ps1.9:1.2_3": "maggo ceva hetu ca, cittassa vodānāya maggo ceva hetu ca, visesādhigamāya maggo ceva",
  "ps1.9:1.2_4": "hetu ca, uttaripaṭivedhāya maggo ceva hetu ca, saccābhisamayāya maggo ceva hetu ca,",
  "ps1.9:1.2_5": "nirodhe patiṭṭhāpanāya maggo ceva hetu ca.",
  "ps1.9:2.1_0": "Abhiniropanaṭṭhena sammāsaṅkappo micchāsaṅkappassa pahānāya maggo ceva hetu ca, sahajātānaṁ",
  "ps1.9:2.1_1": "dhammānaṁ upatthambhanāya maggo ceva hetu ca, kilesānaṁ pariyādānāya maggo ceva hetu",
  "ps1.9:2.1_2": "ca, paṭivedhādivisodhanāya maggo ceva hetu ca, cittassa adhiṭṭhānāya maggo ceva hetu",
  "ps1.9:2.1_3": "ca, cittassa vodānāya maggo ceva hetu ca, visesādhigamāya maggo ceva hetu ca, uttaripaṭivedhāya",
  "ps1.9:2.1_4": "maggo ceva hetu ca, saccābhisamayāya maggo ceva hetu ca, nirodhe patiṭṭhāpanāya maggo ceva hetu ca.",
  "ps1.9:3.1_0": "Pariggahaṭṭhena sammāvācā micchāvācāya pahānāya maggo ceva hetu ca, sahajātānaṁ dhammānaṁ",
  "ps1.9:3.1_1": "upatthambhanāya maggo ceva hetu ca, kilesānaṁ pariyādānāya maggo ceva hetu ca, paṭivedhādivisodhanāya",
  "ps1.9:3.1_2": "maggo ceva hetu ca, cittassa adhiṭṭhānāya maggo ceva hetu ca, cittassa vodānāya maggo",
  "ps1.9:3.1_3": "ceva hetu ca, visesādhigamāya maggo ceva hetu ca, uttaripaṭivedhāya maggo ceva hetu",
  "ps1.9:3.1_4": "ca, saccābhisamayāya maggo ceva hetu ca, nirodhe patiṭṭhāpanāya maggo ceva hetu ca.",
  "ps1.9:4.1_0": "Samuṭṭhānaṭṭhena sammākammanto micchākammantassa pahānāya maggo ceva hetu ca, sahajātānaṁ",
  "ps1.9:4.1_1": "dhammānaṁ upatthambhanāya maggo ceva hetu ca, kilesānaṁ pariyādānāya maggo ceva hetu",
  "ps1.9:4.1_2": "ca paṭivedhādivisodhanāya maggo ceva hetu ca, cittassa adhiṭṭhānāya maggo ceva hetu",
  "ps1.9:4.1_3": "ca, cittassa vodānāya maggo ceva hetu ca, visesādhigamāya maggo ceva hetu ca, uttaripaṭivedhāya",
  "ps1.9:4.1_4": "maggo ceva hetu ca, saccābhisamayāya maggo ceva hetu ca, nirodhe patiṭṭhāpanāya maggo ceva hetu ca.",
  "ps1.9:5.1": "Vodānaṭṭhena sammāājīvo micchāājīvassa pahānāya maggo ceva hetu ca …pe… ",
  "ps1.9:5.2": "paggahaṭṭhena sammāvāyāmo micchāvāyāmassa pahānāya maggo ceva hetu ca …pe… ",
  "ps1.9:5.3": "upaṭṭhānaṭṭhena sammāsati micchāsatiyā pahānāya maggo ceva hetu ca …pe… ",
  "ps1.9:5.4_0": "avikkhepaṭṭhena sammāsamādhi micchāsamādhissa pahānāya maggo ceva hetu ca, sahajātānaṁ",
  "ps1.9:5.4_1": "dhammānaṁ upatthambhanāya maggo ceva hetu ca, kilesānaṁ pariyādānāya maggo ceva hetu",
  "ps1.9:5.4_2": "ca, paṭivedhādivisodhanāya maggo ceva hetu ca, cittassa adhiṭṭhānāya maggo ceva hetu",
  "ps1.9:5.4_3": "ca, cittassa vodānāya maggo ceva hetu ca, visesādhigamāya maggo ceva hetu ca, uttaripaṭivedhāya",
  "ps1.9:5.4_4": "maggo ceva hetu ca, saccābhisamayāya maggo ceva hetu ca, nirodhe patiṭṭhāpanāya maggo ceva hetu ca.",
  "ps1.9:6.1": "Sakadāgāmimaggakkhaṇe dassanaṭṭhena sammādiṭṭhi …pe… ",
  "ps1.9:6.2_0": "avikkhepaṭṭhena sammāsamādhi oḷārikassa kāmarāgasaññojanassa paṭighasaññojanassa",
  "ps1.9:6.2_1": "oḷārikassa kāmarāgānusayassa paṭighānusayassa pahānāya maggo ceva hetu ca, sahajātānaṁ",
  "ps1.9:6.2_2": "dhammānaṁ upatthambhanāya maggo ceva hetu ca, kilesānaṁ pariyādānāya maggo ceva hetu",
  "ps1.9:6.2_3": "ca, paṭivedhādivisodhanāya maggo ceva hetu ca, cittassa adhiṭṭhānāya maggo ceva hetu",
  "ps1.9:6.2_4": "ca, cittassa vodānāya maggo ceva hetu ca, visesādhigamāya maggo ceva hetu ca, uttaripaṭivedhāya",
  "ps1.9:6.2_5": "maggo ceva hetu ca, saccābhisamayāya maggo ceva hetu ca, nirodhe patiṭṭhāpanāya maggo ceva hetu ca.",
  "ps1.9:7.1": "Anāgāmimaggakkhaṇe dassanaṭṭhena sammādiṭṭhi …pe… ",
  "ps1.9:7.2_0": "avikkhepaṭṭhena sammāsamādhi anusahagatassa kāmarāgasaññojanassa paṭighasaññojanassa,",
  "ps1.9:7.2_1": "anusahagatassa kāmarāgānusayassa paṭighānusayassa pahānāya maggo ceva hetu ca, sahajātānaṁ",
  "ps1.9:7.2_2": "dhammānaṁ upatthambhanāya maggo ceva hetu ca, kilesānaṁ pariyādānāya maggo ceva hetu",
  "ps1.9:7.2_3": "ca, paṭivedhādivisodhanāya maggo ceva hetu ca, cittassa adhiṭṭhānāya maggo ceva hetu",
  "ps1.9:7.2_4": "ca, cittassa vodānāya maggo ceva hetu ca, visesādhigamāya maggo ceva hetu ca, uttaripaṭivedhāya",
  "ps1.9:7.2_5": "maggo ceva hetu ca, saccābhisamayāya maggo ceva hetu ca, nirodhe patiṭṭhāpanāya maggo ceva hetu ca.",
  "ps1.9:8.1": "Arahattamaggakkhaṇe dassanaṭṭhena sammādiṭṭhi …pe… ",
  "ps1.9:8.2_0": "avikkhepaṭṭhena sammāsamādhi rūparāgassa arūparāgassa mānassa uddhaccassa avijjāya,",
  "ps1.9:8.2_1": "mānānusayassa bhavarāgānusayassa avijjānusayassa pahānāya maggo ceva hetu ca, sahajātānaṁ",
  "ps1.9:8.2_2": "dhammānaṁ upatthambhanāya maggo ceva hetu ca, kilesānaṁ pariyādānāya maggo ceva hetu",
  "ps1.9:8.2_3": "ca, paṭivedhādivisodhanāya maggo ceva hetu ca, cittassa adhiṭṭhānāya maggo ceva hetu",
  "ps1.9:8.2_4": "ca, cittassa, vodānāya maggo ceva hetu ca, visesādhigamāya maggo ceva hetu ca, uttaripaṭivedhāya",
  "ps1.9:8.2_5": "maggo ceva hetu ca, saccābhisamayāya maggo ceva, hetu ca, nirodhe patiṭṭhāpanāya maggo ceva hetu ca.",
  "ps1.9:9.1_0": "Dassanamaggo sammādiṭṭhi, abhiniropanamaggo sammāsaṅkappo, pariggahamaggo sammāvācā,",
  "ps1.9:9.1_1": "samuṭṭhānamaggo sammākammanto, vodānamaggo sammāājīvo, paggahamaggo sammāvāyāmo,",
  "ps1.9:9.1_2": "upaṭṭhānamaggo sammāsati, avikkhepamaggo sammāsamādhi.",
  "ps1.9:9.2_0": "Upaṭṭhānamaggo satisambojjhaṅgo, pavicayamaggo dhammavicayasambojjhaṅgo, paggahamaggo",
  "ps1.9:9.2_1": "vīriyasambojjhaṅgo, pharaṇamaggo pītisambojjhaṅgo, upasamamaggo passaddhisambojjhaṅgo,",
  "ps1.9:9.2_2": "avikkhepamaggo samādhisambojjhaṅgo, paṭisaṅkhānamaggo upekkhāsambojjhaṅgo.",
  "ps1.9:10.1": "Assaddhiye akampiyamaggo saddhābalaṁ, kosajje akampiyamaggo vīriyabalaṁ, pamāde akampiyamaggo satibalaṁ, uddhacce akampiyamaggo samādhibalaṁ, avijjāya akampiyamaggo paññābalaṁ. ",
  "ps1.9:10.2": "Adhimokkhamaggo saddhindriyaṁ, paggahamaggo vīriyindriyaṁ, upaṭṭhānamaggo satindriyaṁ, avikkhepamaggo samādhindriyaṁ, dassanamaggo paññindriyaṁ. ",
  "ps1.9:11.1_0": "Ādhipateyyaṭṭhena indriyā maggo, akampiyaṭṭhena balā maggo, niyyānaṭṭhena bojjhaṅgā",
  "ps1.9:11.1_1": "maggo, hetuṭṭhena maggaṅgā maggo, upaṭṭhānaṭṭhena satipaṭṭhānā maggo, padahanaṭṭhena",
  "ps1.9:11.1_2": "sammappadhānā maggo, ijjhanaṭṭhena iddhipādā maggo, tathaṭṭhena saccāni maggo, avikkhepaṭṭhena",
  "ps1.9:11.1_3": "samatho maggo, anupassanaṭṭhena vipassanā maggo, ekarasaṭṭhena samathavipassanā maggo,",
  "ps1.9:11.1_4": "anativattanaṭṭhena yuganaddhā maggo, saṁvaraṭṭhena sīlavisuddhi maggo, avikkhepaṭṭhena",
  "ps1.9:11.1_5": "cittavisuddhi maggo, dassanaṭṭhena diṭṭhivisuddhi maggo, muttaṭṭhena vimokkho maggo,",
  "ps1.9:11.1_6": "paṭivedhaṭṭhena vijjā maggo, pariccāgaṭṭhena vimutti maggo, samucchedaṭṭhena khaye",
  "ps1.9:11.1_7": "ñāṇaṁ maggo, chando mūlaṭṭhena maggo, manasikāro samuṭṭhānaṭṭhena maggo, phasso samodhānaṭṭhena",
  "ps1.9:11.1_8": "maggo, vedanā samosaraṇaṭṭhena maggo, samādhi pamukhaṭṭhena maggo, sati ādhipateyyaṭṭhena",
  "ps1.9:11.1_9": "maggo, paññā taduttaraṭṭhena maggo, vimutti sāraṭṭhena maggo, amatogadhaṁ nibbānaṁ",
  "ps1.9:11.1_10": "pariyosānaṭṭhena maggoti.",
  "ps1.9:11.2": "Maggakathā niṭṭhitā. "
}