{
  "tika-s0403t6:0": "(7) 2. Saññāvaggo",
  "tika-s0403t6:1": "1-5. Saññāsuttādivaṇṇanā",
  "tika-s0403t6:2_0": "61-65. Dutiyassa paṭhame “mahapphalā mahānisaṁsā”ti ubhayampetaṁ atthato ekaṁ, byañjanameva",
  "tika-s0403t6:2_1": "nānanti āha “mahapphalā”tiādi. “Pañcime gahapatayo ānisaṁsā”tiādīsu ānisaṁsa-saddo",
  "tika-s0403t6:2_2": "phalapariyāyopi hoti. Mahato lokuttarassa sukhassa paccayā hontīti mahānisaṁsā. Amatogadhāti",
  "tika-s0403t6:2_3": "amatabbhantarā amataṁ anuppaviṭṭhā nibbānadiṭṭhattā, tato paraṁ na gacchanti. Tena",
  "tika-s0403t6:2_4": "vuttaṁ “amatapariyosānā”ti. Amataṁ pariyosānaṁ avasānaṁ etāsanti amatapariyosānā.",
  "tika-s0403t6:2_5": "Maraṇasaññāti maraṇānupassanāñāṇena saññā. Āhāre paṭikūlasaññāti āhāraṁ gamanādivasena",
  "tika-s0403t6:2_6": "paṭikūlato pariggaṇhantassa uppannasaññā. Ukkaṇṭhitassāti nibbindantassa katthacipi",
  "tika-s0403t6:2_7": "asajjantassa. Dutiyādīni uttānatthāneva.",
  "tika-s0403t6:3": "Saññāsuttādivaṇṇanā niṭṭhitā.",
  "tika-s0403t6:4": "6-10. Sājīvasuttādivaṇṇanā",
  "tika-s0403t6:5_0": "66-70. Chaṭṭhe saha ājīvanti etthāti sājīvo, pañhassa pucchanaṁ vissajjanañca. Tenāha",
  "tika-s0403t6:5_1": "“sājīvoti pañhapucchanañceva pañhavissajjanañcā”tiādi. Abhisaṅkhatanti citaṁ. Sattamādīni uttānatthāneva.",
  "tika-s0403t6:6": "Sājīvasuttādivaṇṇanā niṭṭhitā.",
  "tika-s0403t6:7": "Saññāvaggavaṇṇanā niṭṭhitā."
}