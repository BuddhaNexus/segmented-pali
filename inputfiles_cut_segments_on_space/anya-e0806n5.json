{
  "anya-e0806n5:0": "Pañcamakaṇḍa",
  "anya-e0806n5:1": "1. Tija",
  "anya-e0806n5:2_0": "Khamāvīmaṁsāsūti pakativisesanameva kathamicchitanti āha- ‘sambandhassi’ccādi, padānamaññamaññasambandhassa",
  "anya-e0806n5:2_1": "purisādhīnattāti attho, pakati visesananti tijamāha saddānaṁ visesanaṁ, kimpana pakativisesane",
  "anya-e0806n5:2_2": "phala miccāha- ‘pakativisesanopādāna’miccādi. Yajjatra ‘khamāvīmaṁsāsū’ti pakativisesanaṁ,",
  "anya-e0806n5:2_3": "kasmiṁ atthe carati khasā vidhīyanticcāha- ‘atthantarassā niddesā’iccādi. Atthantarassāti",
  "anya-e0806n5:2_4": "nisānādiatthantarassa. “Sutānumitesu sutasambandhova balavā”ti paribhāsamupalakkheti",
  "anya-e0806n5:2_5": "‘sutānumitāna’miccādinā. Tenevāti kiriyārūpāsu khamāvīmaṁsu khasānaṁ vīdhāneneva,",
  "anya-e0806n5:2_6": "sakatthe vidhāneneti vuttaṁ hoti. Titikkhakiriyattāti iminā paresaṁ viya khādyantānaṁ",
  "anya-e0806n5:2_7": "dhātusaññāvidhāna manatthakanti dasseti.",
  "anya-e0806n5:3_0": "Titikkhā khamā, titikkhati khamati, vīmaṁsā upaparikkhā, vīmaṁsati upaparikkhatīti",
  "anya-e0806n5:3_1": "attho. Sutte tijaiti niddesā bhūvādikassa gahaṇaṁ. Niccaṇyantassa curādikassa hi",
  "anya-e0806n5:3_2": "tādise payojane sati bahulaṁ vidhīyamānepi niccattamattano nātivattati. Athavā curādimānenābyabhicārinā",
  "anya-e0806n5:3_3": "sāhacariyā tijopi curādikova, taṁ yathā ‘gāvassa dutiyenāttho’ti. Vuttegoyevopādīyate,",
  "anya-e0806n5:3_4": "nāsso, na gadrabho. Kadāci pana assādinopi dutiyassa gahaṇaṁ siyā atthappakaraṇā dippabhāvato.",
  "anya-e0806n5:4_0": "Nanu ca vīmaṁsāyaṁ sappaccayavidhāna manupapannamitaretaranissayadosa duṭṭhattā,",
  "anya-e0806n5:4_1": "tathāhi siddhe vīmaṁsāsadde sappaccayo uppajjate, sati ca tasmiṁ vīmaṁsāti rūpaṁ",
  "anya-e0806n5:4_2": "sampajjatīti itaretaranissayo, itaretara nissayāni ca kāriyānī nopakappantīti tenāha-",
  "anya-e0806n5:4_3": "‘anuvādarūpāna’miccādi. Anādikālasaṁsiddhasaddānuvāto natthi itaretaranissayo dosoti",
  "anya-e0806n5:4_4": "bhāvo. Payojakabyāpāraṇippaccayābhāve tejateti rūpaṁ.",
  "anya-e0806n5:5": "2. Kitā",
  "anya-e0806n5:6_0": "Pubbeviya pakativisesanādītyanena “sambandhassa purisāyattattā ‘tikicchāsaṁsayesū’ti",
  "anya-e0806n5:6_1": "pakativisesananti āha- ‘tikicchāya’miccādi’tyādikaṁ sabbaṁ yathāyogametthāpi vattabbantyatidisati.",
  "anya-e0806n5:6_2": "Vissatthoti visaddassa attho. Atha kimitthaṁ chappaccayantasseva dvidhodāharaṇantyāsaṅkiyāha-",
  "anya-e0806n5:6_3": "‘atthabhedā dvidhodāharaṇa’nti. Niketo nivāso, saṅketo lakkhaṇaṁ.",
  "anya-e0806n5:7": "3. Nindā",
  "anya-e0806n5:8": "Ninda=garahāyaṁ tato “itthiyamaṇattikayakyā ce”ti (5-49) appaccaye tato “itthiyamatvā”ti (3-26) āppaccaye rūpaṁ. Bandhatīti badhako.",
  "anya-e0806n5:9": "4. Tuṁsmā",
  "anya-e0806n5:10_0": "Tuṁsmātīha paccayaggahaṇamācikkhati ‘tuṁtāye’ccādinā. Tato ceti yato tuṁsmāti paccayasseva",
  "anya-e0806n5:10_1": "gahaṇaṁ yato ca visesana niddeso, tatoti attho. Paccayaggahaṇe tadādiggahaṇaṁ viññāyate…",
  "anya-e0806n5:10_2": "“paccayaggahaṇe yasmā so vihito tadādino gahaṇa”nti ñāyato. Visesanattena vattumicchitattā",
  "anya-e0806n5:10_3": "tadantaggahaṇaṁ… “vidhibbisesanantassā”ti (1-13) vacanābhi manasi nidhāyāha- ‘yato",
  "anya-e0806n5:10_4": "kiriyatthā’iccādi. So kiriyattho ādi yassa samudāyassa so tadādi so paccayonte tassa",
  "anya-e0806n5:10_5": "(so tadanto). Tadāditadantasamudāyavisesassa gahaṇaṁ, (natu) tadantamattasse tyattho.",
  "anya-e0806n5:10_6": "Nanu ca tuṁsmāiti visesanattena vattumicchite bhavatu “vidhibbisesanantasse”ti tadantaggahaṇaṁ",
  "anya-e0806n5:10_7": "paccayaggahaṇe tu kathaṁ tadādino gahaṇaṁ vacanābhāvatoccāha- ‘tadavinābhāvittā’ti.",
  "anya-e0806n5:10_8": "Yato vihito tena vinā na bhavati sīleneti tadavinābhāvī tassa bhāvo tasmā. Imāya",
  "anya-e0806n5:10_9": "yuttiyā viññāyate-ttho, yamākhyāyate ‘paccayaggahaṇe yasmā so vihito tadādino gahaṇa’nti.",
  "anya-e0806n5:10_10": "Bhavatvevaṁ tadādino tadantassa ca gahaṇaṁ, tato kipphalaṁtyāha- ‘tene’ccādi.",
  "anya-e0806n5:11_0": "Sapāditoti pādisahitato. Kha cha suppattābhāvāti kha cha sānaṁ uppattiyā abhāvā.",
  "anya-e0806n5:11_1": "Vuttappakārasseva tuṁppaccayantassa pakatibhāvena gahaṇā sapādito kha cha sānamanuppattīti",
  "anya-e0806n5:11_2": "adhippāyo. Vipubbā ‘ji-jaye’iccasmā tuṁpaccayantā ‘vijetumicchatī’ti atthe “tuṁsmā”iccādinā(so),",
  "anya-e0806n5:11_3": "tuṁssaca lopo, nemittike ekāre nivatte ‘jisa jisa iti dvitte anādibyañjanalopo “jiharānaṁ",
  "anya-e0806n5:11_4": "gī”ti (5-102) gī. Jigīsappakatito “bhūte īūṁ”iccādinā (6-4) ī. Tasmiṁ aña. “Ā ī ū",
  "anya-e0806n5:11_5": "mhā ssā ssamhānaṁ vā”ti (6-33) īssa rasse byajigīsi. Yadi tu sapādito sassa uppatti",
  "anya-e0806n5:11_6": "siyā, tadā byajigīsīti ettha dvibbacanaṁ karīyamānaṁ sappaccayantassa paṭhamassekassarassa",
  "anya-e0806n5:11_7": "dvibbacanaṁ bhavatīti “kha cha sāna”miccādinā (5-69) vijiya iti samudāye ādibhūtassa",
  "anya-e0806n5:11_8": "visaddassa siyā īmhi ca vihite sapādino pakatibhāvoti visadda pubbe añāgamo siyā,",
  "anya-e0806n5:11_9": "tato ca avivijisīti aniṭṭhampasajjeyya.",
  "anya-e0806n5:12_0": "Tuṁsmā icchāyanti ca pakatippaccayatthānamupadiṭṭhattā tena sabhāva liṅgena kha cha",
  "anya-e0806n5:12_1": "sappaccayā tadanto ca anumito na pana tuṁ, tumiha sutoti āha- ‘na tadanto, nāpi cha",
  "anya-e0806n5:12_2": "chasā’ti. Jighacchāiccatra dvitte pubbassa ghassa “catuttha dutiyānaṁ tatiyapaṭhamā”ti",
  "anya-e0806n5:12_3": "(5-78) go. Tassa “kavaggahānaṁ cavaggajā”ti (5-79) jo. Pāṇinināpīha sappaccaya vidhāyake",
  "anya-e0806n5:12_4": "sutte vākyampi yathā siyāti vāvacanaṁ kataṁ, tadayuttanti nirākattumāha- ‘vākyampi’ccādi.",
  "anya-e0806n5:12_5": "Pakatyādityatra ādi saddena atthaviseso gahetabbo, pakati viseso tumanto, icchattho-tthaviseso.",
  "anya-e0806n5:12_6": "Idaṁ lakkhaṇanti “tuṁsmā lopo cicchāyaṁ te”iti idaṁ lakkhaṇaṁ. Niyogatoti niyamena.",
  "anya-e0806n5:12_7": "Āsaṅkāyamupasaṅkhyāna”nti (3-1-7) vākyakārena vuttaṁ nirākattumāha- ‘āsaṅkāya’miccādi.",
  "anya-e0806n5:13_0": "Acetanattā kūlassa icchāyāsambhavoti ‘kūlappatitumicchatī’ti vākyamevecchāpakāsanamasiddhaṁ,",
  "anya-e0806n5:13_1": "tenāsiddhena vākyenāsiddhānaṁ kha cha sānaṁ sādhanaṁ asiddhenāsiddhasādhanaṁ. Icchāvacanicchāti",
  "anya-e0806n5:13_2": "icchāya vattumicchā. Icchāyapavattito upaladdhīti icchāya upaladdhi upālambo parijānanaṁ",
  "anya-e0806n5:13_3": "pavattitoti attho. Cetanāvaticāti vuttaṁ tasmā cetanāvati pavattito upaladdhiṁ dassetvā",
  "anya-e0806n5:13_4": "tadapadese nācetanepi dassetuṁ ‘yopesā’tiādimāha. Devadatte rajju khīlādipāṇinā uyyogo,",
  "anya-e0806n5:13_5": "kūle mattikāvikīraṇādi. Rajju guṇo. Khīlo kīla (pañcikā) saṁkvādi.",
  "anya-e0806n5:14_0": "Pulo tiṇādīnaṁ saṅghāto. Sā sunakho mimarisatīti mara=pāṇacāge’icchāyaṁ tumantā so.",
  "anya-e0806n5:14_1": "“Ñi byañjanasse”ti (5-170) ñi. Dvitte pubbato-ññassa lopo “kha cha sesvī”ti (5-76)",
  "anya-e0806n5:14_2": "dvitte pubbassāssa imimarisati. Tathā pipatisatīti ‘patapatha=gamena’ iccassa. Sā",
  "anya-e0806n5:14_3": "mimarisatīti satipi sacetanatte visattajīvitassa sunakhassa maraṇicchā sambhavatīti",
  "anya-e0806n5:14_4": "paṭipāditaṁ. “Icchāsantā paṭisedho vattabbo”ti (3-1-7) pāṇinīyavāttikakārena vuttaṁ,",
  "anya-e0806n5:14_5": "tannirākattumāha- ‘bubhukkhitu’miccādi. Jātipadatthanissayena nivuttimpaṭipādayamāha-",
  "anya-e0806n5:14_6": "‘jātipadatthe’ccādi. Itaro icchattho.",
  "anya-e0806n5:15": "5. Īyo",
  "anya-e0806n5:16_0": "Karīyati sambandhīyatīti kammaṁ. Tañca nāma jāti guṇakiriyādabba sambandhato pañcadhā",
  "anya-e0806n5:16_1": "bhavati. Tattha nāmakammaṁ’ ḍittho ḍavitthoti nāmena piṇḍassa sambandhā. Jātikammaṁ",
  "anya-e0806n5:16_2": "goassoti gottādijātiyā piṇḍassa sambandhā. Guṇakammaṁ sukkonīloti sukkādinā guṇena",
  "anya-e0806n5:16_3": "dabbassa sambandhā. Kiriyākammaṁ pācako pāyakoti pācakādikiriyāya dabbassa sambandhā.",
  "anya-e0806n5:16_4": "Dabbakammaṁ daṇḍīvisāṇīti daṇḍādinā dabbena piṇḍassa sambandhā. Evaṁ kammassa pañcappakārasambhavepicchāyamatthe",
  "anya-e0806n5:16_5": "īyassa vidhānato icchāsambandhiyeva kammaṁ gayhatīti kiriyākammamevātra gayhate amukamevatthamupadassento",
  "anya-e0806n5:16_6": "āha- ‘yadipi’ccādi. Ayañca nipāta samudāyo visesābhidhānanimittāsyupagame vattate.",
  "anya-e0806n5:17_0": "Tathāpītilokavuttirayaṁvisesābhidhānārambhe. Taṁsambandhiyevāti icchāsambandhieva.",
  "anya-e0806n5:17_1": "Attanoputtamicchatītyādivacanicchāyamattasambandhiniputtādo attanotyanuvattiyasuttantarenapaccayovidhīyatepāṇininā,",
  "anya-e0806n5:17_2": "ettha tva(tta)ggahaṇamantarenātta sambandhinyeva puttādo kathaṁ viññāyate visesavacanābhāve",
  "anya-e0806n5:17_3": "hi parasambandhinyapi pappotītīmaṁcodyamubbhāvaya māha- ‘attasambandhini’ccādi. Īyassa",
  "anya-e0806n5:17_4": "parasambandhinyapi pasaṅgoti sambandho. Kutocāha-īyassāitidhānā’ti. Atthaggahaṇassāvacane",
  "anya-e0806n5:17_5": "īyassānabhidhānāti bhāvo.",
  "anya-e0806n5:18_0": "Appattiyāti karaṇe hetumhi vā tatiyā. Etthāti attano puttamicchatītetthāpi. Na iṭṭhoti",
  "anya-e0806n5:18_1": "īyappaccayo nābhimato. Nevettha bhavitabbanti vadato-dhippāyāmāha ‘sāpekkhatta yeveti",
  "anya-e0806n5:18_2": "bhāvo’ti. Yadi attano puttamicchatīti vattumicchāyaṁ sāpekkhettepi siyā, tadāyamaniṭṭhappasaṅgoti",
  "anya-e0806n5:18_3": "dassetumāha- ‘yadicettha’iccādi.",
  "anya-e0806n5:19_0": "Aniṭṭhappasaṅgassa sarūpamāha- ‘attano puttīyatīti siyā’ti. Uppajjamānena īyeneva",
  "anya-e0806n5:19_1": "attatthassābhihitattā attasaddassāppayogoti cetampi na saṅgatanti paṭipādayamāha",
  "anya-e0806n5:19_2": "‘na ca sakkā’tiādi. Kasmādevaṁ vattuṁ na sakkāti āha- ‘pakati’ccādi. Apūpādikāya",
  "anya-e0806n5:19_3": "pakatiyā samānatthasseva visesanassa vuttipade antobhāva dassanāti attho. Kvapanevaṁ",
  "anya-e0806n5:19_4": "diṭṭhantyāha- ‘taṁyathe’ccādi. “Tamassa sippaṁ sīlaṁ paṇyaṁ paharaṇaṁ payojanaṁ”ti",
  "anya-e0806n5:19_5": "(4-27) ṇike āpūpiko. Natu bhinnatthassāti byatirekaṁ dassetvā taṁ diṭṭhantena sādhetumāha-",
  "anya-e0806n5:19_6": "‘devadattassi’ccādi. Kāraṇamāha- ‘sāmyantare’ccādi. Devadattassa dhuruno kulanti",
  "anya-e0806n5:19_7": "sāmyantarabyavacchedāya devadattasaddasso pādānato gurukulanti vuttipadena devadattatthassānto",
  "anya-e0806n5:19_8": "bhāvoti attho. Tametthopi samānantūpadassento āha- ‘tathehāpi’ccādi. Athāttano puttamicchatītyetasmiṁ",
  "anya-e0806n5:19_9": "vākye padassānvākhyānato attasaddassāpphayogo kinna siyāti dassetumāha- ‘nacāpi’ccādi.",
  "anya-e0806n5:20_0": "Padassāti puttīyādino padassa. Nacāpi appayogoti sambandho. Kāraṇamāha- ‘īyantassā’tiādi.",
  "anya-e0806n5:20_1": "Īyanto puttīyādi, niyogato na pappotīti sambandho. Tabbācīsaddappayoganti aññavācīsaddayogaṁ.",
  "anya-e0806n5:20_2": "Sutaggahaṇanti asutattāti vuttasutaggahaṇaṁ. Atthappakaraṇādyupalakkhaṇantyanena",
  "anya-e0806n5:20_3": "atthato pakaraṇāditopi puttassatta niyatā gamyate, sutasaddassa tu gahaṇamupalakkhaṇatthanti vadati.",
  "anya-e0806n5:21_0": "Nanu ca sutte kammāti vuttattā kammasamudāyatopīyo siyā tyāsaṅkiyeva (mabhā)vaṁ sādhayamāha-",
  "anya-e0806n5:21_1": "‘kammā’tiādi. Vattuṁ iṭṭhā ekasakhyā yassa kammasāmaññassa taṁ tathāvuttaṁ. Vattumiṭṭheka",
  "anya-e0806n5:21_2": "saṅkhyassa gahaṇamāha- ‘kammasamudāyato’ti. Kimpanāvayavato na siyā’ mahantamputtamicchatī’ccatra",
  "anya-e0806n5:21_3": "puttamiccatoccāsaṅkiyāha ‘avayavatopi sāpekkhattāyevā’ti. Na bhatīti sambandho. Evañcarahi",
  "anya-e0806n5:21_4": "idampi na sijjhatīti codento āha ‘carahi’ccādi. Mahā cāyaṁ puttoceti mahāputtamicchatīti",
  "anya-e0806n5:21_5": "yadevaṁ karīyati tadāyampayogoti dassento āha- ‘bhavitabbameve’ccādi.",
  "anya-e0806n5:22": "6. Upamā",
  "anya-e0806n5:23_0": "Upamīyate paricchijjati sādhīyatītyattho. Kīdisantamupamānamiccāha- ‘pasiddhasādhamyā’iccādi.",
  "anya-e0806n5:23_1": "Pasiddho gavādi, tassa sādhamyā samāna rūpatāya yampasiddhassa gavayādino sādhiyassa",
  "anya-e0806n5:23_2": "sādhanaṁ tamupamānantyattho. Samāno dhammo-sseti sadhammo, gavādiyeva. Tassa bhāvo",
  "anya-e0806n5:23_3": "sādhamyaṁ. Sādhyate upamīyate-neneti sādhanamupamānaṁ gavādi. Sādhute upamīyateti",
  "anya-e0806n5:23_4": "sādhiyo, gavayādi. Tassa sādhanaṁ sādhiyasādhanaṁ.",
  "anya-e0806n5:24_0": "Puttamivācaratīti ettha ‘āvasathamāvasati’ccādo viya ādhāratthassa viññāyamānattā",
  "anya-e0806n5:24_1": "putte viya māṇavake madhurannapānadānādikamācaraṇaṁ karoticcevamatthasambhavena dvinnampi",
  "anya-e0806n5:24_2": "upamānopameyyabhāvotyavagamayitumāha- ‘putte’iccādi. Pasiddhena sādhanabhāvenupamānabhūte",
  "anya-e0806n5:24_3": "putte ācaraṇampi pasiddhanti āha- ‘tampasiddha’nti. Tadācaraṇena tena ācaraṇena puttamāṇavakavisayamācaraṇaṁ",
  "anya-e0806n5:24_4": "vā puttamāṇavaka saddenupacārato gahetvā visayīvasena visayabhāvavohārotipi yujjati.",
  "anya-e0806n5:24_5": "Vākyattho panetasmiṁ pakkhe ‘puttamiva puttavisaya māṇavakamiva ācarati māṇavakavisayamācaraṇaṁ",
  "anya-e0806n5:24_6": "karotī’ti, vuttiyantu yathāvuttamatthadvayaṁ yathāyogaṁ yojetvā veditabbaṁ.",
  "anya-e0806n5:25_0": "Nanu ca yajjatropamānopameyyabhāvo vuttiyaṁ īyeneva jotitoti ivasaddo nivattate,",
  "anya-e0806n5:25_1": "tadopamānopameyyabhāvo putta saddeva vattate, taṁ kathamupameyyavacanassa māṇavakasaddassa",
  "anya-e0806n5:25_2": "vuttatthassa payogo yuttoccāsaṅkiyāha- ‘upamānavacanato’ccādi.",
  "anya-e0806n5:26_0": "Tabbisiṭṭhācaraṇeti tenopamānena visiṭṭhe ācaraṇe. Upamānopameyyabhāvassānivattattāti",
  "anya-e0806n5:26_1": "etthāyamadhippāyo ‘upamāna visiṭṭhācaraṇe upamānavacanato īyassa vidhāne nopameyyavacanamantarenopamānavacanassa",
  "anya-e0806n5:26_2": "pavattīti upamānopameyyabhāvassānivattī”ti. Aññathāti yadyupamānopameyyabhāvassa",
  "anya-e0806n5:26_3": "īyeneva jotitattā tadantassupameyye vutti siyātyattho. Pabbatāyatīti “kattutāyo”ti",
  "anya-e0806n5:26_4": "(5-8) āyo. Upameyyassānivattattā upameyya kattusāmaññe tippaccayo.",
  "anya-e0806n5:27": "7. Ādhā",
  "anya-e0806n5:28_0": "Yathānantarasutte upamāne upameyyassa māṇavakassa payogo upapanno, tathātrāpi ‘pāsāde",
  "anya-e0806n5:28_1": "kuṭiya’nti copameyyassapayogoti atidisanto āha- ‘heṭṭhāviye’ccādi. Upamāne upameyyassānantobhāvāti",
  "anya-e0806n5:28_2": "attho. Nanu kimatthamidamuccate yavatāyo pāsāde ivācarati so pāsādamivācaratītipi",
  "anya-e0806n5:28_3": "vattuṁ sakkāti nātthabhedo-ññatra vacanicchābhedāti pubbenevetthāpi īyo siddho, tato",
  "anya-e0806n5:28_4": "nāttho-nena vacanene ccāsaṅkiyāha- ‘yadipi’ccādi.",
  "anya-e0806n5:29": "8. Kattu",
  "anya-e0806n5:30_0": "Ettha kattutoiti vacanā kammāti nivattate, āyaggahaṇā īyo. Kadā pana kattuviseso-vasīyaticcāha-‘yatthyādisaddasamānādhikaraṇatte’tiādi.",
  "anya-e0806n5:30_1": "Pabbatāyati hatthiccevamādinā hatthyādi saddena samānādhikaraṇatte satīti attho.",
  "anya-e0806n5:31": "9. Jhatthe",
  "anya-e0806n5:32_0": "Koyaṁ cyatthoccāsaṅkiya “abhūtatabbhāve karāsabhūyoge vikārācī”ti (4-119) cīssa abhūtatabbhāve",
  "anya-e0806n5:32_1": "karādiyogesati vidhānā ‘abhūtatabbhāvo karādivisiṭṭho’ti āha. Abhūta tabbhāvassa",
  "anya-e0806n5:32_2": "karādivisiṭṭhattā karotyatthanivattiyāvassaṁ pāṇiniyā viya bhuviggahaṇaṁ kattabbamaññathā",
  "anya-e0806n5:32_3": "karotyatthepi siyātyāsaṅkiya nivattihetumāha- ‘tenevā’tiādi. Yeneva karotyādivisiṭṭho",
  "anya-e0806n5:32_4": "abhūtatabbhāvocyattho teneva hetunāti attho. Bhavatyatthe-nena kāraṇena laddhe karotyatthopyaniṭṭho",
  "anya-e0806n5:32_5": "labbhaticcāsaṅkiya tannivattimpaṭipādayamāha- ‘karotyatthe’ccādi. Adhavalaṁ dhavalaṁ",
  "anya-e0806n5:32_6": "karoti dhavalīkaroticceva cīppaccaye kattabbe kammeneva karotissābhisambandhassa",
  "anya-e0806n5:32_7": "diṭṭhattāti attho. Kāraṇantaramāha- ‘iha ce’ccādi. Itisaddo hetumhi yasmā iha kattutoti",
  "anya-e0806n5:32_8": "vattate tatoceti attho.",
  "anya-e0806n5:33_0": "Asatyatthassa pana bhavatyattheyevāntobhāvā na tannivatti paṭipāditā. Tappakaraṇeti",
  "anya-e0806n5:33_1": "dhātuppaccayappakaraṇe. Dvibbacananti paṭaiccassa dvibbacanaṁ tato “dissantaññepi",
  "anya-e0806n5:33_2": "paccayā”ti (4-120) rāppaccayo. “Rānubandhentasarādissā”ti (4-132) antasarādissa lopo.",
  "anya-e0806n5:33_3": "Cyantā paccayābhāvatthaṁ- ‘acīto’ti paccayavidhānasutte paṭisedho na kato, tenāha-‘acītoti",
  "anya-e0806n5:33_4": "paṭisedhābhāvā’ti. Cīti bhusoiti",
  "anya-e0806n5:34": "Paṭhamantācī. Ṇādivuttittā “ekatthatāya”nti (2-119) vibhattilopo. Iheceti ‘cyatthe” itīmasmiṁyeva. Na ca vuccateti sambandho.",
  "anya-e0806n5:35": "10. Saddā",
  "anya-e0806n5:36_0": "Nanu ca asati sutte dutiyāggahaṇe dutiyantehiccāyaṁ viseso kuto labbhate yena ‘saddādīhi",
  "anya-e0806n5:36_1": "dutiyantehī’ti vivaraṇaṁ katanti saccaṁ, tathāpi paccayavidhimhi yuttepi pañcamiyā",
  "anya-e0806n5:36_2": "niddese ‘saddādīnī’ti dutiyāyopādānasāmatthiyā tathā vivaraṇaṁ kataṁ.",
  "anya-e0806n5:37_0": "Sabbatthāti “tamadhīte taṁ jānāti kaṇikācā”do (4-14) sabbattha. Kiriyāvātyavadhāraṇena",
  "anya-e0806n5:37_1": "yaṁ byavacchinnaṁ, tamupadassento āha- ‘na kāle’ccādi. Yadīpi adhīteccādīsu vattamānakālena",
  "anya-e0806n5:37_2": "kattunā ekavacanena ca niddeso, tathāpi tesamappadhānattā aññasmimpi bhūtādike kāle",
  "anya-e0806n5:37_3": "kammādo sādhane bahuvacanena ca paccayo siyā eveti bhāvo.",
  "anya-e0806n5:38_0": "Nanu ca “dhātvatthenāmasmī”ti (5-12) ippaccaye patte-yamārabbhate assapi dhātvattheyeva",
  "anya-e0806n5:38_1": "vidhānaṁ, tato ca saddādīhi dhātvatthe ippaccayena na bhavitabbaṁ, dissate ca ippaccayapayogoccāsaṅkiya",
  "anya-e0806n5:38_2": "‘nāyamippaccayassa bādhako’ti paṭipādetumāha- ‘dhūvaṁ karoti’ccādi. Nānābhinnaṁ vākyaṁ",
  "anya-e0806n5:38_3": "nānāvākyaṁ, tassa bhāvena, tena bhinnavākyabhāvenāyassa ippaccayassa ca samuccayatoti",
  "anya-e0806n5:38_4": "attho. “Dhātvatthenāmasmī”tyekaṁ vākyaṁ, “saddādīni karotya”paraṁ. Etāni dve bhinnavākyāni-",
  "anya-e0806n5:38_5": "‘dhātvatthe nāmasmā ippaccayo bhavati, saddādīni karoticcasmiṁ atthe āyo bhavatī’ti",
  "anya-e0806n5:38_6": "paccekamākhyātāpekkhāya vākyaparisamattiyā bhinnatā, abhinne hi kiriyāpadekavākyatā,",
  "anya-e0806n5:38_7": "bhinnetu nānāvākyatā, nānāvākye ca sati samuccayo. Na hi sāmaññavisesabhāvena vidhānameva",
  "anya-e0806n5:38_8": "bādhāhetu, kiñcarahi ekavākyatāpi, taṁ yathā-‘brāhmaṇānaṁ dadhi diyyataṁ, takkaṁ",
  "anya-e0806n5:38_9": "koṇḍaññāye’ti. Nānāvākye tu samuccayo, taṁ yathā- ‘brāhmaṇā bhojīyantu, māḍharāya",
  "anya-e0806n5:38_10": "vatthayugalaṁ dīyatū’ti māḍharo brāhmaṇabhāvena bhojīyate vatthayugalañca labhate,",
  "anya-e0806n5:38_11": "tenojukaṁ vuttena vatthayugaladānena sāmaññavuttaṁ bhojanaṁ na bādhīyate, tathehāpi",
  "anya-e0806n5:38_12": "ujukaṁ vihitenāyena sāmaññavihito ippaccayo na bādhīyate lakkhiyānurodhena satthakārassa",
  "anya-e0806n5:38_13": "vākya bhedābhedoti nānavaṭṭhitidosoti maññate. Timhi le ca siddhanti sambandho.",
  "anya-e0806n5:39_0": "Yappaccayo na vihito pāṇinīādīhi viyāti adhippāyo. ‘Jala dala- dittiyaṁ’. “Māno”ti",
  "anya-e0806n5:39_1": "(5-65) māno, “kattari lo”ti “parokkhāyaṁ ce”ti (5-70) caggahaṇena ‘dala dala’itidvittaṁ",
  "anya-e0806n5:39_2": "“loponādibyañjanassa” (5-75) “saramhā dve”ti (1-34) dassalassa ca dvibhāve daddallamānā.",
  "anya-e0806n5:39_3": "Jalamānāti aṭṭhakathāvacanatoti iminā kiriyāsamabhihāre yappaccayābhāvaṁ dasseti.",
  "anya-e0806n5:39_4": "Iminā ca sakkate viya bhusābhikkhaññepi kiriyāsamabhihāro kiriyāparivattanaṁ, tañca",
  "anya-e0806n5:39_5": "yadā kiriyamaññena kattabbamañño karoti, tena kattabbañcetaro, tadā bhavatīti viññeyyaṁ.",
  "anya-e0806n5:39_6": "“Sāmaññavihitā vidhayo payogamanusarantī”ti iminā lakkhaṇena ‘dala-dittiya’nti imasmā",
  "anya-e0806n5:39_7": "“māno”ti sāmaññena vihito mānappaccayo bhusatthe ābhikkhaññe ca bhavissati. Daddalla",
  "anya-e0806n5:39_8": "mānāti ettha bhusaṁ jalamānā, punappuna jalamānāti ca attho veditabbo.",
  "anya-e0806n5:40": "11. Namo",
  "anya-e0806n5:41": "Namo karoti namosaddamuccāreti, saddaṁ karoti saddamuccāretīticcevamattho (na) gahetabbe anissayanato anabhidhānato vā.",
  "anya-e0806n5:42": "12. Dhātvā",
  "anya-e0806n5:43_0": "Aparinipphannoti anipphanno asiddhāvatthoti attho. Kārakasādhiyoti yathālābhaṁ kārakehi",
  "anya-e0806n5:43_1": "sādhiyo. Asatvabhūtoti adabbabhūto. Ayantu kiriyārūpo padattho pacatyādīnaṁ vikledanādipadhānakiriyārūpo",
  "anya-e0806n5:43_2": "ca tadavayavarūpā pubbaparībhūtauddhanāro panādikādayo tādatthiyā ca pacatyādivacanīyā.",
  "anya-e0806n5:43_3": "Tasmā yathā vuttalakkhaṇe dhātvatthe dhātuto vidhīyamāno tyādippaccayo tathābhūtameva",
  "anya-e0806n5:43_4": "vadatīti bhedābhāvā abhedasaṅkhyāyekavacanenoccate, ‘na bahuvacanena, tenettha ‘ṭhīyate",
  "anya-e0806n5:43_5": "devadattena, ṭhīyate devadattehī’ti bhavati. Na yatokutocītiādinā yato yattha na",
  "anya-e0806n5:43_6": "dissati, tato tattha na hotīti dīpeti. Yato yattha vidhi, sa tassa sambandhī bhavatīti",
  "anya-e0806n5:43_7": "nāmehi vacanīyatthato-tthantarabhūto yoyaṁ dhātvattho kamādīnamatthabhūto, so sakatthoti",
  "anya-e0806n5:43_8": "sakattheyevāyamippaccayo curādiṇiviyāti veditabbo.",
  "anya-e0806n5:44_0": "Tassacāti ekārassa ca. Atha atihatthayaticcādo pādivisiṭṭhe eva dhātvatthe ippaccayassa",
  "anya-e0806n5:44_1": "vidhānā tadatthavihiteneva ippaccayena pādivisiṭṭho dhātvattho vutto, tena kimattho",
  "anya-e0806n5:44_2": "ippaccayantassa pādiyogoccāsaṅkiya payojanamākhyātumāha- ‘atihatthayati’ccādi. Na",
  "anya-e0806n5:44_3": "sāmatthiyanti samatthatā natthīti attho.",
  "anya-e0806n5:45": "13. Saccā",
  "anya-e0806n5:46": "Atthamācikkhati, vedamācikkhatīti viggaho. Sukhāpeticcādo sukhaṁ vedayaticcādinā viggaho. Vāpāṭhāti vikappena pāṭhato.",
  "anya-e0806n5:47": "15. Curā",
  "anya-e0806n5:48_0": "Asati sutte sakattheti kathaṁ labbhatīti āha- ‘atthānati desā’ti. Atthā-natidesāti",
  "anya-e0806n5:48_1": "atthavisesassa kassaci sutte aniddesāti attho. Atthavisesassā-natidesamattena sakatthoyeva",
  "anya-e0806n5:48_2": "ṇinā vāccoti kathaṁ viññāyateccāha- ‘sakatthassa ca sutattā’ti. Cura=theyye iccādīsu",
  "anya-e0806n5:48_3": "theyyādikassa sakatthassa sutattāti attho. Yogavibhāgatoti ‘ṇī’tiyogavibhāgato, rajjaṁ",
  "anya-e0806n5:48_4": "kāretīti ettha sāmyamaccādikaṁ sattaṅgaṁ rajjaṁ pavattetīti vā attho, payojakabyāpāre ṇi.",
  "anya-e0806n5:49": "16. Payo",
  "anya-e0806n5:50_0": "Payojako codako byāpārakoti attho nanu ca vuttiyaṁ ‘kattāraṁ payojayatī’ti vuttaṁ",
  "anya-e0806n5:50_1": "kathaṁ payujjamānassa kattuttaṁti āha- ‘payujjamāno’ccādi. Nāvassaṁ kiriyāpavattakatteneva",
  "anya-e0806n5:50_2": "yoggatāmattenapi kattuttaṁ siyāti dassento āha- ‘kiriyāya yoggo’tiādi. Pāsāṇambalenuṭṭhāpeti’ccādīsu",
  "anya-e0806n5:50_3": "hi yogyatāyapi kattuttāvasāyosiyā, kopanāyaṁ payojakabyapāroti āha- ‘pesane’ccādi.",
  "anya-e0806n5:50_4": "Dāsādino hīnassa katthaci atthe niyojanaṁ pesanaṁ. Guruādino sakkārapubbaṁ byāpāraṇamajjhesanaṁ.",
  "anya-e0806n5:50_5": "Taṁ pesanajjhesanādikaṁ lakkhaṇaṁ sabhāvo yassa so tathā vutto.",
  "anya-e0806n5:51_0": "Ādisaddena ānukūlyabhāgino byāpārassa gahaṇaṁ, tathā ca ‘bhikkhā vāsayati kārīso-jjhāpesī’ti",
  "anya-e0806n5:51_1": "sijjhati. Bhikkhā hi pacurabyañjanavatī labbhamānā vāsānukūlaṁ tittivisesamupajanayati.",
  "anya-e0806n5:51_2": "Kārīsopi nivāte padese suṭṭhu pajjalitojjhayanavirodhi sītakatamupaddavamapanayanto-jjhayanānukūlasāmatthiyamādadhāti",
  "anya-e0806n5:51_3": "tato tesampi yuttampayojakattanti.",
  "anya-e0806n5:52_0": "Payojakabyāpāretīdaṁ paccayavisesanaṁ vā siyā pakativisesanaṁ vā. Tattha yadi pakativisesanaṁ",
  "anya-e0806n5:52_1": "siyā, tadā payojakabyāpāre vattamānā ṇīṇāpī vidhīyantīti (gamanaṁ) pati yo niyogo",
  "anya-e0806n5:52_2": "tadattho gami, na gatyattho, tassa cāyaṁ payojjoti ‘gamayati māṇavakaṁ gāma’nti gatyatthassa",
  "anya-e0806n5:52_3": "payojje “gatibodhāhāre”ccādinā (2-4) vihitā dutiyā na pappoti, tato pakatyatthavisesanapakkho",
  "anya-e0806n5:52_4": "duṭṭhoti paccayavisesanapakkhaṁ dassetumāha- ‘paccayavisesanaṁ vedaṁ na pakativisesana’nti.",
  "anya-e0806n5:53_0": "Payojakamattaggahaṇeti mattasaddo sāmaññavācī, yathā ‘kaññā mattaṁ vārayatī’ti. Kattāraṁ",
  "anya-e0806n5:53_1": "yo payujjati yo ca karaṇādīnaṁ payojako tesaṁ sāmaññena gahaṇe satīti attho. Byāpāretvevāti",
  "anya-e0806n5:53_2": "payojakaggahaṇamantarena byāpāreicceva vacanaṁ kattabbaṁ siyāti bhāvo, tanti payojakaggahaṇaṁ,",
  "anya-e0806n5:53_3": "visiṭṭho visayo yassa payojakaggahaṇassataṁtathāvuttaṁ. Kopanāyaṁvisiṭṭho visayoccāha-",
  "anya-e0806n5:53_4": "‘yo loke’iccādi. Itovāti vakkhamānassa hetuno parāmāso. Tanti curādīhi ṇividhānaṁ.",
  "anya-e0806n5:53_5": "Evaṁsaddo vakkhamānāpekkho. Taṁ visuṁ curādīhi ṇividhānameva vakkhamānappakārena",
  "anya-e0806n5:53_6": "saphalaṁ siyā nāññathāti attho. Tameva pakāraṁ dasseti‘yadiminā’ccādi.",
  "anya-e0806n5:54": "17. Kyotā",
  "anya-e0806n5:55": "Kattari vihitesupi mānantatyādīsu parabhūtesu kyo bhavatīti viññāyeyyāti ‘bhāvakammesū’ti na kyassa visesananti āha- ‘mānantatyādīna’miccādi.",
  "anya-e0806n5:56_0": "Yadi hi kattari vihitesu siyā, tathā sati tesamubhinnaṁ padhānattenābhidhīyamānānamaññamaññānapekkhattā",
  "anya-e0806n5:56_1": "asambandho siyā, na ce vambhūtānamabhidhānamatthi, na hi ‘ṭhīyate’ccasmā bhāvo kattā",
  "anya-e0806n5:56_2": "ca patīyate, nāpi ‘gamyate’ccasmā kammaṁ kattāca. Api tu bhāvakammāneva gamyante,",
  "anya-e0806n5:56_3": "tenāha- ‘tasmā’iccādi.",
  "anya-e0806n5:57_0": "Tesamevāti mānantatyādīnameva. Parasamaññābhi paresaṁ kaccāyanā naṁ parokkhāicceva",
  "anya-e0806n5:57_1": "nāmaṁ. Tabbajjitesūti parokkhāsaññipaccayavajjitesu. Aparokkhesūti ettha parasamaññāvasena",
  "anya-e0806n5:57_2": "parokkhāiccanena saha samāsaṁ dassetvā idāni aññathāpi paṭipādetuṁ ‘athavā’tiādimāha.",
  "anya-e0806n5:57_3": "Parokkheti indriyāvisaye kāle. Parokkhevihitā paccayāti iminā upacārena taddhitappaccayavasena",
  "anya-e0806n5:57_4": "vā parokkhāti saddanipphattimāha. Te pana‘a u’ iccādayo. Tatoti parokkhappaccayato.",
  "anya-e0806n5:58_0": "Nanu pubbapakkhe ‘aparokkhesū’ti ettha ‘parokkhāvajjitesū’ti attha vacanaṁ yujjati,",
  "anya-e0806n5:58_1": "dutiyapakkhe pana ‘parokkhavajjitesū’ti, tathā sati kathamettha ‘parokkhāvajjitesū’ti",
  "anya-e0806n5:58_2": "atthavacanaṁ yujjatīti āha- ‘tepanā’tiādi. Idhāti aparokkhesūti imasmiṁ. Nanu ca",
  "anya-e0806n5:58_3": "“parokkhe a u”iccādisutte (6-6) ‘parokkhe’ti pakativisesananti paccayānaṁ parokkhe",
  "anya-e0806n5:58_4": "vihitatā kathanti manasi nidhāyāha ‘parokkhe’iccādi. Bhavanaṁ bhāvo kiriyādhātvattho.",
  "anya-e0806n5:59_0": "Sādhīyamānāvatthoti iminā siddhāvatthā nirassate. Pubbaparībhūto padhānakiriyāvayavabhūto",
  "anya-e0806n5:59_1": "kiriyārūpo attho lakkhaṇaṁ sabhāvo yassa dhātvatthassa so tathā vutto. Satvabhūtoti",
  "anya-e0806n5:59_2": "ettha patīyatīti seso. Bahuvacanampi hoti pākāpāketi adhippāyo, karīyatīti kammaṁ,",
  "anya-e0806n5:59_3": "tañca yadipi nāmādikammamatthi, tathāpi kriyatthāiccādhikārato mānādīnamaññatthālabbhanato",
  "anya-e0806n5:59_4": "ca kiriyā sambandhova gayhate, su-savane sūyamānaṁ.",
  "anya-e0806n5:60_0": "Pāṇiniyehettha “bhindati kusūlaṁ’tyādo yā bhedanādikiriyā kammani dissate, sā yadā",
  "anya-e0806n5:60_1": "sukarattamattena sappadhānattavacanicchāyaṁ kattuttepyupalabbhati ‘bhijjate kusulo",
  "anya-e0806n5:60_2": "sayameve’ccādinā, tadāssa kattuno suttantarena kammasarikkhabhāvo vidhīyate ‘kammanissayaṁ",
  "anya-e0806n5:60_3": "kāriyaṁ yathā siyā’ti. Tannissāyāha- ‘yadā kammameve’ccādi. Yadā kammameva kattubhāvena",
  "anya-e0806n5:60_4": "vivacchīyateti sambandho. Kathaṁ katvā tathā vivacchīyateccāha- ‘attasamavetāya’iccādi.",
  "anya-e0806n5:60_5": "Attasaddena kammamatra vivacchitaṁ, attani samavetā ekadesībhūtā attasamavetā, tassā",
  "anya-e0806n5:60_6": "kiriyāya kammaṭṭhakiriyāyāti vuttaṁ hoti.",
  "anya-e0806n5:61_0": "Subhedattādineti hetumhi karaṇe vā tatiyā. Atthatoti ‘kammeyeva kyo’ti (na sakkhi)",
  "anya-e0806n5:61_1": "tasmā vuttanti adhippāyo. Tathāhi ‘bhijjateti savanā kammatāvagamyate’ti iminā atthato",
  "anya-e0806n5:61_2": "kammeyevakyotipaṭipāditameva. Vuttameva phuṭīkaramāha- ‘bhijjate iccasmiṁ pade’iccādi.",
  "anya-e0806n5:61_3": "Aññathāti yadi kammeyeva tepaccayo na siyā. Atoti bhijjate iccasmā. Upasaṁharamāha-",
  "anya-e0806n5:61_4": "‘tasmā’iccādi. Kiṁ vacanenāti pāṇinīyānamiva kiṁ suttattarenāti attho.",
  "anya-e0806n5:62_0": "Vacanābhāvepi kammakattari padasaṅkhārakkamopadassanamukhena vutti ganthaṁ vivaritumāha-",
  "anya-e0806n5:62_1": "‘vākyato’iccādi. Vākyato uddharitvā padesaṅkhariyamāneti ‘bhijjate kusūlo sayameve’ti",
  "anya-e0806n5:62_2": "vākyato visuṁ katvā bhijjate’ti pade saṅkhariyamāne nipphādīyamāneti attho. Tadevāti",
  "anya-e0806n5:62_3": "padatthasāmaññameva. Tannipphādaneti tassa saṅkharimānassa padassa saṅkharaṇe. Sayantīmassātra",
  "anya-e0806n5:62_4": "attanāti attho. Na kevala manenetadeva vuttaṁ- ‘kammeyeva paccayo’ti, kiñcarahi aññampatthīti",
  "anya-e0806n5:62_5": "dassetumāha- ‘anena ce’ccādi. Co vattabbantarasamuccaye. Anenabhijjateti savanāiccādinā",
  "anya-e0806n5:62_6": "idañcāhāti attho. Kintadiccāha ‘kamma kattuno’ccādi, na padamudāharaṇanti kammakattuno",
  "anya-e0806n5:62_7": "vākyamevodāharaṇaṁ… vākyeneva tassa patītiyā maññate. Padamevodāharaṇaṁ kasmā na",
  "anya-e0806n5:62_8": "siyāti āha- ‘padehi’ccādi. Dutiyamudāharaṇaṁ dassetumāha- ‘kattunissayo pi’ccādi.",
  "anya-e0806n5:63_0": "Asmiṁ pakkheti asmiṁ kattuttena vivacchite pakkhe. Tabbisayattanti kammavācīsayaṁ",
  "anya-e0806n5:63_1": "saddavisayattaṁ. Bhāvakammesūtīmassa kattariccassa ca paccayavisesanatthe sati sāmatthiyaladdhampayojanaṁ",
  "anya-e0806n5:63_2": "dassetumāha- ‘bhāvakammesū’tiādi. Iminā anena ca visesisattāti sambandho. Kintaṁ",
  "anya-e0806n5:63_3": "visesitanti āha- ‘mānanta tyādīsū’ti. Kintampayojananti payojanaṁ dassetumāha- ‘tyādīna’miccādi.",
  "anya-e0806n5:63_4": "Yadi bhāvakammesu kattari ca tena tena dhānena suttena mānādayo na siyuṁ, kathantaṁ",
  "anya-e0806n5:63_5": "visesitesu mānādīsu paresu kyādayo siyuntīminā sāmatthiyena ( ) (sati) bhāvakammesu",
  "anya-e0806n5:63_6": "kattari ( ) (ti) ca “vattamāneti anti”ccādippabhutikehi (6-1) suttehi yathālābhaṁ",
  "anya-e0806n5:63_7": "bhāvādīsu paccayā hontīti viññāyatīti bhāvo.",
  "anya-e0806n5:64_0": "Natadatthaṁ vacanamāraddhanti bhāvakammesu kattari mānantatyādividhānatthaṁ pāṇiniyehi",
  "anya-e0806n5:64_1": "viya suttantaraṁ nāraddhanti attho. Atha bhāvakammesu kattari ca mānādividhānatthaṁ",
  "anya-e0806n5:64_2": "vacanaṁ nāraddhaṁ dhātuniyamanaṁ dhātuniyamatthaṁ tvassa vattabbanti tañca sāmatthiyāva",
  "anya-e0806n5:64_3": "(labbhateti) dassetumāha- ‘kiriyatthaniyamopi’ccādi. Akammakā dhātuto bhāve kattari",
  "anya-e0806n5:64_4": "ca sakammakā kamme kattari ceti kiriyatthaniyamo yathāvuttena sāmatthiyā labbhateti",
  "anya-e0806n5:64_5": "sambandho. Akammakānaṁ kammavirahā, sakammakānañca satopi bhāvassāppadhānattā akammakā",
  "anya-e0806n5:64_6": "kattari bhāve ca bhavanti na kamme, sakammakā kammasabbhāvā kattari kamme ca bhavanti",
  "anya-e0806n5:64_7": "na bhāvetīdaṁ sāmatthiyaṁ.",
  "anya-e0806n5:65_0": "Kammamapekkhateti pacādito kattari paṭhamapurisekavacane kate pacaticcādīsu pacādino",
  "anya-e0806n5:65_1": "pacanādikiriyā odanādikaṁ kammamapekkhate. Kattuttamapekkhateti bhavaticcādīsu bhūādīnaṁ",
  "anya-e0806n5:65_2": "bhavanādikiriyā kattumattamapekkhate.",
  "anya-e0806n5:66": "20. Ṇiṇā",
  "anya-e0806n5:67": "Yadatthanti yaṁpayojanaṁ.",
  "anya-e0806n5:68": "23. Jyā",
  "anya-e0806n5:69_0": "Jinantoti “byañjane dīgharassā”ti (1-33) rasso. Sabbattheva yattha kattari paccayo",
  "anya-e0806n5:69_1": "tattha vikaraṇāpi kattariyeva, yattha bhāvakammesu tattha vikaraṇāpi bhāvakammesuyeva,…",
  "anya-e0806n5:69_2": "ekāya pakatiyā kārakabhede(na) paccayassāsambhavato. Tasmā sahābhidhānānaṁ mānādivikaraṇānaṁ",
  "anya-e0806n5:69_3": "kathannāma sahāsambhavaṁ gaccheyyunti vidhīyante.",
  "anya-e0806n5:70": "27. Bhāva",
  "anya-e0806n5:71_0": "Vivacchābhedenāti sakammakākammakavacanicchābhedena. Ubhayatthāti bhāvakammesu. Karīyatīti",
  "anya-e0806n5:71_1": "kattabbo karaṇīyo. “Apavāda visaye ussaggo nābhinivisatī”ti eso ussaggadhammo. Tabbādīnantu",
  "anya-e0806n5:71_2": "kesañcussaggānampi apavādavisaye pavatti hoti bahulādhikārā. Yathā “bhāvakammesu",
  "anya-e0806n5:71_3": "tabbānīyā”ti ussaggo, “vadādīhiyo”ti (5-30) apavādo taṁvisayepi tabbānīyā honti ‘gantabbo",
  "anya-e0806n5:71_4": "gamanīyo’ti veditabboti.",
  "anya-e0806n5:72": "28. Dhyaṇa",
  "anya-e0806n5:73": "Kāriyaṁ “ñi byañjanassā”ti (5-170) ñi.",
  "anya-e0806n5:74": "30. Vadā",
  "anya-e0806n5:75": "Annatotīminā ‘bhoggamañña’ntettha aññaṁ nāma annavatā aññanti atthamāha.",
  "anya-e0806n5:76": "31. Kīcca",
  "anya-e0806n5:77": "Kammakaro bharitabbatāyeccādinā kiriyāsaddattaṁ bhaccasaddassa dassento saññābhāvamapākaroti. “Saññāyaṁ bharā”ti ca gaṇasuttanti daṭṭhabbaṁ, tenāha- ‘saññāyaṁ bharā’tiādi.",
  "anya-e0806n5:78_0": "Abharitabbāpiccādinā idaṁ dīpeti duvidhā saññāsaddā keci daccanta vigatāvayavatthā",
  "anya-e0806n5:78_1": "yathā ḍitthādayo, kecidavayavatthānugatāyathā sattapaṇṇādayo, tattha bhariyāsaddassa",
  "anya-e0806n5:78_2": "kammampavattinimittaṁ ‘bharitabbā bhariyā’ti, yathā satta paṇṇāni assāti sambandho",
  "anya-e0806n5:78_3": "pavattinimittaṁ sattapaṇṇasaddassa, etañca pavattinimittaṁ saddanipphattikiriyāyamevopadisīyate,",
  "anya-e0806n5:78_4": "kvacideva tvatthavisese satyasati vā tasmiṁ nimitte saddo vattatī”ti. Okārassāti",
  "anya-e0806n5:78_5": "“yuvaṇṇāname oppaccaye”ti (5-82) kataokārassa.",
  "anya-e0806n5:79": "32. Guhā",
  "anya-e0806n5:80_0": "Saddikānanti pāṇiniyakaccāyanādiveyyākaraṇānaṁ. Pesanaṁ sakkārapubbakaṁ vā niyojanaṁ.",
  "anya-e0806n5:80_1": "Kāmacārānuññāti kattumicchato yathiccha manujānanaṁ atisaggonāmāti attho. Nimittabhūtassāti",
  "anya-e0806n5:80_2": "“bhotā kaṭo kattabbo’ccādīsu kaṭakaraṇādino kāraṇabhūtassa.",
  "anya-e0806n5:81_0": "Nanu ca sāmaññena vihitā e(te), tathā ca sati vijjhatthavihi tehi eyyādīhi te bādhīyanticcāha-",
  "anya-e0806n5:81_1": "‘nace’ccādi. Vidhivisesatte pīti vidhānaṁ vidhi niyojanaṁ kiriyāsu byāpāraṇā, tassa",
  "anya-e0806n5:81_2": "vidhino pesādīnaṁ visesattepi, nāvassantiādi jayādiccabyākhyānaṁ nissāya vuttaṁ,",
  "anya-e0806n5:81_3": "vuttañhi tena “kimatthaṁ pesādīsu kiccasaññino tabbaanīyaṇyatyappaccayā vidhīyante,",
  "anya-e0806n5:81_4": "na sāmaññena bhāvakammesu vihitā, evamete vihitāeva, vo-kāsikāvutti pesvādīññasvatra",
  "anya-e0806n5:81_5": "ca bhavissantīti visesavihitena vidhyādīsu paccayena bādhīyante, vāsarūpavidhinā",
  "anya-e0806n5:81_6": "bhavissanti evañcarahi etaṁ ñāpeti ‘itthīadhikārato parena vāsarūpavidhi nāvassambhavatī’ti",
  "anya-e0806n5:81_7": "kimatthamiccādi codya, vicasasavihiteccādi parihāro, kiccā hi sāmaññena vihitā, pañcamī",
  "anya-e0806n5:81_8": "tu pesādinātthavisesena, ato tena visesavihitena kiccā pesādivisaye bādhīyeranti",
  "anya-e0806n5:81_9": "punabbiyate, vāsarūpeccādinā parihāraṁ vighaṭayati. evaṁ carahiccādinā pesādīsu kiccavidhānassa",
  "anya-e0806n5:81_10": "ñāpakattaṁ dassayati. (jinindabuddhinu 21 sa). Asarūpavidhi asarūpāpavādappaccayo",
  "anya-e0806n5:81_11": "vā vikappena bādhako hoti ussaggassāti etaṁ avassaṁ na hotīti ñāpanatthampi na vidhīyateti",
  "anya-e0806n5:81_12": "yojanā. “Vā-sarūpo-nitthiyaṁ”ti (pā, 3-1-94) parasuttaṁ. Dhātvadhikārevihito asarūpo",
  "anya-e0806n5:81_13": "apavādappaccayo ussaggassa bādhako bhavati itthi adhikāre vihitappaccayaṁ vajjayitvāti",
  "anya-e0806n5:81_14": "attho. Heṭṭhā vuttānusārenedaṁ viññātabbaṁ.",
  "anya-e0806n5:82_0": "Bhotā khalu kaṭo kātabboccādi pesane. Tvayā kaṭo kātabboti anuññāyaṁ. Pattakāle paramudāharaṇaṁ.",
  "anya-e0806n5:82_1": "Ettha pana kaṭakaraṇe kālārocanamattameva viññāyati, na pesādi. “Sattyarahesveyyādī”ti",
  "anya-e0806n5:82_2": "(6-11) suttaṁ visesavihitaṁ, tenāha- ‘sāmañña vidhānato’ccādi. Sattivisiṭṭheccādinā",
  "anya-e0806n5:82_3": "vuttamatthaṁ vivarati ‘sattī’tiādinā. Kathaṁ sattivisiṭṭhatā kattunoti āha- ‘taṁyogā’ti.",
  "anya-e0806n5:82_4": "Tāya sattiyā yogo taṁyogo. Avassakādhamīṇatāvisiṭṭhe tu kattari kiccānaṁ tadaññesañca",
  "anya-e0806n5:82_5": "bhāvāya visuṁ- suttitaṁ, tena, vuttaṁ ‘āvassakādhamīṇatā visiṭṭheva kattarī’ti. Sabbatthevettha",
  "anya-e0806n5:82_6": "‘uddhaṁ muhuttato’tiādinā ekekamudāharaṇaṁ kamena dassitaṁ. Bhotā rajjaṁ kātabbanti",
  "anya-e0806n5:82_7": "arahe, bhavatā rajjaṁ kātabbanti attho. Bhavaṁ arahoti pana arahakattuttappakāsanatthaṁ",
  "anya-e0806n5:82_8": "vuttaṁ. Evamuparipi. Sabbametaṁ bahulaggahaṇānubhāveneti viññeyyaṁ.",
  "anya-e0806n5:83": "33. Katta",
  "anya-e0806n5:84_0": "Galecopakoti alopasamāso. Abhimato parehi. Arahādīsu vihitappaccayehīti “sattyarahesveyyādī”",
  "anya-e0806n5:84_1": "(6-11) ca “sīlābhikkhaññāvassakesu ṇī”ti (5-53) ca arahādīsu vihitappaccayehi. Upādānasīlo",
  "anya-e0806n5:84_2": "sikkhāpanasīlo. Muṇḍanaṁ dhammo sabhāvo yesaṁ te muṇḍanadhammā. Vadhuṁ katapariggahaṁ",
  "anya-e0806n5:84_3": "sāviṭṭhāyanā muṇḍayanti etesaṁ kuladhammo.",
  "anya-e0806n5:85": "35. Āsiṁ",
  "anya-e0806n5:86_0": "Kāpanāyamāsiṁsā nāmeccāha- ‘appattasse’ccādi. Kiriyā visesakattuvisayāti kiriyāvisesassa",
  "anya-e0806n5:86_1": "yo kattā so visayo yassā sā tathā vuttā. Kiriyāvisesakattuvisayattameva phuṭī kattumāha-",
  "anya-e0806n5:86_2": "‘assā’iccādi. Assā jīvanakiriyāya nandana kiriyāya bhavanakiriyāya vā kattā taṁkiriyaṁ",
  "anya-e0806n5:86_3": "sampādento bhaveyya bhavatūti attho. Jīvatu nandatu bhavatūti āsiṁsāyaṁ payogena",
  "anya-e0806n5:86_4": "jīvaka nandaka bhavakasaddānaṁ taṁsamānatthatā dassitā.",
  "anya-e0806n5:87_0": "Akenevāsiṁ sanatthassa gamitattāti āsiṁsanā eva attho, tassa akappaccayeneva gamitattā",
  "anya-e0806n5:87_1": "avabodhitattā. Nāsiṁ sanatthassa payogoti āsiṁsanā attho yassa jīvatu nandatu bhavatviccādino",
  "anya-e0806n5:87_2": "saddantarassa, tassa nappayogoti attho.",
  "anya-e0806n5:88": "36. Karā",
  "anya-e0806n5:89": "Karoti attano phalanti kāraṇaṁ.",
  "anya-e0806n5:90": "37. Hāto",
  "anya-e0806n5:91_0": "Jahanti udakanti vīhīsu hāyanasaddassa pavattinimittaṁ dasseti. Jahāti bhāve padattheti",
  "anya-e0806n5:91_1": "imināpi saṁvacchare. Bhāveiccassatthamāha ‘padatthe’ti. Nipphattimattaṁ kiriyopādānanti keci.",
  "anya-e0806n5:92": "39. Vito",
  "anya-e0806n5:93_0": "Nanu ca vitoti pañcamīniddiṭṭhattā ‘vito parasmā ñāiccasmā’ti vattabbaṁ kathaṁ vipubbāti",
  "anya-e0806n5:93_1": "vuttanti āha- ‘vito paro’iccādi. Vipubbo yassaso vipubbo. Visaddato dhātumhi parabhūte",
  "anya-e0806n5:93_2": "sati visaddo pubbo nāma hotīti attho.",
  "anya-e0806n5:94": "40. Kasmā",
  "anya-e0806n5:95": "Sabbaṁ jānāti, kālaṁ jānātīti viggaho.",
  "anya-e0806n5:96": "41. Kvaca",
  "anya-e0806n5:97_0": "Nāmajātiguṇakiriyā dabbasambandhato pañcavidhattepi kammassa kriyatthassāvadhirayamupādinnoti",
  "anya-e0806n5:97_1": "kriyatthasambandhā kiriyākammasseha gahaṇaṁ. Tañca nibbattivikatipattibhedena tividhaṁ,",
  "anya-e0806n5:97_2": "tividhassāpyetassa visesānupānato gahaṇanti kamenudāharanto āha- ‘karakaraṇe’iccādi.",
  "anya-e0806n5:98_0": "Lokavidūtiādidassanato kvaciggahaṇe payojanaṁ vattumāha- ‘kammato’ccādi. Nanu ca",
  "anya-e0806n5:98_1": "kvaciggahaṇeneva ‘ādiccaṁ passati’ccādopi (nivatti) vattuṁ sakkā kasmā ‘bahulādhikārā’ti",
  "anya-e0806n5:98_2": "vuttanti āha ‘tene’ccādi. Tenāti yena kvaciggahaṇaṁ kutociyevāti dassanatthaṁ kataṁ",
  "anya-e0806n5:98_3": "tenāti attho. Tenāti vā kvaciggahaṇena. Atha ādiccaṁ passaticcādo viya kammakarādīsupi",
  "anya-e0806n5:98_4": "nivattimadassetvā ‘kvacīti kiṁ kammakaro’ti kasmā vuttanti āha- ‘yajjeva’miccādi.",
  "anya-e0806n5:99_0": "Tassāti bahulavacanassa, mahādhikārattāti mahāvisayattā. Kutociyevāti kutoci dhātutoyeva.",
  "anya-e0806n5:99_1": "Atheha kasmā na hoti devadatto sayati dāttena lunāti sunakhānaṁ dadāti nagarā apeti",
  "anya-e0806n5:99_2": "thāliyaṁ pacati mātu saratī”ti, sabbamevedaṁ kiriyā (yā) bhisambandhīyatīti yadipevaṁ,",
  "anya-e0806n5:99_3": "tathāpi kammatteneva yaṁ vattu micchitaṁ na kārakantarattena nāpi sambandhabhāvena,",
  "anya-e0806n5:99_4": "tasseva kammasaddena gahaṇaṁ kammavacanasāmatthiyā, aññathā syāditocceva vadeyya",
  "anya-e0806n5:99_5": "kiṁ kammāti vacanenāti.",
  "anya-e0806n5:100": "42. Gamā",
  "anya-e0806n5:101": "Vedanti ettha atthamāha vittinti, tuṭṭhinti attho.",
  "anya-e0806n5:102": "43. Samā",
  "anya-e0806n5:103_0": "Tañceti upamānassa parāmāso. Bhedena vivaraṇanti samānādīhīti avatvā bhedena vivaraṇaṁ.",
  "anya-e0806n5:103_1": "Tulyatāyupalabbhamānassa sadisādisaddavacanīyattā avayavatthānugamenāttano-bhidheyye",
  "anya-e0806n5:103_2": "sadisādisaddānampavatti veditabbā.",
  "anya-e0806n5:104": "44. Bhāva",
  "anya-e0806n5:105_0": "Kārakaṁ sādhakaṁ nibbattakanti anatthantaraṁ. Karoti kiriyaṁ nibbatteti nimittabhāvenāti",
  "anya-e0806n5:105_1": "kārakaṁ. Kattādīnaṁ kiriyānimittattantu sayameva ‘tattha kattā’tiādinā bhedena pakāsayissati.",
  "anya-e0806n5:105_2": "Kiriyānimittaṁ… nibbattakesu kattādīsu chasupi ruḷhattā tenettha kattāvāttappadhāno,",
  "anya-e0806n5:105_3": "karaṇādayopyappadhānā kārakabyapadeso labbhante… aññathā kārakasaddena tesaṁ gahaṇaṁ",
  "anya-e0806n5:105_4": "na siyāti. Kimidaṁ kārakantyāha- ‘sattikāraka’nti. Evaṁ carahi dabbādīnaṁ kathaṁ",
  "anya-e0806n5:105_5": "kārakattamiccāha- ‘tadadhikaraṇā’tiādi. Tassā sattiyā ādhārā nissayāti attho, puṁ",
  "anya-e0806n5:105_6": "napuṁsake adhikaraṇasaddo. Tesu dabbā dīsu tiṭṭhatīti tatraṭṭhā, satti. Tassā bhāvo",
  "anya-e0806n5:105_7": "tatraṭṭhatā, tāya. Atha dabbādīnaṁ mukhyato kārakatte sati kimāyātantyāha ‘yadi’ccādi.",
  "anya-e0806n5:106_0": "Tesanti kattādikārakānaṁ. Aññamaññabyāvuttarūpattāti aññamaññato byāvuttaṁ nivattaṁ",
  "anya-e0806n5:106_1": "rūpaṁ karaṇādisabhāvo yesaṁ kattādi kārakānaṁ te tathā vuttā, tesaṁ bhāvo tattaṁ",
  "anya-e0806n5:106_2": "tasmā. Karaṇa rūpanti karaṇaṁ rūpaṁ sabhāvo yassa adhikaraṇassa taṁ tathā vuttaṁ.",
  "anya-e0806n5:106_3": "Evañcasatiko dosoccāha ‘tathā ce’ccādi. Kenaci sukarattena sappadhānattavacanicchāyaṁ",
  "anya-e0806n5:106_4": "‘thālī pacatī’ti bhavati. Tatrevukkaṁsavaca nicchāyaṁ ‘thāliyā pacatī’ti.",
  "anya-e0806n5:107_0": "Evañcakatvāti nipātasamudāyo-yaṁ hetvattho. Tasmāti attho. Kattā nimittanti sambandho.",
  "anya-e0806n5:107_1": "Kattuṭṭhakiriyānimittassa kattuno udāharaṇaṁ ‘hasati naccatī’ti. Tadattheti tāya",
  "anya-e0806n5:107_2": "kammasamavāyiniyā pacanādikiriyāya atthe adhissayanādayo pavattento kiriyāya nimittanti",
  "anya-e0806n5:107_3": "sambandho. Evamuparipi.",
  "anya-e0806n5:108_0": "Odanaṁ pacati devadattoti kammaṭṭhakiriyāya nimittabhūtassa kattuno udāharaṇaṁ. Bhājanasaṅkharaṇamadhissayanaṁ.",
  "anya-e0806n5:108_1": "Ādisaddena taṇḍulavapanaindhanāpaharaṇādayo gayhanti. Dvidhāpattiyanti rukkhādīnaṁ dvidhā pavattiyaṁ.",
  "anya-e0806n5:109_0": "Byāpaneti sambandhe. Giradhātuto appaccaye- “eonama vaṇṇe”ti (137) sutte ‘avaṇṇeti",
  "anya-e0806n5:109_1": "yogavibhāgato gakāre ikārassa attaṁ hotīti dassetumāha- ‘avaṇṇeti yogavibhāgā attaṁ",
  "anya-e0806n5:109_2": "issā’ti. Aññathāpi paṭipādetumāha- ‘essa vā’tiādi. Essāti “lahussupanthassā”ti (5-87)",
  "anya-e0806n5:109_3": "kataessa. Sakalenāti ‘eonama vaṇṇe”ti sakalena suttena. Purīti nipāto.",
  "anya-e0806n5:110_0": "Īsakkaroti bindulopo, dvittaṁ, sāmaññena vidhānatoti paresaṁ visesavidhānasabbhāvamāha.",
  "anya-e0806n5:110_1": "Gaṇikālayaṁ gaṇikānaṁ gehaṁ. Nepathyamākappo. Dattoladdhoti paccayassa kammasādhanattaṁ",
  "anya-e0806n5:110_2": "dīpetuṁvuttaṁ. Vināliṅgavacanehi pāṭipadikatthaṁ niddisituṁ na sakkāti bhāveti sabbaliṅgasaṅkhyāsambandhayoggapāṭipadikatthasāmaññe",
  "anya-e0806n5:110_3": "paccayanimittattena gahitepi sāmaññe caritatthattā liṅgavacanaṁ nappadhānanti iṭṭhiāvudhantī",
  "anya-e0806n5:110_4": "itthi napuṁsakebhāve, pākāti bahuvacanepi bhāve bhavati eva.",
  "anya-e0806n5:111": "45. Dādhā",
  "anya-e0806n5:112": "Sapādīhi apādīhicāti pādisahitehi pādirahitehi ca dādhāhi.",
  "anya-e0806n5:113": "46. Vamā",
  "anya-e0806n5:114": "Sāpānadoṇiyanti sārameyānaṁ bhuñjanakaambaṇe. Ṭhitasupāna vamathuviyāti pavattasunakhacchaddanaṁ viya.",
  "anya-e0806n5:115": "47. Kvi",
  "anya-e0806n5:116_0": "Yathādassananti ācikkhatīti yojanā. Tena kutoci dhātutoti. Gaṇhantīti gaha=upādāneccassa.",
  "anya-e0806n5:116_1": "Salākāsaddassa salākanti. Sabhāsaiccassa antabyañjanalope sabhāpakatito “itthi yamatvā”ti",
  "anya-e0806n5:116_2": "(3-26) āppaccayo. Pabhātīti ā=dittiyamiccassa.",
  "anya-e0806n5:117": "48. Ano",
  "anya-e0806n5:118": "Calanādīnaṁ sīlādīsu nipphādanatthaṁ visuṁ suttitaṁ parehi, idha pana bahulaṁ vacanenevāti dassetumāha- ‘calanādīsū’tiādi.",
  "anya-e0806n5:119": "49. Itthi",
  "anya-e0806n5:120_0": "Klikayakiccatra kakārabahuttā kakārāti bahuvacanaṁ. Titikkhā iccādo titikkhanamiccādinā",
  "anya-e0806n5:120_1": "viggaho “itthiyamatvā” (3-26). Apari paṭhitoti dhātupāṭhe aparipaṭhito. Pāṇivisesoti",
  "anya-e0806n5:120_2": "sattaviseso. Iminā ca “yathākathañci nipphatti, ruḷhiyā atthanicchayo”ti dasseti.",
  "anya-e0806n5:121_0": "Āsiṁ sāyaṁ gammamānāyaṁ saññāvisaye dhātūhi tippaccayo kiccappaccayo ca yathā siyāti",
  "anya-e0806n5:121_1": "“tikiccāsiṭṭhe”ti (7-2-3) suttitaṁ kaccāyanena. Tamiha sāmaññena vidhānāva siddhanti",
  "anya-e0806n5:121_2": "nirūpayitumāha- ‘kaccāyanena pane’ccādi. Tabba anīyaṇya teyya riccappaccayānaṁ “te",
  "anya-e0806n5:121_3": "kiccā”ti (7-1-22) kiccasaññaṁ vidhāya sesānaṁ “aññekitī”ti (7-1-23) kitsaññā katā",
  "anya-e0806n5:121_4": "kaccāyanena. Tenāha- ‘kita sañño’ti.",
  "anya-e0806n5:122_0": "Tabbādippaccayo ca vihitoti sakiyavohārenāha. Sakiya satthe avuttadosaṁ suttadosaṁ",
  "anya-e0806n5:122_1": "pariharitvā vakkhamānanayena yutyabhāvā tathā vidhāne ayuttataṁ dassento ‘nacāsiṁ",
  "anya-e0806n5:122_2": "sāya’miccādimāha. Guhanaṁ, rujanaṁ, modananti viggaho. Sayanaṁ vā seyyā. Vajadhātuno",
  "anya-e0806n5:122_3": "vassa bakārena bhavitabbaṁ, so kathaṁ yakāre parabhūte asatīti āha- ‘cavaggabayañātiyogavibhāgā vassa bo’ti.",
  "anya-e0806n5:123": "51. Karā",
  "anya-e0806n5:124": "Ririyappaccaye ādirakārassa anubandhattā āha- ‘antasarādi lopo’ti.",
  "anya-e0806n5:125": "52. Iki",
  "anya-e0806n5:126_0": "Atha sarūpeccetāvati vutte- ‘kiriyatthassa sarūpe’ti kathaṁ viññāyaticcāha- ‘kiriyatthā’ticcādi.",
  "anya-e0806n5:126_1": "Nanu ca lo-yaṁ kattari vidhīya mānokathamettha siyātyāha- ‘akattaripi’ccādi. Abhimato",
  "anya-e0806n5:126_2": "kaccāyanassa. Paṭipādayitumāha- ‘tatthā’tiādi. Karaṇaṁ uccāraṇaṁ, assa karoti samāsavākyaṁ.",
  "anya-e0806n5:126_3": "Na hi eva dīhi kāro vihitoti akkhare heva kārassa vihitattā akkharasamudāyato na",
  "anya-e0806n5:126_4": "pappotīti bhāvo. Atha ceti matappadāne. Evādisaddavācakā evakārādayo sādhavoti atha matanti attho.",
  "anya-e0806n5:127": "Tatthāti tathā abhimate tasmiṁ. Niyamahetuno abhāvāti akkhareheva kārappaccayo vidheyyo na pana evādīhiccassa niyamassa yo hetu tassa hetuno abhāvā.",
  "anya-e0806n5:128": "53. Sīla",
  "anya-e0806n5:129_0": "Kimidasīlamiccāha- ‘sīlampakatisabhāvo’ti. Tañca sīlamanumānena viññāyaticcāha- ‘tañce’ccādi.",
  "anya-e0806n5:129_1": "Kiriyāvisayarucivisesānumitanti uṇhabhojanasaṅkhātā kiriyā visayo yassa so (kiriyā)",
  "anya-e0806n5:129_2": "visayo ruciviseso, tena anumitanti attho. Kimidamābhikkhaññanti āha- ‘ābhikkhañña’miccādi.",
  "anya-e0806n5:129_3": "Punappunabhāvo ponopuññaṁ. Āse vā tapparatāti tamevābhikkhaññaṁ pariyāyehi phuṭīkaroti.",
  "anya-e0806n5:130_0": "Yajjevanti yadi ābhikkhaññaṁ tappato vuccate. Tassīlyamidaṁ hotīti iminā- ‘sīlābhikkhaññādi”sutte",
  "anya-e0806n5:130_1": "sīlasaddenevābhikkhaññassa gahitattaṁ dīpeti. Aññathāpi sīlato aññamevābhikkhaññanti",
  "anya-e0806n5:130_2": "dassetumāha- ‘yasmiṁ dese’tiādi.",
  "anya-e0806n5:131_0": "Gammamāneti patīyamāne. Patīti ca atthappakaraṇasaddantarādīhi. Abhimatoti pāṇiniyehi",
  "anya-e0806n5:131_1": "abhimato. Āvassakaggahaṇāyeva siddhoti vuttaṁ kathametthāvassambhāvo patīyati ccāha- ‘tañcā’tiādi.",
  "anya-e0806n5:132_0": "Yogavibhāgāti ‘ṇī’ti yoga vibhāgā. Sādhuṁ karoti, brahmaṁ vadati, asaddhaṁ bhuñjati,",
  "anya-e0806n5:132_1": "paṇḍitamattānaṁ maññatīti viggaho. Sādhunti kiriyāvisesanaṁ. Assaddhabhojīti vate.",
  "anya-e0806n5:132_2": "Vatañca bhojane atthitāyaṁ saddhaassaddhabhojanavisayāyaṁ pavattiyaṁ yadi bhuñjati",
  "anya-e0806n5:132_3": "assaddhameva bhuñjati na saddhanti satthe vuttaniyamo, assaddhaṁ bhuñjati evāti nottarapadāvadhāraṇaṁ…",
  "anya-e0806n5:132_4": "evañhi viññāyamāne yadevāssaddhaṁ na bhuñjati tadeva vatalopo siyāti atthitāya (bhojanākaṅkhitattā)",
  "anya-e0806n5:132_5": "yathecchaṁ sāmaññena bhojane pavattiyaṁ mattāyaṁ asaddhabhojanaṁ satthavihitamupalabhamānassa",
  "anya-e0806n5:132_6": "saddhato nivattitvā visese hi saddhe pavattiniyamo vatamuccate, niyamocātraduvidho",
  "anya-e0806n5:132_7": "sambhavati-asaddhaṁ bhūñjati eva, athaddhamo bhuñjatīti vā, tatrādime niyame yadevā",
  "anya-e0806n5:132_8": "saddhaṁ na bhuñjati tadevavata loposiyā (ra-3-228) kātantapañjikā. Aññathāpi paṭipādayitumāha-",
  "anya-e0806n5:132_9": "‘ghaṇantādīhi’ccādi.",
  "anya-e0806n5:133": "54. Thāva",
  "anya-e0806n5:134_0": "Sayameva attanāeva. Kammakattarīti ubhayatthāpi kammakattari paccayo bahulādhikārāti",
  "anya-e0806n5:134_1": "adhippāyo. Ettha pana ekopi padattho kammañca hoti kattāca kārakasattibhedato. Yathā",
  "anya-e0806n5:134_2": "‘pīyamānaṁ madhu madayatī’ti ekassāpi sattibhedā kammattaṁ kattuttaṁ, tathā trāpīti",
  "anya-e0806n5:134_3": "viññeyyaṁ. Yo paraṁ bhañjati tatthapi siyā sāmaññavidhānatoti āha- ‘nipātanassi’ccādi.",
  "anya-e0806n5:134_4": "Dosandhakāraṁ bhindatīti dosandhakārabhiduro.",
  "anya-e0806n5:135": "55. Katta",
  "anya-e0806n5:136": "Bhūtasaddenetthādhippetatthamupadassetumāha- ‘bhūtamatīta’miccādi. Aññathāti yadyatikkantavacano na siyāti attho.",
  "anya-e0806n5:137_0": "Nanucātretaretaranissayadoso pasajjate, satī hi bhūtādhikāretto vidhīyate, sati ca",
  "anya-e0806n5:137_1": "tte bhūtasaddassa nipphattīti phuṭo yevitaretaranissayadosoti. Nesadoso, saṅketāti",
  "anya-e0806n5:137_2": "byatto saddatthasambandho cirakālappavatto, nāssa kiñci asādhuttaṁ, atikkante cāssa",
  "anya-e0806n5:137_3": "vutti saddasattisabhāvato veditabbā. Ktavantā dayopi carahi saddasattisabhāvato bhūteeva",
  "anya-e0806n5:137_4": "bhavissantīti na vattabbaṁ. Bhūtasaddo-yamatikkantatthe pasiddho ktavantādayotvappasiddhā,",
  "anya-e0806n5:137_5": "ato tena pasiddhatthenāppasiddhānamanvākhyānaṁ karīyatīti. Bhūteti cāyaṁ pakativisesanaṁ",
  "anya-e0806n5:137_6": "vā siyā ‘bhūtatthe vattamānā’ti, paccayattha visesanaṁ vā’bhūte kattarī’ti, tatra",
  "anya-e0806n5:137_7": "kassidaṁ visesananti āhabhūteti pakativisesana’nti. Kutoccāha- ‘sambandhassa ce’tyādi.",
  "anya-e0806n5:137_8": "Atha paccayatthavisesane ko dosoccāha- ‘paccayatthavisesane hi’ccādi. Paccayatthassa",
  "anya-e0806n5:137_9": "kattuno anabhikkantattā ayanti payogo nopapajjateti bhāvo. Abhidheyyeti iminā payojanādiṁ byavacchindati.",
  "anya-e0806n5:138": "56. Kto",
  "anya-e0806n5:139": "Kamme guṇībhūtattāti kamme sati bhāvassāppadhānattā. “Guṇamukhyesu mukhyeyeva kāriyasampaccayo”ti mukhye kammeyeva paccayo, na tu bhāve tassetthāppadhānattā.",
  "anya-e0806n5:140": "57. Katta",
  "anya-e0806n5:141_0": "Nanucārambheti vuttaṁ- ‘kiriyārambhe’ti kathanti āha- ‘soce’ccādi. So ca ārambho.",
  "anya-e0806n5:141_1": "Kiriyāyeva ārambhokiriyārambho tasmiṁ. Kiriyārambheti sāmaññena vuttattā kiriyatthavisesanaṁ",
  "anya-e0806n5:141_2": "vā etaṁsiyā paccayatthavisesanaṁ vā ubhayathāpi na dosoti dassetumāha- ‘kiriyatthavisesanaṁ",
  "anya-e0806n5:141_3": "ceta’ntiādi. Paccayatthavisesanapakkhepi sāmatthiyā ārambhe kiriyatthassāpi pavattī",
  "anya-e0806n5:141_4": "hotīti dassetumāha- ‘kiriyatthassāpi’ccādi. Sāmatthiyaṁ dasseti ‘sāmatthiyampanā’tiādinā.",
  "anya-e0806n5:141_5": "Anantarasuttena yo vihito kto, sopi sāmaññena vacanato bhāvakammesu ārambhepi hotīti",
  "anya-e0806n5:141_6": "yojanā. Sāmaññena vacanatoti “kto bhāvakammesū”ti (5-56) sāmaññena vacanato. Bhāvakammesuceti",
  "anya-e0806n5:141_7": "evaṁ na vuttanti ‘yathāpattañce’ti vadatā vuttikārenevaṁ na vuttanti attho.",
  "anya-e0806n5:142_0": "Kasmā evaṁ na vuttanti āha- ‘pubbasmiṁ viyā’ti ādi. Aniyamuppatti saññāya sati ñāpananti",
  "anya-e0806n5:142_1": "tannisedhetumāha- ‘punabbacanato’tiādi. Māsaṅkīti kammani, tenevuppattīti paṭhamā.",
  "anya-e0806n5:142_2": "Evaṁ maññate “bhāvakamma gahaṇaṁ cākārenānukaḍḍhiya ‘bhāvakammesu cā’tyanena ktevidhīya",
  "anya-e0806n5:142_3": "māne idamāsaṅkīyate ‘pubbeneva sāmaññena siddhe punabbacanā punabbacanaṁ kiriyatthāniyamena",
  "anya-e0806n5:142_4": "ttassuppattī’ti, yathāpattañceti hyuccamāne cakārena yathāpattampi kāriyamanuññāyateti",
  "anya-e0806n5:142_5": "pubbeneva vacanena bhāvakammesvārambhepi yathāpatto kto bhavatīti viññāyate”ti. Evañcarahi",
  "anya-e0806n5:142_6": "bhāvakammesvārambhepi pubbeneva siddhattā “kattariārambhe”icceva vucceyya kiṁ cakārene",
  "anya-e0806n5:142_7": "ccāsaṅkiyāha- ‘padānamavadhāraṇa phalattā’ccādi.",
  "anya-e0806n5:143_0": "Nanucādibhūto kiriyākkhaṇo ārambho nāma, bahūhi kiriyākkhaṇehi kaṭe parisamatteyeva",
  "anya-e0806n5:143_1": "bhūto kālo ca bhavatīti kiriyāphalassāparinipphannattā vattamānova kāloti tatrakto",
  "anya-e0806n5:143_2": "na pappoticcāsaṅkiyāha- ‘kiriyāphalassi’ccādi. Kaṭekadesassāpi kaṭattā tassa ca nibbattattā",
  "anya-e0806n5:143_3": "bhūtavacanicchāti bhāvo. Nanucādisūte kiriyākkhaṇakāle kaṭo nābhinibbatto, kaṭakāraṇabhūtā",
  "anya-e0806n5:143_4": "bīraṇāva hi tadā santi, na ca tadavatthā te eva kaṭoti kathaṁ ‘pakato kaṭo’ti bhūtakālena",
  "anya-e0806n5:143_5": "pakatasaddena kaṭasaddasamānādhikaraṇattamiccāha- ‘ādibhūtene’ccādi. Tattha tasmiṁ",
  "anya-e0806n5:143_6": "visese. Pakattuṁ ārabhi, pakattuṁ ārabhīyittha, pasottuṁ ārabhi, pasottuṁ ārabhananti atthe tto.",
  "anya-e0806n5:144": "58. Ṭhāsa",
  "anya-e0806n5:145_0": "Anārambhatthaṁvacananti ārambhe pubbeneva siddhattā. Apādinopisilisassa sakammakattā-",
  "anya-e0806n5:145_1": "‘yebhuyyenā’ti vuttaṁ. Sakammakatthanti vatvā sakammattamesaṁ pādiyoge sati hotīti",
  "anya-e0806n5:145_2": "dassetumāha- ‘pādisahitā’ccādi. Khaṭopikā mañco.",
  "anya-e0806n5:146": "59. Gama",
  "anya-e0806n5:147_0": "Avivacchitakammo cehākammakoti kathayamāha- ‘avijjamāne’ccādi. Yātavanto yātā, yānaṁ",
  "anya-e0806n5:147_1": "yātaṁ. Ayoyitthāti yā to. Kto na vidhātabbo pāṇiniyehi viya. Kāraṇasāmaggiyaṁ bhūtāyanti",
  "anya-e0806n5:147_2": "sassādihetubhūtasamiddhiyaṁ bhūtāyaṁ. Sā ca bhūtā yevātīminā kāraṇasāmaggiyā atītakālikattamāha.",
  "anya-e0806n5:148": "60. Āhā",
  "anya-e0806n5:149_0": "Ādhāreceti anuvuttiyā ettha cakārato ‘yathāpattañce’ti sambandhā vuttanti seso. Evaṁ",
  "anya-e0806n5:149_1": "na kutoci apakassanaṁ siyāti evamādhārādike anuvattamāne sati kutoci ādhārādito apakassanaṁ",
  "anya-e0806n5:149_2": "visuṁ karaṇaṁ na siyāti attho. Tathā sati heṭṭhā suttenekayogameva kareyyāti adhippāyo.",
  "anya-e0806n5:149_3": "Bhāvakammesūti sambajjhateti yojanā.",
  "anya-e0806n5:150_0": "Bahulassa bhāvo kammaṁvāti bahvatthādānamevātra bahulasaddassa pavattinimittaṁ bhāvo",
  "anya-e0806n5:150_1": "kammaṁceti tattha paccayo. Kecīti pāṇiniye yeva sandhāyāha. Tassāpi bhūteyeva pavattimupadisati ‘sopi’ccādi",
  "anya-e0806n5:151_0": "Nā. Bhijjamānanti paccamānaṁ. Pararūpena passinnoti yojanā. Keciti teyeva. “Matibuddhipūjatthehi",
  "anya-e0806n5:151_1": "ce”ti (3-2-188) tesaṁ sutte casaddākaḍḍhite dasseti ‘yathā’tiādinā. Akkocchi tanti",
  "anya-e0806n5:151_2": "kamme viggahamāha, tanti kammapadaṁ, evamuparipi curādiṇilope “nimittābhāve nemittikassāpyabhāvo”tyākāranivatti.",
  "anya-e0806n5:151_3": "Kasirayaṁ gatyādyane kattho, kaṭṭhaṁtyatra kimatthoti āha- ‘ettha hiṁsattho’ti.",
  "anya-e0806n5:152": "Hetunoti dukkhaphalassa hetuno agyādino. Kaṭṭhasaddassa phalahetubhūte agyādike vattamāne evaṁ hotu phalevattamāne kathanti āha- ‘yadāpanā’tiādi. Kodhātiko idha.",
  "anya-e0806n5:153": "61. Tuṁtā",
  "anya-e0806n5:154_0": "Nanu ca bhāveiti bhavatināyaṁ ghaṇantena niddeso karīyatīti bhavativisayova paccayatthaniddeso",
  "anya-e0806n5:154_1": "kato bhavati, tato ca bhavatino yo bhāvo tasmiṁyeva vācce paccayo siyā, so ca bhavatito",
  "anya-e0806n5:154_2": "yevuppajjamānena paccayena sakkābhidhātuṁ tato tasmāva paccayena bhavitabbaṁ, tasmā",
  "anya-e0806n5:154_3": "kathaṁ pacituṁ pāko cāgo rāgotipacādīhibhavati ccāha- ‘bhavanaṁbhāvo kiriyādhātvattho’ti.",
  "anya-e0806n5:155": "Kiriyāsāmaññañhi sabbadhātvatthānugataṁ bhavatissattho, tena kiriyāsāmaññavācinātthaniddeso karīyamāno sabbadhātuvisaye kato bhavati tasmā pacādīhipi bhavatītyadhippāyo.",
  "anya-e0806n5:156_0": "Nanu cātra tumādayo bhāve bhavantīti vutte na viññāyate kiṁvisesite bhāve tumādayo",
  "anya-e0806n5:156_1": "bhavanticcāha- ‘yato’ccādi. Tassāti dhātuno. Yo vattabbo bhāvoti yo vācco bhāvo.",
  "anya-e0806n5:156_2": "Kutoccāha- ‘sambandhā’ti. Tumādīnaṁ yā pakati tāya vācceneva bhāvena saha sambandhāti",
  "anya-e0806n5:156_3": "attho. Ṭhātabbanti bhāve tabbo. Atha kriyāyaṁtyanena tabbādyabhihitassa dabbarūpāpannassa",
  "anya-e0806n5:156_4": "bhāvassa kathaṁ gahaṇaṁtyāha- ‘yadipi’ccādi. Sakanissayakiriyābyapadesoti dabba rūpassa",
  "anya-e0806n5:156_5": "attano nissayabhūtāya kiriyāya byapadeso daṭṭhuṁ cakkhuccādo bhavanakiriyāya patīyamānattā",
  "anya-e0806n5:156_6": "tumādayo bhavanteva.",
  "anya-e0806n5:157_0": "Nanu ca tumādīnaṁ bhāve vihitattā kiriyāyeva padhānattanti kamma kārakaṁ nappatīyateti",
  "anya-e0806n5:157_1": "kathaṁ ‘kaṭaṁ kātuṁ gacchatī’ti siyāccā saṅkiya paṭipādetumāha- ‘yadipi’ccādi. Dhātvatthakato",
  "anya-e0806n5:157_2": "kiriyāsaṅkhātena dhātvatthena kato. Atthīti iminā yattha ‘supyate deva dattene’ccādo",
  "anya-e0806n5:157_3": "natthi, tattha na kammampatīyateti dasseti.",
  "anya-e0806n5:158_0": "“Icchatthesu samānakattukesu tavetuṁ vā”ti (4-2-12) kaccānena atadatthāyampikiriyāyaṁ",
  "anya-e0806n5:158_1": "tumādayo yathāsiyunti visuṁ suttitaṁ, tenāha- ‘icchatthesmi’ccādi. Yathā ‘bhottuṁ",
  "anya-e0806n5:158_2": "pacatī’tyādo bhojanakiriyā payojanā pacanakiriyā hoti, nevamettha tappa yojanā icchā…",
  "anya-e0806n5:158_3": "pacanakiriyāyaviyatappayojanattābhāvatoti ayamassādhippāyo. Puneccādinā vuttāniṭṭhapātassāsaṅkaṁ",
  "anya-e0806n5:158_4": "viracayamāha- ‘atadatthāyampi’ccādi.",
  "anya-e0806n5:159_0": "Icchatthassa dhātuno payogāti iminā ‘icchanto karotī’ti ettha icchantoti icchatthassa",
  "anya-e0806n5:159_1": "dhātuno payogatthameva, na icchāya payojanaṁ karaṇanti dīpeti. Devadattaṁ bhuñjamānamicchatītettha",
  "anya-e0806n5:159_2": "bhottunti na hoti samānakattukesūti vacanato, bhojanassa devadatto kattā, icchatissa",
  "anya-e0806n5:159_3": "aññoyevātipi suttassa visuṁ payojanaṁ na vattabbanti dassento āha- ‘devadatta’miccādi.",
  "anya-e0806n5:160_0": "Icchatissāti’devadattaṁ bhuñjamānamicchatī’ti ettha icchatīti vuttaisissa. Sādhanaṁ",
  "anya-e0806n5:160_1": "‘devadattaṁ bhuñjamāna’nti vuttakammasaṅkhātaṁ attho payojanaṁ yassa so sādhanattho-icchati.",
  "anya-e0806n5:160_2": "Tassa bhāvo tattaṁ, tasmā. Kammamevicchāya payojanabhāve ṭhitanti bhāvo. Niratthakanti",
  "anya-e0806n5:160_3": "etadatthameva samānakattukaggahaṇaṁ kataṁ tañca yathāvuttena pasaṅgābhāvā niratthakanti adhippāyo.",
  "anya-e0806n5:161_0": "Sakādyatthesu dhātū sūpapadesu dhātu mattā tumādayo suttantarena vihitā pāṇiniyehi,",
  "anya-e0806n5:161_1": "tenāha- ‘sakādidhātuppayoge’tiādi. Siddhāti tumādayo siddhā. Bhujikiriyatthāti bhujikiriyā",
  "anya-e0806n5:161_2": "attho yassā sattiyā sā bhujikiriyatthā patīyate. Patīya mānatte kāraṇamāha- ‘asatopi",
  "anya-e0806n5:161_3": "hi’ccādi. Parehettha akiriyatthopapadattho punārabbhoti vaṇṇitaṁ. Tadetaṁ vighaṭayitumāha-",
  "anya-e0806n5:161_4": "‘tene’ccādi. Paresamayamadhippāyo “sakkoti bhottuṁtyādo kosalyaṁ gamyate. Gilāyati",
  "anya-e0806n5:161_5": "bhottuṁti tadasatti. Ghaṭate bhottuṁtyādo yogyatā. Ārabhate bhottuṁtyādobhujisse",
  "anya-e0806n5:161_6": "vādyavatthākiriyantaraṁ. Labhate bhottuṁti appaccakkhānaṁ. Atthi bhottuntiādīsu sambhavamattaṁ.",
  "anya-e0806n5:161_7": "Vaṭṭati bhottuṁtyādo dosā bhāvo gamyate. Sakkoticcādino upapadassa bhojanādikiriyatthatā",
  "anya-e0806n5:161_8": "na gamyate tasmā akiriyatthesupi sakādīsūpapadesu tumādayo bhavantī”ti.",
  "anya-e0806n5:162_0": "Patīyamānesvapyetesvatthantaresu tādatthiyamatthiyevāti pubbena vihitassa tumādinotra",
  "anya-e0806n5:162_1": "na bādheti dassetumāha- ‘yadipi’ccādi. Tādatthiyamatthiyevāti bhojanakiriyatthatā",
  "anya-e0806n5:162_2": "sakkotiādīnaṁ atthi yevāti attho siddhāyeva “tuṁtāye”ccādinā. Alamatthavisiṭṭhesu",
  "anya-e0806n5:162_3": "pariyattivacanesūpapadesu dhātuto tumādayo vihitā parehi, tatthāha ‘alamatthavisiṭṭhe’iccādi.",
  "anya-e0806n5:162_4": "Pahusaddampi antogadhaṁ katvā ‘samatthādī’ti vuttaṁ, bhavatissa sambhavo “pubbekakattukāna”nti",
  "anya-e0806n5:162_5": "(5-63) ettha byākhyāyissate. Abhimatāti kaccāyanena “arahasakkādīsu ce”ti (4-2-13)",
  "anya-e0806n5:162_6": "casaddena abhimatā imassāti ‘kālo bhottuṁ’tiādino. Yathā bhottumanotiādinā paresampi",
  "anya-e0806n5:162_7": "ayameva nipphattikkamoti dīpeti. Abyabhicāratoti avinābhāvato, bhavati bhojanaṁ bhāvoti",
  "anya-e0806n5:162_8": "bhojanaṁ bhuñjanaṁ bhāvo bhavatīti attho. Natugamissakiriyātadatthāti gamanakiriyā",
  "anya-e0806n5:162_9": "bhojanatthā na hotīti attho. Atthasaddohyayaṁ payojanavacano yañca yamuddissa pavattati,",
  "anya-e0806n5:162_10": "taṁ tassa payojanaṁ bhavati. Nacāyaṁ bhojanamuddissa gamissati, kiñcarahi kāriyantaraṁ,",
  "anya-e0806n5:162_11": "kevalaṁ tena nimittena sambhāvīyate. Yadā tu bhojanatthamevārabbhate gamanakiriyā,",
  "anya-e0806n5:162_12": "tadā bhavatyeva’gamissati bhottu’nti.",
  "anya-e0806n5:163_0": "Tuṁvisaye ṇakopi vihito pāṇiniyehi, tatrāha- ‘kārako vajati’ccādi. Parihāramāha-",
  "anya-e0806n5:163_1": "‘pubbe’ccādinā. ‘Kattariltu’ccādinā yoyaṁ ṇako tīsupi kālesu sāmaññena vihito, kriyatthā",
  "anya-e0806n5:163_2": "yaṁ kriyāyaṁ upapade kattuno-bhidhānaṁ siddhaṁ, na cāssa visesavihitena tuṁpaccayena",
  "anya-e0806n5:163_3": "bādhā bhinnattā, tuṁpaccayassa hi bhāve vidhānaṁ ṇakassa tu kattarīti. Pubbaṇakeneva",
  "anya-e0806n5:163_4": "siddhepi ltvādinivattiyā so vidheyyova, no ce ltvādayopi siyunti codakappasaṅgamāsaṅkiyāha-",
  "anya-e0806n5:163_5": "‘naceva’miccādi. Avagamābhāvameva phuṭayitumāha- ‘nahiṁ’ccādi. Hi yasmātyatthe yo",
  "anya-e0806n5:163_6": "eso vajati so kattā, yo eso vajati so vikkhipotyayamattho-tra gamyate, na pana tehi",
  "anya-e0806n5:163_7": "tādatthiyaṁ gamyateti attho. Codako ltvādīhi sāmyamāpādayituṁ sāmarisaṁ vuttavidhinevāppattiṁ",
  "anya-e0806n5:163_8": "ṇakassāpyāha- ‘ṇakopi’ccādi. Agatthaṁ apakatatthaṁ (potthake) yadipi ṇakena tādatthiyaṁ",
  "anya-e0806n5:163_9": "na gamyate pakaraṇato gamyateti ṇako bhavissatītyāsaṅkiya codako āha- ‘athe’ccādi.",
  "anya-e0806n5:163_10": "Pubbeccādinā vutto-yaṁ ‘ṇako na vidheyyo’ccassa na parihāro… sottarattā yathāvuttena,",
  "anya-e0806n5:163_11": "kintu‘tasmā nevi’ccādinā iminā vuccamānovaparihārotiviññātabbaṁ. Tadevaṁltvādīnampipattitoṇakaltvādīhi",
  "anya-e0806n5:163_12": "tādatthiyānavagame vinicchite tādatthiyavisesena tesaṁ sambhavoti anatthakaṁ “ṇakassa",
  "anya-e0806n5:163_13": "kiriyatthopapadassavidhānaṁ ltvādipaṭisedhanattha”nti vākyakāravacananti satthakāro",
  "anya-e0806n5:163_14": "nigamayamāha- ‘tasmā”ccādi. Bhavatu pakaraṇatova cāpaccayabhova tādatthiyāvagamo,",
  "anya-e0806n5:163_15": "tathāpiṇako paro vidheyyotyadhippāyenāha- ‘athāpi’ccādi. Gatattaṁ. Bhavissati kāle",
  "anya-e0806n5:163_16": "kriyatthāyaṁ kriyāyamupapade bhāve ca ṇappaccayādayo vihitā, tatrāha- ‘pākāya vajati’ccādi.",
  "anya-e0806n5:163_17": "Avihitesupi tādatthiyā siddhameveti adhippāyo.",
  "anya-e0806n5:164": "62. Paṭi",
  "anya-e0806n5:165": "Sotunādīsu ‘savanaṁ kātuna’iccādinā viggaho. Suteneti savananti viggaho.",
  "anya-e0806n5:166": "63. Pubbe",
  "anya-e0806n5:167_0": "Veti nātisambajjhate vidhino niccattā. Ekasaddassānekatthattā viseseti ‘sakhyāvacanoyamekasaddo’ti.",
  "anya-e0806n5:167_1": "Kutoccāha-‘saddāna’miccādi. Ekasaddassa saṅkhyāvacanatte yottho sampajjate, tamāha",
  "anya-e0806n5:167_2": "‘ekasaṅkhyāvacchinno’ti, tadatthāti kriyatthassatthā. Yadipi ‘pubbaṁ byāpāra’nti",
  "anya-e0806n5:167_3": "samudāye ekadesabhūto byāpāro niddhāriyamānoti vuttaṁ, tathāpi pubbasaddena byāpāravācako",
  "anya-e0806n5:167_4": "kriyattho vuccate upacārā, teneva ‘tesu yo pubbo tadatthato kriyatthā’ti vuttiyaṁvuttaṁ.",
  "anya-e0806n5:167_5": "Nanu ca satti kārakaṁ, aññā ca pubbakālakiriyāya satti, aññā uttara kālakiriyāya,",
  "anya-e0806n5:167_6": "tasmā kuto ekakattukattamiccāsaṅkiya paṭipādento āha- ‘yadipi’ccādi. Sattimato dabbassāti",
  "anya-e0806n5:167_7": "devadattādino sattimato dabbassa. Tadajjhāropāti ekattassa ajjhāropā. Eka kattukānaṁ",
  "anya-e0806n5:167_8": "byāpārānaṁ kamābhidhānāya tunādayo vidhīyamānā bhāveyevuppannā sakkonti kamamabhidhātunti",
  "anya-e0806n5:167_9": "bhāvetyatrābhisambajjhate.",
  "anya-e0806n5:168_0": "Ekakattukānanti bahuvacanattā ‘bhutvā pitvā vajatī’tipi bhavati. Bhuttasmintettha",
  "anya-e0806n5:168_1": "anekakattukattā bhuñjitvāpi bhavati. Pāṇini yānamiva visuṁ vacanamantarena tunādividhippaṭipādayamāha-",
  "anya-e0806n5:168_2": "‘mukhaṁ byādāya supati’ccādi. Byādāyāti dādhātussa viāpubbassa tvāppaccaye “pyo vā",
  "anya-e0806n5:168_3": "tvāssa samāse”ti (5-064) tvāssa pyādese rūpaṁ, mukhavivaraṇaṁ katvātyattho, byavadhāyakakālassāti",
  "anya-e0806n5:168_4": "byādāna supanānamantareyo kālo tassa, bhedānupalakkhaṇanti bhedassādassanaṁ. Bhedassīnaṁ",
  "anya-e0806n5:168_5": "kesañcivijjamānattā’kehīcī’ti vuttaṁ. Sahabhāvepīti byādānasupanānaṁ sahabhāvepi.",
  "anya-e0806n5:168_6": "Vaḍḍhitako bhattarāsi.",
  "anya-e0806n5:169_0": "Abhimatā pāṇiniyānaṁ, parāya nadiyā pabbato-varo visesī yateti appatvā nadimpabbato’ti",
  "anya-e0806n5:169_1": "vutte nadiyā orabhāge pabbatoti attho. Bhavati, tato ca pārebhūtanadīvisiṭṭho pabbato",
  "anya-e0806n5:169_2": "patīyate. Avarena pabbatena parā nadī visesīyateti atikkamma pabbataṁ nadīti vutte",
  "anya-e0806n5:169_3": "pāre nadiyā ore pabbatoti attho patīyate, tato ca orabhāge pabbatavisiṭṭhā nadī viññāyate.",
  "anya-e0806n5:169_4": "Bhavatino sabbattha sambhave sati ekakattukatā pubbakālatā yathā gamya te tathā dasseti",
  "anya-e0806n5:169_5": "‘paṭhamaṁ na pappoti’ccādi. Nigamayati ‘tadeva’miccādinā.",
  "anya-e0806n5:170_0": "Bhutvā bhutvā gacchatīti pare-ññathā nipphattimākaṅkhanti pāṇiniyādayo, tatrāha-",
  "anya-e0806n5:170_1": "‘ekakattukāna’miccādi. Ābhikkhaññāvagame kāraṇaṁ pucchati ‘yajjeva’miccādi. Vuttameva",
  "anya-e0806n5:170_2": "phuṭayati ‘yehi’ccādinā. Yehīti veyyākaraṇehi. Jivaggāhaṁ agāhayiccādo pareññathā",
  "anya-e0806n5:170_3": "paṭipannātadāha- ‘kamma’miccādi. Sakaṅgeti pāṇipādādike-ttaniyevayave. Ṇaṁ paccayo",
  "anya-e0806n5:170_4": "abhimatoti sambandho. Kiṁ ṇampaccayenāti idaṁ vuttaṁ hotīti sambandho. Aññathā siddhippakāramāha-",
  "anya-e0806n5:170_5": "‘jīvassi’ccādi. Kiṁ visiṭṭhanti pucchitvā jīvaggāhena visiṭṭhanti dassetuṁ jīvaggāha’nti",
  "anya-e0806n5:170_6": "āha. Jīvaggāhasaṅkhātaṁ gahaṇamakāsīti attho.",
  "anya-e0806n5:171_0": "Ākhyātanti agāhayīti ākhyātaṁ kattabbarūpanti imānā gahaṇa kiriyāya kammattaṁ bodheti.",
  "anya-e0806n5:171_1": "Tabbisesanampīti kattabbarūpāya gahaṇa kiriyāya visesanampi. Tathābhūtamevāti kattabbarūpameva.",
  "anya-e0806n5:171_2": "Tathā ceti kiriyāvisesane dutiyāya ṇamante jāte sati. Ṇamanta rūpanti ṇamantassa",
  "anya-e0806n5:171_3": "rūpaṁ yassāti viggaho. Ṇaṁpaccayeniha kiñcineti sambandho. Iheti imasmiṁ byākaraṇe.",
  "anya-e0806n5:171_4": "Kiñci payojanaṁ. Pacāditotiādisaddena tehi avihitaṇampaccayā gahitā.",
  "anya-e0806n5:172": "64. Nto",
  "anya-e0806n5:173_0": "Yo sādhayitumāraddho naca niṭṭhamupagatoti yo kaṭādisādhayituṁ nibbattayituṁ āraddho",
  "anya-e0806n5:173_1": "niṭṭhaṁ parisamattiṁ na copagato nappatto. Pavatto-nuparatovāti yo pabbatādi niccappavato-avirato",
  "anya-e0806n5:173_2": "teneva niṭṭhaṁ nopagatosovattamānoti vuccateti yojanā. Tabbi sayakiriyādvārenāti",
  "anya-e0806n5:173_3": "yathāvuttakaṭādivisaya kiriyāmukhena, idaṁ vuttaṁ hoti “yathāvuttakaṭādīnaṁ vattamānattā",
  "anya-e0806n5:173_4": "tabbisayā kiriyāpi vattamānā evāti taṁdvārena kriyatthavisesana”nti.",
  "anya-e0806n5:174_0": "Bhuñjati devadattoti ettha yajjapi bhuñjamāno hasati khajjati vadati pāniyaṁ pivati,",
  "anya-e0806n5:174_1": "tathāpi yuttā vattamānatā kattumicchitassārambho na parisamattoti vuttaṁ- ‘sādhayitumāraddho",
  "anya-e0806n5:174_2": "na ca niṭṭhamupagato’ti. Tiṭṭhanti pabbatātiādīsu niccesu pabbatādīsu bhūtānāgatānamasambhavā",
  "anya-e0806n5:174_3": "tannisedhino vattamānassāpyasambhavā yadīpi kālavibhāgo na viññāyate, tathāpi āraddhassa",
  "anya-e0806n5:174_4": "ṭhānassāparisamattiyā vattamānā evāti vuttaṁ- ‘pavatto-nuparato vā’ti. Kattuvisesane",
  "anya-e0806n5:174_5": "sati ko dosoccāha- ‘kattu visesane’ccādi. Ihāpi siyā kattuno vattamānattā, vattamānatta",
  "anya-e0806n5:174_6": "mevāssa pakāsetumayanti vuttaṁ. “Apaṭhamā samānādhikaraṇe”tyādīhi (3-2-124) anekehi",
  "anya-e0806n5:174_7": "suttehintappaccayo pāṇiniyehi vihito.",
  "anya-e0806n5:175_0": "Idha pana sāmaññena vihitattā āha- ‘sāmaññenā’tiādi. Santo ‘asa-bhuvi’ntappaccayo.",
  "anya-e0806n5:175_1": "“Kattari lo” (5-18) “ntamānānti yiyuṁsvādilopo”ti (5-130) akārassa lopo. Tapanto",
  "anya-e0806n5:175_2": "‘tapa-santāpe’. Jappanto ‘jappa=vacane’. Paṭhanto ‘paṭha=uccāraṇe’ pacanto ‘paca=pāke’dhārayanto",
  "anya-e0806n5:175_3": "‘dhara=dhāraṇe’. Payojakabyāpāre ṇi, dharituṁ payuñjamāno dhārayanto. Dissanto disa",
  "anya-e0806n5:175_4": "dusa=appitiyaṁ” divādīhi yaka” (5-12) yajanto ‘yaja-devapūjāyaṁ’. Arahanto ‘araha-pūjāyaṁ.",
  "anya-e0806n5:175_5": "Yathācātiādinā apaṭhamāsamānādhikaraṇādīsu ‘saṁvijjamāno virocamānaṁ jappamāno’ccādīsu",
  "anya-e0806n5:175_6": "māno nto viya daṭṭhabboti vadati.",
  "anya-e0806n5:176": "65. Māno",
  "anya-e0806n5:177_0": "Kālakato avatthāviseso vayo. Mānovāti imināntappaccayābhāvamāha. Yujjhamānā’yudha=sampahāre’",
  "anya-e0806n5:177_1": "“divādīhi yaka” (5-12) “tavaggavaraṇāna”miccādinā (1-48) dhassa jho”vaggalasehi te”ti",
  "anya-e0806n5:177_2": "(1-49) yassa ca. “Catutthadutiyesvesa”ntiādinā (1-35) jhassa jo. Naccamānā ‘nacca=naccane’.",
  "anya-e0806n5:178": "67. Tessa",
  "anya-e0806n5:179": "Savisayeti kattari bhāve kammeca.",
  "anya-e0806n5:180": "68. Ṇvāda",
  "anya-e0806n5:181_0": "Ṇvādayoti ‘ṇvādayo’ccanena suttena. Katipayadhātvādipariggahenāti dhātavo pakatibhūtā",
  "anya-e0806n5:181_1": "ādī yeyaṁ kālādīnaṁ te dhā tvādayo tesaṁ pariggahenāti attho. Kālo vattamānādi, kārakaṁ",
  "anya-e0806n5:181_2": "kattādi pakaṁsena niyamena paccayo karīyate etasmāti pakati. Kākriyaṁ āyukādi.",
  "anya-e0806n5:182_0": "Kāriyavisesanti ādesādikāriyavisesaṁ. Kāru sippijāti viseso. Tacchakādayo (tacchakakamma)",
  "anya-e0806n5:182_1": "kāratantavāyarajakanahāpitā pañca kāravo cārudāruti vattamāne kālaniyamenāññatrāpi",
  "anya-e0806n5:182_2": "bhavissati. Evaṁ kāruādīsupi.",
  "anya-e0806n5:183": "69. Khacha",
  "anya-e0806n5:184_0": "Khachasānanti vutte tadantaggahaṇaṁ kathamiccāha- ‘paccayaggahaṇe’ccādi. Byākhyātatthaṁ,",
  "anya-e0806n5:184_1": "nanu sutte ekassaroti pulliṅgena niddeso, ādīti ca tabbisesanaṁ, evaṁ sati napuṁsakena",
  "anya-e0806n5:184_2": "vivaraṇaṁ kathaṁ yujjatīti āha- ‘sadde’ccādi, atha jāgareccādo puthagavayavekassarassa",
  "anya-e0806n5:184_3": "jāgarasaddassa ca paccekaṁ kasmā na dvibhāvoccāha- ‘teneve’ccādi.",
  "anya-e0806n5:185_0": "Tenevātiādīti ekassaroccassa visesanattahetunāva. Avayavekassarassāti visesanasamāso",
  "anya-e0806n5:185_1": "‘avayavo ca so ekassaro ce’ti. Athādīhi ekassaravisesanattepyavayavekassarassa kasmā",
  "anya-e0806n5:185_2": "na dvibhāvoccāha- ‘ekassevādittā’ti.",
  "anya-e0806n5:186_0": "Itarassāti paṭhamekassarato-ñāssāvayavekassasarassa. Dosaduṭṭhattā nettha visesanasamāsoti",
  "anya-e0806n5:186_1": "vattumāha- ‘ekassaroti’ccādi. Tathā sati ko dosoti āha- ‘eko ce’ccādi. Sarodīti ca",
  "anya-e0806n5:186_2": "vutte ‘īha-ghaṭane’ccādīnameva siyā.",
  "anya-e0806n5:187_0": "Nanu ca pacatimhi yenevākārena pacasaddo ekassaro teneva tadavayavāpi acsaddo pasaddo",
  "anya-e0806n5:187_1": "ca ekassaro, tatovāvayavānampi paccekaṁ dvibbacanaṁ pappoti… dvibbacanakāriyino ādissa",
  "anya-e0806n5:187_2": "ekassarassa sāmaññena niddesā, evañca samudāyassa tadavayavānañcekassarānaṁ visuṁ",
  "anya-e0806n5:187_3": "dvibbacane kate aniṭṭhampappotītīdamapākattumāha- ‘sakiṁsatthappavattiyā sāvayavassa",
  "anya-e0806n5:187_4": "samudāyassa gahaṇa’nti. Sakiṁ satthappavattiyā ekavāraṁ dvibbacanasuttassa pavattiyā",
  "anya-e0806n5:187_5": "dvibbacanakaraṇenāti vuttaṁ hoti.",
  "anya-e0806n5:188_0": "Sāvayavassāti yathāvuttāvayavehi saha vattamānassa na vinā tehi. Evaṁ maññate “yassa",
  "anya-e0806n5:188_1": "dvibbacane karīyamāne sabbesamavayavānaṁ gahaṇaṁ bhavati, tasseva samudāyassa dvibbacanaṁ",
  "anya-e0806n5:188_2": "yuttaṁ nāvayavānaṁ, tesañhi dvibbacane ekāya dvibbacanassuppattiyā na sabbesaṁ gahaṇaṁ",
  "anya-e0806n5:188_3": "kataṁ hoti nāvayavantassa samudāyassa ca katanti puna tesaṁ dvibbacanāya satthappavattiyā",
  "anya-e0806n5:188_4": "bhavitabba”nti. Upapattantaramāha- ‘athave’ccādi. Iha ṭhāne dvibbacanaṁ dvippayogo",
  "anya-e0806n5:188_5": "dvibbacananti dve pakkhā. Tatra ṭhāne dvibbacanapakkhe dosadassanato dvippayogo dvibbacanantyayameva",
  "anya-e0806n5:188_6": "pakkhobbhupagatoti dassento paṭhamantāva ṭhāne dvibbacanapakkhe bhāvinaṁ dosamāha-",
  "anya-e0806n5:188_7": "‘paṭhamassekassarassi’ccādi. Dvisaddo saṅkhyeyye vattate.",
  "anya-e0806n5:189_0": "Saṅkhyeyyañcettha saddarūpamuccāraṇaṁ vā, tattha uccāraṇe saṅkhyeyye ṭhāne dvibbacanaṁ",
  "anya-e0806n5:189_1": "na sambhavati… uccāraṇassa saddā(nugata) dhammattā. Saddarūpe saṅkhyeyye ṭhāne dvibbacanaṁ,",
  "anya-e0806n5:189_2": "tattha tañca (potthake) doso. Tathā cāha- ‘rūpadvaye vidhīyamāne’ti. Tathā sati nivuttidhamme",
  "anya-e0806n5:189_3": "ṭhānī bhavatīti ṭhānino nivuttiyā bhavitabbaṁ, nivuttiyā ca dhātuttā nivutti, tenāha-",
  "anya-e0806n5:189_4": "‘pakatippaccayavibhāgābhāvato’ti. Tena ppaccaye pare pakatiyā vidhīyamānaṁ kāriyaṁ",
  "anya-e0806n5:189_5": "na siyā, tena vuttaṁ- ‘assa ittaṁ na siyā’ti. Pipāsati ‘pā=pāne’. Icchāyaṁ pātuntitumantā",
  "anya-e0806n5:189_6": "“tuṁsmā”ccādinā (5-61) so. ‘Pāsa pāsa’ iti dvitte pubbato-ññassa lopo, “rasso pubbassa”",
  "anya-e0806n5:189_7": "(5-74) ‘kha cha sesvassi. Dvippayoge tu dvibbacane nāyaṁ doso samāvisatīti āha- ‘āvuttiyaṁ",
  "anya-e0806n5:189_8": "ti’ccādi. Dvidhā bhūtassā tidhinā dhātusseva dvidhābhūtattaṁ dīpeti.",
  "anya-e0806n5:190": "70. Paro",
  "anya-e0806n5:191_0": "Yogavibhāgā ‘a ña’ādīsu gamyate. Yadi hyatrāpi chaṭṭhī abhimatā siyā tadā “kha cha",
  "anya-e0806n5:191_1": "sa parokkhānamekassarodidve”ti ekameva yogaṁ kareyya. Parokkhe vihitā añaādayo dhātutova,",
  "anya-e0806n5:191_2": "nāññatoti parokkhāvacanasannidhānā casaddena dhātuvihitappaccayāva gayhantīti āha-",
  "anya-e0806n5:191_3": "‘aññasmimpi dhātuvihitappaccaye’ti. Yadi pana bhusattho ābhikkhaññattho vā vattumiṭṭho",
  "anya-e0806n5:191_4": "siyā, tadā bhūsatthādīsu ca daddallaticcādikaṁ hotīti veditabbaṁ. Caṅkamati momūhacittānīti",
  "anya-e0806n5:191_5": "bhusatthassa yujjamānattā tyādayo bhusatthe bhavanti bahulādhikārāti vattuṁ sakkāti.",
  "anya-e0806n5:192": "71. Ādi",
  "anya-e0806n5:193_0": "Paṭhamo dutiyoti ca dve ekassarā. Tattha “khachasānamekassarodi dve” (5-69) “parokkhāyaṁ",
  "anya-e0806n5:193_1": "ce”ti (5-70) paṭhamassekassa rassa dvibbacanaṁ ‘ādismā sarā”ti tu dutiyassa, tasmā",
  "anya-e0806n5:193_2": "kathamaññassuccamāneaññassabādhakaṁsiyā tasmā katepidutiya dvibbacanepaṭhamadvibbacanaṁ",
  "anya-e0806n5:193_3": "sambhavatvevātinapaṭhamadvibbacanāpavādo-yaṁ yogoccāsaṅkiyāha- ‘paṭhame’ccādi. Kriyatthādhikārā",
  "anya-e0806n5:193_4": "kriyatthānanti chaṭṭhiyā dutiyenekassa renaca sambandhā paṭhamadvibbacanassavidhāya",
  "anya-e0806n5:193_5": "kamaññavākyamaññaṁ dutiyassāti na vākyabhedoti āha- ‘eke’ccādi. Assāti ‘ādismā sarā”ti",
  "anya-e0806n5:193_6": "assa yogassa, pubbayogeti pubbehi dvihi suttehi. “Ādismā sarā”ti saramadvittenupādāya",
  "anya-e0806n5:193_7": "sāmaññena saddarūpassa dvibbacanavidhānato pubbe viya byañjanayuttasseva vidhānaṁ",
  "anya-e0806n5:193_8": "tatheviṭṭhatthattāti paṭhamadvibbacana sambandhino byañjanassa dvibbacanabādhātyavagantabbaṁ.",
  "anya-e0806n5:194": "72. Napu",
  "anya-e0806n5:195": "Paṭinimittanti nimittaṁ nimittaṁ pati paṭinimittaṁ, nimitte satīti attho.",
  "anya-e0806n5:196": "73. Yathi",
  "anya-e0806n5:197_0": "Paṭhamekassarassa paṭhamadvibbacanaṁ visayo, dutiyekassarassa dutiyadvibbacanaṁ,",
  "anya-e0806n5:197_1": "tenāha- ‘yathā visaya’nti. Paṭhama dutiya tatiya dvibbacananti ettha puiti paṭhamaṁ",
  "anya-e0806n5:197_2": "saddarūpaṁ, ttiiti dutiyaṁ, yisiti tatiyaṁ.",
  "anya-e0806n5:198": "76. Kha cha",
  "anya-e0806n5:199": "Khappaccayādi karīyatīti seso.",
  "anya-e0806n5:200": "82. Yuva",
  "anya-e0806n5:201_0": "Catthaparattāti catthasamāsā parabhūtattā. Tena paccekāti sambandhena. Samānādhikaraṇattena",
  "anya-e0806n5:201_1": "visesananti sambandho. Ācariyena yovibhattilopeneva niddiṭṭhattā āha- ‘luttayovibhattiko vā niddeso’ti.",
  "anya-e0806n5:202": "83. Lahu",
  "anya-e0806n5:203_0": "Dhūpāyatīti dhūpitā, paccayassāti tippaccayassa. Kānubandhakaraṇamanatthakaṁ siyāti",
  "anya-e0806n5:203_1": "ghakvikaraṇassa paccayattābhāve (taṁ) nibandhanassa kāriyassābhāvā ‘na te kānubandhanāgamesū”ti",
  "anya-e0806n5:203_2": "(5-85) paṭisedhā bhāvoti kakārānubandhamanatthakaṁ siyā.",
  "anya-e0806n5:204": "85. Nate",
  "anya-e0806n5:205_0": "Pucchīyitthāti viggayha tto, tassa “pucchādito”ti (5-143) ṭho. Sesaṁ vuttanayameva.",
  "anya-e0806n5:205_1": "E onampaṭisedhamukhenāti eonampaṭisedhassa pakatattā vuttaṁ. Cinitabbantiādīsu cīyittha",
  "anya-e0806n5:205_2": "cīyati vātiādinā viggaho. Cinituntiādīsu cinanā yāti(ādinā). Nanu ca (ñiāga)mo, na",
  "anya-e0806n5:205_3": "paccayoti kathampaccaye “lahussupantassā”ti (5-83) eo papponti kathañce sampaṭisedhoccāsaṅkiyāha-",
  "anya-e0806n5:205_4": "‘ñisse’ccādi. Nanucādimhi na yuvaṇṇābhi kathametthappasaṅgoti āha- ‘sakāpānaṁ kukkūṇeti’ccādi.",
  "anya-e0806n5:206_0": "Pattokārassāti dhusadde ukārassa pattokārassa. Yuvaṇṇeccādināpattassāti (tabba) tuṁ",
  "anya-e0806n5:206_1": "paccayesu ca ṇino pattassa. Vā vidhānā na ñi. Dhunāpetabbantiādipāṭhe ñimhi akate",
  "anya-e0806n5:206_2": "“aññatrāpī”ti (5-87) paṭisedhābhāvo. Dhunāpetīti pāṭhetimhi le ca “kvaci vikaraṇāna”nti",
  "anya-e0806n5:206_3": "(5-161) vikaraṇalope ca ekāro. Asati nāgame “yuvaṇṇe”ccādinā ettaṁ siyā tampināgame",
  "anya-e0806n5:206_4": "upantattā netyadhippāyenāha- ‘tathāpi’ccādi. Pakkhantaramāha- ‘nāgame’ccādi.",
  "anya-e0806n5:207": "87. Añña",
  "anya-e0806n5:208": "Sama dama-upasame. Sametīti samako, dametīti damako, jana-janane, janetīti janako badha=bandhane, badhatīti badhako.",
  "anya-e0806n5:209": "92. Padā",
  "anya-e0806n5:210": "Nipajjati nipajjanaṁ. Pamajjate pamajjitabbaṁ. Pamajjanāya pamajjituṁ. Pamajjati pamajjanaṁ.",
  "anya-e0806n5:211": "93. Maṁvā",
  "anya-e0806n5:212": "Rundhituntiādīsu rodhanāyāti viggaho.",
  "anya-e0806n5:213": "94. Kvimhi",
  "anya-e0806n5:214_0": "Nanu kimatthamantaggahaṇaṁ yato “kvimhi lopo-ntabyañjanassā”ti vuttaṁ, “chaṭṭhiyantassā”ti",
  "anya-e0806n5:214_1": "(1-17) antasseva lopo siyāti codanaṁ manasi nidhāya taggahaṇe payojanaṁ dassento",
  "anya-e0806n5:214_2": "āha- ‘antaggahaṇa’miccādi. Lopavidhīsūti (vīādilopavidhīsu, chaṭṭhī niddiṭṭhanti)",
  "anya-e0806n5:214_3": "“vīmantu vantū”nti (4-138) chaṭṭhīniddiṭṭhaṁ. Bhadantavidhicaritattabyāpāraṁ tadantavidhicirabhedanāccanabyāpāraṁ",
  "anya-e0806n5:214_4": "(potthake) nissāyāha- ‘chaṭṭhiyantassā”tī byāpārā’ti. Antassāti vīādīnamīkārādino.",
  "anya-e0806n5:214_5": "Aññathāti sabbāpahārilopaññāpanābhāve. Anatthakaṁ siyā “chaṭṭhiyantassā”timassa byāpārasambhāvā.",
  "anya-e0806n5:214_6": "Idāni chaṭṭhīniddiṭṭhānaṁ visesena vattumicchittaṁ antasseva lopapattidosaṁ dassetumāha- ‘tadante’ccādi.",
  "anya-e0806n5:215": "101. Para",
  "anya-e0806n5:216_0": "Atha dvitteti kathamavasīyate sadde abhāvetiāha- ‘para’iccādi. Anantarasutte “paripaccasamo",
  "anya-e0806n5:216_1": "hī”ti vuttattā tato parassāti kinnāvasīyatīti codana mubbhāviya tadayuttataṁ dassetumāha- ‘nanuce’ccādi.",
  "anya-e0806n5:217": "103. Dhāssa",
  "anya-e0806n5:218": "Apacurappayogattāti abahuppayogattā.",
  "anya-e0806n5:219": "104. Kimhi",
  "anya-e0806n5:220": "Kto dūsidhātuto dūsayatīti atthe.",
  "anya-e0806n5:221": "106. Muha",
  "anya-e0806n5:222": "“Vaṇṇe yantaṁ tadādo”ti paribhāsāya ayamattho “vaṇṇe pare yaṁ kāriyaṁ taṁ tadādo tasmiṁ vaṇṇe ādibhūte hotī”ti teti takāre pare.",
  "anya-e0806n5:223": "107. Vaha",
  "anya-e0806n5:224": "Tetvevāti vatvā paccudāharaṇaṁ dasseti ‘vuyhatī’ti. Vuttivacanaṁ mulliṅgiya atthaṁ vadati ‘ussā’tiādi.",
  "anya-e0806n5:225": "108.",
  "anya-e0806n5:226": "Nidhīyitthāti viggaho.",
  "anya-e0806n5:227": "109. Gamā",
  "anya-e0806n5:228": "Rānanti vutte ‘rā-ādāne’iccassa gahaṇampi viññāyeyyāti āha- ‘rāna’ntiādi.",
  "anya-e0806n5:229": "110. Vacā",
  "anya-e0806n5:230": "Sutte ‘vassā’ti sassarova gayhatīti dassetumāha- ‘vassāti hī’tiādi.",
  "anya-e0806n5:231": "112. Vaddha",
  "anya-e0806n5:232_0": "Vatta=vattanetīmasmā ttippaccaye vā ukāro na vihitoti āsayena ‘katha’miccādi vuttanti",
  "anya-e0806n5:232_1": "dassento āha- ‘vattavattaneti’ccādi. Vuttimatteti nipātanāti “sabbādayo vuttimatte”",
  "anya-e0806n5:232_2": "tettha (3-69) ‘vuttimatte’ti nipātanā. Ṭhā=gatinivattiyanti ettha ‘gatinivattiya’nti",
  "anya-e0806n5:232_3": "nipātanā pakkhe ukāro na hoti, tenāha- ‘vattī’tiādi. Vattanaṁ vutti vatti.",
  "anya-e0806n5:233": "113. Yaja",
  "anya-e0806n5:234": "Kassa sabbassāti āha- ‘ya akārāna’nti.",
  "anya-e0806n5:235": "115. Gāpā",
  "anya-e0806n5:236": "Byattiniddesenāti iminā jātiniddesassānissitattaṁ dasseti. Īsseccādinā vuttiganthassādhippāyaṁ vivarati.",
  "anya-e0806n5:237": "117. Sāsa",
  "anya-e0806n5:238": "Satthaṁ “byañjane dīgharassā”ti (1-33) rasso.",
  "anya-e0806n5:239": "120. Ñā",
  "anya-e0806n5:240": "“Nto kattari vattamāne”ti (5-64) ntoti sambandho.",
  "anya-e0806n5:241": "121. Sakā",
  "anya-e0806n5:242": "Kukppaccaye antakakāro kuppaccaye ādikakāro antāvayavattho.",
  "anya-e0806n5:243": "122. Nīto",
  "anya-e0806n5:244": "Nāññatracayādīsūti nicchayato-ññesu aññasmiṁ cayādīsvatthesu cho na bhavatīti attho.",
  "anya-e0806n5:245": "123. Jara",
  "anya-e0806n5:246": "Īmhi jasadde akārassa lopo, le tu jīrāpayati. Tassātikyassa.",
  "anya-e0806n5:247": "124. Disassa",
  "anya-e0806n5:248": "Diṭṭhi dassanaṁ, dassanāya daṭṭhuṁ. “Saramhā dve”ti (1-34) dvitte duddaso. “Ā ī”ccādinā (6-33) īssa rasso (addakkhi). Dakkhissati “bhavissati ssati”ccādinā, (6-2) ssati.",
  "anya-e0806n5:249": "125. Samā",
  "anya-e0806n5:250": "Vādassareti vikappena dakārassa rādese.",
  "anya-e0806n5:251": "127. Ana",
  "anya-e0806n5:252_0": "Dassātyananuvattamānepi dasseva pappoti vacanabalenāti dassetuṁ pakkhantaramāha-",
  "anya-e0806n5:252_1": "‘ādissā’tiādi. Anaghaṇsu paresu āparīhi dassāniyamena ḷoccāsaṅkiya nevaṁ, yathākkamameva",
  "anya-e0806n5:252_2": "nissitoti dassetumāha- ‘anaghaṇsu’ccādi. Āparassāti ākārato parassa dassa.",
  "anya-e0806n5:253": "128. Atyā",
  "anya-e0806n5:254_0": "Vuttiyaṁ etasmiṁ visayeti ettha etasminti tyādintavajjitapaccaya visayeti attho.",
  "anya-e0806n5:254_1": "Viññāyamānattā ñāpito hotīti gamyate. Na ñāpakatoti iminā idaṁ dasseti “kiñci vacanānusārato",
  "anya-e0806n5:254_2": "viññāyamānatāmattena ñāpīyate kiñci ñāpakena, asmimpakkhe vuttānusārato katthaci",
  "anya-e0806n5:254_3": "kassaci dhātuno appayogo viññāpīyatī”ti. Pakkhantaramāha- ‘ñāpakattāyeva vā’tiādi.",
  "anya-e0806n5:254_4": "Samattheti tathāhiccādinā. Asassāppayogoti asadhātussa kismiñci tabbādike paccaye",
  "anya-e0806n5:254_5": "pare bhavitabbantiādīnamappayogoti attho.",
  "anya-e0806n5:255_0": "Vināpi suttanti “atyādī”tiādikaṁ suttaṁ vināpi. Evaṁ maññate “asassa bhūādesena sādhīyamānaṁ",
  "anya-e0806n5:255_1": "sabbamiṭṭhaṁ bahulādhikārato bhūdhātunāva sijjhati vināpi bhūādesasuttantaranti katthaci",
  "anya-e0806n5:255_2": "kassaci appayogassa ñāpakattampissa yujjati aññattha karīyamānamihāpi atthavantaṁ siyā”ti.",
  "anya-e0806n5:256_0": "Yeti dhātuppayogā yasminti visaye, pātissāti ‘pā-rakkhaṇe’tīmassa, nappayogo pāyayati",
  "anya-e0806n5:256_1": "pāyayitabbantiādippayogo na hotīti. Evamuparipi yathāyogaṁ ñeyyaṁ. Brūssāti ‘brū=vacane’iccassa.",
  "anya-e0806n5:256_2": "Adissāti ‘ada-bhakkhaṇe’iccassa. Īādīti bhūte īādi. Etissa ca īādīsūti sambandho.",
  "anya-e0806n5:257_0": "Avabodhe etissa ṇisesu ca īādīsu ca, ajjhene etissa parokkhāsu ca ṇisesu ca īādīsucāti",
  "anya-e0806n5:257_1": "yojetabbaṁ. Sabbattha nappayogoti yojetvā attho veditabbo. Bahulaṁvidhānato ñātabbāti",
  "anya-e0806n5:257_2": "yojanā. Yakvikaraṇena niddesā ‘asa-kkhepanetī massā’ti vuttaṁ, tadāha- ‘asassā’tiādi.",
  "anya-e0806n5:258": "129. Aā",
  "anya-e0806n5:259": "Ssāti jātiniddesoti āha- ‘ssaiti’ccādi.",
  "anya-e0806n5:260": "130. Nta",
  "anya-e0806n5:261": "Pubbasaralope rūpassa samānattā antinā antu ca gahitoti ‘santi santū’ti udāharaṇadvayaṁ dassitaṁ.",
  "anya-e0806n5:262": "131. Pādi",
  "anya-e0806n5:263_0": "Te ca pādayo jotentīti sambandho. Anvayabyatirekehi kiriyā yadipi dhātunāva vuccatīti",
  "anya-e0806n5:263_1": "sambandho. Kiṁ visiṭṭhā kiriye ccāha- ‘sāmaññabhūtā visiṭṭhā vā’ti. So visesoti yena",
  "anya-e0806n5:263_2": "visesena visiṭṭhā kiriyā dhātunāva vuccati so viseso. Vācaka bhedatoti sāmaññāya",
  "anya-e0806n5:263_3": "ca kiriyāya visiṭṭhāya ca vācakānaṁ dhātūnaṁ bhedato tenāpīti kaccānenāpi. Saṇṭhānaṁ saṇṭhiti.",
  "anya-e0806n5:264": "141. Kasa",
  "anya-e0806n5:265": "Kiṭṭhamadatīti kiṭṭhādo, kiṭṭhasaddenupacārato kasitaṭṭhāne uṭṭhita sassaṁ vuccati.",
  "anya-e0806n5:266": "142. Dhasto",
  "anya-e0806n5:267": "Ṭhassābhāvattaṁ nippaccanteti ajjhāhāro.",
  "anya-e0806n5:268": "144. Sāsa",
  "anya-e0806n5:269": "Anusāsīyitthāti anusiṭṭho kamme kto “sā sassa sisvā” (5-117) sāsanāya sāsituṁ.",
  "anya-e0806n5:270": "147. Baha",
  "anya-e0806n5:271": "Atha bahassāti ḍhādesasambandhe chaṭṭhī kasmā na viññāyateti āha- ‘bahassā’tiādi. Ḍhayogapajjenāti ḍhakārena saha yogapajjena ekībhāvenāti attho.",
  "anya-e0806n5:272": "148. Ruhā",
  "anya-e0806n5:273": "Ḷocāti vuttattāti evaṁ maññate “yadāyaṁ paccayādeso siyā tadā ete samāsene-kato niddiseyyā”ti, tenāha- ‘haḷāti vadeyyā’ti.",
  "anya-e0806n5:274": "149. Muhā",
  "anya-e0806n5:275": "Muddhoti “dho hetehī”ti (5-145) tassa dho.",
  "anya-e0806n5:276": "150. Bhidā",
  "anya-e0806n5:277_0": "Imassāti ‘pī-tappane’tīmassa, ihāti imasmiṁ ṭhāne. Pinayīti thūlo ahosīti attho sūyīti",
  "anya-e0806n5:277_1": "itisaddo ādyattho, tena adīyi aḍīyi alīyi alūyītime saṅgayhanti. Yāva ktiggahaṇāti",
  "anya-e0806n5:277_2": "“lopo vaḍḍhāktissā”ti (5-158) ktivacanāvadhi.",
  "anya-e0806n5:278": "151. Dātvī",
  "anya-e0806n5:279": "Adīyitthāti dinno, adadīti dinnavā.",
  "anya-e0806n5:280": "152. Kirā",
  "anya-e0806n5:281": "Akirī, akirīyitthāti vā kiṇṇo, akirīti kiṇṇavā. Apurī purīyitthāti puṇṇo, apurīti puṇṇavā. Akhiyīti khīṇo khīṇavā.",
  "anya-e0806n5:282": "153. Tarā",
  "anya-e0806n5:283": "Atarī, ajīrīti kamena viggaho. Cīyitthāti ciṇṇo, cinīti ciṇṇavā.",
  "anya-e0806n5:284": "157. Mucā",
  "anya-e0806n5:285": "Asakkhīti satto sattavā. ‘Saja=saṅge’tī massāpi satto sattavāti hoti.",
  "anya-e0806n5:286": "158. Lopo",
  "anya-e0806n5:287": "Vaḍḍhanaṁ vaḍḍhi.",
  "anya-e0806n5:288": "159. Kvi",
  "anya-e0806n5:289": "Abhibhavatīti abhibhū.",
  "anya-e0806n5:290": "162. Māna",
  "anya-e0806n5:291": "Massa lopoti sambandho.",
  "anya-e0806n5:292": "163. Ññila",
  "anya-e0806n5:293": "Gahetvā ‘gaha-upādāne’gahaṇaṁ katvā gahetvā.",
  "anya-e0806n5:294": "164. Pyo",
  "anya-e0806n5:295_0": "Ossaṭṭhānubandhassāti pariccattānubandhassa. Yakāramattassa nivattanatthoti visesanatthotīmassa",
  "anya-e0806n5:295_1": "adhippāyatthamāha. Tathāhi visesanaṁ kevalayakārato visuṁ karaṇaṁ attho yassāti añña",
  "anya-e0806n5:295_2": "padatthe sati kevalayakārassa nivattanaṁ viññāyate. Yakāramatte gahite ko dosoti",
  "anya-e0806n5:295_3": "āha- ‘yo vā tvāssa samāsetihī’tiādi. Patvāti ‘pata patha=gamane, pada=gamane’iccassa vā.",
  "anya-e0806n5:296": "165. Tuṁ",
  "anya-e0806n5:297": "Tayopīti tuṁyāna raccā.",
  "anya-e0806n5:298": "169. Disā",
  "anya-e0806n5:299": "Nāppakketi na appatte patteyevāti attho. Ñāpakālopoti “titālīsā”ti (1-1) ñāpakatoyeva ktvāppaccayassa yo vakāro tassa lopoti attho.",
  "anya-e0806n5:300": "171. Rā na",
  "anya-e0806n5:301_0": "Nanu nassāti vutte paccayanakārassāti kathaṁ viññāyatīti āha- ‘nassā’tiādi,ntamānatyādīnaṁ",
  "anya-e0806n5:301_1": "paccayānaṁ nassa “nantamānatyādīna”nti (5-172) ṇattapaṭisedhā viññāyati pakaraṇatoti",
  "anya-e0806n5:301_2": "pakāroti (potthake) āha- ‘paccayanakārovā’ti.",
  "anya-e0806n5:302": "173. Gama",
  "anya-e0806n5:303": "Icchīyateti icchitabbaṁ. Esanaṁ icchā. Icchīyitthāti icchitaṁ, āsanamāsitabbaṁ. Āsanāya acchituṁ. “Byañjane dīgharassā”ti (1-33) rasso.",
  "anya-e0806n5:304": "177. Kara",
  "anya-e0806n5:305": "Amānaparacchakkatte kuruādesena nodāhaṭaṁ. Karānoti “mānassamassā”ti (5-16) malopo. Kasmā ntapubbachakkesu kuru ādesena nodāhaṭanti āha- ‘vavatthite’ccādi.",
  "anya-e0806n5:306": "179. Ṇo",
  "anya-e0806n5:307": "Niggahītassāti “mañcarudhādīna”nti (5-19) kataniggahītassa. Gahaṇīyaṁ gaṇhitabbaṁ.",
  "anya-e0806n5:308": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n5:309": "Pañcamakaṇḍavaṇṇanā niṭṭhitā."
}