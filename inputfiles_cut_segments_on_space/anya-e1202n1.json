{
  "anya-e1202n1:0": "Abhinīhāra kathā",
  "anya-e1202n1:1_0": "6. Tato dīpaṅkaro dasabalo bodhisattaṁ pasaṁsitvā aṭṭhahi puppha muṭṭhīhi pūjetvā",
  "anya-e1202n1:1_1": "padakkhiṇaṁ katvā pakkāmi. Tepi catūsata sahassa khīṇāsavā bodhisattaṁ pupphehi ca",
  "anya-e1202n1:1_2": "gaṇdhehi ca pūjetvā padapphaṇaṁ katvā pakkamiṁsu. Devamanussā ca tatheva pūjetvā",
  "anya-e1202n1:1_3": "vaṇditvā atha kho bodhisatto dasabalassa vyākaraṇaṁ sutvā buddhabhāvaṁ karatalagatamiva",
  "anya-e1202n1:1_4": "maññamāno pamudita hadayo sabbesu paṭikkantesu sayanā vuṭṭhāya puppharāsi matthake",
  "anya-e1202n1:1_5": "pallaṅkaṁ ābhujitvā nisinno buddhakārakadhamme upadhārento kahananu kho buddhakāraka",
  "anya-e1202n1:1_6": "dhammā, kiṁ uddhaṁ adho disāsu vīdīyāsūti anukkamena sakalaṁ dhammadhātuṁ vicinanto",
  "anya-e1202n1:1_7": "porāṇakabodhisattehi āsevita nisevita paṭhamaṁ dānapāramiṁ disvā tattha daḷabhisamādāna",
  "anya-e1202n1:1_8": "katvā evaṁ anukkamena sīla - nekkhamma - paññā - vīriya - khanti - sacca - adhiṭṭhāna",
  "anya-e1202n1:1_9": "- mettā - upekkhā pāramiyoca disvā tatthadaḷha samādānaṁ katvā devatāhi abhitthuto",
  "anya-e1202n1:1_10": "ākāsamababhugganatva hima himavantameva agamāsi.",
  "anya-e1202n1:2_0": "Dīpaṅkaropi satthā catūhi khīṇāsava satasahassehi parivuto rammanagaravāsīhi pūjīyamāno",
  "anya-e1202n1:2_1": "devatāhi abhinaṇdiyamāno alaṅkata paṭiyattena maggena rammanagaraṁ pavisitvā paññattavarabuddhāsane",
  "anya-e1202n1:2_2": "nisīdi. Bhikkhusaṅghopi attano attano pattāsane nisīdi. Rammanagaravāsinopi upāsakā",
  "anya-e1202n1:2_3": "buddhapamukhassa bhikkhusaṅghassa mahādānaṁ datvā bhagavantaṁ bhuttāviṁ onīta pattapāṇiṁ",
  "anya-e1202n1:2_4": "mālāgaṇdhādīhi pūjetvā dānānumodanaṁ sotukāmā nisīdiṁsu. Bhagavāpi tesaṁ anumodanaṁ",
  "anya-e1202n1:2_5": "karonto dānakathaṁ sīlakathaṁ saggikathaṁ kāmānaṁ ādīnavaṁ okāraṁ saṁkilesaṁ nekkhamme",
  "anya-e1202n1:2_6": "ānisaṁsañca pakāsetvā amata pariyosānaṁ dhammakathaṁ kathesi.",
  "anya-e1202n1:3_0": "Evaṁ tassa mahajanassa dhammaṁ desetvā ekacce saraṇesu ekacce pañcasu sīlesu ekacce",
  "anya-e1202n1:3_1": "sotāpattiphale ekacce sakadāgāmi phale ekacce anāgāmī phale ekacce catusupi phalesu",
  "anya-e1202n1:3_2": "ekacce tīsu vijjāsu ekacce chaḷabhiññāsu ekacce aṭṭhasu samāpattisu patiṭṭhāpetvā",
  "anya-e1202n1:3_3": "uṭṭhāyāsanā rammanagarato nikkhamitvā sudassana mahāvihārameva pāvisi.",
  "anya-e1202n1:4": "Vuttañhetaṁ",
  "anya-e1202n1:5": "‘‘Tadā te bhojayitvāna - sasaṅghaṁ lokanāyakaṁ,",
  "anya-e1202n1:6": "Uphagachuññaṁ saraṇaṁ tassa - dīpaṅkarassa satthuno,",
  "anya-e1202n1:7": "Saraṇāgamane kañci - nivaseti tathāgato",
  "anya-e1202n1:8": "Kañci pañcasu sīlesu - sīle dasavidhe paraṁ;",
  "anya-e1202n1:9": "Kassaci deti sāmaññaṁ - caturo phalamuttame,",
  "anya-e1202n1:10": "Kassaci asathe dhamme - deti so paṭisambhidā;",
  "anya-e1202n1:11": "Kassaci varasamāpattiyo - aṭṭha deti narāsabho,",
  "anya-e1202n1:12": "Tisso kassaci vijjāyo - chaḷabhiñña pavecchati;",
  "anya-e1202n1:13": "Tena yogena janakāyaṁ - ovadeti mahāmuni,",
  "anya-e1202n1:14": "Tena vitthārikaṁ āsī - lokanāthassa sāsanaṁ;",
  "anya-e1202n1:15": "Mahāhanūsabhakkhaṇdho - dīpaṅkarasanāmako,",
  "anya-e1202n1:16": "Bahū jane tārayati - parimoceti duggatiṁ;",
  "anya-e1202n1:17": "Bodhaneyyaṁ janaṁ disvā - satasahassepi yojane",
  "anya-e1202n1:18": "Khaṇena upagantvāna - bodheti taṁ mahāmunī’’ti;",
  "anya-e1202n1:19_0": "Iti so dīpaṅkaro satthā vassasata sahassāni ṭhatvā sattānaṁ baṇdhanamokkhaṁ kurumāno",
  "anya-e1202n1:19_1": "sabbabuddhakiccāni niṭṭhāpetvā naṇdārāme anupādisesāya nibbānadhātuyā parinibbāyinaheva",
  "anya-e1202n1:19_2": "dhātuyo tassa - satthuno vikiriṁsu tā. Ṭhitā ekaghanā hutvā - suvaṇṇapaṭimā viya",
  "anya-e1202n1:19_3": "sakalajambudīpavāsino manussā ghanakoṭiṭimasuvaṇṇaṭṭhikāhi evaṁ chattiṁsa yojanikaṁ",
  "anya-e1202n1:19_4": "mahāthūpamakaṁsu nivedasi - keci.",
  "anya-e1202n1:20": "Tena vuttaṁ",
  "anya-e1202n1:21": "‘‘Dīpaṅkaro jino satthā - naṇdārāmamhi nibbuto,",
  "anya-e1202n1:22": "Tattheva tassa jinathūpo - chattiṁsubbedha yojano‘‘;",
  "anya-e1202n1:23": "‘‘Patta cīvara parikkhāra - paribhogañja satthuno,",
  "anya-e1202n1:24": "Bodhimūle tadā thūpo - tīṇi yojanamuggato’’ti;",
  "anya-e1202n1:25_0": "7. Dīpaṅkarassa pana bhagavato aparabhāgo ekaṁ asaṅkheyyaṁ atikkamitvā koṇḍañño nāma",
  "anya-e1202n1:25_1": "satthā udapādi. Tadā bodhisatto vijitāvi nāma cakkavatti hutvā koṭisatasahassa saṅkhassa",
  "anya-e1202n1:25_2": "buddha pamukhassa bhikkhusaṅghassa mahādānaṁ adāyi satthā bodhisattaṁ buddho bhavissatīti",
  "anya-e1202n1:25_3": "vyākaritvā dhammaṁ desesi so satthu dhammaṁkathaṁ sutvā rajji niyyādetvā pabbaji",
  "anya-e1202n1:25_4": "so tīṇi piṭakāni uggahetvā aṭṭha samāpattiyo pañcaabhiññāyoca uppādetvā aparihīnajjhāno",
  "anya-e1202n1:25_5": "brahmaloke nibbatti. Sopi buddho vassasatasahassāni ṭhatvā sabbabuddhakiccāni niṭṭhāpetvā",
  "anya-e1202n1:25_6": "caṇdārāme parinibbāyi tassāpi bhagavato dhātuyā na vikiriṁsu sakalajambudīpavāsino",
  "anya-e1202n1:25_7": "manussā samāgantvā sattayojanikāsattaratanamayaṁ haritālamanosilāyamattikākiccaṁ",
  "anya-e1202n1:25_8": "tela sappīhi udakakiccaṁ katvā cetiyaṁ niṭṭhāpesuṁ",
  "anya-e1202n1:26": "Koṇḍaññe kira sambuddho - caṇdārāme manorame,",
  "anya-e1202n1:27": "Nibbāyi cetiyo tassa - sattayojaniko katoti;",
  "anya-e1202n1:28_0": "Tassa aparabhāge ekaṁ asaṁṅkhayyaṁ atikkamitvā ekasmiṁyeva kappe cattāro buddhā uppajjiṁsu",
  "anya-e1202n1:28_1": "- maṅgalo sumano revato yohitoti. Maṅgalassa pana bhagavato kāle bodhisatto suruci",
  "anya-e1202n1:28_2": "nāma brāhmaṇo hutvā satthāraṁ nimantessāmīti upasaṅkamitvā madhura dhammaṁkataṁ sutvā",
  "anya-e1202n1:28_3": "svātanāya nimantetvā koṭisatasahassa saṅkhassa buddhapamukhassa saṅghassa sattāhaṁ",
  "anya-e1202n1:28_4": "gavapānaṁ nāma dānamadāsi satthā anumodanaṁ karonto mahāpurisaṁ āmantetvā tvaṁ kappasatasahassādhikānaṁ",
  "anya-e1202n1:28_5": "dvannaṁ asaṅkheyyānaṁ matthake gotamo nāma buddho bhavissasīti vyākāsi mahāpuriso",
  "anya-e1202n1:28_6": "vyākaraṇaṁ sutvā ahaṁ kira buddho bhavissāmi ko me gharāvāsena attho pabbajissamīti",
  "anya-e1202n1:28_7": "cintatvā tathārūpaṁ sampattiṁ keḷapiṇḍaṁ vīya pahāya satthu santike pabbajitvā buddhavacanaṁ",
  "anya-e1202n1:28_8": "uggaṇhitvā abhiññā ca samāpattiyo ca nibbattetvā āyupariyosāne brahmaloke nibbatti,",
  "anya-e1202n1:28_9": "tasmimpi buddhe parinibbute dhātuyo na vikiriṁsu, jambudīpavāsino pubbe viya tiṁsayojanakaṁ thūpamakaṁsu.",
  "anya-e1202n1:29": "Tena vuttaṁ ‘‘uyyāne vasabho nāma - buddho nibbāyi maṅgalo, tattheva tassa jinathūpo - tiṁsayojanamuggito’’ti.",
  "anya-e1202n1:30_0": "Tassa aparabhāge sumano nāma satthā udapādi tadā mahāsatto atulo nāma nāgarājā hutvā",
  "anya-e1202n1:30_1": "nibbatti-mahiddhiko mahānubhāvo so buddho uppannoti sutvā ñātisaṅghaparivuto nāgabhavanā",
  "anya-e1202n1:30_2": "nikkhamitvā koṭisatasahassa bhikkhuparivārassa tassa bhagavato dibbaturiyehi upahāraṁ",
  "anya-e1202n1:30_3": "kāretvā mahādānaṁ pavattetvā paccekaṁ dussayugāni datvā saraṇesu patiṭṭhāsi sopi",
  "anya-e1202n1:30_4": "naṁ satthā anāgate buddho bhavissasīti vyākāsi tasmimpi buddhe parinibbute dhātuyo",
  "anya-e1202n1:30_5": "na vikiriṁsu jambudīpavāsano pubbe viya catuyojanikaṁ thūpamakaṁsu.",
  "anya-e1202n1:31": "Tena vuttaṁ",
  "anya-e1202n1:32": "‘‘Sumano yasadharo - buddho aggārāmamha nibbuto,",
  "anya-e1202n1:33": "Tattheva tassa jinathūpo - catuyojanamuggato’’ti;",
  "anya-e1202n1:34_0": "Tassa aparabhāge revato nāma satthā udapādi tadā bodhisatto atidevo nāma brāhmaṇo",
  "anya-e1202n1:34_1": "hutvā satthu dhammadesana sutvā saraṇesu patiṭṭhāya sirasi añjaliṁ paggahetvā tassa",
  "anya-e1202n1:34_2": "satthuno kilesappahāne vaṇṇaṁ vatvā uttarāsaṅghena pūjamakāsi. Sopi naṁ satthā buddho",
  "anya-e1202n1:34_3": "bhavissatiti vyākāsi tasmiṁ pana buddhe parinibbute dhātuyo vikiriṁsu.",
  "anya-e1202n1:35": "Tena vuttaṁ",
  "anya-e1202n1:36": "‘‘Revato pavaro buddho - nibbuto so mahāpure,",
  "anya-e1202n1:37": "Dhātu vitthārikaṁ āsī - tesu tesu padesato’’ti;",
  "anya-e1202n1:38_0": "Tassa aparabhāge sobhito nāma satthā udapādi tadā bodhisatto ajito nāma brāhmaṇo",
  "anya-e1202n1:38_1": "hutvā satthu dhammadesanaṁ sutvā saraṇesu patiṭṭāya buddhapamukhassa saṅghassa mahādānaṁ",
  "anya-e1202n1:38_2": "adāsi. Sopi naṁ satthā buddho bhavissasīti vyākāsi tassāpi bhagavato dhātuyo vikiriṁsu.",
  "anya-e1202n1:39": "Tena vuttaṁ",
  "anya-e1202n1:40": "‘‘Sobhito varasambuddho - sīharāmamhi nibbuto,",
  "anya-e1202n1:41": "Dhātuvitthārikaṁ āsī - tesu tesu padesato’’ti;",
  "anya-e1202n1:42": "Tassa aparabhāge ekamasaṅkheyyaṁ atikkamitvā ekasmiṁyeva kappe tayo buddhā nibbattiṁsu - anomadassi padumo nāradoti. Anomadassissa bhagavato kāle bodhisatto eko",
  "anya-e1202n1:43": "1. Yasavaro dhīro - keci.",
  "anya-e1202n1:44_0": "Yakkha senāpati ahosi mahiddhiko mahānubhāvo aneka koṭisatasahassānaṁ yakkhānaṁ adhipati.",
  "anya-e1202n1:44_1": "So buddho uppannoti sutvā āgantvā buddhapamukhassa saṅghassa mahādānamadāsi satthāpi",
  "anya-e1202n1:44_2": "taṁ anāgate buddho bhavissasīti vyākāsi. Anomadassimhi pana bhagavati parinibbute",
  "anya-e1202n1:44_3": "dhātuyo na vikiriṁsu jambudīpavāsino pañcavīsayojanakaṁ thūpaṁ kariṁsu",
  "anya-e1202n1:45": "Tena vuttaṁ",
  "anya-e1202n1:46": "‘‘Anomadassi jino satthā - dhammārāmamhi nibbuto,",
  "anya-e1202n1:47": "Tattheva tassa jinathūpo - ubbedhā paṇṇuvīsatī’ti;",
  "anya-e1202n1:48_0": "Tassa aparabhāge padumo nāma satthā udapādi tathāgate agāmakāraññe viharentā bodhisatto",
  "anya-e1202n1:48_1": "sīho hutvā satthāraṁ nirodhasamāpattiyā samāpannaṁ disvā pasannacitto vaṇditvā padakkhiṇaṁ",
  "anya-e1202n1:48_2": "katvā pītisomanassajāto tikkhattuṁ sīhanādaṁ naditvā sattāhaṁ buddhārammaṇaṁ pītiṁ",
  "anya-e1202n1:48_3": "avijahitvā pītisukheneva gocarāya apakkamitvā jivitapariccāgaṁ katvā payirupāsamāno",
  "anya-e1202n1:48_4": "aṭṭhāsi satthā sattāhaccayena nirodhā vuṭṭhito sīhaṁ oloketvā bhikkhusaṅghepi cittaṁ",
  "anya-e1202n1:48_5": "pasādetvā saṅghaṁ vaṇdissatī‘‘ti bhikkhusaṅgho āgacchatūti cintesi bhikkhu tāvadeva",
  "anya-e1202n1:48_6": "āgamiṁsu sīho saṅghe cittaṁ pasādesi. Satthā tassa manaṁ oloketvā anāgate buddho",
  "anya-e1202n1:48_7": "bhavissatīti vyākāsi tassa pana bhagavato dhātuyo vikiriṁsu.",
  "anya-e1202n1:49": "Tena vuttaṁ",
  "anya-e1202n1:50": "‘‘Padumo jinavaro satthā - dhammārāmamhi nibbuto,",
  "anya-e1202n1:51": "Dhātu vitthārikaṁ āsi - tesu tesu padesato’’ti;",
  "anya-e1202n1:52_0": "Tassa aparabhāge nārado nāma satthā ahosi tadā bodhisatto, isipabbajjaṁ pabbajitvā",
  "anya-e1202n1:52_1": "pañcasu abhiññāsu aṭṭhasuca samāpattisuciṇṇavasī hutvā buddhapamukhassa saṅghassa",
  "anya-e1202n1:52_2": "mahādānaṁ datvā lohita caṇdanena pūjamakāsi sopi naṁ anāgato buddho bhavissatīti",
  "anya-e1202n1:52_3": "vyākāsi nārada pana bhagavato dhātuyo ekaghanā ahesuṁ. Sabbe deva manussā sannipatitvā",
  "anya-e1202n1:52_4": "catuyojanikaṁ thūpaṁ kariṁsu.",
  "anya-e1202n1:53": "Tena vuttaṁ",
  "anya-e1202n1:54": "‘‘Nārado jinavasabho - nibbuto sudassane pure,",
  "anya-e1202n1:55": "Tattheva tassa thūpavaro - catuyojanamuggato’’ti;",
  "anya-e1202n1:56_0": "Tassa aparabhāge ekamasaṅkheyyamatikkamitvā ito kappasatasahassa matthake ekasmiṁ",
  "anya-e1202n1:56_1": "kappe padumuttaro nāma satthā udapādi. Tadā bodhisatto jaṭilo nāma mahāraṭṭhiko hutvā",
  "anya-e1202n1:56_2": "buddhapamukhassa saṅghassa civaradānamadāsi. Sopi taṁ anāgato buddho bhavissatīti",
  "anya-e1202n1:56_3": "vyākāsi. Padumuttarassāpi bhagavato dhātuyo ekaghanā ahesuṁ. Sabbe devamanussā sannipatitvā",
  "anya-e1202n1:56_4": "dvādasa yojanikaṁ mahāthūpamakaṁsu.",
  "anya-e1202n1:57": "Tena vuttaṁ",
  "anya-e1202n1:58": "‘‘Padumuttaro jino buddho - naṇdārāmamhi nibbuto,",
  "anya-e1202n1:59": "Tattheva tassa thūpavaro - dvādasubbedhayojano’’ti;",
  "anya-e1202n1:60_0": "Tassa aparabhāge tiṁsakappa sahassāni atikkamitvā sumedho sujāto cāti ekasmiṁ kappe",
  "anya-e1202n1:60_1": "dve buddhā nibbattiṁsu sumedhassa pana bhagavato kāle bodhisatto uttaro nāma mānavo",
  "anya-e1202n1:60_2": "hutvā nidahitvā ṭhapitaṁyeva asītikoṭidhanaṁ vissajjetvā buddhapamukhassa saṅghassa",
  "anya-e1202n1:60_3": "mahādānaṁ datvā dhammaṁ sutvā saraṇesu patiṭṭhāya nikkhamitvā pabbaji sopi naṁ anāgate",
  "anya-e1202n1:60_4": "buddho bhavissatīti vyākāsi. Sumdhessa pana bhagavato dhātuyo vikiriṁsu",
  "anya-e1202n1:61": "Tena vuttaṁ",
  "anya-e1202n1:62": "‘‘Sumedho jinavaro buddho - medhārāmamhi nibbuto,",
  "anya-e1202n1:63": "Dhātuvitthārikaṁ āsi - tesu tesu padesato’’ti;",
  "anya-e1202n1:64_0": "Tassa aparabhāge sujāto nāma satthā udapādi. Tadā bodhisattocakkavattirājā hutvā",
  "anya-e1202n1:64_1": "buddho uppannoti sutvā upasaṁkamitvā dhammaṁ sutvā buddhapamukhassa saṅghassa saddhiṁ",
  "anya-e1202n1:64_2": "sattahi ratanehi catumahādīpaṁ rajjaṁ datvā satthu santike pabbaji sakalaraṭṭhavāsino",
  "anya-e1202n1:64_3": "raṭṭhuppādaṁ gahetvā ārāmika kiccaṁ sādhentā buddhapamukhassa saṅghassa niccaṁ mahādānamadaṁsu.",
  "anya-e1202n1:64_4": "Sopi naṁ satthā anāgate buddhobhavissatīti vyākāsi sujātassa pana bhagavato dhātuyo",
  "anya-e1202n1:64_5": "ekaghanā ahesuṁ jambudīpavāsino tigāvutaṁ thūpamakaṁsu",
  "anya-e1202n1:65": "Tena vuttaṁ",
  "anya-e1202n1:66": "‘‘Sujāto jinavaro buddho sīlārāmamhi nibbuto,",
  "anya-e1202n1:67": "Tattheva cetiyo tassa - tīṇi gāvutamuggato’’ti;",
  "anya-e1202n1:68_0": "Tassa aparabhāge aṭṭhārasa kappasatamatthake ekasmiṁ kappe piyadassi atthadassi dhammadassiti",
  "anya-e1202n1:68_1": "tayo buddhā nibbattiṁsu piyadassi buddhakāle bodhisatto kassapo nāma māṇavo tiṇṇaṁ",
  "anya-e1202n1:68_2": "vedānaṁ pāragato hutvā satthu dhammadesanaṁ sutvā koṭisatasahassa dhana pariccāgena",
  "anya-e1202n1:68_3": "saṅghārāmaṁ kāretvā saraṇesu ca sīlesu ca patiṭṭhāsi atha naṁ satthā aṭṭhārasa kappa",
  "anya-e1202n1:68_4": "sataccayena buddho bhavissatīti vyākāsi piyadassissa bhagavatopi dhātuyo ekaghanāva",
  "anya-e1202n1:68_5": "ahesuṁ jambudīpavāsino sannipatitvā tiyojanikaṁ mahāthūpamakaṁsu.",
  "anya-e1202n1:69": "Tena vuttaṁ",
  "anya-e1202n1:70": "‘‘Piyadassi munivaro - salalārāmamhi nibbuto,",
  "anya-e1202n1:71": "Tattheva tassa jinathūpo - tīṇi yojanamuggato’’ti;",
  "anya-e1202n1:72_0": "Tassa aparabhāge atthadassi nāma bhagavā udapādi tadā bodhisatto mahiddhiko mahānubhāvo",
  "anya-e1202n1:72_1": "susimo nāma tāpaso hutvā bhagavato santike dhammaṁ sutvā pasīditvā dibbāni maṇdārava",
  "anya-e1202n1:72_2": "padumapāricchattakādīni pupphāni āharitvā cātudvīpika mahāmegho viya pupphavassaṁ",
  "anya-e1202n1:72_3": "vassetvā samantato pupphamaṇḍapa pupphaagaghiya toraṇādīni katvā maṇdārava pupphacchattena",
  "anya-e1202n1:72_4": "dasabalaṁ pūjesi sopi naṁ bhagavā anāgato gotamo nāma buddho bhavissatīti vākāsi.",
  "anya-e1202n1:72_5": "Tassa pana bhagavato dhātuyo vikiriṁsu.",
  "anya-e1202n1:73": "Tena vuttaṁ",
  "anya-e1202n1:74": "‘‘Atthadassi jinavaro - anomārāmamhi nibbuto,",
  "anya-e1202n1:75": "Dhātuvitthārikaṁ āsi - tesu tesu ca raṭṭhato’’ti;",
  "anya-e1202n1:76_0": "Tassa aparabhāge dhammadassi nāma satthā udapādi. Tadā bodhisatto sakkā devarājā",
  "anya-e1202n1:76_1": "dibbagaṇdhapupphehi ca dibbaturiyehi ca pūjaṁ akāsi sopi naṁ buddho bhavissatīti",
  "anya-e1202n1:76_2": "vyākāsi. Dhammadassissa pana bhagavato dhātuyo ekaghanā ahesuṁ. Jambudīpavāsino tiyojanikaṁ thūpamakaṁsu.",
  "anya-e1202n1:77": "Tena vuttaṁ",
  "anya-e1202n1:78": "‘‘Dhammadassi mahāvīro-kelāsāramamhi nibbuto,",
  "anya-e1202n1:79": "Tattheva thūpavaro tassa-tīṇi yojanamuggato’’ti;",
  "anya-e1202n1:80_0": "Tassa aparabhāge catunavutikappa matthake ekasmiṁ kappe ekova siddhattho nāma satthā",
  "anya-e1202n1:80_1": "udapādi. Tadā bodhisatto uggatejo abhiññābala sampanno maṅgalo nāma tāpaso hutvā",
  "anya-e1202n1:80_2": "mahājambuphalaṁ āharitvā tathāgassa adāsi satthā taṁ phalaṁ paribhuñjitvā catunavuti",
  "anya-e1202n1:80_3": "kappamatthake buddho bhavissatīti vyākāsi tassāpi bhagavato dhātuyo na vikiriṁsu,",
  "anya-e1202n1:80_4": "catuyojanikaṁ ratanamayaṁ thūpamakaṁsu.",
  "anya-e1202n1:81": "Tena vuttaṁ",
  "anya-e1202n1:82": "‘‘Siddhatto munivaro buddho anomāramamhi nibbuto,",
  "anya-e1202n1:83": "Tattheva tassa thūpavaro-catuyojanamuggato’’ti;",
  "anya-e1202n1:84_0": "Tassa aparabhāge ito dvānavuti kappamatthake tisso phussoti ekasmiṁ kappe deva buddhā",
  "anya-e1202n1:84_1": "nibbattiṁsu tissassa bhagavato kāle bodhisattā mahābhogo mahāyaso sujāto nāma khattiyo",
  "anya-e1202n1:84_2": "hutvā isipabbajjaṁ pabbajitvā mahiddhikabhāvaṁ patvā buddho uppannoti sutvā dibbamaṇdārava",
  "anya-e1202n1:84_3": "paduma pāricchatta pupphāni ādāya catuparisamajjhe gacchantaṁ tathāgataṁ pūjesi.",
  "anya-e1202n1:84_4": "Ākāse pupphavitānamiva aṭṭhāsi sopi naṁ satthā ito dvānavuti kappamatthake buddho",
  "anya-e1202n1:84_5": "bhavissatīti vyākāsi. Tassāpi bhagavato dhātuyo na vikiriṁsu dhātuyo gahetvā tiyojanikaṁ thūpamakaṁsu.",
  "anya-e1202n1:85": "Tena vuttaṁ",
  "anya-e1202n1:86": "‘‘Tisso jinavaro buddho-naṇdārāmamhi nibbuto",
  "anya-e1202n1:87": "Tattheva tassa thūpavaro-tīṇi yojanamussito’’ti;",
  "anya-e1202n1:88_0": "Tassa aparabhāge phusso nāma buddho udapādi tadā bodhisatto vijitāvi nāma khattiyo",
  "anya-e1202n1:88_1": "hutvā mahārajjaṁ pahāya satthu santike pabbajitvā tīṇi piṭakāni uggahetvā mahājanassa",
  "anya-e1202n1:88_2": "dhammakathaṁ kathetvā sīlapāramiñca pūresi. Sopi naṁ buddho tatheva vyākāsi tassa",
  "anya-e1202n1:88_3": "pana bhagavato dhātuyo vikiriṁsu.",
  "anya-e1202n1:89": "Tena vuttaṁ",
  "anya-e1202n1:90": "‘‘Phusso jinavaro satthā-sunaṇdārāmamhi nibbuto",
  "anya-e1202n1:91": "Dhātuvitthārikaṁ āsi-tesu tesu padesato’’ti;",
  "anya-e1202n1:92_0": "Tassa aparabhāge ito ekanavuti kappamatthake vipassi nāma buddho udapādi tadā bodhisatto",
  "anya-e1202n1:92_1": "mahiddhiko mahānubhāvo atulo nāma nāgarājā hutvā sattaratana khacitaṁ sovaṇṇamahāpīṭhaṁ",
  "anya-e1202n1:92_2": "bhagavato adāsi sopi naṁ ito ekanavutikappamatthake buddho bhavissatīti vyākāsi tassa",
  "anya-e1202n1:92_3": "pana bhagavato dhātuyo na vikiriṁsu sabbe devamanussā santipatitvā dhātuyo gahetvā",
  "anya-e1202n1:92_4": "sattayojanikaṁ thūpamakaṁsu.",
  "anya-e1202n1:93": "Tena vuttaṁ",
  "anya-e1202n1:94": "‘‘Vipassi jinavaro vīro-sumittārāmamhi nibbuto,",
  "anya-e1202n1:95": "Tattheva so thūpavaro-sattayojaniko kato’’ti;",
  "anya-e1202n1:96_0": "Tassa aparabhāge ito ekatiṁsa kappamatthake sikhī vessabhūti dve buddhā nibbattiṁsu",
  "anya-e1202n1:96_1": "sikhissa bhagavato kāle bodhisatto ariṇdamo nāma rājā hutvā buddhapamukhassa saṅghassa",
  "anya-e1202n1:96_2": "sacivaraṁ mahādānaṁ pavattetvā sattaratana patimaṇḍitaṁ hatthiratanaṁ datvā hatthippamāṇaṁ",
  "anya-e1202n1:96_3": "katvā kappiya bhaṇḍamadāsi sopi naṁ ito ekatiṁsa kappe buddho bhavissatīti vyākāsi,",
  "anya-e1202n1:96_4": "sikhissa bhagavato dhātuyo ekaghanā hutvā aṭṭhaṁsu, sakala jambudīpavāsino pana manussā",
  "anya-e1202n1:96_5": "dhātuyo gahetvā tiyojanubbedhaṁ sattaratanamayaṁ himagiri sadisa sobhaṁ thūpamakaṁsu.",
  "anya-e1202n1:97": "Sikhī munivaro buddho-dussārāmamhi nibbuto,",
  "anya-e1202n1:98": "Tattheva tassa thūpavaro-tīṇi yojanamuggato’’ti;",
  "anya-e1202n1:99_0": "Tassa aparabhāge vessabhū nāma satthā udapādi. Tadā bodhisatto sudassano nāma rājā",
  "anya-e1202n1:99_1": "hutvā buddhapamukhassa saṅghassa sacīvaramahādānaṁ datvā tassa santike pabbajitvā",
  "anya-e1202n1:99_2": "ācāraguṇasampanno buddharatane citatīkāra pīti bahulo ahosi sepi naṁ satthā ito ekatiṁsakappe",
  "anya-e1202n1:99_3": "buddho bhavissatīti vyākāsi vessabhussa pana bhagavato dhātuyo vikiriṁsu.",
  "anya-e1202n1:100": "Tena vuttaṁ",
  "anya-e1202n1:101": "‘‘Vessabhū jinavaro satthā-khemārāmamhi nibbuto;",
  "anya-e1202n1:102": "Dhātuvitthārikaṁ āsi-tesu tesu padesato’’ti;",
  "anya-e1202n1:103_0": "Tassa aparabhāge imasmiṁ kappe cattāro buddhā nibbattiṁsu kakusaṇdho konāgamano kassapo",
  "anya-e1202n1:103_1": "amhākaṁ bhagavāti katusaṇdhassa pana bhagavato kālo bodhisatto khemo nāma rājā hutvā",
  "anya-e1202n1:103_2": "buddhapamukhassa saṅghassa sapattacīvaraṁ dānañceva añjanādi bhesajjāni ca datvā",
  "anya-e1202n1:103_3": "satthu dhammadesanaṁ sutvā pabbaji sopi naṁ satthā vyākāsi tassa pana bhagavato dhātuyo",
  "anya-e1202n1:103_4": "na vikiriṁsu sabbe sannipatitvā dhātuyo gahetvā gāvutubbedhaṁ thūpamakaṁsu.",
  "anya-e1202n1:104": "Tena vuttaṁ",
  "anya-e1202n1:105": "‘‘Kakusaṇdho jinavaro - khemārāmamhi nibbuto,",
  "anya-e1202n1:106": "Tattheva tassa thūpavaro-gāvutaṁ nabhamuggato’’ti;",
  "anya-e1202n1:107_0": "Tassa aparabhāge konāgamano nāma satthā udapādi tadā bodhisatto pabbato nāma rajā",
  "anya-e1202n1:107_1": "hutvā amaccagaṇa parivuto satthu santike gantvā dhammadesanaṁ sutvā buddhapamukhaṁ",
  "anya-e1202n1:107_2": "bhikkhusaṅghaṁ nimantetvā mahādānaṁ pavattetvā pattuṇṇacīnapaṭṭa koseyya kambala",
  "anya-e1202n1:107_3": "dukulāni ceva suvaṇṇapaṭṭakañca datvā satthu santike pabbaji. Sopi naṁ satthā vyākāsi",
  "anya-e1202n1:107_4": "tassa bhagavato dhātuyo vikiriṁsu",
  "anya-e1202n1:108": "Tena vuttaṁ",
  "anya-e1202n1:109": "‘‘Konāgamano sambuddho pabbatārāmamhi nibbuto,",
  "anya-e1202n1:110": "Dhātu vitthārikaṁ āsi-tesu tesu padesato’’ti;",
  "anya-e1202n1:111_0": "Tassa aparabhāge kassapo nāma satthā udapādi. Tadā bodhisatto jotipālo nāma māṇavo",
  "anya-e1202n1:111_1": "hutvā tiṇṇaṁ vedānaṁ pāragubhūmiyañceva antalikkheva pākaṭo ghaṭīkārassa kumbhakārassa",
  "anya-e1202n1:111_2": "mitto ahosi. So tena saddhiṁ satthāraṁ upasaṅkamitvā dhamma",
  "anya-e1202n1:112_0": "Kathaṁ sutvā pabbajitvā āraddhavīriyo tīṇi piṭakāni uggahetvā vattā vattasampattiyā",
  "anya-e1202n1:112_1": "buddhasāsanaṁ sobhesi. Sopi naṁ satthā vyākāsi. Kassapassa pana satthuno dhātuyo",
  "anya-e1202n1:112_2": "na vikiriṁsu sakala jambudīpavāsino manussā sannipatitvā ekekaṁ suvaṇṇaṭṭhikaṁ koṭi",
  "anya-e1202n1:112_3": "agghanakaṁ ratanavicittaṁ bahi racanatthaṁ ekekaṁ aḍḍhakoṭi agghanakaṁ abbhantara",
  "anya-e1202n1:112_4": "pūraṇatthaṁ manosilāya mattikākiccaṁ telena udakakiccaṁ karontā yojanubbedhaṁ thupamakaṁsu.",
  "anya-e1202n1:113": "Tena vuttaṁ",
  "anya-e1202n1:114": "‘‘Mahākassapo jino satthā-setavyāyañhi nibbuto,",
  "anya-e1202n1:115": "Tattheva tassa jinathupo-yojanubbedhamuggato’’ti;",
  "anya-e1202n1:116": "Ettha ca",
  "anya-e1202n1:117": "Dīpaṅkaro ca koṇḍañño-maṅgalo sumano tathā,",
  "anya-e1202n1:118": "Anomadassī buddho ca-nārado padumuttaro;",
  "anya-e1202n1:119": "Sujāto piyadassī ca-dhammadassi naruttamo,",
  "anya-e1202n1:120": "Siddhatthabuddho tisso ca-vipassi ca sikhī tathā;",
  "anya-e1202n1:121": "Kakusaṇdho kassapo cāti-soḷasete mahesayo,",
  "anya-e1202n1:122": "Thupappamāṇametesaṁ pāliyaṁyeva dassitaṁ;",
  "anya-e1202n1:123": "Yasmā tasmā mayā sādhū-te sabbepi pakāsitā,",
  "anya-e1202n1:124": "Thūpā saddhā janā sādhū-te vaṇdeyyatha sādaraṁ;",
  "anya-e1202n1:125": "Yesānaṁ pana aṭṭhannaṁ - sugatānaṁ hitesinaṁ",
  "anya-e1202n1:126": "Dhātu vitthārikā āsuṁ - tesu tesu padesatoti;",
  "anya-e1202n1:127": "Sādhujana manopasādanatthāya kate thūpavaṁse vijjamānathūpānaṁ buddhānaṁ thūpakathā ceva sabbesaṁ santike abhinihārakatāce. Samattā.",
  "anya-e1202n1:128_0": "Kassapassa pana bhagavato aparabhāge ṭhapetvā imaṁ sammā sambuddhaṁ añño buddho nāma",
  "anya-e1202n1:128_1": "natthi. Evaṁ dīpaṅkarādīnaṁ catuvīsatiyā buddhānaṁ santike laddhavyākaraṇo bodhisatto",
  "anya-e1202n1:128_2": "pāramiyo pūretvā vessantarattabhāve ṭhito-",
  "anya-e1202n1:129": "‘‘Acetanāyaṁ pathavī-aviññāya sukhaṁ dukhaṁ,",
  "anya-e1202n1:130": "Sāpi dānabalo mayhaṁ-sattakkattuṁ pakampathā’’ti;",
  "anya-e1202n1:131_0": "Evaṁ mahāpathavi kampanāni puññāni katvā āyupariyosāne tato cuto tusitabhavane nibbatti",
  "anya-e1202n1:131_1": "tattha aññe deve dasahi ṭhānehi adhigaṇhitvā yāvatāyukaṁ dibbasampattiṁ anubhavanto",
  "anya-e1202n1:131_2": "manussagaṇanāya sattahi divasehi āyukkhayaṁ pāpuṇissatiti vatthāni kiḷissanti, mālā",
  "anya-e1202n1:131_3": "milāyanti, kacchehi sedā muccanti, kāyeceva dubbaṇṇiyaṁ okkamati. Devo devāsane nābhiramatīti",
  "anya-e1202n1:131_4": "imesu pañcasu pubbanimittesu uppannesu tāni disvāsuññāvata no saggā bhavissantiti",
  "anya-e1202n1:131_5": "saṁvegajātāhi devatāhi mahāsattassa pāraminaṁ pūritabhāvaṁ ñatvā imasmiṁ idāni aññaṁ",
  "anya-e1202n1:131_6": "devalokaṁ anupagantvā manussaloke uppajjitvā buddhabhāvaṁ patte puññāni katvā cuta",
  "anya-e1202n1:131_7": "cutā devalokaṁ pūressantīti cintetvā.",
  "anya-e1202n1:132": "‘‘Yatohaṁ tusite kāye-santusito nāmahaṁ tadā,",
  "anya-e1202n1:133": "Dasasahassi samāgantvā-yācanti pañjalī mamaṁ;",
  "anya-e1202n1:134": "Kāloyaṁte mahāvīra-uppajja mātukucchiyaṁ,",
  "anya-e1202n1:135": "Sadevakaṁ tārayanto-bujjhassu amataṁ padanti’’;",
  "anya-e1202n1:136_0": "Evaṁ buddhabhāvatthāya āyācito kālaṁ-dīpaṁ-desaṁ kulaṁ-janettiyā āyuppamāṇanti imāni",
  "anya-e1202n1:136_1": "pañca mahāvilokanāni viloketvā katasanniṭṭhāno tato cuto sakyarājakule paṭisaṇdhiṁgahetvā",
  "anya-e1202n1:136_2": "tattha mahāsampattiyā parihariyamāno anukkamena bhaddaṁ yobbanaṁ anupāpuṇitvā tiṇṇaṁ",
  "anya-e1202n1:136_3": "utūnaṁ anucchavikesu tīsu pāsādesu devalokasiriṁ viya rajjasiriṁ anubhavamāno uyyānakīḷāya",
  "anya-e1202n1:136_4": "gamanasamaye anukkamena jiṇṇa - vyādhi - matasaṅkhāte tayo devadūte disvā saṁjāta",
  "anya-e1202n1:136_5": "saṁvegā nivattitvā catutthe vāre pabbajitaṁ disvā sādhu pabbajjāti pabbajjāya ruciṁ",
  "anya-e1202n1:136_6": "uppādetvā uyyānaṁ gantvā tattha divasaṁ khepetvā maṅgala pokkharaṇitīre nisinno kappaka",
  "anya-e1202n1:136_7": "vesaṁ gahetvā āgatena vissakamma devaputtena alaṅkata paṭiyatto rāhulakumārassa pātasāsanaṁ",
  "anya-e1202n1:136_8": "sutvā puttasinehassa balavabhāvaṁ ñatvā yāva imaṁ baṇdhanaṁ na vaḍḍhati tāvadevanaṁ",
  "anya-e1202n1:136_9": "chiṇdissāmīti cintetvā sāyaṁ nagaraṁ pavisanto-",
  "anya-e1202n1:137": "‘‘Nibbutā nūna sā mātā - nibbuto nūna so pitā,",
  "anya-e1202n1:138": "Nibbutā nūna sā nārī - yassāyaṁ īdiso pati’’ti;",
  "anya-e1202n1:139_0": "Kisāgotamiyā nāma pitucchā dhītāya bhāsitaṁ imaṁ gāthā sutvā ihaṁ imāya nibbutapadaṁ",
  "anya-e1202n1:139_1": "sāvitoti gīvato satasahassagghanakaṁ muttāhāraṁ omuñcitvā tassā pesetvā attano bhavanaṁ",
  "anya-e1202n1:139_2": "pavisitvā sirīsayane nipanno niddāvasa gatānaṁ nāṭakānaṁ vippakāraṁ disvā nibbinnahadayo",
  "anya-e1202n1:139_3": "channaṁ uṭṭhāpetvā kaṇthakaṁ āhārāpetvā taṁ āruyha channasahāyo dasasahassa cakkavāḷa",
  "anya-e1202n1:139_4": "devatāhi kata parivāro mahābhinikkhamanā nikkhamitvā teneva rattāvasesena tīṇi rajjāni",
  "anya-e1202n1:139_5": "atikkamma anomāya nadiyā paratīraṁ patvā assāpiṭṭhito oruyha muttarāsi sadise cālikāpuliṇe",
  "anya-e1202n1:139_6": "ṭhatvā channatvaṁ mayhaṁ ābharaṇāni ceva kaṇthakañca ādāya gacchāhi ābharaṇāni ca",
  "anya-e1202n1:139_7": "kaṇthakañca paṭicchāpetvā dakkhiṇa hatthena maṅgalakhaggamādāya vāmahatthena moliyā",
  "anya-e1202n1:139_8": "saddhiṁ cūḷaṁ chiṇditvā sace ahaṁ buddho bhavissāmi ākāse tiṭṭhatu no ce bhūmiyaṁ",
  "anya-e1202n1:139_9": "patatūti ākāse khipi cuḷāmaṇī baṇdhanaṁ yojanappamāṇaṁ ṭhānaṁgantvā ākāse aṭṭhāsi",
  "anya-e1202n1:139_10": "atha sakko devarājā yojanikena ratanacaṅgoṭakena paṭiggahesi.",
  "anya-e1202n1:140": "Yathāha",
  "anya-e1202n1:141": "Chetvāna moliṁ varagaṇdhavāsitaṁ",
  "anya-e1202n1:142": "Vehāsayaṁ ukkhipi sakyapuṅgayavo,",
  "anya-e1202n1:143": "Sahassanetto sirasā paṭiggahi",
  "anya-e1202n1:144": "Suvaṇṇa vaṅgoṭavarena vāsavo’ti;",
  "anya-e1202n1:145_0": "Paṭiggahetvā ca pana devalokaṁ netvā suneru muddhani tiyojanappamāṇaṁ iṇdanīlamaṇimayaṁ",
  "anya-e1202n1:145_1": "cuḷāmaṇi cetiyaṁ nāma akāsi atha kassapa buddhakāle porāṇa sahāyako ghaṭikāra mahābrahmā",
  "anya-e1202n1:145_2": "ekaṁ buddhantaraṁ vināvāsabhāvappattena mattabhāvo cittesi. Ajja me sahāyako mahābhinikkhamanaṁ",
  "anya-e1202n1:145_3": "nikkhanto samaṇa parikkhāramassa gahetvā gacchāmīti-",
  "anya-e1202n1:146": "‘‘Ticīvarañca patto ca vāsi sūci ca baṇdhanaṁ,",
  "anya-e1202n1:147": "Parissāvana aṭṭhetena-yuttayogassa bhikkhuno’’ti;",
  "anya-e1202n1:148_0": "Ime samaṇaparikkhāre āharitvā adāsi mahāpuriso arahaddhajaṁ nivāsetvā uttamaṁ pabbajjāvesaṁ",
  "anya-e1202n1:148_1": "gaṇhitvā sāṭakayugalaṁ ākāse khipi taṁ brahmā paṭiggahetvā brahmaloke dvādasayojanikaṁ",
  "anya-e1202n1:148_2": "sabbaratanamayaṁ dussacetiyamakāsi.",
  "anya-e1202n1:149": "‘‘Kilesa appahīṇepi=mahāsattassa taṁ khaṇe,",
  "anya-e1202n1:150": "Yassānubhāvato evaṁ dussacūḷā hi pūjitā",
  "anya-e1202n1:151": "Tasmā tamma mahābodhi-sattānaṁ paṭipattiyaṁ,",
  "anya-e1202n1:152": "Na kareyya mahussāhaṁva-ko hi nāma budho jano’’ti;"
}