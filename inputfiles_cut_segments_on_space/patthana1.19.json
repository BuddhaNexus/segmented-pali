{
  "patthana1.19:0.1": "Paṭṭhānapakaraṇa",
  "patthana1.19:0.2": "Dhammānuloma (1), Tikapaṭṭhānapāḷi (1)",
  "patthana1.19:0.3": "1.19. Atītattika",
  "patthana1.19:1.0.1": "Vibhaṅgavāra",
  "patthana1.19:1.0.2": "Hetu",
  "patthana1.19:1.1_0": "Paccuppanno dhammo paccuppannassa dhammassa hetupaccayena paccayo—paccuppannā hetū",
  "patthana1.19:1.1_1": "sampayuttakānaṁ khandhānaṁ cittasamuṭṭhānānañca rūpānaṁ hetupaccayena paccayo. Paṭisandhikkhaṇe …pe….",
  "patthana1.19:2.0": "Ārammaṇa",
  "patthana1.19:2.1_0": "Atīto dhammo paccuppannassa dhammassa ārammaṇapaccayena paccayo—dānaṁ datvā sīlaṁ",
  "patthana1.19:2.1_1": "samādiyitvā uposathakammaṁ …pe… paccavekkhati, pubbe suciṇṇāni paccavekkhati, jhānā",
  "patthana1.19:2.1_2": "vuṭṭhahitvā jhānaṁ paccavekkhati. Ariyā maggā vuṭṭhahitvā maggaṁ paccavekkhanti,",
  "patthana1.19:2.1_3": "phalaṁ paccavekkhanti, pahīne kilese paccavekkhanti, vikkhambhite kilese paccavekkhanti,",
  "patthana1.19:2.1_4": "pubbe samudāciṇṇe kilese jānanti. Atītaṁ cakkhuṁ aniccato dukkhato anattato vipassati",
  "patthana1.19:2.1_5": "…pe… domanassaṁ uppajjati. Atītaṁ sotaṁ …pe… ghānaṁ … jivhaṁ … kāyaṁ … rūpe … sadde",
  "patthana1.19:2.1_6": "… gandhe … rase … phoṭṭhabbe … vatthuṁ … atīte khandhe aniccato dukkhato anattato",
  "patthana1.19:2.1_7": "vipassati, assādeti abhinandati, taṁ ārabbha rāgo uppajjati, diṭṭhi uppajjati, vicikicchā",
  "patthana1.19:2.1_8": "… uddhaccaṁ … domanassaṁ uppajjati, ākāsānañcāyatanaṁ viññāṇañcāyatanassa ārammaṇapaccayena",
  "patthana1.19:2.1_9": "paccayo. Ākiñcaññāyatanaṁ nevasaññānāsaññāyatanassa ārammaṇapaccayena paccayo. Atītā",
  "patthana1.19:2.1_10": "khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa,",
  "patthana1.19:2.1_11": "āvajjanāya ārammaṇapaccayena paccayo.",
  "patthana1.19:3.1_0": "Anāgato dhammo paccuppannassa dhammassa ārammaṇapaccayena paccayo—anāgataṁ cakkhuṁ",
  "patthana1.19:3.1_1": "…pe… vatthuṁ … anāgate khandhe aniccato …pe… domanassaṁ uppajjati. Anāgatā khandhā",
  "patthana1.19:3.1_2": "iddhividhañāṇassa, cetopariyañāṇassa, anāgataṁsañāṇassa, āvajjanāya ārammaṇapaccayena paccayo.",
  "patthana1.19:4.1_0": "Paccuppanno dhammo paccuppannassa dhammassa ārammaṇapaccayena paccayo— paccuppannaṁ",
  "patthana1.19:4.1_1": "cakkhuṁ …pe… kāyaṁ … rūpe … sadde … gandhe … rase … phoṭṭhabbe … vatthuṁ … paccuppanne",
  "patthana1.19:4.1_2": "khandhe aniccato …pe… domanassaṁ uppajjati, dibbena cakkhunā rūpaṁ passati, dibbāya",
  "patthana1.19:4.1_3": "sotadhātuyā saddaṁ suṇāti, rūpāyatanaṁ cakkhuviññāṇassa …pe… phoṭṭhabbāyatanaṁ kāyaviññāṇassa",
  "patthana1.19:4.1_4": "…pe… paccuppannā khandhā iddhividhañāṇassa, āvajjanāya ārammaṇapaccayena paccayo.",
  "patthana1.19:5.0": "Adhipati",
  "patthana1.19:5.1_0": "Atīto dhammo paccuppannassa dhammassa adhipatipaccayena paccayo. Ārammaṇādhipati—dānaṁ",
  "patthana1.19:5.1_1": "datvā sīlaṁ samādiyitvā …pe… pubbe suciṇṇāni garuṁ katvā paccavekkhati, jhānā vuṭṭhahitvā",
  "patthana1.19:5.1_2": "jhānaṁ garuṁ katvā paccavekkhati. Ariyā maggā vuṭṭhahitvā maggaṁ garuṁ katvā paccavekkhanti,",
  "patthana1.19:5.1_3": "phalaṁ garuṁ katvā paccavekkhanti. Atītaṁ cakkhuṁ …pe… kāyaṁ … rūpe … sadde … gandhe",
  "patthana1.19:5.1_4": "… rase … phoṭṭhabbe … vatthuṁ … atīte khandhe garuṁ katvā assādeti abhinandati, taṁ",
  "patthana1.19:5.1_5": "garuṁ katvā rāgo uppajjati, diṭṭhi uppajjati.",
  "patthana1.19:6.1_0": "Anāgato dhammo paccuppannassa dhammassa adhipatipaccayena paccayo. Ārammaṇādhipati—anāgataṁ",
  "patthana1.19:6.1_1": "cakkhuṁ …pe… vatthuṁ … anāgate khandhe garuṁ katvā assādeti abhinandati, taṁ garuṁ",
  "patthana1.19:6.1_2": "katvā rāgo uppajjati, diṭṭhi uppajjati.",
  "patthana1.19:7.1_0": "Paccuppanno dhammo paccuppannassa dhammassa adhipatipaccayena paccayo— ārammaṇādhipati,",
  "patthana1.19:7.1_1": "sahajātādhipati. Ārammaṇādhipati—paccuppannaṁ cakkhuṁ …pe… vatthuṁ … paccuppanne",
  "patthana1.19:7.1_2": "khandhe garuṁ katvā assādeti abhinandati, taṁ garuṁ katvā rāgo uppajjati, diṭṭhi",
  "patthana1.19:7.1_3": "uppajjati. Sahajātādhipati—paccuppannādhipati sampayuttakānaṁ khandhānaṁ cittasamuṭṭhānānañca",
  "patthana1.19:7.1_4": "rūpānaṁ adhipatipaccayena paccayo.",
  "patthana1.19:8.0": "Anantara",
  "patthana1.19:8.1_0": "Atīto dhammo paccuppannassa dhammassa anantarapaccayena paccayo—purimā purimā atītā",
  "patthana1.19:8.1_1": "khandhā pacchimānaṁ pacchimānaṁ paccuppannānaṁ khandhānaṁ anantarapaccayena paccayo.",
  "patthana1.19:8.1_2": "Anulomaṁ gotrabhussa … anulomaṁ vodānassa … gotrabhu maggassa … vodānaṁ maggassa",
  "patthana1.19:8.1_3": "… maggo phalassa … phalaṁ phalassa … anulomaṁ phalasamāpattiyā … nirodhā vuṭṭhahantassa",
  "patthana1.19:8.1_4": "nevasaññānāsaññāyatanaṁ phalasamāpattiyā anantarapaccayena paccayo.",
  "patthana1.19:9.0": "Samanantara",
  "patthana1.19:9.1": "Atīto dhammo paccuppannassa dhammassa samanantarapaccayena paccayo. (Anantarasadisaṁ.)",
  "patthana1.19:10.0": "Sahajātādi",
  "patthana1.19:10.1": "Paccuppanno dhammo paccuppannassa dhammassa sahajātapaccayena paccayo … aññamaññapaccayena paccayo … nissayapaccayena paccayo. (Saṅkhittaṁ.)",
  "patthana1.19:11.0": "Upanissaya",
  "patthana1.19:11.1_0": "Atīto dhammo paccuppannassa dhammassa upanissayapaccayena paccayo— ārammaṇūpanissayo,",
  "patthana1.19:11.1_1": "anantarūpanissayo, pakatūpanissayo …pe…. Pakatūpanissayo—atītaṁ saddhaṁ upanissāya",
  "patthana1.19:11.1_2": "dānaṁ deti, sīlaṁ samādiyati, uposathakammaṁ karoti, jhānaṁ uppādeti, vipassanaṁ",
  "patthana1.19:11.1_3": "… maggaṁ … abhiññaṁ … samāpattiṁ uppādeti, mānaṁ jappeti, diṭṭhiṁ gaṇhāti. Atītaṁ",
  "patthana1.19:11.1_4": "sīlaṁ …pe… paññaṁ … rāgaṁ …pe… patthanaṁ … kāyikaṁ sukhaṁ … kāyikaṁ dukkhaṁ upanissāya",
  "patthana1.19:11.1_5": "dānaṁ deti sīlaṁ samādiyati, uposathakammaṁ …pe… samāpattiṁ uppādeti, pāṇaṁ hanati",
  "patthana1.19:11.1_6": "…pe… saṅghaṁ bhindati. Atītā saddhā …pe… paññā, rāgo …pe… patthanā, kāyikaṁ sukhaṁ",
  "patthana1.19:11.1_7": "… kāyikaṁ dukkhaṁ … paccuppannāya saddhāya …pe… paññāya, rāgassa …pe… patthanāya",
  "patthana1.19:11.1_8": "…pe… phalasamāpattiyā upanissayapaccayena paccayo.",
  "patthana1.19:12.1_0": "Anāgato dhammo paccuppannassa dhammassa upanissayapaccayena paccayo— ārammaṇūpanissayo,",
  "patthana1.19:12.1_1": "pakatūpanissayo …pe…. Pakatūpanissayo—anāgataṁ cakkhusampadaṁ patthayamāno …pe… sotasampadaṁ",
  "patthana1.19:12.1_2": "… ghānasampadaṁ jivhāsampadaṁ … kāyasampadaṁ … vaṇṇasampadaṁ … saddasampadaṁ … gandhasampadaṁ",
  "patthana1.19:12.1_3": "… rasasampadaṁ … phoṭṭhabbasampadaṁ … patthayamāno …pe… anāgate khandhe patthayamāno",
  "patthana1.19:12.1_4": "dānaṁ deti, sīlaṁ samādiyati, uposathakammaṁ … anāgatā cakkhusampadā …pe… vaṇṇasampadā",
  "patthana1.19:12.1_5": "…pe… phoṭṭhabbasampadā … anāgatā khandhā paccuppannāya saddhāya …pe… paññāya, kāyikassa",
  "patthana1.19:12.1_6": "sukhassa, kāyikassa dukkhassa, maggassa, phalasamāpattiyā upanissayapaccayena paccayo.",
  "patthana1.19:13.1_0": "Paccuppanno dhammo paccuppannassa dhammassa upanissayapaccayena paccayo— ārammaṇūpanissayo,",
  "patthana1.19:13.1_1": "pakatūpanissayo …pe…. Pakatūpanissayo—paccuppannaṁ utuṁ upanissāya jhānaṁ uppādeti,",
  "patthana1.19:13.1_2": "vipassanaṁ …pe… paccuppannaṁ bhojanaṁ senāsanaṁ upanissāya jhānaṁ uppādeti …pe… samāpattiṁ",
  "patthana1.19:13.1_3": "uppādeti. Paccuppannaṁ utu … bhojanaṁ … senāsanaṁ paccuppannāya saddhāya …pe… paññāya",
  "patthana1.19:13.1_4": "kāyikassa …pe… phalasamāpattiyā upanissayapaccayena paccayo.",
  "patthana1.19:14.0": "Purejāta",
  "patthana1.19:14.1_0": "Paccuppanno dhammo paccuppannassa dhammassa purejātapaccayena paccayo— ārammaṇapurejātaṁ,",
  "patthana1.19:14.1_1": "vatthupurejātaṁ. Ārammaṇapurejātaṁ—cakkhuṁ …pe… vatthuṁ aniccato …pe… domanassaṁ",
  "patthana1.19:14.1_2": "uppajjati, dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ",
  "patthana1.19:14.1_3": "cakkhuviññāṇassa …pe… phoṭṭhabbāyatanaṁ kāyaviññāṇassa purejātapaccayena paccayo.",
  "patthana1.19:14.1_4": "Vatthupurejātaṁ—cakkhāyatanaṁ cakkhuviññāṇassa …pe… kāyāyatanaṁ kāyaviññāṇassa …",
  "patthana1.19:14.1_5": "vatthu paccuppannānaṁ khandhānaṁ purejātapaccayena paccayo.",
  "patthana1.19:15.0": "Pacchājāta",
  "patthana1.19:15.1": "Paccuppanno dhammo paccuppannassa dhammassa pacchājātapaccayena paccayo— pacchājātā paccuppannā khandhā purejātassa imassa kāyassa pacchājātapaccayena paccayo.",
  "patthana1.19:16.0": "Āsevana",
  "patthana1.19:16.1_0": "Atīto dhammo paccuppannassa dhammassa āsevanapaccayena paccayo—purimā purimā atītā",
  "patthana1.19:16.1_1": "khandhā pacchimānaṁ pacchimānaṁ paccuppannānaṁ khandhānaṁ āsevanapaccayena paccayo.",
  "patthana1.19:16.1_2": "Anulomaṁ gotrabhussa … anulomaṁ vodānassa … gotrabhu maggassa … vodānaṁ maggassa",
  "patthana1.19:16.1_3": "āsevanapaccayena paccayo.",
  "patthana1.19:17.0": "Kamma",
  "patthana1.19:17.1": "Atīto dhammo paccuppannassa dhammassa kammapaccayena paccayo. Nānākkhaṇikā—atītā cetanā paccuppannānaṁ vipākānaṁ khandhānaṁ kaṭattā ca rūpānaṁ kammapaccayena paccayo.",
  "patthana1.19:18.1_0": "Paccuppanno dhammo paccuppannassa dhammassa kammapaccayena paccayo— paccuppannā cetanā",
  "patthana1.19:18.1_1": "sampayuttakānaṁ khandhānaṁ cittasamuṭṭhānānañca rūpānaṁ kammapaccayena paccayo. Paṭisandhikkhaṇe",
  "patthana1.19:18.1_2": "paccuppannā cetanā sampayuttakānaṁ khandhānaṁ kaṭattā ca rūpānaṁ kammapaccayena paccayo.",
  "patthana1.19:19.0": "Vipāka",
  "patthana1.19:19.1_0": "Paccuppanno dhammo paccuppannassa dhammassa vipākapaccayena paccayo—vipāko paccuppanno",
  "patthana1.19:19.1_1": "eko khandho tiṇṇannaṁ khandhānaṁ cittasamuṭṭhānānañca rūpānaṁ vipākapaccayena paccayo",
  "patthana1.19:19.1_2": "…pe… dve khandhā …pe… paṭisandhikkhaṇe …pe… khandhā vatthussa vipākapaccayena paccayo.",
  "patthana1.19:20.0": "Āhārādi",
  "patthana1.19:20.1_0": "Paccuppanno dhammo paccuppannassa dhammassa āhārapaccayena paccayo … indriyapaccayena",
  "patthana1.19:20.1_1": "paccayo … jhānapaccayena paccayo … maggapaccayena paccayo … sampayuttapaccayena paccayo",
  "patthana1.19:20.1_2": "… vippayuttapaccayena paccayo—sahajātaṁ, purejātaṁ, pacchājātaṁ. Sahajātā—paccuppannā",
  "patthana1.19:20.1_3": "khandhā cittasamuṭṭhānānaṁ rūpānaṁ vippayuttapaccayena paccayo. Paṭisandhikkhaṇe",
  "patthana1.19:20.1_4": "paccuppannā khandhā kaṭattārūpānaṁ vippayuttapaccayena paccayo, khandhā vatthussa",
  "patthana1.19:20.1_5": "vippayuttapaccayena paccayo, vatthu khandhānaṁ vippayuttapaccayena paccayo. Purejātaṁ—cakkhāyatanaṁ",
  "patthana1.19:20.1_6": "cakkhuviññāṇassa …pe… kāyāyatanaṁ kāyaviññāṇassa … vatthu paccuppannānaṁ khandhānaṁ",
  "patthana1.19:20.1_7": "vippayuttapaccayena paccayo. Pacchājātā—paccuppannā khandhā purejātassa imassa kāyassa",
  "patthana1.19:20.1_8": "vippayuttapaccayena paccayo.",
  "patthana1.19:21.0": "Atthi",
  "patthana1.19:21.1": "Paccuppanno dhammo paccuppannassa dhammassa atthipaccayena paccayo. (Uppannattike atthisadisaṁ.)",
  "patthana1.19:22.0": "Natthi-vigatāvigata",
  "patthana1.19:22.1": "Atīto dhammo paccuppannassa dhammassa natthipaccayena paccayo … vigatapaccayena paccayo.",
  "patthana1.19:23.1": "Paccuppanno dhammo paccuppannassa dhammassa avigatapaccayena paccayo …pe….",
  "patthana1.19:24.0.1": "Saṅkhyāvāra",
  "patthana1.19:24.0.2": "Suddha",
  "patthana1.19:24.1_0": "Hetuyā ekaṁ, ārammaṇe tīṇi, adhipatiyā tīṇi, anantare ekaṁ, samanantare ekaṁ, sahajāte",
  "patthana1.19:24.1_1": "aññamaññe nissaye ekaṁ, upanissaye tīṇi, purejāte pacchājāte āsevane ekaṁ, kamme",
  "patthana1.19:24.1_2": "dve, vipāke āhāre ekaṁ …pe… avigate ekaṁ. (Evaṁ gaṇetabbaṁ.)",
  "patthana1.19:25.1": "Anulomaṁ.",
  "patthana1.19:26.0": "Paccanīyuddhāra",
  "patthana1.19:26.1": "Atīto dhammo paccuppannassa dhammassa ārammaṇapaccayena paccayo … upanissayapaccayena paccayo … kammapaccayena paccayo.",
  "patthana1.19:27.1": "Anāgato dhammo paccuppannassa dhammassa ārammaṇapaccayena paccayo … upanissayapaccayena paccayo.",
  "patthana1.19:28.1_0": "Paccuppanno dhammo paccuppannassa dhammassa ārammaṇapaccayena paccayo … sahajātapaccayena",
  "patthana1.19:28.1_1": "paccayo … upanissayapaccayena paccayo … purejātapaccayena paccayo … pacchājātapaccayena",
  "patthana1.19:28.1_2": "paccayo … āhārapaccayena paccayo … indriyapaccayena paccayo.",
  "patthana1.19:29.0.1": "1.19.7.2. Paccayapaccanīya",
  "patthana1.19:29.0.2": "Saṅkhyāvāra",
  "patthana1.19:29.0.3": "Suddha",
  "patthana1.19:29.1_0": "Nahetuyā tīṇi, naārammaṇe tīṇi, naadhipatiyā tīṇi, naanantare tīṇi …pe… nasampayutte",
  "patthana1.19:29.1_1": "tīṇi, navippayutte tīṇi, noatthiyā dve, nonatthiyā tīṇi, novigate tīṇi, noavigate",
  "patthana1.19:29.1_2": "dve. (Evaṁ gaṇetabbaṁ.)",
  "patthana1.19:30.1": "Paccanīyaṁ.",
  "patthana1.19:31.0": "1.19.7.3. Paccayānulomapaccanīya",
  "patthana1.19:31.1": "Hetupaccayā naārammaṇe ekaṁ, naadhipatiyā naanantare nasamanantare naaññamaññe naupanissaye …pe… nasampayutte navippayutte nonatthiyā novigate ekaṁ. (Evaṁ gaṇetabbaṁ.)",
  "patthana1.19:32.1": "Anulomapaccanīyaṁ.",
  "patthana1.19:33.0": "1.19.7.4. Paccayapaccanīyānuloma",
  "patthana1.19:33.1_0": "Nahetupaccayā ārammaṇe tīṇi, adhipatiyā tīṇi, anantare samanantare sahajāte aññamaññe",
  "patthana1.19:33.1_1": "nissaye ekaṁ, upanissaye tīṇi, purejāte ekaṁ, pacchājāte āsevane ekaṁ …pe… kamme",
  "patthana1.19:33.1_2": "dve, vipāke ekaṁ (imesu padesu ekaṁyeva), avigate ekaṁ. (Evaṁ gaṇetabbaṁ.)",
  "patthana1.19:34.1": "Paccanīyānulomaṁ.",
  "patthana1.19:34.2": "Pañhāvāro.",
  "patthana1.19:35.1": "Atītattikaṁ niṭṭhitaṁ."
}