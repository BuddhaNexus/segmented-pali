{
  "tika-abh08t19:0": "20. Vīsatimo paricchedo",
  "tika-abh08t19:1": "Maggāmaggañāṇadassanavisuddhiniddesavaṇṇanā",
  "tika-abh08t19:2": "1264.Paccuppannassa dhammassāti paccuppannassa nāmarūpadhammassa.",
  "tika-abh08t19:3": "1266-8.Uppajjato uppajjantassa nāmarūpadhammassa rāsito nicayato āgamanañca natthi. Disāgamananti disāya gamanaṁ. Niruddhassāpi nāmarūpadhammassa ekasmiṁ ṭhāne nicayoti ca natthi.",
  "tika-abh08t19:4_0": "1270-1. Avijjāsamudayā rūpasamudayo, avijjānirodhā rūpanirodho. Taṇhāsamudayā rūpasamudayo,",
  "tika-abh08t19:4_1": "taṇhānirodhā rūpanirodho. Kammasamudayā rūpasamudayo, kammanirodhā rūpanirodho. Āhāranirodhā",
  "tika-abh08t19:4_2": "rūpanirodho. Dhammeti saṅkhāradhamme.",
  "tika-abh08t19:5": "1280.Sampattapaṭivedhassāti sampattalokuttarasaṅkhātamaggaphalassa sotāpannādipuggalassa. Vippaṭipannassāti paṭipattiyaṁ appaṭipannassa, viruddhavasena paṭipannassa vā.",
  "tika-abh08t19:6": "1286.Kāyacittānīti kāyāti vedanāsaññāsaṅkhārā. Cittanti viññāṇaṁ.",
  "tika-abh08t19:7": "1290.Yato yato paccayādito. Yaṁ amataṁ nibbānaṁ vijānataṁ vijānantānaṁ pītipāmojjaṁ, tehi labhitabbaṁ amataṁ, amataṁ viya pītipāmojjaṁ vā.",
  "tika-abh08t19:8": "1293.Appatteti attani maggaphalasmiṁ appatte. Pattasaññīti maggaphale ahaṁ patto asmi iti saññito hoti.",
  "tika-abh08t19:9": "1297.Sāravedinoti sārajānanasīlā. Tanti taṁ maggāmaggañāṇadassanaṁ. Idaṁ ñāṇaṁ maggāmaggañāṇadassananti maggāmaggañāṇadassanaṁ nāma.",
  "tika-abh08t19:10": "Iti abhidhammāvatāraṭīkāya",
  "tika-abh08t19:11": "Maggāmaggañāṇadassanavisuddhiniddesavaṇṇanā niṭṭhitā.",
  "tika-abh08t19:12": "Vīsatimo paricchedo."
}