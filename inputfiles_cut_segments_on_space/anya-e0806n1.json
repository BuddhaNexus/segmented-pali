{
  "anya-e0806n1:0": "1. Paṭhamakaṇḍavaṇṇanā",
  "anya-e0806n1:1": "Saññādhikāra",
  "anya-e0806n1:2": "1. A ādayo",
  "anya-e0806n1:3_0": "Sabbavacanānaṁ sātthakaniratthakattabyabhicārittā ‘ida’ntiādinā sadiṭṭhantena saṁsayamupadassiya",
  "anya-e0806n1:3_1": "sātthakattamassa dassetuñca ‘na tāva…pe… sātthakattā’ti vuttaṁ, ummattakādivākyamiti",
  "anya-e0806n1:3_2": "‘dasa dāḷimā, cha apūpā, kuṇḍamajājinaṁ, palālapiṇḍo’iccādikaṁ, avayavatthāna maññamaññanāti",
  "anya-e0806n1:3_3": "sambandhā samudāyatthābhāvato anatthakattaṁ, ādivākyanti “manoseṭṭhā manomayā”tiādivākyaṁ,",
  "anya-e0806n1:3_4": "sātthakattaṁ panassa padatthāna maññamaññābhisambandhassa patītito.",
  "anya-e0806n1:4_0": "Atha aādyādisaddānaṁ sādhuttānvākhyānāya idaṁ vacanamiccādivikappantarasambhave kathaṁ",
  "anya-e0806n1:4_1": "niyamo vuttiyaṁ vuttenatthena sātthakattamiccāsaṅkiya tesamihānupayogittaṁ kamena",
  "anya-e0806n1:4_2": "paṭipādayitumāha ‘vakkhamānatthamevida’miccādi,’ ākārādayo niggahītantā’iccādinā",
  "anya-e0806n1:4_3": "vuttiyaṁ vakkhamāno attho yassa taṁ tathā vuttaṁ, sādhūnaṁ sādhusaddānaṁ anusāsanaṁ",
  "anya-e0806n1:4_4": "ākhyānaṁ attho payojanaṁ yassa tanti viggaho.",
  "anya-e0806n1:5_0": "Sādhusaddānusāsanasaṅkāpettha “katthettha kutrātrakvehidhā”ti (4-100) ādinā katthādisaddānaṁ",
  "anya-e0806n1:5_1": "sādhuttānusāsanassa dassanato, lakkhaṇantarena sādhubhāvassa anvākhyātattāti āpubbādāiccasmā",
  "anya-e0806n1:5_2": "“dādhātvī”ti (5-45) ippaccaye ākāralope ca ādīti aādiyesanti aññapadatthasamāse yomhi",
  "anya-e0806n1:5_3": "“yosu jhissa pume”ti (2-93) ‘ṭe aādayo’ti, tayo ca cattālīsā cāti cattha samāse “tadaminādīni”ti",
  "anya-e0806n1:5_4": "cata lopeca rasse ca titālīsāti, ‘vaṇṇa-vaṇṇane’iccasmā “bhāvakārakesva ghaṇa ghakā”ti",
  "anya-e0806n1:5_5": "(5-44) appaccayeyomhi ṭādese vaṇṇāiti ca sijjhanato, payoganiyamatthanti titālīsavaṇṇasaddesu",
  "anya-e0806n1:5_6": "paresu eva aādisaddo payujjīyatīti evaṁ payoganiyamatthaṁ, ayampi vikappantara sambhāvanā",
  "anya-e0806n1:5_7": "“abhūtatabbhāve karāsabhūyoge vikārā cī”ti (4-119) payoganiyamassā jhāyamānassa diṭṭhattā,",
  "anya-e0806n1:5_8": "ṭhānyādesatthanti aādisaddassa ṭhāne titālīsavaṇṇasaddā ādesā honti tesaṁ vā so iti,",
  "anya-e0806n1:5_9": "tadanurūpāyāti ṭhānyādesānurūpāya chaṭṭhī vibhattiyā, atoyevāti agamāgamianurūpāya",
  "anya-e0806n1:5_10": "chaṭṭhiyā abhāvato yeva, agamāgami bhāvatthanti aādisaddassa titālīsa vaṇṇasaddā",
  "anya-e0806n1:5_11": "āgamā honti tesaṁ vā so iti, etesupi saṅkā, “yavāsare” (1-30) “suña sassa”iti (2-53)",
  "anya-e0806n1:5_12": "ādesāgamānaṁ dassanena, āgama liṅgābhāvatoti ukāra kakāra makārānaṁ abhāvato, visesanavisessa",
  "anya-e0806n1:5_13": "bhāvatthanti titālīsavaṇṇasaddānaṁ aādisaddo visesanaṁ, te vā tasse-ti, etthāpi saṅkā",
  "anya-e0806n1:5_14": "‘nīluppala’miccādīnamaññattha visesanavisessa bhāvadassanā, saddalakkhaṇā nupayogatoti",
  "anya-e0806n1:5_15": "saddalakkhaṇena saddasaṅkharaṇassa pakatattā vuttaṁ, tattha kāraṇamāha- ‘rūpavisesūpa",
  "anya-e0806n1:5_16": "lakkhaṇābhāvā’ti, rūpavisesassa upalakkhaṇa nimittaṁ tassaabhāvāti attho, na hi visesana",
  "anya-e0806n1:5_17": "visessabhāve paṭipādite aādyādisaddānaṁ rūpavisesassa saṅkharaṇaṁ kataṁ siyāti, yadi",
  "anya-e0806n1:5_18": "esova saddasaṅkharaṇanti gayheyya, tathā sati ‘nīluppala’miccādīnampi vattabbatā",
  "anya-e0806n1:5_19": "āpajjeyyāti nāssa tadattha tāpi sambhāvīyate, loke sīhaguṇassa mānavake dassanato",
  "anya-e0806n1:5_20": "upacārena ‘sīho-yaṁ mānavako’ti tagguṇajjhāropopi dissati, tadatthampetaṁ na hotīti",
  "anya-e0806n1:5_21": "dassanatthaṁ ‘tagguṇajjhāropanatthampetaṁ na hotī’ti vuttaṁ, tassa aādisaddassa,",
  "anya-e0806n1:5_22": "tesaṁ titālīsavaṇṇasaddānaṁ vā guṇo aādittādi, tassa ajjhāropanaṁ-titālīsavaṇṇasaddesu",
  "anya-e0806n1:5_23": "vā aādisaddeyeva vā āropanaṁ, tadatthampetaṁ suttaṁ na hotīti attho, tattha kāraṇamāha-",
  "anya-e0806n1:5_24": "‘atoyevā’tiādi, atoyeva rūpavisesūpalakkhaṇā bhāvatoyo, pakataṁ saddasaṅkharaṇaṁ,",
  "anya-e0806n1:5_25": "yathāvutta vikappantarābhāve ubhayatthamidaṁ siyā, tattha paribhāsatthaṁ na hoti…",
  "anya-e0806n1:5_26": "tallakkhaṇattābhāvā uparivakkhamānattā cāti pārisesamālambiyāha ‘saññāsaññi’ccādi.",
  "anya-e0806n1:6": "Mariyādāyampakāreca, samīpe vayave tathā;",
  "anya-e0806n1:7": "Catubbidhappakāroyaṁ, ādisaddassa dissateti.",
  "anya-e0806n1:8_0": "Mariyādattho ettha ādisaddoti āha-‘ādimariyādā bhūto’ti, upalakkhaṇattāti upalakkhiyamānānamākārādīnaṁ",
  "anya-e0806n1:8_1": "gahaṇe kāraṇabhāvena appadhānattā, tenāha-‘upalakkhaṇassupasajjanīyabhūtassā’ti,",
  "anya-e0806n1:8_2": "kāriyenāti vaṇṇasaññābhavanādinā, na gunnampi ānayanaṁ bhavati..gunnamupasajjanīya",
  "anya-e0806n1:8_3": "bhūtattā aññapadatthasseva padhānattā, saññāyā bhāveti akārassa vaṇṇasaññāya abhāve,",
  "anya-e0806n1:8_4": "rūpantiti tālīsārūpaṁ, titālīsā+vaṇṇātipadacchedo, titālīsa+vaṇṇātivā, suttāvayavassāpi",
  "anya-e0806n1:8_5": "suttasambandhittā “byañjane dīgharassā”ti (1-33) pana vuttaṁ, rassattantu “dīgharassā”ti",
  "anya-e0806n1:8_6": "yogavibhāgena, itarathā byañjanaparasseva rassatte dassite titālīsaiti abyañjane",
  "anya-e0806n1:8_7": "padaṁ na sampajjeyyāti viññāyati, itarītarayogacatthe bahuvacanena bhavitabbanti",
  "anya-e0806n1:8_8": "āha-‘ekavacanampanā’tiādi, vippaṭipatti aññathābhāvo, rassa e okārehi tecattālīsakkharānanti",
  "anya-e0806n1:8_9": "sambandho, e okāre hīti sahatthe tatiyā, sakkatānusārenāti sakkate “sandhi yakkharānaṁ",
  "anya-e0806n1:8_10": "rassā na santī”ti vuttassa anusārena, kocīti sā sanappasādakacoḷiyabuddhappiyācariyaṁ",
  "anya-e0806n1:8_11": "dasseti, na hiccādiṁ vadato-yamadhippāyo ‘rassāivāti ivasaddo sādhammopamājotako",
  "anya-e0806n1:8_12": "vā siyā vedhammopamājotako vā, yadi tāva vedhammopamājotako, rassadhammassa e okāresva",
  "anya-e0806n1:8_13": "sambhavā tesaṁ dīghakālappavattito te dīghāyeva siyuṁ, yadi pana sādhammopamājotako,",
  "anya-e0806n1:8_14": "tesu rassadhammassasambhavā rassakālappavattito rassāeva te siyunti ‘etthātiādīsu",
  "anya-e0806n1:8_15": "e okārānaṁ uccāraṇakālakataṁ rassattameva hotī’ti, rassakālavantoyevāti evasaddo",
  "anya-e0806n1:8_16": "sogate vaṇṇavinimmuttassa kālassevābhāvā vaṇṇānañca paccakkha siddhattā pamāṇasiddhaṁ",
  "anya-e0806n1:8_17": "pāramatthika me okārānaṁ rassakālavantataṁ dīpeti, atthāti vadato panāyamadhippāyo",
  "anya-e0806n1:8_18": "‘etthātiādīsu yadi ekārādayo dīghāeva saṁyogapubbattā rassāva siyuṁtathā sati atthāti",
  "anya-e0806n1:8_19": "etthāpi dīghova ākāro saṁyogapubbattārasso iva uccatīti āpajjeyya, tasmā uccāraṇakālakatova",
  "anya-e0806n1:8_20": "rassadīghabhāvo gahetabbo’ti, kaccāyanavuttivaṇṇanā ñāso, taññāpaneti bahiddhā aññesamakkharānaṁ",
  "anya-e0806n1:8_21": "ñāpane, payojanābhāvāti tena sādhetabbassa kassaci iṭṭhassa abhāvamāha, kimettha",
  "anya-e0806n1:8_22": "samudāye vākyaparisamatti, udāhu avayaveti āha- ‘pacceka’nti, aññathā ‘rukkhā vana’ntiādīsu",
  "anya-e0806n1:8_23": "viya samudāye vākyaparisamattiyaṁ “iyuvaṇṇā jhalā namassante” (1-9) iccādikaṁ na",
  "anya-e0806n1:8_24": "sijjhatīti, paccekaṁ vaṇṇā nāmahontīti akāro vaṇṇo nāma hoti ākāro vaṇṇo nāma hotītiādinā,",
  "anya-e0806n1:8_25": "avayaveccādinā vuttiyaṁ avuttepi ‘pacceka’nti vacane sadiṭṭhantaṁ kāraṇamāha, diṭṭhantopanīto",
  "anya-e0806n1:8_26": "tyattho sukhena paṭipattuṁ sakkāti, ettha hi paccekanti avuttepi devadatto bhojīyatūtiādinā",
  "anya-e0806n1:8_27": "paccekaṁ bhuñjikiriyā parisamāpīyate, tenāha-‘na coccate’ iccādi, athavā samudāyepi",
  "anya-e0806n1:8_28": "vākyaparisamā pattiyaṁ sati samudāye pavattā saddā avayavesupi vattantīti ‘samuddekadesadassanepi",
  "anya-e0806n1:8_29": "samuddo diṭṭho, khandhekadesa bhūtāyapi paññāya paññākkhandhotiādīsu viya na doso,",
  "anya-e0806n1:8_30": "teneva vuttiyaṁ ‘pacceka’nti na vuttaṁ, vaṇṇasaddassa guṇādyanekatthattepi pakaraṇato",
  "anya-e0806n1:8_31": "akārādayovettha vuccantīti āha-‘vaṇṇīyati’ccādi, pakaraṇatopi attho vibhajjate, vuttaṁ hi–",
  "anya-e0806n1:9": "Atthā pakaraṇā liṅgā, ocityā desakālato;",
  "anya-e0806n1:10": "Saddatthā vibhajīyante, na saddāyeva kevalāti.",
  "anya-e0806n1:11_0": "Nanu jhalādisaññā viya lahusaññaṁ akatvā kasmā gurusaññā katāti codanaṁ manasi nidhāya",
  "anya-e0806n1:11_1": "ruḷhi anvatthavasena dvippakārāsu saññāsu jhālāti ruḷhi saññātthābhāvena vohārasukhamattapayojanā,",
  "anya-e0806n1:11_2": "anvatthasaññā pana tappayojanāpi hoti tadaññappayojanā pīti dassetumāha- ‘eva’miccādi,",
  "anya-e0806n1:11_3": "vaṇṇīyatī attho etehīti vuttamatthaṁ anugatā anugatatthā vaṇṇasaññā taṁ, saddādhigamanīyassāti",
  "anya-e0806n1:11_4": "saddena viññātabbassa, vaṇṇaṁ mūlamassāti vaṇṇamūlako-attho, tassa bhāvo vaṇṇamūlakatā,",
  "anya-e0806n1:11_5": "atthassa vaṇṇamūlakataṁ sādheti ‘sāpi’ccādinā, vaṇṇaṁ rūpaṁ sabhāvo etesanti vaṇṇarūpāni-padāni,",
  "anya-e0806n1:11_6": "samudāyo pādānaṁ rūpamassāti samudāyarūpaṁ vākyaṁ, vibhatyantamatthajotakaṁ padaṁ,",
  "anya-e0806n1:11_7": "padasamudāyo vākyaṁ, sabbañcetamupacārena vaṇṇasaddavacanīyattaṁ gacchati vaṇṇamayattāti",
  "anya-e0806n1:11_8": "sabbopi sammutiparamatthabhedabhinno attho vākyādhigamanīyo vaṇṇeneva viññāyati nāma",
  "anya-e0806n1:11_9": "tasmā yathā vuttamattha visesadassanaṁlahusaññāya na sakkāti tadatthamakārādīnaṁ",
  "anya-e0806n1:11_10": "gurubhūtā vaṇṇasaññā katāti adhippāyo, sammuti saṅketavasena pavatto vohāro, paramattho",
  "anya-e0806n1:11_11": "sanibbāno pañcakkhandho. Ubhohi panetehi bhinno tatiyo koṭṭhāso nāma natthi, tathāca vuttaṁ–",
  "anya-e0806n1:12": "Duve saccāni akkhāsi, sambuddho vadataṁ varo,",
  "anya-e0806n1:13": "Sammutiṁ paramatthañca, tatiyaṁ nupalabbhatīti.",
  "anya-e0806n1:14": "Nanu ca–",
  "anya-e0806n1:15": "Appakkharamasandiddhaṁ, sasāraṁ gūḷhaniṇṇayaṁ;",
  "anya-e0806n1:16": "Pasannatthañca suttanti, āhu tallakkhaṇaññunoti.",
  "anya-e0806n1:17_0": "“Ādayo titālīsa vaṇṇā” “titālīsādayo vaṇṇā”ti vā vattabbanti na tathā sati sandiddhaṁ",
  "anya-e0806n1:17_1": "suttaṁ siyāti, nanu satthādo maṅgalavacanena bhavitabbaṁ, akāro paṭisedhatthopi hotīti",
  "anya-e0806n1:17_2": "(na) satthādo siddhasaddassopahitattā, atha hotva pubbā jhālādi saññā, saddasādhanamattappayojanattā",
  "anya-e0806n1:17_3": "pana sabbavidhānassa pubbācariya saññāvālametthāti kiṁ punāpi vaṇṇādisaññāvidhānena",
  "anya-e0806n1:17_4": "ganthagārava karaṇenāti saccametaṁ, pubbācariyesu pana gāravaṁ tadanugamanañca dīpetuṁ",
  "anya-e0806n1:17_5": "kāci saññāyopyanvākhyāyante, yajjevaṁ saṁyogasabbanāmalopādayopi saññā pubbācariyehi",
  "anya-e0806n1:17_6": "vuttā vattabbāti nanu bho vuttamevāmhehi’kāci saññāyo ākhyāyante’ti, kintadākhyānadvārena",
  "anya-e0806n1:17_7": "bhavatā tāpi viññātuṁ na sakkāti, kesañci sātthakattopi pativaṇṇamatthānupaladdhito",
  "anya-e0806n1:17_8": "vaṇṇānamadiṭṭhānamakārādīnamanukatiyo ihopadiṭṭhāityanukāriyenātthenātthavantatāya",
  "anya-e0806n1:17_9": "hotevākārādito vibhatti, lopena niddiṭṭhattā panassā assavanaṁ sannikaṁsavacanicchābhāvā",
  "anya-e0806n1:17_10": "saṁhitāyāniddeso, anukkamoti ādonissayā sarāvuttā, tato nissitā byañjanā, saresupi",
  "anya-e0806n1:17_11": "ekaṭṭhāniyā akārādayo bahuttā paṭhamaṁ vuttā ṭhānānukkamena, tato dvijā ṭhānānukkamena,",
  "anya-e0806n1:17_12": "tesupi rassāva lahuttā paṭhamaṁ vuttā, tato dīghā, byañjanesupi vaggā bahuttā ṭhānappaṭipāṭiyā",
  "anya-e0806n1:17_13": "paṭhamaṁ vuttā, tato yakārādayo, vaggesu ca aghosā paṭhamaṁ vuttā, tato ghosā, tesu",
  "anya-e0806n1:17_14": "ca sithilā paṭhamaṁ vuttā, tato dhanitā, tatthāpi appakattā dvijā pañcamā vuttā,",
  "anya-e0806n1:17_15": "tato yaralavā ghosabhūtā ṭhānānukkamena, tato dhanitā sakāraha kārā, tesupihakāro",
  "anya-e0806n1:17_16": "kesañci orasopi hotīti dvijattā pacchā vutto, kehici “laḷānamaviseso”ti dvinnamavisese",
  "anya-e0806n1:17_17": "vuccamānepi lipibhedena ṭhānabhedena ca bhinnattā ḷakāro visuṁ akkharabhāvena gahito,",
  "anya-e0806n1:17_18": "sopi ghosabhāvena ṭhānānukkamenaca hakārato paraṁ vutto niggahītaṁ pana sarattādisabbavinimmuttattā",
  "anya-e0806n1:17_19": "sabbapacchā vuttanti akārādīnamayamanukkamo, imassevānukkamassa manasi vipassa vattamānattā",
  "anya-e0806n1:17_20": "titālīsāti gaṇanāparicchedassa dassitattā ca ‘niggahītantā’ti vuttiyaṁ vuttaṁ, pakataṁ",
  "anya-e0806n1:17_21": "sādhusaddānvākhyānaṁ, na vaṇṇīyate, ti saddasaṅkharaṇa saṅkhāta mukhyappayojanābhāvā,",
  "anya-e0806n1:17_22": "kiñcāpi na vaṇṇīyate, amhehi pana kathamakārādīnamayamanukkamo uppannoti sissānaṁ",
  "anya-e0806n1:17_23": "kaṅkhā vicchedappayojanampati anukkamasaddassa atthakathanabyājena vaṇṇito yevāti,",
  "anya-e0806n1:17_24": "karīyante uccārīyante etenāti karaṇaṁ, tattha jivhāmajjhaṁ tālujānaṁ, jivhopaggaṁ",
  "anya-e0806n1:17_25": "muddhajānaṁ, jivhaggaṁ, dantajānaṁ sesānaṁ sakaṭṭhānaṁ karaṇaṁ, payatti payatanaṁ,",
  "anya-e0806n1:17_26": "tampana vaṇṇuccāraṇato abbhantaro bāhiyo ca ussāho, tattha abbhantarapayatanaṁ-saṁvutattamakārassa,",
  "anya-e0806n1:17_27": "vivaṭattaṁ sarānaṁ sakārahakārānañca phuṭṭhattaṁ vaggānaṁ, īsaṁphuṭṭhattaṁ yaralavānaṁ,",
  "anya-e0806n1:17_28": "bāhiyapayatanantu saṁvutakaṇṭhatādi, ṭhānato paccāsattiyā vidhīyamānakāriyasambhavena",
  "anya-e0806n1:17_29": "payojanasambhavā āha-‘ṭhānampanā’tiādi, tiṭṭhanti ettha uppattivasena vaṇṇāti ṭhānaṁ,",
  "anya-e0806n1:17_30": "“e onama vaṇṇe”ti (1-37) sutte vaṇṇeti kathanameva vaṇṇasaññākaraṇe payojanaṁ, yathāvuttamatthamaññatra",
  "anya-e0806n1:17_31": "byāpadisati’ eva’miccādinā, tasmā “dasādo sarā”iccādo ‘tenā’tiādīsu ‘tena saraiccanena",
  "anya-e0806n1:17_32": "kvattho kasmiṁ sutte payojanaṁ taṁ dasseti “sarolopo sare”ccādī’ti evamādinā attho",
  "anya-e0806n1:17_33": "daṭṭhabbo, ñāpeti vaṇṇalopanti ñāpakaṁ, kasmā pana’so cemināva ñāpakena siddho’ti",
  "anya-e0806n1:17_34": "vuccati nanu ‘tadaminādīni”ti (1-47) suttaṁ dissatīti, (saccaṁ) tathāpi pakārantaroyampi",
  "anya-e0806n1:17_35": "vaṇṇalope dassitoti viññātabbaṁ, evasaddo pana ‘yadi ñāpakena vaṇṇalopo siyā so imināva",
  "anya-e0806n1:17_36": "ñāpakena siddho, nāññenā’ti avadhāreti.",
  "anya-e0806n1:18": "2. Dasā",
  "anya-e0806n1:19_0": "Nanu aādayoti paṭhamantenuvattante kathamettha’tatthā’ti sattamīniddiṭṭhatāti āha-‘tañcā’tiādi,",
  "anya-e0806n1:19_1": "atthavasāvibhattivipariṇāmenāti aādayoti paṭhamantassa‘ādo dasā’tyanena sambandhā",
  "anya-e0806n1:19_2": "sambajjhamāne cādhāratthena bhavitabbanti ādhāratthavasena sattamī vibhattiyā parivattanenāti",
  "anya-e0806n1:19_3": "attho, atthavasā sattamiyā vipariṇāmasambhavāyevasutte avijjamānepi‘tatthā’ti vuttiyaṁ",
  "anya-e0806n1:19_4": "vuttaṁ, ādodasannamanaññatthapavattisambhavato tesaṁ aādayo visayabhāvenapi sakkā",
  "anya-e0806n1:19_5": "parikappetunti vuttaṁ-‘tesu visayabhūtesū’ti, niddhāraṇatthopi yujjateva… vaṇṇasamudāyato",
  "anya-e0806n1:19_6": "tadekadesabhūtāna mādo vaṇṇānaṁ dasasaṅkhyāguṇena niddhāriyamānattā, ādimhi dasa",
  "anya-e0806n1:19_7": "vaṇṇāti vutte avuttānampi avassaṁ vattabbānaṁ ūnapūraṇatthamajjhāhāro hotīti vuttaṁ-",
  "anya-e0806n1:19_8": "avaṭṭhitā niddiṭṭhā vā’ti, ekādīna maṭṭhārasantānaṁ saṅkhyānaṁ saṅkhyeyye vattanato",
  "anya-e0806n1:19_9": "āha-‘dasasaṅkhyāya paricchinnattā’ti, gayhupagānaṁ rassae ovaṇṇānampi kaccāyane viya",
  "anya-e0806n1:19_10": "apariccāgā anūnā, agayhupagānaṁ tadaññesaṁ kesañci sarānaṁ pariccagā anadhikā, dasasaddassa",
  "anya-e0806n1:19_11": "saṅkhyeyya vuttittā dasannampi adhikatavaṇṇānaññattā vuttaṁ-‘dasannampī’tiādi, sayaṁ",
  "anya-e0806n1:19_12": "pubbā’rāja=cittiyaṁ’tīsmā kvimhi antalope samāse ca tadaminādittā niruttinayena vā",
  "anya-e0806n1:19_13": "sarasaddo nipphajjatīti, ‘sara-gatihiṁ sācintāsu’ iccasmā appaccayena vā nippajjatīti",
  "anya-e0806n1:19_14": "dassetumāha=‘sayaṁ rājantī’tiādi.",
  "anya-e0806n1:20": "3. Dvedve",
  "anya-e0806n1:21_0": "Teti’ādo’ti sattamyantattā apare dve parāmasati, heṭṭhā viyāti heṭṭhā vuttaṁ atthavasā",
  "anya-e0806n1:21_1": "vibhattivipariṇāmaṁ upameti, atova viññāyamānatthavasena tesu’ti vuttaṁ, tesuti pana",
  "anya-e0806n1:21_2": "niddhāraṇattavivacchāyaṁ tampi sambhavatīti tesaṁ vaṇṇānaṁ majjhe dvedveti dvisaṅkhyāya",
  "anya-e0806n1:21_3": "niddhāraṇatthopi veditabbo, vicchāyaṁ vutti yassa so vicchāvutti-dvisaddo, vicchāvuttitā",
  "anya-e0806n1:21_4": "cāssa savaṇṇattaguṇena dvinnaṁ (‘byāpitu) miṭṭhattā, kamenāvaṭṭhiteti iminā akārādivaṇṇappabandhassa",
  "anya-e0806n1:21_5": "anādikālasiddhaṁ kamasiddhattamāha. Nanu samānā vaṇṇā savaṇṇātyanvatthe savaṇṇasadde",
  "anya-e0806n1:21_6": "sati kataṁ rassadīghānaṁ savaṇṇasaññā siyā… asamānattā etesanti, netadatthivaṇṇappabandhassa",
  "anya-e0806n1:21_7": "kamasiddhattā vacanabalenevāsamānānampi hotevāti, nevampi vattuṁ yuttaṁ“dvedve savaṇṇā”ti",
  "anya-e0806n1:21_8": "suttassa tādisasāmatthiyasabbhāve sabbhāvena (potthake) visesakāraṇābhāvāti āha‘samānattampanā’tiādi.",
  "anya-e0806n1:21_9": "Tiṭṭhanti ettha vaṇṇā cittajattepi abhibyatti vasenāti ṭhānaṁ kaṇṭhādi, tena katanti",
  "anya-e0806n1:21_10": "samāso, kaṇṭhatātu iti catte pāṇyaṅgattā napuṁsakattaṁ. Pañcamehi vaggapañcamehi.",
  "anya-e0806n1:21_11": "Antaṭṭhākīti vaggānamante tiṭṭhantīti antaṭṭhā, tāhi, yuttassāti brahmacariyā, guyha’ntiādīsu",
  "anya-e0806n1:21_12": "yuttassa. Kecīti aniyamena vuttaṁ, te pana–",
  "anya-e0806n1:22": "“Hakāro pañcameheva, antaṭṭhāhi ca saṁyuto;",
  "anya-e0806n1:23": "Oraso iti viññeyyo, kaṇṭhajo tadasaṁyuto”ti vadanti.",
  "anya-e0806n1:24": "4. Pubbo",
  "anya-e0806n1:25_0": "Vattateti atthavasā vibhattivipariṇāmena vattate, nanu cetyādicodanā, nesadosoccādi",
  "anya-e0806n1:25_1": "parihāro, dosābhāve kāraṇa māha-‘yoyo…pe… patīyate’ti, vuttaṁ samatteti-‘nahi’ccādinā,",
  "anya-e0806n1:25_2": "nanu ca pubbasaddo yamekattā ekaṁ pubbamācikkhati na sakalanti kathaṁ “pubbo’ti vutte",
  "anya-e0806n1:25_3": "yoyoti ñāyati ‘yoyo pubbo’ti ca vutte ‘tesu dvīsu’ti ettha’dvīsu dvīsu’ti idaṁ kathaṁ",
  "anya-e0806n1:25_4": "sukheneva patīyate tadidamasiddhenāsiddhasādhananti āsaṅkiya tadabhāvamubbhāvīya",
  "anya-e0806n1:25_5": "pubba saddassa vicchāgamakattamavagamayitumāha-‘naceda’miccādi. Taṁyogāti upacāravasenāha,",
  "anya-e0806n1:25_6": "tabbantatāyavāti atthiyatthe appaccayavasena, evamuparipi.",
  "anya-e0806n1:26": "5. Paro",
  "anya-e0806n1:27_0": "Sesamiccādinā‘tesu dvīsūti savaṇṇasaññakesu dvīsu’ iccādi kamatidissati. Lahusaññā",
  "anya-e0806n1:27_1": "rassassa, saṁyogapubbassa rassassa dīghassa ca gurusaññā na vattabbā… uccāraṇavasenevānvatthasaññāti",
  "anya-e0806n1:27_2": "viññāyati, pubbācariyavasena vā ihāvuttāvasesasaññāviya.",
  "anya-e0806n1:28": "6. Kādayo",
  "anya-e0806n1:29_0": "Kevala byañjanānamatthappakāsattābhāvā sarānamatthappakāsane accantopakārā byañjanāti",
  "anya-e0806n1:29_1": "‘etehī’ti karaṇattena vuttaṁ, tenāha ‘sarāna’miccādi. Vipubbā ‘añja-byattiyaṁ’tīmasmā",
  "anya-e0806n1:29_2": "karaṇe anappaccaye rūpaṁ, napuṁsakattampissāvagamayituṁ ‘upakārakānī’ti vuttaṁ, byañjanattaṁ",
  "anya-e0806n1:29_3": "diṭṭhantena phuṭayati ‘yathā’iccādinā, yathā odanassupakārakāni sūpādīni byañjanāni,",
  "anya-e0806n1:29_4": "tathā sarānamupakārakānīti adhippāyo, byañjanampana addhamattikaṁ, vuttaṁ hi–",
  "anya-e0806n1:30": "Ekamatto bhave rasso, dīgho mattadvayāyuto;",
  "anya-e0806n1:31": "Pluto timatto viññeyyo, byañjanaṁ tvaddhamattikaṁti.",
  "anya-e0806n1:32": "Anvatthāti anvatthato, ‘anvatthā byañjanā’ti sambandho.",
  "anya-e0806n1:33": "7. Pañca",
  "anya-e0806n1:34_0": "Sajātyapekkhāya samudāyavācittepi kādayotī anuvattanato vaggasaddena kakhagaghañādayova",
  "anya-e0806n1:34_1": "gayhanti, pañca parimāṇamassa pañcakovaggo, “tamassa parimāṇaṁ ṇiko cā”ti (4-41)",
  "anya-e0806n1:34_2": "ko, sutte ādibhūto pañcasaddo pañcasaṅkhyāparicchedaṁ kurumāno māvasānānaṁ vaggānaṁ",
  "anya-e0806n1:34_3": "bahuttaṁ gametīti ‘pañcakā’ti vuttaṁ, vaggāti bahuvacanato paccekanti viññāyati,",
  "anya-e0806n1:34_4": "vajjenti yakārādayobhi vaggā, paṭhamakkharavasena pana kavaggādivohāro.",
  "anya-e0806n1:35": "8. Bindu",
  "anya-e0806n1:36_0": "Anekatthattā dhātūna muccāraṇatthopettha gaṇhātīti nipubbā tato kammanti ttappaccaye",
  "anya-e0806n1:36_1": "ññimhi pādisamāse dīgheca rūpaṁ dassento ‘rassā’tiādīmāha, pīḷanatthato niggahanaṁ",
  "anya-e0806n1:36_2": "niggaho, ‘i-ajjhena gatīsu’iccasmā kattari kammani-iti vattabbaṁ, itaṁ uccāritanti",
  "anya-e0806n1:36_3": "attho ttappaccaye itaṁ, niggahena itanti amādisa māse rūpaṁ dassento ‘karaṇaṁ niggahena",
  "anya-e0806n1:36_4": "vā’tiādimāha, pacchimapakkhaṁ sādhetumāha-‘vuttaṁ hī’ti.",
  "anya-e0806n1:37": "9. Iyu",
  "anya-e0806n1:38": "Catthasamāsoti itarītarayogadvandasamāso. Atteti muni saddādivacanīye atthe, namatītīmassetaṁ kammaṁ,",
  "anya-e0806n1:39": "Yaṁ sabbavacanaṁ sabba, liṅgaṁ sabbavibhattikaṁ;",
  "anya-e0806n1:40": "Taṁ sabbatthe namanato, viduṁ nāmanti tabbidū.",
  "anya-e0806n1:41_0": "Idha nāmasaññāyābhāvepi anvatthabalāyeva nāmasaññā siddhāti (āha) ‘anvatthabyapadesenā’ti,",
  "anya-e0806n1:41_1": "syādyantapakatirūpanti paccayā paṭhamaṁ karīyatīti pakati, sā eva rūpanti pakatirūpaṁ,",
  "anya-e0806n1:41_2": "syādyantassa pakati rūpaṁ munisaddādi syādyantapakatirūpaṁ, atthavantamadhātukamappaccayampāṭipadikaṁ,",
  "anya-e0806n1:41_3": "padaṁ padaṁ pati paṭipade, paṭipadaṁ niyuttaṁ pāṭipadikaṁ. Visesanenāti sutte ‘namassante’ti",
  "anya-e0806n1:41_4": "vuttena ivaṇṇuvaṇṇānaṁ visesanena. Ākhyātassāti pacatiādino. Ādimajjhavattinoti inda",
  "anya-e0806n1:41_5": "udakasaddādīnaṁ ādo, pakhumādīnaṁ majjheca vattino. Padesesūti “jhalā sassa no”ti",
  "anya-e0806n1:41_6": "(2-83) ādikesu suttappadesesu, aniṭṭhapasaṅga (saṅkaṁ) nivattetīti sambandho, aniṭṭhappasaṅgonāma",
  "anya-e0806n1:41_7": "nāmāti (potthake) pacati-inda (udaka pakhuma) saddādīna manta ādimajjhabhūtaivaṇṇādīnaṁ",
  "anya-e0806n1:41_8": "jhalasaññā vidhāya tato parāsaṁ sādi vibhattīnaṁ “jhalā sassa no”ti (2-81) ādīhi",
  "anya-e0806n1:41_9": "‘no’ ādesādimhi kate ‘pacatino, indano, udakano, pakhumano’tiādi rūpappasaṅgo, nanucādiādi",
  "anya-e0806n1:41_10": "codanā. Vattabbanti sutte vattabbaṁ. Byāsaniddesenāti asamāsaniddesena. Tadayuttantiādi",
  "anya-e0806n1:41_11": "parihāro, tanti taṁ codyaṁ, satihītiādinā ayuttattaṁ samattheti, dvīsuttaresu yogesūti",
  "anya-e0806n1:41_12": "uparimesu “pitthiyaṁ” “ghā”ti dvīsu suttesu. Itthiyanti idanti “pitthiya”nti sutte",
  "anya-e0806n1:41_13": "itthiyanti idaṁ padaṁ. Vaṇṇavisesanaṁ siyāti “pitthiya”nti sutte ‘iyuvaṇṇā’ti anuvattanato",
  "anya-e0806n1:41_14": "‘itthiyaṁ ivaṇṇuvaṇṇā’ti evaṁ ivaṇṇu vaṇṇā “gho”ti sutte ‘itthiyaṁ ā’tievaṁ avaṇṇassa",
  "anya-e0806n1:41_15": "ca visesanaṁ bhaveyya. Vaṇṇavisesane virodhamāha ‘evañce’ccādi, nāmassanteti asamāsaniddese",
  "anya-e0806n1:41_16": "tvavirodhamāha- ‘byāse’ccādi. Sakkānāmavisesanaṁ kātunti dvīsu suttesu itthiyantiādinā",
  "anya-e0806n1:41_17": "vakkhamānakkamena. Nāmassa anto nāmantoti samāsassa uttarapadatthappadhānattā samāse",
  "anya-e0806n1:41_18": "guṇībhūtassa nāmassa itthiyanti idaṁ visesanaṁ kātuṁ na sakkāti adhippāyo, vacanamantarenāti",
  "anya-e0806n1:41_19": "pāṇiniyānamiva “yathāsaṅkhyamanudeso samānaṁ”ti (1-3-10) suttaṁ vinā, samāsaṅkhya",
  "anya-e0806n1:41_20": "etesanti samasaṅkhyakā, itisaddo ādyattho, tena–",
  "anya-e0806n1:42": "“Ālāpahāsalīlāhi, muninda vijayā tava;",
  "anya-e0806n1:43": "Kokilā kumudānī vo, pasevante vanaṁ jalaṁ” (260).",
  "anya-e0806n1:44": "Iccādiṁ saṅgaṇhāti.",
  "anya-e0806n1:45": "10. Pitthi",
  "anya-e0806n1:46_0": "Itthiyaṁ nāmassāti ca, ante ivaṇṇuvaṇṇāti ca vutte tesamā dhārādheyyasambandho ādheyyassādhāre",
  "anya-e0806n1:46_1": "pavattiṁ vinā na sambhavatīti ajjhāhāravasena ‘vattamānā’ti vuttiyaṁ vuttaṁ. Ivaṇṇu",
  "anya-e0806n1:46_2": "vaṇṇāti apekkhiya‘visesīyantī’ti bahuvacanametaṁ sambandhassa purisādhīnatāya nāmantīminā",
  "anya-e0806n1:46_3": "sambandhe sati‘visesīyatī’tekattena pariṇamati.",
  "anya-e0806n1:47": "11. Ghā",
  "anya-e0806n1:48_0": "Itthiyaṁ nāmassanteti ca vattate. Heṭṭhā sabbattha saññino niddisiya saññāya niddiṭṭhattā",
  "anya-e0806n1:48_1": "tattha viya visuṁ saññino paṭhamamaniddese asanto viyāti dosalesamālambiya codayati",
  "anya-e0806n1:48_2": "nanhace’tyādinā. Tattha setoti vijjamānassa saññino. Kāriyenāti saññākāriyena. Pariharati",
  "anya-e0806n1:48_3": "‘nāyaṁ doso’tiādinā. Pacchāvuttamattenāti “ghā”ti sutte kāriyino ākārassa pacchā",
  "anya-e0806n1:48_4": "vuttamattena. Nacāti ettha casaddo vattabbantarasamuccaye, aparampi kiñci vattabbamaniyamarūpamatthīti",
  "anya-e0806n1:48_5": "attho. Aniyamarūpamācariyappavattito sādhetumāha ‘ubhayathāpi’ccādi.",
  "anya-e0806n1:49": "12. Gosyā",
  "anya-e0806n1:50": "Āsaddo ābhimukhye, anabhimukhamabhimukhaṁ katvā lapanaṁ kathanamāla panaṁ, tasmiṁ ālapane, ālapanatthe vihito sīti attho.",
  "anya-e0806n1:51": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n1:52": "Saññādhikāro samatto.",
  "anya-e0806n1:53": "Paribhāsādhikāra",
  "anya-e0806n1:54": "13. Vidhi",
  "anya-e0806n1:55_0": "Vacanārambhayojanamāha–‘yaṁ visesanabhāvene’ccādi, yanti aniyamena “ato yonaṁ ṭāṭe”ti",
  "anya-e0806n1:55_1": "(2-43) ādīsu atotiādikaṁ visesanabhāvena vattumicchitaṁ parāmasati, tenāti vise sanattenu-pādiyamānena",
  "anya-e0806n1:55_2": "yaṁ saddaniddiṭṭhena atotiādikena karaṇabhūtena, yathākathañcitabbatoti ādo majjhe-nte",
  "anya-e0806n1:55_3": "vā sabbhāvato yenakenaci ākārena abhedopacārena akārādivisesanavato nāmādino, tadantatthanti",
  "anya-e0806n1:55_4": "taṁ atotyādi visesanamante, nādo na majjhe yassa taṁ tadantaṁ, taṁ attho payojanaṁ",
  "anya-e0806n1:55_5": "yassāti aññapadattho, vattāyattāti vattuno āyattā… attāvāttano vacane padhānanti,",
  "anya-e0806n1:55_6": "tassāti vattuno, sāti vacanicchā, payogānusā renāti jinavacanānusārena, itīti kāraṇatthe",
  "anya-e0806n1:55_7": "nipāto, iminā kāraṇenāti attho, na sabbatthappasaṅgoti saṁhitādividhimhi sabbattha",
  "anya-e0806n1:55_8": "tadanta vidhippasaṅgo na hoti, tathāhi “saro lopo sare”ti (1-26) ettha saroti visesanabhāvena",
  "anya-e0806n1:55_9": "vacanicchāya sabbhāve saroti tatrā’dīnaṁ visesananti yathākathañcisarādisaramajjhasarantānaṁ",
  "anya-e0806n1:55_10": "tatrādīnaṁ lopappasaṅge “vidhibbisesanantassā”ti (1-13) sarantassapasaṅgo siyā, na",
  "anya-e0806n1:55_11": "“chaṭṭhiyantassā”ti (1-13) antassa… chaṭṭhīniddesābhāvā, tathā sati ‘tatrime’tiādimhi",
  "anya-e0806n1:55_12": "‘ime’tiādinā vattabbatā āpajjeyyāti payogaṁ nānusaṭā nāmasiyunti na sabbattha tadanta",
  "anya-e0806n1:55_13": "vidhippasaṅgo, tathā “gatibodhā” (2-4) disuttādimhipi ‘gamayati māṇavakaṁgāmaṁ tyādippasaṅgotiādi",
  "anya-e0806n1:55_14": "ca yathāyogamavagantabbaṁ, vuttiyaṁ “ato yonaṁ ṭāṭe”ti suttodāharaṇaṁ dassitaṁ, “narā",
  "anya-e0806n1:55_15": "nare”ti lakkhiyodāharaṇaṁ.",
  "anya-e0806n1:56": "14. Sattadhī",
  "anya-e0806n1:57_0": "Vacanaphalamupadasseti‘yatthe’ccādinā, yattha yasmiṁ “saro lopo sare”tyādike sutte,",
  "anya-e0806n1:57_1": "sattamiyāti ‘sare’tiādinā sattamiyā, yassāti sarotiādinā niddiṭṭhassa, kāriyaṁ lopādi,",
  "anya-e0806n1:57_2": "sambandhā visesāti saretyādo opasilesikamadhikaraṇaṁ, tañcopasilese bhavamadhikaraṇaṁ",
  "anya-e0806n1:57_3": "pubbassa vā paraṁ siyā parassa vā pubbanti pubbaparopasi lesassāvisiṭṭhattā pubbaparānaṁ",
  "anya-e0806n1:57_4": "sambandhassa avisesā, parassāpīti na kevalaṁ pubbasseva, satītyasmiṁ atthe jotanīye",
  "anya-e0806n1:57_5": "sattamī saṁsattamī santasaddassa samādesena, sattañcetyādivacanamevaṁ sati ghaṭate,",
  "anya-e0806n1:57_6": "santi vā santasaddatthe pādi, sutte avuttepi vuttiyaṁ ‘niddese’ti vacane kāraṇamāha-sattañcā’tiādi,",
  "anya-e0806n1:57_7": "niddesamantarena sattaṁ na sambhavatīti sambandho, sattamiyā niddese satiyeva taṁ",
  "anya-e0806n1:57_8": "sambandhāya sattāya sambhavo, aññathā kimaññantassā patiṭṭhāti adhippāyo, pubbasaddassa",
  "anya-e0806n1:57_9": "sambandhisaddattā kinnissāya pubbattamiccāha-‘sattami’ccādi, tanti “saro lopo sare”ti",
  "anya-e0806n1:57_10": "suttaṁ, ukārassāti ‘veḷu’iccatra ukārassa, pubbassa…pe… karitvā taṁmanasikatañcodanaṁ",
  "anya-e0806n1:57_11": "dassetumāha-‘tamaha’nti ccāditi evamettha sājjhāhāro sambandho veditabbo. Pubbassāti",
  "anya-e0806n1:57_12": "sattamī niddiṭṭhato pubbassa, anantarassāti abyavahitassa, vuttaṁ kiñci natthīti",
  "anya-e0806n1:57_13": "sambandho, ayamadhippāyo “tasminti niddiṭṭhe pubbassā”ti (1-1-66) pāṇiniyavacane",
  "anya-e0806n1:57_14": "“disirayamuccāraṇakriyo nisaddopyaya miha nerantariyaṁ joteti, tattha‘nirantaraṁ",
  "anya-e0806n1:57_15": "diṭṭho’ti pādisamāse kate phuṭamevānantaramuccāritetyamattho-vagamyateti “pubbasaddassa",
  "anya-e0806n1:57_16": "byavahitepi payogadassane byavahitepi kāriyaṁ pappotī”ti bhassakārādayo vaṇṇenti,",
  "anya-e0806n1:57_17": "iha tādisavacanābhāvena vaṇṇādi byavadhānepi siyā”ti, sareccādiparihāravacane-dhippāya",
  "anya-e0806n1:57_18": "mubbhāvayati ‘yadipi’ccādinā, mathurāya pāṭaliputtakassa cāntarāḷe gāmādīnaṁ sabbhāvā",
  "anya-e0806n1:57_19": "byavadhānepi pubbasaddassa pavattiyā diṭṭhantamāha-‘mathurā’ iccādi, yasmā sareti",
  "anya-e0806n1:57_20": "opasilesikādhāre sattamyantaṁ padaṁ, tasmā byavadhāne saralopo na hotīti evaṁ saṅkhepabyākhyānena",
  "anya-e0806n1:57_21": "vuttiya mattho veditabbo, na kevalaṁ sareti etthevāti āha- ‘kāriye’ccādi, opasilesikeyevādhāre",
  "anya-e0806n1:57_22": "bhavatīti seso, kāraṇamāha-‘vatticchānhavidhānato saddassā’ti, vattuno yā icchā vacanicchā",
  "anya-e0806n1:57_23": "tassā anutūlena vidhānato atthassa kathanatoti attho,yena hi yamatthaṁ vattātidhātumicchati",
  "anya-e0806n1:57_24": "satīpyabhidhānasā matthiye na tato-ññamatthaṁ saddobhidadhātītyadhippāyo, vatticchā",
  "anya-e0806n1:57_25": "vasāye kāraṇamāha’vatticchāpi’ccādi, vattuno suttakārassa icchā vatticchā, kathamupadesato",
  "anya-e0806n1:57_26": "vatticchā-vasīyate’ kathañca sāmatthiyatoti āsaṅkiya tamupadassetumāha-‘atocetyādi,",
  "anya-e0806n1:57_27": "ato vakkhamānakāraṇā upadesato vasīyateti sambandho, kintaṁ kāraṇa miccāha-‘yasmā’iccādi,",
  "anya-e0806n1:57_28": "anvayasaddenettha gurupārampariyo-padeso vivacchito, yasmā kāraṇā anvayo gurupārampariyo",
  "anya-e0806n1:57_29": "padeso gurukulamupagamma pañhakaraṇādinā anvicchīyate gavesīyati, ato kāraṇā guruparamparā",
  "anya-e0806n1:57_30": "gataupadesato vasīyatoti attho, sāmatthiyato-vasāyappaṭipādayitumāha- ‘sāmatthiyampi’ccādi,",
  "anya-e0806n1:57_31": "sāmatthiyampi vuccatetiseso, laghunopāyena saddānamupalakkhaṇe pavattīti byavahitanivattiyā",
  "anya-e0806n1:57_32": "vacanantaraka-raṇamanupannaṁ, upapannaṁ vacanantarakaraṇaṁ, tassa ca opasilesikādhāra",
  "anya-e0806n1:57_33": "mantarena aññathānupapattiyā ādhāravisesappaṭippattīti idamettha sāmatthiyaṁ, ādhārantareccādinā",
  "anya-e0806n1:57_34": "yathāvuttaṁ sāmatthiyaṁ vibhāveti, ādhārantarepīti sabbattha pāṭho dissati, pasaṅgābhāvato",
  "anya-e0806n1:57_35": "atthanta-renāpi ādhārantarepi opasilesikādhārepi vacanantarappasaṅgo siyāti sambandhasambhavā",
  "anya-e0806n1:57_36": "opasilesikādhāranissayanepi ānisaṁso na dissatīti samuccayatthenāpi natthi payojananti",
  "anya-e0806n1:57_37": "vajjetabbo yampi saddoti, nanu kimevaṁ vaṇṇīyate pubbasseveti vacana mevopasilesikamadhikaraṇaṁ",
  "anya-e0806n1:57_38": "viññāpayati… tattheva pubbaparatta sambhavāti yomaññate, tassesā kappanā na saṅgatāti",
  "anya-e0806n1:57_39": "dassetumāha-‘pubbassāti’ccādi, ayuttatte kāraṇamāha-‘sāmīpikepi tassa sambhavā’ti,",
  "anya-e0806n1:57_40": "‘gaṅgāyaṁ ghoso’ti vutte ghoso gaṅgāyaṁ pubbo vā paro veti gammamānattā sāmīpikepyadhikaraṇe",
  "anya-e0806n1:57_41": "pubbaparattassa sambhavāti attho, etāvavuccateti pubbasseva hoti na parassāti ettakameva",
  "anya-e0806n1:57_42": "vuccate, tathāca vakkhati-‘kinta’ntiādi, adhikaṁ byavahitanivutyādi na vuccateti",
  "anya-e0806n1:57_43": "sambandho, ādisaddenettha chaṭṭhīpakappanā gahitā, chaṭṭhīpakappanāpi sāmattiyā katāti",
  "anya-e0806n1:57_44": "sambandho, pakappanaṁ pakappanāvidhānaṁ, evaṁ maññate ‘pāṇiniyā “chaṭṭhīṭṭhāneyogā”tyato",
  "anya-e0806n1:57_45": "(1-1-49) “tasminti niddiṭṭhe pubbassa” (1-1-66) “tasmā tyuttarassa” iti (1-1-67)",
  "anya-e0806n1:57_46": "paribhāsāsuttadvaye chaṭṭhīgahaṇamanuvattiya ‘tasminti niddiṭṭhe pubbassa chaṭṭhī’",
  "anya-e0806n1:57_47": "‘tasmātyuttarassa chaṭṭhī niddiṭṭhe pubbassa chaṭṭhīti pubbassa kāriyittapaṭipādanayoggo",
  "anya-e0806n1:57_48": "chaṭṭhī tabbodhakapade bhavatityattho, eva dhuttarassetu vi. ujjotaṭīkā ti chaṭṭhīpakappanaṁ",
  "anya-e0806n1:57_49": "paṭipādenti ‘yasmiṁ sutte chaṭṭhīniddeso natthi, tattha chaṭṭhīpakappanāyathā siyā’ti,",
  "anya-e0806n1:57_50": "idha pana vacanantarābhāvepi yattha chaṭṭhīniddeso natthi, tattha sāmatthiyeneva",
  "anya-e0806n1:57_51": "chaṭṭhīpakappanā siddhā’ti, sāmatthiyamupadasseti ‘sattamīniddese’ccādinā, aññavibhattiniddiṭṭhopi",
  "anya-e0806n1:57_52": "paṭipajjateti sambandho, kāriyayo ganti kāriyasambandhaṁ, yathā “vagge vagganto”ti",
  "anya-e0806n1:57_53": "etthānuvattamānaṁ niggahīta’ntidaṁ chaṭṭhīyantaṁ viññāyate, kathaṁ vaggetesā sattamyakatatthā",
  "anya-e0806n1:57_54": "“niggahīta”nti (1-38) pubbasutte katatthatāya paṭhamā vibhattiyā chaṭṭhīvibhattimpakappeti",
  "anya-e0806n1:57_55": "sattamiyaṁ pubbasse’ti tathetyavagantabbaṁ. Etāva vuccateti vutte idanti na viññāyateti",
  "anya-e0806n1:57_56": "āha ‘kinta’ntiādi, yadāhiccādinā pariyāyapasaṅgakkamaṁ dasseti. Kimidamuccate pariyāyappasaṅge",
  "anya-e0806n1:57_57": "niyamatthaṁ vacananti nanu pubbaparānaṁ yugapaduppattiya mācariyavacanappamāṇenāppaṭipattiyaṁ",
  "anya-e0806n1:57_58": "vijjhanatthaṁ vacananti kasmā nocca teccāha- ‘yugapadupasiliṭṭhāna’ntyādi, yugapadupasiliṭṭhānamasambhavoti",
  "anya-e0806n1:57_59": "sambandho, kutoccāha-‘aparassūpasilesikassābhāvato’ti, atoti yugapadubhinnampattiyā",
  "anya-e0806n1:57_60": "abhāvato, vacanaṁ “saro lopāsare”ccādikaṁ (1-26) suttaṁ.",
  "anya-e0806n1:58": "15. Pañca",
  "anya-e0806n1:59_0": "Avadhibhāvenāti ‘ato’ccādinā avadhittena, yassāti yo ādino, kāriyanti ‘ṭāṭe’ādikaṁ,",
  "anya-e0806n1:59_1": "pubbaparāpekkhattenāvisesāti yathā- ‘gāmā devadatto’ti vutte so tato pubbo parogeti",
  "anya-e0806n1:59_2": "viññāyatītyavadhibhāvassa pubbaparāpekkhattenāviseso, tathehāpi “ato yonaṁ ṭāṭe”ti",
  "anya-e0806n1:59_3": "(2-41) vuccamāne ato pubbesaṁ yonaṁ athavā paresanti pubbaparāpekkhattenāvadhibhāvassāvisesāti",
  "anya-e0806n1:59_4": "maññate, pure viyātyanena sattamiyanti ettha vuttaṁ niddesavacane kāraṇamatidisati,",
  "anya-e0806n1:59_5": "vuttiyaṁ ‘narānamere’ti ettha apavādavippaṭisedhe satiparattā ṭāṭeādesānaṁ pavattiṁ",
  "anya-e0806n1:59_6": "“ādissā”ti ettha vaṇṇayissāma, atha kimiminā vacanena nanu yato yattha pañcamī niddeso",
  "anya-e0806n1:59_7": "tattha sabbattha “mānubandho sarānamantā paro” (1-21) tyato ‘paro’tyanuvattetuṁ sakkāti",
  "anya-e0806n1:59_8": "tassānuvattitassa yonamiccanena sāmānādhikaraṇyā‘paresaṁ yonaṁ’tyayamattho viññāyate,",
  "anya-e0806n1:59_9": "tato pubbesaṁ pasaṅgoyeva natthīti, netadatthi, paroti tyanuvattamānaṁ ‘ato’ti pañcamyantena",
  "anya-e0806n1:59_10": "sambajjhamānaṁ na koci vāretā atthīti parato-kārato pubbesampi yonaṁ ṭāṭeādesā pappontīti",
  "anya-e0806n1:59_11": "vacaneneminā bhavitabbamevāti dassetumāha-‘vacane’ccādi, evañcarahi tadevodāharitabbaṁ,",
  "anya-e0806n1:59_12": "kiṁ ‘narānare’ tyudāhaṭanti ce, nesadoso, aññadatthaṁ kārīyamānamihā-pyatthavantaṁ",
  "anya-e0806n1:59_13": "hotīti, pubbako parihāroti byava hitanivattiyā pubbasutte vutto “saretopasilesikādhāro”ti",
  "anya-e0806n1:59_14": "parihāro, na sambhavatīti iha sattamiyā abhāvā na sambhavati, vacanānantaranti pāṇiniyānaṁ",
  "anya-e0806n1:59_15": "niddiṭṭhaggahaṇamiva byavahitanivattiyā suttantaraṁ, te hi “tasmātyuttarassā”tyettha",
  "anya-e0806n1:59_16": "(1-1-67) niddiṭṭhaggahaṇamanuvattiya tena pubbe viya byavahitanivattimpaṭipādenti.",
  "anya-e0806n1:59_17": "Anantaretivacanā paccāsattiyā nissayanaṁ viññāyate, katatthatāyāti vacanā jātiyātyāha-",
  "anya-e0806n1:59_18": "‘paccāsatyā jātiṁ sannissāyā’ti jātiṁ sannissāya paccāsatyā karaṇabhūtāya nivattimāheti",
  "anya-e0806n1:59_19": "sambandho, iminā paccāsatti ñāyabyāpanañāyajātipadatthabyattipadatthesu paccāsattiñāyo",
  "anya-e0806n1:59_20": "jātipadatthoceha nissīyateti dasseti, na hi kevalaṁ jātiṁ nissāya byavahitanivatti",
  "anya-e0806n1:59_21": "vattuṁ sakkā, tathāhi yadettha paccāsattiñāyo na nissito, tadā byāpanañāyena byavahite",
  "anya-e0806n1:59_22": "cābyavahite cāsajjatīti jātiyā nissayane satyapi byavahitepi byāpyamānā jāti kena",
  "anya-e0806n1:59_23": "nivārīyate nāpi kevalaṁ paccāsattinnissāya byavahitanivatti vattuṁ sakkā, tathāhyasati",
  "anya-e0806n1:59_24": "jātisannissayena byattinissīyate, byattiyañca padatthe paṭilakkhiyaṁ lakkhaṇaṁ pavattatīti",
  "anya-e0806n1:59_25": "paccāsatti ñāyanissayanepyabyavahitampati yaṁ lakkhaṇaṁ bhinnaṁ tadabyavahite pavattaṁ,",
  "anya-e0806n1:59_26": "yampana byavahitampati bhinnaṁ lakkhaṇaṁ, tañca vacanappamāṇato mābhavatvassa byatthatāti",
  "anya-e0806n1:59_27": "byavahitepi pavattate, tasmā ubhopi nissāya nīyāti. Visayadassanappasaṅge visayidassanamatthabyattikāraṇanti",
  "anya-e0806n1:59_28": "vākyantogadhapadānamatthampaṭhamaṁ dassetvā pacchā samāsādikaṁ dassetuṁ ‘kato’tyādikamāraddhaṁ,",
  "anya-e0806n1:59_29": "jātilakkhaṇoti abyavahitattajātisabhāvo, ‘osadhyo’ti ettha sakāre akārā parassa dhakārena",
  "anya-e0806n1:59_30": "byavahitassa yossa viyāvasesānampi sabbhāvato vuttaṁ-‘yoppabhutīna’nti, jāti sāmaññaṁ,",
  "anya-e0806n1:59_31": "yāvati visayeti gavādike yattake visaye, kāmacārato visaya parisamattiyā diṭṭhantamāha-‘taṁ",
  "anya-e0806n1:59_32": "yathe’ti, bhojayetīti ettha bhojayeitīti padacchedo, katohi jātyattho kasiṇoti yasmā",
  "anya-e0806n1:59_33": "sakalo brāhmaṇa jātisaṅkhāto attho parisamatto, tasmāti attho, idaṁ vuttaṁ hoti-",
  "anya-e0806n1:59_34": "‘yāva diṭṭhambhojaye’ti vutte vuttena (potthake) santāya sāmaññavutti brāhmaṇasaddappayogasāmatthiyā",
  "anya-e0806n1:59_35": "paccekambhojanakiriyā katā nāma hoti, yato kasiṇopi jātyattho parisamatto nāmāti.",
  "anya-e0806n1:59_36": "“Byañjane dīgharassā”ti (1-33) sutte byañjaneti sattamī pubbassa dīghādividhimhi",
  "anya-e0806n1:59_37": "caritattā “saramhā dve”ti (1-34) ettha saramhāti pañcamyaka tatthā, tato pañcamīniddesassa",
  "anya-e0806n1:59_38": "balīyattaṁ, tato “sattamiyaṁ pubbassa” “pañcamiyaṁ parassā”ti dvinnaṁ parassa samuṭṭhāpane",
  "anya-e0806n1:59_39": "‘byañjane’ti sattamī parassa kāriya yogitāya atthato vibhattivipariṇāmena chaṭṭhībhāvena",
  "anya-e0806n1:59_40": "pariṇamatī… dvinnaṁ suttānaṁ vippaṭisedhe parassa balī yattāvāti etādisasāmatthiyasabbhāvato",
  "anya-e0806n1:59_41": "vuttaṁ-‘chaṭṭhīpakappanāpi pureviya sāmatthiyā’ti.",
  "anya-e0806n1:60": "16. Ādissa",
  "anya-e0806n1:61_0": "Kiñci antassa sampattanti yaṁ ṭānubandhamanekavaṇṇaṁ na hoti, taṁ “chaṭṭhiyantasse”",
  "anya-e0806n1:61_1": "(1-17) tyantassa pattaṁ, kiñci sabbasseti “ṭānubandhānekavaṇṇā sabbasseti” (1-19)",
  "anya-e0806n1:61_2": "ṭānubandhamanekavaṇṇañca kāriyaṁ sabbassa pattaṁ. Yadantabhāvikāriyaṁtyādinā vacanaphalamupadassento",
  "anya-e0806n1:61_3": "‘chaṭṭhīyantasse’tīmassāpavādo yaṁ yogoti dasseti, tassāyama pavādo hotu ṭānubandhādikāriyaṁ",
  "anya-e0806n1:61_4": "kathanti āha-‘ṭānubandhe’ccādi, vippaṭisedhāti apavādavippaṭisedhā, “chaṭṭhiyantasse’ti",
  "anya-e0806n1:61_5": "hi ussaggo, tassāpavādā “ādissa” “ṭānubandhānekavaṇṇā sabbasse”tyete, “ādissā”tīmassāvakāso",
  "anya-e0806n1:61_6": "‘terasā’ti, “ṭānubandhānekavaṇṇā sabbassā”tīmassāvakāso ‘esu, anenā’ti, ihobhayampappoti",
  "anya-e0806n1:61_7": "“ato yonaṁ ṭāṭe” (2-41) “narānare” “atena” (2-108) “janenā”ti (tattha) “ṭānubandhānekavaṇṇā",
  "anya-e0806n1:61_8": "sabbasse”tīdampavattatīti tesamapavādānaṁ vippaṭisedhā sabbādeso bhavati. “Chaṭṭhiyantassā”ti",
  "anya-e0806n1:61_9": "dasasadde-ntassa pattopi tadapavādattā “ādissā”tiādibhūtassa dakārassa hotīti āha ‘dakārassaro’ti.",
  "anya-e0806n1:62": "17. Chaṭṭhī",
  "anya-e0806n1:63_0": "Kotthonta saddasseccāha-‘antovasāna’miccādi, “vaṇṇassantassa”ti (1-1-52) sutte vaṇṇaggahaṇamantavisesanāyopadiṭṭhaṁ",
  "anya-e0806n1:63_1": "pāṇininā-antassa padassa vākyassa vā mābhavī’ti, iha tvanatthakaṁ vaṇṇaggahaṇaṁ byavacchejjābhāvāti",
  "anya-e0806n1:63_2": "dassetumāha-‘so ce’ tyādi, nanu brahmassāti visesanatthena vattumicchito mahābrahmasaddo",
  "anya-e0806n1:63_3": "chaṭṭhīniddiṭṭho nāmāti “brahmassu vā”ti (2-194) uādeso “chaṭṭhiyantassā”ti antabrahmasaddassa",
  "anya-e0806n1:63_4": "pappoti, tathā sati ‘na hi chaṭṭhī niddiṭṭhassa antaṁ padaṁ vākyaṁ vā sambhavatī’ti",
  "anya-e0806n1:63_5": "kasmā vuttanti, vuccate- na visesanatthenākkhepamattena mahābrahmasaddo chaṭṭhī niddiṭṭho",
  "anya-e0806n1:63_6": "nāma bhavatīti na brahmasaddassa sabbassādesappasaṅgo, mahābrahmasadde vā brahmasaddo",
  "anya-e0806n1:63_7": "atthīti tassāntassa uttaṁ vidhīyate.",
  "anya-e0806n1:64": "18. Vānu",
  "anya-e0806n1:65_0": "“Chaṭṭhiyantasse”tyanenevāvisesena vānubandhakāriyepyantassa siddhe kimatthoyamārambhotyāsaṅkiya",
  "anya-e0806n1:65_1": "ṭānubandhātyādinā vacanaphalamupadassento ‘bādhakabādhanattho-yamārambho’ti-vadati,",
  "anya-e0806n1:65_2": "tathāhi “chaṭṭhiyantasse”tyassa bādhako “ṭānubandhānekavaṇṇā sabbasse”ti, tassa ca",
  "anya-e0806n1:65_3": "“vānubandho”tyayaṁ yogo bādhakoti bādhakabādhanattho sampajjate, apaiccayamupasaggo",
  "anya-e0806n1:65_4": "vajjane nīvāraṇe, panayane vā vattateti apodyante ussaggalakkhaṇāni vajjīyante nīvārīyante",
  "anya-e0806n1:65_5": "apanīyante nenetyapavādo, suttekadesena suttamevopalakkhitanti antassa‘chaṭṭhiyantassā’ti",
  "anya-e0806n1:65_6": "suttassa apavādo antāpavādo, ussajjate nivattīyatyapavādenetyussaggo, ussaggāpavādakkamo",
  "anya-e0806n1:65_7": "panettha evaṁ veditabbo “chaṭṭhiyantasse”tyussaggo, tadapavādā “ṭānubandhānekavaṇṇā",
  "anya-e0806n1:65_8": "sabbassa” “ukānubandhādyantā” “mānubandho sarā namantā paro”ti, “ṭānubandhānekavaṇṇā",
  "anya-e0806n1:65_9": "sabbasse”tyussaggo, tada pavādā “vānubandho” “mānubandho sarānamantā paro”ti.",
  "anya-e0806n1:66": "19. Ṭānu",
  "anya-e0806n1:67_0": "Chaṭṭhīniddiṭṭhasseccādinā vacanārambhappayojanākhyānenāntādesāpavādo yaṁ yogoti",
  "anya-e0806n1:67_1": "bravīti, paccekamabhisambandhoti so ṭakārānubandho cādesotiādinā, kassa sabbassa",
  "anya-e0806n1:67_2": "bhavaticcāha-‘chaṭṭhī niddiṭṭhasse’ccādi, nanu ca ṭeādesopyanekavaṇṇoeva dvivaṇṇasamudāyattātyāsaṅkiyāha-‘upalakkhiye’ccādi,",
  "anya-e0806n1:67_3": "anubadhyate payoge asuyyamānepi payojanavasenānusarīyatītyanubandho, upadese yevopalakkhiya",
  "anya-e0806n1:67_4": "nivattatetyanenetaṁ dasseti ‘uccāritavināsinonubandhā’ti, upadese paṭhamuccāraṇe.",
  "anya-e0806n1:68": "20. Ñakā",
  "anya-e0806n1:69_0": "Ādyantāti vutte kathamavayavātyayamattho labbhatī tyāha-‘ādyantasaddānami’ccādi,",
  "anya-e0806n1:69_1": "ādyantasaddānaṁ niyatavayavavācittā avayavassa cāvayavināmantarenā sambhavato sāmatthiyāvayavī",
  "anya-e0806n1:69_2": "lakkhīyati, chaṭṭhiyātyanuvuttito vāvayavāvayavisambandhesā chaṭṭhī, tāya niddiṭṭhassātyayamattho",
  "anya-e0806n1:69_3": "viññāyateti vuttiyaṁ-‘chaṭṭhīniddiṭṭhassā’ti (vuttaṁ), teneva paccayavidhimhi kūppaccayādayo",
  "anya-e0806n1:69_4": "na dosā bhavantīti, atoyevāti tadavayavācittatoyeva, taggahaṇeneti avayavaggahaṇena,",
  "anya-e0806n1:69_5": "katākatappasaṅgittāti otte katepi akatepi vukāgamassa pasaṅgato, bhūyattattā hi ottassa",
  "anya-e0806n1:69_6": "bhūggahaṇe sati katepi otte vukāgamena bhavitabbamakatepi tatova “katākatappa saṅgī",
  "anya-e0806n1:69_7": "yo vidhi sanicco”ti niccattā ottaṁ bādhitvā vukāgamo hoti, atha vukāgame pacchā tena",
  "anya-e0806n1:69_8": "na bhavitabbanti āha-‘antāvayave’ccādi.",
  "anya-e0806n1:70": "21. Mānubandho",
  "anya-e0806n1:71_0": "Yadiniddhāraṇe chaṭṭhī antassāvisesitattā avisesena yato kutoci antato bānubandho",
  "anya-e0806n1:71_1": "paro siyā, na hi dutiyaṁ saraggahaṇamatthi, yenānto visesīyateccāha-‘niddhāraṇa’miccādi,",
  "anya-e0806n1:71_2": "kāraṇamāha-‘sutattā’ti, ‘sarāna’nti sutattāti attho, tena “sutānumitesusutasambandhobalavā”ti",
  "anya-e0806n1:71_3": "rundhatītetthadhakārassā numitassa maṁ na hotīti dīpeti, samāna jātiyasseva loke",
  "anya-e0806n1:71_4": "niddhāraṇappatīti hoticcāha-‘tathā hi’ccādi, yathā’kaṇhā gāvīnaṁ sampannakhīratamā’ti",
  "anya-e0806n1:71_5": "vutte avisesitattepi kaṇhāya kaṇhāgāvīyeva patīyate, tathehāpi sarānaṁ majjhe antātyantattena",
  "anya-e0806n1:71_6": "niddhāriyamāno samānajātiyo saroyeva patīyate, tena sarānaṁ yevāntāparo bhavissatīti",
  "anya-e0806n1:71_7": "bhāvo, visesanattoti “ñilatasse”ti (5-163) sutte assāti vutte ayameveti niyamābhāvā",
  "anya-e0806n1:71_8": "yassakassaci akārassa ñippatti, tenāniṭṭhappattīti lānusaṅgisseva assāti lassa yaṁ",
  "anya-e0806n1:71_9": "visesanattaṁ taṁ attho payojanamassa “kattarilo”ti (5-18) lakārassāti visesanattho",
  "anya-e0806n1:71_10": "lakāro, idhevāti imasmiṁ “mānubandho”tiādisutteyeva.",
  "anya-e0806n1:72": "22. Vippaṭi",
  "anya-e0806n1:73_0": "Paroti vattate, so cāññādhikyaiṭṭhādyanekatthopi idha iṭṭha vācī daṭṭhabbo, kammabyatihāreghaṇiti",
  "anya-e0806n1:73_1": "kammabyatihāro kiriyāparivattanaṁ bhāvaviseso tasmiṁ ‘bhāvakārakesvaghaṇghakā”ti",
  "anya-e0806n1:73_2": "(5-44) sāmaññena vihitattā vippaṭisedhananti atthe ghaṇi vippaṭī sedho, tenāha-‘sāmaññe’ccādi,",
  "anya-e0806n1:73_3": "vippaṭisedhasaddassa atthamāha-‘aññamaññapaṭisedho’ti, saṁsiddhiyaṁ vattamānopi sidhi",
  "anya-e0806n1:73_4": "upasaggasambandhe nātthantarepi hotīti aññamaññavirodhotyattho, vippaṭisedhasaddassa",
  "anya-e0806n1:73_5": "loke virodhavācittena pasiddhattamāha ‘tathā hi’ccādinā, kathampana pamāṇabhūtassācariyassa",
  "anya-e0806n1:73_6": "vacanesu aññamaññavirodho sambhavatīccāsaṅkiya ubhinnaṁ sāvakāsatte sati sambhavati",
  "anya-e0806n1:73_7": "nāññathāti ‘dvinna’miccādi vuttigantho pavattoti vattuṁ ‘socā’tiādimāha aññamaññānajjhāsiteti",
  "anya-e0806n1:73_8": "aññamaññenānakkante apariggahiteti vuttaṁ hoti, anubhayatāginīti yo visayekadeso",
  "anya-e0806n1:73_9": "ubhayanna bhajate tasmiṁ anubhayabhāgini visayekadese, sāmaññavisayo dvinnaṁ vidhīnaṁ",
  "anya-e0806n1:73_10": "sādhāraṇo visayo, tattha pavattippasaṅge sati soca vippaṭisedho jāyatīti sambandho,",
  "anya-e0806n1:73_11": "iminā vippaṭisedhassa visayo pavattippasaṅgo visayavisayīnamabhedena sutte ‘vippaṭisedho’tivuttoti",
  "anya-e0806n1:73_12": "‘dvinna’miccādinā vuttigantho racitoti dīpeti, paro hotī tividhidassitoti iminā yadi",
  "anya-e0806n1:73_13": "niyamo-bbhūpagato siyā, tadā ‘parovahotī’ti vadeyyāti dasseti, pāṇiniyā hi jātiyaṁ",
  "anya-e0806n1:73_14": "padatthe sakimeva lakkhaṇaṁ pavattatīti caritatthattā visayantare dvinnampi lakkhaṇānamappavattiyaṁ",
  "anya-e0806n1:73_15": "paraṁ pacchimaṁ kāriyanti vidhyatthamidaṁ vacanaṁ, byattiyantu padatthe latvādīnamiva",
  "anya-e0806n1:73_16": "pariyāyappasaṅge niyamatthanti paṭipannā, idha pana jātiyaṁ byattiyañca dvinnampi",
  "anya-e0806n1:73_17": "suttānamappavattiyameva vidhyatthamevidaṁ vacanaṁ, na niyamatthampīti paṭipādetumāha-‘tathāhi’ccādi,",
  "anya-e0806n1:73_18": "kāmacārato parisamāpīyateti sambandho, kāmato parisamāpanañcetissā sabbasmiṁ attano",
  "anya-e0806n1:73_19": "gocare avicchedabyāpanena pavattisabbhāvato. Kathampanekassāpi pavatti na bhaveyyātyāsaṅkiya",
  "anya-e0806n1:73_20": "kāraṇamāha‘ubhayampi’ccādi, hisaddo yasmātthe, yasmā ubhayampidamācariyavacanaṁ,",
  "anya-e0806n1:73_21": "tatoyeva pamāṇaṁ, abhimatakāriyavidhāne liṅgabhāvena saddikānumatattā(tesaṁ) vidhīnaṁ",
  "anya-e0806n1:73_22": "vidhāyakañca tasmāti attho. Pamāṇattā dvinnampi appattiyaṁ kāraṇamāha-‘anubhayabhāgimhi’ccādi,",
  "anya-e0806n1:73_23": "yato laddhāvakāsā tato samānabalāti, itisaddo hetumhi, viruddhācāti ettha itisaddaṁ",
  "anya-e0806n1:73_24": "datvā ‘anubhayabhāgimhi…pe… viruddhācāti dvinnaṁ vacanānaṁ pamāṇattā ubhinnampi appavattīti",
  "anya-e0806n1:73_25": "sambandho veditabbo. Samānabalānaṁ dvinnaṁ lokepi virodhittaṁ ekakkhaṇeyeva ubhinnampi",
  "anya-e0806n1:73_26": "kāriye appavatti ca dissatīti diṭṭhantamāha ‘lokece’tyādi, ettha ca pessassa (a)virodhatthino",
  "anya-e0806n1:73_27": "kāriye appavattiriva appavattiyeva (potthake) samānabalāna mubhinnaṁ vacanānaṁ kāriye",
  "anya-e0806n1:73_28": "appavattīti sukheno pamāsaṁsandanaṁ viññātabbaṁ.",
  "anya-e0806n1:74_0": "Jātipakkheyeva bhassakārena dvinnaṁ yugapadippattiyaṁ ‘latvādīnamiva’ pariyāyappasaṅgo",
  "anya-e0806n1:74_1": "vaṇṇito, tassāyuttattamupadassento āha ‘nacāpi’ccādi, bhinnavisayattāti dvinnaṁ vidhīnaṁ",
  "anya-e0806n1:74_2": "bhinnavisayattā. Abhinnavisayatte hi pariyāyakappanā yuttimatī, atoca latvādīnamabhinnavisayattampaṭipādayitumāha-",
  "anya-e0806n1:74_3": "‘latvādayo hi’ccādi, anavayaveneti dhātu mattato vidhānenāvayavabyatirekasabbhāvato",
  "anya-e0806n1:74_4": "sabbadhātupariggahena, yattha yasmiṁ dhātvatthekadese pavattā samānā pavattā santo",
  "anya-e0806n1:74_5": "laddhāvakāsā siyuṁ tassekadesassa parihārenāpi pariccāgenāpi na vidhīyanteti sambandho,",
  "anya-e0806n1:74_6": "latvādīna mekakkhaṇe asambhavā ekasmiṁ kate satītaravacanāna mānatthakyappasaṅgāca",
  "anya-e0806n1:74_7": "pariyāyena bhavantīti yantaṁ yuttanti sambandho. Ihāti imasmiṁ yugapadippattiyaṁ,",
  "anya-e0806n1:74_8": "iha tathābhāvassa kāraṇamāha-‘sāvakā…pe… vacana’nti, tatthāti yugapadippattiyaṁ.",
  "anya-e0806n1:74_9": "Jātiyampadatthe “punappasaṅgavijānanā siddhaṁ, vippaṭisedhe yaṁ bādhitaṁ tambādhitamevā”tīmāsamubhinnaṁ",
  "anya-e0806n1:74_10": "paribhāsanampavattiṁ paṭipādento āha- ‘parasmiṁ ce’tyādi, parasminti iṭṭhe, paribhāsanampana",
  "anya-e0806n1:74_11": "ayamattho ‘punappasaṅgavijānanāti dvinnaṁ suttānamekatthappa saṅgasaṅkhāte vippaṭisedhe",
  "anya-e0806n1:74_12": "satiparamiṭṭhaṁ paṭhamaṁ hoti, hontena tena yadītarassa nimittopaghāto na kato tadā",
  "anya-e0806n1:74_13": "tassāpi punappasaṅgo tassa vijānanā siddhanti, vippaṭisedhe yathāvutte sati paṭhamaṁ",
  "anya-e0806n1:74_14": "hontena yaṁ suttaṁ bādhitaṁ tassa punappavattiyā yadi nimittaṁ natthi taṁ bādhitameve’ti.",
  "anya-e0806n1:74_15": "Byattiyampi vidhyatthamevidaṁ vacanaṁ, na niyamatthanti dassetumāha-‘byattiya’miccādi,",
  "anya-e0806n1:74_16": "evaṁ maññate ‘byattiyaṁ paṭilakkhiyaṁlakkhaṇappavattiyaṁ dvinnaṁ sādhāraṇaṁ ṭhānampati",
  "anya-e0806n1:74_17": "yāni vacanāni bhinnāni tesampi niravakāsattena tulyabalattā dvinnampaṭipattiyevasiyā,",
  "anya-e0806n1:74_18": "natu pariyāyappasaṅgo’ti. Byattiyampi yathāvuttānaṁ paribhāsānaṁ pavatti vuttavidhinevāti",
  "anya-e0806n1:74_19": "dassento ‘paribhāsānampi’ccādimāha.",
  "anya-e0806n1:75_0": "Jātiyampadatthe “vattamāneti anti, si tha, mi ma, te ante, se vhe, e mhe”ccādīnaṁ",
  "anya-e0806n1:75_1": "lakkhaṇānamekamekatthepi vattamāneti anti, vattamāne si tha iccādīnaṁ vākyekadesānaṁ",
  "anya-e0806n1:75_2": "gacchaticcādo gaccha siccādo ca lakkhiye sakimpavattiyā sabbasmiṁ sake visaye paṭhama",
  "anya-e0806n1:75_3": "majjhimapurisekavacanajāti parisamattāti caritatthattā tumhe gacchathāti ettha dvīhi",
  "anya-e0806n1:75_4": "dvinnaṁ purisāna mekakkhaṇe pavattiyaṁ na kassaci, byattiyampi paṭilakkhiyaṁ lakkhaṇāni",
  "anya-e0806n1:75_5": "bhijjantīti sādhāraṇaṁ ṭhānaṁ patibhinnehi lakkhaṇehi dvinnampekatthe-kakkhaṇe pavattiyaṁ",
  "anya-e0806n1:75_6": "na kassaci, tathā vuttanayeneva tiṇṇaṁ purisānamekakkhaṇe pavattiyanti sabbathā appavattiyaṁ",
  "anya-e0806n1:75_7": "sampattāyaṁ vacanamidaṁ, paro hotīti majjhimuttamaṁ bhavatīti adhippāyena ‘yathe’ccādinā",
  "anya-e0806n1:75_8": "vuttaṁ vuttiganthampañhamukhenā haritvā dassetuṁ ‘kvapanā’tiādimāha, nedamudāharaṇamamhaṁ",
  "anya-e0806n1:75_9": "manaṁ bhoseti-yato vippaṭisedhavisayamevedaṁ na hoti, kuto yato “vattamāneti anti”ccādippabhutīnaṁ",
  "anya-e0806n1:75_10": "vattamāneti anticcādīhi vākyekadesehi niddiṭṭhānameva pubbaparacchakkānaṁ purisavacanavisesavidhāyakena",
  "anya-e0806n1:75_11": "“pubbaparacchakkāna mekānekesu tumhāmha sesesu dvedve majjhimuttamapaṭhamā” (6-14)",
  "anya-e0806n1:75_12": "tīminā vākyāvayavena tumhāmhasesesu payujjamānesu appayujjamānesu vā yathākkamaṁ",
  "anya-e0806n1:75_13": "pubbacchakkānaṁ paracchakkānañca majjhimuttamapaṭhamānaṁ paccekaṁ dvedve vacanāni",
  "anya-e0806n1:75_14": "yathākkamaṁ bhavantīti ‘gacchatha gacchāmā’ti ettha ekakkhaṇe pavattiyeva natthi,",
  "anya-e0806n1:75_15": "dvinnampana sāvakāsāna mekakkhaṇe pavattiyeva hi vippaṭisedhoti, tathāpi vuttanayena",
  "anya-e0806n1:75_16": "vippaṭisedhappakappanāpi sakkā kātuntīdamudāhaṭaṁ siyāti daṭṭhabbaṁ, imissā pana",
  "anya-e0806n1:75_17": "paribhāsāya nirākulappavatti “ādissā” tīmissā vuttanayena veditabbā, katākatappasaṅgī",
  "anya-e0806n1:75_18": "yo vidhi, so nicco, yotvakateyevāyamaniccoti vuttaniccāniccesu antaraṅgabahiraṅgesu",
  "anya-e0806n1:75_19": "cātulyabalattā nāssa yogassa byāpāro, tathāhi niccāniccesu niccameva balavanti niccāniccānamatulyabalatā,",
  "anya-e0806n1:75_20": "antaraṅgabahiraṅgappakāra(mpana) upari “lopo”ti (1-39) sutte pakāsissāma.",
  "anya-e0806n1:76": "23. Saṅketo",
  "anya-e0806n1:77_0": "Vacanārambhassa phalamāha-‘anubandhoti yaṁ vuttaṁ’tyādi, vuttiyaṁ “yonavayavabhūto",
  "anya-e0806n1:77_1": "saṅketo”ti sāmaññena vuttepi “bhāsissaṁ māgadhaṁ saddalakkhaṇa”nti saddalakkhaṇā",
  "anya-e0806n1:77_2": "bhidhānappakaraṇato saddassānavayavabhūtoti viññāyateti dassetumāha-‘kassa’tyādiltuppaccaye",
  "anya-e0806n1:77_3": "lakāro udāharaṇaṁ, pakatiyādi samudāyassātiādivākyassa sāppāyamatthaṁ vivarituṁ ‘evamaññate’ccādi",
  "anya-e0806n1:77_4": "vuttaṁ, keci saddasatthakārāti pāṇiniṁ sandhāyāha, vacananti “tassa lopo”ti (1-3-9)",
  "anya-e0806n1:77_5": "vacanaṁ, payogāsamavāyitāti kattāiccādippayoge asamavāyitā appayogitāti adhippāyo,",
  "anya-e0806n1:77_6": "evampissa lopo vaseyo… anupubbo bandhivināsatthoti āhu uccāritapadhaṁsittā anubandhyate",
  "anya-e0806n1:77_7": "vinassatetyanubandhoti imāya sadda byuppattiyāvasena.",
  "anya-e0806n1:78": "24. Vaṇṇa",
  "anya-e0806n1:79_0": "‘Atenā’ti (2-108) ettha atoti rassabyattiniddeso vā siyā rassajātiniddeso vā sakalanissayabyāpī",
  "anya-e0806n1:79_1": "atthajāti niddesovā, tattha rassabyattiniddese sati buddhasiddhādīsu yatthakatthaci",
  "anya-e0806n1:79_2": "akāro gayhateti neṭṭhappasiddhi… kesañci asijjhanato, rassa jātiniddese pana buddhasiddhādisabbākārantānaṁ",
  "anya-e0806n1:79_3": "lakkhaṇikagavādyakā rantānañcākāro gayhatīti sabbathā iṭṭhappasiddhi, nāñño dīgho",
  "anya-e0806n1:79_4": "byattantarattāti nāniṭṭhappatti ākārato nāssenābhāvā, tasmā atoti rassajātiniddese",
  "anya-e0806n1:79_5": "nissite sabbamidamiṭṭhaṁ nipphajjatīti nātthajāti nissīyate, na rassabyattica, “yuvaṇṇāname",
  "anya-e0806n1:79_6": "oluttā”ti (1-29) ādīsu pana rassabyattiyā rassajātiyā vā niddese ‘tassedaṁ nopeti’ccādīsu",
  "anya-e0806n1:79_7": "eoādikamiṭṭhaṁ katthaci bhaveyya, na sabbattha, sabbattha vā bhaveyya ‘vāteritaṁ",
  "anya-e0806n1:79_8": "samonā’tiādīsu byattanta rattā, tasmā sabbathā iṭṭhappasiddhiyā ittajātyādi nissīyate,",
  "anya-e0806n1:79_9": "athavā vaṇṇuccāraṇampati kesañci vaṇṇuppattiṭṭhānānaṁ uccanīcatadubhaya saṁhāravasena",
  "anya-e0806n1:79_10": "vaṇṇavisesuppatti dassanato tesaṁ vasena rassa byattiniddese rassajātiniddese vā",
  "anya-e0806n1:79_11": "vuttanayena iṭṭhāniṭṭhappattiyaṁ sabbathā sabbathā iṭṭhappasiddhiyā ittajātyādi nissīyate,",
  "anya-e0806n1:79_12": "tattha vaṇṇa parena savaṇṇaggahaṇaṁ niyamituṁ vacanamidamāraddhanti ‘sabbatthevā’tiādinā",
  "anya-e0806n1:79_13": "vacanārambhaphalamāha, sabbatthevāti sabbasmiṁyeva suttappadese. Nanu sayañcāti vuttepi",
  "anya-e0806n1:79_14": "pariyattaṁ, na hyaññaṁ rūpā sayamatthi, aññaṁ vā (saya)to rūpanti siddhepyevaṁ sati",
  "anya-e0806n1:79_15": "atthettha paro koci visesoti ñāpetuṁ sañca rūpa’nti vuttikāro āhāti sambandho, rūpassa",
  "anya-e0806n1:79_16": "visesitabbattā ‘sañca rūpa’nti vuttiyaṁ niddisīyamānattā ca rūpanti viññāyatīti ‘sañca",
  "anya-e0806n1:79_17": "gayhatī’ti vuttaṁ, saṁrūpaggahaṇāyāpisaddaṁ karoto-dhippāyo-yanti vattumāha-‘aññathe’ccādi,",
  "anya-e0806n1:79_18": "aññathāti aññenappakārena saṁrūpaggahaṇāya apisaddābhāveti adhippāyo, aññapadattheti",
  "anya-e0806n1:79_19": "aññapadattha samāsavisaye, guṇībhūtassāti appadhānabhūtassākāre kārādino, samāsena",
  "anya-e0806n1:79_20": "vuttattā padhānatū tattepi guṇo bhavati aññapadattho-kārekārādi vidhāya kattā, vidhīyamāno",
  "anya-e0806n1:79_21": "savaṇṇova padhānaṁ… idamatthitāya tappavattiyāti. Nanu vuttiyamapisaddassātthaṁ vadatā",
  "anya-e0806n1:79_22": "sayañceti vattabbaṁ, “tathā sayamattanī”ti nighaṇḍuto sayañca-ttākārekārādiñca gayhatītyamattho",
  "anya-e0806n1:79_23": "sambhāvīyatīti codanampanasi nidhāya ‘sañca rūpa’nti vadanto sādhippāyāruḷhaṁ kiñci",
  "anya-e0806n1:79_24": "atthavisesaṁ pakāsetuṁ tathevāhāti dassetuṁ vuttaṁ-‘sayañce’tyādi, “dhanaññātīsu",
  "anya-e0806n1:79_25": "saṁsaddo, tathāttattaniyesupī”ti nighaṇḍuvacanato ‘sa’nti attāpi gayhati, ko so saddarūpaṁ",
  "anya-e0806n1:79_26": "sādhāraṇaṁ, ‘sa’nti attaniyampi, kintaṁ saddāna masādhāraṇaṁ saddarūpaṁ, tathā sati",
  "anya-e0806n1:79_27": "attaniyaṁ rūpaṁ nāmāttasaṅkhātasaddasambandhīti āha-‘saṁrūpaṁ saddānamasādhāraṇaṁ",
  "anya-e0806n1:79_28": "rūpa’nti, etañca idantīminā sambandhitabbaṁ, asādhāraṇanti asādhāraṇaṁ saddarūpaṁ,",
  "anya-e0806n1:79_29": "sati sambhave byabhicāre ca visesanassa sātthakatāya asādhāraṇanti rūpaṁ visesatā",
  "anya-e0806n1:79_30": "sādhāraṇassāpi sambhavo vuttoyeva nāmāti āha-‘duvidhaṁ hi’ccādi, kintaṁ sādhāraṇamasādhāraṇañcarūpanti",
  "anya-e0806n1:79_31": "sāmaññena rūpaṁ niddisitumāha-‘tatthā’tiādi, tatthāti niddhāraṇe sattamī, saddānanti",
  "anya-e0806n1:79_32": "sātthakaniratthakānaṁ yesaṁkesañci saddānaṁ, taṁtaṁ saddattādīhi tesaṁtesaṁ buddha",
  "anya-e0806n1:79_33": "aiādīnaṁ saddānaṁ saddattādi, ubhayattha ādisaddena attho saṅgahito, tena sādhāraṇaṁ",
  "anya-e0806n1:79_34": "saddarūpamattharūpaṁ tathā-sādhāraṇanti catubbidhaṁ saṁrūpanti dasseti, catūsupi",
  "anya-e0806n1:79_35": "cetesvasādhāraṇassa saddarūpassevopānaṁ dassetumāha-‘tatthā’tiādi, sādhāraṇarūpabyudāsenāti",
  "anya-e0806n1:79_36": "sādhāraṇarūpassa pariccāgena, upādiyanto rūpameva saddassasaṁ, nātthoti ca dassetīti",
  "anya-e0806n1:79_37": "sambandho, ca saddo panettha ‘idaṁ dassetī’ti heṭṭhā vuttaṁ samuccinoti, asādhāraṇassevopādiyane",
  "anya-e0806n1:79_38": "kāraṇamāha-‘tanta’miccādi, itaranti ye saṁkesañci saddānaṁ saddattādi, parassāpīti",
  "anya-e0806n1:79_39": "aññassa yassakassaci saddassāpi, iti idaṁ, patitaṁ pasiddhaṁ, ettha pana itisaddo",
  "anya-e0806n1:79_40": "hetumhi, yasmā idaṁ yathāvuttaṁ pasiddhaṁ tasmā pubbācariyaparamparāyāgato padesato",
  "anya-e0806n1:79_41": "upādiyantoti pakataṁ, saṁsaddavisesanasāmatthiyena asādhāraṇarūpopādiyanepi asādhāraṇaṁ",
  "anya-e0806n1:79_42": "saddarūpamevopādīyati nāsādhāraṇamattharūpaṁ… iminā vakkhamānakāraṇatā tāya (potthake)",
  "anya-e0806n1:79_43": "vasenāti āha-‘saddasse’ccādi, āsannaṁ…saddato saddabhāvasā naññattā, vipariyayatoti",
  "anya-e0806n1:79_44": "vipariyāsena anāsanna bhāvenāti attho, cakkhuvisayopi hi attho kathaṁ sotavisayasaddassa",
  "anya-e0806n1:79_45": "na āsanno saṁrūpambhavitumarahatīti, kāraṇantaramāha-‘aheyyattācā’tiādi, aheyyattāti",
  "anya-e0806n1:79_46": "apariccajanīyattā, idampi niccasambandhitte kāraṇavacanaṁ, taṁ saddarūpaṁ, niccasambandhīti",
  "anya-e0806n1:79_47": "nirantarasaṁyogī, vipariyayatoti heyyattā, tathāhiccādinā atthassa heyyattaṁ bodheti,",
  "anya-e0806n1:79_48": "aparaṁ kāraṇamāha-‘asādhāraṇañca rūpaṁ’tyādinā, sādhāraṇo pariyāya saddānaṁ, paccetabbattāti",
  "anya-e0806n1:79_49": "viññātabbattā, idāni kāraṇattayaṁ samodhānetvā imehi kāraṇehi rūpameva saddassa saṁnāma,",
  "anya-e0806n1:79_50": "nātthoti niyametvā dassetuṁ ‘tadeva’ntiādi āraddhaṁ, tadevanti yasmā evaṁ, taṁ tasmāti",
  "anya-e0806n1:79_51": "attho, sarūpappadhāneti “gossā vaṅa” (1-32) tyādo gossātyādike sarūpappadhāne.",
  "anya-e0806n1:80": "25. Ntu",
  "anya-e0806n1:81_0": "Ntusutiyā jantvādīnampi “ntantūnaṁnto yomhi paṭhame” (2-215) tyādinā gahaṇappasaṅge",
  "anya-e0806n1:81_1": "jātiyamabhippasaṅgabādhanatthaṁ byattiyaṁ vantvādi sambandhīnamupādānattamidamāraddhaṁ",
  "anya-e0806n1:81_2": "“vantvavaṇṇā” (4-79) “tametthassattīti mantu” (4-78) “kattari bhūte ktavantu ktāvī”",
  "anya-e0806n1:81_3": "(5-55) ti vihitā vantvādayo nāma.",
  "anya-e0806n1:82": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n1:83": "Paribhāsādhikāro samatto.",
  "anya-e0806n1:84": "Saralopādi vaṇṇanā",
  "anya-e0806n1:85": "26. Saro",
  "anya-e0806n1:86_0": "Ādhāravisesāpassayananti opasilesikādhāravisesassa nissayanaṁ, opasilesikādhāraṁ",
  "anya-e0806n1:86_1": "vinā ādhārantare gahite sati vacanantaraṁ suttantaraṁ vinā byavahitanivatti kātuṁ",
  "anya-e0806n1:86_2": "na ca sakkāti sambandho, kecīti buddhappiyācariyādayo dasseti, te hi yadi vaṇṇena",
  "anya-e0806n1:86_3": "kālena vā byavadhānepi sandhi bhaveyya tadā sareti nimittasso pādānaṁ niratthakaṁ",
  "anya-e0806n1:86_4": "bhaveyyāti sareti nimittopādānasāmatthiyenānena vaṇṇādibyavadhāne no sandhīti maññamānā",
  "anya-e0806n1:86_5": "‘nimitto’ccādikaṁ vākyamāhu, tadayuttanti tehi’nimitto’ccādinā yaṁ vuttaṁ, taṁ ayuttanti",
  "anya-e0806n1:86_6": "attho, ayuttatte kāraṇaṁ byabhicārasabbhāvena sāmatthiyābhāvoyevāti byabhicārandassetvā",
  "anya-e0806n1:86_7": "sāmatthiyābhāvandassetumāha-‘avasāne,ccādi, kāriyābhāvepīti ettha na kevalaṁ ‘idameva",
  "anya-e0806n1:86_8": "saccaṁ, sumanā bhavantu athopi’tyādo vaṇṇakālabyavadhāneyeva, atha kho ‘ete na saccena",
  "anya-e0806n1:86_9": "suvatthi hotū’tyādo avasāne ‘pamādo maccuno padaṁ’ tyādo anta bindu saṅkhātanimittantare",
  "anya-e0806n1:86_10": "vā kāriyābhāvepi nimitto pādānassa sātthakatoti apisaddassattho, sātthakatoti bhāvappaccayalopena",
  "anya-e0806n1:86_11": "bhāvappadhānavasena vā vuttaṁ, sātthakattatoti vuttaṁ hoti, aññathā nimittopādānameva",
  "anya-e0806n1:86_12": "sātthakaṁ nāmāti ‘nimitto pādānassa sātthakato’ti na yujjati, ayametthādhippāyo ‘avasāne",
  "anya-e0806n1:86_13": "nimintare vā kāriyābhāvena byabhicārasabbhāvā aññathānupapattilakkhaṇaṁ sāmatthiyaṁ",
  "anya-e0806n1:86_14": "natthi, nimittantubyavadhānepi catthi, yathā’dārunimittaṁ vanopasaṅkamana’nti tasmā",
  "anya-e0806n1:86_15": "vaṇṇakālabyavadhānepi sareti nimitte sati lopakāriyaṁ pappote vā’ti. Luppatīti ‘tatrime’ccādinā",
  "anya-e0806n1:86_16": "kathanakāle na dissatīti attho, adassanamattameva hi lopo, aññathā ‘tatrā’disaddarūpābhāvappattiyā",
  "anya-e0806n1:86_17": "atthappatīti kārittamesaṁ na siyāti, paṭhamāya niddiṭṭho… vuttattā kammassa, sarassāti",
  "anya-e0806n1:86_18": "vadeyya… bhāve khādippaccayena avuttakammattā, ihāti iminā satthantare bhāvasādhanavasena",
  "anya-e0806n1:86_19": "gahaṇaṁ vibhāveti, gantha lāghavo… sarassa lopoti vā lopaṁ pappotīti vā avattabbattā,",
  "anya-e0806n1:86_20": "saroti paṭhamāya niddiṭṭhattā saro lopo nāma hotīti saṅkāpi siyāti āha-‘na ce’ccādi,",
  "anya-e0806n1:86_21": "ihāti imasmiṁ sutte, honticcādopi pubbasaralope hanticcādikampi siyātyāsaṅkiyāha-‘soce’ccādi,",
  "anya-e0806n1:86_22": "ussaggato āgato sambhūto tassa vā ayaṁti ossaggiko pubbalopo, tassa bhāvo ossaggikattaṁ,",
  "anya-e0806n1:86_23": "ossaggikattā pubbalopassa kāriyantarehi paralopādīhi apavādavidhīhi ābādhito eva,",
  "anya-e0806n1:86_24": "so ca pubbalopo hotīti sambandho, “paro kvacī”ti (91-27) kvaciggahaṇena pubbaparalopānaṁ",
  "anya-e0806n1:86_25": "tulyabalattābhāvā yathā gamappattito paralopassāpavādarūpattaṁ, ajjhāsiteti paviṭṭhe,",
  "anya-e0806n1:86_26": "na hoti… paralopāpavādena bādhitattā, tehīti paralopādīhi, sabbathā muttavisayo saddhindriyanti,",
  "anya-e0806n1:86_27": "vikappena muttavisayo late vāti.",
  "anya-e0806n1:87": "27. Paro",
  "anya-e0806n1:88_0": "Itisaddo idamatthe, kvaci lopanīyo hotīti idaṁ vacanaṁ dīpetīti sambandho, kinti",
  "anya-e0806n1:88_1": "āha-‘payogānusārita’nti, kassāti āha-‘kāriyassa paralopassā’ti, kena hetunāti āha",
  "anya-e0806n1:88_2": "‘kvaciggahaṇenā’ti, katthāti āha-‘iha imasmiṁ sutte’ti, tenāti tena payogānusāritādīpanena,",
  "anya-e0806n1:88_3": "yathāpayoganti āgamapayogānatikkamena, niccaṁ pakkhevā paralopo siyāti honticcādo",
  "anya-e0806n1:88_4": "niccaṁ, latāvātiādīsu pakkhe vā paralopo bhaveyya, evaṁ maññate “kasminti atthe kvāti",
  "anya-e0806n1:88_5": "nipphannenāniyamavuttinā aniyamatthasseva visesakato vacane sabbatthevāniyatatthavuttittā",
  "anya-e0806n1:88_6": "kvacisaddo-yaṁ yathāgamaṁ niccamaniccamasantañca vidhiṁ dīpeti, tattha honticcādiko",
  "anya-e0806n1:88_7": "nicca pakkho paralopasseva visayo, latāvātiādiko aniccapakkho ubhayasādhāraṇattā",
  "anya-e0806n1:88_8": "pubbalopassāpi visayoti iminā niccaṁ pakkhe vā paralopo hoti, asantapakkho pana saddhindriyantiādiko",
  "anya-e0806n1:88_9": "pubbalopasseva visayo sabbathānena pariccattattā”ti, tīsupi cetesu pana pakkhesu",
  "anya-e0806n1:88_10": "niccāniccapakkhesu yevassāpavādarūpatā… pubbalopassa sabbathā honticcādo nivārakattā",
  "anya-e0806n1:88_11": "vā vidhāyakattā vā paralopassa, na tvasantapakkhe… pubbalopasseva sabbathānena dinnā",
  "anya-e0806n1:88_12": "vasarattā, lokaggotiādi tu kvacisaddassa payogānusāritā dīpakattā nicce asantevāpi",
  "anya-e0806n1:88_13": "vidhimhi dīpite paralopena vā nipphajjatīti neṭṭhabyāghāto, evaṁ tāva kvaciggahaṇe",
  "anya-e0806n1:88_14": "sabbathāniṭṭhaparihārena iṭṭhappasiddhi siyā, tadabhāvekathanti tadabhāve virodhamāha-‘aññate’ccādi,",
  "anya-e0806n1:88_15": "pariyāyena bhavantīti kvaciggahaṇābhāve ‘paro’ti suttaṁ siyā tathā sati suttadvayamekavisayaṁ",
  "anya-e0806n1:88_16": "tulyabalañca siyā, tattha vippaṭisedhābhāvā pamāṇabhūtānamācariya (vacanā)naṁ niratthakatā",
  "anya-e0806n1:88_17": "mā bhavīti vārena bhavantīti attho, itīti iminā pariyāyabhavanakāraṇena, pakkheyeva",
  "anya-e0806n1:88_18": "siyāti latāvātiādīsu pubbalope pariyāyappavatte pariyāyena paralopassāppavattito",
  "anya-e0806n1:88_19": "latāvāti pakkheyeva paralopo bhaveyya, honticcādo niccaṁ na siyāti sambandho, tañcāti",
  "anya-e0806n1:88_20": "taṁ pariyāyabhavanañca, kho vākyālaṅkāre, paṭipadanti padampa dampati hoti, nekadesaparihārenāpi,",
  "anya-e0806n1:88_21": "tenāha ‘na katthacī’ti, iminā idaṁ dīpeti “sabbattha vikappappasattiyā hanti, saddhandriyaṁtyādikaṁ",
  "anya-e0806n1:88_22": "“na dvevā”ti (1-28) suttepi hanticcādikañcāniṭṭharūpampi sampajjatī”ti. Nacevamiṭṭhanti",
  "anya-e0806n1:88_23": "evamidaṁ yathāvuttaṁ vikappavidhānaṁ saddalakkhaṇaññūhi nevābhimatanti attho, tameva",
  "anya-e0806n1:88_24": "sādheti ‘paralopo hi’ccādinā, athā niccapakkhe vā paralope kate-nena pariccattaṭṭhāne",
  "anya-e0806n1:88_25": "ussaggappavattiyā latāva latevāti rūpadvayaṁ sampajjati tasmā payogānusāritādīpakena",
  "anya-e0806n1:88_26": "kvacisaddeneva honti saddhindriyaṁ latāva latevāti payoga sambhavopi, tathāpi aniccapakkhe",
  "anya-e0806n1:88_27": "latāivāti tatiyarūpappasiddhiyā pariyāyena bhavitabbanti parikappeti ‘nanu cetyādinā,",
  "anya-e0806n1:88_28": "atha “paro kvacī’ti kvaciggahaṇe sati apa(vādarūpa)ttā kathampariyāyappavattīti manasi",
  "anya-e0806n1:88_29": "nidhāyāniccapakkhe pariyāyappavattidīpanatthaṁ “na dvevā”ti suttitanti apavāde rūpattayepi",
  "anya-e0806n1:88_30": "pariyāyappavattiyaṁ dosābhāvamāha-‘nāyaṁ doso’ccādi, tathāhiccādinā “na dvevā”ti",
  "anya-e0806n1:88_31": "sutteneva pariyāyassāpi dīpitattaṁ sādheti, sā ca ekatthappavatti pariyāyaṁ vinā",
  "anya-e0806n1:88_32": "na sambhavati… ekakkhaṇe pavatyasabbhāvāti adhippāyo, nanu ca kvacābhāve pariyāyappavattiyaṁ",
  "anya-e0806n1:88_33": "yathāvutta dosassevāppasaṅgato mā hotu pariyāyo, bhinnavisaye pana pubbaparalopappavattiyā",
  "anya-e0806n1:88_34": "“na dvevā’ti nisedhe lateva latāva latāivāti rūpattayaṁ nipphajjatīti codanaṁ manasi",
  "anya-e0806n1:88_35": "nidhāyāha-‘nace’ccādi, tattha dosamāha-‘tathā ca sati’ccādinā, katthaci demiccādo",
  "anya-e0806n1:88_36": "niccaṁ pubbalopasseva, katthaci honticcādo niccaṁ paralopasseva, vikappena vā katthaci",
  "anya-e0806n1:88_37": "yathodakaṁ yathāudakaṁ tyādo pubbalopasseva katthaci itipi iccapiccādo paralopasseva",
  "anya-e0806n1:88_38": "katthaci lateva latāva latāivāccādo pariyāyenubhayalopasseva dassanatoti sambandho,",
  "anya-e0806n1:88_39": "etthaca itipīti vavatthitavibhāsatta dīpanena kvacisaddena paralope kate-ññatra pubba",
  "anya-e0806n1:88_40": "lope sampatte “na dvevā”ti etthānuvattamāna kvacānubhāvena niccaṁ nisedhe iccapicceva",
  "anya-e0806n1:88_41": "bhavati. Sambajjhati tesu tesu suttesu. Paricchedoti kammatthavasena ādhāravasena",
  "anya-e0806n1:88_42": "vāti āha-‘paricchijjati’ccādi.",
  "anya-e0806n1:89": "28. Nadve",
  "anya-e0806n1:90_0": "Tatthacāti casaddena bhavitabbaṁ, tathā ca sati aññoññānajjhāsi taṁ yathodakaṁ yathāudakaṁtyādi",
  "anya-e0806n1:90_1": "itipi iccapiccādica saṅgahitaṁ bhavatīti, pubbalope paralope ca pariyāyena sampatte",
  "anya-e0806n1:90_2": "dvinnampi pakkhe abhāve sati kathamidaṁ yujjatīti codeti‘yajjeva’miccādinā, yajjevanti",
  "anya-e0806n1:90_3": "hi ayaṁ nipātasamudāyo aniṭṭhāpādanārambha vattate, evañce gayhatīti attho, tadeti",
  "anya-e0806n1:90_4": "atthato viññāyati, niccaṁ sandhikāriyābhāve kāraṇamāha-‘upasilesā bhāvato’ti, tadeva",
  "anya-e0806n1:90_5": "samattheti īdisesu hi’ccādinā, vattumiṭṭhattāti iminā sannikaṁso vaṇṇāna maddhamattakālabyavadhānā",
  "anya-e0806n1:90_6": "paccāsatti, sannikaṁsassetassa vacanicchāyaṁ satiyeva sandhikāriyaṁ hotīti dīpeti,",
  "anya-e0806n1:90_7": "upasilesābhāvo vāti upasilesābhāvo eva bhavati, nāññathāti adhippāyo, tadabhāvecāti",
  "anya-e0806n1:90_8": "tassa upasilesassa abhāve ca, sandhikāriyābhāve kāraṇamāha-‘kālantarena byavadhānā’ti,",
  "anya-e0806n1:90_9": "kālantarenāti ubhayattha ṭhitavaṇṇāna muccāraṇakālato aññena majjhappatitakālena,",
  "anya-e0806n1:90_10": "sandhi hoteva… sannikaṁsavacanicchāvasena upasilesabhāvato, buddha vīra atthurājaputtaṁ",
  "anya-e0806n1:90_11": "ajarāmaroti chedo, yadipi sabbampetaṁ yajjevaṁtyādinā vuttaṁ kvaci saddappabhāveneva",
  "anya-e0806n1:90_12": "sijjhati, tathāpi pakāro-yampi satthe yojetabbo vāti dassetuṁ vutto.",
  "anya-e0806n1:91": "29. Yuva",
  "anya-e0806n1:92_0": "Nanu sutte ‘luttā’ti pañcamī niddesā ‘paresa’nti hotu, ‘yathākkamaṁ’ti tu vacanābhāve",
  "anya-e0806n1:92_1": "kathaṁ yathākkamantīdaṁ vuttanti āha-‘same’ccāti, samā saṅkhyā gaṇanā yesu te samasaṅkhyā-uddesino",
  "anya-e0806n1:92_2": "anudesino ca, uddisanaṁ paṭhamaṁ niddisanaṁ uddeso, anudisanaṁ pacchā kathanaṁ anudeso,",
  "anya-e0806n1:92_3": "uddeso anudeso esamatthīti uddesino anudesino, tesaṁ samasaṅkhyānamuddesīnaṁ anudesīnañca,",
  "anya-e0806n1:92_4": "ivaṇṇuvaṇṇāhi uddesino dve, e okārā anudesino ca dveti uddesīnamanudesīnañca ṭhānyādesānaṁ",
  "anya-e0806n1:92_5": "samasaṅkhyā siyā, satiyañca tassaṁ yathākkama mādasā vidhīyante, lokato siddhimupadasseti",
  "anya-e0806n1:92_6": "‘tathāhi’ccādinā. Ava…pe… e oti paresaṁ mataṁ, vippaṭipattīti viruddhā paṭipatti",
  "anya-e0806n1:92_7": "paṭijānanaṁ, pare “satipi heṭṭhā vāggahaṇe‘kvacāsavaṇṇaṁ lutte’ti sutte kvaciggahaṇakaraṇato",
  "anya-e0806n1:92_8": "avaṇṇe eva lutte asavaṇṇo vidhi hoti, tato idha na hoti diṭṭhupādāna”nti vadanti,",
  "anya-e0806n1:92_9": "kvacīti adhikāro idha na hoti mahussavo mātūpaṭṭhānanti, patisaddo ādhārattho, tena",
  "anya-e0806n1:92_10": "samānādhikaraṇo urasaddopīti urasminti nicca samāsattā asakapadena viggahe kate “asaṅkhyaṁ",
  "anya-e0806n1:92_11": "vibhatti”ccādinā (3-2) suttena asaṅkhyasamāsoti dassetumāha-‘vibhatyatthesaṅkhyasamāso’ti,",
  "anya-e0806n1:92_12": "ettha pana yuvaṇṇānanti saṁsāmi samīpasamūha vikārāvayavādīsu ṭhānyādesasambandhe",
  "anya-e0806n1:92_13": "chaṭṭhī, tasmā ivaṇṇuvaṇṇānaṁ ṭhāne e oādesā hontīti attho, ṭhānampana tidhā apakaṁso",
  "anya-e0806n1:92_14": "nivatti pasaṅgo ceti, tattha gunnaṁ ṭhāne assā sambandhīyantu bajjhantu (jinindabuddhi)",
  "anya-e0806n1:92_15": "ti apakaṁso ṭhānasaddassattho, “semhassa ṭhāne kaṭukamosadhaṁ dātabba”nti nivatti",
  "anya-e0806n1:92_16": "“dabbhānaṁ ṭhāne sarehi attharitabba”nti pasaṅgo, tesu idha paṭhamadutiyā na yujjanti…",
  "anya-e0806n1:92_17": "niccattā saddatthasambandhassa apanayanavināsā na yujjantīti, tatiyo tu (yujjati)…",
  "anya-e0806n1:92_18": "sutte atthābhidhānāya ivaṇṇuvaṇṇānaṁ pavattippasaṅge tadatthābhidhānāyeva eoādesā bhavantīti.",
  "anya-e0806n1:93": "30. Yavā",
  "anya-e0806n1:94_0": "“Sattamiyaṁ pubbasse”ti (1-14) pubbassa kāriyavidhānato sattamī niddiṭṭhassa paratā",
  "anya-e0806n1:94_1": "viññāyatīti vuttiyaṁ ‘pare’ti vuttaṁ, evamuparipi, parehi iccassa ajjhiṇamutto’ti",
  "anya-e0806n1:94_2": "sādhetuṁ “sabbocanti” “ajjho adhī”ti ca suttitaṁ, tesamidha paccakkhātabhāvadassanatthamāha-‘ida’miccādi,",
  "anya-e0806n1:94_3": "abbhakkhānanti abbhuggabho imināva siddhanti “abbho abhī”ti ca na vattabbaṁ, iti+assa",
  "anya-e0806n1:94_4": "iti ṭhite paralopoti dassanatthaṁ ‘iti assa paralopo’ti āha, anvagamātiādīsu niccaṁ.",
  "anya-e0806n1:95": "31. Eo",
  "anya-e0806n1:96": "Puttā me+atthi, asanto+etthāti padacchedo.",
  "anya-e0806n1:97": "32. Gossa",
  "anya-e0806n1:98_0": "Antādesatthoti “chaṭṭhiyantassā”ti (1-17) bādhakassa “ṭānubandhānekavaṇṇā sabbassā”ti",
  "anya-e0806n1:98_1": "(1-19) bādhakena “vānubandho”ti (1-18) suttena antādesattho, teneva vuttaṁ-‘bādhakabādhanatthoyamārambho’ti,",
  "anya-e0806n1:98_2": "avavādese pubbasaralope dīgheca gavāssaṁ, gavacchanti niccaṁ. Idaṁ kathaṁ sijjhatīti",
  "anya-e0806n1:98_3": "sambandho, idanti yathariveccādikaṁ, kiṁ vinā sijjhatīti āha-‘evādissā’tiādi, evassa",
  "anya-e0806n1:98_4": "ādiekāro evādi, tassa, riādesamantarenāti sambandho, casaddo aṭṭhānappayutto, rassavidhānañcāti",
  "anya-e0806n1:98_5": "yojanīyo, katepi tasminti tasmiṁ sutte vihite ca, na sijjhatīti evādissa riādeso",
  "anya-e0806n1:98_6": "na katoti katvā vuttaṁ, bhusaṁ+evāti (pana) ṭhite mahāvuttinā evādissa iādese rūpasiddhi",
  "anya-e0806n1:98_7": "hoteva, idha pana pakārantarena ‘bhusāmive’ti sādhetumāha ‘tampi’ccādi.",
  "anya-e0806n1:99": "33. Byañja",
  "anya-e0806n1:100_0": "Rassadīghānanti sutte avutte kathaṁ rassadīghānanti labhati uddesinoti āha-‘dīghassā’tiādi,",
  "anya-e0806n1:100_1": "dīghassāti rassassāti ca ṭhānasambandhe chaṭṭhī, paccāsatyāti ṭhānaso paccāsatyā,",
  "anya-e0806n1:100_2": "idañca nissaya vasena vuttaṁ, nissayakaraṇameko satthāgato ñāyoti, idha niccaṁ-vītināmeti",
  "anya-e0806n1:100_3": "thullaccayaṁ, idha na hoti-jano sāyaṁ.",
  "anya-e0806n1:101": "34. Sara",
  "anya-e0806n1:102_0": "Ṭhānasambandheti ṭhiti ṭhānaṁ pasaṅgo, sambandhanaṁ-sambandho, ṭhānyādesabhāvalakkhaṇo",
  "anya-e0806n1:102_1": "ṭhāneyoganimittabhūto sambandho ṭhānasambandho tasmiṁ, dve rūpāni hontīti iminā na",
  "anya-e0806n1:102_2": "sarūpappadhānoti dassitaṁ hotīti sambandho, hetumāha-‘bahuvacananiddesā’ti, dve rūpānihontītyādi",
  "anya-e0806n1:102_3": "vacanamidaṁ padamidaṁ (potthake) dasseti “sarūpappadhānepi dvisadde dvisaddasāmaññena",
  "anya-e0806n1:102_4": "saṅkhyādvisaddānusiṭṭhaṁ nappayujjate, tassa (pana) saṅkhyeyyavacanasaṅkhyābhāvā",
  "anya-e0806n1:102_5": "ekavacanameva ( ) (pana) (potthake) hotī”ti, iminā ca-tthappadhāno-yaṁ niddeso na",
  "anya-e0806n1:102_6": "sarūpappadhānoti dasseti, adhipatipaccayo adhipatippaccayoti aniccaṁ, idha na hoti",
  "anya-e0806n1:102_7": "idha modatīti, taṁ khaṇanti ettha ekaṅgavikalaṁ paccudāharaṇanti saramhā parattābhāvā na dvittaṁ.",
  "anya-e0806n1:103": "35. Catu",
  "anya-e0806n1:104_0": "Tabbagge tatiyapaṭhamāti kasmā vuttaṁ catuttha (dutiya) saddehi vaggakkharesveva",
  "anya-e0806n1:104_1": "gayhamānesu tathā niddeso yutto, na hi catunnampūraṇo catuttho dvinnampūraṇo dutiyoti",
  "anya-e0806n1:104_2": "akkharāyeva vuccantīti āsaṅkiya ‘vināpī’tiādimāha, akkhare akkharavisaye catutthādi",
  "anya-e0806n1:104_3": "vohāro karīyamāno vaggaggahaṇaṁ vināpi vaggakkhareyeva ruḷho pasiddhoti sambandho,",
  "anya-e0806n1:104_4": "hetumhi itisaddo, yato evaṁ, tasmā kāraṇā ‘tabbagge tatiyapaṭhamā’ti vuttanti adhippāyo,",
  "anya-e0806n1:104_5": "tabbaggeti catutthadutiyā yasmiṁ, tasmiṁyeva vaggeti attho, paccāsattīti pati āpubbā",
  "anya-e0806n1:104_6": "‘sada-visaraṇagatyavasādanesu’iccasmā itthiyaṁ bhāvettimhi nipphajjatīti dassetumāha-‘paccāsīdana’miccādi,",
  "anya-e0806n1:104_7": "yathāyogganti catutthakkhare catutthassa tatiyo dutiyakkhare dutiyassa paṭhamoti",
  "anya-e0806n1:104_8": "evaṁ yoggamanatikkamma, dhassa dabhāvoti imināva pubbassa dhassa dattamupalakkheti,",
  "anya-e0806n1:104_9": "tathā yasattheroti. Theroti ettha ekāro vaggakkharo na hotīti tasmiṁ tavaggadutiyakkharassa",
  "anya-e0806n1:104_10": "tassa to paṭhamo na hoti. Panthoti ettha tavagga dutiyakkharena thakārena tabbaggabhūte",
  "anya-e0806n1:104_11": "nakāre satīpi na so tabbaggadutiyakkharoti na tassa paṭhamo to, ettha nigghoso nighosotiādi",
  "anya-e0806n1:104_12": "aniccaṁ, daḍḍho niṭṭhānanti niccaṁ.",
  "anya-e0806n1:105": "36. Vitissa",
  "anya-e0806n1:106_0": "Itisaddo-nukaraṇaṁ. Nipātassa pakativiyā-nukaraṇaṁ bhavati, anukaraṇañca dvidhā asādhusaddarūpaṁ",
  "anya-e0806n1:106_1": "sādhusaddarūpanti, tesu bhāravāhako koci tena pīḷito ‘aho bhāro’ti vattabbe sattivekallā",
  "anya-e0806n1:106_2": "‘aho bāla’ iccāha, taṁsamīpavattī ‘kimayamāhe’ti kenaci puṭṭho samāno ‘aho bāla iccayamāhe’ti",
  "anya-e0806n1:106_3": "vadati, idhamasādhusaddarūpaṁ, itīti pana sādhusaddarūpaṁ, tasmā tato-nukāriyenātthena",
  "anya-e0806n1:106_4": "sātthakattā ṭhānasambandhe chaṭṭhī.",
  "anya-e0806n1:107": "37. Eo",
  "anya-e0806n1:108_0": "Nanu “vitisseve vā”ti (1-36) votyanuvattiya avaṇṇe eonaṁ vo hotīti ca sakkā viññātuṁ,",
  "anya-e0806n1:108_1": "tathā sati ‘avaṇṇe kvaci vo hotī”ti vattabbaṁ ‘ahoti vā’ti kasmā vuttanti codanamāsaṅkiyāha-‘okārassapi’ccādi,",
  "anya-e0806n1:108_2": "ṭhānibhāvena niddiṭṭhattāti “eona”nti (1-31) vakārādesassa vijjamānattā vakārādesampati",
  "anya-e0806n1:108_3": "puna okāro ṭhānibhāvena niddisitabbo na siyāti adhippāyenāha, na nimittanti eonaṁ",
  "anya-e0806n1:108_4": "vakārādesatthaṁ avaṇṇo kāraṇaṁ na hotīti attho, aññathāti avaṇṇassa nimittatte, okāraṁ",
  "anya-e0806n1:108_5": "na paṭheyyāti sambandho, makārāgame’yāca kamāgate aggamakkhāyatī’ti, sve bhavanti",
  "anya-e0806n1:108_6": "viggayha tanappaccaye taddhitavuttiyaṁ vibhattiyā “ekatthatāyaṁ”ti (2-119) lope akārādese",
  "anya-e0806n1:108_7": "dīgheca syādimhi svātanaṁ dvitte hiyyattanaṁ. Svātanantiādīsu niccaṁ, idha nahoti",
  "anya-e0806n1:108_8": "pareca na vijānantīti.",
  "anya-e0806n1:109": "38. Nigga",
  "anya-e0806n1:110_0": "Katha‘māgamo hotī’ti vuttaṁ yadi niggahītamāgamo siyā sutte āgamaggahaṇena vā bhavitabbaṁ",
  "anya-e0806n1:110_1": "ña-ma-kādya nubandhavisesena vā tyāsaṅkiyāha-‘asati pi’ccādi, āgamāvasāye kāraṇamāha-‘ādesattāyogā’ti,",
  "anya-e0806n1:110_2": "ādesattāyogo kathaṁ viññāyati ccāha-‘ṭhāniniddesābhāvato’ti, tathā sati āgaminiddesābhāvā",
  "anya-e0806n1:110_3": "āgamattampi na siyāti codeti ‘yajjeva’miccādinā, na-iti codanaṁ paṭikkhipitvā tassa",
  "anya-e0806n1:110_4": "āgamattameva sādhetumāha-‘tassā’tiādi, tassāti niggahītassa, rassānuppavattito rassasarameva",
  "anya-e0806n1:110_5": "anugantvā pavattito, ayamevattho vuttiyampi dassitoyevāti vattumāha-‘etadeve’ccādi,",
  "anya-e0806n1:110_6": "purimā jātīti visesanasamāsekate rasse ca bindvāgamo, paranimittassāniddiṭṭhattā",
  "anya-e0806n1:110_7": "bahusadde-ntassa bindvāgame bahuṁ, satipi payogānusārittadīpakassa kvacisaddassāpi",
  "anya-e0806n1:110_8": "vavatthitavibhāsatte vāsaddassāpi tādisattasseva paṭipādakatta sabhāvaṁ dassetuṁ",
  "anya-e0806n1:110_9": "‘vavatthitavibhāsattā vādhikārassā’ti vuttiyaṁ vuttaṁ, vavatthitassa lakkhiyassa",
  "anya-e0806n1:110_10": "anurodhena lakkhaṇappavattikā vibhāsā vavatthitavibhāsā, abhedena tu vādhikāro vavatthita",
  "anya-e0806n1:110_11": "vibhāsā, tassā bhāvo vavatthitavibhāsattaṁ, tasmā, idha na hoti idha modati, imasmiṁ",
  "anya-e0806n1:110_12": "ṭhāne āgamattappakāsako ṭhāninidde sābhāvā ādesattāyogasaṅkhāto kāraṇaviseso samattho,",
  "anya-e0806n1:110_13": "tassa bhāvo sāmatthiyaṁ-atthabala-maññathānupapattilakkhaṇaṁ, sacāti so āgamo ca.",
  "anya-e0806n1:111": "39. Lopo",
  "anya-e0806n1:112_0": "Lopasaddassa bhāvasādhanamattameva sādhetumāha-‘tene’ccādi, lopoti yadi kammasādhano",
  "anya-e0806n1:112_1": "siyā tadā tena samānādhikaraṇaṁ katvā upari “parasaro”ti suttamārabhīyeyyāti byatirekamāha",
  "anya-e0806n1:112_2": "‘na parasaro’ti, idha na hoti saṅgaro.",
  "anya-e0806n1:113": "40. Para",
  "anya-e0806n1:114": "Tvaṁsi tvamasīti vikappo, idha na hoti tāsāhaṁ.",
  "anya-e0806n1:115": "41. Vagge",
  "anya-e0806n1:116_0": "Nanu vaggevaggantoti ettakeyeva vutte yasmiṁ (kismi)ñci vaggakkhare pare binduno",
  "anya-e0806n1:116_1": "yokoci vagganto aniyamena bhaveyya tathā sati aniṭṭhampi siyātyāsaṅkiya paccāsattiṁ",
  "anya-e0806n1:116_2": "sannissāyāniṭṭha nivattindassetumāha-‘vagge vagganto’ticcādi, sovāti vaggantova,",
  "anya-e0806n1:116_3": "tasminti vaggakkhare.",
  "anya-e0806n1:117": "42. Yeva",
  "anya-e0806n1:118_0": "Nanu saddattā byabhicārittā evassa tāva saddo hotu, saṁyato, saṁhitoti saddekadesabhūtānampi",
  "anya-e0806n1:118_1": "sambhavā tepi gahe tabbā siyunti ‘yaevahi saddesu’ti yahīnampi kathaṁ saddavohāro",
  "anya-e0806n1:118_2": "katoti āha ‘evā’tiādi, etthāyamadhippāyo ‘abyabhicārinā byabhicārī niyamyate’ti.",
  "anya-e0806n1:119": "43. Yesaṁ",
  "anya-e0806n1:120": "Yasadde pubbasutteneva saṁssapyādese siddhe so ( ) (tassa) (potthake) ya kāramatteyeva pare saṁsseva (yathā) siyāti suttamidamāraddhaṁ.",
  "anya-e0806n1:121": "44. Vana",
  "anya-e0806n1:122_0": "Ṭhāninamāsilissa gacchati pavattatīti āgamo nāma, ko-yamettha ṭhānīti āha-‘sarassāti,",
  "anya-e0806n1:122_1": "sutte anuvattassa ca avijjamānattā ‘sarassā’ti kuto labbhatīti codeti ‘nanu ce’tyādinā.",
  "anya-e0806n1:122_2": "Āgamasutiyā vanādīnaṁ ṭhānisutiyā abhāvepi sāmatthiyā byañjanassa vā āgamo siyā sarassa",
  "anya-e0806n1:122_3": "vā, yadi byañjanassa vā siyā (na) “padādīnaṁ kvacī”ti (5-92) suttita mācariyena,",
  "anya-e0806n1:122_4": "tasmā tadeva ñāpeti ‘saro yevettha ṭhānī bhavitumarahatī’ti. Vuccateccādinā parihāramāha,",
  "anya-e0806n1:122_5": "nipubbā padismā anappaccaye “padādīnaṁ kvacī”ti yukaantāvayavo “tavaggavaranā”dinā",
  "anya-e0806n1:122_6": "(1-48) ye dassa jo “vaggala sehite”ti (1-49) (yassa jo) nipajjanaṁ, mānantatyādīsūti",
  "anya-e0806n1:122_7": "adhikārāti “kyo bhāvakammesvaparokkhesu mānantatyādīsū”ti (5-17) ito mānantatyādīsuti",
  "anya-e0806n1:122_8": "adhikārā, paccayantareti mānantatyādīto aññasmiṁ paccaye, kaccāyanena ‘atippagokhotāvā’ti",
  "anya-e0806n1:122_9": "sādhanatthaṁ “kvaci o byañjane”ti okārāgamo gakārāgamo ca suttantarena vihito, taṁ",
  "anya-e0806n1:122_10": "pakārantarena sādhetuṁ vuttiyaṁ-‘atippago kho tāvā’ti yaṁ vuttaṁ taṁ dassetuṁ ‘atippā’tiādi vuttaṁ.",
  "anya-e0806n1:123": "46. Cha",
  "anya-e0806n1:124_0": "Dvādayo aṭṭhārasantā bahuvacanantāti ‘chakī’ti vattabbe ‘chā’ti ekavacanaṁ na yujjatīti",
  "anya-e0806n1:124_1": "codeti ‘nanucā’tiādinā, pariharati naccādinā, neti ‘chaḷo’ti ayutto-yaṁ niddeso na",
  "anya-e0806n1:124_2": "hotīti attho, chasaddassa anukaraṇattā chasaddānukaraṇattā, heṭṭhā vuttasādhusaddarūpā",
  "anya-e0806n1:124_3": "sādhusaddarūpamanukaraṇaṁ vibhajati ‘anukaraṇañca duvidha’miccādinā, pariccatto jahito",
  "anya-e0806n1:124_4": "attho vidhinisedharūpo yassa taṁ pariccattattaṁ, ettha pana chasaddena chasaṅkhyāviseso",
  "anya-e0806n1:124_5": "pariccatto, abhidhāyato hotīti iminā chasaddassa anukāriyenātthenātthavantatthamāha,",
  "anya-e0806n1:124_6": "ekavacanantassa niddeso kato… chasaddavacanīyassa chassa ekattā, anukāriyassāti ekādino",
  "anya-e0806n1:124_7": "saṅkhyā saddassa tadaññassa vā yadanukāriyamekādikaṁ tadaññaṁ vā saddarūpaṁ tassa.",
  "anya-e0806n1:124_8": "Saṅkhyādivisesanti ekattādisaṅkhyāvisesaṁ tadaññaṁ vā, “yomhi dvinnaṁ duve dve”ti",
  "anya-e0806n1:124_9": "(2-219) sutte dvisaddo-nukāriyaṁ dvisaddarūpaṁ tabbacanīyañca dvisaṅkhyāvisesamparāmasatīti",
  "anya-e0806n1:124_10": "tabbācakaṁ dvinnanti bahuvacanaṁ, atha ‘ḷañi’ti kasmā na vuttaṁ evañhi sati ñānabandhattāḷakāro",
  "anya-e0806n1:124_11": "ādyavayavo bhavitumarahatīti codanammanasi nidhāya ‘chasaddā’tiādimāha, antāpavādena",
  "anya-e0806n1:124_12": "vidhīyamāno ḷakāro cha saddā parassādissa āgamattā…pe… hotīti sambandho, antāpavādenāti",
  "anya-e0806n1:124_13": "iminā ‘sarassā’ti chaṭṭhīniddesato “chaḷīyantassā”tī-massa visayabhāvaṁ dīpeti, parassāti",
  "anya-e0806n1:124_14": "iminā ‘chā’ti pañcamīniddesato “pañcamiyaṁ parassā”tīmassa visayabhāvaṁ, ādissāti",
  "anya-e0806n1:124_15": "iminā ḷassekavaṇṇattā antāpavādena “ādissā”ti sutte na ādyanto viyekopi saroti sarassādissa",
  "anya-e0806n1:124_16": "pattiṁ dasseti, ayametthādhippāyo ‘chā’ti pañcamīniddesā “pañcamiyaṁ parassā”ti (1-15)",
  "anya-e0806n1:124_17": "parassa sampattaṁ kāriyaṁ ekavaṇṇattā “chaṭṭhiyantassā”ti (1-17) antassa sampattaṁ",
  "anya-e0806n1:124_18": "“ādissā”ti (1-16) ādivaṇṇassa pappotī”ti. Ādibhūtova hotīti asatipi ñakāre āgamaggahaṇānuvattiyā",
  "anya-e0806n1:124_19": "āgaminaṁ saraṁ avināsento tassa ādyavayavabhūtova hotīti attho, lakāraṁ karonti “yavamadanataralācāgamā”ti",
  "anya-e0806n1:124_20": "suttena, tanti lakārakaraṇaṁ ubhinnamavisesavacanañca ayuttataṁ dasseti ‘tesampi’ccādinā,",
  "anya-e0806n1:124_21": "tesampīti kaccāyanānampi, akkharasaññāyanti “akkharāpādayo ekacattālīsa”nti vidhīyamānaakkhara",
  "anya-e0806n1:124_22": "saññāyaṁ. Avisese laḷānaṁ nānattābhāve, pākaṭo vāti iminā sutilipibhedassa paccakkhasiddhatandasseti,",
  "anya-e0806n1:124_23": "tattha hi sotaviññāṇavīthiyā laḷānaṁ visuṁvisuṁ gahaṇaṁ suti, taṁtaṁ desavāsīnaṁ",
  "anya-e0806n1:124_24": "lekhā va vatthānaṁ lipi, tesaṁ bhedo sotacakkhuviññāṇagayhattā paccakkhasiddho, chaḷabhiññāti",
  "anya-e0806n1:124_25": "vikappena ḷakārāgamapakkhe rūpaṁ.",
  "anya-e0806n1:125": "47. Tada",
  "anya-e0806n1:126_0": "Issa attaṁ nipātanā, dakāro pana “mayadā sare”ti (1-44), padantarenātiādīti iminā",
  "anya-e0806n1:126_1": "aññena padena, sādhūni bhavantīti vutti pāṭhassa atthaṁ vattuṁ ‘sādhūni bhavantīti",
  "anya-e0806n1:126_2": "nipātanato’ti āha, tattha kāraṇamāha-‘ya’miccādi, appattassa pāpanampattassa paṭisedho",
  "anya-e0806n1:126_3": "ca nipātanaṁ, tesaṁ idha pāṭhāti tesaṁ tathā icchantānaṁ idhāti nipātassa imasmiṁ",
  "anya-e0806n1:126_4": "tadaminādisutte pāṭhā, uddhassa udūti uddhaṁ khamassāti aññapadatthasamāse uddhaṁkha",
  "anya-e0806n1:126_5": "iti ṭhite uddhaṁsaddassa uduādeso, asa-bhojane iccasmā “kvacaṇa’ iti (5-41) suttena",
  "anya-e0806n1:126_6": "aṇpaccaye asasaddo nipphajjatīti āha-‘pisitamasanā’ti “kvacaṇa” iti mahiyaṁ ravatīti",
  "anya-e0806n1:126_7": "ṭhite imināva gaṇanipātanena samāse kate mayūrasaddo nipphajjatīti dassetumāha ‘mahisaddasse’ccādi,",
  "anya-e0806n1:126_8": "assa tadaminādigaṇassa āgatigaṇattā evamaññepīti sambandho, vuttanti pāṭhaseso. Dīghanikāyādīsu pañcasu nikāyesūti–",
  "anya-e0806n1:127": "“Dīghamajjhimasaṁyutta, aṅguttarikakhuddakā;",
  "anya-e0806n1:128": "Nikāyā (pañca) gambhīrā, dhammato atthatocime”ti.",
  "anya-e0806n1:129_0": "Vuttesu dīghāgamādīsu pañcasu nikāyesu, ñātabbāti vaṇṇā gamādidvārena jānitabbā,",
  "anya-e0806n1:129_1": "pañcavidhaṁ pañcappakāraṁ niruttamuccateti sambandho, nibbacanaṁ niruttaṁ, napuṁsake",
  "anya-e0806n1:129_2": "bhāve tto, atthakathanavākya pubbakamuccāraṇamiccattho, tadabhidhāyi satthamapyabhidhāne-bhidheyyo",
  "anya-e0806n1:129_3": "pacārā tadatthatāya vā niruttamuccate, vuttanirutti lakkhaṇena…pe… veditabbāti iminā",
  "anya-e0806n1:129_4": "niruttasatthe ye saddā paṭipadaṁ nipphādiyanti tesamidaṁ sāmaññena nipphādananti",
  "anya-e0806n1:129_5": "dīpeti, dvāre niyutto dovārikoti ettha ṇike dakāravakārānaṁ majjhe okārāgamo, hiṁsismāti",
  "anya-e0806n1:129_6": "‘hiṁsa-hiṁsāya’ miccasmā, appaccayeti “sāvakārakesva ghaṇghakā”ti (5-44) appaccaye,",
  "anya-e0806n1:129_7": "nijakoti ettha jakārassa yakāre niyako. Atha vaṇṇavikāroti vuttattā javaṇṇassa yādese",
  "anya-e0806n1:129_8": "niyakādayo tāva sijjhantu, susānādayo kathaṁ chavapadādivikārattā susānādīnanti āha",
  "anya-e0806n1:129_9": "‘padavikāropi’ccādi. Aññathā vaṇṇasamudāyādesassa visuṁgahaṇe chabbitopattiyā ‘pañcavidhaṁ",
  "anya-e0806n1:129_10": "nirutta’nti saṅkhyāniyamo na yujjeyyāti bhāvo. Yogo sambandho, tathāhiccādinā dhātussa",
  "anya-e0806n1:129_11": "atthātisayena yogampākaṭīkaroti, ravanakiriyāti sambandhoti kekāyitānyasaddanakiriyābhisambandho.",
  "anya-e0806n1:129_12": "Mayūroti ettha ravati mayūrarāve eva vattate, na sāmaññena ravanakiriyāmatteti bhāvo.",
  "anya-e0806n1:130": "48. Tava",
  "anya-e0806n1:131_0": "Vaṇṇamattasse vāti vaṇṇasāmaññasseva, mattasaddo ettha sāmañña vacano. Yakārassaca",
  "anya-e0806n1:131_1": "cādesoti sambandho, dayakārānaṁ jattantissa iminā, yassa “vaggalasehi te”ti (1-49)",
  "anya-e0806n1:131_2": "jattaṁ, attānamadhikicca pavattanti atthe asaṅkhyasamāso.",
  "anya-e0806n1:132": "49. Vagga",
  "anya-e0806n1:133_0": "Yantaṁ saddānaṁ niccasambandhittepi pakkantavisayattā taṁsaddo yaṁsaddaṁ nāpekkhatetyāha-‘teti",
  "anya-e0806n1:133_1": "anantara’iccādi, taṁ saddo hi pakkanta visayo tathā pasiddhavisayo anubhūtavisayo",
  "anya-e0806n1:133_2": "ca yaṁsaddaṁ nāpekkhate, yathā ceso yaṁsaddannā pekkhate, taṁ sabbaṁ mahāsāminādhikāyaṁ",
  "anya-e0806n1:133_3": "subodhālaṅkāraṭīkāyaṁ–",
  "anya-e0806n1:134": "Munindacandasañjāta, hāsacandanalimpitā;",
  "anya-e0806n1:135": "Pallavādhavalātasse, veko nādharapallavoti (122).",
  "anya-e0806n1:136": "Etissā gāthāya amhehi vitthāritanayena gahetabbaṁ, yathā rahanti sakammākammadhātūnamanurūpaṁ.",
  "anya-e0806n1:137": "50. Vevā",
  "anya-e0806n1:138_0": "Kiñcāpīdaṁ idaṁkiñcāpi (potthake) vikappanatthaṁ katanti heṭṭhimena ni(nnāna)ttaṁ",
  "anya-e0806n1:138_1": "viññāyati, tathāpi iminā vākārena vikappova, heṭṭhime pana kvacādhikārā hakārantadhātuto",
  "anya-e0806n1:138_2": "dhyaṇpaccaye mehyaṁ, dohyaṁ sinehyaṁ, lehyantipi bhavatveva.",
  "anya-e0806n1:139": "53. Saṁyo",
  "anya-e0806n1:140_0": "Vattuno-ttappadhānattamattavacasīti niyatāvayavavācino upādānāti vuttamanekatthattepyādisaddassa,",
  "anya-e0806n1:140_1": "ādiyatītyādīti kammasā dhanocāyamādisaddo, soyamattho sumaṅgalappasādaniyā khuddasikkhā",
  "anya-e0806n1:140_2": "ṭīkāya‘ādito upasampannā’ti ettha amhehi vuttanayena veditabbo, saṁyujjatīti saṁyogo-ekatrāvaṭṭhitabyañjanā.",
  "anya-e0806n1:141": "54. Vicchā",
  "anya-e0806n1:142_0": "Yaṁvattateti vuttivacanaṁ nikkhipitvā tassa atthaṁ vattumārabhate ‘sambhavāpekkhāye’ccādi,",
  "anya-e0806n1:142_1": "yaṁvattateti ca sutte avijjamānepi gammamānatthassa saddassa payogampati kāmacāroti",
  "anya-e0806n1:142_2": "vuttiyaṁ vuttaṁ, yasaddassāniyamatthavuttittepi padavākyato nāññaṁ sambhavati vicchāyamābhikkhaññe",
  "anya-e0806n1:142_3": "ca vattamānanti āha ‘sambhavāpekkhāyapadaṁ vākyaṁvā’ti, sambhavatīti sambhavo-padaṁ",
  "anya-e0806n1:142_4": "vākyaṁ vā, tasmiṁ apekkhāya padaṁ vākyaṁ vā vattateti sambandho, vattateti vicchāyamābhiññe",
  "anya-e0806n1:142_5": "cātthe vattate, nanu padassa vākyassa vā visuṁyeva dabbādayo atthā, taṁ kathamida",
  "anya-e0806n1:142_6": "metasmiṁ vattudhamme kiriyādhamme ca vicchābhikkhaññatthe vattateti anuyogaṁ sandhāyāha-‘visayabhāvenā’tiādi,",
  "anya-e0806n1:142_7": "vicchāya vattudhammassa kiriyādhammassa cābhikkhaññassa visayo padaṁ vākyaṁ vā… anaññatthavuttivasena",
  "anya-e0806n1:142_8": "tatthappavattiyā, taṁ vasenaca, abhidhāyakattena ceti gocarattena pakāsakattena cāti",
  "anya-e0806n1:142_9": "attho, yaṁvattateti ajjhāhaṭassa yanti paṭhamantassa vibhattivipariṇāmaṁ dasseti",
  "anya-e0806n1:142_10": "(tassāti) ādinā, iminā idaṁ dīpeti “yajjapi ‘vicchābhikkhaññesvi’ tyatra chaṭṭhīnoccārīyate,",
  "anya-e0806n1:142_11": "tathāpi chaṭṭhīpasiddhi hoteva, kathaṁ dve iccādesaniddesā ādeso ca sambandhīnamapekkhate,",
  "anya-e0806n1:142_12": "‘vicchābhikkhaññesū’ti cātthaniddeso, na cātthassādesena sambandho upapajjate, tasmā",
  "anya-e0806n1:142_13": "vicchābhikkhaññesu yaṁ padaṁ vākyaṁ vā vattate tassa dve bhavanticcevaṁ chaṭṭhīyattho",
  "anya-e0806n1:142_14": "sakkā vattu”nti, dve rūpāni hontīti dassitaṁ hotīti sambandho, saddarūpe saṅkhyayyeti",
  "anya-e0806n1:142_15": "dutiyā bahuvacanantaṁ paṭipādayamānoti ettha paṭipādanakiriyāya sambandhenopadiṭṭhaṁ,",
  "anya-e0806n1:142_16": "“vākyantaraṭṭhopi saddo tadaññasmimpi sambandhamupayātī”ti dvisaddoti idaṁ upari",
  "anya-e0806n1:142_17": "vākyadvayepyupayujjati ‘dvisaddo vutto, dvisaddo na sarūpappadhāno’ti, atha sarūpappadhāno",
  "anya-e0806n1:142_18": "kasmā na vuttoti āha-‘bahuvacanena niddesā’ti, atha dveti sāmaññena vuttattā padavākyānaṁ",
  "anya-e0806n1:142_19": "ṭhāne dvibbacanaṁ vā siyā, tānevā vattantīti dvippayogo vā, tathā sati ‘yaṁvattate",
  "anya-e0806n1:142_20": "tassā’ti kasmā paṭhamameva nissāya vuttiyaṁ vivaraṇaṁ katanti āha-‘evañcā’tiādi,",
  "anya-e0806n1:142_21": "idāni dvippayogapakkhassa sadosattā agahitabhāvaṁ dassetumāha-‘yadātvi’ tyādi, tusaddo",
  "anya-e0806n1:142_22": "pubbasmā pakkhā visesassa padassako visesanattho (potthake), tattha hi dve dverūpa",
  "anya-e0806n1:142_23": "(potthake) saddarūpānyādisīyante, iha tu sova saddo dvirāvattate, āvuttī saṅkhyeyyāti",
  "anya-e0806n1:142_24": "evaṁ maññate “dvisaddo-yaṁ “ādasahi saṅkhyā saṅkhyeyye vattante”ti vacanato saṅkhyeyyavacano,",
  "anya-e0806n1:142_25": "tasmeha saṅkhyeyyaṁ saddarūpaṁ vā siyā āvutti vā, iccapi niddeso tadubhayamapekkhiya",
  "anya-e0806n1:142_26": "napuṁsakaliṅgena vā siyā itthiliṅgena vā, tattha yadā napuṁsakaliṅgena niddeso, tadā",
  "anya-e0806n1:142_27": "saddarūpāni saṅkhyeyyāni bhavanti, yadā tu itthiliṅgena, tadā saddassāvuttī uccāraṇalakkhaṇā",
  "anya-e0806n1:142_28": "kiriyā saṅkhyeyā bhavanti, tato cettha āvuttīapi saṅkhyeyā hontī”ti, tadā dvippayogo",
  "anya-e0806n1:142_29": "dvibbavacananti esa pakkhoti ayamettha bhāvo” yadā dve āvuttiyo vidhīyante tadā dvippayogo",
  "anya-e0806n1:142_30": "dvibbacanante sopekkho, (atra ṭhānyādesabhāvo natthi) natuṭṭhāne dvibbacanapakkho",
  "anya-e0806n1:142_31": "(potthake) āvutti hi kiriyā, tassā ceha saddo sādhanaṁ, na ca kiriyāya sādhanassa",
  "anya-e0806n1:142_32": "ca ṭhānyādesabhāvo upapajjate, tasmā yadāvuttī vidhīyante, tadā dippayogo dvibbacanante-so",
  "anya-e0806n1:142_33": "pakkho bhavatī”ti, ayampi pakkho pāṇinīyehi pariggahīto, tadayuttaṁ dosaduṭṭhattāti",
  "anya-e0806n1:142_34": "sandassayamāha-‘so pane’tyādi, te hi dutiyampi pakkhamabbhupagamma upacāramattato",
  "anya-e0806n1:142_35": "bhedo, vatthutotvabhedo vāti ponopuññena taṁ sādhenti. Kathampana sadosattaṁ yenāyaṁ",
  "anya-e0806n1:142_36": "na gahitotyāha- ‘tathāhi’ccādi, ṇyo nasiyāti “tassa bhāvakammesu tta tā ttana ṇya",
  "anya-e0806n1:142_37": "ṇeyya ṇiya ṇiyā”ti (4-59) bhāve vidhīyamāno ṇyo dvippayogapakkhe saddabhedasabbhāvā",
  "anya-e0806n1:142_38": "puna puneti samudāyasabhāvato punapuna bhāvoti atthe punapuna samudāyato na bhaveyyāti",
  "anya-e0806n1:142_39": "attho, na kevalaṁ ṇyova, atha kho ekapadantogadhānaṁ sarānaṁ sarānamādibhūtassukārassa",
  "anya-e0806n1:142_40": "bhavanto okāropi “sarānamādissā yuvaṇṇassā eo ṇānubandhe”ti (4-124) na siyā, “manādyāpādīnamomaye",
  "anya-e0806n1:142_41": "ca “iti (3-59) okāro pana pakkhadvayepi hoteva… uttarapadassa nimittabhāvena gahitattā,",
  "anya-e0806n1:142_42": "pubbapakkhepi hi dve saddarūpānyevādisīyanteti hoteva pada bhedo, vakkhati hi ‘satīpi",
  "anya-e0806n1:142_43": "attagate bhede’ti. Nanu āvuttidhammabheda saddassupacarito bhedo, sarūpato tvabhedova,",
  "anya-e0806n1:142_44": "aññathā āvuttiyeva na siyā, ekassa hi vatthuno āvutti hoticcāha‘nāntarene’ccādi,",
  "anya-e0806n1:142_45": "aññatheti upacarito bhedo na sabhāvatoti ce, kāriyambhavatīti evi na sakkā vattunti",
  "anya-e0806n1:142_46": "sambandho, sabhāvato tvabhedo vāti upacārābhāvena vatthuto vijjamānabhedamavadhārayati,",
  "anya-e0806n1:142_47": "aññathāti yadi bhedo siyā, āvuttiyeva na siyāti etthāyamadhippāyo “yadi sabhāvatova",
  "anya-e0806n1:142_48": "bhedo bhinnassa pana kathamāvutti siyā”ti, ṭhānisadisattāti “ṭhānīviyādeso”ti paribhāsamupalakkheti.",
  "anya-e0806n1:143_0": "Kiriyāyātiādīsu sahatthe tatiyā… kiriyādīhi dabbādyatthānaṁ vattu kattu byāpanicchāpavattito,",
  "anya-e0806n1:143_1": "desādīti ( ) (hi) (potthake) ādisaddena kālāvatthādiṁ saṅgaṇhāti, nānākārayuttameva",
  "anya-e0806n1:143_2": "bhinnaṁ nāma hotīti āha-‘anekappakārayutte’ti, bahuvacananiddesato vuttaṁ hotīti",
  "anya-e0806n1:143_3": "sambandho, tenāti yena bahuvacananiddesena sakiṁ byāpanicchā jotīyati tena karaṇabhūtena",
  "anya-e0806n1:143_4": "hetubhūtena vā, kamena byāpitumicchāyaṁ jātiādīnañca byāpitumicchāyanti sambandho,",
  "anya-e0806n1:143_5": "tattha ayañca gāmo ramaṇīyo ayañca gāmo ramaṇīyoti kamena byāpitumicchā, ettha kiñcāpi",
  "anya-e0806n1:143_6": "ramaṇīyaguṇena gāmadabbayogo atthi, tathāpi gāmānaṁ guṇena yogo, sabbo gāmo ramaṇīyoti",
  "anya-e0806n1:143_7": "bāhullena, natthi sākallena kamena (potthake) byāpitumiṭṭhattanti sakalabyāpanicchāyābhāvoti",
  "anya-e0806n1:143_8": "na dvibbacanaṁ, evamupari yojetvā attho daṭṭhabbo, sampanno yavoti sampannaguṇena",
  "anya-e0806n1:143_9": "yavajātiyā byāpitumicchā, ekatthā jāti, anekattha nissayā vicchā ekatthājāti, ekamatthaṁ",
  "anya-e0806n1:143_10": "ñāpayissāmīti jātisaddo payujjate ane katthanissayāca vicchā, anekatthaṁ saññāpayissāmīti",
  "anya-e0806n1:143_11": "vicchāpayujjate-ti mahābhasse, sobhanaṁ dhavakhadiranti sobhanaguṇena dhavādidabbānaṁ",
  "anya-e0806n1:143_12": "byāpitumicchā, atthasaddenettha dabbādayo vattumiṭṭhāti āha-‘dabbaguṇakiriyālakkhaṇe’ti,",
  "anya-e0806n1:143_13": "visaddo panettha byāpanatthoti āha-‘byāpituṁ sambandhitu’nti, sāti vicchā, vattudhammoti",
  "anya-e0806n1:143_14": "‘rukkhaṁrukkha’miccādikaṁ yo vadati, tassa vattuno dhammo… icchālakkhaṇassa dhammassa",
  "anya-e0806n1:143_15": "tappaṭibaddhattā, saddoti rukkhamiccādiko, tassa saddassa yaṁ rūpaṁ atta bhāvo, tameva",
  "anya-e0806n1:143_16": "paccāsatyā “sutānumitesu sutasambandhova balavā”ti vicchā bhikkhaññesu vattamānassa",
  "anya-e0806n1:143_17": "sutasseva tassa rūpassa paccāsannabhāvato dvisaṅkhyā yuttaṁ dvisaṅkhātāya saṅkhyāya",
  "anya-e0806n1:143_18": "‘rukkhaṁ rukkha’miccevaṁ yuttaṁ atidisīyate sutte dveiccanena, dvibbacanasseva dvibbacanameva",
  "anya-e0806n1:143_19": "(potthake) hi dvisaṅkhyāyuttatā, atha katamekavacanantassa dvibbacanaṁ, tathāhi sabbeyevetettha",
  "anya-e0806n1:143_20": "vicchāyaṁ dvittehyabhidhayanteti bahattā bahuvacanaṁ pappoti, ekavacanantu na sijjhati",
  "anya-e0806n1:143_21": "‘rukkhaṁ rukkhaṁ siñcatī’ti ekatthābhidhānabhinnasabbarukkhappatītīti kathamekavacanantassa",
  "anya-e0806n1:143_22": "dvibbavacanantī āsaṅkiyāha-‘tatthe’ccādi, atthasāmatthiyāti ‘bahuvacanantappayogehi’ccādinā",
  "anya-e0806n1:143_23": "vakkhamānanayena bahuvacanantappayogeneva vicchātthajotanato na tattha dvībbacanaṁ",
  "anya-e0806n1:143_24": "siyā, bhavitabbañca dvibbacane (na, e) kavacanattamantarena na cātthi dvibbacanāvakā",
  "anya-e0806n1:143_25": "soti patīti balāvagato yo-ttho, tassa atthassa aññathānupapattilakkhaṇaṁ sāmatthiyaṁ",
  "anya-e0806n1:143_26": "atthasāmatthiyaṁ, atthasāmatthiyā ekavacanantassa dvībbacananti sambandhā, kiriyādiyoganti",
  "anya-e0806n1:143_27": "kiriyāguṇādi sambandho, mantvāti byāpitumicchāyantīmassa pubbakiriyāvacanaṁ, abhisaṁharitvāti",
  "anya-e0806n1:143_28": "ekatokatvā. Saddassa tādisatthapaccāyakatte sāmatthiyaṁ saddasatti saddassa. Yugapadādhikaraṇatāyaṁ",
  "anya-e0806n1:143_29": "sahavacanicchāyaṁ bahuvacanappavattiyeva, na tattha dvibbacananti dassetumāha-‘atoyeve’ccādi,",
  "anya-e0806n1:143_30": "ato yevāti bahuvacanantassa saddasattiyā vicchājotanato dvibbacanābhāvāyeva, evamaññate-",
  "anya-e0806n1:143_31": "‘idha pana yogapajjaṁ duvidhaṁ saddayogapajjaṁ atthayogapajjañca, tattha kiñci sātthakānaṁ",
  "anya-e0806n1:143_32": "saddayogapajjamatthayoga pajjaṁ na sambhavatīti, yugapadi adhikaraṇaṁ dhavādi attho",
  "anya-e0806n1:143_33": "yassa sodhavakhadirapalāsasaddo yugapadādhikaraṇo, tassa bhāvo tathā, tassañca sati,",
  "anya-e0806n1:143_34": "saddayogapajjamantarena bhinnatthānamekasaddavacanīyāna mekato papatti atthayogapajjaṁ,",
  "anya-e0806n1:143_35": "taṁ sahavacanicchāyanti iminā dassitanti tassaṁ sahavacanicchāyañca sati, sobhanā",
  "anya-e0806n1:143_36": "dhavakhadirapalāsā sobhanā rukkhāti sobhanaguṇayogepi bahuvacaneneva vicchājotanato",
  "anya-e0806n1:143_37": "dvibbacanābhāvoti, sobhanaṁ dhavakhadiranti pana satīpi saddayogapajje samāhārattā",
  "anya-e0806n1:143_38": "natthatthayogapajja nātvayāgapajja (potthake) nti ekavacanantattā dvittappasaṅgepi",
  "anya-e0806n1:143_39": "sobhanaṁ dhavakhadiranti saddānaṁ sakiṁ byāpanicchāyābhāvā na dvibbacananti heṭṭhā vuttaṁ.",
  "anya-e0806n1:144_0": "Vāttikakārena “ānupubbiye dve bhavantīti vattabba”nti (8-1-1-vā) vuttaṁ, tadāha-‘ānupubbiyepi’ccādinā,",
  "anya-e0806n1:144_1": "atthevānupubbiyepi vicchā tatova dvittanti paṭipādaya ‘mānupubbiya’miccādinā ‘atthiyeveccādino",
  "anya-e0806n1:144_2": "vuttivākyassa vivaraṇamāha. Gāmajātiyā tulyajātiyānaṁ disā desādibhedena bhinnānamiva",
  "anya-e0806n1:144_3": "gāmānaṁ, na ettha vicchā, mūlamaggaṁ vā hi mukhya mekameva… heṭṭhuddhabhāgantarābhāvenekattā,",
  "anya-e0806n1:144_4": "yenupariyadho bhāgāpekkhāya katamūlaggabyapadesena bhinnajātiyā mūlaggabhāgā, te",
  "anya-e0806n1:144_5": "bhinnajātiyā, na ca bhinnajātiyānaṁ vicchā hoti, na hi gogoti vutte (vāhīka)gatā",
  "anya-e0806n1:144_6": "vicchāvagamyateti ācariyajinindabuddhinā ānupubbiye vicchāyābhāvaṁ paṭipāditaṁ, taṁ",
  "anya-e0806n1:144_7": "vighaṭayituṁ ‘yadi hi’ccādinā yaṁ vuttiyaṁ vuttaṁ, taṁ vipañcitumāha- ‘yathe’ccādi,",
  "anya-e0806n1:144_8": "nasanniviṭṭhoti na patiṭṭhito, natthīti vuttaṁ hoti, yassūparibhāgo atthi tampi mūlanti",
  "anya-e0806n1:144_9": "mūla byapadesassāpekkhā katattamāha, ubhayanti mūlamaggañca, tathā aññepi mūlaggabhāgāti",
  "anya-e0806n1:144_10": "iminā mūlaggabhedānaṁ heṭṭhā viya gahaṇe sati bahuttamāha, pubbakathitenāti ‘rukkhādīnaṁ",
  "anya-e0806n1:144_11": "bāhullenā’tiādinā pubbe vuttanayena, idaṁ vuttaṁ hoti “mūlādīnaṁ bāhullena thūlādi",
  "anya-e0806n1:144_12": "guṇayogammantvā sattamīvibhattiyuttena mūlādisaddasahitena sabba saddena mūlādikamatthamabhisaṁharitvā",
  "anya-e0806n1:144_13": "sabbasmiṁ mūle thūlā sabbasmiṁ agge sukhumāti evaṁ (vattuno) byāpitumicchāyamekavacanantassa",
  "anya-e0806n1:144_14": "vicchāyantveva dvibbacana”nti.",
  "anya-e0806n1:145_0": "Jeṭṭhānaṁ vicchāsambhave sabbakaniṭṭhassa jeṭṭhattābhāvānuppaveso na siyāti ānupubbiyamattavacanicchāyaṁ",
  "anya-e0806n1:145_1": "teneva dvittamabhihitaṁ ‘jeṭṭhaṁ jeṭṭhamanuppavesayā’ti tenevācariyena, tadadhunā",
  "anya-e0806n1:145_2": "vighaṭīyati ‘jeṭṭha’ miccādinā, kaniṭṭhopi pavesīyatīti kaniṭṭhassapi vicchāsambhavamāha,",
  "anya-e0806n1:145_3": "tattha kāraṇamāha-‘yatheva hi’ccādi, parassāti majjhimassāti ettha visesanaṁ, kaniṭṭhassāpi",
  "anya-e0806n1:145_4": "jeṭṭhabyapadesoti sambandho, yathāvuttameva samattheti ‘vatticchānibandhane hi’ccādinā,",
  "anya-e0806n1:145_5": "vatticchādibandhaneti vattuno icchā nibandhanaṁ kāraṇamassāti samāso, vatthusabhāve",
  "anya-e0806n1:145_6": "vatthu tatthe, abhiniveso pavatti, nābhisambhuṇāti na pappoti.",
  "anya-e0806n1:146_0": "“Sakatthe vadhāriyamāne nekasmiṁ dve bhavantīti vattabba”nti (8-1-12-vā) vāttikakārena",
  "anya-e0806n1:146_1": "vuttaṁ, tadāha ‘sakatthe’iccādi, atthappakāraṇādyanapekkhassa padassa atthe sakatthe",
  "anya-e0806n1:146_2": "avadhāriyamāne ettakameveti gammamāne anekasmiṁ diyyamāne dvibbacanamiṭṭhaṁ mataṁ",
  "anya-e0806n1:146_3": "pāṇiniyānanti attho, ayampanesamadhippāyo ‘māsakaṁ māsakaṁ imamhā kahāpaṇā bhavantānaṁ",
  "anya-e0806n1:146_4": "dvinnaṁ dehī tyatra dve eva māsā dātumicchitā, kahāpaṇaṁ nāma–",
  "anya-e0806n1:147": "Cattāro vihayo guñjā, dveguñjā māsako bhave;",
  "anya-e0806n1:148": "Dve akkhāva māsakāpañca,kkhānaṁ dharaṇamaṭṭhakaṁti.",
  "anya-e0806n1:149_0": "Vuttavidhinānekamāsakasamudāyo, tattha na sabbe kahāpaṇa sambandhino māsā dānakiriyāya",
  "anya-e0806n1:149_1": "byāpitā, dveyevāti netthattha vicchāti yathāvuttavattabbena dvibbacana”nti, taṁ dassetvāti",
  "anya-e0806n1:149_2": "taṁ dvibbacanodāharaṇaṁ dassetvā, paṭipādayituṁ vicchāyameva dvittaṁ dassetuṁ… māsakaṁ",
  "anya-e0806n1:149_3": "māsakamiccādotvayamadhippāyo-“dehīti dānakiriyāya māssa byāpitumiṭṭhāti vicchāyamevettha",
  "anya-e0806n1:149_4": "dvibbacanaṁ, tathāhyato dviruttā vicchāva gamyate”ti, saddantaratoccādikaṁ kimāsaṅkiya",
  "anya-e0806n1:149_5": "vuttanti āha‘dehī’tiādi, avadhāraṇe patīyamāneti kahāpaṇasambandhini bahumhi māsakasamudāye",
  "anya-e0806n1:149_6": "māsakadvayanicchaye viññāyamāne sati, avisesena sāmaññena māsānaṁ dehīti dānakiriyāya",
  "anya-e0806n1:149_7": "byāpanā bhāvāti sambandho, saddantaratoccādino sādhippāyamatthamabhidhātumārabhate",
  "anya-e0806n1:149_8": "‘padene’ccādi, ettha padenāti māsakamiccanena padena, imamhā kahāpaṇāti idamettha",
  "anya-e0806n1:149_9": "saddantaraṁ, katābhisaṅkharaṇassāti māsakaṁ māsakamiccevaṁ nipphāditassa, saddantaratoti",
  "anya-e0806n1:149_10": "iminā padantarayogo gahitoti āha-‘padantarena yogato’ti ayametthādhippāyo “dvittakaraṇakāle",
  "anya-e0806n1:149_11": "saddantaravacanīyassatthassānapekkhitattā māsakaṁmāsakanti avisesena māsakavicchāyaṁ",
  "anya-e0806n1:149_12": "dvittaṁ, tadanu pana imamhā kahāpaṇātisaddantarasambandhe sati yadi kahāpaṇasambandhya",
  "anya-e0806n1:149_13": "na vasesamāsakavicchā pariggayhati tadā imassa kahāpaṇassāti chaṭṭhiyā bhavitabbaṁ,",
  "anya-e0806n1:149_14": "imamhā kahāpaṇāti pana avadhipañcamīniddesato kahāpaṇato dvayameva gahetvā bhavantānaṁ",
  "anya-e0806n1:149_15": "dvinnaṁ dehīti imamhā kahāpaṇāti saddantaratovadhāraṇaṁ gamyate”ti.",
  "anya-e0806n1:150_0": "“Pubbapaṭhamānamatthātisayavacanicchāyaṁ dve bhavantīti vattabba”nti (8-1-12-vā)",
  "anya-e0806n1:150_1": "vuttaṁ, tadāha-‘pubbapaṭhamānaṁ miccādi, pubbapaṭhamānaṁ pubbapaṭhama saddānaṁ atthātisayo",
  "anya-e0806n1:150_2": "yo atthassa pakaṁso, tassa vacanicchāyaṁ, sabbapaṭhamabhāvasaṅkhāta atthātisayamattāva",
  "anya-e0806n1:150_3": "vacanicchāti na ettha vicchāti tesamadhippāyo, vikasanakiriyāya pākakiriyāyāti vuttepi",
  "anya-e0806n1:150_4": "vikāsakaraṇakiriyāya pākakaraṇakiriyāyāti atthasambhavato ‘pubbaṁ pubbaṁ puppha’nti",
  "anya-e0806n1:150_5": "tyādo, pubbaṁ pubbaṁ vikasanaṁ karonti, paṭhamaṁ paṭhamaṁ vacanaṁ karontīti kiriyāvisesanavasena",
  "anya-e0806n1:150_6": "attho daṭṭhabbo, pubbāti matā paṭhamābhimatāti iminā pubbapaṭhamabhāvenābhimatānaṁ",
  "anya-e0806n1:150_7": "bahutta byāpanena vicchāsabbhāve kāraṇamāha.",
  "anya-e0806n1:151_0": "“Ḍatara ḍatamānaṁ samasampadhāraṇāyamitthīnigade bhāve dve bhavantīti vattabba”nti",
  "anya-e0806n1:151_1": "(8-1-12-vā) vuttaṁ, ettha itthiliṅgasaddo itthiliṅgayogā itthīti vutto, nigadyateneneti",
  "anya-e0806n1:151_2": "nigado, itthī nigado yassa so itthinigadobhāvo, tasmiṁ itthīnigade bhāve, tadāha-ratararata",
  "anya-e0806n1:151_3": "mantāna’miccādi, itthiliṅgeti itthiliṅgaṁ yassa so itthiliṅgobhāvo, tasmiṁ itthiliṅge",
  "anya-e0806n1:151_4": "bhāve vattamānānaṁ ratararatamantānaṁ dvibbacanamabhimatanti sambandho, kasmiṁ visayeti",
  "anya-e0806n1:151_5": "āha-‘samasampadhāraṇa visaye’ti, samena aḍḍhatādinā guṇena ime ubho aḍḍhā itvevaṁ",
  "anya-e0806n1:151_6": "rūpā sampadhāraṇā nirūpanā avabodho samasampadhāraṇā, sāeva visayo, tasmiṁ sati,",
  "anya-e0806n1:151_7": "aḍḍhatāya bahuvidhattābhāvā kiriyādiyo gābhāvā ca natthettha vicchāti tesamadhippāyo,",
  "anya-e0806n1:151_8": "pucchiyamānāti iminā ime ubho’ iccādīnaṁ pucchāvākyataṁ dasseti.",
  "anya-e0806n1:152_0": "Parabyavahārenāha-‘ākhyātādīnaṁ visayatta’nti, iminā ākhyātādīnameva kiriyājotakapadabhāvena",
  "anya-e0806n1:152_1": "ponopuññasaṅkhātakiriyā dhammassa dhanasameva visayattaṁ dīpeti, atisayavisiṭṭhanti",
  "anya-e0806n1:152_2": "iminā papacatisaddepakāro pakaṁsattha jotako upasaggoti dasseti, hividhimhīti’lū-cchedane’iccasmā",
  "anya-e0806n1:152_3": "vidhimhi hippaccayo “pañhapattanāvidhīsu”ti (6-9) iminā suttenāti attho, ossāti “yuvaṇṇānameopaccaye”ti",
  "anya-e0806n1:152_4": "(5-82) okārassa, ‘pubbeka-kattukāna” (5-62) miccevāti evakārena paresamivāyamapyābhikkhaññe",
  "anya-e0806n1:152_5": "paccayo ce vidhīyate, tadā papacatiiccatra viya ābhikkhaññe vidhīyamānena paccayeneva",
  "anya-e0806n1:152_6": "ābhikkhaññatthassa pakāsitattā na dvibbacanena bhavitabbanti dasseti, yadā tu bhusaṁ",
  "anya-e0806n1:152_7": "punappunaṁ pacatīti vacanicchā tadāpi papacatīti bhavatyeva.",
  "anya-e0806n1:153_0": "Iha imasmiṁ udāharaṇe, ābhikkhaññe iccevāti iminā anukaraṇamattamevetaṁ natthetthābhikkhaññanti",
  "anya-e0806n1:153_1": "pāṇiniyā suttantarena dvittampaṭipādenti, natthettha tādisena vacanena payojanaṁ,",
  "anya-e0806n1:153_2": "ābhikkhaññeyeva dvibbacananti dasseti, evamaññate “paṭaiccetamanukaraṇaṁ bhavana",
  "anya-e0806n1:153_3": "kiriyampati vattatīti bhavanakiriyāmatī vuttīti (potthake) kiriyādhammaṁ ponopuññamettha",
  "anya-e0806n1:153_4": "atthevā”ti, teneva vakkhati-‘paṭapaṭā bhavatīti ābhikkhaññe dvibbacana’nti, anitisminti",
  "anya-e0806n1:153_5": "itisadde avijjamāne, rāppaccayoti paṭhamaṁ dvitte kate pacchā rāppaccayo, rāppaccayamakatvāpi",
  "anya-e0806n1:153_6": "pakārantarena sādhetumāha- ‘athavā’ iccādi, dīgho niccanti paṭhamaṁ dvitte paṭapaṭakarotīti",
  "anya-e0806n1:153_7": "ṭhite niccaṁ dīgho, paṭapaṭā karotīti ettha nipphattiṁ dassetvā idāni paṭapaṭāyatīti",
  "anya-e0806n1:153_8": "ettha dassetuṁ paṭapaṭāyatītiādi āraddhaṁ.",
  "anya-e0806n1:154": "55. Syādi",
  "anya-e0806n1:155": "Ekassa ekassa iti ṭhite pubbavibhattiyā lutte saṁhitāyañca katāyaṁ ekekassa, evaṁ matthakena matthakenāti ṭhite matthaka matthakenāti.",
  "anya-e0806n1:156": "56. Sabbā",
  "anya-e0806n1:157": "Aññaṁ aññanti ṭhite iminā vibhattiyā lope akārassa “tadaminā” (1-47) dinā okāre aññoññantipi hoti.",
  "anya-e0806n1:158": "57. Yāva",
  "anya-e0806n1:159": "Yāvabodhanti “yāvāvadhāraṇe”ti (3-4) asaṅkhyasamāso.",
  "anya-e0806n1:160": "58. Bahula",
  "anya-e0806n1:161": "Kvaci pavatyappavatti, kvacaññaṁ kvaci vā kvaci;",
  "anya-e0806n1:162": "Siyā bahulasaddena, vidhi sabbo yathāgamaṁti.",
  "anya-e0806n1:163": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n1:164": "Paṭhamakaṇḍavaṇṇanā samattā."
}