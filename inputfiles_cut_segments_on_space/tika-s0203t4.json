{
  "tika-s0203t4:0": "5. Saḷāyatanavaggo",
  "tika-s0203t4:1": "1. Anāthapiṇḍikovādasuttavaṇṇanā",
  "tika-s0203t4:2_0": "383.Adhimattagilānoti adhikāya mattāya maraṇassa āsannatāya ativiya gilānoti attho.",
  "tika-s0203t4:2_1": "Tenāha ‘‘maraṇaseyyaṁ upagato’’ti. Akhaṇḍaṁ akāsi gahapatino satthari paramapemattā.",
  "tika-s0203t4:2_2": "Yattakaṁ cassāti, ‘‘sakiṁ vā dvikkhattuṁ vā’’ti vuttaṁ yattakaṁ assa gahapatissa.",
  "tika-s0203t4:3_0": "384.Osakkantīti parihāyanti. Ottharantīti abhibhavanti. Usmā nāma kammajatejodhātu,",
  "tika-s0203t4:3_1": "sā saha jīvitindriyanirodhā pariyādiyati, yāva tā āyuusmā vattanti, tāva maraṇantikā",
  "tika-s0203t4:3_2": "vedanā vattanteva viññāṇassa aniruddhattā. Tenāha ‘‘yāva usmā’’tiādi.",
  "tika-s0203t4:4_0": "385.Tīhi gāhehīti taṇhāmānadiṭṭhiggāhehi. Paṭibāhituṁ vikkhambhetuṁ. Cakkhuṁ tīhi",
  "tika-s0203t4:4_1": "gāhehi na gaṇhissāmīti mānaggāhapaṭikkhepamukhena cakkhusmiṁ aniccānupassanāti dasseti.",
  "tika-s0203t4:4_2": "Aniccānupassanāya hi sati appatiṭṭho mānaggāho, dukkhānupassanāya sati appatiṭṭho",
  "tika-s0203t4:4_3": "taṇhāggāho, anattānupassanāya sati appatiṭṭho diṭṭhiggāhoti, gāho ca nāma oḷāriko,",
  "tika-s0203t4:4_4": "tasmiṁ vigatepi nikanti tiṭṭheyyāti taṁ vijahāpetukāmena, – ‘‘na ca me cakkhunissitaṁ",
  "tika-s0203t4:4_5": "viññāṇaṁ bhavissatī’’ti vuttanti āha – ‘‘viññāṇañcāpi me cakkhunissitaṁ na bhavissatī’’ti.",
  "tika-s0203t4:4_6": "Sabbaṁ kāmabhavarūpanti kāmabhūmipariyāpannaṁ sabbaṁ rūpakkhandhamāha – ‘‘kāmarūpabhavarūpa’’nti",
  "tika-s0203t4:4_7": "vā pāṭho. So yutto imassa vārassa eva anavasesapañcavokārabhavapariyāpannato. Tathā",
  "tika-s0203t4:4_8": "hi upari catuvokārabhavo anavasesato vutto.",
  "tika-s0203t4:5_0": "386.Idhalokanti ettha saṅkhāralokavisayoti adhippāyena, ‘‘vasanaṭṭhānaṁ vā’’tiādi",
  "tika-s0203t4:5_1": "vuttaṁ, tañca kho paṭhamadutiyavārehi idhaloko gahitoti katvā. Paṭhamadutiyavārehi",
  "tika-s0203t4:5_2": "pana idhaloko paralokoti vibhāgena vinā pañcavokārabhavo gahito; tathā tatiyavāre",
  "tika-s0203t4:5_3": "pañcavokārabhavo catuvokārabhavo ca gahitoti puna diṭṭhadhammasamparāyavasena taṁ",
  "tika-s0203t4:5_4": "vibhajitvā dassetuṁ, ‘‘na idhaloka’’ntiādi vuttaṁ . Idhalokanti ca sattasaṅkhāravaseneva",
  "tika-s0203t4:5_5": "gahitaṁ. Sabbampi saṅkhāravasena pariggahetvā dassetuṁ, ‘‘yampi me diṭṭha’’ntiādi",
  "tika-s0203t4:5_6": "vuttanti keci. Aparitassanatthaṁ taṇhāparitassanāya anuppādanatthaṁ. Yassa diṭṭhadhammoti",
  "tika-s0203t4:5_7": "vuccati, tassa pana abhāvato, ‘‘manussalokaṁ ṭhapetvā sesā paralokā nāmā’’ti vuttaṁ.",
  "tika-s0203t4:5_8": "Yesaṁ pana ‘‘idhaloka’’nti iminā sattalokassapi gahaṇaṁ icchitaṁ. Tesaṁ matena, ‘‘manussalokaṁ",
  "tika-s0203t4:5_9": "ṭhapetvā’’ti yojanā.",
  "tika-s0203t4:6_0": "387.Allīyasīti attabhāve bhogesu ca apekkhaṁ karosīti attho. Evarūpīti yādisī tadā",
  "tika-s0203t4:6_1": "dhammasenāpatinā kathitā, evarūpī. Dhammakathā na sutapubbāti yathākathitākārameva",
  "tika-s0203t4:6_2": "sandhāya paṭikkhepo, na sukhumagambhīrasuññatāpaṭisaṁyuttatāsāmaññaṁ. Tenāha ‘‘evaṁ panā’’tiādi.",
  "tika-s0203t4:7_0": "Mayā gatamaggameva anugacchasīti dānamayapuññabhāvasāmaññaṁ gahetvā vadati, na bodhisattadānabhūtaṁ",
  "tika-s0203t4:7_1": "dānapāramitaṁ. Na paṭibhātīti ruccanavasena citte na upatiṭṭhati. Tenāha ‘‘na ruccatī’’ti.",
  "tika-s0203t4:7_2": "Tathā hesa vaṭṭābhiratoti. Ujumaggāvahā vipassanā bhagavatā panassa kathitapubbā.",
  "tika-s0203t4:8_0": "388. Esitaguṇattā esiyamānaguṇattā ca isi, asekkhā sekkhā kalyāṇaputhujjanā ca, isīnaṁ",
  "tika-s0203t4:8_1": "saṅgho, tena nisevitanti isisaṅghanisevitaṁ. Kāmaṁ tassa vihārassa gandhakuṭipāsādakūṭāgārādivasena",
  "tika-s0203t4:8_2": "nisīdananipajjanāya rukkhalatādivasena bhūmisayādivasena ca anaññasādhāraṇā mahatī",
  "tika-s0203t4:8_3": "ramaṇīyatā attheva, sā pana gehassitabhāvena ariyānaṁ cittaṁ tathā na toseti; yathā",
  "tika-s0203t4:8_4": "ariyānaṁ nisevitabhāvenāti āha – ‘‘paṭhamagāthāya jetavanassa vaṇṇaṁ kathetvā’’ti.",
  "tika-s0203t4:8_5": "Tenāha bhagavā – ‘‘yattha arahanto viharanti, taṁ bhūmirāmaṇeyyaka’’nti (dha. pa.",
  "tika-s0203t4:8_6": "98; theragā. 991; saṁ. ni. 1.261). Apacayagāminī cetanā sattānaṁ suddhimāvahatīti",
  "tika-s0203t4:8_7": "āha – ‘‘kammanti maggacetanā’’ti. Catunnaṁ ariyasaccānaṁ viditakaraṇaṭṭhena kilesānaṁ",
  "tika-s0203t4:8_8": "vikkhambhanaṭṭhena ca vijjā, maggasammādiṭṭhīti āha – ‘‘vijjāti maggapaññā’’ti. Samādhipakkhiko",
  "tika-s0203t4:8_9": "dhammo nāma sammāvāyāmasatisamādhayo. Tathā hi vijjābhāgiyo samādhipi samādhipakkhiko.",
  "tika-s0203t4:8_10": "Sīlaṁ tassa atthīti sīlanti āha – ‘‘sīle patiṭṭhitassa jīvitaṁ uttama’’nti. Diṭṭhisaṅkappoti",
  "tika-s0203t4:8_11": "sammāsaṅkappo. Tattha sammāsaṅkappassa upakārakabhāvena vijjābhāgo . Tathā hi so",
  "tika-s0203t4:8_12": "paññākkhandhasaṅgahitoti vuccati, yathā sammāsaṅkappo paññākkhandhena saṅgahito,",
  "tika-s0203t4:8_13": "evaṁ vāyāmasatiyo samādhikkhandhasaṅgahitāti. Tenāha – ‘‘dhammoti vāyāmasatisamādhayo’’ti.",
  "tika-s0203t4:8_14": "‘‘Dhammo’’ti hi idha sammāsamādhi adhippeto, – ‘‘evaṁ dhammā te bhagavanto ahesu’’ntiādīsu",
  "tika-s0203t4:8_15": "(dī. ni. 2.13; ma. ni. 3.198; saṁ. ni. 5.378) viya. Vācākammantājīvāti sammāvācākammantājīvā",
  "tika-s0203t4:8_16": "maggapariyāpannā eva, te sabbepi gahitāti. Tenāha – ‘‘etena aṭṭhaṅgikena maggenā’’ti.",
  "tika-s0203t4:9_0": "Upāyenāti yena vidhinā ariyamaggo bhāvetabbo, tena samādhipakkhiyaṁ vipassanādhammañceva",
  "tika-s0203t4:9_1": "maggadhammañca. ‘‘Ariyaṁ vo, bhikkhave, sammāsamādhiṁ desessāmi saupanisaṁ saparikkhāra’’nti",
  "tika-s0203t4:9_2": "(ma. ni. 3.136) hi vacanato sammāsamādhiādayo maggadhammāpi samādhipakkhiyā. Vicineyyāti",
  "tika-s0203t4:9_3": "vīmaṁseyya, bhāveyyāti attho. Tatthāti hetumhi bhummavacanaṁ. Ariyamaggahetukā hi",
  "tika-s0203t4:9_4": "sattānaṁ visuddhi. Tenāha – ‘‘tasmiṁ ariyamagge visujjhatī’’ti. Pañcakkhandhadhammaṁ",
  "tika-s0203t4:9_5": "vicineyya, pañcupādānakkhandhe vipasseyya. Tesu hi vipassiyamānesu vipassanā ukkaṁsagatā.",
  "tika-s0203t4:9_6": "Yadaggena dukkhasaccaṁ pariññāpaṭivedhena paṭivijjhīyati, tadaggena samudayasaccaṁ",
  "tika-s0203t4:9_7": "pahānapaṭivedhena nirodhasaccaṁ sacchikiriyāpaṭivedhena, maggasaccaṁ bhāvanāpaṭivedhena",
  "tika-s0203t4:9_8": "paṭivijjhīyati, evaṁ accantavisuddhiyā sujjhati. Tenāha – ‘‘evaṁ tesu catūsu saccesu",
  "tika-s0203t4:9_9": "visujjhatī’’ti. Idhāpi nimittatthe bhummavacanaṁ. Saccesu vā paṭivijjhiyamānesūti vacanaseso.",
  "tika-s0203t4:10_0": "Avadhāraṇavacananti vavatthāpanavacanaṁ, avadhāraṇanti attho. Sāriputtovāti ca avadhāraṇaṁ",
  "tika-s0203t4:10_1": "tassa sāvakabhāvato sāvakesu sāriputtova seyyoti imamatthaṁ dīpeti. Kilesaupasamenāti",
  "tika-s0203t4:10_2": "iminā mahātherassa tādiso kilesūpasamoti dasseti, yassa sāvakassa visaye paññāya",
  "tika-s0203t4:10_3": "pāramippatti ahosi. Yadi evaṁ – ‘‘yopi pāraṅgato bhikkhu, etāvaparamo siyā’’ti idaṁ",
  "tika-s0203t4:10_4": "kathanti? Tesaṁ tesaṁ buddhānaṁ sāsane paññāya pāramippattasāvakavasenetaṁ vuttanti",
  "tika-s0203t4:10_5": "daṭṭhabbaṁ. Atha vā – ‘‘natthi vimuttiyā nānatta’’nti (dī. ni. ṭī. 3.141; vibha.",
  "tika-s0203t4:10_6": "mūlaṭī. suttantabhājanīyavaṇṇanā) vacanato sāvakehi vimuttipaññāmattaṁ sandhāyetaṁ",
  "tika-s0203t4:10_7": "vuttaṁ. Tenāha – ‘‘pāraṅgatoti nibbānaṁ gato’’tiādi. Sesaṁ suviññeyyameva.",
  "tika-s0203t4:11": "Anāthapiṇḍikovādasuttavaṇṇanāya līnatthappakāsanā samattā.",
  "tika-s0203t4:12": "2. Channovādasuttavaṇṇanā",
  "tika-s0203t4:13_0": "389.Channoti idaṁ tassa nāmanti āha ‘‘evaṁnāmako thero’’ti. Yassa pana satthārā parinibbānakāle",
  "tika-s0203t4:13_1": "brahmadaṇḍo āṇatto, ayaṁ so na hotīti dassento āha – ‘‘na abhinikkhamanaṁ nikkhantatthero’’ti,",
  "tika-s0203t4:13_2": "lokanāthassa abhinikkhamanakāle kapilapurato nikkhantoti attho. Gilānapucchakāti",
  "tika-s0203t4:13_3": "gilānassa pucchanakā, gilānabhāvassa avatthaṁ sotukāmāti attho. Sasanato hiṁsanato",
  "tika-s0203t4:13_4": "satthanti āha ‘‘jīvitahārakasattha’’nti.",
  "tika-s0203t4:14": "390. Upavajjaṁ etassa natthīti anupavajjaṁ, karajakāyaṁ katvā āyatiṁ uppattirahitanti attho. Tenāha ‘‘anuppattika’’nti.",
  "tika-s0203t4:15_0": "391.Khayavayaṁ ñatvāti saṅkhāragataṁ khaṇabhaṅgaṁ netvā ñāṇena yāthāvato ñatvā. Netaṁ",
  "tika-s0203t4:15_1": "mamāti dukkhato samanupassanā saṅkhāresu diṭṭhesu mamaṁkārābhāvato. Nesohamasmīti",
  "tika-s0203t4:15_2": "aniccato samanupassanā aniccato tesu diṭṭhesu ahaṁkārābhāvato. Na meso attāti anattato",
  "tika-s0203t4:15_3": "samanupassanā anattato tesu diṭṭhesu attaggāhābhāvatoti āha – ‘‘netaṁ mama…pe… attāti samanupassāmī’’ti.",
  "tika-s0203t4:16_0": "393.Tasmā puthujjanoti yasmā ariyo sabbaso pariññātavatthuko dukkhavedanaṁ adhivāsetuṁ",
  "tika-s0203t4:16_1": "asakkonto nāma natthi, tasmā puthujjano, kevalaṁ pana adhimāneneva – ‘‘nābhikaṅkhāmi",
  "tika-s0203t4:16_2": "jīvitaṁ, pariciṇṇo me satthā, nirodhaṁ disvā’’ti vadatīti adhippāyo. Idampīti idampi,",
  "tika-s0203t4:16_3": "‘‘nissitassa calita’’ntiādi. Taṇhānissitabhāvena hi āyasmā channo māraṇantikaṁ vedanaṁ",
  "tika-s0203t4:16_4": "adhivāsetuṁ asakkonto ito cito parivattanto calati vipphandati, tasmā ‘‘nissitassa",
  "tika-s0203t4:16_5": "calita’’ntiādi manasikātabbaṁ, tena idaṁ sabbaṁ taṁ vipphanditaṁ na bhavissatīti",
  "tika-s0203t4:16_6": "adhippāyo. Kappasaddo kālapariyāyopi hoti, na kālavisesavācako evāti āha – ‘‘niccakappanti",
  "tika-s0203t4:16_7": "niccakāla’’nti. Yathā appahīnataṇhādiṭṭhiko puggalo taṁnissito allino, evaṁ tāhipi",
  "tika-s0203t4:16_8": "nissito amuttabhāvatoti āha – ‘‘taṇhādiṭṭhīhi nissitassā’’ti. Calitanti yathā yathā",
  "tika-s0203t4:16_9": "asamāraddhāya sammāpaṭipattiyā ādīnavavasena calantaṁ pana yasmā ariyassa vinaye",
  "tika-s0203t4:16_10": "virūpaṁ calitaṁ nāma hoti, tasmā āha – ‘‘vipphanditaṁ hotī’’ti. Tādise pana papañcavikkhambhanavasena",
  "tika-s0203t4:16_11": "cittassa calite asati bhāvanāya vīthipaṭipannatāya kilesapaṭippassaddhi eva hotīti",
  "tika-s0203t4:16_12": "āha ‘‘calite asati passaddhī’’ti. Tena vuttaṁ – ‘‘kilesapassaddhi nāma hotī’’ti.",
  "tika-s0203t4:17_0": "Bhavantaraṁ disvā namanaṭṭhena nati. Tenāha – ‘‘natiyā asatīti bhavatthāya ālayanikantipariyuṭṭhānesu",
  "tika-s0203t4:17_1": "asatī’’ti. Paṭisandhivasena āgati nāmāti paṭisandhiggahaṇavasena bhavantarato idheva",
  "tika-s0203t4:17_2": "āgamanaṁ nāma, cutivasena cavanavasena ito bhavantarassa gamanaṁ nāma na hoti āgatigatiyā",
  "tika-s0203t4:17_3": "asati katūpacitassapi kammassa uppattiparikappavasena pavattiyā abhāvato. Cavanavasenāti",
  "tika-s0203t4:17_4": "nibbattabhavato cavanavasena cuti, āyatiṁ upapajjanavasena upapāto na hoti. Yato",
  "tika-s0203t4:17_5": "gati āgati cavanaṁ upapāto na hoti, tato eva nevidha, na huraṁ, na ubhayamantarena,",
  "tika-s0203t4:17_6": "kāyassa gatiyā āgatiyā ca abhāvato sabbaso cutūpapāto natthi; tena na idhaloke ṭhitoti",
  "tika-s0203t4:17_7": "vattabbo. Na paraloke ṭhitoti vattabbo, na ubhayamantarena ṭhitoti vattabbo. Tenāha",
  "tika-s0203t4:17_8": "‘‘nayidha loke’’tiādi. Tattha idhalokaparalokavinimuttassa saṁsaraṇapadesassa abhāvato,",
  "tika-s0203t4:17_9": "‘‘na ubhayamantarenā’’ti vuttoti ubhayapariyāpanno na hotīti paṭikkhipanto, ‘‘na",
  "tika-s0203t4:17_10": "ubhayattha hotī’’ti āha. Ayameva antoti yo idhaloke paraloke ca abhāvo avijjamānatā",
  "tika-s0203t4:17_11": "anuppajjanaṁ, ayameva sakalassa dukkhamūlassa anto pariyosānaṁ.",
  "tika-s0203t4:18_0": "394.Kaṇṭhanāḷiṁ chindīti nāḷiṁ chindituṁ ārabhi. Tasmiṁ chindituṁ āraddhakkhaṇe chedo",
  "tika-s0203t4:18_1": "ca vattati; maraṇabhayañca okkami avītarāgabhāvato, tato eva gatinimittaṁ upaṭṭhāti.",
  "tika-s0203t4:18_2": "‘‘Sopi nāma sabrahmacārīnaṁ anupavajjataṁ byākaritvā sarāgamaraṇaṁ marissatī’’ti",
  "tika-s0203t4:18_3": "saṁviggamānaso saṅkhāre aniccādivasena pariggaṇhanto. Arahattaṁ patvāti pubbe bahuso",
  "tika-s0203t4:18_4": "vipassanāya udayabbayañāṇaṁ pāvitattā tāvadeva arahattaṁ patvā arahattaphalapaccavekkhaṇānantaraṁ",
  "tika-s0203t4:18_5": "kaṇṭhanāḷicchedapaccayā jīvitanirodhena samasīsī hutvā parinibbāyi. Na hi antimabhavikassa",
  "tika-s0203t4:18_6": "arahattaṁ appatvā jīvitantarāyo hoti. Therassāti āyasmato channattherassa. Byākaraṇenāti",
  "tika-s0203t4:18_7": "hetumhi karaṇavacanaṁ ‘‘byākaraṇena hetunā’’ti. Tannimittañhi thero vīriyaṁ paggaṇhanto",
  "tika-s0203t4:18_8": "vipassanaṁ ussukkāpeti. Imināti, ‘‘atthi, bhante’’tiādivacanena. Theroti āyasmā sāriputtatthero.",
  "tika-s0203t4:18_9": "Pucchatīti, bhante, tathā kulasaṁsaggapasuto kathaṁ parinibbāyissatīti pucchati.",
  "tika-s0203t4:18_10": "‘‘Pubbe kulesu saṁsaṭṭhavihārī’’ti sabrahmacārīnaṁ paññātassapi imasmiṁ ‘‘honti hete",
  "tika-s0203t4:18_11": "sāriputtā’’tiādinā bhagavato vutta-ṭṭhāne asaṁsaṭṭhabhāvo pākaṭo ahosi. Pakkampi",
  "tika-s0203t4:18_12": "nipakkaṁ viya sammāpaṭipajjamānāpi keci asaññatā upaṭṭhahanti. Sesaṁ suviññeyyameva.",
  "tika-s0203t4:19": "Channovādasuttavaṇṇanāya līnatthappakāsanā samattā.",
  "tika-s0203t4:20": "3. Puṇṇovādasuttavaṇṇanā",
  "tika-s0203t4:21_0": "395. Anantarasutte ‘‘paṭisallānāti phalasamāpattito’’ti vuttaṁ, tattha dhammasenāpatino",
  "tika-s0203t4:21_1": "ariyavihārassa adhippetattā, idha pana akatakiccassa paṭisallānaṁ nāma kāyavivekoti",
  "tika-s0203t4:21_2": "āha – ‘‘paṭisallānāti ekībhāvā’’ti. ‘‘Cakkhuviññeyyā rūpā’’ti panettha viññeyyarūpaṁ",
  "tika-s0203t4:21_3": "vijānantassa dvārabhūtaṁ cakkhunti ubhayaṁ ajjhattikaṁ bāhirañca āyatanaṁ abhinanditādisāmaññena",
  "tika-s0203t4:21_4": "tañceti ettha taṁ-saddena ekajjhaṁ paccāmaṭṭhanti āha – ‘‘tañceti taṁ cakkhuñceva",
  "tika-s0203t4:21_5": "rūpañcā’’ti. Yaṁ panettha viññeyyasaddena jotitaṁ viññāṇaṁ taṁ sampayuttadhammāti",
  "tika-s0203t4:21_6": "tadubhayaṁ, ‘‘manoviññeyyā dhammā’’ti padena kathitamevāti idha na gahitaṁ. Esa nayo",
  "tika-s0203t4:21_7": "sesesupi. Samodhānenāti sahāvaṭṭhānena, cittena nandiyā taṇhāya saha pavattiyā cittasahuppattiyāti",
  "tika-s0203t4:21_8": "attho. Tenāha – ‘‘uppajjati nandī’’ti. Pañcakkhandhadukkhassa samodhānanti pañcakkhandhasaṅkhātassa",
  "tika-s0203t4:21_9": "dukkhasaccassa paccavokāre sahappavatti hoti. Yasmā dukkhaṁ uppajjamānaṁ channaṁ",
  "tika-s0203t4:21_10": "dvārānaṁyeva vasena uppajjati, tathā samudayoti, tasmā āha – ‘‘iti chasu dvāresū’’tiādi.",
  "tika-s0203t4:21_11": "Kilesavaṭṭassa kammavaṭṭassa vipākavaṭṭassa ca kathitattā āha – ‘‘vaṭṭaṁ matthakaṁ",
  "tika-s0203t4:21_12": "pāpetvā dassetī’’ti. Dutiyanayeti ‘‘santi ca kho’’tiādinā vutte dutiye desanānaye.",
  "tika-s0203t4:21_13": "Pāṭiyekko anusandhīti na yathānusandhi nāpi ajjhāsayānusandhīti adhippāyo, pucchānusandhissa",
  "tika-s0203t4:21_14": "pana idha sambhavo eva natthīti. Sattasu ṭhānesūti akkosane paribhāsane pāṇippahāre",
  "tika-s0203t4:21_15": "leḍḍuppahāre daṇḍappahāre satthappahāre jīvitāvoropaneti imesu sattasu. ‘‘Bhaddakā",
  "tika-s0203t4:21_16": "vatime’’tiādinā khantipaṭisaṁyuttaṁ sīhanādaṁ nadāpetuṁ.",
  "tika-s0203t4:22_0": "396.Caṇḍāti kodhanā, tena dūsitacittatāya duṭṭhāti vuttā. Kibbisāti pāpā. Pharusāti",
  "tika-s0203t4:22_1": "īsakampi pasādasinehābhāvena luddā. Pharusavacanatāya vā pharusā, tathābhūtā pana",
  "tika-s0203t4:22_2": "luddā nāma honti, tasmā vuttaṁ ‘‘kakkhaḷā’’ti. Idañca teti, ‘‘hatthacchedaṁ nāsikaccheda’’nti",
  "tika-s0203t4:22_3": "evamādiṁ idañca aniṭṭhaṁ karissāmāti bhayadassanena tajjessanti.",
  "tika-s0203t4:23_0": "Ghaṭikamuggarenāti daṇḍānaṁ kira aggapasse ghaṭākāraṁ dassenti, tena so ‘‘ghaṭikamuggaro’’ti",
  "tika-s0203t4:23_1": "vuccati. Ekatodhārādinā satthena karavālakhaggādinā. ‘‘Indriyasaṁvarādīnaṁ etaṁ nāma’’nti",
  "tika-s0203t4:23_2": "vatvā yattha yattha indriyasaṁvarādayo ‘‘damo’’ti vuttā, taṁ pāṭhapadesaṁ dassento",
  "tika-s0203t4:23_3": "‘‘saccenā’’tiādimāha . Manacchaṭṭhāni indriyāni dameti saṁvaretīti indriyasaṁvaro,",
  "tika-s0203t4:23_4": "damo. Rāgādipāpadhamme dameti upasametīti damo, paññā. Pāṇātipātādikammakilese dameti",
  "tika-s0203t4:23_5": "upasameti vikkhambhetīti damo uposatho. Byāpādavihesādike dameti vinetīti damoti",
  "tika-s0203t4:23_6": "āha – ‘‘imasmiṁ pana sutte khanti ‘damo’ti veditabbā’’ti. Upasamoti tasseva damassa",
  "tika-s0203t4:23_7": "vevacanaṁ, tasmā damo ca so byāpādādīnaṁ vinayanaṭṭhena tesaṁyeva upasamanaṭṭhena",
  "tika-s0203t4:23_8": "upasamo cāti damūpasamo, adhivāsanakhanti.",
  "tika-s0203t4:24_0": "397. Tattha khantiyaṁ katādhikāro taṁ janapadaṁ gantvā mahājanassa avassayo hoti,",
  "tika-s0203t4:24_1": "tasmā tadassa apadānaṁ samudāgamato paṭṭhāya vibhāvetuṁ, ‘‘ko panesa puṇṇo’’tiādi",
  "tika-s0203t4:24_2": "āraddhaṁ. Etthāti etasmiṁ sunāparantajanapade. Asappāyavihāranti bhāvanābhiyogassa",
  "tika-s0203t4:24_3": "na sappāyaṁ vihāraṁ.",
  "tika-s0203t4:25": "Dve bhātaroti avibhattasāpateyyā avibhattavohārasaṁyogā. Tenāha ‘‘tesū’’tiādi. Janapadacārikaṁ caranto bhaṇḍaṁ gahetvā janapadesu vikkayaṁ karonto.",
  "tika-s0203t4:26_0": "‘‘Buddhapūjaṁ dhammapūjaṁ saṅghapūjaṁ karissāmā’’ti tanninnā. Aṭṭhimiñjaṁ āhacca",
  "tika-s0203t4:26_1": "aṭṭhāsīti, ‘‘buddho’’ti vacanaṁ assutapubbaṁ sotapathaṁ upagataṁ anappakaṁ pītisomanassaṁ",
  "tika-s0203t4:26_2": "samuṭṭhāpentaṁ pītisamuṭṭhānapaṇītarūpehi chavicammādīni chinditvā aṭṭhimiñjaṁ āhacca",
  "tika-s0203t4:26_3": "aṭṭhāsi. Vissajjitanti vikkiṇanavasena viniyojitaṁ. Kammaṭṭhānaṁ na upaṭṭhātīti bhāvanāvīthiṁ",
  "tika-s0203t4:26_4": "na otarati. Mayhaṁ asappāyoti mayhaṁ kammaṭṭhānabhāvanāya sappāyo upakāro na hoti.",
  "tika-s0203t4:27": "Kocicaṅkamituṁ samattho nāma natthi mahatā samuddavīcisaddena upaddutattā bhāvanāmanasikārassa anabhisambhuṇanato. Tenāha ‘‘samuddavīciyo’’tiādi. Soti makuḷavihāro.",
  "tika-s0203t4:28": "Uttamajavena gacchamānā yathādhippetaṁ maggaṁ atikkamitvā aññataraṁ dīpakaṁ pāpuṇi.",
  "tika-s0203t4:29": "Uppādikaṁ uṭṭhāpetvāti mahāvātamaṇḍalasamuṭṭhāpanena tasmiṁ padese mahāsamuddaṁ saṁkhobhento mahantaṁ uppādaṁ uṭṭhapetvā.",
  "tika-s0203t4:30_0": "Thero, ‘‘amhe āvajjeyyāthā’’ti kaniṭṭhassa vacanaṁ saritvā antarantarā āvajjeti,",
  "tika-s0203t4:30_1": "tasmā tadāpi āvajjeti, taṁ sandhāya vuttaṁ – ‘‘tasmiṁyeva khaṇe āvajjitvā’’ti. Sammukheti",
  "tika-s0203t4:30_2": "sīsaṭṭhāne. Paṭivedesunti pavedesuṁ, upāsakā mayanti paṭijāniṁsu. Imināti iminā mayhaṁ",
  "tika-s0203t4:30_3": "pariccattakoṭṭhāsena. Maṇḍalamāḷanti muṇḍamaṇḍalamāḷasadisaṁ paṭissayaṁ. Paricārakāti avasesagāmino.",
  "tika-s0203t4:31": "Saccabandhassa okāsaṁ karonto ‘‘ekūnapañcasatāna’’nti āha. Taṁ divasaṁ…pe… aggahesi, tena so thero paṭhamaṁ salākaṁ gaṇhantānaṁ etadagge ṭhapito.",
  "tika-s0203t4:32": "Vāṇijagāmaṁ gantvāti vāṇijagāmasamīpaṁ gantvā. Buddhakolāhalanti buddhānaṁ upagamma sattānaṁ uppajjanakutūhalaṁ.",
  "tika-s0203t4:33": "Mahāgandhakuṭiyaṁyevāti jetavanamahāvihāre mahāgandhakuṭiyaṁyeva. Paricaritabbanti upaṭṭhātabbaṁ.",
  "tika-s0203t4:34": "Gandhakaṭṭhānīti candanaagarusalaḷādīni sugandhakaṭṭhāni. Sesaṁ suviññeyyamevāti.",
  "tika-s0203t4:35": "Puṇṇovādasuttavaṇṇanāya līnatthappakāsanā samattā.",
  "tika-s0203t4:36": "4. Nandakovādasuttavaṇṇanā",
  "tika-s0203t4:37_0": "398.Saṅghassabhāraṁ akāsi upāyena nandakattherassa ovādena vinetabbānaṁ bhikkhunīnaṁ",
  "tika-s0203t4:37_1": "vinayatthaṁ. Tenāha ‘‘imaṁ panā’’tiādi. Pariyāyati pavattatīti pariyāyo, paṭipāṭīti",
  "tika-s0203t4:37_2": "āha – ‘‘pariyāyenāti vārenā’’ti. Assāti nandakattherassa. Vadāpesi aññehi attano",
  "tika-s0203t4:37_3": "anokāsabhāvaṁ. Pariyāyena ovadantīti ovadituṁ samatthā bhikkhuniyo vārena ovadanti.",
  "tika-s0203t4:37_4": "Idaṁ pariyāyena ovadanaṁ. Cittaṁ ekaggaṁ hoti pasīdati pubbacariyasiddhena gāravabahumānena",
  "tika-s0203t4:37_5": "gehassitapemavasena.",
  "tika-s0203t4:38": "Gotamīti mahāpajāpatigotamī. Seṭṭhissāti bārāṇasiseṭṭhino.",
  "tika-s0203t4:39_0": "Teti paccekabuddhe. Kiṁ nu khoti pucchi ciratarakālaṁ puññakiriyāya paribhāvitasantānatāya,",
  "tika-s0203t4:39_1": "paccekabuddhesu ca gāravabahumānatāya. Duggatehipi sakkā kātunti duggatehipi yathāvibhavaṁ",
  "tika-s0203t4:39_2": "katā kuṭi tumhākaṁ vasituṁ sakkāti pucchi.",
  "tika-s0203t4:40_0": "Hatthakammaṁ dethāti hatthakammaṁ katvā dethāti attho. Ānisaṁsaṁ ācikkhitvāti ‘‘tādisānaṁ",
  "tika-s0203t4:40_1": "mahesīnaṁ kataṁ veyyāvaccaṁ amhākampi dīgharattaṁ hitāya hoti. Āvāsadānañca nāma",
  "tika-s0203t4:40_2": "mahapphalaṁ mahānisaṁsaṁ nibbattaṭṭhāne mahāsampattiāvahaṁ bhavissatī’’tiādinā ānisaṁsaṁ",
  "tika-s0203t4:40_3": "ācikkhitvā. Gāḷhena ovādena tajjetvāti, ‘‘imesu nāma karontesu tvaṁ kasmā na karosi,",
  "tika-s0203t4:40_4": "mama jeṭṭhakadāsassa bhariyabhāvaṁ na jānāsi. Sabbehipi kariyamānassa hatthakammassa",
  "tika-s0203t4:40_5": "akaraṇe tuyhaṁ idañcidañca dukkhaṁ āgamissatī’’ti bhayena tajjetvā. Sataṁ sataṁ hutvāti",
  "tika-s0203t4:40_6": "sataṁ sataṁ dāsaputtā ekajjhaṁ hutvā ekañca ekañca kuṭiṁ katvā adāsi. Caṅkamanādiparivāranti",
  "tika-s0203t4:40_7": "caṅkamanarattiṭṭhānadivāṭṭhānabhojanādiparivāraṭṭhānasahitaṁ. Jaggitvā upaṭṭhāpetvā.",
  "tika-s0203t4:40_8": "Vissajjāpesīti pariccajāpesi. Parivattāpetvāti cetāpetvā. Ticīvarānīti sahassagghanikāni",
  "tika-s0203t4:40_9": "ticīvarāni katvā adāsi. Kālena kālanti kāle kāle, kismiñci kāleti attho. Rajje ṭhitassāti",
  "tika-s0203t4:40_10": "sabbabhūtūpakārarajje ṭhitassa.",
  "tika-s0203t4:41_0": "Nandakattheropīti tadā jeṭṭhakadāso etarahi nandakatthero pabbajitvā arahattaṁ patto.",
  "tika-s0203t4:41_1": "Jeṭṭhakadāsidhītā …pe… aggamahesiṭṭhāne ṭhitāti mahāpajāpatigotamiṁ sandhāya vadati.",
  "tika-s0203t4:41_2": "Ayamāyasmā nandakoti ayameva samudāgamato āyasmā nandakatthero. Etāva tā bhikkhuniyoti",
  "tika-s0203t4:41_3": "etāvatā samudāgamato pañcasatā bhikkhuniyo.",
  "tika-s0203t4:42": "399.Hetunāti ñāyena aviparītapaṭipattiyā. Pubbabhāgā hi purimā purimā paṭipadā pacchimāya kāraṇaṁ. Yāthāvasarasato diṭṭhanti yathābhūtasabhāvato paccakkhaṁ viya.",
  "tika-s0203t4:43": "401.Taṁ sabhāvaṁ taṁsabhāvanti tassā vedanāya paccayabhāvena anurūpaṁ.",
  "tika-s0203t4:44": "403.Paṭhamataraṁyeva aniccāti tassāpi chāyāya aniccabhāvo paṭhamataraṁyeva siddho. Na hi kadāci aniccaṁ nissāya pavattaṁ kiñci niccaṁ nāma atthīti.",
  "tika-s0203t4:45_0": "404.Anupahanitvāti avināsetvā. Kathaṁ pana maṁsakāyaṁ cammakāyañca avināsetvā itaresaṁ",
  "tika-s0203t4:45_1": "kantanaṁ hotīti byatirekamukhena dassetuṁ, ‘‘tatthā’’tiādi vuttaṁ. Cammaṁ alliyāpentoti",
  "tika-s0203t4:45_2": "camme laggāpento cammapaṭibaddhaṁ karonto. Cammaṁ baddhaṁ katvāti vivarakāle na phālento",
  "tika-s0203t4:45_3": "cammabaddhe katvā. Evaṁ akatvāti evaṁ maṁsacammakāyānaṁ vināsanaṁ akatvā, vilimaṁsādivikantanena",
  "tika-s0203t4:45_4": "aññamaññaṁ vivecetvā. Tattha vilimaṁsanti cammanissitamaṁsaṁ, paṭicchannakilomakanti",
  "tika-s0203t4:45_5": "ca vadanti. Nhārūti sukhumanhāru. Bandhananti cammamaṁsānaṁ sambandhaṁ. Tenāha –",
  "tika-s0203t4:45_6": "‘‘sabbacamme laggavilipanamaṁsamevā’’ti. Antarakilesamevāti antare citte jātattā",
  "tika-s0203t4:45_7": "sattasantānantogadhatāya abbhantarabhūtakilesameva.",
  "tika-s0203t4:46_0": "405.Tajjaṁ vāyāmanti nidassanamattaṁ daṭṭhabbaṁ. Tathā hi purisena kuṭhārinā chejjaṁ",
  "tika-s0203t4:46_1": "chindite chejjaṭṭhānassa sallakkhaṇaṁ icchitabbaṁ, tassa paṭighātabhāvo icchitabbo,",
  "tika-s0203t4:46_2": "kāyapariḷāhābhāvo icchitabbo, tassa avaṭṭhānaṁ icchitabbaṁ, kiccantare ajjhupekkhaṇaṁ",
  "tika-s0203t4:46_3": "icchitabbaṁ, evaṁ paññāya kilese chindantassa yogino vīriyabalena saddhiṁ sati-pīti-passaddhi-samādhi-upekkhāsambojjhaṅgaṁ",
  "tika-s0203t4:46_4": "icchitabbanti āha – ‘‘evaṁ na vinā chahi…pe… sakkotī’’ti.",
  "tika-s0203t4:47_0": "407.Tena kāraṇenāti yena tāsaṁ bhikkhunīnaṁ sā dhammadesanā sappāyā, āsevanamandatāya",
  "tika-s0203t4:47_1": "pana ajjhāsayena paripuṇṇasaṅkappā na jātāyeva; puna tathā desanāya sati āsevanabalavatāya",
  "tika-s0203t4:47_2": "paripuṇṇasaṅkappā bhavissanti; tena kāraṇena tvampi tā bhikkhuniyo teneva ovādena ovadeyyāsīti.",
  "tika-s0203t4:48_0": "415.Sabbapacchimikāti sabbāsaṁ kaniṭṭhā sotāpannā, anariyā tattha kāci natthīti attho.",
  "tika-s0203t4:48_1": "Tenāha – ‘‘sesā pana…pe… khīṇāsavā cā’’ti. Yadi evanti akhīṇāsavāpi tādisā bhikkhunī",
  "tika-s0203t4:48_2": "atthi. Evaṁ sati sukkhavipassakabhāvenapi sati khīṇāsavabhāve ariyassa vinaye aparipuṇṇasaṅkappāvāti",
  "tika-s0203t4:48_3": "adhippāyena codeti, ‘‘kathaṁ paripuṇṇasaṅkappā’’ti? Itaro ajjhāsayapāripūriyāti kāraṇaṁ",
  "tika-s0203t4:48_4": "vatvā, ‘‘yassa hī’’tiādinā tamatthaṁ vivarati. Ajjhāsayapāripūriyāti tattha adhippāyapāripūriyā,",
  "tika-s0203t4:48_5": "na sabbaso guṇapāripūriyāti adhippāyo. Tenāha ‘‘kadā nu kho’’tiādi. Etena pādakajjhānasammasitajjhānānaṁ",
  "tika-s0203t4:48_6": "visadisatāya puggalassa vipassanākāle pavattaajjhāsayavasena ariyamagge bojjhaṅgamaggaṅgajhānaṅgānaṁ",
  "tika-s0203t4:48_7": "visesatāti ayamattho dīpitoti veditabbo. Sesaṁ suviññeyyameva.",
  "tika-s0203t4:49": "Nandakovādasuttavaṇṇanāya līnatthappakāsanā samattā.",
  "tika-s0203t4:50": "5. Rāhulovādasuttavaṇṇanā",
  "tika-s0203t4:51_0": "416.Vimuttiṁparipācentīti kilesānaṁ paṭippassaddhivimuttibhūtaṁ arahattaṁ sabbaso",
  "tika-s0203t4:51_1": "pācenti sādhenti nibbāpentīti vimuttiparipācanīyā. Dhammāti kāraṇadhammā. Tenāha",
  "tika-s0203t4:51_2": "– ‘‘visuddhikāraṇavasenā’’ti, arahattasaṅkhātāya visuddhiyā sampādanavasenāti attho.",
  "tika-s0203t4:51_3": "Saddhindriyādayo visujjhamānā maggapaṭipāṭiyāva sabbaso assaddhiyādīhi cittaṁ vimocentā",
  "tika-s0203t4:51_4": "aggaphalavimuttiṁ sampādenti. Tesaṁ pana visuddhi bālaparivajjanena paṇḍitapayirupāsanena",
  "tika-s0203t4:51_5": "pasādāvahadhammapaccavekkhaṇāya ca hoti. Tato idha pannarasa dhammā adhippetāti dassento,",
  "tika-s0203t4:51_6": "‘‘vuttañheta’’ntiādimāha.",
  "tika-s0203t4:52_0": "Tattha assaddhe puggaleti saddhārahite puggale. Te hi nissāya na kadāci saddhā sambhavati,",
  "tika-s0203t4:52_1": "tesaṁ pana diṭṭhānugatiāpajjanena aññadatthu asaddhiyameva vaḍḍhati, tasmā te paṭibhayamaggo",
  "tika-s0203t4:52_2": "viya dūrato vajjetabbā. Assaddhiyanti ca saddhāya paṭipakkhabhūtā asaddheyyavatthusmiṁ",
  "tika-s0203t4:52_3": "adhimuccanākārena pavattā saṁkilesadhammā veditabbā. Saddhe puggaleti saddhāsampanne",
  "tika-s0203t4:52_4": "puggale. Te hi nissāya saddheyyavatthusmiṁ anuppannā uppajjati, uppannā bhiyyobhāvaṁ",
  "tika-s0203t4:52_5": "vepullaṁ āpajjati. Saddheyyavatthūti ca buddhādīni ratanāni kammakammaphalāni ca.",
  "tika-s0203t4:52_6": "Sevatoti labbhamānaṁ saddhāsampadaṁ uppādetuṁ vaḍḍhetuñca nisevato. Sesapadāni tasseva",
  "tika-s0203t4:52_7": "vevacanāni. Atha vā sevato upasaṅkamato. Bhajato tesaṁ paṭipattiyaṁ bhattiṁ kubbato.",
  "tika-s0203t4:52_8": "Payirupāsatoti tesaṁ ovādānusāsanikaraṇavasena upaṭṭhahato. Pasādanīyasuttantā nāma",
  "tika-s0203t4:52_9": "buddhādiguṇapaṭisaṁyuttā pasādāvahā sampasādanīyasuttādayo. Te hi paccavekkhato buddhādīsu",
  "tika-s0203t4:52_10": "anuppannā pasannā upajjati, uppannā bhiyyobhāvaṁ vepullaṁ āpajjati. Imehi tīhākārehīti",
  "tika-s0203t4:52_11": "imehi yathāvuttehi tīhi kāraṇehi. Paṭipakkhadūrībhāvato paccekaṁ sūpahārato ca āsevanaṁ",
  "tika-s0203t4:52_12": "bhāvanaṁ labhanti. Saddhindriyaṁ visujjhati maggaphalāvahabhāvena acchati visuddhiṁ",
  "tika-s0203t4:52_13": "pāpuṇāti. Iminā nayena sesapadesupi attho veditabbo.",
  "tika-s0203t4:53_0": "Ayaṁ pana viseso – kusīteti alase sammāpaṭipattiyaṁ nikkhittadhure. Āraddhavīriyeti",
  "tika-s0203t4:53_1": "paggahitavīriye sammāpaṭipanne. Sammappadhāneti anuppannānaṁ akusalānaṁ anuppādanādivasena",
  "tika-s0203t4:53_2": "pavatte cattāro upāyappadhāne. Paccavekkhato paṭipattiṁ avekkhato. Te hi paccavekkhato",
  "tika-s0203t4:53_3": "līnaṁ abhibhavitvā sammadeva ārambhadhātuādi anuppannānaṁ vidhinā satisampadāya uppādāya",
  "tika-s0203t4:53_4": "bhiyyobhāvāya saṁvattati. Asamāhite bhantamigabhantagoṇasappaṭibhāge vibbhantacitte.",
  "tika-s0203t4:53_5": "Samāhite upacārasamādhinā appanāsamādhinā ca sammadeva samāhitacitte. Jhānavimokkheti",
  "tika-s0203t4:53_6": "savitakkasavicārādijhānāni paṭhamādivimokkhe ca. Tesañhi paccavekkhaṇā uparūpari",
  "tika-s0203t4:53_7": "accantameva samādhānāya saṁvattati. Duppaññeti nippaññe, ariyadhammassa uggahaparipucchāsavanasammasanābhāvena",
  "tika-s0203t4:53_8": "sabbaso paññārahite ca. Paññavanteti vipassanāpaññāya ceva maggapaññāya ca samannāgate.",
  "tika-s0203t4:53_9": "Gambhīrañāṇacariyanti gambhīraṁ khandhāyatanadhātusaccapaṭiccasamuppādādibhedaṁ ñāṇassa",
  "tika-s0203t4:53_10": "caritabbaṭṭhānaṁ, yattha vā gambhīrañāṇassa cariyaṁ pavattati. Tattha hi paccavekkhaṇā",
  "tika-s0203t4:53_11": "sammohaṁ vidhamati, anuppannāya paññāya uppādāya bhiyyobhāvāya saṁvattati. Suttantakkhandheti suttasamūhe.",
  "tika-s0203t4:54_0": "Pubbe saddhindriyādīnaṁ visuddhikāraṇāni, ‘‘vimuttiparipācanīyā dhammā’’ti vuttānīti",
  "tika-s0203t4:54_1": "idha saddhādike aññe ca dhamme dassento, ‘‘aparepī’’tiādimāha. Tattha saddhādīnaṁ",
  "tika-s0203t4:54_2": "vimuttiparipācanīyatā dassitā eva, aniccasaññādīnaṁ pana vimuttiparipācanīyatāya",
  "tika-s0203t4:54_3": "vattabbameva natthi vipassanābhāvato. Tenāha – ‘‘ime pañca nibbedhabhāgiyā saññā’’ti.",
  "tika-s0203t4:54_4": "Kalyāṇamittatādayoti kalyāṇamittatā sīlasaṁvaro abhisallekhakathā vīriyārambho nibbedhikā",
  "tika-s0203t4:54_5": "paññā ime kalyāṇamittatādayo pañca dhammā. Ayamettha saṅkhepo, vitthāro pana ‘‘meghiyasuttasaṁvaṇṇanāyaṁ’’",
  "tika-s0203t4:54_6": "(udā. aṭṭha. 31) vuttanayena veditabbo. Lokaṁ volokentassāti buddhaveneyyasattalokaṁ",
  "tika-s0203t4:54_7": "buddhacakkhunā visesato olokentassa.",
  "tika-s0203t4:55_0": "419. Āyasmato rāhulassa indriyānaṁ paripakkattā saddhiṁ paṭṭhapitapatthanā devatā",
  "tika-s0203t4:55_1": "udikkhamānā tiṭṭhanti, – ‘‘kadā nu kho uttari āsavānaṁ khaye vinessatī’’ti. Yadā",
  "tika-s0203t4:55_2": "pana satthā evaṁ parivitakkesi, tāvadeva samānajjhāsayatāya sabbakālaṁ taṅkhaṇaṁ",
  "tika-s0203t4:55_3": "āgamentiyo tā devatāyo taṁ samavāyaṁ disvā ekasmiṁ andhavanasmiṁyeva sannipatitā.",
  "tika-s0203t4:55_4": "Upālissa gahapatino dīghanakhaparibbājakassa catusaccadhammesu dassanakiccena pavatto",
  "tika-s0203t4:55_5": "sotāpattimaggoti tesu suttesu (paṭi. ma. aṭṭha. 2.2.30) paṭhamamaggo ‘‘dhammacakkhu’’nti",
  "tika-s0203t4:55_6": "vutto, tassa dassanatthassa sātisayattā, brahmāyuno pana phalañāṇāni heṭṭhimāni tīṇi",
  "tika-s0203t4:55_7": "sātisayānīti brahmāyusutte(ma. ni. 2.383 ādayo) tīṇi phalāni ‘‘dhammacakkhu’’nti",
  "tika-s0203t4:55_8": "vuttāni. Idaṁ panettha āyasmato rāhulassa maggañāṇaṁ phalañāṇañca dassanattho sātisayo,",
  "tika-s0203t4:55_9": "tāhi ca devatāhi yaṁ ñāṇaṁ adhigataṁ, taṁ sātisayamevāti vuttaṁ – ‘‘imasmiṁ sutte",
  "tika-s0203t4:55_10": "cattāro maggā, cattāri ca phalāni dhammacakkhuntiveditabbānī’’ti. Kiṁ pana sāvakānaṁ",
  "tika-s0203t4:55_11": "saccābhisamayañāṇe atthi koci visesoti? Āma atthi. So ca kho pubbabhāge vuṭṭhānagāminivipassanāya",
  "tika-s0203t4:55_12": "pavattiyākāravisesena labheyya kāci visesamattā. Svāyamattho abhidhamme ‘‘no ca kho",
  "tika-s0203t4:55_13": "yathā diṭṭhippattassā’’ti saddhāvimuttato diṭṭhippattassa kilesappahānaṁ pati visesakittanena",
  "tika-s0203t4:55_14": "dīpetabbo. Kiṁ pana āyasmā rāhulo viya tā devatā sabbā ekacittā pageva cattāri phalāni",
  "tika-s0203t4:55_15": "adhigaṇhiṁsūti? Noti dassento ‘‘tattha hī’’tiādimāha. Kittakā pana tā devatāti āha",
  "tika-s0203t4:55_16": "‘‘tāsañca panā’’tiādi.",
  "tika-s0203t4:56": "Rāhulovādasuttavaṇṇanāya līnatthappakāsanā samattā.",
  "tika-s0203t4:57": "6. Chachakkasuttavaṇṇanā",
  "tika-s0203t4:58_0": "420.Ādimhikalyāṇanti ādikoṭṭhāse kalyāṇaṁ etassāti vā ādikalyāṇo, taṁ ādikalyāṇaṁ,",
  "tika-s0203t4:58_1": "ādikalyāṇabhāvo ca dosavigamena icchitabbo. Yañhi sabbaso vigatadosaṁ, taṁ paripuṇṇaguṇameva",
  "tika-s0203t4:58_2": "hotīti ‘‘niddosa’’nti vuttaṁ. Katvāti ca padaṁ, ‘‘kalyāṇaṁ katvā bhaddakaṁ katvā’’ti",
  "tika-s0203t4:58_3": "purimapadadvayenapi yojetabbaṁ. Desanākāro hi idha kalyāṇasaddena gahito. Tenevāha",
  "tika-s0203t4:58_4": "– ‘‘desetabbadhammassa kalyāṇatā dassitā hotī’’ti, dutiye pana atthavikappe desetabbadhammassa",
  "tika-s0203t4:58_5": "kalyāṇatā mukhyeneva kathitā itarassa atthāpattito. Majjhekalyāṇaṁ pariyosānakalyāṇanti",
  "tika-s0203t4:58_6": "etthāpi eseva nayo. Ayañca desanāya thomanā buddhānaṁ āciṇṇasamāciṇṇāvāti dassetuṁ,",
  "tika-s0203t4:58_7": "‘‘iti bhagavā ariyavaṁsa’’ntiādi vuttaṁ. Dhammaggahaṇampi desanāya thomanā evāti",
  "tika-s0203t4:58_8": "‘‘navahi padehī’’ti vuttaṁ.",
  "tika-s0203t4:59_0": "Vedanā yāthāvato jānanaṁ, tañca maggakiccaṁ, tassa upāyo vipassanātiāha – ‘‘sahavipassanena",
  "tika-s0203t4:59_1": "maggena jānitabbānī’’ti. Pariññābhisamayādikiccena nibbattiyā asammohato ca paṭivijjhitabbo.",
  "tika-s0203t4:59_2": "Tebhūmakacittameva kathitaṁ sammasanaṭṭhānassa adhippetattā. Esa nayo dhammāyatanādīsupi.",
  "tika-s0203t4:59_3": "Dhammāyatanassa vā āyatanabhāvato bahiddhāgahaṇaṁ, na sabbaso anajjhattabhāvato.",
  "tika-s0203t4:59_4": "Vipākavedanāpaccayā javanakkhaṇe uppannataṇhāti chattiṁsavipākavedanaṁ nissāya evaṁ",
  "tika-s0203t4:59_5": "assādentī anubhaveyyanti akusalajavanakkhaṇato uppannataṇhā.",
  "tika-s0203t4:60_0": "422.Pāṭiyekko anusandhīti yathānusandhiādīnaṁ asambhavatoti adhippāyena vuttaṁ. Heṭṭhāti",
  "tika-s0203t4:60_1": "viññāṇaphassavedanātaṇhānaṁ paccayāyattavuttitādassanena cakkhāyatanādīnaṁ rūpāyatanādīnañca",
  "tika-s0203t4:60_2": "paccayāyattavuttitā dīpitā apaccayuppannassa paccayābhāvato, yañca paccayāyattavuttikaṁ,",
  "tika-s0203t4:60_3": "taṁ aniccaṁ uppādasambhavato, yadaniccaṁ taṁ dukkhaṁ, yaṁ dukkhaṁ tadanattāti khandhapañcake",
  "tika-s0203t4:60_4": "ca channaṁ chakkānaṁ vasena ghanavinibbhogakaraṇena atthato anattalakkhaṇaṁ vibhāvitaṁ.",
  "tika-s0203t4:60_5": "Na sarūpatoti sarūpatopi taṁ vibhāvetukāmo teneva chachakkānaṁ vasena ghanavinibbhoganayena",
  "tika-s0203t4:60_6": "byatirekato ca anvayato ca dassento bhagavā – ‘‘cakkhu attāti yo vadeyyā’’tiādimāhāti",
  "tika-s0203t4:60_7": "yathānusandhikāva desanā vibhāvitā. Tenāha ‘‘heṭṭhā kathitānaṁ hī’’tiādi. Heṭṭhā",
  "tika-s0203t4:60_8": "pana channaṁ chakkānaṁ vasena vinibbhogadassanamattaṁ, na anattalakkhaṇaṁ vibhāvitaṁ",
  "tika-s0203t4:60_9": ", idha pana sarūpato anattalakkhaṇaṁ vibhāvitanti adhippāyena anusandhantarabhāvajotanā.",
  "tika-s0203t4:60_10": "Yadipi anattabhāvo nāma catūsupi saccesu labbhateva, sabbepi hi dhammā anattā, ime",
  "tika-s0203t4:60_11": "panettha dvepi nayā sammasanavasena pavattāti vuttaṁ – ‘‘dvinnaṁ saccānaṁ anattabhāvadassanattha’’nti.",
  "tika-s0203t4:60_12": "Na upapajjatīti upapattisaṅkhātayuttiyā na sametīti ayamettha atthoti āha ‘‘na yujjatī’’ti.",
  "tika-s0203t4:60_13": "Attavādinā – ‘‘nicco dhuvo sassato’’ti abhimato, cakkhuñca uppādavantatāya aniccaṁ,",
  "tika-s0203t4:60_14": "yaṁ paccayāyatthavuttitā, tasmā ‘‘cakkhu attāti yo vadeyya, taṁ na upapajjatī’’tiādi.",
  "tika-s0203t4:60_15": "Sakkāyavatthu cakkhu anattā aniccabhāvato seyyathāpi ghaṭo, cakkhuṁ aniccaṁ paccayāyattavuttibhāvato",
  "tika-s0203t4:60_16": "seyyathāpi ghaṭo, cakkhu paccayāyattavutti uppādādisambhavato seyyathāpi ghaṭo. Vigacchatīti",
  "tika-s0203t4:60_17": "bhaṅguppattiyā sabhāvāvigamena vigacchati. Tenāha ‘‘nirujjhatī’’ti.",
  "tika-s0203t4:61_0": "424. Yasmā kilesavaṭṭamūlakaṁ kammavaṭṭaṁ, kammavaṭṭamūlakañca vipākavaṭṭaṁ. Kilesuppatti",
  "tika-s0203t4:61_1": "ca taṇhādiggāhapubbikā, tasmā ‘‘tiṇṇaṁ vā gāhānaṁ vasena vaṭṭaṁ dassetu’’nti āha.",
  "tika-s0203t4:61_2": "Yasmā pana taṇhāpakkhikā dhammā samudayasaccaṁ, cakkhādayo dukkhasaccaṁ, tasmā vuttaṁ",
  "tika-s0203t4:61_3": "– ‘‘dvinnaṁ saccānaṁ vasena vaṭṭaṁ dassetu’’nti. Taṇhāmānadiṭṭhiggāhāva veditabbā",
  "tika-s0203t4:61_4": "sakkāyagāminipaṭipadāya adhippetattā. ‘‘Etaṁ mamā’’tiādinā gahaṇamevettha anupassanāti",
  "tika-s0203t4:61_5": "āha – ‘‘gāhattayavasena passatī’’ti.",
  "tika-s0203t4:62_0": "Tiṇṇaṁ gāhānaṁ paṭipakkhavasenāti taṇhādiggāhapaṭipakkhabhūtānaṁ dukkhāniccānattānupassanānaṁ",
  "tika-s0203t4:62_1": "vasena, tāhi vā tiṇṇaṁ gāhānaṁ paṭipakkhavasena viniveṭhanavasena anuppādanavasenāti",
  "tika-s0203t4:62_2": "attho. Paṭipakkhavasena vivaṭṭaṁ dassetunti yojanā. Sakkāyanirodhagāminī paṭipadāti",
  "tika-s0203t4:62_3": "ettha nirodhadhammo sarūpeneva dassitoti āha – ‘‘nirodho…pe… dassetu’’nti. Paṭisedhavacanānīti paṭikkhepavacanāni.",
  "tika-s0203t4:63_0": "425. Taṇhādīnaṁ anupādiyanavacanāni taṇhādiṭṭhivaseneva vuttāni taṇhādiṭṭhīnaṁyeva",
  "tika-s0203t4:63_1": "abhinandanādivasena pavattisabbhāvato. Appahīnattho anusayatthoti āha – ‘‘anusetīti",
  "tika-s0203t4:63_2": "appahīno hotī’’ti ariyamaggena hi appahīno thāmagato rāgādikileso anusayo kāraṇalābhe",
  "tika-s0203t4:63_3": "sati uppajjanārahabhāvato. Yaṁ panettha vattabbaṁ, taṁ heṭṭhā vuttameva. Vaṭṭadukkhakilesadukkhassāti",
  "tika-s0203t4:63_4": "vaṭṭadukkhassa ceva kilesadukkhassa ca. Saupādisesanibbānañhi kilesadukkhassa antakaraṇaṁ,",
  "tika-s0203t4:63_5": "anupādisesanibbānaṁ vaṭṭadukkhassa.",
  "tika-s0203t4:64_0": "426.Tesanti anusayānaṁ. Paṭikkhepavasenāti pajahanavasena, appavattikaraṇavasenāti",
  "tika-s0203t4:64_1": "attho. Avijjaṁ pajahitvāti anavasesato avijjaṁ appavattidhammataṁ āpādetvā. Kāmaṁ",
  "tika-s0203t4:64_2": "heṭṭhimamaggañāṇampi avijjāpahāyinī vijjā eva, taṁ pana ñāṇaṁ avijjāya anavasesappahāyakaṁ",
  "tika-s0203t4:64_3": "na hoti, aggamaggañāṇe pana uppanne avijjāya lesopi nāvasissatīti tadeva avijjāya",
  "tika-s0203t4:64_4": "pahāyakanti āha – ‘‘arahattamaggavijjaṁ uppādetvā’’ti.",
  "tika-s0203t4:65_0": "427. Sayameva tathāgate attano buddhānubhāvena desente saṭṭhi bhikkhū arahattaṁ pattāti",
  "tika-s0203t4:65_1": "anacchariyametaṁ, atha kiṁ acchariyanti āha ‘‘ima’’ntiādi. Kathentepīti ettha itisaddo",
  "tika-s0203t4:65_2": "pakārattho, imināva pakārenāti attho. Pattā evāti saṭṭhi bhikkhū arahattaṁ pattā",
  "tika-s0203t4:65_3": "evāti yojanā. Etampi anacchariyaṁ, satthu sammukhā sāvakā samudāgamā mahābhiññā pabhinnapaṭisambhidā",
  "tika-s0203t4:65_4": "tathā tathā sappāṭihāriyaṁ dhammaṁ desentīti. Tenāha – ‘‘mahābhiññappattā hi te sāvakā’’ti.",
  "tika-s0203t4:66_0": "Mahāmaṇḍapeti lohapāsādassa purato eva mahābhikkhusannipāto jātoti tesaṁ pahonakavasena",
  "tika-s0203t4:66_1": "kate mahati sāṇimaṇḍapeti vadanti. Tesupi ṭhānesūti tesu yathāvuttamahāmaṇḍapādīsu",
  "tika-s0203t4:66_2": "ṭhānesu. Mahāthero atthīti padaṁ ānetvā sambandhitabbaṁ. Devattherassa guṇe sutvā",
  "tika-s0203t4:66_3": "pasannamānaso mahāthero, tathāpi vatthasampattiyā pasīditvā ‘‘tvaṁ pana nhāpehī’’ti āha.",
  "tika-s0203t4:67_0": "Heṭṭhāpāsādeti ca kalyāṇiyamahāvihāre uposathāgāre heṭṭhāpāsāde ekadā uparipāsāde",
  "tika-s0203t4:67_1": "ekadā, kathesīti. Cūḷanāgassa tathā mahatī parisā devatānubhāvena abhiññāpādanaṁ",
  "tika-s0203t4:67_2": "ahosīti keci . Thero pana mahiddhiko ahosi, tasmā tāva mahatiṁ parisaṁ abhiññāpesīti apare.",
  "tika-s0203t4:68": "Tato tatoti tassaṁ tassaṁ disāyaṁ. Ekovāti ekacco eva, na bahuso, katipayāva puthujjanā ahesunti attho. Sesaṁ heṭṭhā vuttanayattā suviññeyyameva.",
  "tika-s0203t4:69": "Chachakkasuttavaṇṇanāya līnatthappakāsanā samattā.",
  "tika-s0203t4:70": "7. Mahāsaḷāyatanikasuttavaṇṇanā",
  "tika-s0203t4:71_0": "428. Mahantāni saḷāyatanāni adhikicca pavattattā mahāsaḷāyatanikaṁ, mahantatā ca",
  "tika-s0203t4:71_1": "tesaṁ mahantaṁ lokasannivāsaṁ abhibyāpetvā ṭhitattā ayoniso gayhamānānaṁ mahato anatthāya",
  "tika-s0203t4:71_2": "saṁvattanato, yoniso gayhamānānaṁ mahato atthāya hitāya sukhāya saṁvattanato ca daṭṭhabbā. Jotakanti bodhakaṁ.",
  "tika-s0203t4:72_0": "429. Sikhāppattāya vipassanāya jānanampi yathābhūtajānanameva maggena jānanassa āsannakāraṇabhāvatoti",
  "tika-s0203t4:72_1": "āha – ‘‘sahavipassanena maggena ajānanto’’ti. Vuḍḍhiṁ gacchantīti paccayasamodhānena",
  "tika-s0203t4:72_2": "bhavayonigatiṭhitisattāvāsapāḷiyā aparāparaṁ parivuddhiṁ gacchanti. Evaṁbhūtā paguṇabhāvamāpāditā",
  "tika-s0203t4:72_3": "samathavipassanādhammā viya suṭṭhutaraṁ vasībhāvaṁ pāpitā jhānābhiññā viya ca vasībhūtā",
  "tika-s0203t4:72_4": "hutvā uparūpari brūhentīti āha – ‘‘vasībhāvaṁ gacchantī’’ti. Tathā hi te kadāci bhavapatthanāya",
  "tika-s0203t4:72_5": "anuppāditāyapi appahīnabhāvenevassā tiṭṭhanti. Akusalā dhammāva yebhuyyena dassanāyatanena",
  "tika-s0203t4:72_6": "vināsadassanato pavattanti parivaḍḍhanti ca. Pañcadvārikadarathāti pañcadvārikajavanasahagatā",
  "tika-s0203t4:72_7": "akusaladarathā. Evaṁ manodvārikadarathā veditabbā. Santāpāti darathehi balavanto",
  "tika-s0203t4:72_8": "sampayuttadhammānaṁ nissayassa ca santāpanakarā. Pariḷāhāti tatopi balavatarā tesaṁyeva paridahanakarā.",
  "tika-s0203t4:73_0": "430.Pañcadvārikasukhaṁ, na kāyappasādasannissitasukhameva. Manodvārikasukhanti manodvārikacittasannissitasukhaṁ,",
  "tika-s0203t4:73_1": "na yaṁ kiñci cetasikasukhaṁ tassa kāyikasukhaggahaṇeneva gahitattā. Pañcadvārikajavanena",
  "tika-s0203t4:73_2": "samāpajjanaṁ vā vuṭṭhānaṁ vā natthīti idaṁ manodvārikajavanena tassa sambhavaṁ dassetuṁ,",
  "tika-s0203t4:73_3": "maggassa vasena vuttaṁ, na pana tappasaṅgasaṅkānivattanatthaṁ. Viññattimattampi janetuṁ",
  "tika-s0203t4:73_4": "asamatthaṁ samāpajjanassa kathaṁ paccayo hoti, buddhānaṁ pana bhagavantānaṁ hotīti",
  "tika-s0203t4:73_5": "ce? Tathāpi tassa āsannaṭṭhāne pañcadvārikacittappavattiyā asambhavo eva tādisassa",
  "tika-s0203t4:73_6": "pubbābhogassa tasmiṁ kāle asambhavato. Eteneva yā kesañci ariyadhamme akovidānaṁ",
  "tika-s0203t4:73_7": "ghaṭasabhāvādīsu buddhitulyakāritāpatticodanā; sā paṭikkhittāti daṭṭhabbā taṁtaṁpurimābhogavasena",
  "tika-s0203t4:73_8": "tena tena pañcadvārikābhiniyatamanoviññāṇassa parato pavattamānamanoviññāṇena tasmiṁ",
  "tika-s0203t4:73_9": "tasmiṁ atthe vaṇṇasaṇṭhānādivisesassa vinicchinitabbato. Uppannamattakameva hotīti",
  "tika-s0203t4:73_10": "pañcadvārikajavanaṁ tādisaṁ kiñci atthanicchayakiccaṁ kātuṁ na sakkoti, kevalaṁ uppannamattameva",
  "tika-s0203t4:73_11": "hoti. Ayanti ‘‘ādīnavānupassino’’tiādinā vuttā.",
  "tika-s0203t4:74_0": "431.Kusalacitta…pe… bhūtassāti vuṭṭhānagāminivipassanāsahagatakusalacittassa sampayuttacetosukhasamaṅgībhūtassa.",
  "tika-s0203t4:74_1": "Pubbasuddhikāti magguppattito, vipassanārambhatopi vā pubbeva suddhā. Tenāha – ‘‘ādito",
  "tika-s0203t4:74_2": "paṭṭhāya parisuddhāva hontī’’ti. Sabbatthakakārāpakaṅgānīti sīlavisodhanassa cittasamādhānassa",
  "tika-s0203t4:74_3": "vipassanābhiyogassa maggena pahātabbakilesapahānassāti sabbassapi maggasambhārakiccassa",
  "tika-s0203t4:74_4": "kārāpakaṅgāni. Aṭṭhaṅgiko vāti paṭhamajjhāniko vā aṭṭhaṅgiko, dutiyajjhāniko vā sattaṅgiko hoti.",
  "tika-s0203t4:75_0": "Imameva suttapadesaṁ gahetvāti, ‘‘yā tathābhūtassa diṭṭhī’’tiādinā sammādiṭṭhiādīnaṁ",
  "tika-s0203t4:75_1": "pañcannaṁyeva tasmiṁ ṭhāne gahitattā lokuttaramaggo pañcaṅgikoti vadati. Soti tathā",
  "tika-s0203t4:75_2": "vadanto vitaṇḍavādī. Anantaravacanenevāti, ‘‘yā tathābhūtassa diṭṭhī’’tiādivacanassa,",
  "tika-s0203t4:75_3": "‘‘evamassāya’’ntiādinā anantaravacanena. Paṭisedhitabboti paṭikkhipitabbo. ‘‘Ariyo",
  "tika-s0203t4:75_4": "aṭṭhaṅgiko maggo’’ti hi idaṁ vacanaṁ ariyamaggassa pañcaṅgikabhāvaṁ ujukameva paṭikkhipati.",
  "tika-s0203t4:75_5": "Yadi evaṁ ‘‘yā tathābhūtassa diṭṭhī’’tiādinā tattha pañcannaṁ eva aṅgānaṁ gahaṇaṁ",
  "tika-s0203t4:75_6": "kimatthiyanti āha ‘‘uttari cā’’tiādi. Sammāvācaṁ bhāveti ariyamaggasamaṅgī. Tenāha",
  "tika-s0203t4:75_7": "‘‘micchāvācaṁ pajahatī’’ti. Yasmiñhi khaṇe sammāvācā bhāvanāpāripūriṁ gacchati, tasmiṁyeva",
  "tika-s0203t4:75_8": "micchāvācā pajahīyatīti. Saheva viratiyā pūrenti samucchedaviratiyā vinā dukkhapariññādīnaṁ",
  "tika-s0203t4:75_9": "asambhavato. Ādito paṭṭhāya parisuddhāneva vaṭṭanti parisuddhe sīle patiṭṭhitasseva",
  "tika-s0203t4:75_10": "bhāvanāya ijjhanato. Yathāvuttamatthaṁ ganthantarenapi samatthetuṁ, ‘‘subhaddasuttepi",
  "tika-s0203t4:75_11": "cā’’tiādi vuttaṁ. Anekesu suttasatesu aṭṭhaṅgikova maggo āgato, na pañcaṅgikoti adhippāyo.",
  "tika-s0203t4:76_0": "Sammāsati maggakkhaṇe kāyānupassanādicatukiccasādhikā hotīti taṁ catubbidhaṁ katvā",
  "tika-s0203t4:76_1": "dassento, ‘‘maggasampayuttāva cattāro satipaṭṭhānā’’ti āha. Na catumaggasampayuttatāvasena.",
  "tika-s0203t4:76_2": "Esa nayo sammappadhānādīsupi. Aññamaññānativattamānā yuganaddhā yuttā viya ariyamaggayuganaddhā",
  "tika-s0203t4:76_3": "aññamaññaṁ paṭibaddhāti yuganaddhā. Tenāha – ‘‘ekakkhaṇikayuganandhā’’ti ariyamaggakkhaṇe",
  "tika-s0203t4:76_4": "eva hi samathavipassanā ekakkhaṇikā hutvā samadhuraṁ vattanti. Tenevāha ‘‘ete hī’’tiādi.",
  "tika-s0203t4:76_5": "Aññasmiṁ khaṇe samāpatti, aññasmiṁ vipassanāti idaṁ tesaṁ tattha tattha kiccato adhikabhāvaṁ",
  "tika-s0203t4:76_6": "sandhāya vuttaṁ, na aññathā. Na hi paññārahitā samāpatti, samādhirahitā ca vipassanā",
  "tika-s0203t4:76_7": "atthi. Ariyamagge pana ekakkhaṇikā samadhuratāya ekarasabhāvenāti attho. Phalavimuttīti",
  "tika-s0203t4:76_8": "arahattaphalavimutti. Sesaṁ heṭṭhā vuttanayattā suviññeyyameva.",
  "tika-s0203t4:77": "Mahāsaḷāyatanikasuttavaṇṇanāya līnatthappakāsanā samattā.",
  "tika-s0203t4:78": "8. Nagaravindeyyasuttavaṇṇanā",
  "tika-s0203t4:79_0": "435.Samavisamaṁcarantīti kāyasamādiṁ samaññeva, kāyavisamādiṁ visamaññeva caranti",
  "tika-s0203t4:79_1": "karonti paṭipajjanti. Taṁ pana samavisamaṁ aññamaññaṁ viruddhattā visadisattā na",
  "tika-s0203t4:79_2": "ekasmiṁ kāle sambhavatīti āha – ‘‘kālena samaṁ kālena visama’’nti. Samacariyampi",
  "tika-s0203t4:79_3": "hi etanti pubbe samacariyāya jotitattā vuttaṁ.",
  "tika-s0203t4:80_0": "437. Ākaronti adhippetamatthaṁ ñāpenti pabodhentīti ākārā, ñāpakakāraṇanti āha –",
  "tika-s0203t4:80_1": "‘‘ke ākārāti kāni kāraṇānī’’ti. Anubuddhiyoti anumānañāṇāni. Tañhi yathādiṭṭhamatthaṁ",
  "tika-s0203t4:80_2": "diṭṭhabhāvena anveti anugacchatīti ‘‘anvayā’’ti vuccati. Haritatiṇacampakavanādivasenāti",
  "tika-s0203t4:80_3": "haritakambalādisadisatiṇādivasena vitthāritakanakapaṭādisadivikasitacampakavanādivasena.",
  "tika-s0203t4:80_4": "Ādisaddena cettha kīcakaveṇusaddamadhurasaphalāphalavasena saddarasānaṁ atthibhāvo",
  "tika-s0203t4:80_5": "veditabboti. Campakavaseneva pana phassagandhānampi atthibhāvo vuttoti. Tenāha –",
  "tika-s0203t4:80_6": "‘‘rūpādayo pañca kāmaguṇā atthī’’ti. ‘‘Itthirūpādīni sandhāyetaṁ kathita’’nti vatvā",
  "tika-s0203t4:80_7": "indriyabaddhā vā hontu rūpādayo anindriyabaddhā vā, sabbepi cete kilesuppattinimittatāya",
  "tika-s0203t4:80_8": "kāmaguṇā evāti codanaṁ sandhāya visabhāgitthigatā rūpādayo savisesaṁ kilesuppattinimittanti",
  "tika-s0203t4:80_9": "dassento, ‘‘tāni hī’’tiādimāha.",
  "tika-s0203t4:81_0": "Tattha tānīti rūpādīni. Hi-saddo hetuattho. Tena yathāvuttamatthaṁ samattheti, ‘‘yasmā",
  "tika-s0203t4:81_1": "purisassa cittaṁ pariyādāya tiṭṭhanti, tasmā itthirūpādīni sandhāya etaṁ kathita’’nti.",
  "tika-s0203t4:81_2": "Purisassa cittanti purisassa catubhūmakaṁ kusalacittaṁ pariyādāya gahetvā antomuṭṭhigataṁ",
  "tika-s0203t4:81_3": "viya katvā. ‘‘Hatthikāyaṁ pariyādiyitvā’’tiādīsu (saṁ. ni. 1.126) hi gahaṇaṁ pariyādānaṁ",
  "tika-s0203t4:81_4": "nāma, ‘‘aniccasaññā bhāvitā bahulīkatā sabbaṁ kāmarāgaṁ pariyādiyatī’’tiādīsu (saṁ.",
  "tika-s0203t4:81_5": "ni. 3.102) khepanaṁ pariyādānaṁ, idha ubhayampi vaṭṭati. Idāni yathāvuttamatthaṁ",
  "tika-s0203t4:81_6": "sutteneva sādhetuṁ, ‘‘yathāhā’’tiādi vuttaṁ. Tattha ‘‘nāhaṁ, bhikkhave’’tiādīsu na-kāro",
  "tika-s0203t4:81_7": "paṭisedhattho. Ahanti bhagavā attānaṁ niddisati. Bhikkhaveti bhikkhū ālapati. Aññanti",
  "tika-s0203t4:81_8": "idāni vattabbaṁ itthirūpato aññaṁ. Ekarūpampīti ekampi rūpaṁ. Samanupassāmīti ñāṇassa",
  "tika-s0203t4:81_9": "samanupassanā adhippetā, heṭṭhā na-kāraṁ ānetvā sambandhitabbaṁ. Ayañhettha attho",
  "tika-s0203t4:81_10": "– ‘‘ahaṁ, bhikkhave, sabbaññutaññāṇena sabbaso olokento aññaṁ ekarūpampi na samanupassāmī’’ti.",
  "tika-s0203t4:81_11": "Yaṁ evaṁ purisassa cittaṁ pariyādāya tiṭṭhatīti yaṁ rūpaṁ rūpagarukassa purisassa",
  "tika-s0203t4:81_12": "sabbampi kusalacittaṁ pavattituṁ appadānavasena pariyādiyitvā gahetvā khepetvā ca",
  "tika-s0203t4:81_13": "tiṭṭhati. Yathayidaṁ itthirūpanti itthiyā rūpakāyaṁ. Rūpasaddo khandhādianekatthavācako,",
  "tika-s0203t4:81_14": "idha pana itthiyā catusamuṭṭhāne rūpāyatane vaṇṇadhātuyaṁ daṭṭhabbo. ‘‘Itthirūpaṁ,",
  "tika-s0203t4:81_15": "bhikkhave, purisassa cittaṁ pariyādāya tiṭṭhatī’’ti idaṁ purimasseva daḷhīkaraṇatthaṁ",
  "tika-s0203t4:81_16": "vuttaṁ. Purimaṁ ‘‘yathayidaṁ, bhikkhave, itthirūpa’’nti idaṁ opammavasena vuttaṁ,",
  "tika-s0203t4:81_17": "idaṁ pariyādānabhāve nidassananti daṭṭhabbaṁ. Sesaṁ suviññeyyameva.",
  "tika-s0203t4:82": "Nagaravindeyyasuttavaṇṇanāya līnatthappakāsanā samattā.",
  "tika-s0203t4:83": "9. Piṇḍapātapārisuddhisuttavaṇṇanā",
  "tika-s0203t4:84_0": "438. Dhammasenāpatino paṭisallīyanassa adhippetattā, upari ca pāḷiyaṁ, ‘‘suññatāvihārena",
  "tika-s0203t4:84_1": "kho ahaṁ, bhante, etarahi bahulaṁ viharāmī’’ti (ma. ni. 3.438) vuttattā ‘‘paṭisallānāti",
  "tika-s0203t4:84_2": "phalasamāpattito’’ti āha.",
  "tika-s0203t4:85_0": "Vippasannānīti visesato pasannāni. Okāsavasenāti indriyānaṁ patiṭṭhitokāsavasena.",
  "tika-s0203t4:85_1": "Nanu tāni indriyāni sabhāvato vippasannāni hontīti? Saccaṁ honti. Na hidaṁ tādisaṁ",
  "tika-s0203t4:85_2": "pasannataṁ sandhāya vuttaṁ, idaṁ pana santapaṇītasamāpattisamuṭṭhitānaṁ paccupaṭṭhitānaṁ",
  "tika-s0203t4:85_3": "cittajarūpānaṁ vasena sesatisantatirūpānaṁ seṭṭhataraṁ paṇītabhāvāpattiṁ sandhāya",
  "tika-s0203t4:85_4": "vuttaṁ. Phalasamāpattitoti suññatānupassanāvasena samāpannaphalasamāpattito. Mahantānaṁ",
  "tika-s0203t4:85_5": "buddhādīnaṁ purisānaṁ vihāro mahāpurisavihāro. Tenāha – ‘‘buddha…pe… vihāro’’ti.",
  "tika-s0203t4:85_6": "Vihārato paṭṭhāyāti parikkhitte ca vihāre parikkhepato paṭṭhāya, aparikkhitte ca",
  "tika-s0203t4:85_7": "parikkhepārahaṭṭhānato paṭṭhāya. Keci pana ‘‘vihārabbhantarato paṭṭhāyā’’ti vadanti.",
  "tika-s0203t4:85_8": "Yāva gāmassa indakhīlāti gāmassa abbhantarindakhīlo. Gehapaṭipāṭiyācaritvāti piṇḍāya",
  "tika-s0203t4:85_9": "caritvā. Yāva nagaradvārena nikkhamanāti nagaradvārena yāva nikkhamanapadesā. Yāva",
  "tika-s0203t4:85_10": "vihārāti yāva vihārabbhantarā. Paṭikkantamaggoti nivattanamaggo. Ārammaṇe paṭihaññanākārena",
  "tika-s0203t4:85_11": "pavattamānampi paṭighasampayuttaṁ citte paṭihanantaṁ viya pavattatīti āha – ‘‘citte",
  "tika-s0203t4:85_12": "paṭihaññanakilesajāta’’nti. Divasañca rattiñca anusikkhantenāti etaṁyeva rāgādippahāyiniṁ",
  "tika-s0203t4:85_13": "sammāpaṭipattiṁ divā ca rattiñca anu anu sikkhantena uparūpari vaḍḍhentena.",
  "tika-s0203t4:86_0": "440.Pahīnā nu kho me pañca kāmaguṇāti ettha kāmaguṇappahānaṁ nāma tappaṭibaddhachandarāgappahānaṁ.",
  "tika-s0203t4:86_1": "Tathā hi vuttaṁ – ‘‘tiṭṭhanti citrāni tatheva loke, athettha dhīrā vinayanti chanda’’nti.",
  "tika-s0203t4:86_2": "Ekabhikkhussa paccavekkhaṇā nānāti ekasseva bhikkhuno, ‘‘pahīnā nu kho me pañca kāmaguṇā’’tiādinā",
  "tika-s0203t4:86_3": "pāḷiyaṁ āgatā nānāpaccavekkhaṇā honti. Nānābhikkhūnanti visuṁ visuṁ anekesaṁ bhikkhūnaṁ.",
  "tika-s0203t4:86_4": "Paccavekkhaṇā nānāti vuttanānāpaccavekkhaṇā. Idāni tameva saṅkhepato vuttamatthaṁ",
  "tika-s0203t4:86_5": "vitthārato dassetuṁ, ‘‘katha’’ntiādi vuttaṁ. Tattha ‘‘paccavekkhatī’’ti vuttaṁ, kathaṁ",
  "tika-s0203t4:86_6": "pana paccavekkhatīti āha ‘‘pahīnā nu kho’’tiādi. Vīriyaṁ paggayhāti catubbidhasammappadhānavīriyaṁ",
  "tika-s0203t4:86_7": "ārabhitvā vipassanaṁ vaḍḍhitvā. Maggānantaraṁ anāgāmiphalaṁ patvāti vacanaseso. Phalānantaraṁ",
  "tika-s0203t4:86_8": "magganti tasmiṁ anāgāmimagge ṭhito phalasamāpattito vuṭṭhāya aggamaggatthāya vipassanaṁ",
  "tika-s0203t4:86_9": "ārabhitvā tasmiṁyeva āsane na cireneva vipassanaṁ ussukkāpetvā arahattamaggaṁ gaṇhanto",
  "tika-s0203t4:86_10": "nirodhadhammānuppattiyā vipassanāparivāsābhāvato phalānantaraṁ maggappatto nāma hotīti katvā.",
  "tika-s0203t4:87_0": "Tato vuṭṭhāyāti maggānantaraphalato vuṭṭhāya. Maggānantarato hi vuṭṭhito maggato",
  "tika-s0203t4:87_1": "vuṭṭhito viya hotīti tathā vuttaṁ. ‘‘Phalānantaraṁ magga’’nti ettha phalaṁ anantaraṁ",
  "tika-s0203t4:87_2": "etassāti phalānantaraṁ. ‘‘Phalānantaraṁ magga’’nti padadvayenapi anāgāmimaggaphalāni",
  "tika-s0203t4:87_3": "ceva vadatīti evamettha attho daṭṭhabbo. Nīvaraṇādīsupi eseva nayoti ettha, ‘‘pahīnā",
  "tika-s0203t4:87_4": "nu kho me pañca nīvaraṇā’’tiādinā yojanā veditabbā. Etesanti ettha etesaṁ nīvaraṇapañcupādānakkhandhasatipaṭṭhānādīnaṁ.",
  "tika-s0203t4:87_5": "Pahānādīnīti pahānapariññābhāvanāsacchikiriyā. Nānāpaccavekkhaṇā hotīti tā paccavekkhaṇā",
  "tika-s0203t4:87_6": "nānāti adhippāyo. Etāsu pana paccavekkhaṇāsūti etāsu kāmaguṇapaccavekkhaṇādīsu dvādasasu",
  "tika-s0203t4:87_7": "paccavekkhaṇāsu. Ekaṁ paccavekkhaṇaṁ paccavekkhati dvādasasu nayesu ekeneva kiccasiddhito.",
  "tika-s0203t4:87_8": "Añño bhikkhu. Ekanti aññaṁ paccavekkhati. Aññattho hi ayaṁ ekasaddo ‘‘ittheke’’tiādīsu",
  "tika-s0203t4:87_9": "(ma. ni. 3.21, 27) viyāti. Nānābhikkhūnaṁ pana ekā paccavekkhaṇā, nānābhikkhūnaṁ",
  "tika-s0203t4:87_10": "nānāpaccavekkhaṇāti evaṁ catukkapaccavekkhaṇampi ettha sambhavati. Imassa pana dvayassa",
  "tika-s0203t4:87_11": "vasena abhisamayo natthīti tadubhayaṁ aṭṭhakathāyaṁ na uddhaṭaṁ. Sesaṁ suviññeyyameva.",
  "tika-s0203t4:88": "Piṇḍapātapārisuddhisuttavaṇṇanāya līnatthappakāsanā samattā.",
  "tika-s0203t4:89": "10. Indriyabhāvanāsuttavaṇṇanā",
  "tika-s0203t4:90_0": "453.Evaṁnāmaketi ‘‘gajaṅgalā’’ti evaṁ itthiliṅgavasena laddhanāmake majjhimapadesassa",
  "tika-s0203t4:90_1": "mariyādaṭṭhānabhūte nigame. Suveḷu nāma nicalarukkhoti vadanti. Tato aññaṁ evāti",
  "tika-s0203t4:90_2": "pana adhippāyena ‘‘ekā rukkhajātī’’ti vuttaṁ. Cakkhusotānaṁ yathāsakavisayato nivāraṇaṁ",
  "tika-s0203t4:90_3": "damanaṁ indriyabhāvanā, tañca kho sabbaso adassanena asavanenāti āha – ‘‘cakkhunā",
  "tika-s0203t4:90_4": "rūpaṁ na passati, sotena saddaṁ na suṇātī’’ti. Sati hi dassane savane ca tāni adantāni",
  "tika-s0203t4:90_5": "abhāvitānevāti adhippāyo. Cakkhusotāni ca asampattaggāhitāya durakkhitānīti brāhmaṇo",
  "tika-s0203t4:90_6": "tesaṁyeva visayaggahaṇaṁ paṭikkhipi. Asadisāyāti aññatitthiyasamayehi asādhāraṇāya.",
  "tika-s0203t4:90_7": "Ālayanti kathetukāmatākāranti attho.",
  "tika-s0203t4:91_0": "454.Vipassanupekkhāti āraddhavipassakassa vipassanāñāṇena lakkhaṇattaye diṭṭhe saṅkhārānaṁ",
  "tika-s0203t4:91_1": "aniccabhāvādivicinane majjhattabhūtā vipassanāsaṅkhātā upekkhā. Sā pana yasmā bhāvanāvisesappattiyā",
  "tika-s0203t4:91_2": "heṭṭhimehi vipassanāvārehi santā ceva paṇītā ca, pageva cakkhuviññāṇādisahagatāhi",
  "tika-s0203t4:91_3": "upekkhāhi, tasmā āha – ‘‘esā santā esā paṇītā’’ti. Atappikāti santapaṇītabhāvanārasavasena",
  "tika-s0203t4:91_4": "tittiṁ na janeti. Tenevāha –",
  "tika-s0203t4:92": "‘‘Suññāgāraṁ paviṭṭhassa, santacittassa bhikkhuno;",
  "tika-s0203t4:93": "Amānusī ratī hoti, sammā dhammaṁ vipassato’’ti. (dha. pa. 373);",
  "tika-s0203t4:94_0": "Itīti evaṁ vakkhamānākārenāti attho. Ayaṁ bhikkhūti ayaṁ āraddhavipassako bhikkhūti",
  "tika-s0203t4:94_1": "yojanā. Cakkhudvāre rūpārammaṇamhīti cakkhudvāre āpāthagate rūpārammaṇe. Manāpanti",
  "tika-s0203t4:94_2": "manāpabhāvena pavattanakaṁ. Majjhatte manāpāmanāpanti iṭṭhamajjhatte manāpabhāvena",
  "tika-s0203t4:94_3": "amanāpabhāvena ca pavattanakaṁ manāpāmanāpaṁ nāmāti. Tenāha (‘‘neva manāpaṁ na amanāpa’’nti).",
  "tika-s0203t4:94_4": "Iminā manāpabhāvo gahito, ‘‘neva manāpa’’nti iminā manāpabhāvo majjhatto ca ubhayaṁ",
  "tika-s0203t4:94_5": "ekadesato labbhatīti, ‘‘manāpāmanāpa’’nti vuttaṁ. Evaṁ ārammaṇe labbhamānavisesavasena",
  "tika-s0203t4:94_6": "tadārammaṇassa cittassa pākatikaṁ pavattiākāraṁ dassetvā idāni tappaṭisedhena ariyassa",
  "tika-s0203t4:94_7": "vinaye anuttaraṁ indriyabhāvanaṁ dassetuṁ, ‘‘tassa rajjituṁ vā’’tiādi vuttaṁ. Tatrāyaṁ",
  "tika-s0203t4:94_8": "yojanā – tassa cittaṁ iṭṭhe ārammaṇe rajjituṁ vā aniṭṭhe ārammaṇe dussituṁ vā majjhatte",
  "tika-s0203t4:94_9": "ārammaṇe muyhituṁ vā. Adatvāti nisedhetvā. Pariggahetvāti parijānanavasena ñāṇena",
  "tika-s0203t4:94_10": "gahetvā ñātatīraṇapahānapariññāhi parijānitvā. Vipassanaṁ majjhatte ṭhapetīti anukkamena",
  "tika-s0203t4:94_11": "vipassanupekkhaṁ nibbattetvā taṁ saṅkhārupekkhaṁ pāpetvā ṭhapeti. Cakkhumāti na pasādacakkhuno",
  "tika-s0203t4:94_12": "atthitāmattajotanaṁ; atha kho tassa atisayena atthitājotanaṁ, ‘‘sīlavā’’tiādīsu viyāti",
  "tika-s0203t4:94_13": "āha – ‘‘cakkhumāti sampannacakkhu visuddhanetto’’ti.",
  "tika-s0203t4:95": "456.Īsakaṁ poṇeti majjhe uccaṁ hutvā īsakaṁ poṇe, na antantena vaṅke. Tenāha – ‘‘rathīsā viya uṭṭhahitvā ṭhite’’ti.",
  "tika-s0203t4:96_0": "461.Paṭikūleti amanuññe ārammaṇe. Appaṭikūlasaññīti na paṭikūlasaññī. Taṁ pana appaṭikūlasaññitaṁ",
  "tika-s0203t4:96_1": "dassetuṁ, ‘‘mettāpharaṇena vā’’tiādi vuttaṁ. Tattha paṭikūle aniṭṭhe vatthusmiṁ sattasaññite",
  "tika-s0203t4:96_2": "mettāpharaṇena vā dhātuso upasaṁhārena vā saṅkhārasaññite pana dhātuso upasaṁhārena",
  "tika-s0203t4:96_3": "vāti yojetabbaṁ. Appaṭikūlasaññī viharatīti hitesitāya dhammasabhāvacintanāya ca",
  "tika-s0203t4:96_4": "nappaṭikūlasaññī hutvā iriyāpathavihārena viharati. Appaṭikūle iṭṭhe vatthusmiṁ sattasaññite",
  "tika-s0203t4:96_5": "kesādiasucikoṭṭhāsamattamevāti asubhapharaṇena vāti asubhato manasikāravasena. Idaṁ",
  "tika-s0203t4:96_6": "rūpārūpamattaṁ aniccaṁ saṅkhatanti aniccato upasaṁhārena vā. Tato eva, ‘‘dukkhaṁ",
  "tika-s0203t4:96_7": "vipariṇāmadhamma’’nti manasi karonto paṭikūlasaññī viharati. Sesapadesūti, ‘‘paṭikūle",
  "tika-s0203t4:96_8": "ca appaṭikūle cā’’tiādinā āgatesu sesesu dvīsu padesu. Tattha hi iṭṭhāniṭṭhavatthūni",
  "tika-s0203t4:96_9": "ekajjhaṁ gahetvā vuttaṁ yathā sattānaṁ paṭhamaṁ paṭikūlato upaṭṭhitameva pacchā gahaṇākāravasena",
  "tika-s0203t4:96_10": "avatthantarena vā appaṭikūlato upaṭṭhāti. Yañca appaṭikūlato upaṭṭhitameva pacchā",
  "tika-s0203t4:96_11": "paṭikūlato upaṭṭhāti, tadubhayepi khīṇāsavo sace ākaṅkhati, vuttanayena appaṭikūlasaññī",
  "tika-s0203t4:96_12": "vihareyya paṭikūlasaññī vāti.",
  "tika-s0203t4:97_0": "Tadubhayaṁabhinivajjetvāti sabhāvato bhāvanānubhāvato ca upaṭṭhitaṁ ārammaṇaṁ paṭikūlasabhāvaṁ",
  "tika-s0203t4:97_1": "appaṭikūlasabhāvaṁ vāti taṁ ubhayaṁ pahāya aggahetvā. Sabbasmiṁ vatthusmiṁ pana,",
  "tika-s0203t4:97_2": "‘‘majjhatto hutvā viharitukāmo kiṁ karotī’’ti, vatvā tattha paṭipajjanavidhiṁ dassento,",
  "tika-s0203t4:97_3": "‘‘iṭṭhāniṭṭhesu…pe… domanassito hotī’’ti āha. Idāni yathāvuttamatthaṁ paṭisambhidāmaggapāḷiyā",
  "tika-s0203t4:97_4": "vibhāvetuṁ, ‘‘vuttaṁ heta’’ntiādimāha. Tassattho heṭṭhā vuttanayo eva. Satoti sativepullappattiyā",
  "tika-s0203t4:97_5": "satimā. Sampajānoti paññāvepullappattiyā sampajānakārī. Cakkhunārūpaṁ disvāti kāraṇavasena",
  "tika-s0203t4:97_6": "cakkhūti laddhavohārena rūpadassanasamatthena cakkhuviññāṇena, cakkhunā vā karaṇabhūtena",
  "tika-s0203t4:97_7": "rūpaṁ passitvā. Neva sumano hoti gehassitasomanassapaṭikkhepena nekkhammapakkhikāya",
  "tika-s0203t4:97_8": "kiriyāsomanassavedanāya.",
  "tika-s0203t4:98_0": "Imesu cāti ‘‘aññathā ca panānanda, ariyassa vinaye anuttarā indriyabhāvanā hotī’’tiādinā",
  "tika-s0203t4:98_1": "(ma. ni. 3.453), – ‘‘kathañcānanda, sekho hoti paṭipado’’tiādinā (ma. ni. 3.460);",
  "tika-s0203t4:98_2": "– ‘‘kathañcānanda, ariyo hoti bhāvitindriyo’’tiādinā (ma. ni. 3.461) ca āgatesu tividhesu",
  "tika-s0203t4:98_3": "nayesu. Manāpaṁ amanāpaṁ manāpāmanāpanti ettha manāpaggahaṇena somanassayuttakusalākusalānaṁ,",
  "tika-s0203t4:98_4": "amanāpaggahaṇena domanassayuttaakusalānaṁ, manāpāmanāpaggahaṇena tabbidhurupekkhāyuttānaṁ",
  "tika-s0203t4:98_5": "saṅgahitattā paṭhamanaye ‘‘saṁkilesaṁ vaṭṭati, nikkilesaṁ vaṭṭatī’’ti vuttaṁ. Paṭhamanaye",
  "tika-s0203t4:98_6": "hi puthujjanassa adhippetattā saṁkilesakilesavippayuttampi yujjati. Dutiyanaye pana",
  "tika-s0203t4:98_7": "‘‘so…pe… aḍḍīyatī’’tiādivacanato ‘‘paṭhamaṁ saṁkilesaṁ vaṭṭatī’’ti vuttaṁ. Sekkhassa",
  "tika-s0203t4:98_8": "adhippetattā cassa appahīnakilesavasena, ‘‘saṁkilesampi vaṭṭatī’’ti vuttaṁ. Tatiyanaye",
  "tika-s0203t4:98_9": "arahato adhippetattā, ‘‘tatiyaṁ nikkilesameva vaṭṭatī’’ti vuttaṁ. Sekkhavāre pana",
  "tika-s0203t4:98_10": "‘‘cakkhumā puriso’’tiādikā upamā ekameva atthaṁ ñāpetuṁ āha. Tasmā cakkhudvārassa",
  "tika-s0203t4:98_11": "uppanne rāgādike vikkhambhetvā vipassanupekkhāya patiṭṭhānaṁ ariyā indriyabhāvanāti.",
  "tika-s0203t4:98_12": "Paṭhamanayo vipassakavasena āgato, dutiyo sekkhassa vasena, paṭhamadutiyo ca sekkhaputhujjanānaṁ",
  "tika-s0203t4:98_13": "mūlakammaṭṭhānavasena, tatiyo khīṇāsavassa ariyavihāravasena āgato. Paṭhamanaye ca",
  "tika-s0203t4:98_14": "puthujjanassa vasena, dutiyanaye sekkhassa vasena kusalaṁ vuttaṁ, tatiyanaye asekkhassa",
  "tika-s0203t4:98_15": "vasena kiriyābyākataṁ vuttanti ayaṁ viseso veditabbo.",
  "tika-s0203t4:99": "Papañcasūdaniyā majjhimanikāyaṭṭhakathāya",
  "tika-s0203t4:100": "Indriyabhāvanāsuttavaṇṇanāya līnatthappakāsanā samattā.",
  "tika-s0203t4:101": "Niṭṭhitā ca saḷāyatanavaggavaṇṇanā.",
  "tika-s0203t4:102": "Uparipaṇṇāsaṭīkā samattā."
}