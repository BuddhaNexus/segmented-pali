{
  "anya-e1202n8:0": "Tadatthadīpanatthaṁ ayamanupubbakathā",
  "anya-e1202n8:1_0": "15. Devānampiyatissa rañño kira dutiyabhātiko uparājā mahānāgo nāma ahosi. Atha rañño",
  "anya-e1202n8:1_1": "devī attano puttassa rajjaṁ icchanti taracchanāvā vāpiṁ karontassa uparājassavisena",
  "anya-e1202n8:1_2": "ambaṁ yojetvā ambamatthake ṭhapetvā pesesi deviyi putte, uparājena saddhiṁ gato bhājane",
  "anya-e1202n8:1_3": "vivaṭe sayameva amabaṁ gahetvā khāditvā kālamakāsi uparājā taṁ kāraṇaṁ ñatvā deviyā",
  "anya-e1202n8:1_4": "bhīto tatoyeva attano deviñca balavāhanañca gahetvā rohaṇaṁ agamāsi. Tassa aggamahesi",
  "anya-e1202n8:1_5": "antarāmagge yaṭṭālavihāre nāma puttaṁ vijāyi tassa tissoti bhātunāma’makaṁsi.",
  "anya-e1202n8:2_0": "So tato gantvā mahāgāme vasanto rohaṇe rajjaṁ kāresi tassa accayena tassa putto yaṭṭālatisso",
  "anya-e1202n8:2_1": "mahāgāmeyeva rajjaṁ kāresi. Tassa accayena tassāpi putto goṭhābhayo nāma tattheva",
  "anya-e1202n8:2_2": "rajjaṁ kāresi. Goṭhābhayassa putto kākavaṇṇatisso nāma tattheva rajjaṁ kāresi. Kākavaṇṇatissa",
  "anya-e1202n8:2_3": "rañño kira kalyāṇitissa rañño dhītā vihāramahādevī nāma aggamahesi ahosi sā rañño",
  "anya-e1202n8:2_4": "piyā ahosi manāpā. Rājā tāya saddhiṁ samaggavāsaṁ vasanto puññāni karonto vihāsi.",
  "anya-e1202n8:2_5": "Athekadivasaṁ devī rājageheyeva bhikkhusaṅghassa mahādānaṁ datvā sāyaṇhasamaye gaṇdhamālādīni",
  "anya-e1202n8:2_6": "gāhāpetvā dhammaṁ sotuṁ vihāraṁgatā, tattha nipannaṁ bāḷhagilānaṁ āsannamaraṇaṁ sīlavantaṁ",
  "anya-e1202n8:2_7": "sāmaṇeraṁ disvā gaṇdhamālādīhi pūjetvā attano sampattiṁ vaṇṇetvā mama puttabhāvaṁ",
  "anya-e1202n8:2_8": "patthetha bhanteti yāci.",
  "anya-e1202n8:3_0": "So na icchi, yāpi punappuna yāciyeva. Sāmaṇeropi evaṁ sante sāsanānuggahaṁ kātuṁ",
  "anya-e1202n8:3_1": "sakkātisampaṭicchitvā gatinimittavasena upaṭṭhitampi devalokaṁ chaḍḍetvā nikantivasena",
  "anya-e1202n8:3_2": "suvaṇṇa sivikāya gacchantiyā deviyā kucchimhi paṭisaṇdhiṁ gaṇhi.",
  "anya-e1202n8:4_0": "Sā dasamāsaccayena puttaṁ vijāyi. Tassa gāmaṇi abhayoti nāmaṁ kariṁsu. Aparabhāge",
  "anya-e1202n8:4_1": "aparampi tassa tissoti nāmaṁ kariṁsu. Gāmaṇi kumāro kamena vaḍḍhento soḷasa vassiko",
  "anya-e1202n8:4_2": "hutvā hatthassa tharā sippesu kovido tejobala parakkama sampanno ahosi. Atha kho",
  "anya-e1202n8:4_3": "kākavaṇṇatissa rājā naṇdhimitto-suranimmalo-mahāseno-goṭhayimbaro-theraputtābha-",
  "anya-e1202n8:4_4": "yo-bharaṇo-veḷusumano-khañcadevo-phussadevo-labhiyyavasabhoti ime dasāmahāyodhe puttassa",
  "anya-e1202n8:4_5": "santike ṭhapetvā vāsesi.",
  "anya-e1202n8:5_0": "Tesaṁ uppattikathā mahāvaṁsato gahetabbā rājā dasamahāyodhānaṁ puttassa sakkārasamaṁsakkāraṁ",
  "anya-e1202n8:5_1": "kāresi tissakumāraṁ janapada rakkhanatthāya dīghavāpiyaṁ ṭhapesi athekadivasaṁ gāmiṇī",
  "anya-e1202n8:5_2": "kumāro attano balavāhana sampattiṁ disvā damiḷehi saddhiṁ yujjhassāmīti rañño kathāpesi.",
  "anya-e1202n8:5_3": "Rājā puttaṁ anurakkhanto alaṁ oragaṅganti nivāresi. So yāva tatiyaṁ kathāpesi rājā",
  "anya-e1202n8:5_4": "kujjhitvā hemasaṅkhalikaṁ karotha baṇdhitvā rakkhissāmīti. Abhayo pitu rañño kujjhitvā",
  "anya-e1202n8:5_5": "palāyitvā malayaṁ agamāsi tato paṭṭhāya pitari duṭṭhattā duṭṭhagāmaṇīti paññāto rājā",
  "anya-e1202n8:5_6": "puttānaṁ kalahaṭṭhānaṁ āgamanatthāya yodhehi sapathaṁ kāresi.",
  "anya-e1202n8:6_0": "Atha kākavaṇṇatissa rājā catusaṭṭhivihāre kāretvā catusaṭṭhi saṁvaccharāneva ṭhatvā",
  "anya-e1202n8:6_1": "kālamakāsi tissakumāro pitukālakatabhāvaṁ sutvā dīghavāpito āgantvā pitu sarīrakiccaṁ",
  "anya-e1202n8:6_2": "kāretvā mātaraṁ - kaṇḍula hatthiñca gahetvā bhātu bhayā dīghavāpiṁ agamāsi. Amaccā",
  "anya-e1202n8:6_3": "sannipatitvā taṁ pavattiṁ vatvā duṭṭhagāmaṇitissa santikaṁ pesesuṁ. So taṁ sāsanaṁ",
  "anya-e1202n8:6_4": "sutvā bhuttasālaṁ āgamma bhātu santikaṁ dūte pesetvā tato mahāgāmaṁ āgantvā abhisekaṁ",
  "anya-e1202n8:6_5": "patvā mātaraṁ kaṇḍulahatthiñca pesetūti yāva tatiyaṁ bhātu santikaṁ lekhā pesetvā",
  "anya-e1202n8:6_6": "apesana bhāvaṁ ñatvā yuddhāya nikkhami. Kumāropi yuddhasajjohutvānikkhami. Cuḷaṅgaṇiya",
  "anya-e1202n8:6_7": "piṭṭhiyaṁ dvinnaṁ bhātūnaṁ mahāyuddhaṁ ahosi.",
  "anya-e1202n8:7_0": "Te kira yodhā sapathassa katattā tesaṁ yuddhe sahāyā na bhaviṁsu. Tadā rañño anekasahassa",
  "anya-e1202n8:7_1": "manussā mariṁsu. Rājā parajjitvā tissāmaccaṁ dighatuṇikaṁ vaḷavañca gahetvā palāyi.",
  "anya-e1202n8:7_2": "Kumāro pacchato pacchato anubaṇdhi. Antare bhikkhu pabbataṁ māpesuṁ. Taṁ disvā kumāro",
  "anya-e1202n8:7_3": "bhikkhusaṅghassa kammanti ñatvā nivatti rājā palāyitvā kappaṇdakara nadiyā jalamālatitthaṁ",
  "anya-e1202n8:7_4": "nāma gantvaṁ chātomhiti āha. Amacco suvaṇṇasarake pakkhittabhattā niharitvā adāsi.",
  "anya-e1202n8:8_0": "Rājā kālaṁ sallakkhetvā saṅghassa datvā bhuñjāmiti saṅghassa-amaccassa-vaḷavāya-attano",
  "anya-e1202n8:8_1": "cāti catubhāgaṁ katvā kālā ghosāpesi tadā piyaṅgudipato kuṭumbiyatissatthero nāma",
  "anya-e1202n8:8_2": "āgantvā purato aṭṭhāsi. Rājā theraṁ disvā pasannamānaso saṅghassa ṭhapitabhāgaṁ attano",
  "anya-e1202n8:8_3": "bhāgañca therassa patte pakkhipiṁ amaccopi attano bhāgaṁ pakkhipi vaḷavāpi dātukāmā",
  "anya-e1202n8:8_4": "ahosi. Tassābhippāyaṁ ñatvā amacco tassāpi bhāgaṁ patte pakkhipi.",
  "anya-e1202n8:9_0": "Iti so rājā therassa paripuṇṇa bhattapattaṁ adāsi. Thero pattaṁ gahetvā gantvā gotamattherassa",
  "anya-e1202n8:9_1": "nāma adāsi. So pañcasata bhikkhu bhojetvā puna tato laddhehi bhāgehi pattapūretvā",
  "anya-e1202n8:9_2": "ākāse khipi patto gantvā rañño purato aṭṭhāsi tisso pattaṁ gahetvā rājānaṁ bhojetvā",
  "anya-e1202n8:9_3": "tato sayaṁ bhuñjitvā vaḷavaṁ bhojesi. Tato rājā sannāhaṁ cumbaṭakaṁ katvā pattaṁ",
  "anya-e1202n8:9_4": "vissajjesi. Tato gantvā therassa hatthe patiṭṭhāsi, rājā puna mahāgāmaṁ āgantvā senaṁ",
  "anya-e1202n8:9_5": "saṅkaḍḍivo saṭṭhisahassabalā gahetvā puna bhātarā saddhiṁ yujjhi tadā kumārassa aneka",
  "anya-e1202n8:9_6": "sahassaṁ manussā patiṁsu.",
  "anya-e1202n8:10": "Kumāro palāyitvā vihāraṁ pavisitvā mahātherassa gehaṁ pāvisi.",
  "anya-e1202n8:11_0": "Rājā pacchato pacchato anubaṇdhanto vihāraṁ paviṭṭhabhāvaṁ ñatvā nivatti pacchā therā",
  "anya-e1202n8:11_1": "te ubho bhātaro aññamaññaṁ khamāpesuṁ. Tadā rājā sassakammāni kāretuṁ tissakumāraṁ",
  "anya-e1202n8:11_2": "dīghavāpimeva pahiṇitvā sayampi bheraṁ carāpetvā sassakammāni kāresi. Atha mahājanassa",
  "anya-e1202n8:11_3": "saṅgahaṁkatvā kunte dhātuṁ nidhāpetvā balavāhana parivuto tissārāmaṁ gantvā saṅghaṁ",
  "anya-e1202n8:11_4": "vaṇditvā bhante sāsanaṁ jotetuṁ pāragaṅgaṁ gamissāmi sakkāretuṁ amhehi sahagāmino",
  "anya-e1202n8:11_5": "bhikkhu dethāti āha.",
  "anya-e1202n8:12_0": "Saṅgho pañcasatabhikkhu adāsi. Rājā bhikkhusaṅghaṁ gahetvā kaṇḍulahatthimāruyha yodhehi",
  "anya-e1202n8:12_1": "parivuto mahatā balakāyena yuddhāya nikkhamitvā mahiyaṅgaṇaṁ āganantvā tattha damiḷehi",
  "anya-e1202n8:12_2": "saddhiṁ yujjhanto mahiyaṅgaṇe kañcuka thūpaṁ kāresi. Tassa thūpassa vibhāvanatthaṁ ayamānupubbakathā.",
  "anya-e1202n8:13_0": "16. Bhagavā kira bodhite navame māse imaṁ dīpamāgantvā gaṅgātīre tiyojanāyate yojanavitthate",
  "anya-e1202n8:13_1": "mahānāgavanuyyāne yakkhasamāgamaṁ āgantvā tesaṁ yakkhānaṁ uparibhāge mahiyaṅgaṇa",
  "anya-e1202n8:13_2": "thūpassa ṭhāne vehāsayaṁ ṭhito vuṭṭhi vātaṇdhakārādīhi yakkhe santāsetvā tehi abhayaṁ",
  "anya-e1202n8:13_3": "yācito tumhākaṁ abhayaṁ dassāmi tumhe samaggā mayhaṁ nisīdanaṭṭhānaṁ dethāti āha.",
  "anya-e1202n8:14_0": "Yakkhā, mārisa te imaṁ sakaladīpaṁ demi. Abhayaṁ no dehīti āhaṁsu. Tato bhagavā tesaṁ",
  "anya-e1202n8:14_1": "bhayaṁ apanuditvā tehi dinnabhabhūmiyaṁ cammakhaṇḍaṁ pattharitvā tattha nisinno tejokasiṇaṁ",
  "anya-e1202n8:14_2": "samāpajjitvā cammakhaṇḍaṁ samantato jāletvā vaḍḍhesi. Te cammakhaṇḍena abhibhūnā",
  "anya-e1202n8:14_3": "samantato sāgara pariyante rāsibhūtā ahesuṁ bhagavā iddhibalena giridīpaṁ nāma idhānetvā",
  "anya-e1202n8:14_4": "tattha yakkhe pavesetvā dīpaṁ yathāṭṭhāne ṭhapetvā cammakhaṇḍaṁ saṅkhipi tadā devatā",
  "anya-e1202n8:14_5": "samāgamo ahosi. Tasmiṁ samāgame bhagavā dhammaṁ desesi-tadā.",
  "anya-e1202n8:15": "“Nekesaṁ pāṇakoṭīnaṁ-dhammābhisamayo ahū,",
  "anya-e1202n8:16": "Saraṇesu ca sīlesu-ṭhitā āsuṁ asaṅkhiyā;",
  "anya-e1202n8:17": "Sotāpattiphalaṁ patvā-sele sumanakūṭake,",
  "anya-e1202n8:18": "Mahāsumana deviṇdo-pūjiyaṁ yāci pūchiyaṁ;",
  "anya-e1202n8:19": "Siraṁ parāmasitvāna-nilāmalasiroruhe,",
  "anya-e1202n8:20": "Pāṇimatte adā kese tassa pāṇihito jino;",
  "anya-e1202n8:21": "So taṁ suvaṇṇicaṅgoṭaṁ-carenādāya satthuno, nisinnaṭṭhāna racite-nānāratanasañcaye.",
  "anya-e1202n8:22": "Uccato sattaratane-ṭhapetvāna siroruhe,",
  "anya-e1202n8:23": "Taṁ iṇdanīla thūpena-pidahesi namassi ca”;",
  "anya-e1202n8:24_0": "Parinibbute pana bhagavati dhammasenāpati sāri puttattherassa antevāsiko sarabhū",
  "anya-e1202n8:24_1": "nāmeko thero citakato gīvaṭṭhidhātu gahetvā bhikkhu saṅghaparivuto āgantvā tasmiṁyeva",
  "anya-e1202n8:24_2": "cetiye patiṭṭhāpetvā meghavaṇṇapāsāṇehi chādetvā dvādasa hatthubbedhaṁ thūpaṁ kāretvā",
  "anya-e1202n8:24_3": "pakkāmi. Atha devānampiyatissa rañño bhātā cūḷābhayo nāma taṁ abbhutaṁ cetiyaṁ disvā",
  "anya-e1202n8:24_4": "tiṁsahatthubbedhaṁ cetiyaṁ kāresi. Idāni duṭṭhagāmaṇīpi abhayarājā mahiyaṅgaṇaṁ āgantvā",
  "anya-e1202n8:24_5": "tattha damiḷe maddanto asitihatthubbedhaṁ kañcukacetiyaṁ kāretvā pūjamakāsi.",
  "anya-e1202n8:25": "Evamaccāyikaṁ kammaṁ-karontāpi guṇākarā, karonti puññaṁ sappaññā-saṁsārabhasa bhīrukāti."
}