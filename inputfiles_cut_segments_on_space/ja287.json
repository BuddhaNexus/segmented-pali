{
  "ja287:0.1": "Jātaka ",
  "ja287:0.2": "Tikanipāta ",
  "ja287:0.3": "Abbhantaravagga ",
  "ja287:0.4": "7. Lābhagarahajātaka ",
  "ja287:1.1": "“Nānummatto nāpisuṇo, ",
  "ja287:1.2": "nānaṭo nākutūhalo; ",
  "ja287:1.3": "Mūḷhesu labhate lābhaṁ, ",
  "ja287:1.4": "esā te anusāsanī”. ",
  "ja287:2.1": "“Dhiratthu taṁ yasalābhaṁ, ",
  "ja287:2.2": "dhanalābhañca brāhmaṇa; ",
  "ja287:2.3": "Yā vutti vinipātena, ",
  "ja287:2.4": "adhammacaraṇena vā. ",
  "ja287:3.1": "Api ce pattamādāya, ",
  "ja287:3.2": "anagāro paribbaje; ",
  "ja287:3.3": "Esāva jīvikā seyyo, ",
  "ja287:3.4": "yā cādhammena esanā”ti. ",
  "ja287:4.1": "Lābhagarahajātakaṁ sattamaṁ. "
}