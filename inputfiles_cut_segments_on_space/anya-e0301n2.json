{
  "anya-e0301n2:0": "Dutīyagāthā-paramatthadīpanī",
  "anya-e0301n2:1_0": "11. Evaṁ ādigāthāyataṁtaṁ payojana sahite pañca atthe dassetvā idāni te abhidhammatthe",
  "anya-e0301n2:1_1": "uddesato dassento dutīyagāthamāha. Tattha tatthāti bhāsissaṁ abhidhammattha saṅgahanti",
  "anya-e0301n2:1_2": "vutte tasmiṁ abhidhammatthasaṅgahapade mayā vuttā abhidhammatthā sabbathāparamatthato",
  "anya-e0301n2:1_3": "catudhā hontīti yojanā. Etthaca -",
  "anya-e0301n2:2": "[12] Ṭīkāyaṁ tāva",
  "anya-e0301n2:3": "Tattha tasmiṁ abhidhammatthasaṅgahapakaraṇetivā abhidhammattha padetivā abhidhammetivā tasaddattho niddiṭṭho. Vibhāvaniyaṁ pana tasmiṁ abhidhammeti. Sabbaṁ nasundaraṁ.",
  "anya-e0301n2:4_0": "Na hi abhidhammattha saṅgahapakaraṇe mayā vuttā abhidhammatthāti yujjati. Pakaraṇaṁpi",
  "anya-e0301n2:4_1": "hi upari vuccamānameva hoti. Natu vuttaṁ. Kuto abhidhammatthāti. Na ca saṁvaṇṇanāpakaraṇesu",
  "anya-e0301n2:4_2": "ādimhiyeva tāva tasaddo appadhānapadāni paccāmasatīti atthi. Tasmā aṭṭhasāliniyaṁ",
  "anya-e0301n2:4_3": "ādimhi tattha kena ṭṭhena abhidhammoti vākyeviya idha tasaddattho veditabboti. Evañhi sati –",
  "anya-e0301n2:5": "[13] Ṭīkāsu",
  "anya-e0301n2:6": "Sabbathā vuttāti yojanāpi paṭikkhittā hoti.",
  "anya-e0301n2:7_0": "Sā hi vakkhamānehi sabbayāpi dvādasa, sabbathāpi aṭṭhārasātiādīhi nasametīti. Tatta",
  "anya-e0301n2:7_1": "sabbathāti dhammasaṅgaṇiyaṁ vuttena kusalādinā sabbappakārenapi catudhāva honti,",
  "anya-e0301n2:7_2": "vibhaṅge vibhatte na khandhādinā sabbappakārenapi catudhāva hontīti attho. Dhātu",
  "anya-e0301n2:7_3": "kathāyaṁ vuttenātiādināpi vattabbaṁ.",
  "anya-e0301n2:8_0": "12.Paramatthatoti paramattha saccato. Dve hi saccāni sammutisaccaṁ, paramatthasaccanti,",
  "anya-e0301n2:8_1": "tattha satta puggala atta jīvādikā paññattiatthā sabhāvato avijjamānāyeva honti.",
  "anya-e0301n2:8_2": "Dhammavavatthānaññāṇarahitānaṁpana mahājanānaṁ citte mahantamahantāpi hutvā vijjamānāviya",
  "anya-e0301n2:8_3": "paññāyanti, teca mahājanā samaggā hutvā tesaṁ ekantena atthibhāvaṁ gahetvā tathā",
  "anya-e0301n2:8_4": "tathā voharanti ceva sampaṭicchantica. Tasmā te mahājanehi samaggehi sammatattātatoyevaca",
  "anya-e0301n2:8_5": "vacīsaccaviratisaccānaṁ vatthubhūtattāsammuti saccanti vuccanti. Tasmiṁ sammutisacce",
  "anya-e0301n2:8_6": "ṭhatvā sammā paṭipajjantā sabba lokiyasampattiyoca sabbabodhisambhāra dhammeca ārādhenti.",
  "anya-e0301n2:8_7": "Micchāpaṭipajjantā apāyapūrakā honti. Evaṁ mahantañhi sammuti saccanti. Paramatthasaccaṁ",
  "anya-e0301n2:8_8": "pana patvā taṁ saccameva nahoti. Tañhi sayaṁ avijjamānaṁyeva samānaṁ mahājane vijjamānantveva",
  "anya-e0301n2:8_9": "gaṇhāpeti. Sakkāyadiṭṭhi dvāsaṭṭhidiṭṭhi tividhamicchādiṭṭhīnaṁ vatthu hutvā bālajanānaṁ",
  "anya-e0301n2:8_10": "vaṭṭadukkhato niyyātuṁ nadeti. Evaṁ viparītañhi sammutisaccaṁ. Evaṁ mahāsāvajjañcāti.",
  "anya-e0301n2:8_11": "Paramatthasaccaṁpana duvidhaṁ sabhāvasaccaṁ ariyasaccanti. Tattha dhammasaṅgaṇiādīsu",
  "anya-e0301n2:8_12": "sattasu pakaraṇesu vibhattā kusalādayo dhammā sabhāvasaccaṁnāma. Te hi sayaṁ sabhāvato",
  "anya-e0301n2:8_13": "vijjamānattā kusalānāma dhammā atthi sukhānāma vedanā atthīti gaṇhantena visaṁvādentīti.",
  "anya-e0301n2:8_14": "Taṁ pana ariyasaccaṁ patvā kiñci asaccaṁpi hotiyeva. Tathāhi anubhavanabhedamattaṁ",
  "anya-e0301n2:8_15": "upādāyeva vedanā sukhā dukkhā adukkhamasukhāti vuttā. Na sabbākārato sukhabhūtattā.",
  "anya-e0301n2:8_16": "Sabbehi pana aniccatā saṅkhatatādīhi anekasatehi ākārehi sabbāpi vedanā dukkhāeva.",
  "anya-e0301n2:8_17": "Tathā anavajjasukhavipākaṭṭhena kusalabhāvopi akusalaṁ upādāyeva vutto. Sabbepi hi",
  "anya-e0301n2:8_18": "tebhūmakā kusalasammatā dhammā sāsavatā saṁkilesikatā oghaniya yoganiya upādāniyatā",
  "anya-e0301n2:8_19": "saṅkhātehi vajjehi sāvajjāeva honti. Dukkhasaccabhūtānañca vipākānaṁ jananaṭṭhena",
  "anya-e0301n2:8_20": "ekantena dukkhavipākāeva honti. Ajjhattattikañca sabbalokiyasammataṁ upādāya vuttaṁ.",
  "anya-e0301n2:8_21": "Sabbepi hi catubbhū makadhammā ekantena attāpināma natthi. Kuto ajjhattānāma. Bahiddhāeva",
  "anya-e0301n2:8_22": "honti. Saṅkhāre parato passāti hi vuttanti. Ayaṁ nayo sesattika dukadhammesupi yathārahaṁ",
  "anya-e0301n2:8_23": "netabbo. Ariya saccaṁnāma sabbesaṁ tebhūmakadhammānaṁ ekanta dukkhabhāvo taṇhāya",
  "anya-e0301n2:8_24": "ekanta dukkhasamudaya bhāvo nibbānasseva dukkhanirodha bhāvo aṭṭhaṅgikassa maggasseva",
  "anya-e0301n2:8_25": "dukkhanirodhamaggabhāvocāti. Idhameva hi parisuddhabuddhīnaṁ ariyānaṁ ñāṇe acalamānaṁ",
  "anya-e0301n2:8_26": "sabbākāraparipuṇṇaṁ nippariyāyasaccaṁ hotīti. Tesu idha sammutisaccaṁ nivattento",
  "anya-e0301n2:8_27": "paramatthatoti ida māha. Tena vuttaṁ paramatthatoti paramatthasaccatoti. Tattha attho",
  "anya-e0301n2:8_28": "duvidho sabhāvasiddhoca parikappasiddhoca. Tattha yo vinā aññāpadesena kevalaṁ visuṁ",
  "anya-e0301n2:8_29": "visuṁ attano lakkhaṇena vijjamāno hutvā siddho. So cittādiko attho sabhāvasiddhonāma.",
  "anya-e0301n2:8_30": "Yopana attano lakkhaṇena vijjamānoyeva nahoti. Vijjamānassapana atthassa nānā pavattiākāre",
  "anya-e0301n2:8_31": "upādāya cittena parikappetvā saviggahaṁ katvā gahito cittamayo cittanimmito hutvā",
  "anya-e0301n2:8_32": "citteeva upalabbhamāno hoti. So sattapuggalādiko attho parikappasiddho nāma. Tesu",
  "anya-e0301n2:8_33": "sabhāvasiddhoyeva paramatthonāma. So hi santi bhavanti buddhisaddā etthāti attho.",
  "anya-e0301n2:8_34": "Ekantavijjamānaṭṭhena itarato paramo ukkaṁsagato atthoti paramattho. Api ca, ye ayaṁ",
  "anya-e0301n2:8_35": "atthi ayaṁ upalabbhatīti gahetvā tassa abhiññeyyassa abhiññatthāya, pariññeyyassa",
  "anya-e0301n2:8_36": "pariññatthāya, pahātabbassa pahānatthāya, sacchikātabbassa sacchikaraṇatthāya, bhāvetabbassa",
  "anya-e0301n2:8_37": "bhāvanatthāya paṭipajjanti. Tesaṁ tadatthasādhane avisaṁvādakaṭṭhena paramo uttamo",
  "anya-e0301n2:8_38": "atthoti paramattho. Itaropana avijjamānattā tassa abhiññādiatthāya paṭipajjantānaṁ",
  "anya-e0301n2:8_39": "tadatthasādhane visaṁvādakoyeva bhavissati. Napana tadatthaṁ sādhessa tīti paramatthoti vattuṁ nārahatīti.",
  "anya-e0301n2:9": "[14] Vibhāvaniyaṁ pana",
  "anya-e0301n2:10": "“Paramassavā uttamassa ñāṇassa attho gocaroti paramattho”tipi vuttaṁ. Taṁ na sundaraṁ.",
  "anya-e0301n2:11_0": "Na hi paramasaddoñāṇe vattamāno dissati. Naca atthasaddo gocareti. Yañca anuṭīkāyaṁ",
  "anya-e0301n2:11_1": "saccameva saccikaṁ. So eva attho aviparītassa ñāṇassa visayabhāvaṭṭhenāti saccikaṭṭhoti",
  "anya-e0301n2:11_2": "vuttaṁ. Taṁpi aviparītena ñāṇena araṇīyato upagantabba to atthoti imamatthaṁ dasseti.",
  "anya-e0301n2:11_3": "Naparamasaddassa atthanti. [Paramatthapadaṁ]",
  "anya-e0301n2:12_0": "13.Cittanti ettha cintetīti cittaṁ. Etthaca cintanakriyā nāma niccaṁ ārammaṇāpekkhā",
  "anya-e0301n2:12_1": "hoti. Na hi sā ārammaṇena vinā labbhatīti. Tasmā ārammaṇaggahaṇa ārammaṇupaladdhiyeva",
  "anya-e0301n2:12_2": "idha cintanāti daṭṭhabbāti. Evañhi sati bhavaṅgasamaya visaññisamayesu cittaṁ ārammaṇena",
  "anya-e0301n2:12_3": "vināpi pavattatīti evaṁ vādīnaṁ vādo paṭikkhitto hoti. Santesupica nissaya samanantarādīsu",
  "anya-e0301n2:12_4": "tassa paccayesu tehi nāmaṁ alabhitvā ārammaṇapaccayavasenevassa nāmaṁ siddhanti daṭṭhabbaṁ.",
  "anya-e0301n2:12_5": "Cintenti sampayuttakā dhammā etenāti cittaṁ. Tañhi ārammaṇaggahaṇakicce pubbaṅgamabhūtanti",
  "anya-e0301n2:12_6": "taṁ sampayuttadhammāpi ārammaṇaṁ gaṇhantā tassa vaseneva gaṇhantīti. Cintanamattaṁvā",
  "anya-e0301n2:12_7": "cittaṁ. Sabbepi hi dhammā taṁtaṁ kriyāmattāva honti. Na tesu dabbaṁvā saṇṭhānaṁ vā",
  "anya-e0301n2:12_8": "viggahovā upalabbhati. Paccayāyatta vuttino ca honti. Na te attano thāmenavā balenavā",
  "anya-e0301n2:12_9": "vasenavā sattiyāvā uppajjituṁpi sakkonti. Pageva cintetuṁvā phusetuṁvāti. Khaṇamattaṭṭhāyinoca",
  "anya-e0301n2:12_10": "honti, na kadāci kassaci vase vattituṁ sakkontīti. Tasmā tesu idaṁ dabbaṁ, ayaṁ satti,",
  "anya-e0301n2:12_11": "aya kriyāti evaṁ vibhāgo nalabbhatīti daṭṭhabbaṁ. Evañca katvā sabbesu paramatthapadesu",
  "anya-e0301n2:12_12": "ekaṁ bhāvasādhanameva padhānato labbhati. Tadañña sādhanānipana pariyāyatova labbhantīti",
  "anya-e0301n2:12_13": "veditabbaṁ. Ettha ca dabbādivasena abhedassa cintanassa atthavisesañāpanatthaṁ vibhāga",
  "anya-e0301n2:12_14": "kappanāvasena bhedakaraṇaṁ pariyāyakathāti daṭṭhabbaṁ. Yathā silā puttakassasarīranti,",
  "anya-e0301n2:12_15": "tathā karaṇañca taṁ taṁ kriyāsaṅkhāta dhammavimuttassa paraparikappitassa kārakabhūtassa",
  "anya-e0301n2:12_16": "atta jīva satta puggalassa sabbaso abhāvadīpanatthaṁ. Sati hi attādimhi kiṁ abhedassa bhedakappanāyāti.",
  "anya-e0301n2:13": "Vibhāvaniyaṁ pana",
  "anya-e0301n2:14_0": "Sasavisāṇaṁ viya abhūtassa bhūta kappanā vuttā viya dissati. Ayamassādhippāyo-dhammesu",
  "anya-e0301n2:14_1": "kattāvā kāre tāvā koci natthi. Lokepana attappadhāno kriyā nipphādako kattānāma siddho.",
  "anya-e0301n2:14_2": "Tasmā cintanakicce attappadhānatā dīpanatthaṁ taṁ kattubhāvaṁ citte āropetvā cintetīti cittanti vuttaṁ.",
  "anya-e0301n2:15_0": "Cittassaca balena taṁsampayuttānaṁpi tasmiṁ kicce tadanukūlappavattidīpanatthaṁ punakaraṇabhāvaṁ",
  "anya-e0301n2:15_1": "citte kattubhāvañca tesu āropetvā cintenti sampayuttakā dhammā etenāti cittanti vuttanti.",
  "anya-e0301n2:15_2": "Api cettha cittasaddo vicitratthavācako daṭṭhabbo. Vuttañhe taṁ saṁyuttake –",
  "anya-e0301n2:16_0": "Diṭṭhaṁ vo bhikkhave caraṇaṁnāma cittanti. Evaṁ bhante. Tampi kho bhikkhave caraṇaṁ",
  "anya-e0301n2:16_1": "cittaṁ citteneva cintitanti. Tenāpi kho bhikkhave caraṇena cittena cittaññeva cittataranti,",
  "anya-e0301n2:16_2": "nā haṁ bhikkhave aññaṁ ekanikāyaṁpi samanupassāmi yaṁ evaṁ cittaṁ. Yathayidaṁ bhikkhave",
  "anya-e0301n2:16_3": "tiracchānagatā pāṇā. Tepi kho bhikkhave tiracchānagatā pāṇā citteneva cittikatā.",
  "anya-e0301n2:16_4": "Tehipi kho bhikkhave tiracchāna gatehi pāṇehi cittaññeva cittataranti.",
  "anya-e0301n2:17_0": "Tattha caraṇaṁnāma cittanti yatthavicitrāni dibbavimānādīni cittakammāni katvā idañcidañca",
  "anya-e0301n2:17_1": "puññaṁ karontā idhacidhaca nibbattāti dassento vicaranti. Tassa paṭakoṭṭhakassetaṁ",
  "anya-e0301n2:17_2": "nāmaṁ. Cittenāti nissakke karaṇavacanaṁ. Yathayidanti yathā ime. Cittikatāti vicitrā",
  "anya-e0301n2:17_3": "katā. Etthaca cittavicittakāya saññāvicittā. Saññāvicittatāya taṇhāvicittā. Taṇhāvicittatāya",
  "anya-e0301n2:17_4": "kammāni vicittāni. Kammavicitta tāya yoniyo vicittā. Yonivicittatāya tesaṁ tiracchā",
  "anya-e0301n2:17_5": "nagatānaṁ vicittatā veditabbā. [Vacanattho]",
  "anya-e0301n2:18": "Taṁ taṁ sabhāvo lakkhaṇaṁ, kiccasampattiyo raso;",
  "anya-e0301n2:19": "Gayhākāro phalaṁvāpi, paccupaṭṭhāna saññitaṁ.",
  "anya-e0301n2:20": "Āsannakāraṇaṁ yaṁ taṁ, padaṭṭhānanti taṁ mataṁ;",
  "anya-e0301n2:21": "Dhammānaṁ vavatthānāya, alaṁ ete vibuddhino.",
  "anya-e0301n2:22": "Ārammaṇavijānanalakkhaṇaṁ cittaṁ, pubbaṅgamarasaṁ, sandhānapaccupaṭṭhānaṁ, nāmarūpapadaṭṭhānaṁ. [Cittaṁ]",
  "anya-e0301n2:23_0": "14.Cetasikanti ettha cetasi bhavaṁ tadāyattavuttitāyāti cetasikaṁ. Phassādi dhammajātaṁ.",
  "anya-e0301n2:23_1": "Etthaca tadāyattavuttitā nāma ekuppādatādīhi lakkhaṇehi cittena saha ekī bhūtassa",
  "anya-e0301n2:23_2": "viya pavatti. Etena yā cittassa jāti. Sāeva phassādīnaṁ. Yā cittassa jarā, yaṁ cittassa",
  "anya-e0301n2:23_3": "maraṇaṁ, yaṁ cittassa ārammaṇaṁ, yaṁ cittassa vatthu, tadeva phassādīnanti evaṁ ekapuppha",
  "anya-e0301n2:23_4": "mañjariyaṁ ekavaṇṭupanibbandhāni pupphāni viya cittena saha ekajātiyādi upanibbandhā",
  "anya-e0301n2:23_5": "phassādayo dhammā idha cetasikaṁnāmāti siddhā honti. Evañca sati cittaṁpi tehi phassādīhi",
  "anya-e0301n2:23_6": "saha tatheva āyattaṁ pavattatīti taṁpi phassikaṁ vedanikantiādinā vattabbanti ce.",
  "anya-e0301n2:23_7": "Na. Cittasseva jeṭṭhakattā. Manopubbaṅgamā dhammā, manoseṭṭhā manomayāti hi vuttaṁ.",
  "anya-e0301n2:23_8": "Etthaca manomayāti manasāeva pakatā nimmitā cittakriyā bhūtāti attho. Etena te phassādayo",
  "anya-e0301n2:23_9": "dhammā cittena vinā nupalabbhantīti dasseti. Cittaṁpana tehi kehici vināpi pavattatiyeva.",
  "anya-e0301n2:23_10": "Pañcaviññāṇa cittañhitehi kehici vitakkādīhi vinā uppajjatīti. Tasmā tesaññeva tadāyatta",
  "anya-e0301n2:23_11": "vuttitā vattabbā na cittassāti.",
  "anya-e0301n2:24": "[15] Vibhāvaniyaṁ pana",
  "anya-e0301n2:25": "Ekālambaṇatā mattena tesaṁ tadāyattavuttitaṁ cetasi kattañca vibhāveti. Taṁ na sundaraṁ.",
  "anya-e0301n2:26_0": "Na hi ekālambaṇatāmattena cetasikaṁnāma jātanti. Ettha ca loke nānāvaṇṇadhātuyo udake",
  "anya-e0301n2:26_1": "ghaṁsitvā vatthumhi nānā cittakammāni karonti, tattha vatthumhi pharaṇaṁ bandhanañca",
  "anya-e0301n2:26_2": "udakasseva kiccaṁ, na vaṇṇadhātūnaṁ. Nānārūpa dassanaṁ vaṇṇadhātūnameva kiccaṁ, na",
  "anya-e0301n2:26_3": "udakassa. Tattha vatthuviya ārammaṇaṁ daṭṭhabbaṁ. Udakaṁviya cittaṁ. Nānā vaṇṇadhātuyoviya",
  "anya-e0301n2:26_4": "cetasikadhammāti. [Cetasikaṁ]",
  "anya-e0301n2:27": "15.Rūpanti ettha ruppatīti rūpaṁ. Sītuṇhādīhi virodhi paccayehi visama pavatti vasena vikāraṁ āpajjati, tehi vā vikāraṁ āpādīyatīti attho. Yathāha –",
  "anya-e0301n2:28_0": "Ruppatīti kho bhikkhave tasmā rūpanti vuccati. Kena ruppati. Sitenapi ruppati. Uṇhenapi",
  "anya-e0301n2:28_1": "ruppati. Jighacchāyapi ruppati. Vipāsāyapi ruppati. Ḍaṁsa makasa vātātapa sariṁ sapa",
  "anya-e0301n2:28_2": "sapphassehipi ruppatīti. Ruppatītica ruppati, kuppati, ghaṭṭīyati, piḷī yati, bhijjatīti.",
  "anya-e0301n2:29_0": "Mahāniddese vuttaṁ. Ayamettha piṇḍattho, ye dhammā ciraṭṭhitikāca honti sappaṭighasabhāvāca.",
  "anya-e0301n2:29_1": "Tesaññeva ṭhitikkhaṇesu virodhipaccayehi samāgamonāma hoti. Napanaññesaṁ parittakkhaṇānaṁ",
  "anya-e0301n2:29_2": "appaṭighasabhāvānanti. Tesañhi appaṭighasabhāvānaṁ sukhuma rūpānaṁpi bahiddhā sītādīhi",
  "anya-e0301n2:29_3": "samāgamonāma natthi. Kuto parittakkhaṇānaṁ appaṭighasabhāvānañca arūpadhammānanti.",
  "anya-e0301n2:29_4": "Yadievaṁ sukhumarūpānaṁ arūpatāpatti siyāti. Nasiyā. Oḷārikarūpehi samānagati kattā.",
  "anya-e0301n2:29_5": "Tānihi oḷārikesu ruppamānesu ruppantiyevāti. Samāgamoca nāma idha thapetvā āpātagamanaṁ",
  "anya-e0301n2:29_6": "ārammaṇakaraṇañca aññamaññaviruddhānaṁ ṭhitipattānaṁ oḷārikarūpānaṁ mahābhūtānamevavā",
  "anya-e0301n2:29_7": "aññamaññābhighaṭṭanaṁ vuccati, ruppati ghaṭṭīyati pīḷīyatīti hi vuttaṁ. Ruppanañcanāma",
  "anya-e0301n2:29_8": "parasenāyuddhena raṭṭhakhobhoviya kalāpantaragatadhātūnaṁ kuppanaṁ bhijjanaṁca vuccati.",
  "anya-e0301n2:29_9": "Kuppati bhijjatīti hi vuttaṁ. Etthaca kuppatīti khobhati cañcalati, bhijjatīti vikāraṁ",
  "anya-e0301n2:29_10": "āpajjati. Yasmiṁ khaṇe virodhipaccayasamāgamaṁ labhanti. Tato paṭṭhāya sayaṁpi vikārapattā",
  "anya-e0301n2:29_11": "honti. Omattādhimattarūpasantatīnaṁ uppattiyā paccayabhāvaṁ pattā hontīti attho.",
  "anya-e0301n2:29_12": "Apicettha ruppanaṁ duvidhaṁ vaḍḍhanaṁ, hāyanañca. Tadubhayaṁpi kappavuṭṭhāne kappasaṇṭhāne",
  "anya-e0301n2:29_13": "nānāāyukappa saṁvacchara utu māsa ratti divādīnaṁ parivattaneca pākaṭaṁ hotīti. Kasmā",
  "anya-e0301n2:29_14": "pana rūpanti nāmaṁ ghaṭṭanavasena ruppanadhammānameva siddhanti. Tesameva saviggahattā.",
  "anya-e0301n2:29_15": "Rūpadhammā hi samūhasaṇṭhānādi bhāvapattiyā saviggahā honti. Tasmā tesameva ruppanaṁ",
  "anya-e0301n2:29_16": "paccakkhatopi lokassa pākaṭanti tesveva rūpanti nāmaṁ siddhanti daṭṭhabbaṁ. Arūpadhammā",
  "anya-e0301n2:29_17": "pana aviggahāti na tesaṁ vikāro paccakkhato lokassa pākaṭo hoti. Taṁ taṁ rūpavikāraṁ",
  "anya-e0301n2:29_18": "disvāvā sutvā vā pucchitvāyeva vā so lokena jānitabbo aññatra paracittavidūhi. Tasmā",
  "anya-e0301n2:29_19": "tesaṁ rūpatāpatti natthīti.",
  "anya-e0301n2:30": "[16] Vibhāvaniyaṁ pana",
  "anya-e0301n2:31_0": "Tesaṁ rūpatāpattippasaṅgo sītādiggahaṇa sāmatthiyena nivattito. Yasmā pana vohāronāma",
  "anya-e0301n2:31_1": "lokopacārena vinā nasijjhati. Lokopacāroca pākaṭanimittavase neva pavatto. Tasmā",
  "anya-e0301n2:31_2": "idha sītādiggahaṇena vināpi tappasaṅganivatti lokatova siddhāti daṭṭhabbā.",
  "anya-e0301n2:32_0": "Yasmā ca brahmaloke brahmānaṁ kāyavikāra vacīvikārā ca iddhivikuppanāvasappavattā",
  "anya-e0301n2:32_1": "nānārūpavikārāca dissantiyeva. Teca ekena pariyāyena ruppanākārāeva nāma honti, tasmā",
  "anya-e0301n2:32_2": "tesaṁ vasena tattha rūpānaṁ rūpatāsiddhi hotīti veditabbaṁ. Rūpayati vā attano sabhāvena",
  "anya-e0301n2:32_3": "pakāsatīti rūpaṁ. Arūpadhammā hi na attano sabhāvena pākaṭā honti. Rūpasannissayeneva",
  "anya-e0301n2:32_4": "gahetabbā. Idaṁ pana attano sabhāveneva pākaṭaṁ pañcaviññāṇehipi gahetabbanti. Imasmiṁ",
  "anya-e0301n2:32_5": "atthe sati brahmaloke rūpānaṁpi uju katova rūpatāsiddhi hotīti.",
  "anya-e0301n2:33": "[17] Vibhāvaniyaṁ pana",
  "anya-e0301n2:34_0": "Anuggāhakānaṁ sītādīnaṁ vasena taṁ sabhāvā nātivattana vasenaca tattha rūpatāsiddhi",
  "anya-e0301n2:34_1": "vibhāvitā. Yasmāpana sīte nāpi uṇhenāpītiādivacanaṁ nidassanamattaṁ hoti. Kamma cittāhārānaṁpi",
  "anya-e0301n2:34_2": "vasena ruppanassa sambhavato, tathāhi saññā viññāṇānipi rūpārammaṇarasārammaṇehi",
  "anya-e0301n2:34_3": "eva pāḷiyaṁ niddiṭṭhāni. Na hi saññā rūpaṁeva sañjānāti. Na ca viññāṇaṁ rasa meva",
  "anya-e0301n2:34_4": "vijānāti. Nidassanamattena desanā hotīti viññāyatīti. Tasmā sītādiggahaṇaṁ amuñcitvāva",
  "anya-e0301n2:34_5": "tattha rūpatāsiddhivibhāvanena payojana natthīti. [Rūpaṁ]",
  "anya-e0301n2:35_0": "16.Nibbānanti ettha nibbāyanti sabbe vaṭṭadukkhasantāpā etasminti nibbānaṁ. Nibbāyantīti",
  "anya-e0301n2:35_1": "ye kilesāvā khandhāvā abhāvitamaggassa āyatiṁ uppajjanārahapakkhe ṭhitā honti. Teyeva",
  "anya-e0301n2:35_2": "bhāvitamaggassa anuppajjanārahapakkhaṁ pāpuṇantīti attho. Na hi khaṇattayaṁ patvā",
  "anya-e0301n2:35_3": "niruddhā atītadhammā nibbāyanti nāma. Paccuppannesu āyatiṁ avassaṁ uppajjamānesuca",
  "anya-e0301n2:35_4": "dhammesu vattabbameva natthīti. Vaṭṭadukkhasantāpāti kilesavaṭṭa kammavaṭṭa vipākavaṭṭa",
  "anya-e0301n2:35_5": "dukkhasantāpā. Na hi tividha vaṭṭadukkhasantāparahitānaṁ rukkhādīnaṁ anuppādanirodho",
  "anya-e0301n2:35_6": "nibbānaṁnāma hotīti. Etasminti visaye bhummaṁ. Yathā ākāse sakuṇā pakkhantīti. Yehi",
  "anya-e0301n2:35_7": "te nibbāyanti. Tesaṁ tabbinimuttaṁ aññaṁ nibbutiṭṭhānaṁnāma kiñci natthīti. Nibbāyanti",
  "anya-e0301n2:35_8": "vā ariyajanā etasminti nibbānaṁ. Nibbanti dhīrā yathayaṁ padīpoti hi vuttaṁ. Nibbāyantīti",
  "anya-e0301n2:35_9": "taṁ taṁ kilesānaṁvā khandhānaṁvā puna appaṭisandhikabhāvaṁ pāpuṇantīti attho. Ekasminti",
  "anya-e0301n2:35_10": "visayeeva bhummaṁ, etasmiṁ adhi gatetipi yojenti. Ṭīkāsupana bhavābhavaṁ vinanato",
  "anya-e0301n2:35_11": "saṁsibbana to vānaṁ vuccati taṇhā. Tato nikkhantanti nibbānanti vuttaṁ.",
  "anya-e0301n2:36": "[18] Vibhāvaniyaṁ pana",
  "anya-e0301n2:37": "“Nibbābhivā etena rāgaggiādikoti nibbāna”ntipi vuttaṁ. Taṁ na sundaraṁ.",
  "anya-e0301n2:38": "Na hi maggeviya nibbāne katthaci karaṇasādhanaṁ diṭṭhaṁ, naca nibbānaṁ nibbūti kriyāsādhane rāgādikassa kattuno saha kāripaccayo hotīti. [Nibbānaṁ]",
  "anya-e0301n2:39": "Dutīyagāthāya paramatthadīpanā niṭṭhitā."
}