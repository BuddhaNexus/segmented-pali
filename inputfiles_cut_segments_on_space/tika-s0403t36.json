{
  "tika-s0403t36:0": "4. Devatāvaggo",
  "tika-s0403t36:1": "5. Paṭhamamittasuttavaṇṇanā",
  "tika-s0403t36:2_0": "36. Catutthassa pañcame attano guyhaṁ tassa āvikarotīti attano guyhaṁ nigguhituṁ",
  "tika-s0403t36:2_1": "yuttakathaṁ aññassa akathetvā tasseva ācikkhati. Tassa guyhaṁ aññesaṁ nācikkhatīti",
  "tika-s0403t36:2_2": "tena kathitaguyhaṁ yathā aññe na jānanti, evaṁ anāvikaronto chādeti.",
  "tika-s0403t36:3": "Paṭhamamittasuttavaṇṇanā niṭṭhitā.",
  "tika-s0403t36:4": "6-11. Dutiyamittasuttādivaṇṇanā",
  "tika-s0403t36:5_0": "37-42. Chaṭṭhe piyo ca hoti manāpo cāti kalyāṇamittalakkhaṇaṁ dassitaṁ. Kalyāṇamitto",
  "tika-s0403t36:5_1": "hi saddhāsampanno ca hoti sīlasampanno sutasampanno cāgasampanno vīriyasampanno satisampanno",
  "tika-s0403t36:5_2": "samādhisampanno paññāsampanno. Tattha saddhāsampattiyā saddahati tathāgatassa sambodhiṁ",
  "tika-s0403t36:5_3": "kammañca kammaphalañca, tena sambodhiyā hetubhūtaṁ sattesu hitasukhaṁ na pariccajati",
  "tika-s0403t36:5_4": ". Sīlasampattiyā sattānaṁ piyo hoti garu bhāvanīyo codako pāpagarahī vattā vacanakkhamo.",
  "tika-s0403t36:5_5": "Sutasampattiyā saccapaṭiccasamuppādādipaṭisaṁyuttānaṁ gambhīrānaṁ kathānaṁ kattā",
  "tika-s0403t36:5_6": "hoti. Cāgasampattiyā appiccho hoti santuṭṭho pavivitto asaṁsaṭṭho. Vīriyasampattiyā",
  "tika-s0403t36:5_7": "āraddhavīriyo hoti attahitaparahitapaṭipattiyaṁ. Satisampattiyā upaṭṭhitassatī hoti.",
  "tika-s0403t36:5_8": "Samādhisampattiyā avikkhitto hoti samāhitacito. Paññāsampattiyā aviparītaṁ pajānāti.",
  "tika-s0403t36:5_9": "So satiyā kusalākusalānaṁ dhammānaṁ gatiyo samannesamāno paññāya sattānaṁ hitāhitaṁ",
  "tika-s0403t36:5_10": "yathābhūtaṁ jānitvā samādhinā tattha ekaggacitto hutvā vīriyena satte ahite nisedhetvā",
  "tika-s0403t36:5_11": "hite niyojeti. Tena vuttaṁ ‘‘piyo…pe… niyojetī’’ti. Sattamādīni uttānatthāni.",
  "tika-s0403t36:6": "Dutiyamittasuttādivaṇṇanā niṭṭhitā.",
  "tika-s0403t36:7": "Devatāvaggavaṇṇanā niṭṭhitā."
}