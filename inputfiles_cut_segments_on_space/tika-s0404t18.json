{
  "tika-s0404t18:0": "(6) 1. Sacittavaggo",
  "tika-s0404t18:1": "1-10. Sacittasuttādivaṇṇanā",
  "tika-s0404t18:2_0": "51-60. Dutiyassa paṭhamādīni uttānatthāni. Dasame pittaṁ samuṭṭhānametesanti pittasamuṭṭhānā,",
  "tika-s0404t18:2_1": "pittapaccayāpittahetukāti attho. Semhasamuṭṭhānādīsupi eseva nayo. Sannipātikāti",
  "tika-s0404t18:2_2": "tiṇṇampi pittādīnaṁ kopena samuṭṭhitā. Utupariṇāmajāti visabhāgaututo jātā. Jaṅgaladesavāsīnañhi",
  "tika-s0404t18:2_3": "anūpadese vasantānaṁ visabhāgo ca utu uppajjati, anūpadesavāsīnañca jaṅgaladeseti",
  "tika-s0404t18:2_4": "evaṁ parasamuddatīrādivasenapi utuvisabhāgatā uppajjatiyeva. Tato jātāti utupariṇāmajā.",
  "tika-s0404t18:2_5": "Attano pakaticariyānaṁ visayānaṁ visamaṁ kāyapariharaṇavasena jātā visamaparihārajā.",
  "tika-s0404t18:2_6": "Tenāha ‘‘aticiraṭṭhānanisajjādinā visamaparihārena jātā’’ti. Ādi-saddena mahābhāravahanasudhākoṭṭanādīnaṁ",
  "tika-s0404t18:2_7": "saṅgaho. Parassa upakkamato nibbattā opakkamikā. Bāhiraṁ paccayaṁ anapekkhitvā kevalaṁ",
  "tika-s0404t18:2_8": "kammavipākatova jātā kammavipākajā. Tattha purimehi sattahi kāraṇehi uppannā sārīrikā",
  "tika-s0404t18:2_9": "vedanā sakkā paṭibāhituṁ, kammavipākajānaṁ pana sabbabhesajjānipi sabbaparittānipi nālaṁ paṭighātāya.",
  "tika-s0404t18:3": "Sacittasuttādivaṇṇanā niṭṭhitā.",
  "tika-s0404t18:4": "Sacittavaggavaṇṇanā niṭṭhitā."
}