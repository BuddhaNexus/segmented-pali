{
  "anya-e0401n1:0": "2. Cetasikasaṅgahaanudīpanā",
  "anya-e0401n1:1_0": "68. Evaṁ citta saṅgahassa dīpaniṁ katvā cetasika saṅgahassa dīpaniṁ karonto pathamaṁ",
  "anya-e0401n1:1_1": "pubbāparānu sandhiñca ādigāthāya payojana sambandhañca dassetuṁ ‘‘evaṁ’’tiādi māraddho.",
  "anya-e0401n1:1_2": "Tattha ‘‘anupatta’’ntiādimhi cittaṁ cetasikaṁ rūpaṁ, nibbānamitisabbathāti evaṁ anukkamo",
  "anya-e0401n1:1_3": "vutto. Tena anukkamena anupattaṁ. Hetu visesanañcetaṁ. Yasmā cittasaṅgahānantaraṁ",
  "anya-e0401n1:1_4": "cetasika saṅgaho anupatto, tasmā idāni taṁ saṅgahaṁ karotīti dīpeti. Cattāri sampayoga",
  "anya-e0401n1:1_5": "lakkhaṇāni ‘ekuppādatā, eka nirodhatā, ekā rammaṇatā, eka vatthukatā,ti. ‘‘Cetasi",
  "anya-e0401n1:1_6": "yuttā’’ti cittasmiṁ niyuttā. Cittaṁ nissāya attano attano kiccesu ussukkaṁ āpannāti",
  "anya-e0401n1:1_7": "attho. ‘‘Cetasā vāyuttā’’ti cittena vā sampayuttā. Cittena saha ekībhāvaṁ gatāti",
  "anya-e0401n1:1_8": "attho. ‘‘Sarūpadassana’’nti saṅkhyāsarūpadassanaṁ. Siddhapadaṁ nāma pakati paccayehi",
  "anya-e0401n1:1_9": "nipphanna padaṁ. ‘‘Pubbantato’’ti ekassasaṅkhata dhammassa pathama bhāgato. Uddhaṁ",
  "anya-e0401n1:1_10": "pajjanaṁ nāma katamanti āha ‘‘sarūpato pātubhavana’’nti. Dhātu pāṭhesu-janipātubhāve-ti",
  "anya-e0401n1:1_11": "vuttattā āha ‘‘jātīti vuttaṁ hotī’’ti. ‘‘Sarūpa vināso’’ti sarūpato pātubhavantassa",
  "anya-e0401n1:1_12": "bhāvassa vināso antaradhānaṁ. ‘‘Evaṁ parattha pī’’ti parasmiṁ ekālambaṇavatthukādipadepi.",
  "anya-e0401n1:1_13": "‘‘Eka cittassapi bahudevā’’ti cakkhu viññāṇaṁ rūpaṁ passantaṁ ekameva rūpaṁ passatīti",
  "anya-e0401n1:1_14": "natthi. Anekāni evarūpāni ekato katvā passati. Sotaviññāṇādīsupi eseva nayo. Evañca",
  "anya-e0401n1:1_15": "katvā pāḷiyaṁ. Cakkhuñca paṭicca rūpe ca uppajjati cakkhu viññāṇaṁ. Sotañca paṭicca",
  "anya-e0401n1:1_16": "sadde ca uppajjati sotaviññāṇantiādinā vatthudvāresu ekavacanaṁ vatvā ārammaṇesu",
  "anya-e0401n1:1_17": "bahuvacanaṁ katanti. ‘‘Ekattaṁ upanetvā’’ti cakkhu viññāṇe bahūnipi rūpārammaṇāni",
  "anya-e0401n1:1_18": "rūpatā samaññena ekībhāvaṁ katvā ekaṁ ārammaṇantveva vuttanti adhippāyo. Saddārammaṇādīsupi",
  "anya-e0401n1:1_19": "eseva nayo. Taṁ na sundaraṁ. Kasmā. Attha visesassa aviññāpanato. Kopanāyaṁ attha",
  "anya-e0401n1:1_20": "visesoti . Yācittassa jāti, sāyeva phassādīnantiādiko attho. Tenāha ‘‘atha kho’’tiādiṁ.",
  "anya-e0401n1:1_21": "Adhippetā ekuppādatā. Esa nayo eka nirodhatādīsu. ‘‘Mūlaṭīkāya’’nti rūpakaṇḍamūlaṭīkāyaṁ.",
  "anya-e0401n1:1_22": "‘‘Sahevā’’ti ekato eva. ‘‘Uppādādippavattito’’ti uppādassa ca jīraṇassa ca nirodhassa",
  "anya-e0401n1:1_23": "ca pavattito. ‘‘Uppādādayo’’ti uppāda jīraṇa nirodhā. Jātijarāmaraṇānīti vuttaṁ hoti.",
  "anya-e0401n1:1_24": "‘‘Cetasikāmatā’’ti cetasikā iti viññātā. ‘‘Bhāvappadhānaṁ’’ti ekuppāda bhāvo ekuppādoti",
  "anya-e0401n1:1_25": "vutto. Tathā eka nirodhādīsu. Yathā idaṁpi saṅgheratanaṁ paṇīta-ntiādīsu ayaṁ ratana",
  "anya-e0401n1:1_26": "bhāvo paṇītoti hettha attho. ‘‘Ye’’ti ye dhammā. ‘‘Sahajāta paccayuppanna rūpāni",
  "anya-e0401n1:1_27": "pī’’ti sahajātapaccayato uppannāni rūpānipi. Cetasikāni nāma siyunti sambandho. ‘‘Tadā",
  "anya-e0401n1:1_28": "yatta vuttitāyā’’ti cittāyattavuttiyāya. ‘‘Cetoyuttānī’’ti hetu visesanaṁ. Tadeva",
  "anya-e0401n1:1_29": "hetumanta visesananti ca hetu anto nītavisesananti ca hetu anto gadhavisesananti",
  "anya-e0401n1:1_30": "ca vadanti. ‘‘Tesa’’nti cittassa sahajātapaccayuppannarūpānaṁ. ‘‘Nānubhontī’’ti napāpuṇanti.",
  "anya-e0401n1:1_31": "‘‘Na hi sakkā jānituṁ’’ti etena bhūtakathana visesanāni etānīti dīpeti. Bhūtakathanaṁpi",
  "anya-e0401n1:1_32": "samānaṁ vatticchāvasena byavacchedakaṁpi sambhavati. ‘‘Vayopaññāyatī’’ti vināso pakāsati.",
  "anya-e0401n1:1_33": "‘‘Ṭhitāyā’’ti tiṭṭha mānāya vedanāya. Añño pakāro aññathā. Aññathā bhāvo aññathattaṁ.",
  "anya-e0401n1:1_34": "Jarāvasena pariṇāmoti vuttaṁ hoti. Yo pathavīdhātuyā uppādo, yā ṭhiti, yā abhinibbatti,",
  "anya-e0401n1:1_35": "yo pātubhāvo. Eso dukkhassa uppādo, esā rogānaṁ ṭhiti, eso jarāmaraṇassa pātubhāvoti",
  "anya-e0401n1:1_36": "yojanā. ‘‘Itarathā’’ti ito aññathā gahite satīti attho. Ekasmiṁ rūpārūpakalāpe nānā",
  "anya-e0401n1:1_37": "dhammānaṁ vasena bahūsu uppādesu ca nirodhesu ca gahitesūti vuttaṁ hoti. ‘‘Vikārarūpānaṁ’’ti",
  "anya-e0401n1:1_38": "viññatti dvaya lahutādittayānaṁ. Sabbānipi upādārūpāni catunnaṁ mahābhūtānaṁ upādāya",
  "anya-e0401n1:1_39": "pavattattā mahābhūta gaṇanāya cattāri cattāri siyuṁti iminā adhippāyena ‘‘sabbesampi",
  "anya-e0401n1:1_40": "vā’’tiādivuttaṁ. Sabbesampi vā cakkhādīnaṁ upādārūpānaṁ ekekasmiṁ kalāpe bahubhāvo",
  "anya-e0401n1:1_41": "vattabbo siyāti yojanā. Kasmā bahubhāvo vattabboti āha ‘‘catunnaṁ mahābhūtāna’’ntiādiṁ.",
  "anya-e0401n1:2_0": "Yadi evaṁ, ekasmiṁ cittuppāde lahutādīnipi ekekāni eva siyuṁ, atha kimatthaṁ dve",
  "anya-e0401n1:2_1": "dve katvā vuttānīti āha ‘‘kāyalahutā citta lahutādayopanā’’tiādiṁ. ‘‘Imamatthaṁ asallakkhetvā’’ti",
  "anya-e0401n1:2_2": "īdisaṁ vinicchayattaṁ acintetvāti adhippāyo. Vibhāvanipāṭhe ‘‘cittānuparivattino’’ti",
  "anya-e0401n1:2_3": "etena cittena uppajjitvā teneva cittena sahanirujjhanavasena cittaṁ anuparivattissa.",
  "anya-e0401n1:2_4": "‘‘Pasaṅgā’’ti cetasikatā pasaṅgo. ‘‘Puretaramuppajjitvā’’ti puretaraṁ ekena cittena",
  "anya-e0401n1:2_5": "saha uppajjitvāti adhippāyo. ‘‘Cittassabhaṅgakkhaṇe’’ti aññassa sattara sama cittassa",
  "anya-e0401n1:2_6": "bhaṅgakkhaṇe. Tathā rūpadhammānaṁ pasaṅgo na sakkā nīvāretuṁ tiyojanā. ‘‘Pasaṅgo’’ti",
  "anya-e0401n1:2_7": "cetasikatā pasaṅgo. ‘‘Alamati papañcenā’’ti abhidhamme vedanāttikeṭīkāsu viya ati",
  "anya-e0401n1:2_8": "vitthārena niratthakaṁ hotīti attho. ‘‘Niratthakaṁ’’ti vibhāvaniyaṁ papañco niratthako evāti adhippāyo.",
  "anya-e0401n1:3_0": "69. Phassavacanatthe. ‘‘Phusatī’’ti ārammaṇaṁ āhanati, saṅghaṭṭeti. Tañca saṅghaṭṭa",
  "anya-e0401n1:3_1": "naṁ nadosapaṭighassa viya ārammaṇassa vibādhanaṁ hoti, atha kho bhamarassa paduma",
  "anya-e0401n1:3_2": "pupphesu pupphara saggahaṇaṁ viya vijānana matte aṭhatvā ārammaṇa rasapātubhāvatthaṁ",
  "anya-e0401n1:3_3": "yathārammaṇaṁ saṁhanana mevāti dassetuṁ ‘‘phusanañcetthā’’tiādimāha. ‘‘Āhaccā’’ti",
  "anya-e0401n1:3_4": "āhanitvā sampāpuṇitvā. ‘‘Upahaccā’’ti tasseva vevacanaṁ. Ayamattho kathaṁ pākaṭoti",
  "anya-e0401n1:3_5": "āha ‘‘yato’’tiādiṁ. Tattha ‘‘yato’’ti yaṁ kāraṇā. ‘‘Tadanubhavantī’’ti taṁ ārammaṇa",
  "anya-e0401n1:3_6": "rasaṁ anubhavantī, vedanā pātubhavati, vedanā pātubhāvaṁ disvā ārammaṇapphusanaṁ",
  "anya-e0401n1:3_7": "ñāṇe pākaṭaṁ hotīti adhippāyo. Svāyaṁ phusana lakkhaṇo, saṅghaṭṭanaraso, sannipātapaccupaṭṭhāno,",
  "anya-e0401n1:3_8": "āpātā gatavisaya padaṭṭhāno. Tattha sannipāto nāma tiṇṇaṁ tiṇṇaṁ dvārā rammaṇa viññāṇānaṁ",
  "anya-e0401n1:3_9": "saṅgati samāgamo samodhānaṁ. Tathāhi vuttaṁ. Cakkhuñca paṭicca rūpe ca uppajjati",
  "anya-e0401n1:3_10": "cakkhu viññāṇaṁ, tiṇṇaṁ saṅgati phasso tiādi. ‘‘Saṅghaṭṭanaraso’’ti ārammaṇe sammadeva",
  "anya-e0401n1:3_11": "ghaṭṭana kicco. Saṅghaṭṭana kiccattā eva tiṇṇaṁ sannipāto hutvā dhamma cintāñāṇassa",
  "anya-e0401n1:3_12": "paṭimukhaṁ upaṭṭhāti pakāsatīti. ‘‘Sannipāta paccupaṭṭhāno’’. Paccupaṭṭhānanti vā",
  "anya-e0401n1:3_13": "paññāṇaṁ vuccati dhajorathassa paññāṇanti ettha viya. Sannipātākāro paccupaṭṭhānaṁ",
  "anya-e0401n1:3_14": "yassāti sannipātapaccupaṭṭhāno. Vedanāpaccu paṭṭhāno vā. Dhūmoviya aggissa. Vedanāphalaṁ",
  "anya-e0401n1:3_15": "paccupaṭṭhānaṁ yassāti viggaho. Aṭṭhasāliniyaṁ pana kasmā panettha phasso pathamaṁ",
  "anya-e0401n1:3_16": "vutto tipucchitvā mahāaṭṭhakathā vādotāva dassito. Cittassa pathamābhinipātattā.",
  "anya-e0401n1:3_17": "Ārammaṇasmiñhi cittassa pathamābhinipāto hutvā phasso ārammaṇaṁ phusamāno uppajjati.",
  "anya-e0401n1:3_18": "Tasmā pathamaṁ vutto. Phassena phussitvā vedanāya vedayati. Saññāya sañjānāti. Cetanāya",
  "anya-e0401n1:3_19": "cetati. Tena vuttaṁ phuṭṭho bhikkhave vedeti, phuṭṭho sañjānāti, phuṭṭho cetetīti.",
  "anya-e0401n1:3_20": "Api ca ayaṁ phasso nāma yathāpāsādaṁ patvā thambho nāma sesadabba sambhārānaṁ balavapaccayo.",
  "anya-e0401n1:3_21": "Evameva sahajāta sampayutta dhammānaṁ balava paccayo hoti. Tasmā pathamaṁ vuttoti.",
  "anya-e0401n1:3_22": "Saṅgahakārena pana idaṁ pana akāraṇaṁ, ekakkhaṇasmiñhi uppanna dhammānaṁ ayaṁ pathamaṁ",
  "anya-e0401n1:3_23": "uppanno ayaṁ pacchāti idaṁ vattuṁ na labbhā. Balavapaccayabhāvepi phassassakāraṇaṁ",
  "anya-e0401n1:3_24": "na dissatīti evaṁ taṁ vādaṁ paṭikkhipetvā idaṁ vuttaṁ desanā vāreneva phasso pathamaṁ",
  "anya-e0401n1:3_25": "vuttoti. Tattha ‘‘desanāvāre nevā’’ti desanakkameneva, tato aññaṁ kāraṇaṁ natthīti",
  "anya-e0401n1:3_26": "adhippāyo. Tesu pana dvīsu vādesu mahāaṭṭhakathā vādo eva yutto. Yañhi tattha vuttaṁ",
  "anya-e0401n1:3_27": "cittassa pathamābhinipāto hutvāti. Tattha pathamābhinipātoti idaṁ kiccappadhānattā",
  "anya-e0401n1:3_28": "vuttaṁ. Na panaññehi cetasikehi vinā visuṁ pathamaṁ uppannattā. Yathā taṁ ye keci",
  "anya-e0401n1:3_29": "bhikkhave dhammā akusalā akusalabhāgiyā akusalapakkhikā. Sabbe te manopubbaṅgamā,",
  "anya-e0401n1:3_30": "mano tesaṁ dhammānaṁ pathamaṁ uppajjatīti imasmiṁ sutte kiccappadhānattā mano tesaṁ",
  "anya-e0401n1:3_31": "dhammānaṁ pathamaṁ uppajjatīti vuttaṁ. Na pana sabbacetasikehi vinā visuṁ pathamaṁ",
  "anya-e0401n1:3_32": "uppannattāti daṭṭhabbaṁ. Balavapaccaya bhāvepi phassassakāraṇaṁ dissatiyeva. Phassohetu",
  "anya-e0401n1:3_33": "phasso paccayo vedanākkhandhassa paññā panāya. Phasso hetu phasso paccayo saññākkhandhassa",
  "anya-e0401n1:3_34": "paññā nāya . Phasso hetu phasso paccayo saṅkhārakkhandhassa paññāpanāyāti hi vuttaṁ.",
  "anya-e0401n1:3_35": "Tasmā sabbesaṁ cetasikānaṁ dhammānaṁ phassappadhānattā eva phassa balavapaccayattā",
  "anya-e0401n1:3_36": "eva ca phasso pathamaṁ vuttoti daṭṭhabbaṁ. Ettha ca cittaṁ ārammaṇa vijānanaṭṭhena",
  "anya-e0401n1:3_37": "phassādīnaṁ sabbacetasika dhammānaṁ pubbaṅgamaṁ hoti, padhānaṁ, jeṭṭhakaṁ. Phasso",
  "anya-e0401n1:3_38": "pana ārammaṇa saṅghaṭṭanaṭṭhena sabbesaṁ cetasika dhammānaṁ pubbaṅgamo hoti, padhāno,",
  "anya-e0401n1:3_39": "jeṭṭhakoti ayaṁ dvinnaṁ visesoti. Ettha codako phusanaṁ nāma sappaṭigharūpānaṁ eva",
  "anya-e0401n1:3_40": "kiccanti maññamāno ‘‘nanucā’’tiādinā codeti. ‘‘Nanucā’’ti codedhīti dīpeti. ‘‘Appaṭighasabhāvā’’ti",
  "anya-e0401n1:3_41": "hetuvisesanaṁ. ‘‘Kiñcī’’ti kiñcivatthuṁ. Ayaṁ pana phasso. ‘‘Cittassa vikārā pattiṁ’’ti",
  "anya-e0401n1:3_42": "calana kampana thambhana jeguccha bhaya tāsa chambhitattā divasena vikārā pajjanaṁ.",
  "anya-e0401n1:3_43": "‘‘Vedanā visesuppattiṁ’’ti sukhavedanīyaṁ phassaṁ paṭicca sukhavedanā, dukkhavedanīyaṁ",
  "anya-e0401n1:3_44": "phassaṁ paṭicca dukkha vedanātiādinā nayena phassa visesānurūpaṁ vedanā visesuppattiṁ",
  "anya-e0401n1:3_45": "sādheti. Ettha ca phusanaṁ nāma duvidhaṁ rūpapphusanaṁ, nāmapphusana, nti. Tattha",
  "anya-e0401n1:3_46": "rūpapphusanaṁ nāma phoṭṭhabba dhātūnaṁ kiccaṁ. Nāmapphusanaṁ duvidhaṁ phassapphusanaṁ,",
  "anya-e0401n1:3_47": "ñāṇapphusana, nti. Tattha ñāṇapphusanaṁ nāma ñāṇappaṭivedho. Api ca jhānamagga phala",
  "anya-e0401n1:3_48": "nibbānānaṁ paṭilābhopi phusananti vuccati. Phusanti dhīrā nibbānaṁ. Yogakkhemaṁ anuttaraṁ.",
  "anya-e0401n1:3_49": "Phusāmi nekkhamaṁ sukhaṁ. Aputhujjana sevitanti-ādīsu. Idaṁ upamā mattaṁ siyā, kassaci",
  "anya-e0401n1:3_50": "manda paññassāti adhippāyo. ‘‘Ida’’nti kheḷuppāda vacanaṁ. Viññussa pana atipākaṭa",
  "anya-e0401n1:3_51": "phassa nidassanena appākaṭa phassa vibhāvanaṁ yuttameva. Tenāha ‘‘atipākaṭāya panā’’tiādiṁ.",
  "anya-e0401n1:4_0": "70. Vedanāvacanatthe. ‘‘Taṁsamaṅgīpuggalānaṁ vā’’ti vedanā samaṅgīpuggalānaṁ vā.",
  "anya-e0401n1:4_1": "‘‘Sātaṁ vā’’ti sādhurasaṁ vā. ‘‘Assātaṁ vā’’ti asādhurasaṁ vā. ‘‘Kiṁ vedayatī’’ti",
  "anya-e0401n1:4_2": "katamaṁ vedayati. ‘‘Sukhampi vedayatī’’ti sukhampi vedanaṁ vedayati. Athavā ‘‘kiñcavedayatī’’ti",
  "anya-e0401n1:4_3": "kathañcavedayati. ‘‘Sukhampi vedayatī’’ti sukhaṁ hutvāpi vedayati. Sukha bhāvena",
  "anya-e0401n1:4_4": "vedayatīti vuttaṁ hoti. Evaṁ sesapadesupi. ‘‘Kiccantarabyāvaṭā’’ti aññakiccabyāvaṭā.",
  "anya-e0401n1:4_5": "Adhipati bhāvo ādhipaccaṁ. Indriya kiccaṁ. ‘‘Evañca katvā’’ti laddhaguṇavacanaṁ.",
  "anya-e0401n1:4_6": "Rājāraha bhojanaṁ rājaggabhojanaṁ. ‘‘Sūdasadisatā’’ti raññobhattakārasadisatā. Tattha",
  "anya-e0401n1:4_7": "sūdo raññobhattaṁ pacanto rasajānanatthaṁ thokaṁ gahetvā jivhagge ṭhapetvā rasaṁ",
  "anya-e0401n1:4_8": "vīmaṁsati. Yathicchitaṁ pana bhuñjituṁ anissaro. Rājā eva yathicchitaṁ bhuñjituṁ",
  "anya-e0401n1:4_9": "issaro. Rājā viya vedanā. Sūdo viya sesacetasika dhammā.",
  "anya-e0401n1:5_0": "71. Saññāvacanatthe. ‘‘Sañjānātī’’ti suṭṭhu jānāti. Suṭṭhujānanañca nāma na viññāṇassa",
  "anya-e0401n1:5_1": "viya vividhajānanaṁ hoti. Na ca paññāya viya yathābhūtajānanaṁ hoti. Atha kho bhūtaṁ",
  "anya-e0401n1:5_2": "vā hotu, abhūtaṁ vā. Yaṁ yaṁ cha hi viññāṇehi vijānāti, paññāya vā pajānāti. Tassa",
  "anya-e0401n1:5_3": "tassa pacchā appamussakaraṇa mevāti vuttaṁ ‘‘punajānanatthaṁ saññāṇaṁ karotī’’ti.",
  "anya-e0401n1:5_4": "Tattha ‘‘saññāṇa’’nti nimitta karaṇaṁ. Bhavantaraṁ patvāpi appamuṭṭhabhāvaṁ sādheti",
  "anya-e0401n1:5_5": "opapātika puggalānanti adhippāyo. Tehi purimaṁ attano bhavaṁ jānanti. Gabbhaseyyakāpi",
  "anya-e0401n1:5_6": "keci purimaṁ bhavaṁ jānanti, yejātissara puggalāti vuccanti. Tattha ‘‘appamuṭṭhabhāva’’nti",
  "anya-e0401n1:5_7": "anaṭṭhabhāvaṁ. Micchābhinivesa saññā nāma anicce niccantiādippavattā saññā. ‘‘Bodhetu’’nti",
  "anya-e0401n1:5_8": "bujjhāpetuṁ. ‘‘Dārutacchakasadisāti ca vuttā’’ti dārutacchako nāma kaṭṭhavaḍḍhakī.",
  "anya-e0401n1:5_9": "So kaṭṭhakkhandhesu nimittakārīhoti. Sutacchitachinditesu kaṭṭhesu nimittāni katvā",
  "anya-e0401n1:5_10": "ṭhapeti. Pacchātāni oloketvā kaṭṭhāni kamme upaneti. ‘‘Hatthi dassaka andhasadisā’’ti",
  "anya-e0401n1:5_11": "ettha eko kira rājā keḷippasuto hoti. So jaccandhānaṁṭhāne ekaṁ hatthiṁ ānetvāṭhapento",
  "anya-e0401n1:5_12": "jaccandhe āha jānātha bho tumhe hatthinti. Te hatthiṁ jānissāmāti parāmasitvā attano",
  "anya-e0401n1:5_13": "parāmasitaṁ taṁ taṁ aṅgamavahatthīti abhinivisanti. Daḷhaṁ sallakkhenti. Puna rājā",
  "anya-e0401n1:5_14": "te pucchi kīdiso bho hatthīti. Te rañño hatthisaṇṭhānaṁ ācikkhantā vivādaṁ āpajjanti.",
  "anya-e0401n1:5_15": "Ācikkhanameva raññohatthidassananti katvā te hatthidassaka andhāti vuccanti. ‘‘Upaṭṭhitavisayaggahaṇe’’ti",
  "anya-e0401n1:5_16": "rattiyaṁ andhakāre rajjukkhaṇḍaṁ passantassa sappasaṇṭhānaṁ upaṭṭhāti. So upaṭṭhitaṁ",
  "anya-e0401n1:5_17": "saṇṭhānamattaṁ sappoti gaṇhāti. Evaṁ upaṭṭhitavisayaggahaṇaṁ hoti. Migapotakānañca",
  "anya-e0401n1:5_18": "araññekhettamajjhepurisasaṇṭhānaṁ tiṇa rūpaṁ passantānaṁ purisasaṇṭhā naṁ upaṭṭhāti.",
  "anya-e0401n1:5_19": "Te upaṭṭhitaṁ saṇṭhānamattaṁ purisoti gaṇhitvā so amhe pahareyyāti palāyanti. Vuttā aṭṭhasāliniyaṁ.",
  "anya-e0401n1:6_0": "72. Cetanāvacanatthe. Cetetīti cetanā. Cetanañcettha abhisandhānaṁ vā vuccati pakappanaṁ",
  "anya-e0401n1:6_1": "vā āyūhanaṁ vāti evaṁ tidhā atthavikappaṁ dassetuṁ ‘‘sampayutta dhamme’’tiādimāha.",
  "anya-e0401n1:6_2": "Tattha ‘‘abhisandahatī’’ti abhimukhaṁ sandahati, saṁyogaṁ karoti. Tenāha ‘‘punappunaṁ",
  "anya-e0401n1:6_3": "ghaṭetī’’ti. ‘‘Ghaṭetī’’ti sambandhati. ‘‘Pakappeti vāte’’ti athavā te sampayutta",
  "anya-e0401n1:6_4": "dhamme pakārato kappeti, sajjeti. Tenāha ‘‘saṁvidahatī’’ti. ‘‘Saṁvidahatī’’ti tvaṁ",
  "anya-e0401n1:6_5": "phusanakiccaṁ karohi, tvaṁ vedayita kiccaṁ karohi, tvaṁ sañjānanakiccaṁ karohītiādinā",
  "anya-e0401n1:6_6": "vadamānā viya saṁvidahati. ‘‘Āyūhativāte’’ti athavā tesampayutta dhamme bhuso byūhayati,",
  "anya-e0401n1:6_7": "rāsiṁ karoti. Tenāha ‘‘ārammaṇe sampiṇḍetī’’ti. ‘‘Samosarante’’ti ekato osarante.",
  "anya-e0401n1:6_8": "Saṅgamante. ‘‘Sā’’ti cetanā. ‘‘Tāyā’’ti cetanāya. ‘‘Tasmiṁ’’ti rūpādikevā ārammaṇe.",
  "anya-e0401n1:6_9": "Puññāpuñña kiccevā. Pavattamānāya satiyā. Jeṭṭhasisso nāma bahūsu sissesu jeṭṭhabhūto",
  "anya-e0401n1:6_10": "sisso. Tasmiṁ sajjhāyante sesā sabbe sajjhāyantiyeva. Tena so ubhayakicca sādhako",
  "anya-e0401n1:6_11": "hoti. Evaṁ mahāvaḍḍhakīpi.",
  "anya-e0401n1:7_0": "73. Ekaggatāvacanatthe. Ekattārammaṇaṁ nāma ekārammaṇassapi bahūsu sabhāvesu ekasabhāvasaṅkhātaṁ",
  "anya-e0401n1:7_1": "ārammaṇaṁ. ‘‘Tasmiṁ’’ cittasmiṁ. ‘‘Nivāte’’ti vātarahite padese. ‘‘Dīpaccīnaṁ’’ti dīpajālānaṁ.",
  "anya-e0401n1:8_0": "74. Jīvitindriyavacanatthe. ‘‘Issarabhāvo vuccati’’ bhāvappadhāna nayenāti adhippāyo.",
  "anya-e0401n1:8_1": "‘‘Abhibhavitvā’’ti jīvana kicce attano vasaṁ vattāpetvāti vuttaṁ hoti. Citta santānaṁ",
  "anya-e0401n1:8_2": "jīvantaṁ hutvāti sambandho.",
  "anya-e0401n1:9_0": "75. Manasīkāravacanatthe. Samāsamajjhe sakārāgamo. Karadhātuyoge īkārāgamo ca daṭṭhabbo.",
  "anya-e0401n1:9_1": "Alutta sattamī padanthi keci. Evaṁ sati īdīghattaṁ nasijjhati. ‘‘Asuññaṁ’’ti arittaṁ.",
  "anya-e0401n1:9_2": "‘‘Paṭipādetī’’ti paṭipajjanaṁ kiccasādhanaṁ kārāpeti. Atthato niyojeti nāmāti āha",
  "anya-e0401n1:9_3": "‘‘yojetī’’ti. ‘‘Idameva dvayaṁ’’ti āvajjana dvayaṁ. ‘‘Taṁ’’ti taṁ dvayaṁ. Upatthambhitaṁ",
  "anya-e0401n1:9_4": "hutvā ārammaṇe ninnaṁ karotīti sambandho. ‘‘Yoniso’’ti upāyena hitasukha maggena.",
  "anya-e0401n1:9_5": "‘‘Ayoniso’’ti anupāyena ahita asukha maggena. ‘‘Samudāciṇṇaninnaniyāmitādīhī’’ti",
  "anya-e0401n1:9_6": "ettha samudāciṇṇaṁ nāma āciṇṇa kammavasena suṭṭhu punappunaṁ ācaritaṁ. Ninnaṁ nāma",
  "anya-e0401n1:9_7": "idaṁ nāma passāmi, idaṁ nāma karissāmīti pubbe eva ajjhāsayena ninnaṁ. Niyāmitaṁ",
  "anya-e0401n1:9_8": "nāma idaṁ nāma kattabbaṁ, idaṁ nāma na kattabbaṁ, kattabbaṁ karomi, akattabbaṁ nakaromīti",
  "anya-e0401n1:9_9": "evaṁ niyāmitaṁ. ‘‘Asati kāraṇa visese’’ti bhavaṅga cittaṁ vīthicittuppattiyā asati,",
  "anya-e0401n1:9_10": "vīthicittāni ca kāyacittānaṁ akallādikevā adhimattassa ārammaṇantarassa upaṭṭhānevā",
  "anya-e0401n1:9_11": "asati. ‘‘Sādhāraṇā’’ti ettha saṁsadde bindu lopo, dīghattañcāti āha ‘‘samaṁ dhārentīti sādhāraṇā’’ti.",
  "anya-e0401n1:10_0": "76. Vitakkavacanatthe. ‘‘Tathā tathā saṅkappetvā’’ti kāmasaṅkappādīnaṁ nekkhammasaṅkappādīnañcavasena",
  "anya-e0401n1:10_1": "tena tena pakārena suṭṭhu cintetvā. ‘‘Taṁ’’ti ārammaṇaṁ. ‘‘Te’’ti sampayutta dhamme.",
  "anya-e0401n1:10_2": "‘‘Avitakkampi cittaṁ’’ti pañcaviññāṇa cittañca dutīyā dijjhāna cittañca. ‘‘Apicā’’ti",
  "anya-e0401n1:10_3": "kiñci vattabbaṁ atthīti attho. ‘‘Dutīyajjhānādīni cā’’ti dutīyajjhāna cittādīni ca.",
  "anya-e0401n1:10_4": "‘‘Upacāra bhāvanā vasenā’’ti samudāciṇṇa vasibhūtāya upacāra bhāvanāya vasena. ‘‘Kiṁ",
  "anya-e0401n1:10_5": "vā etāyayuttiyā’’ti savitakka cittasantānetiādikāya yuttiyā kiṁ payojanaṁ atthīti",
  "anya-e0401n1:10_6": "attho. Kiñci payojanaṁ natthīti adhippāyo. Ārammaṇaṁ ārohatiyeva ārammaṇena avinābhāvavuttikattā.",
  "anya-e0401n1:10_7": "‘‘Taṁ’’ti cittaṁ. Niyāmako nāma nāvaṁ icchita disādesaniyojako. ‘‘Akusalaṁ patvā’’ti",
  "anya-e0401n1:10_8": "vuttaṁ. Kusalaṁ patvā pana kathaṁti. Kusalaṁ patvāpi patirūpadesāvāsādivasena samudā",
  "anya-e0401n1:10_9": "ciṇṇa ninnādivasena ca laddha paccaye sati cittampi saddhāsati ādayopi ārammaṇa rūhane",
  "anya-e0401n1:10_10": "thāmagatā eva. Aladdha paccaye pana sati akusala bhāve ṭhatvā thāmagataṁ hoti. ‘‘Manasikāra",
  "anya-e0401n1:10_11": "vīriya satīnaṁ’’ti bhāvanā balapattā nanti adhippāyo . Evaṁ pana sati, vitakkassa",
  "anya-e0401n1:10_12": "okāso natthīti. Atthi. Saṅkappana kicca visesattā. Tañhi kiccaṁ aññesaṁ asādhāraṇaṁ,",
  "anya-e0401n1:10_13": "vitakkasseva kiccanti dassento ‘‘vitakkopanā’’tiādimāha. ‘‘Sārammaṇa sabhāvā’’ti",
  "anya-e0401n1:10_14": "hetu visesanametaṁ. ‘‘Tathā vutto’’ti vitakkoti vutto.",
  "anya-e0401n1:11_0": "77. Vicāravacanatthe. ‘‘Vicaratī’’ti ekamekasmiṁ eva ārammaṇe vividhena carati, pavattati.",
  "anya-e0401n1:11_1": "Sabhāvākāro nāma nīlapītādiko agambhīro ārammaṇa sabhāvo ca ārammaṇassa nānā pavattākāro",
  "anya-e0401n1:11_2": "ca. ‘‘Anumajjanavasenā’’ti punappunaṁ majjanavasena sodhanavasena. Vitakko oḷāriko",
  "anya-e0401n1:11_3": "ca hotītiādinā yojetabbaṁ. ‘‘Oḷāriko’’ti vicārato oḷāriko. Evaṁ sesapadesu. ‘‘Ghaṇḍābhighāto",
  "anya-e0401n1:11_4": "viyā’’ti ghaṇḍābhighātena pathamuppannasaddo viyāti vadanti. Tathāhi vicāro ghaṇḍassa",
  "anya-e0401n1:11_5": "anuravo viya vuttoti. Daṇḍakena ghaṇḍassa abhighāta kiriyā vā ghaṇḍābhighāto. Tathāhi",
  "anya-e0401n1:11_6": "ārammaṇe cetaso pathamābhi nipāto vitakkoti ca, āhanana pariyāhanana rasoti ca vuttaṁ.",
  "anya-e0401n1:11_7": "‘‘Ghaṇḍānuravo viyā’’ti ghaṇḍassa anuravasaddo viya.",
  "anya-e0401n1:12": "78. Adhimokkhavacanatthe. ‘‘Saṁsappanaṁ’’ti anavatthānaṁ. ‘‘Pakkhato muccanavasenā’’ti evaṁ nu khoti eko pakkho, nonu khoti dutīyo pakkho. Tādisamhā pakkhato muccanavasena.",
  "anya-e0401n1:13_0": "79. Vīriyavacanatthe. ‘‘Vīrassā’’ti vissaṭṭhassa. So ca kāyavacīmano kammesu paccu",
  "anya-e0401n1:13_1": "paṭṭhitesu sītuṇhādi dukkha bhayato alīna vuttivasena pavattoti āha ‘‘kammasūrassā’’ti.",
  "anya-e0401n1:13_2": "Etena anottappiṁ nivatteti. Anottavvīhi pāpasūro, ayaṁ kamma sūroti. ‘‘Mahantaṁ pikamma’’nti",
  "anya-e0401n1:13_3": "kusītassa mahantanti maññitaṁ kammaṁ. Evaṁ sesesu. ‘‘Appakato gaṇhātī’’ti appakabhāvena",
  "anya-e0401n1:13_4": "gaṇhāti. Appakamevidanti maññatīti vuttaṁ hoti. ‘‘Atta kilamathaṁ’’ti kāyacittakkhedaṁ.",
  "anya-e0401n1:13_5": "‘‘Taṁ’’ti vīriyaṁ. ‘‘Tathāpavattiyā’’ti kammasūrabhāvena pavattiyā. ‘‘Hetuce vā’’ti",
  "anya-e0401n1:13_6": "etena bhāvasaddassa atthaṁ vadati. ‘‘Kāyacitta kiriyābhūtaṁ’’ti etena kammasaddassa",
  "anya-e0401n1:13_7": "atthaṁ. ‘‘Vidhinā’’ti tassa pavattiyā pubbābhisaṅkhāra vidhānena. Tameva vidhānaṁ",
  "anya-e0401n1:13_8": "kammesu netabbattā nayoti ca, upetabbattā upāyoti ca vuccatīti āha ‘‘nayena upāyenā’’ti.",
  "anya-e0401n1:13_9": "Tameva vidhānaṁ dasseti ‘‘vīriyavato’’tiādinā. ‘‘Īrantī’’ti erayanti. ‘‘Kicca sampattiyā’’ti",
  "anya-e0401n1:13_10": "ārammaṇa vijānana phusanādi kicca sampatti atthāya. Byāvaṭāni kāyacittāni yesanti",
  "anya-e0401n1:13_11": "viggaho. ‘‘Byāvaṭānī’’ti ussāhitāni. ‘‘Thūṇūpatthambhana sadisaṁ’’ti jiṇṇassa gehassa",
  "anya-e0401n1:13_12": "apatanatthāya sāratthambhena upatthambhanasadisaṁ. Upatthambhakatthambhasadisantipi",
  "anya-e0401n1:13_13": "vadanti. ‘‘Sabba sampattīnaṁ mūlaṁ’’ti sabbāsaṁ lokiya sampattīnaṁ lokuttara sampattī",
  "anya-e0401n1:13_14": "nañca mūlaṁ. Kasmā, puññakamma sampattiyā ca pārami puññasampattiyā ca patiṭṭhānattā.",
  "anya-e0401n1:13_15": "Satihi puññakammasampattiyā sabbā lokiya sampatti sijjhati. Sati ca pārami puñña",
  "anya-e0401n1:13_16": "sampattiyā sabbālokuttara sampatti sijjhatīti. Etena hīna vīriyo nāma sabba sampattito",
  "anya-e0401n1:13_17": "paribāhiyoti dīpeti.",
  "anya-e0401n1:14_0": "80. Pītivacanatthe. ‘‘Pinayatī’’ti pineti, pinaṁ karotīti āha ‘‘tappetī’’ti. Tosetīti",
  "anya-e0401n1:14_1": "attho. ‘‘Tuṭṭhiṁ’’ti tusitaṁ, pahaṭṭhaṁ. ‘‘Suhitaṁ’’ti sudhātaṁ, supuṇṇaṁ, vaddhitaṁ.",
  "anya-e0401n1:14_2": "Anekatthattā dhātūnaṁ ‘‘vaḍḍhetī’’ti vuttaṁ. ‘‘Pinantī’’ti tappanti, jotanti, virocanti,",
  "anya-e0401n1:14_3": "divā tappatiādiccotiādīsu viya. Khuddikā pīti nāma lomahaṁsa na mattakārikā pīti.",
  "anya-e0401n1:14_4": "Khaṇikā pīti nāma khaṇe khaṇe vijjuppādasadisā pīti. Okkantikā pīti nāma sarīraṁ",
  "anya-e0401n1:14_5": "okkamitvā okkamitvābhijjantī pīti. Ubbegāpīti nāma kāyaṁ udaggaṁ katvā ākāse ullaṅghāpentī",
  "anya-e0401n1:14_6": "pīti. Pharaṇā pīti nāma kappāsavattiyaṁ pharaṇakatelaṁ viya sakalakāyaṁ pharaṇavasena pavattā pīti.",
  "anya-e0401n1:15_0": "81. Chandavacanatthe. ‘‘Abhisandhī’’ti abhilāso, abhikaṅkhanaṁ. ‘‘Kattusaddo’’ti",
  "anya-e0401n1:15_1": "karadhātu vasena vuttaṁ. ‘‘Sabbakiriyā padānī’’ti sabbāni tumicchattha kiriyā padāni.",
  "anya-e0401n1:15_2": "‘‘Atthiko’’ti asiddho hutvā sādhetuṁ icchito attho assāti atthiko. Icchantotipi vadanti.",
  "anya-e0401n1:15_3": "‘‘Ārādhetukāmatā vasenā’’ti sādhetu kāmatāvasena, sampādetu kāmatā vasena. Usuṁ saraṁ",
  "anya-e0401n1:15_4": "a santi khipantīti issāsā. Ikārassa ukāro. Dhanuggahā. ‘‘Yasena vā’’ti parivārena",
  "anya-e0401n1:15_5": "vā, kitti saddena vā. ‘‘Sare’’ti kaṇḍe. Vibhāvanipāṭhe nānāvāda sodhanatthaṁ ayañcātiādivuttaṁ.",
  "anya-e0401n1:15_6": "‘‘Yadaggenā’’ti yena kāraṇa koṭṭhāsena. Saṅgahitāti sambandho. ‘‘Vissajjitabba yuttakenā’’ti",
  "anya-e0401n1:15_7": "vissajjitabba yogyena. ‘‘Tena atthiko yevā’’ti paduddhāro. ‘‘So na yujjatī’’ti so",
  "anya-e0401n1:15_8": "attho na yujjati. ‘‘Khipita usūnaṁ’’ti pubbabhāge khipita usūnaṁ. ‘‘Atthato panā’’ti",
  "anya-e0401n1:15_9": "adhippāyatthato pana. ‘‘Hatthappasāraṇaṁ viyā’’ti loke kiñci icchantassa janassa",
  "anya-e0401n1:15_10": "hatthappasāraṇaṁ viyāti adhippāyo. ‘‘Thāmapatto’’ti adhipati bhāva pattoti vuttaṁ",
  "anya-e0401n1:15_11": "hoti. Tenāha ‘‘tathāhesā’’tiādiṁ. ‘‘Taṇhāya hatthe ṭhitā’’ti upacāra vacanametaṁ.",
  "anya-e0401n1:15_12": "Taṇhāya pariggahitāti vuttaṁ hoti. Nasakkhissantiyeva, no nasakkhissanti. Tasmā veditabbametaṁ",
  "anya-e0401n1:15_13": "chandoyeva taṇhāya balavataroti. Kasmā balavataroti. Ādīnavānisaṁsa dassanaññāṇena yuttattāti.",
  "anya-e0401n1:16": "82. ‘‘Pakirantī’’ti pattharanti. ‘‘Samānā’’ti sāvajjehi yuttā sāvajjā, anavajjehi yuttā anavajjāti evaṁ sadisā, sādhāraṇā.",
  "anya-e0401n1:17": "Aññasamānarāsimhianudīpanā niṭṭhitā.",
  "anya-e0401n1:18_0": "83. Akusalarāsimhi. ‘‘Muyhatī’’ti ñātabbassañeyya dhammassa aññāṇa vasena sammuyhati,",
  "anya-e0401n1:18_1": "cittassa andhabhāvo hoti. Caturaṅgatamo nāma ‘kāḷapakkha cātuddasi divaso, aḍḍharatti",
  "anya-e0401n1:18_2": "samayo, tibbavanasaṇḍo, bahalameghacchanno,ti ayaṁ caturaṅgatamo. So cakkhussa andhabhāvaṁ",
  "anya-e0401n1:18_3": "karoti. Evaṁ tassa tamassa cakkhussa andhabhāvakaraṇaṁ viya. Ñāṇagatiko hotīti daṭṭhabbo",
  "anya-e0401n1:18_4": "aṭṭhakathā nayena. Tameva aṭṭhakathā nayaṁ dassetuṁ ‘‘tathā hesā’’tiādi vuttaṁ. Abhidhammaṭīkāyaṁ",
  "anya-e0401n1:18_5": "pana micchā ñāṇanti micchā vitakko adhippeto. So hi micchā saṅkappo hutvā nānappakāra",
  "anya-e0401n1:18_6": "cintā pavatti vasena ñāṇagatiko hoti. Moho pana cittassa andhī bhūto , nānācintana",
  "anya-e0401n1:18_7": "kicca rahito, kathaṁ ñāṇagatiko bhaveyyāti tassa adhippāyo. ‘‘Pāpa kiriyāsū’’ti duccarita",
  "anya-e0401n1:18_8": "kammesu. ‘‘Upāya cintāvasenā’’ti katakammassa siddhatthāya satthāvudhādividhānesu",
  "anya-e0401n1:18_9": "nānāupāya cintāvasena. Appaṭi pajjanaṁ appaṭi patti. Ñāṇa gatiṁ agamananti attho.",
  "anya-e0401n1:18_10": "Tenāha ‘‘aññāṇameva vuccatī’’ti. ‘‘Ñāṇagatikā’’ti ñāṇappavattiyā samānappavattikā.",
  "anya-e0401n1:18_11": "Lobho ñāṇa gatiko māyāsāṭheyya kammesu vicittappavattikattā. Vicāro ñāṇa gatiko.",
  "anya-e0401n1:18_12": "Tathāhi so jhānaṅgesu vicikicchāya paṭipakkhoti vutto. Cittassa ñāṇa gati katā vicittatthavācakena",
  "anya-e0401n1:18_13": "cittasaddena siddho. Te ca dhammā sabba sattesu ñāṇa gatikā na honti. Ñāṇūpanissayaṁ",
  "anya-e0401n1:18_14": "labhitvā eva hontīti dassetuṁ ‘‘tehī’’tiādimāha. Te sādhentīti sambandho. Pakatiyā",
  "anya-e0401n1:18_15": "viññujātikā nāma tihetukappaṭi sandhikā. Aññappaṭi sandhikāpi bodhisatta bhūmiyaṁ",
  "anya-e0401n1:18_16": "ṭhitā vā paññāpasuta bhavato āgatā vā. Sutapariyatti sampannā nāma dvihetukappaṭi",
  "anya-e0401n1:18_17": "sandhikāpi imasmiṁ bhave bahussuta sampannā ca pariyatti kamma sampannā ca.",
  "anya-e0401n1:19_0": "84. Ahirikavacanatthe. ‘‘Na hirīyatī’’ti nāma dhātu padametaṁ. Harāyati lajjatīti",
  "anya-e0401n1:19_1": "hirī. Hare lajjāyaṁti dhātu. Na hirī ahirīti vacanattho. ‘‘Ruciṁ uppādetvā’’ti gāmasū",
  "anya-e0401n1:19_2": "karassa gūtharāsi dassane viya cittarocana citta khamanaṁ uppādetvā. Attānaṁ pāpakamma",
  "anya-e0401n1:19_3": "limpato cittassa alīnatā ajigucchanaṁ nāma. Attānaṁ asappurisa bhāvapattito cittassa",
  "anya-e0401n1:19_4": "alīnatā alajjā nāma.",
  "anya-e0401n1:20_0": "85. Anottappavacanatthe. ‘‘Na bhāyatī’’ti pāpakammaṁ bhayato na upaṭṭhāti. ‘‘Na utrasatī’’ti",
  "anya-e0401n1:20_1": "pāpakamma hetu na kampati. ‘‘Tāsū’’ti pāpakiriyāsu. ‘‘Asārajjamānaṁ katvā’’ti sūraṁ",
  "anya-e0401n1:20_2": "vissaṭṭhaṁ katvā. Asārajjaṁ nāma sūrabhāvo. Anuttāso nāma pāpakamma hetu cittassa",
  "anya-e0401n1:20_3": "akampanaṁ. Gāthāyaṁ. Ajigucchanasīlo puggalo ajegucchī. ‘‘Pāpā’’ti pāpakammato. ‘‘Sūkaro’’ti",
  "anya-e0401n1:20_4": "gāmasūkaro. So gūthato ajegucchī. Ahiriko pāpato ajegucchīti yojanā. Abhāyanasīlo",
  "anya-e0401n1:20_5": "abhīrū. ‘‘Salabho’’ti paṭaṅgo. ‘‘Pāvakā’’ti dīpajālamhā. Salabho pāvakamhā abhīrū",
  "anya-e0401n1:20_6": "viya anottavvī pāpato abhīrūti yojanā.",
  "anya-e0401n1:21_0": "86. Uddhaccavacanatthe. ‘‘Uddharatī’’ti ukkhipati. Ārammaṇasmiṁ na sanni sīdati.",
  "anya-e0401n1:21_1": "Vikkhipatīti vuttaṁ hoti. ‘‘Vaṭṭetvā’’ti āvaṭṭetvā. ‘‘Vissaṭṭhageṇḍuko viyā’’ti vissajjito",
  "anya-e0401n1:21_2": "sārageṇḍuko viya. ‘‘Dhajapaṭākā viyā’’ti vāteritā dhajapaṭākā viya.",
  "anya-e0401n1:22_0": "87. Lobhavacanatthe. ‘‘Lubbhatī’’ti gijjhati, abhikaṅkhati. Abhisajjanaṁ abhilagganaṁ.",
  "anya-e0401n1:22_1": "Makkaṭaṁ ālimpati bandhati etenāti makkaṭā lepo. ‘‘Tatta kapāle’’ti aggināsantatte",
  "anya-e0401n1:22_2": "ghaṭa kapāle. Telassa vatthamhi añjanaṁ abhilagganaṁ telañjanaṁ. Rajjanaṁ paṭisajjanaṁ",
  "anya-e0401n1:22_3": "rāgo. Telañjana bhūto rāgo telañjana rāgo. Na kilesarāgo. Ratti divaṁ pavattanaṭṭhena",
  "anya-e0401n1:22_4": "taṇhā eva nadīsotasadisattā taṇhā nadī. ‘‘Sattānaṁ’’ti puthujjana sattānaṁ. ‘‘Sukkhakaṭṭhasākhāpalāsatiṇakasaṭānī’’ti",
  "anya-e0401n1:22_5": "sukkha kaṭṭhakasaṭāni, sukkha sākhā kasaṭānītiādinā yojetabbaṁ. Kasaṭa saddena asārabhāvaṁ",
  "anya-e0401n1:22_6": "dīpeti. ‘‘Nadī viyā’’ti pabbateyyā nadī viya.",
  "anya-e0401n1:23_0": "88. Diṭṭhivacanatthe. ‘‘Dassanaṁ’’ti parikappanā siddhesu micchā sabhāvesu viparīta",
  "anya-e0401n1:23_1": "dassanaṁ. Tenāha ‘‘dhammānaṁ’’tiādiṁ. Tattha ‘‘dhammānaṁ’’ti rūpārūpa dhammānaṁ,",
  "anya-e0401n1:23_2": "aniccatādi dhammānañca. ‘‘Yāthāva sabhāvesū’’ti bhūtasabhāvesu. Bhūtasabhāvo hi yathā",
  "anya-e0401n1:23_3": "dhammaṁ avati rakkhatīti atthena yāthāvoti vuccati. Attānaṁ paṇḍitaṁ maññantīti paṇḍita",
  "anya-e0401n1:23_4": "mānino. Paṭivedhaññāṇaṁ nāma ariya maggaññāṇaṁ. Paramaṁ vajjanti daṭṭhabbā loke mahāsāvajjaṭṭhena",
  "anya-e0401n1:23_5": "taṁ sadisassa aññassa vajjassa abhāvatoti adhippāyo.",
  "anya-e0401n1:24_0": "89. Mānavacanatthe. ‘‘Maññatī’’ti bhūtasabhāvaṁ atikkamma adhikaṁ katvā ahamasmītiādinā",
  "anya-e0401n1:24_1": "tena tena abhūtākārena maññati. Tenāha ‘‘ahaṁ loke’’tiādiṁ. Tattha ‘‘kaṭṭhakathiṅgaro",
  "anya-e0401n1:24_2": "viyā’’ti sukkhadārukkhandho viya. So pana upatthambhito maññatīti sambandho. ‘‘Attānaṁ",
  "anya-e0401n1:24_3": "accuggataṁ maññatī’’ti puggalaṁ mānena abhinnaṁ katvā vuttaṁ. ‘‘Unnati lakkhaṇo’’ti unnamana sabhāvo.",
  "anya-e0401n1:25_0": "90. Dosavacanatthe . Caṇḍena kāyavacī manokammena samannāgato caṇḍiko. Caṇḍikassa",
  "anya-e0401n1:25_1": "bhāvo caṇḍikkaṁ. ‘‘Pahatāsīviso viyā’’ti daṇḍena pahato āsīviso viya. ‘‘Visappanaṭṭhenā’’ti",
  "anya-e0401n1:25_2": "sakalakāye vividhena sappanaṭṭhena, pharaṇaṭṭhena. Idañca taṁ samuṭṭhāna rūpānaṁ",
  "anya-e0401n1:25_3": "pharaṇa vasena vuttaṁ. ‘‘Asanipāto viyā’’ti sukkhā sanipatanaṁ viya. ‘‘Dāvaggiviyā’’ti",
  "anya-e0401n1:25_4": "araññaggi viya. ‘‘Sapatto viyā’’ti duṭṭhaverī viya. ‘‘Visasaṁsaṭṭhapūtimuttaṁ viyā’’ti",
  "anya-e0401n1:25_5": "yathā muttaṁ nāma pakatiyā eva duggandhattā paṭikulattā dūre chaṭṭanīyanti ahitameva",
  "anya-e0401n1:25_6": "hoti. Puna pūtibhāve sati, dūratare chaṭṭetabbaṁ. Visasaṁsaṭṭhepana vattabbamevanatthi.",
  "anya-e0401n1:25_7": "Sabbaso ahitarāsi hoti. Evaṁ dosopi taṁ samaṅgīno tasmiṁ khaṇe paresaṁ amanāpiyataṁ",
  "anya-e0401n1:25_8": "āpādeti. Attahita parahita vināsañca kāreti, parammaraṇā apāyañca pāpetīti sabbaso",
  "anya-e0401n1:25_9": "ahitarāsi hoti. Tena vuttaṁ ‘‘visasaṁsaṭṭhapūti muttaṁ viya daṭṭhabbo’’ti.",
  "anya-e0401n1:26_0": "91. Issāvacanatthe. Duvidhā issāladdhasampatti visayā calabhitabba sampatti visayā",
  "anya-e0401n1:26_1": "ca. Tattha laddha sampatti visayaṁ tāvadasseti ‘‘paresaṁ pakatiyā’’tiādinā. Laddha",
  "anya-e0401n1:26_2": "sampattiggahaṇena atīta sampattipi saṅgahitāti daṭṭhabbā. Issāpakatikāhi keci asuko",
  "anya-e0401n1:26_3": "nāma pubbe evaṁ sampattiko ahosīti vā, ahaṁ pubbe evaṁ sampattiko ahosinti vā sutvā",
  "anya-e0401n1:26_4": "nasahantiyeva. Taṁ vacanaṁ sotuṁpi na icchantīti. Asukotiādinā labhitabbasampatti visayaṁ dasseti.",
  "anya-e0401n1:27_0": "92. Macchariyavacanatthe. ‘‘Mama evā’’ti mamapakkhe evāti adhippāyo. ‘‘Guṇajātaṁ’’vāti",
  "anya-e0401n1:27_1": "attanivijjamānaṁ sippavijjādi sampatti guṇajātaṁ vā. ‘‘Vatthu vā’’ti dhanadhaññādivatthu",
  "anya-e0401n1:27_2": "vā. ‘‘Avipphārikatāvasenā’’ti aññena taṁ sippavijjādikaṁ vā dhanadhaññādikaṁ vā mayhaṁ",
  "anya-e0401n1:27_3": "dehīti vutte parahitatthāya dātabba yuttakaṁ dassāmīti evaṁ cittesati, parahitappharaṇāvasena",
  "anya-e0401n1:27_4": "taṁ cittaṁ vipphārikaṁ nāma hoti. Dehīti vacanampi sotuṁ anicchanto parahitatthāya",
  "anya-e0401n1:27_5": "avipphārika citto nāma hoti. Evaṁ avipphārikatāvasena carati pavattatīti maccharañca",
  "anya-e0401n1:27_6": "kārassa cha kāraṁ katvā. Tathā pavattaṁ cittaṁ. Puggalo pana maccharīti vuccati.",
  "anya-e0401n1:27_7": "‘‘Taṁ’’ti laddhasampattiṁ. ‘‘Parehi sādhāraṇaṁ disvā’’tiādinā yojetabbaṁ. Sādhāraṇanti",
  "anya-e0401n1:27_8": "ca dvisantakaṁ vāti santakaṁ vā bhavissamānaṁ, parehi vā paribhuñjiyamānaṁ. ‘‘Nigguhanalakkhaṇaṁ’’ti",
  "anya-e0401n1:27_9": "rakkhāvaraṇaguttīhisaṅgopana sabhāvaṁ. Attanā laddha sampatti nāma issāya avisayo.",
  "anya-e0401n1:27_10": "Labhitabbasampatti pana ubhaya sādhāraṇaṁ. Tasmā tattha ubhinnaṁ viseso vattabboti",
  "anya-e0401n1:27_11": "taṁ dassetuṁ ‘‘ettha cā’’tiādimāha. ‘‘Yassa lābhaṁ na icchatī’’ti attanā labhatu",
  "anya-e0401n1:27_12": "vā māvā, kevalaṁ para sampattiṁ asahanto yassa parassa lābhaṁ na icchati. ‘‘Citta",
  "anya-e0401n1:27_13": "vighāto’’ti citta vihaññanaṁ. ‘‘Attanā laddhuṁ icchatī’’ti paro sampajjatu vā māvā,",
  "anya-e0401n1:27_14": "yattha paralābhesati, attanā na labhissati, tattha attanāva laddhuṁ icchati. Yattha",
  "anya-e0401n1:27_15": "attanā ca labhati, paro ca labhati, tattha vighāto natthīti adhippāyo. ‘‘Alabbhamānakaṁ",
  "anya-e0401n1:27_16": "cintetvā’’ti attanā alabhissamānaṁ sallakkhetvā.",
  "anya-e0401n1:28_0": "93. Kukkuccavacanatthe. ‘‘Kiriyā kataṁ’’ti kata saddassabhāva sādhanamāha. Evaṁ vacanatthaṁ",
  "anya-e0401n1:28_1": "dassetvā abhidheyyatthaṁ dassento ‘‘atthato panā’’tiādimāha. ‘‘Anusocana vasenā’’ti",
  "anya-e0401n1:28_2": "pacchā punappunaṁ cittasantāpavasena. So kukatanti vuccatīti sambandho. ‘‘Kusala",
  "anya-e0401n1:28_3": "dhammesū’’ti puñña kiriyavatthu dhammesu citta pariyādānāya eva saṁvattati. Kukkucca",
  "anya-e0401n1:28_4": "samaṅgī puggalo puññakammaṁ karontopi citta sukhaṁ na labhati. Bahujana majjhe vasitvā",
  "anya-e0401n1:28_5": "nānākiccāni karonto nānā tiracchāna kathaṁ kathento citta sukhaṁ labhati. Tadā tassa",
  "anya-e0401n1:28_6": "puññakamma karaṇatthāya cittaṁ pariyādīyati, parikkhiyyati. Cittavasaṁ gacchanto",
  "anya-e0401n1:28_7": "vicarati. Evaṁ citta pariyādānāya eva saṁvattati. ‘‘Aṭṭhakathāyaṁ’’ti aṭṭhasāliniyaṁ.",
  "anya-e0401n1:28_8": "‘‘Katā katassa sāvajjānavajjassā’’ti pubbe katassa sāvajjakammassa, akatassa anavajja",
  "anya-e0401n1:28_9": "kammassa. Kammatthesāmivacanaṁ. ‘‘Abhimukhagamanaṁ’’ti ārammaṇa karaṇavasena cittassa",
  "anya-e0401n1:28_10": "abhimukhappavattanaṁ. Etena paṭimukhaṁ saraṇaṁ cintanaṁ paṭisāroti dasseti. ‘‘Akataṁ",
  "anya-e0401n1:28_11": "na karotī’’ti akataṁ kātuṁ na sakkotīti adhippāyo. Evaṁ kataṁ na karotīti etthapi.",
  "anya-e0401n1:28_12": "‘‘Virūpo’’ti vībhaccho asobhaṇo. ‘‘Kucchito’’ti garahitabbo. Nanu pubbe cittuppādo",
  "anya-e0401n1:28_13": "kucchitoti vutto. Aṭṭhakathāyaṁ pana vippaṭisāro kucchitoti vutto. Ubhayametaṁ na",
  "anya-e0401n1:28_14": "sametīti. No na sameti, aññathānu papattitoti dassetuṁ ‘‘ettha cā’’tiādimāha. ‘‘Yena",
  "anya-e0401n1:28_15": "ca kāraṇenā’’ti katākataṁ paṭicca niratthaka cittappavatti kāraṇena. So cittuppādova",
  "anya-e0401n1:28_16": "kukatapade gahetuṁ yutto, navibhāvaniyaṁ viya katākata duccarita sucaritanti adhippāyo.",
  "anya-e0401n1:28_17": "Nanu vibhāvaniyampi so cittuppādova upacāra nayena gahitoti ce. Yutti vasena ca aṭṭhakathāgamena",
  "anya-e0401n1:28_18": "ca mukhyato siddhe sati, kiṁ upacāra nayena. Tenāha ‘‘vibhāvaniyaṁ panā’’tiādiṁ.",
  "anya-e0401n1:28_19": "Kukatassabhāvo kukkuccaṁ, akārassa ukāraṁ katvāti ayaṁ aṭṭhakathānayo. Idāni saddasatthanayena",
  "anya-e0401n1:28_20": "aparaṁ vacanatthañca adhippāyatthañca dassetuṁ ‘‘api cā’’tiādi āraddhaṁ. Tattha ‘‘dhātupāṭhesū’’ti",
  "anya-e0401n1:28_21": "akkharadhātuppakāsanesu nirutti pāṭhesu. Paṭhantiyeva, no na paṭhanti. Te ca atthā",
  "anya-e0401n1:28_22": "cetaso vippaṭisāro mano vilekhoti evaṁ pāḷiyaṁ vuttehi kukkuccapariyāyehi samentiyeva.",
  "anya-e0401n1:28_23": "Tasmā ayaṁ aparonayo idha avassaṁ vattabbo yevāti dīpeti. Vippaṭi sāripuggalo ca",
  "anya-e0401n1:28_24": "taṁ taṁ puññakammaṁ karontopi vippaṭi sāragginā dayhamāna citto puññakamme cittappasādaṁ",
  "anya-e0401n1:28_25": "nalabhati. Citta sukhaṁ na vindati. Kiṁ iminā kammenāti taṁ pahāya yattha citta sukhaṁ",
  "anya-e0401n1:28_26": "vindati, tattha vicarati. Evaṁ vippaṭisāro puññakammato saṅkocanaṁ nāma hotīti. Kilesasallikhanaṁ",
  "anya-e0401n1:28_27": "nāma santuṭṭhi sallekhappaṭipattiyaṁ ṭhitassa tadaṅgappahānādivasena taṁ taṁ kilesappahānaṁ",
  "anya-e0401n1:28_28": "vuccati. ‘‘Anutthunanākārenā’’ti punappunaṁ vilapanākārena. Saṅkocatīti vatvā tassa",
  "anya-e0401n1:28_29": "ubhayaṁ atthaṁ dassento ‘‘kusalakamma samādāne’’tiādimāha. Namitumpi na deti. Kuto",
  "anya-e0401n1:28_30": "samādātuṁ vā vaḍḍhetuṁ vā dassatīti adhippāyo. ‘‘Tanukaraṇenā’’ti dubbalakaraṇena.",
  "anya-e0401n1:28_31": "Visesanaṭṭhekaraṇa vacanaṁ. ‘‘So’’ti dhammasamūho. Taṁ pana kukkuccaṁ. Keci pana",
  "anya-e0401n1:28_32": "kukkuccaṁ paccuppanna sucarita duccaritā rammaṇampi anāgata sucarita duccaritā rammaṇampi",
  "anya-e0401n1:28_33": "kappenti. Taṁ paṭikkhipanto ‘‘tenā’’tiādimāha . Mahāniddesapāṭhe dvīhākārehi uppajjati",
  "anya-e0401n1:28_34": "kukkuccaṁ cetaso vippaṭisāro manovilekhoti pāṭho. ‘‘Katattā cā’’ti akattabbassa katattā",
  "anya-e0401n1:28_35": "ca. ‘‘Akatattā cā’’ti kattabbassa akatattā ca. Keci pana ayaṁ vippaṭisāro nāma kadāci",
  "anya-e0401n1:28_36": "kassaci kenaci kāraṇena pubbekata sucaritampi akata duccaritampi ārabbha uppajjati.",
  "anya-e0401n1:28_37": "Ummattakasadisañhi puthujjana cittanti vadanti. Taṁ paṭikkhipanto ‘‘etenā’’tiādimāha.",
  "anya-e0401n1:28_38": "So pana kesañci vāde vippaṭisāro nāma domanassaṁ hoti, na kukkuccanti adhippāyo.",
  "anya-e0401n1:28_39": "Soca kho dvidhā bhāvo. Apāyabhayena tajjīyanti tāsīyantīti apāyabhaya tajjitā. ‘‘Na",
  "anya-e0401n1:28_40": "aññesaṁ’’ti sucarita duccaritaṁ ajānantānaṁ amanasikarontānañca na hoti. Kathaṁ viññāyatīti",
  "anya-e0401n1:28_41": "ce. Sucaritaduccarita nāmena anusocanākārassa dassitattāti vuttaṁ ‘‘akataṁ me’’tiādi.",
  "anya-e0401n1:28_42": "Yāthāvamāno nāma seyyassa seyyo hamasmīti sadisassa sadisohamasmīti hīnassa hīnohamasmītiādinā",
  "anya-e0401n1:28_43": "pavatto bhūtamāno. Yañcakukkuccaṁ uppajjatīti sambandho. ‘‘Akatvā’’ti taṁ kalyāṇa",
  "anya-e0401n1:28_44": "kammaṁ akatvā. ‘‘Katvā’’ti taṁ pāpakammaṁ katvā. Idaṁ pana pubbekatā katakāle eva",
  "anya-e0401n1:28_45": "ayāthāvaṁ hoti. Anusocana kālepana yāthāvameva. ‘‘Hattha kukkuccaṁ’’ti ettha saṅkocanattho",
  "anya-e0401n1:28_46": "na labbhati. Kucchita kiriyattho eva labbhati. Hatthalolatāhi hattha kukkuccanti",
  "anya-e0401n1:28_47": "vuccati. Pādalolatā ca pādakukkuccaṁ. Tenāha ‘‘asaṁyata kukkuccaṁ nāmā’’ti. Yaṁ pana",
  "anya-e0401n1:28_48": "kukkuccaṁ. ‘‘Taṁ’’ti taṁ vatthuṁ. Kukkuccaṁ karontīti kukkuccāyantā. Nāmadhātu padañhetaṁ.",
  "anya-e0401n1:28_49": "Kappati nu kho, na nu kho kappatīti evaṁ vinaya saṁsayaṁ uppādentāti attho. ‘‘Kukkuccappakatatāyā’’ti",
  "anya-e0401n1:28_50": "kukkuccena apakatatāya abhibhūtatāya. ‘‘Attano avisaye’’ti āṇācakkaṭhāne. Āṇācakka",
  "anya-e0401n1:28_51": "sāmino buddhassavisayattā attano sāvaka bhūtassa avisayeti attho. Ye pana karontiyeva",
  "anya-e0401n1:28_52": "kukkuccāyantā pīti adhippāyo. ‘‘Āpattiṁ’’ti dukkaṭāpattiṁ.",
  "anya-e0401n1:29_0": "94-95. Thinamiddhavacanatthesu. ‘‘Cittaṁ mandamandaṁ katvā’’ti cintana kicce atimandaṁ",
  "anya-e0401n1:29_1": "paridubbalaṁ katvā. Cittaṁ gilānaṁ milātaṁ katvāti vuttaṁ hoti. ‘‘Ajjhottharatī’’ti",
  "anya-e0401n1:29_2": "abhibhavati. Ārammaṇa vijānane vā javanakicce vā parihīnathāmabalaṁ karoti. ‘‘Thiyatī’’ti",
  "anya-e0401n1:29_3": "padaṁ pāḷivasena siddhanti āha ‘‘thinaṁ thiyanā’’tiādiṁ. ‘‘Akammaññabhūte katvā’’ti",
  "anya-e0401n1:29_4": "kāyakammādīsu akammakkhame paridubbale katvā. [Muggarena pothetvā viyāti vuttaṁ hoti",
  "anya-e0401n1:29_5": "]. ‘‘Te’’ti citta cetasike sampayutta dhamme. ‘‘Olīyāpetvā’’ti avalīne avasīdante",
  "anya-e0401n1:29_6": "katvā. Tenāha ‘‘iriyā pathaṁ pī’’tiādiṁ. Thinaṁ cittaṁ abhibhavati, vijānana kiccassa",
  "anya-e0401n1:29_7": "gelaññattā thinassa. Middhaṁ cetasike abhibhavati, phusanādi kiccassa gelaññattā",
  "anya-e0401n1:29_8": "middhassāti adhippāyo.",
  "anya-e0401n1:30_0": "96. Vicikicchāvacanatthe. ‘‘Cikicchanaṁ’’ti rogāpanaya natthe kitadhātuvasena siddhaṁ",
  "anya-e0401n1:30_1": "saṅkhata kiriyā padanti āha ‘‘ñāṇappaṭikāroti attho’’ti. ‘‘Paṭikāro’’ti ca rogassa",
  "anya-e0401n1:30_2": "paṭipakkha kammaṁ. ‘‘Etāyā’’ti nissakkavacanaṁ. Vicinanti dhammaṁ vicinantīti vicino.",
  "anya-e0401n1:30_3": "Dhamma vīmaṁsakā. Kicchati kilamati etāyāti kicchā. Vicinaṁ kicchāti vicikicchāti",
  "anya-e0401n1:30_4": "imamatthaṁ dassento ‘‘sabhāvaṁ’’tiādimāha. ‘‘Vicikicchatī’’ti saṅkhatadhātupadaṁ.",
  "anya-e0401n1:30_5": "Tañca kaṅkhāyaṁ vattatīti dassetuṁ ‘‘vicikicchati vā’’tiādi vuttaṁ. Dvidhā eḷayati",
  "anya-e0401n1:30_6": "kampatīti dveḷakaṁ. Tathā pavattaṁ cittaṁ. Dveḷakassa bhāvoti viggaho. ‘‘Buddhādīsu",
  "anya-e0401n1:30_7": "aṭṭhasū’’ti buddhe kaṅkhati, dhamme kaṅkhati, saṅghe kaṅkhati, sikkhāya kaṅkhati,",
  "anya-e0401n1:30_8": "pubbante kaṅkhati, aparante kaṅkhati, pubbantā parante kaṅkhati, idappaccayatā paṭicca",
  "anya-e0401n1:30_9": "samuppannesu dhammesu kaṅkhatīti evaṁ vuttesu aṭṭhasu saddheyya vatthūsu. Tattha",
  "anya-e0401n1:30_10": "‘‘buddhe kaṅkhatī’’ti itipi so bhagavā arahaṁtiādinā vuttesu buddhaguṇesu asaddahanto",
  "anya-e0401n1:30_11": "buddhe kaṅkhati nāma. Svākkhāto bhagavatā dhammotiādinā vuttesu dhamma guṇesu asaddahanto",
  "anya-e0401n1:30_12": "dhamme kaṅkhati nāma. Suppaṭipanno bhagavato sāvakasaṅghotiādinā vuttesu saṅghaguṇesu",
  "anya-e0401n1:30_13": "asaddahanto saṅghe kaṅkhati nāma. Tissannaṁ sikkhānaṁ vaṭṭa dukkhato niyyānaṭṭhesu",
  "anya-e0401n1:30_14": "asaddahanto sikkhāya kaṅkhati nāma. Attano atīta bhavassa atthi natthibhāve kaṅkhanto",
  "anya-e0401n1:30_15": "pubbante kaṅkhati nāma. Attano parammaraṇā anāgata bhavassa atthi natthibhāve kaṅkhanto",
  "anya-e0401n1:30_16": "aparante kaṅkhati nāma. Tadubhayassa atthi natthi bhāve kaṅkhanto pubbantā parante",
  "anya-e0401n1:30_17": "kaṅkhati nāma. Imasmiṁ bhave attano khandhānaṁ paṭicca samuppāde ca paṭicca samuppannabhāve",
  "anya-e0401n1:30_18": "ca kaṅkhanto idappaccayatā paṭicca samuppannesu dhammesu kaṅkhati nāma. ‘‘Vimati",
  "anya-e0401n1:30_19": "vasenā’’ti vematikabhāvena. Pavattamānā vicikicchā. Vicikicchā paṭirūpakā nāma sabba",
  "anya-e0401n1:30_20": "dhammesu appaṭihatabuddhīnaṁ sabbaññu buddhānaṁ eva natthīti vuttaṁ ‘‘asabbaññūnaṁ’’tiādi.",
  "anya-e0401n1:31": "Akusalarāsimhianudīpanā niṭṭhitā.",
  "anya-e0401n1:32_0": "97. Saddhāvacanatthe. ‘‘Sannisinnaṁ’’ti acalitaṁ. ‘‘Suṭṭhū’’ti anassantaṁ acalantañca",
  "anya-e0401n1:32_1": "katvā. ‘‘Dhāretī’’ti evameva hotīti sallakkhaṇavasena dhāreti. Tathā ṭhapetīti. Saddahanti",
  "anya-e0401n1:32_2": "vā saddhā sampannā sattā. Saddhātuṁ arahantīti saddheyyāni. Akālussaṁ vuccati anāvilaṁ",
  "anya-e0401n1:32_3": "cittaṁ. Akālussaṁ eva akālussiyaṁ. Tassa bhāvoti viggaho. ‘‘Okappanā’’ti ahosādhu",
  "anya-e0401n1:32_4": "ahosuṭṭhūti adhimuccanavasena cintanā. ‘‘Micchādhimokkho yevā’’ti diṭṭhisampayutto",
  "anya-e0401n1:32_5": "adhimokkhoyeva. ‘‘Vitte asatī’’ti dhane asati. Dhanañhi vittanti vuccati. Yaṁ yaṁ",
  "anya-e0401n1:32_6": "icchati, taṁ taṁ vindanti etenāti katvā. ‘‘Tesaṁ’’ti manussānaṁ.",
  "anya-e0401n1:33_0": "98. Sativacanatthe. ‘‘Saratī’’ti anussarati. ‘‘Katānī’’ti pubbekatāni. ‘‘Kattabbānī’’ti",
  "anya-e0401n1:33_1": "idāni vā pacchā vā kattabbāni. Kalyāṇa kammaṁ nāmapakatiyā cittassa ratiṭṭhānaṁ na",
  "anya-e0401n1:33_2": "hoti. Pāpa kammameva cittassa ratiṭṭhānaṁ hoti. Tasmā kalyāṇa kamme eva appamajjituṁ",
  "anya-e0401n1:33_3": "visuṁ satināma icchitabbā. Pāpakamme pana visuṁ satiyā kiccaṁ natthi. Sabbepi cittacetasikā",
  "anya-e0401n1:33_4": "dhammā apamatta rūpā honti. Tenāha ‘‘itarāpanā’’tiādiṁ. ‘‘Satiyeva na hotī’’ti visuṁ",
  "anya-e0401n1:33_5": "sati nāmako eko cetasikoyeva na hoti. Katamā pana sā hotīti āha ‘‘katassā’’tiādiṁ.",
  "anya-e0401n1:33_6": "Tattha katassa appamajjanaṁ nāma kesañci anumodanavasena kesañci anusocanavasena",
  "anya-e0401n1:33_7": "appamajjanaṁ. Kattabbassa appamajjanaṁ nāma niccakālampi kātuṁ abhimukhatā. ‘‘Katassā’’ti",
  "anya-e0401n1:33_8": "vā bhummatthe sāmivacanaṁ. Tathā sesesu dvīsu padesu. Sabbesu rājakammesu niyutto",
  "anya-e0401n1:33_9": "sabbakammiko. ‘‘Niyutto’’ti appamatto hutvā byāvaṭakāya citto. Sabbesu ṭhānesu icchitabbāti",
  "anya-e0401n1:33_10": "sabbatthikā. Sā hi chasu dvāresu cittassa ārakkha kiccā hoti indriya saṁvaraṇa dhammattā.",
  "anya-e0401n1:33_11": "Tasmā chasu dvāresu iṭṭhārammaṇe lobhamūlacittassa anuppajjanatthāya sā icchitabbā,",
  "anya-e0401n1:33_12": "aniṭṭhā rammaṇe dosamūla cittassa, majjhattārammaṇe mohamūla cittassāti. Api ca,",
  "anya-e0401n1:33_13": "bojjhaṅga bhāvanā ṭhānesu idaṁ sutta padaṁ vuttaṁ. Tasmā bhāvanā cittassa līnaṭṭhānepi",
  "anya-e0401n1:33_14": "sā icchitabbā līnapakkhato cittassa nīvāraṇatthāyātiādinā yojetabbā.",
  "anya-e0401n1:34_0": "99-100. Hiriottappavacanatthesu. ‘‘Kāyaduccaritādīhi lajjatī’’ti tānikātuṁ lajjati.",
  "anya-e0401n1:34_1": "Tāni hīnakammāni lāmakakammānīti hīḷetvā tato attānaṁ rakkhituṁ icchati. Tenāha ‘‘jigucchatī’’ti.",
  "anya-e0401n1:34_2": "‘‘Ukkaṇṭhatī’’ti virujjhati, viyogaṁ icchati. ‘‘Tehi yevā’’ti kāya duccaritādīhiyeva.",
  "anya-e0401n1:34_3": "‘‘Ubbijjatī’’ti uttasati, bhayato upaṭṭhāti. Gāthāsu. ‘‘Alajjiyesū’’ti alajjitabbesu",
  "anya-e0401n1:34_4": "kalyāṇa kammesu. ‘‘Lajjare’’ti lajjanti. ‘‘Abhaye’’ti abhāyitabbe kalyāṇakamme. Yasmā",
  "anya-e0401n1:34_5": "pana sappurisā attānaṁ pariharantīti sambandho. ‘‘Hiriyā attani gāravaṁ uppādetvā’’ti",
  "anya-e0401n1:34_6": "attano jātiguṇādikaṁ vā sīla guṇādikaṁ vā garuṁ katvā mādisassa eva rūpaṁ pāpakammaṁ",
  "anya-e0401n1:34_7": "ayuttaṁ kātuṁ. Yadi kareyyaṁ, pacchā attānaṁ asuddhaṁ ñatvā dukkhīdummano bhaveyyanti",
  "anya-e0401n1:34_8": "evaṁ hiriyā attani gāravaṁ uppādetvā. ‘‘Ottappena paresu gāravaṁ uppādetvā’’ti parānuvādabhayaṁ",
  "anya-e0401n1:34_9": "bhāyitvāti adhippāyo. Tattha parānuvādabhayaṁ nāma paresaṁ sādhu janānaṁ garahā bhayaṁ.",
  "anya-e0401n1:34_10": "Aññampi apāyabhayaṁ saṁsāra vaṭṭabhayañca ettha saṅgayhatiyeva. Lokaṁpālentīti lokapālā.",
  "anya-e0401n1:34_11": "‘‘Lokaṁ’’ti sattalokaṁ. ‘‘Pālentī’’ti apāya bhayato rakkhanti.",
  "anya-e0401n1:35_0": "101. Alobhavacanatthe. Akāro viruddhatthotiāha ‘‘lobhappaṭipakkho’’ti. Lobhassa paṭiviruddhoti",
  "anya-e0401n1:35_1": "attho. Paṭiviruddhatā ca pahāyaka pahātabba bhāvena veditabbāti dassetuṁ ‘‘sohī’’tiādimāha",
  "anya-e0401n1:35_2": ". Tattha so nekkhammadhātuvasena hutvā pavattatīti sambandho. ‘‘Hita saññitesū’’ti",
  "anya-e0401n1:35_3": "idaṁ me atthāya hitāya sukhāyāti evaṁ saññitesu. ‘‘Lagganavasenā’’ti amuñcitukāmatāvasena.",
  "anya-e0401n1:35_4": "Tesveva pavattatīti sambandho. ‘‘Bhavabhoga sampattiyo gūtharāsiṁ viya hīḷetvā’’ti",
  "anya-e0401n1:35_5": "idaṁ bodhisattānaṁ vasena nidassana vacanaṁ. Tattha ‘‘hīḷetvā’’ti garahitvā. Nikkhamanti",
  "anya-e0401n1:35_6": "etenāti nekkhammo. So eva dhātūti nekkhammadhātu.",
  "anya-e0401n1:36": "102. Ayaṁ nayo dosappaṭipakkho, mohappaṭipakkhotiādīsupi netabbo.",
  "anya-e0401n1:37_0": "103. Tatra majjhattatāyaṁ. ‘‘Līnuddhaccānaṁ’’ti cittassa līnatā eko visamapakkho.",
  "anya-e0401n1:37_1": "Uddhaṭatā dutīyo visamapakkho. Līnaṁ cittaṁ kosajje visamapakkhe patati. Uddhaṭaṁ",
  "anya-e0401n1:37_2": "cittaṁ uddhacce visamapakkhe patati. Tadubhayampi akusala pakkhikaṁ hoti. Tathā cittassa",
  "anya-e0401n1:37_3": "ati lūkhatā eko visama pakkho. Atipahaṭṭhatā ekotiādinā sabbaṁ bojjhaṅgavidhānaṁ",
  "anya-e0401n1:37_4": "vitthāretabbaṁ. Tatra majjhattatā pana sampayutta dhamme ubhosu antesu pātetuṁ adatvā",
  "anya-e0401n1:37_5": "sayaṁ majjhimappaṭipadāyaṁ daḷhaṁ tiṭṭhati.",
  "anya-e0401n1:38": "104. Passaddhādīsu. ‘‘Tattha taṁ vīndantī’’ti tesu puñña kammesu taṁ citta sukhaṁ paṭilabhanti.",
  "anya-e0401n1:39": "105. Lahutā dvaye. ‘‘Tattapāsāṇe’’ti santatte pāsāṇapiṭṭhe. ‘‘Tatthā’’ti puññakammesu.",
  "anya-e0401n1:40": "106-110. Mudutā dvayādīsu sabbaṁ suviññeyyaṁ.",
  "anya-e0401n1:41_0": "111. Viratittaye. ‘‘Kathā, cetanā, virati, vasenā’’ti ‘kathāsammāvācā, cetanā sammāvācā,",
  "anya-e0401n1:41_1": "virati sammāvācā, vasena. Taṁ kathāvācaṁ samuṭṭhāpetīti taṁ samuṭṭhāpikā. Yā pana",
  "anya-e0401n1:41_2": "pāpa viramaṇākārena cittassa pavattīti yojanā. ‘‘Samādiyantassa vā’’ti musāvādā viramāmītiādinā",
  "anya-e0401n1:41_3": "vacībhedaṁ katvā samādiyantassa vā. ‘‘Adhiṭṭhahantassa vā’’ti vacībhedaṁ akatvā citteneva",
  "anya-e0401n1:41_4": "tathā adhiṭṭhahantassa vā. Imehi dvīhi padehi samādāna viratippavattiṁ vadati . ‘‘Avītikkamantassa",
  "anya-e0401n1:41_5": "vā’’ti etena sampatta viratippavattiṁ vadati. ‘‘Etāyā’’ti sammāvācā viratiyā. Sā",
  "anya-e0401n1:41_6": "pana kattunā ca kriyāya ca sahabhāvinī hutvā samādāna kriyaṁ suṭṭhutaraṁ sādheti.",
  "anya-e0401n1:41_7": "Tasmā sā karaṇa sādhanaṁ nāma hoti. Tenāha ‘‘karaṇatthevākaraṇa vacana’’nti. Bahūsujavanavāresu",
  "anya-e0401n1:41_8": "pavattamānesu purima purima javanavārapariyāpannā sammāvācā pacchima pacchima javanavārasamuṭṭhitāya",
  "anya-e0401n1:41_9": "samādāna kriyāya paccayo hoti. Sā pana tāya kriyāya asahabhāvittā karaṇalakkhaṇaṁ",
  "anya-e0401n1:41_10": "na sampajjati. Hetu lakkhaṇe tiṭṭhati. Tenāha ‘‘hetu atthevā karaṇavacana’’nti. Idañca",
  "anya-e0401n1:41_11": "atthato labbhamānattā vuttaṁ. Sammāvācāti padaṁ pana kitasādhana padattākaraṇatthe",
  "anya-e0401n1:41_12": "evasiddhaṁ. Na hi akāraka bhūto hetu attho sādhanaṁ nāma sambhavati. ‘‘Samādāna vacanānī’’ti",
  "anya-e0401n1:41_13": "sammāvācā samuṭṭhitāni samādāna vacanāni. ‘‘Tato’’ti tatoparaṁ. ‘‘Tesaṁ’’ti te saṁvadamānānaṁ.",
  "anya-e0401n1:41_14": "Idañca sabbaṁ sammāvācāti vacane vacībhedavācaṁ padhānaṁ katvā vuttaṁ. Sampattavirati",
  "anya-e0401n1:41_15": "samuccheda viratibhūtāya pana sammāvācāya vacībhedena kiccaṁ natthi. Virati kicca",
  "anya-e0401n1:41_16": "mevapadhānanti dassetuṁ ‘‘apicā’’tiādi vuttaṁ. ‘‘Pavattamānā’’ti pavattamānattā.",
  "anya-e0401n1:41_17": "Visesana hetu padametaṁ.",
  "anya-e0401n1:42": "112-113. Sammākammantepi sammāājīvepi vattabbaṁ natthi.",
  "anya-e0401n1:43_0": "114. ‘‘Sampattaṁ vatthuṁ’’ti pāṇāti pātādikammassa vatthuṁ. Sāpaccuppannārammaṇāyeva.",
  "anya-e0401n1:43_1": "Kasmā, attano paccakkhe sampatta vasenavatthussadharamānattā. ‘‘Samādiyantassa vā",
  "anya-e0401n1:43_2": "uppannā’’ti pāṇāti pātāpaṭiviramādhītiādinā samādiyantassayā samādānakkhaṇe uppannā",
  "anya-e0401n1:43_3": "virati. ‘‘Sā pana paccuppannārammaṇā hotī’’ti ettha kathaṁ paccuppannā rammaṇā hotīti.",
  "anya-e0401n1:43_4": "Pāṇāti pātāpaṭiviramādhīti vadantassa cittaṁ anukkamena pāṇasaddādīnaṁ atthaṁ ārammaṇaṁ",
  "anya-e0401n1:43_5": "katvā pavattati. Tattha ‘‘pāṇo’’ti vohārato satto. Paramatthato jīvitindriyaṁ. So",
  "anya-e0401n1:43_6": "ca satto tañcajīvitindriyaṁ loke sabbakālampi saṁvijjatiyeva. Evarūpaṁ jīvitindriya",
  "anya-e0401n1:43_7": "sāmaññaṁ sandhāya paccuppannārammaṇāti vuttaṁ. Adinnādānā paṭiviramādhītiādīsupi",
  "anya-e0401n1:43_8": "eseva nayo. ‘‘Anāgatā rammaṇāvā’’ti ettha ekadivasaṁ niyametvā samādiyantassa tasmiṁ",
  "anya-e0401n1:43_9": "divase dharamāna sattāpi atthi. Uppajjissamānasattāpi atthi. Tadubhayampi pāṇavacane",
  "anya-e0401n1:43_10": "saṅgahitameva. Pāṇupetaṁ katvā samādiyantassa vattabbameva natthi. Api ca anāgatakālikampi",
  "anya-e0401n1:43_11": "samādānaṁ atthiyeva. Ahaṁ asukadivasato paṭṭhāya yāvajīvampi pāṇātipātā viramādhītiādi.",
  "anya-e0401n1:43_12": "Evaṁ samādāna virati anāgatā rammaṇāpi hotīti. ‘‘Paccayasamucchedavasenā’’ti taṁ",
  "anya-e0401n1:43_13": "taṁ kilesānusaya saṅkhātassa paccayassa samucchedavasena. Sesamettha suviññeyyaṁ.",
  "anya-e0401n1:44_0": "115-116. Appamaññādvaye. Apicātiādīsu. ‘‘Kalisambhavebhave’’ti dukkhuppattipaccayabhūte",
  "anya-e0401n1:44_1": "saṁsārabhave. ‘‘Pāpekali parājaye’’ti kalisaddo pāpe ca parājaye ca vattatīti attho.",
  "anya-e0401n1:44_2": "Sattehi kaliṁ avanti rakkhanti etāyāti karuṇā. Sattehīti ca rakkhaṇatthayoge icchitasmiṁ",
  "anya-e0401n1:44_3": "atthe apādāna vacanaṁ. Yathā-kāke rakkhanti taṇḍulā-ti. Sattevā kalito avanti rakkhanti",
  "anya-e0401n1:44_4": "etāyāti karuṇā. Kalitoti ca rakkhaṇattha yoge anicchitasmimpi apādānavacanaṁ. Yathā-pāpācittaṁ",
  "anya-e0401n1:44_5": "nivārayeti. Ekasmiṁ satte pavattāpi appamaññā eva nāma honti. Yathā taṁ sabbaññutaññāṇaṁ",
  "anya-e0401n1:44_6": "ekasmiṁ ārammaṇe pavattampi sabbaññutaññāṇameva hotīti.",
  "anya-e0401n1:45": "117. Paññindriye vattabbaṁ natthi.",
  "anya-e0401n1:46": "Sobhaṇarāsimhianudīpanā niṭṭhitā.",
  "anya-e0401n1:47_0": "118. Etaṁ parimāṇaṁ assāti ettāvaṁ. ‘‘Ettāvatā’’ti ettāvantena-phasso, vedanā, saññā,tiādivacanakkamena.",
  "anya-e0401n1:47_1": "‘‘Cittuppādesū’’ti ettha-katame dhammā dassanena pahātabbā. Cattāro diṭṭhigatasampayutta",
  "anya-e0401n1:47_2": "cittuppādā-tiādīsu cittacetasika samūho cittuppādoti vuccati. Idha pana cittāni eva",
  "anya-e0401n1:47_3": "cittuppādāti vuccantīti āha ‘‘cittuppādesūti cittesu icceva attho’’ti. ‘‘Sabbadubbalattā’’ti",
  "anya-e0401n1:47_4": "sabbacittehi dubbalatarattā. ‘‘Bhāvanā balenā’’ti vitakka virāgasatti yuttena upacāra",
  "anya-e0401n1:47_5": "bhāvanā balena, vuṭṭhāna gāmini vipassanā bhāvanā balena ca. ‘‘Balanāyakattā’’ti",
  "anya-e0401n1:47_6": "bala dhammānaṁ nāyakattā, jeṭṭhakattā.",
  "anya-e0401n1:48_0": "119. Akusala cetasikesu. ‘‘Pacchimaṁ’’ti sabbesupi dvādasā kusala cittesūti vacanaṁ.",
  "anya-e0401n1:48_1": "‘‘Purimassā’’ti sabbā kusala sādhāraṇā nāmāti vacanassa. ‘‘Samattana vacanaṁ’’ti-kasmā",
  "anya-e0401n1:48_2": "sabbākusala sādhāraṇā nāmāti. Yasmā sabbesupi. La. Cittesu labbhanti, tasmā sabbā",
  "anya-e0401n1:48_3": "kusala sādhāraṇā nāmā-ti evaṁ sādhana vacanaṁ. Yasmā pana imehi catūhi vinānuppajjanti,",
  "anya-e0401n1:48_4": "tasmā te sabbesu tesu labbhantīti yojanā. Kasmā vinā nuppajjantīti āha ‘‘na hitānī’’tiādiṁ.",
  "anya-e0401n1:48_5": "‘‘Tehī’’ti pāpehi. Sabba pāpa dhammatoti attho. ‘‘Tathā tathā āmasitvā’’ti diṭṭhi",
  "anya-e0401n1:48_6": "khandhesu nicco dhuvo sassatotiādinā āmasati. Māno ahanti vā seyyo sadisotiādinā",
  "anya-e0401n1:48_7": "vā āmasati. Evaṁ tathā tathā āmasitvā. ‘‘Tesū’’ti diṭṭhimānesu. Niddhāraṇe bhummaṁ.",
  "anya-e0401n1:48_8": "Diṭṭhi parāmasantī pavattatīti yojanā. ‘‘Taṁ gahitākāra’’nti taṁ ahanti gahitaṁ nimittākāraṁ.",
  "anya-e0401n1:48_9": "Sakkāya diṭṭhi eva gati yesaṁ te diṭṭhi gatikā. Avikkhambhita sakkāya diṭṭhikā. ‘‘Ahanti",
  "anya-e0401n1:48_10": "gaṇhantī’’ti mānena gaṇhanti. ‘‘Na hi mānassa viyā’’ti yathā mānassa attasampaggahaṇe",
  "anya-e0401n1:48_11": "byāpāro atthi, na tathā diṭṭhiyā attasampaggahaṇe byāpāro atthīti yojanā. Ettha ca",
  "anya-e0401n1:48_12": "attasampaggahaṇaṁ nāma parehi saddhiṁ attānaṁ seyyādivasena suṭṭhupaggahaṇaṁ. ‘‘Na",
  "anya-e0401n1:48_13": "ca diṭṭhiyā viyā’’ti yathā diṭṭhiyā dhammānaṁ ayāthāvapakkhaparikappane byāpāro atthīti",
  "anya-e0401n1:48_14": "yojanā. Tattha ayāthāvapakkho nāma attā sassato ucchinnotiādi. Macchariyaṁ attasampattīsu",
  "anya-e0401n1:48_15": "lagganalobhasamuṭṭhitattā lobhasampayuttameva siyāti codanaṁ pariharanto ‘‘macchariyaṁ",
  "anya-e0401n1:48_16": "panā’’tiādimāha. Tattha ‘‘tāsaṁ’’ti attasampattīnaṁ. Sesamettha suviññeyyaṁ.",
  "anya-e0401n1:49_0": "120. Sobhaṇacetasikesu. ‘‘Tīsu khandhesu’’ti sīlakkhandha samādhikkhandha paññākkhandhesu",
  "anya-e0401n1:49_1": "ca. ‘‘Sammādiṭṭhi pacchimako’’ti sammādiṭṭhiyā pacchato anubandhakoti attho. Sammādiṭṭhiyā",
  "anya-e0401n1:49_2": "parivā ramattoti vuttaṁ hoti. ‘‘Tasmiṁ asati pī’’ti dutīyajjhānika maggādīsu tasmiṁ",
  "anya-e0401n1:49_3": "sammāsaṅkappe asantepi. ‘‘Sīlasamādhikkhandha dhammesu panā’’ti ‘sammāvācā, sammākammanto,",
  "anya-e0401n1:49_4": "sammāājīvo,ti ime tayo dhammā sīlakkhandha dhammā nāma. Sammā vāyāmo, sammāsati,",
  "anya-e0401n1:49_5": "sammāsamādhī,ti ime tayo dhammā samādhikkhandhā nāma. Imesu sīlakkhandha samādhikkhandhesu.",
  "anya-e0401n1:49_6": "‘‘Eko ekassa kiccaṁ na sādhetī’’ti tesu sammāvācā sammākammantassa kiccaṁ na sādheti.",
  "anya-e0401n1:49_7": "Sammā ājīvassa kiccaṁ na sādheti. Sammākammanto ca sammāvācāya kiccaṁ na sādhetītiādinā",
  "anya-e0401n1:49_8": "sabbaṁ vattabbaṁ. ‘‘Sīlesu paripūrakāritā vasenā’’ti sīlappaṭipakkha dhammānaṁ samucchindakāritā",
  "anya-e0401n1:49_9": "vasenāti adhippāyo. Musāvāda virati musāvādameva pajahituṁ sakkoti. Na itarāni pisuṇavācādīnīti",
  "anya-e0401n1:49_10": "yojanā. Ettha siyā. Musāvādavirati nāma kusala dhammo hoti. Kusala dhammo ca nāma",
  "anya-e0401n1:49_11": "sabbassa akusala dhammassa paṭipakkho. Ekasmimpi kusala dhamme uppajjamāne tasmiṁ",
  "anya-e0401n1:49_12": "santāne sabbāni akusalāni pajahituṁ sakkontīti vattabbāni. Atha ca pana musāvāda",
  "anya-e0401n1:49_13": "virati musāvādameva pajahituṁ sakkoti, na itarānīti vuttaṁ. Kathamidaṁ daṭṭhabbanti.",
  "anya-e0401n1:49_14": "Vuccate. Pajahituṁ sakkotīti idaṁ pañcasu pahānesu tadaṅgappahāna vacanaṁ. Tadaṅgappahānanti",
  "anya-e0401n1:49_15": "ca tena tena kusalaṅgena tassa tassa akusalaṅgassa pahānaṁ tadaṅgappahānaṁ nāma.",
  "anya-e0401n1:49_16": "Idaṁ vuttaṁ hoti, idha sappuriso pāṇātipātā paṭiviramāmītiādinā visuṁ visuṁ sikkhāpadāni",
  "anya-e0401n1:49_17": "samādiyitvā pāṇāti pātavirati saṅkhātena kusalaṅgena pāṇātipāta saṅkhātaṁ akusalaṅgaṁ",
  "anya-e0401n1:49_18": "pajahati. Adinnādāna virati saṅkhātena kusalaṅgena adinnādāna saṅkhātaṁ akusalaṅgaṁ",
  "anya-e0401n1:49_19": "pajahatītiādinā vitthāretabbaṁ. Ekasmimpi kusala dhamme uppajjamāne tasmiṁ santāne",
  "anya-e0401n1:49_20": "sabbāni akusalāni na uppajjantīti ettha pana anokāsattā eva na uppajjanti, na pahānattā.",
  "anya-e0401n1:49_21": "Na hi tasmiṁ santāne tasmiṁ khaṇe tāni akusalāni eva na uppajjanti. Athakho sabbāni",
  "anya-e0401n1:49_22": "aññāni kusala cittāni ca na uppajjanti. Sabbāni abyākata cittāni ca na uppajjanti.",
  "anya-e0401n1:49_23": "Tāni anokā sattā eva na uppajjanti. Na pahānattā na uppajjanti. Tadaṅgappahānādi",
  "anya-e0401n1:49_24": "vasena pana pahānaṁ sandhāya idha pajahituṁ sakkoti-na sakkotīti vuttaṁ. Ettāvatā",
  "anya-e0401n1:49_25": "tadaṅgappahānaṁ nāma supākaṭaṁ hoti. Musāvāda virati musāvādameva pajahituṁ sakkoti.",
  "anya-e0401n1:49_26": "Na itarānīti idañca suṭṭhu upapannaṁ hotīti. ‘‘Ettha cā’’tiādīsu kāyaṅgacopanatthāya",
  "anya-e0401n1:49_27": "vācaṅgacopanatthāya ca pavattāni kāyavacīco pana bhāgiyāni nāma. Kāmāvacara kusalesveva",
  "anya-e0401n1:49_28": "viratiyo sandissanti. ‘‘Kāmāvacara kusalesu pī’’ti niddhāraṇe bhummavacanaṁ. Kāmabhūmiyaṁ",
  "anya-e0401n1:49_29": "uppannesu eva kāmāvacara kusalesu sandissanti. Tividha kuhanavatthūni ca viramitabbavatthuṭṭhāneṭhitāni.",
  "anya-e0401n1:49_30": "Ettha ca kuhanaṁ nāma vimhāpanaṁ lābhasakkāra silokatthāya manussānaṁ nānāmāyāsāṭheyya",
  "anya-e0401n1:49_31": "kammāni katvā acchariyabbhuta bhāvakaraṇanti vuttaṁ hoti. Taṁ pana tividhaṁ ‘paccayappaṭisevanakuhanañca,",
  "anya-e0401n1:49_32": "sāmantajappana kuhanañca, iriyā pathasaṇṭhā pana kuhanañca. Tattha mahicchoyeva samāno",
  "anya-e0401n1:49_33": "appicchākāraṁ dassetvā ādito āgatā gate catupaccaye paṭikkhipitvā pacchā bahuṁ bahuṁ",
  "anya-e0401n1:49_34": "āgate paccaye paṭiggaṇhāti. Idaṁ paccayappaṭisevana kuhanaṁ nāma. Pāpicchoyeva samāno",
  "anya-e0401n1:49_35": "ayaṁ jhānalābhīti vā abhiññālābhīti vā arahāti vā jano maṁ sambhāvetūti sambhāvanaṁ",
  "anya-e0401n1:49_36": "icchanto attānaṁ uttari manussa dhammānaṁ santike te vā attano santike katvā vañceti.",
  "anya-e0401n1:49_37": "Idaṁ sāmantajappana kuhanaṁ nāma. Pāpicchoyeva samāno ayaṁ santavutti samāhito āraddhavīriyoti",
  "anya-e0401n1:49_38": "jano maṁ sambhāvetūti sambhāvanaṁ icchanto iriyā patha nissitaṁ nānāvañcanaṁ karoti.",
  "anya-e0401n1:49_39": "Idaṁ iriyā patha saṇṭhāpana kuhanaṁ nāma. ‘‘Sikkhāpadassa vatthūnī’’ti surā pāna",
  "anya-e0401n1:49_40": "vikāla bhojana naccagītavādita dassana savanādīni. Surāmerayapānā viramādhīti samādiyantassa",
  "anya-e0401n1:49_41": "surāmerayapāna cetanā viramitabba vatthu nāma. Vikāla bhojanā viramāmīti samādiyantassa",
  "anya-e0401n1:49_42": "vikāle yāvakālika vatthussa paribhuñjana cetanā viramitabba vatthu nāma. Sesesupi",
  "anya-e0401n1:49_43": "eseva nayo. Lokuttara cittesu. ‘Sabbathāpī,ti ca ‘niyatā’ti ca ‘ekato vā’ti ca tīṇi",
  "anya-e0401n1:49_44": "visesanāni. Lokiyesu pana ‘kadācī’ti ca ‘visuṁ visuṁ’ti ca dve dve visesanāni. Tattha",
  "anya-e0401n1:49_45": "lokuttaresu ‘sabbathāpī’ti idaṁ samucchedappahāna dassanaṁ lokiyesupi tabbiparītaṁ",
  "anya-e0401n1:49_46": "tadaṅgappahāna dassanaṁ adhippetanti katvā ‘‘ekeka duccaritappahānavasene vā’’ti vuttaṁ.",
  "anya-e0401n1:50_0": "121. Appamaññāsu. ‘‘Vibhaṅge’’ti appamaññā vibhaṅge. ‘‘Kāruññappakatikassā’’ti kāruññasabhāvassa.",
  "anya-e0401n1:50_1": "‘‘Anissukino’’ti issādhammarahitassa. Thāmagatā karuṇā dosa samuṭṭhitaṁ vihiṁsaṁ",
  "anya-e0401n1:50_2": "pajahati. Thāmagatā muditā dosasamuṭṭhitaṁ aratiṁ pajahatīti vuttaṁ ‘‘vihiṁsā aratīnaṁ",
  "anya-e0401n1:50_3": "nissaraṇa bhūtā’’ti. Ettha ca arati nāma suññāgāresu ca bhāvanā kammesu ca nibbidā.",
  "anya-e0401n1:50_4": "Dosa nissaraṇe sati domanassanissaraṇampi siddhameva. Nissaraṇañca nāma paṭipakkha",
  "anya-e0401n1:50_5": "dhamma saṇṭhānena hoti. Tasmā pubbabhāgepi appamaññāsu niccaṁ somanassa saṇṭhānaṁ",
  "anya-e0401n1:50_6": "veditabbanti adhippāyena ‘‘domanassappaṭipakkhañcā’’tiādimāha. ‘‘Aṭṭhakathāyapi saha",
  "anya-e0401n1:50_7": "viruddho’’ti aṭṭhasāliniyaṁ upekkhā sahagata kāmāvacara kusala cittesu karuṇā muditā",
  "anya-e0401n1:50_8": "parikammakālepi hi imesaṁ uppatti mahāaṭṭhakathāyaṁ anuññātā evā-ti vuttaṁ. Tāya",
  "anya-e0401n1:50_9": "aṭṭhakathāyapi saha viruddho. Sesamettha suviññeyyaṁ. ‘‘Paṭikūlā rammaṇesu pana…pe…",
  "anya-e0401n1:50_10": "vattabbameva natthī’’ti paṭikūlā rammaṇāni nāma somanassena dūre honti, tathā dukkhita",
  "anya-e0401n1:50_11": "sattā ca, tasmā tadā rammaṇāni asubha bhāvanā cittāni ca karuṇā bhāvanā cittāni ca",
  "anya-e0401n1:50_12": "ādito upekkhā sahagatā nevāti vattabbameva natthi. ‘‘Sāhivedanupekkhā nāmā’’ti kāmāvacara",
  "anya-e0401n1:50_13": "vedanupekkhā vuttā. Vibhāvanipāṭhe, ‘‘aññavihitassa pī’’ti aññaṁ ārammaṇaṁ manasikarontassapi.",
  "anya-e0401n1:50_14": "Sajjhāyanaṁ sampajjati, sammasanaṁ sampajjatīti pāṭhaseso. Iti tasmā. Ettha siyā",
  "anya-e0401n1:50_15": "‘‘taṁ paṭikkhittaṁ hotī’’ti kasmā vuttaṁ. Na nu tampi upekkhā sahagata cittesu karuṇā",
  "anya-e0401n1:50_16": "muditānaṁ sambhavaṁ sādheti yevāti. Saccaṁ sādhetiyeva. Tena pana paricaya vasena",
  "anya-e0401n1:50_17": "tesu tāsaṁ sambhavaṁ dīpeti. Idha pana ‘‘ettha cā’’tiādinā ‘‘paṭikūlā rammaṇesū’’tiādinā",
  "anya-e0401n1:50_18": "ca paricayena vinā pakatiyā tāsaṁ upekkhā vedanāya eva saha pavatti bahulatā vuttāti.",
  "anya-e0401n1:50_19": "‘‘Yogakamma balenā’’ti yuñjana vīriya kamma balena.",
  "anya-e0401n1:51_0": "122. Ceto yuttānaṁ citta cetasikānaṁ. ‘‘Ettha cā’’tiādīsu. Heṭṭhā ca vutto ‘kadāci",
  "anya-e0401n1:51_1": "sandissanti visuṁ visuṁ, kadāci nānā hutvā jāyantī’ti. Upari ca vakkhati ‘appamaññā",
  "anya-e0401n1:51_2": "viratiyo panettha pañcapi paccekameva yojetabbā’ti. Issādīnañca nānā kadāci yogo",
  "anya-e0401n1:51_3": "upari ‘issāmacchera kukkuccāni panettha paccekameva yojetabbānī’ti vakkhati. Mānathina",
  "anya-e0401n1:51_4": "middhānaṁ pana nānā kadāci yogo idha vattabbo. ‘‘Kadācī’’ti vatvā tadatthaṁ vivarati",
  "anya-e0401n1:51_5": "‘‘tesaṁ’’tiādinā. ‘‘Tesaṁ’’ti diṭṭhi vippayuttānaṁ. ‘‘Niddābhibhūta vasenā’’ti nidassana",
  "anya-e0401n1:51_6": "vacanametaṁ. Tena kosajjādīnampi gahaṇaṁ veditabbaṁ. ‘‘Akammaññatāyā’’ti akammaññabhāvena.",
  "anya-e0401n1:51_7": "Tehi issāmacchariya kukkuccehi. Tena ca mānena. Kicca virodhe vā ārammaṇa virodhe",
  "anya-e0401n1:51_8": "vā nānābhāvo. Avirodhe sahabhāvo.",
  "anya-e0401n1:52_0": "123. ‘‘Yogaṭṭhānaparicchindana vasenā’’ti sabbacitta sādhāraṇā tāva sabbesupi ekūnanavuticittuppādesu,",
  "anya-e0401n1:52_1": "vitakko pañcapaññā sacittesūtiādinā yuttaṭṭhāna bhūtānaṁ cittānaṁ gaṇanasaṅkhyāparicchedavasena.",
  "anya-e0401n1:52_2": "‘‘Yutta dhammarāsi paricchindana vasenā’’ti anuttare chattiṁsa, mahaggate pañcatiṁsātiādinā",
  "anya-e0401n1:52_3": "yutta dhammarāsīnaṁ gaṇana saṅkhyā pariccheda vasena. Sesaṁ suviññeyyaṁ. ‘‘Pāḷiyaṁ’’ti",
  "anya-e0401n1:52_4": "dhammasaṅgaṇi pāḷiyaṁ. ‘‘Tesaṁ nayānaṁ’’ti catukka pañcaka nayānaṁ.",
  "anya-e0401n1:53": "124. ‘‘Kāyavacī visodhana kiccā’’ti kāyadvāravacīdvāra sodhana kiccā.",
  "anya-e0401n1:54_0": "125. Lokuttara viratīnaṁ lokuttara vipākesupi uppajjanato ‘‘idañca…pe… daṭṭhabba’’nti.",
  "anya-e0401n1:54_1": "Tāsaṁ appamaññānaṁ. Tesu mahāvipākesu. Sattapaññattādīni ārammaṇāni yassāti viggaho.",
  "anya-e0401n1:54_2": "‘‘Tenā’’ti kusalena. ‘‘Vikappa rahitattā’’ti vividhākāra cintana rahitattā. Appanāpatta",
  "anya-e0401n1:54_3": "kamma visesehi nibbattā appanāpattakamma visesa nibbattā. Paññatti visesāni nāma",
  "anya-e0401n1:54_4": "pathavīkasiṇa nimittādīni. ‘‘Api cā’’tiādīsu. Na paññatti dhammehi atthi. Evañca",
  "anya-e0401n1:54_5": "sati, kāmavipākāni kāmataṇhāya ārammaṇabhūtā paññattiyopi ālambeyyunti. ‘‘Saṅgahanayabhedakārakā’’ti",
  "anya-e0401n1:54_6": "patha majjhānika cittesu chattiṁsa. Dutīyajjhānika cittesu pañcatiṁsātiādinā saṅgahanayabhedassa kārakā.",
  "anya-e0401n1:55": "126. ‘‘Ettha cā’’tiādīsu. ‘‘Pañcasu asaṅkhārikesū’’ti niddhāraṇe bhummavacanaṁ. Tathā pañcasu sasaṅkhārikesūti. Sesamettha suviññeyyaṁ.",
  "anya-e0401n1:56": "128. ‘‘Bhūmi jāti sampayogādibhedenā’’ti phassotāva catubbidho hoti kāmāvacaro, rūpāvacaro, arūpāvacaro cāti. Ayaṁ bhūmibhedo.",
  "anya-e0401n1:57": "Dvādasākusalā phassā, kusalā ekavīsati;",
  "anya-e0401n1:58": "Chattiṁseva vipākā ca, vīsati kriyā matā.",
  "anya-e0401n1:59_0": "Iti ayaṁ jātibhedo. Somanassa sahagato, diṭṭhigata sampayutto, asaṅkhāriko ca, sasaṅkhāriko",
  "anya-e0401n1:59_1": "cātiādinā sampayogādibhedo vattabbo. ‘‘Cittena samaṁ bheda’’nti attanā vā sampayuttena",
  "anya-e0401n1:59_2": "cittabhedena samaṁ bhedaṁ. Ekūnana vutiyā cittesu vā. Ettha ca vicikicchā cetasikaṁ",
  "anya-e0401n1:59_3": "ekasmiṁ citte yuttanti ekameva hoti. Doso, issā, macchariyaṁ, kukkuccanti ime cattāro",
  "anya-e0401n1:59_4": "dvīsu cittesu yuttāti visuṁ visuṁ dve dve honti. Tathā diṭṭhimānā paccekaṁ cattāro.",
  "anya-e0401n1:59_5": "Thinamiddhaṁ paccekaṁ pañcātiādinā sabbaṁ vattabbanti.",
  "anya-e0401n1:60": "Cetasikasaṅgahadīpaniyāanudīpanā niṭṭhitā."
}