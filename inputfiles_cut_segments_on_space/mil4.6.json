{
  "mil4.6:0.1": "Milindapañha ",
  "mil4.6:0.2": "Meṇḍakapañhārambhakathā ",
  "mil4.6:0.3": "Upāsakaguṇavagga ",
  "mil4.6:0.4": "6. Upāsakaguṇa ",
  "mil4.6:1.1": "Thero “sādhū”ti sampaṭicchitvā dasa upāsakassa upāsakaguṇe paridīpesi. ",
  "mil4.6:1.2": "“Dasa ime, mahārāja, upāsakassa upāsakaguṇā. ",
  "mil4.6:1.3": "Katame dasa, idha, mahārāja, upāsako saṅghena samānasukhadukkho hoti, dhammādhipateyyo hoti, yathābalaṁ saṁvibhāgarato hoti, jinasāsanaparihāniṁ disvā abhivaḍḍhiyā vāyamati. ",
  "mil4.6:1.4_0": "Sammādiṭṭhiko hoti, apagatakotūhalamaṅgaliko jīvitahetupi na aññaṁ satthāraṁ uddisati,",
  "mil4.6:1.4_1": "kāyikavācasikañcassa rakkhitaṁ hoti, samaggārāmo hoti samaggarato, anusūyako hoti,",
  "mil4.6:1.4_2": "na ca kuhanavasena sāsane carati, buddhaṁ saraṇaṁ gato hoti, dhammaṁ saraṇaṁ gato",
  "mil4.6:1.4_3": "hoti, saṅghaṁ saraṇaṁ gato hoti.",
  "mil4.6:1.5_0": "Ime kho, mahārāja, dasa upāsakassa upāsakaguṇā, te sabbe guṇā tayi saṁvijjanti, taṁ",
  "mil4.6:1.5_1": "te yuttaṁ pattaṁ anucchavikaṁ patirūpaṁ yaṁ tvaṁ jinasāsanaparihāniṁ disvā abhivaḍḍhiṁ",
  "mil4.6:1.5_2": "icchasi, karomi te okāsaṁ, puccha maṁ tvaṁ yathāsukhan”ti.",
  "mil4.6:2.1": "Meṇḍakapañhārambhakathā niṭṭhitā. "
}