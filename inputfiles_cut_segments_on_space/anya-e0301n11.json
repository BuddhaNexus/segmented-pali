{
  "anya-e0301n11:0": "Kammaṭṭhāna saṅgaha paramatthadīpanī",
  "anya-e0301n11:1_0": "170. Evaṁ aṭṭhahi paricchedehi sapaccayapabhedaṁ nāmarūpa vibhāgaṁ dassetvā idāni",
  "anya-e0301n11:1_1": "viditanāmarūpa vibhāgassa kammaṭṭhānavidhānaṁ dassento samathavipassanānantiādi māha.",
  "anya-e0301n11:1_2": "Ito paccaya saṅgahato paraṁ samathavipassanānaṁ bhāvanānaṁ duvidhaṁpi kammaṭṭhānaṁ",
  "anya-e0301n11:1_3": "yathākkamaṁ pavakkhāmīti yojanā. Tattha kilese aññepivā vitakkādayo oḷārikadhamme",
  "anya-e0301n11:1_4": "sametīti samatho. Tathā pavatto ekaggatāsaṅkhāto samādhi. Visesena passanti etāyāti",
  "anya-e0301n11:1_5": "vipassanā. Aniccānupassanādikā bhāvanāpaññā. Tāya hi yogino khandhesu lokiyamahājanena",
  "anya-e0301n11:1_6": "passitaṁ itthipurisādikaṁ niccasukhādikañca atikkamitvā visesena aniccādikameva passantīti.",
  "anya-e0301n11:1_7": "Bhāvetabbāti bhāvanā. Bhāventivā cittasantānaṁ etāhīti bhāvanā. Kiriyā kammaṁ. Tiṭṭhati",
  "anya-e0301n11:1_8": "etthāti ṭhānaṁ. Kammassa ṭhānanti kammaṭṭhānaṁ. Vīriyārabbhasaṅkhātassa yogakammassa",
  "anya-e0301n11:1_9": "pavattiṭṭhānanti attho. Kasiṇamaṇḍalādikaṁ kasiṇabhāvanādikañca. Ādimajjha pariyosānānañhi",
  "anya-e0301n11:1_10": "samudāyabhūkaṁ ekametaṁ pathavīkasiṇa bhāvanādikaṁ bhāvanākammaṁpi attano avayavabhūtassa",
  "anya-e0301n11:1_11": "yoga kammassa pavattiṭṭhānaṁ sambhavatīti.",
  "anya-e0301n11:2": "Vibhāvaniyaṁ pana",
  "anya-e0301n11:3": "Uttaruttara yogakammassa padaṭṭhānatāya kammaṭṭhānabhūtaṁ bhāvanāvidhiñcātipi vuttaṁ. Tampi yujjatiyeva.",
  "anya-e0301n11:4_0": "Yogakammamevavā sukhavisesānaṁ adhiṭṭhānaṭṭhenaṭhānanti kammaṭṭhānaṁ. Tatthāti tasmiṁ",
  "anya-e0301n11:4_1": "duvidhepi kammaṭṭhāne. Samathasaṅgaheti samatha kammaṭṭhānasaṅgahe. Dasakasiṇānīti",
  "anya-e0301n11:4_2": "dasakasiṇamaṇḍalāni kasiṇajjhānānica. Tadubhayānipi hi yogānuyogasaṅkhātassa samatha",
  "anya-e0301n11:4_3": "kammassa pavattiṭṭhānattā samathakammaṭṭhānānināma hontīti. Dasaasubhāti dasaasubhavatthūni",
  "anya-e0301n11:4_4": "asubhajjhānānica. Dasaanussati yoti buddhaguṇādīni dasaanussatiṭṭhānāni anussaraṇasati",
  "anya-e0301n11:4_5": "yoca. Sesānipi yathānurūpaṁ vattabbānīti. Caraṇaṁ cariyā. Samudācaraṇanti attho.",
  "anya-e0301n11:4_6": "Pavattibahulatāti vuttaṁ hoti. Rāgassa cariyā rāgacariyā. Rāgacaritāti pāṭho, so",
  "anya-e0301n11:4_7": "aṭṭhakathāyaṁ natthi, puggalaṭṭhāneeva so yuttoti. Esanayo sesesupi.",
  "anya-e0301n11:5": "[243] Yo pana vibhāvaniyaṁ",
  "anya-e0301n11:6": "Cariyānaṁ saṁsaggabhedo vutto. So idha nādhippeto.",
  "anya-e0301n11:7_0": "Nahi kammaṭṭhānānaṁnāma saṁsaggacaritassapi ekassa dve tīṇi dātabbāni hotīti. Teneva",
  "anya-e0301n11:7_1": "hi so bhedo aṭṭhakathāyaṁ nagarukatoti. Sabbāpi appanāya pubbabhāgapavattā kāmāvacara",
  "anya-e0301n11:7_2": "bhāvanā parikammabhāvanānāma. Sā pana appanāya āsanne dūreti duvidhā hoti. Tattha",
  "anya-e0301n11:7_3": "yā āsanne, sā appanaṁ upecca samīpe ṭhatvā pavattattā upacārabhāvanāti vuccati. Itarā",
  "anya-e0301n11:7_4": "pana parikamma bhāvanāevanāma. Iti parikammabhāvanāpi samānā pubbāparavisesa pākaṭabhāvatthaṁ",
  "anya-e0301n11:7_5": "aṭṭhakathāsu dvīhi nāmehi gahitāti vuttaṁ parikammabhāvanā.La. Tissobhāvanāti tāsaṁ",
  "anya-e0301n11:7_6": "pana viseso parato āgamissati. Parikammanimittanti parikammabhāvanāya ārammaṇabhūtaṁ",
  "anya-e0301n11:7_7": "kasiṇamaṇḍalādinimittaṁ. Tañca tassā ārammaṇa bhāvena ekaṁpi samānaṁ pubbāparavisesapākaṭabhāvatthaṁ",
  "anya-e0301n11:7_8": "parikammanimittaṁ uggahanimittanti dvidhā bhinditvā vuttaṁ. Tesaṁpi viseso āgamissati.",
  "anya-e0301n11:7_9": "Vidatthicaturaṅgulasaṅkhātena parittapamāṇenavā khala maṇḍalādisaṅkhātena mahantapamāṇenavā",
  "anya-e0301n11:7_10": "kataṁ akataṁvā pathavī maṇḍalatalameva asesapharitabbaṭṭhena kasiṇanti pathavīkasiṇaṁ.",
  "anya-e0301n11:7_11": "Sakalasaddapariyāyo hi kasiṇasaddo. Yathā kasiṇena jambudīpassāti. Tasmā yattake",
  "anya-e0301n11:7_12": "pathavītale nimittaṁ gaṇhāti, tattakaṁ cittena asesaṁ pharitvā eva gahetabbaṁ hoti.",
  "anya-e0301n11:7_13": "Na pana tassa ekadese ṭhatvāti, tena vuttaṁ pathavīmaṇḍalatalameva asesapharitabbaṭṭhena",
  "anya-e0301n11:7_14": "kasiṇanti pathavīkasiṇanti. Esanayo sesakasiṇesupīti. Etthaca, avibhūtavaṇṇāya pathaviyā",
  "anya-e0301n11:7_15": "eka talabhāvenasanniviṭṭhāsaṇṭhānapaññattiidhapathavīkasiṇaṁnāma. Tathā āpokasiṇaṁ",
  "anya-e0301n11:7_16": "tejokasiṇañca. Phuṭṭhaṭṭhāne cittena saṇṭhānaṁ katvā gahitā vāyuvaṭṭi vāyokasiṇaṁnāma.",
  "anya-e0301n11:7_17": "Nīlavaṇṇavisiṭṭhāekā saṇṭhānapaññatti nīlakasiṇaṁnāma. Tathā pītalohito dātakasiṇānipi.",
  "anya-e0301n11:7_18": "Candasūriyaaggobhāsavisiṭṭhā katthaci dissamānā saṇṭhānapaññatti ālokakasiṇaṁnāma.",
  "anya-e0301n11:7_19": "Tittichiddavāta pānachiddādīsu dissamānā ākāsavisiṭṭhā saṇṭhānapaññatti ākāsakasiṇaṁnāmāti.",
  "anya-e0301n11:7_20": "Ativiya dhumātaṁ sunabhāvaṁ gatanti uddhumātaṁ. Tadeva kucchitattā uddhumātakaṁ.",
  "anya-e0301n11:7_21": "Tathābhūtassa chavasarīrassetaṁ nāmaṁ. Tadeva pūtibhāvaṁ gatakāle purimavaṇṇaṁ vijahitvā",
  "anya-e0301n11:7_22": "puna nīlabhāvaṁ pattaṁ vinīlakaṁ. Tadeva puna paccitvā tato tato visandamānapubbayuttaṁ",
  "anya-e0301n11:7_23": "vipubbakaṁ. Yuddhabhūmiyādīsu satthena majjhe chinditvā thapitaṁ virūpachinnasarīraṁ",
  "anya-e0301n11:7_24": "vicchinnakaṁnāma. Soṇa siṅgālādīhi vividhākārena khāyitapadesayuttaṁ sarīraṁ vikkhāyitakaṁnāma.",
  "anya-e0301n11:7_25": "Soṇasiṅgālādīhi eva khaṇḍākhaṇḍikaṁ katvā apakaḍḍhitvā tato tato khittaaṅgapaccaṅgayuttaṁ",
  "anya-e0301n11:7_26": "sarīraṁ vittakkhikaṁ nāma. Aṅgapaccaṅgesu satthena hanitvā khaṇḍākhaṇḍikaṁ katvā",
  "anya-e0301n11:7_27": "tato tato khittaaṅgapaccaṅgayuttaṁ sarīraṁ hatavikkhittakaṁnāma. Paggharita lohitasarīraṁ",
  "anya-e0301n11:7_28": "lohitakaṁ nāma. Puḷuvaparipūraṁ sarīraṁ puḷuvakaṁ. Sakalo aṭṭhisaṅghāṭovā ekamekaṁvā",
  "anya-e0301n11:7_29": "aṭṭhi aṭṭhikaṁ nāma. Punappunaṁ nirantaraṁ saraṇaṁ anussati. Buddhaguṇassa anussati",
  "anya-e0301n11:7_30": "buddhānussati. Esa nayo sesāsupīti. Tattha arahatādiguṇo buddhaguṇonāma. Svakkhātatādiguṇo",
  "anya-e0301n11:7_31": "dhammaguṇonāma. Suppaṭipannatādiguṇo saṅghaguṇo nāma. Attano sīlassa akhaṇḍatādi",
  "anya-e0301n11:7_32": "guṇo sīlaguṇonāma. Attano dānassa vigatamalamaccheratādi guṇo cāgaguṇonāma. Attānaṁ",
  "anya-e0301n11:7_33": "devattaṁvā sakkattaṁvā brahmattaṁvā vahituṁ samatthā attano saddhādiguṇā devatāguṇānāma.",
  "anya-e0301n11:7_34": "Vatta paṭipattivasenavā dhutaṅgasamādānavasenavā jhānasamāpattivasenavā vipassanāvasenavā",
  "anya-e0301n11:7_35": "attano santāne ciraṁvikālaṁ vikkhambhitānaṁ kāmarāgādīnaṁ vūpasamo attanāadhigatanibbānañca",
  "anya-e0301n11:7_36": "upasamonāma. Ekabhavapariyāpannassa attano khandhasantānassa bhedo maraṇaṁ nāma.",
  "anya-e0301n11:7_37": "Kesakāyādīnaṁ nānākāyānaṁ samūhabhūto ayaṁ kāyo kāyonāma. Attani nirantaraṁ pavattamānā",
  "anya-e0301n11:7_38": "assāsa passāsā ānāpāṇaṁnāma. Mijjati siniyhatīti mettā. Yaṁ ārabbha uppajjati. Tassa",
  "anya-e0301n11:7_39": "hitasukhaṁ avippakiṇṇaṁ katvā saṅgaṇhatīti attho. Mittassavā esā mittesuvā bhavāti",
  "anya-e0301n11:7_40": "mettā. Atthato pana parasattānaṁ hitūpasaṁhāravasena pavatto adosoeva. Parasattānaṁ",
  "anya-e0301n11:7_41": "hitūpasaṁhāra hitamodana ahitāpanayanasaṅkhātaṁ byāpārattayaṁ pahāya tesaṁ kammasakatānubrūhanavasena",
  "anya-e0301n11:7_42": "upapattito yuttito pekkhatīti upekkhā. Tathā pavattā tatramajjhattatāeva. Appamāṇesusattesu",
  "anya-e0301n11:7_43": "bhavāti appamaññā. Na hi ettakesu eva sattesu etā pavattetabbā. Na tato aññesūti",
  "anya-e0301n11:7_44": "evaṁ etāsaṁ visayaparicchedonāma atthīti. Evaṁsantepi ādikammi kena ādito ekasmiṁ",
  "anya-e0301n11:7_45": "puggale attano bhāvanācittaṁ laddhāsevanaṁ laddhavisesañca katvā pacchā dvīsu tīsūtiādinā",
  "anya-e0301n11:7_46": "vaḍḍhitvā sīmasambhedoca odhisopharaṇa anodhisopharaṇa disāpharaṇāniva kattabbānīti.",
  "anya-e0301n11:7_47": "Yaṁ pana vibhaṅge mettāsahagatena cetasā ekaṁ disaṁ pharitvā viharatītiādinā paṭisambhidāmaggeca",
  "anya-e0301n11:7_48": "sabbesattā averā hontūtiādinā mettāvidhānaṁ nāma vuttaṁ. Taṁ mettājhāne vasībhāvappattānaṁ",
  "anya-e0301n11:7_49": "vasena vuttanti daṭṭhabbaṁ. Etā pana visesena dosapakkhikānaṁ kilesānaṁ ujupaṭipakkhabhūtā",
  "anya-e0301n11:7_50": "hontīti taṁsamaṅginoca niccaṁ sommahadayabhāvena brahmasadi sattā brahmānonāma. Tesaṁ",
  "anya-e0301n11:7_51": "vihāroti brahmavihāro. Seṭṭhānaṁvā seṭṭhabhūtovā vihāroti brahmavihāroti. Āhāreti",
  "anya-e0301n11:7_52": "asita pīta khāyita sāyita vasena catuppabhede ajjhohaṭāhāre. Paṭikūlasaññāti āhārahetu",
  "anya-e0301n11:7_53": "anubhavitabbānaṁ dukkhadhammānaṁ paccavekkhanavasena sarasapaṭikūlatā paccavekkhanavasena",
  "anya-e0301n11:7_54": "āsayanidhāna pakkāpakkaphalanissandapaccavekkhana vasena ca tattha nikanti pahānasaññā.",
  "anya-e0301n11:7_55": "Catudhātuvavatthānanti sarīragatānaṁ pathaviādīnaṁ catunnaṁ mahādhātūnaṁ salakkhaṇā",
  "anya-e0301n11:7_56": "divasena visuṁ visuṁ paricchinditvā samanupassanaṁ. Tañhi catasso dhātuyo vavatthapiyanti",
  "anya-e0301n11:7_57": "vinicchiyanti sallakkhiyanti etenāti catudhātuvavatthānanti vuccatīti. Asubhasaññā",
  "anya-e0301n11:7_58": "bhāvetabbā rāgassapahānāyāti vacanato dasaasubhā.La. Rāgacaritassa sappāyāti vuttaṁ.",
  "anya-e0301n11:7_59": "Tattha rāgena caratīti rāgacarito. So hi kāmaṁ kadāci dosena carati. Kadāci mohena.",
  "anya-e0301n11:7_60": "Kadāci saddhādīsupi aññatarena. Rāgo panassa ussanno. Tasmā ussannena rāgena so rāgacaritoti",
  "anya-e0301n11:7_61": "saṅkhyaṁ gacchatīti. Esanayo sesesupi. Mettā bhāvetabbā byāpādassa pahānāyāti vacanato",
  "anya-e0301n11:7_62": "mettādīnaṁ tiṇṇaṁ brahmavihārānaṁ yathākkamaṁ byāpādavihiṁsā aratīnaṁ nissaraṇatāvacanato",
  "anya-e0301n11:7_63": "suparisuddhānañca vaṇṇakasiṇānaṁ dosavatthuttābhāvato catassoappamaññāyo.La. Dosacaritassāti",
  "anya-e0301n11:7_64": "vuttaṁ. Etthaca ādikammikassevāyaṁ cariyavibhāgo. Upekkhāca ādikammikassa nasambhavati.",
  "anya-e0301n11:7_65": "Vakkhatihi upekkhāpañcamajjhānikāti. Tasmā yassa purimā tisso sappāyā. Tassa tadanugatikā",
  "anya-e0301n11:7_66": "upekkhāpi sappāyānāma hotīti katvā catasso appamaññāyoti vuttanti daṭṭhabbaṁ. Itarathā",
  "anya-e0301n11:7_67": "nissaraṇañhetaṁ rāgassa. Yadidaṁ upekkhā ceto vimuttīti vacanato upekkhā rāgacaritassāti",
  "anya-e0301n11:7_68": "vattabbaṁ siyāti. Nīlādīnica cattāri kasiṇānīti idañca manāpiyarūpāni nīlādīni sandhāya",
  "anya-e0301n11:7_69": "vuttaṁ. Amanāpiyāni pana tāni rāgacaritasseva sappāyānīti. Ānāpāṇasati bhāvetabbā",
  "anya-e0301n11:7_70": "vitakkupacchedāyāti vacanato ānāpāṇaṁvitakkacaritassāti vuttaṁ. Mohacarito pana pakatiyā",
  "anya-e0301n11:7_71": "pamādabahulo hoti vikkhittacittoca. Ānāpāṇañcanāma nirantaraṁ pavattamānaṁ tassa",
  "anya-e0301n11:7_72": "satiṁ uppādentaṁ viya pavattatīti taṁ mohacaritassasappāyanti vuttaṁ siyā.",
  "anya-e0301n11:8": "[244] Vibhāvaniyaṁ pana",
  "anya-e0301n11:9": "Buddhivisayabhāvena mohapaṭipakkhattāti kāraṇaṁ vuttaṁ. Taṁ yuttaṁ viya na dissati.",
  "anya-e0301n11:10_0": "Evañhi sati so buddhicaritena saha vattabbo siyāti. Kāmañca buddhaguṇādayopi ekantena",
  "anya-e0301n11:10_1": "buddhivisayāeva honti. Te pana visesato saddhaṁ upabrūhayantīti vuttaṁ buddhānussati",
  "anya-e0301n11:10_2": "ādayo.La. Saddhācaritassāti. Paramatthato sukhumatarāni maraṇādīni vipulabuddhīnaṁ",
  "anya-e0301n11:10_3": "eva visayānāma hontīti vuttaṁ maraṇa. La. Buddhicaritassāti. Sesānipanasabbānipīti",
  "anya-e0301n11:10_4": "cattāri bhūta kasiṇāni dve ālokākāsakasiṇāni cattāro āruppācāti dasavidhāni kammaṭṭhānāni.",
  "anya-e0301n11:10_5": "Tatthāpīti tesu dasasu sesa kammaṭṭhānesupi. Puthulaṁ khalamaṇḍalādipamāṇaṁ mohacaritassa",
  "anya-e0301n11:10_6": "sappāyaṁ. Sambādhasmiñhi okāse cittaṁ bhiyyo saṁmohaṁ āpajjatīti. Khuddakaṁ vidatthicaturaṅgulapamāṇaṁ",
  "anya-e0301n11:10_7": "vitakkacaritasseva sappāyaṁ. Mahantañhi vitakkasandhāvanassa paccayo hotīti. Tatthaca",
  "anya-e0301n11:10_8": "vitakkacaritassevāti ettha evasaddo khuddakantipade yujjati. Vitakkacaritassa khuddakameva",
  "anya-e0301n11:10_9": "sappāyaṁ. Na puthulanti. Sabbañcetaṁ ujuvipaccanikavasenaceva atisappāyatāyaca vuttaṁ.",
  "anya-e0301n11:10_10": "Rāgādīnaṁ pana avikkhambhikā saddhādīnañca anupakārikā kusalabhāvanānāma natthītipi",
  "anya-e0301n11:10_11": "aṭṭhakathāyaṁ vuttaṁ. Sabbatthāpīti sabbesupi cattālīsa kammaṭṭhānesu. Parikammabhāvanā",
  "anya-e0301n11:10_12": "labbhateva parikammena vinā ekassapi kammaṭṭhānassa asampajjanato. Dasasukammaṭṭhānesuupacārabhāvanāva",
  "anya-e0301n11:10_13": "sampajjati natthi appanā. Kasmā iti ce. Buddha dhamma saṅgha sīla cāga devatā upasama",
  "anya-e0301n11:10_14": "guṇānaṁ tāva gambhīratāya nānāppakāraguṇā nussaraṇādhimuttatāyagāti hi aṭṭhakathāyaṁ",
  "anya-e0301n11:10_15": "vuttaṁ. Tattha gambhīra tāyāti etena ekekassapi guṇapadassa gambhīrattā tabbisayo",
  "anya-e0301n11:10_16": "samādhi mahāsamudde sasako viya tattha appanaṁ patvā niccalabhāvena patiṭṭhātuṁ nasakkotīti",
  "anya-e0301n11:10_17": "dasseti. Nānāppakāra guṇānussaraṇādhimuttatāyavāti etena tesaṁ guṇānaṁ atappa niyasabhāvattā",
  "anya-e0301n11:10_18": "ettakeeva guṇapade ṭhatvā appanaṁ pāpessāmīti attano cittaṁ sandhāretuṁpi nasakkotīti",
  "anya-e0301n11:10_19": "dassetīti. Sesesu pana maraṇasaññāvavatthānesu maraṇaṁ tāva sabhāva dhammattā saṁvejanīyadhammattāca",
  "anya-e0301n11:10_20": "itarānica dve sabhāvadhammatāya gambhīrattā appanāya patiṭṭhā nahontīti. Yadievaṁ",
  "anya-e0301n11:10_21": "kasmā lokuttarajjhānāni atigambhīre nibbānasaṅkhāte sabhāvadhamme appanaṁ pāpuṇanti.",
  "anya-e0301n11:10_22": "Dutīyacatutthāruppajjhānānica pathamatatīyāruppa saṅkhāte sabhāvadhammeti. Vuccate,",
  "anya-e0301n11:10_23": "lokuttarajjhānāni tāva visuddhito sammasanañāṇatoca paṭṭhāya anukkamena uparuparipavattānaṁ",
  "anya-e0301n11:10_24": "visuddhibhāvanānaṁ balena atigambhīrepi nibbānasaṅkhāte sabhāvadhamme appanābhāvena",
  "anya-e0301n11:10_25": "patiṭṭhātuṁ sakkonti. Āruppajjhānānica appanāpattasseva pañcamajjhānasamādhissa udayamattāni",
  "anya-e0301n11:10_26": "hontīti ārammaṇasamatikkamanamattakaraṇena sabhāvadhammepi ārammaṇe appanābhāvena",
  "anya-e0301n11:10_27": "patiṭṭhātuṁ sakkontīti. Tatthāpīti tesu samatiṁsaappanākammaṭṭhānesupi. Pañcakajjhāne",
  "anya-e0301n11:10_28": "niyuttāni pañcakajjhāni kāni. Jhānapañcakassa ārammaṇabhāvayogyānīti vuttaṁhoti.",
  "anya-e0301n11:10_29": "Paṭikūlārammaṇānināma atianiṭṭhāni lūkhāni cittarabhijanane paridubbalāni hontīti",
  "anya-e0301n11:10_30": "na tāni attani cittaṁ rocetvā thapetuṁ sakkonti. Tasmā vitakkena vinā cittaṁ tattha",
  "anya-e0301n11:10_31": "ekaggaṁ hutvā na tiṭṭhati. Vitakkabaleneva tiṭṭhatīti vuttaṁ dasaasubhā.La. Pathamajjhānikāti.",
  "anya-e0301n11:10_32": "Yadievaṁ kathaṁ tesu somanassajjhānaṁ hotīti nīvaraṇasantāpaṁ pahānabalenaceva taṁ",
  "anya-e0301n11:10_33": "taṁ ānisaṁsadassana ñāṇabalenaca. Byādhidukkhapīḷitassa rogino vamanavirecanapavattiyaṁ",
  "anya-e0301n11:10_34": "viya bahuṁ dāni vettanaṁ labhissāmīti ānisaṁsadassāvino pupphacchaṭṭakassa gūtharāsidassane",
  "anya-e0301n11:10_35": "viya cāti daṭṭhabbaṁ. Mettādayo tayo brahmavihārā domanassasamuṭṭhitānaṁ byāpādavihiṁ",
  "anya-e0301n11:10_36": "sāaratīnaṁ nissaraṇabhūtā hontīti na te kadāci somanassena vinā appanaṁ pāpuṇantīti",
  "anya-e0301n11:10_37": "vuttaṁ mettādayo tayo catukkajjhānikāti. Upekkhā pana sattesu sabbaso udāsinapakkhe",
  "anya-e0301n11:10_38": "ṭhatvā bhāvitabbattā kadācipi upekkhāvedanāya vinā appanaṁ napāpuṇātīti vuttaṁ upekkhāpañcamajjhānikāti.",
  "anya-e0301n11:10_39": "Cattāropanaāruppāti kasiṇugghāṭimākāsādīni cattāri āruppārammaṇāni. Sabbatthāpīti",
  "anya-e0301n11:10_40": "sabbesupi cattālīsakammaṭṭhānesu. Yathārahanti taṁtaṁārammaṇānurūpaṁ. Ārammaṇena",
  "anya-e0301n11:10_41": "vinā parikammaṁnāma na sijjhati. Ārammaṇassa suṭṭhu daḷhavibhūtagahaṇasaṅkhātena",
  "anya-e0301n11:10_42": "uggahena vinā ārammaṇasampatti nāma natthi. Asatica ārammaṇasampattiyā upacārajjhānaṁpi",
  "anya-e0301n11:10_43": "tāva na sampajjati. Pageva appanājhānanti vuttaṁ parikammanimittaṁ.La. Labbhantevāti.",
  "anya-e0301n11:10_44": "Tattha sabbatthāpīti sabbesupi cattālīsakammaṭṭhānesu. Yathārahanti taṁtaṁkammaṭṭhānānurūpaṁ.",
  "anya-e0301n11:10_45": "Pariyāyenāti idaṁ pana kassaci ārammaṇassa cakkhunā passantasseva avibhūtatarattā",
  "anya-e0301n11:10_46": "vuttaṁ. Yattha pana pathamaṁ sabhāvadhammaṁ gaṇhitvā pacchā tādise tadākāre taṁsaṇṭhāne",
  "anya-e0301n11:10_47": "paññattārammaṇe upacārovā appanāvā pavattati. Tattheva paṭibhāganimittaṁnāma labbhatīti",
  "anya-e0301n11:10_48": "vuttaṁ paṭibhāga nimittaṁpanātiādi. Vuttamevatthaṁ daḷhaṁ karonto tatthahītiādimāha.",
  "anya-e0301n11:10_49": "Evaṁ samathakamme pathamaṁ uggahakosallaṁ dassetvā idāni ādito paṭṭhāya bhāvanāvidhānaṁ",
  "anya-e0301n11:10_50": "dassento kathantiādi māha. Nimittaṁ uggaṇhantassāti ārammaṇassa yathā saṇṭhitaṁ ākāraṁ",
  "anya-e0301n11:10_51": "citte uparupari vibhūtaṁ katvā gaṇhantassa samanupassantassa. Sācabhāvanāti uggahaṇākārena",
  "anya-e0301n11:10_52": "pavatta javanavīthiparaṁparasaṅkhātā sā cittabhāvanā parikammabhāvanā nāma. Punappunaṁ",
  "anya-e0301n11:10_53": "karaṇavasena vaḍḍhanākārasaṇṭhitattā. Samuggahitaṁ hotīti vatvā yathā suṭṭhu uggahitaṁ",
  "anya-e0301n11:10_54": "samuggahitaṁnāma hoti taṁ dassetuṁ cakkhunāpassantassevamanodvārassa āpātamāgatanti",
  "anya-e0301n11:10_55": "vuttaṁ. Tattha manodvārassaāpātamāgatanti cakkhūni nimmilitvāvā aññasmiṁ ṭhāne ṭhatvāvā",
  "anya-e0301n11:10_56": "āvajjantassa cakkhunā diṭṭhasadisaṁ manodvāre paccupaṭṭhitaṁ hoti. Uggahanimittaṁnāma.",
  "anya-e0301n11:10_57": "Suṭṭhu avinassamānaṁ katvā gahitattā. Sāca bhāvanā samādhiyati. Na tāva bhāvanantarabhāvaṁ",
  "anya-e0301n11:10_58": "pāpuṇātīti adhippāyo. Tathā samāhitassāti tena matthakapattena parikammasamādhinā",
  "anya-e0301n11:10_59": "samāhitassa etassa yogino. Tatoparanti uggahanimittuppatti to paraṁ. Bhāvanamanuyuñjantassa",
  "anya-e0301n11:10_60": "citte sannisinnanti sambandho. Tattha anuyuñjanthassāti nirantaraṁ padahantassa.",
  "anya-e0301n11:10_61": "Tappaṭibhāganti sabhāva dhammabhūtena tena uggahanimittena sadisaṁ. Vatthudhammavimuccitanti",
  "anya-e0301n11:10_62": "meghavalāhakantaratovā rāhumukhatovā nikkhantacandamaṇḍalaṁ viya sabhāvadhammabhūtā",
  "anya-e0301n11:10_63": "uggahanimittato vimuccitvā visuṁ upaṭṭhitaṁ. Tatoyeva paññattisaṅkhātaṁ nimittapaññattiiti",
  "anya-e0301n11:10_64": "kathitaṁ. Bhāvanā mayanti kevalaṁ bhāvanācittabalena pasiddhaṁ. Ālambaṇanti tadeva",
  "anya-e0301n11:10_65": "samuggahitaṁ nimittālambaṇaṁ cittesannisannaṁsamappitaṁhotīti manodvārikacittasantāne",
  "anya-e0301n11:10_66": "sannisinnaṁ niccalabhāvena saṇṭhitaṁ hutvā suṭṭhu appitaṁ pavesitaṁ hoti. Tanti nimittālambaṇaṁ",
  "anya-e0301n11:10_67": "pavuccatīti sambandho. Yasmā candamaṇḍalādikassa viya tassa nimittālambaṇassa parisuddhapariyodātabhāvena",
  "anya-e0301n11:10_68": "upaṭṭhitatānāma kilesamalavikkhambhanena parisuddhapariyodātabhāvaṁ patvā obhāsajātassa",
  "anya-e0301n11:10_69": "cittassa vaseneva hoti. Na tassa ālambaṇassa vasena. Nahi paññatti dhamme tādiso",
  "anya-e0301n11:10_70": "guṇonāma upalabbhatīti. Tasmā paṭibhāga nimitte samuppanne nīvaraṇasaṅkhātānaṁ paṭibandhakadhammānaṁ",
  "anya-e0301n11:10_71": "vikkhambhitatā siddhā hotīti vuttaṁ tatopaṭṭhāyātiādi. Paṭibandhanti nīvārenti nissaraṇapakkhikaṁ",
  "anya-e0301n11:10_72": "cittaṁ pātentīti paṭibandhā. Nīvaraṇa dhammā. Visesena pahīnā paṭibandhā etāyāti",
  "anya-e0301n11:10_73": "paṭibandhavippahīnā. Samāsevantassāti suṭṭhu āsevantassa. Sattavidhaṁ nimitta rakkhaṇavidhānaṁ",
  "anya-e0301n11:10_74": "sampādetvā cakkavattigabbhaṁ viya suṭṭhu rakkhitvā punappunaṁ bhāvanāvasena sevantassāti attho.",
  "anya-e0301n11:11": "Āvāso gocaro bhassaṁ, puggalo bhojanaṁ utu;",
  "anya-e0301n11:12": "Iriyāpathoti satte te, asappāye vivajjaye.",
  "anya-e0301n11:13": "Sappāye satta sevetha, evañhi paṭipajjato;",
  "anya-e0301n11:14": "Nacireneva kālena, hoti kassaci appanāti hi vuttaṁ.",
  "anya-e0301n11:15_0": "Rūpāvacarapathamajjhānaṁappetīti kāmataṇhāya visayabhāvaṁ atikkamitvā sātisayaṁ saṇhasukhumabhāvappattaṁ",
  "anya-e0301n11:15_1": "upacārajjhānato sataguṇenavā sahassaguṇenavā thiratarajjhānaṅgayuttaṁ rūpāvacara",
  "anya-e0301n11:15_2": "saṅkhātaṁ pathamajjhānaṁ tasmiṁ nimitte anupavisitvā viya vattatīti attho. Tameva",
  "anya-e0301n11:15_3": "pathamajjhānaṁ vasībhūtaṁ katvāti sambandho. Pañcasu vasītāsu pana pathamajjhānato",
  "anya-e0301n11:15_4": "vuṭṭhāya pathamaṁ vitakkaṁ āvajjati. Tato vicāraṁ. Tato pītiṁ. Tato sukhaṁ. Tato",
  "anya-e0301n11:15_5": "samādhiṁ. Tato puna vitakkaṁ. Tato vicāranti evaṁ punappunaṁ jhānaṅgāni āvajjantassa",
  "anya-e0301n11:15_6": "yadā taṁtaṁjhānaṅgālambaṇā cittavārā antarantarā katipayabhavaṅgehi antaritā hutvā",
  "anya-e0301n11:15_7": "nirantarabhūtā viya pavattanti. Tadā āvajjana paccavekkhana vasitāyo vasībhūtānāma",
  "anya-e0301n11:15_8": "honti. Etā pana sabbaññubuddhānaṁ matthakappattā honti. Tesañhi yamakapāṭi hāriyādikālesu",
  "anya-e0301n11:15_9": "lahukapavattiṁ icchantānaṁ taṁtaṁjhānaṅgā rammaṇācittavārāpi catupañcajavanikāeva",
  "anya-e0301n11:15_10": "pavattanti. Antarabhavaṅgānipi pacchimavārassa upacāra bhūtāni bhavaṅga calana saṅkhātāni",
  "anya-e0301n11:15_11": "dveeva pavattanti. Yattha aparaṁ jhānaṅgaṁ āpāta māgacchati. Nahi ārammaṇe āpātaṁ",
  "anya-e0301n11:15_12": "anāgate bhavaṅgaṁ calati. Naca vinā bhavaṅgacalanena āvajjanuppattināma atthīti.",
  "anya-e0301n11:15_13": "Thapetvā sabbaññubuddhe aññesaṁ vasibhāvapattānaṁpi antarantarā bhavaṅgacāre gaṇanānāma",
  "anya-e0301n11:15_14": "natthīti paṭisambhidāmaggaṭṭhakathāyaṁ vuttaṁ. Visuddhimagge pana ayaṁ pana matthakappattāvasī",
  "anya-e0301n11:15_15": "bhagavato yamakapāṭihāriyakāle labbhati. Aññesaṁvā evarūpe kāleti vuttaṁ. Jhānassa",
  "anya-e0301n11:15_16": "sīghataraṁ samāpajjanasamatthatā samāpajjanavasīnāma. Teneva hi pāḷiyaṁ samāpajjane",
  "anya-e0301n11:15_17": "dandhāyitattaṁ natthīti vuttaṁ. Esanayo sesāsupīti. Tathā samāpajjitaṁ jhānaṁ accharāmattādivasena",
  "anya-e0301n11:15_18": "atiparittakaṁpi khaṇaṁ thapetuṁ samatthatā adhiṭṭhānavasīnāma. Samāpajjitajjhānato",
  "anya-e0301n11:15_19": "sīghataraṁ vuṭṭhātuṁ samatthatā vuṭṭhānavasīnāma. Paccavekkhanavasī pana āvajjanavasiyā",
  "anya-e0301n11:15_20": "siddhāya siddhāeva hotīti.",
  "anya-e0301n11:16": "Vibhāvaniyaṁ pana",
  "anya-e0301n11:17_0": "Yattakaṁ kālaṁ icchati. Tattakaṁ cirataraṁ jhānaṁ thapetuṁ samatthatā adhiṭṭhānavasitānāmātipi",
  "anya-e0301n11:17_1": "vuttaṁ. Tathā paricchinna kālato anto avuṭṭhahitvā yathāparicchinnakālavaseneva vuṭṭhānasamatthatā",
  "anya-e0301n11:17_2": "vuṭṭhānavasitānāmāti. Taṁpi yujjatiyeva.",
  "anya-e0301n11:18_0": "Pāḷiyañhi pathamajjhānaṁ yatthicchakaṁ yadicchakaṁ yāvaticchakaṁ adhiṭṭhāti. Adhiṭṭhānāya",
  "anya-e0301n11:18_1": "dandhāyitattaṁ natthītiādinā sīghataraṁvā hotu. Cirataraṁvā. Yattakaṁ kālaṁ jhānaṁ",
  "anya-e0301n11:18_2": "thapetuṁvā yattake kāle tato uṭṭhātuṁvā icchati. Tattakaṁ kālaṁ anūnaṁvā anadhikaṁvā",
  "anya-e0301n11:18_3": "katvā adhiṭṭhātuṁvā vuṭṭhātuṁvā samatthatāpi dassitāyeva hotīti. Evañcasati vuṭṭhānavasitāpi",
  "anya-e0301n11:18_4": "adhiṭṭhānavasitāya siddhāya siddhāevāti tāsaṁ dvinnaṁ visesakappanāpi nippayojanā",
  "anya-e0301n11:18_5": "hotīti daṭṭhabbā. Vasanaṁ vasī. Samatthatāti attho. Issara bhāvoti vuttaṁ hoti. Vasīeva",
  "anya-e0301n11:18_6": "vasitā. Yathā devoeva devatāti. Katvā padahatoti sambandho. Vitakkādikaṁ oḷārikaṅgaṁ",
  "anya-e0301n11:18_7": "pahānāyāti ettha pathamajjhānaṁ tāva vasībhūtaṁ katvā ṭhitassa vitakko oḷārikato",
  "anya-e0301n11:18_8": "upaṭṭhāti. Tadā ahovatame avitakkaṁ jhānaṁ assāti evamassa ajjhāsayo saṇṭhāti. Tadā",
  "anya-e0301n11:18_9": "avitakkaṁ jhānaṁ samāpajjissāmīti puna tasmiṁ paṭibhāganimitte parikammaṁ karontassa",
  "anya-e0301n11:18_10": "sā bhāvanā vitakkavirāgabhāvanānāma hoti. Sāpi yāva vitakke nikanti na pariyādiyati,",
  "anya-e0301n11:18_11": "tāva parikammabhāvanānāma. Pariyādinnāya pana vitakkanikantiyā upacāra bhāvanānāma",
  "anya-e0301n11:18_12": "hoti. Esanayo sesajjhānupacāresupi. Evaṁ taṁtaṁjhānaṅgavirāgabhāvanābalena vitakkādikassa",
  "anya-e0301n11:18_13": "oḷārikassa tassa tassa jhānaṅgassa pajahanatthāya. Vicārādisukhumaṅguppattiyāti vicārādīnaṁ",
  "anya-e0301n11:18_14": "sukhumānaṁ catunnaṁ tiṇṇaṁ dvinnaṁ puna dvinnaṁvā jhānaṅgānaṁ tena tena vitakkādinā",
  "anya-e0301n11:18_15": "oḷārikena aṅgena vinā puna uppattiyā. Pāhatoti padahantassa. Padhānanāmakaṁ ātāpavīriyaṁ",
  "anya-e0301n11:18_16": "karontassāti attho. Dutīyajjhānādayoti dutīyajjhānādīni sesarūpāvacarajjhānāni. Yathārahanti",
  "anya-e0301n11:18_17": "idaṁ dvāvīsakammaṭṭhānesu dutīyajjhānādīnaṁ anurūpāni kasiṇaānāpāṇāni sandhāya vuttaṁ.",
  "anya-e0301n11:18_18": "Avasesesu pana aṭṭhārasakammaṭṭhānesu yasmā arūpajjhānāni nāma ārammaṇātikkamanavaseneva",
  "anya-e0301n11:18_19": "pavattanti. Tadatikkamanatthañca kasiṇugghāṭanaṁnāma hoti. Tasmā yesu tadugghāṭanaṁ",
  "anya-e0301n11:18_20": "sambhavati. Tāniyeva kasiṇāni dassetuṁ ākāsavajjitakasiṇesūti vuttaṁ. Ākāsakasiṇañhi",
  "anya-e0301n11:18_21": "ugghāṭīyamānaṁpi ākāsa meva hotīti natthi tattha tadatikkamanasambhavoti. Ugghāṭetvāti",
  "anya-e0301n11:18_22": "yathādiṭṭhe kasiṇanimitte kasiṇanimittasaññaṁ akatvā tattha ākāsaṁ anantaṁ ākāsaṁ",
  "anya-e0301n11:18_23": "anantanti ākāsasaññaṁ pavattentassa citte taṁkasiṇanimittaṁ antaradhāyati. Tappamāṇaṁ",
  "anya-e0301n11:18_24": "ākāsameva upaṭṭhāti. Evaṁ kasiṇasaññāvidhamanena ākāsasaññāpavattanenaca yaṁkiñci",
  "anya-e0301n11:18_25": "kasiṇaṁ ugghāṭetvā viyojetvāti attho. Laddhaṁ ākāsaṁ ārabbhāti pāṭṭhasesena sambandho.",
  "anya-e0301n11:18_26": "Esanayo pathamā ruppaviññāṇantiādīsupi. Anantavasenāti anantaṁ ākāsanti evaṁ pavattamanasikāravasena.",
  "anya-e0301n11:18_27": "Santametaṁ paṇītametanti parikammaṁ karontassāti ettha tathā sambhāvetvā parikammaṁ",
  "anya-e0301n11:18_28": "karontassapi ārammaṇassa samatikkantattā upari jhānaṁ hotiyevāti vuttaṁ catutthāruppamappetīti.",
  "anya-e0301n11:18_29": "Parikammaṁkatvāti so bhagavā itipi arahantiādinā samanussaraṇaparikammaṁ katvā. Tasminti",
  "anya-e0301n11:18_30": "tasmiṁ buddhaguṇādike ālambaṇe. Bhūmatthe cetaṁ bhummavacanaṁ. Nimitteti tassa ārammaṇassa",
  "anya-e0301n11:18_31": "ākārasaṅkhāte nimitte. Bhāvalakkhaṇe cetaṁ bhummavacanaṁ. Sādhukamuggahiteti ārammaṇassa",
  "anya-e0301n11:18_32": "vibhūtatara vasenavā cittassa tasmiṁ ninnapoṇapabbhāravasenavā suṭṭhu uggahite. Upacāroca",
  "anya-e0301n11:18_33": "sampajjati ariyasāvakānaṁ diṭṭhasaccānanti adhippāyo. Itaresaṁpi vā maraṇasaññāvavatthānesūti.",
  "anya-e0301n11:18_34": "Etthaca nīvaraṇavikkhambhanena jhānaṅgapātubhāvenacaupacārasampadā veditabbā. Evaṁ",
  "anya-e0301n11:18_35": "cattālīsakammaṭṭhānesuyathārahaṁsamathajjhānānaṁ pavattiṁ dassetvāidānitesusamathajjhānesukasiṇajjhānānaṁ",
  "anya-e0301n11:18_36": "nisandabhūtaṁabhiññā pavattiṁ dassetuṁ abhiññāvasenapavattamānantiādi vuttaṁ. Tattha",
  "anya-e0301n11:18_37": "yo katādhikāro hoti. Āsannabhave samathajjhānesu katābhiyogovā hoti, pūritabodhisambhāro",
  "anya-e0301n11:18_38": "mahāpurisa jātikovā. Tassa aṭṭhavidhesu navavidhesuvā samathajjhānesusijjha mānesu",
  "anya-e0301n11:18_39": "abhiññāpi sijjhatiyeva. Rūpajjhānamattesupi sijjhantesu sijjhati yevātipi vadanti.",
  "anya-e0301n11:18_40": "Teneva hi aṭṭhasāliniyaṁ visuddhimaggeca āruppajjhānānaṁpaccayabhāvaṁanupagatassapiākāsakasiṇajjhānassa",
  "anya-e0301n11:18_41": "abhiññāpādakatāsambhavo vuttoti. Dīghanikāyaṭṭhakathāyaṁ pana nahi aṭṭhasu samāpattīsu",
  "anya-e0301n11:18_42": "cuddasahākārehi ciṇṇavasībhāvaṁ vinā upari abhiññādhigamo hotīti vuttaṁ. Taṁ pana",
  "anya-e0301n11:18_43": "thapetvā purisa visese avasesānaṁ bahūnaṁ ādikammikakulaputtānaṁ sādhāraṇavasena",
  "anya-e0301n11:18_44": "vuttanti yuttaṁ. Teneva hi visuddhimagge imehi pana cuddasahi ākārehi cittaṁ aparidametvā",
  "anya-e0301n11:18_45": "pubbe abhāvitabhāvano ādikammiko yogāvacaro iddhivikubbanaṁ sampādessatīti netaṁ",
  "anya-e0301n11:18_46": "ṭhānaṁ vijjatīti vuttaṁ. Tasmā tādisānaṁ aṭṭhasu samāpattīsu ciṇṇavasībhāvānaṁ abhiññākamme",
  "anya-e0301n11:18_47": "ādikammikakulaputtānaṁ kasiṇā nulomato kasiṇapaṭilomatotiādinā nayena vuttehi cuddasahi",
  "anya-e0301n11:18_48": "ākārehi attano rūpapañcamajjhānacittaṁ paridametvā tikkhaṁ sūraṁ abhinīhārakkhamaṁ",
  "anya-e0301n11:18_49": "katvā idāni iddhivikubbanaṁ karissā mīti ārabhantānaṁ abhiññāvasena pavattamānaṁ",
  "anya-e0301n11:18_50": "pana rūpāvacarapañca majjhānaṁ rūpādīsu chasu ālambaṇesu yathārahaṁ appetīti yojanā",
  "anya-e0301n11:18_51": "veditabbā. Abhiññāpādakapañcamajjhānā vuṭṭhahitvāti abhiññāya pādakatthāya yaṁabhiññājātikaṁ",
  "anya-e0301n11:18_52": "rūpāvacarapañcamajjhānaṁ sabbapathamaṁ samāpajjiyati. Tato bhavaṅgapavattivasena",
  "anya-e0301n11:18_53": "vuṭṭhahitvā. Adhiṭṭhātabbanti adhiṭṭheyyaṁ. Savatthukaṁ satarūpasahassarūpādikaṁ",
  "anya-e0301n11:18_54": "nimmitarūpaṁ. Taṁ adhiṭṭheyyaṁ ādi yassa avatthukassa āvibhāvatirobhāvādikassa kammassāti",
  "anya-e0301n11:18_55": "adhiṭṭheyyādikaṁ. Āvajjitvā parikammaṁkarontassāti ettha iddhividhe tāva yaṁyaṁsatādikaṁ",
  "anya-e0301n11:18_56": "nimmitarūpaṁvā āvibhāvādikaṁ nimmitakammaṁvā nipphādetuṁ icchati. Taṁ taṁ avajjitvā",
  "anya-e0301n11:18_57": "sallakkhetvā sataṁ homi sahassaṁ homītivā sataṁ hotu sahassaṁ hotūtivā idañcidañca",
  "anya-e0301n11:18_58": "hotu evañcevañca hotūtivā parikammaṁ karontassa. Dibbasotādīsu pana yaṁ yaṁ ārammaṇaṁ",
  "anya-e0301n11:18_59": "sotuṁvā passituṁvā jānituṁvā anussarituṁvā icchati. Taṁ taṁ sallakkhetvā asukassa",
  "anya-e0301n11:18_60": "asukānaṁvā saddaṁ suṇomītiādinā parikammaṁ karontassa. Aṭṭhakathāyaṁ pana parikammaṁ",
  "anya-e0301n11:18_61": "katvā puna pādakajjhānasamāpajjanaṁ āgatameva. Yathāha abhiññāpādakajjhānaṁ samāpajjitvā",
  "anya-e0301n11:18_62": "vuṭṭhāya sace sataṁ icchati. Sataṁ homīti parikammaṁ katvā puna abhiññāpādakaṁ jhānaṁ",
  "anya-e0301n11:18_63": "samāpajjitvā vuṭṭhāya adhiṭṭhāti. Adhiṭṭhānacittena saheva sataṁ hotīti. Tatthaca",
  "anya-e0301n11:18_64": "ādito pādakajjhānasamāpajjanaṁ parikamma cittassa samādānatthāya hoti. Pacchimaṁ",
  "anya-e0301n11:18_65": "pana abhiññāya anu balappadānatthāyāti. Tathā hi pādakajjhānabalena suṭṭhu samāhitaṁ",
  "anya-e0301n11:18_66": "parikammacittaṁnāma attano visaye abhiññācittagatikaṁ hoti. Pubbenivāsānussaraṇakāle",
  "anya-e0301n11:18_67": "teneva cittena tasmiṁ bhave atītaṁ dhammajātaṁ yāva paṭisandhiyā jānāti. Teneva hi",
  "anya-e0301n11:18_68": "aṭṭhakathāyaṁ taṁsampayuttaṁ ñāṇaṁ parikammasamādhiñāṇanti vuttaṁ. Atītaṁsañāṇantipi",
  "anya-e0301n11:18_69": "vuccatīti. Sesābhiññāsupi tassa ñāṇassa visayaviseso yathārahaṁ vattabboti. Therena",
  "anya-e0301n11:18_70": "pana pacchimaṁ pādakajjhānasamāpajjanaṁnāma na sabbesaṁ hoti. Na hi abhiññāsu vasībhāvapattānaṁ",
  "anya-e0301n11:18_71": "puna pādakajjhānena kiccaṁ atthīti katvā taṁ idha nagahitanti daṭṭhabbaṁ. Rūpādīsuālambaṇesuyathārahamappetīti",
  "anya-e0301n11:18_72": "ettha iddhividhañāṇaṁ tāva tekālikabhūtesu chasu ārammaṇesu pavattati. Tañhi rūpādīsu",
  "anya-e0301n11:18_73": "chasu ārammaṇadhammesu yaṁ yaṁ nipphādeti. Taṁ taṁ ārammaṇaṁ katvā pavattati. Pādakajjhānacittaṁ",
  "anya-e0301n11:18_74": "pana kāyagatikaṁ adhiṭṭhahitvā dissamānenakāyena ākāsegamanakāle atītaṁ pādakajjhānacittaṁ",
  "anya-e0301n11:18_75": "ārabbha pavattati. Kāyaṁ cittagatikaṁ adhiṭṭhahitvā adissamānena kāyena gamanakāle",
  "anya-e0301n11:18_76": "paccuppannaṁ rūpakāyaṁ ārabbha pavattati. Tathāpavattamānassa pana tassa ñāṇassa",
  "anya-e0301n11:18_77": "kiñcirūpaṁ ārammaṇa mattaṁ hoti. Kiñci ārammaṇapurejātaṁ. Kiñci vatthārammaṇa purejātaṁ",
  "anya-e0301n11:18_78": "hotīti daṭṭhabbaṁ. Anāgate idaṁnāma hotūti adhiṭṭhāna kāle anāgataṁ taṁtaṁrūpadhammaṁ",
  "anya-e0301n11:18_79": "ārabbha pavattatīti. Paccuppanno saddo dibbasotassa ārammaṇaṁ hoti. Atīte sattadivasāni",
  "anya-e0301n11:18_80": "anāgate sattadivasānīti etthantare kāle atītā nāgatapaccuppannabhūtaṁ parassacittaṁ",
  "anya-e0301n11:18_81": "cattārovā khandhā cetopariya ñāṇassa. Cittañhi jānanto taṁ sampayuttadhammaṁpi icchanto",
  "anya-e0301n11:18_82": "jānissatiyeva. Evañca katvā paṭṭhāne kusalā khandhā ceto pariyañāṇassa yathākammupagañāṇassa",
  "anya-e0301n11:18_83": "ārammaṇapaccayena paccayoti ñāṇadvayaṁ ekato katvā vuttaṁ. Etthaca aṭṭhakathāyaṁ",
  "anya-e0301n11:18_84": "tāva paracittassa paccuppannālambaṇatānāma santativasenavā addhā vasenavā yojitā.",
  "anya-e0301n11:18_85": "Yadi hi khaṇikavasena yojeyya. Āvajjane paccuppannaṁ yaṁkiñci ekaṁ cittaṁ āvajjetvā",
  "anya-e0301n11:18_86": "niruddhe javanānipi tadeva āvajjanena saddhiṁ niruddhaṁ atītaṁ gaṇhantīti tāni kālato",
  "anya-e0301n11:18_87": "āvajjanena saha bhinnālambaṇāni nāma honti. Naca aniṭṭhe maggaphalavīthito aññasmiṁ",
  "anya-e0301n11:18_88": "ṭhāne kālamattenāpi tesaṁ tena saha bhinnālambaṇatā aṭṭhakathācariyehi anu matāti.",
  "anya-e0301n11:18_89": "Tasmā īdisesu ṭhānesu paccuppannaṁnāma santativasena addhāvasenaca gahetuṁ yuttanti.",
  "anya-e0301n11:18_90": "Mūlaṭīkāyaṁ pana khaṇikapaccuppanna vaseneva yojitaṁ. Nahi abhidhamme atītārammaṇattikaṁ",
  "anya-e0301n11:18_91": "santati addhānavaseneva vuttanti sakkā vattuṁ. Itarathā paccuppanno dhammo paccuppannassa",
  "anya-e0301n11:18_92": "dhammassa anantarapaccayena paccayo āsevanapaccayena paccayoti vattabbo siyā. Na",
  "anya-e0301n11:18_93": "tu vutto. Atīto dhammo paccuppannassa dhammassa anantarapaccayena paccayo āsevanapaccayena",
  "anya-e0301n11:18_94": "paccayoticceva pana vutto, tasmā āvajjanādīni sabbāni cittāni paccekaṁ attanā khaṇavasena",
  "anya-e0301n11:18_95": "sahuppannāni parassa cittānigaṇhantīti yuttaṁ, naca tāni dhammato bhinnā lambaṇānināma",
  "anya-e0301n11:18_96": "honti. Gahaṇā kārassa abhinnattā. Āvajjanaṁpi hi cittanteva āvajjati. Javanānica",
  "anya-e0301n11:18_97": "cittaṁ cittanteva javanti. Tānica sabbāni cittānieva hontīti. Atītānantara cutito",
  "anya-e0301n11:18_98": "pana paṭṭhāya atītā khandhā khandhupani bandhā nāma gottakasiṇa nimittādikā paññattiyo",
  "anya-e0301n11:18_99": "nibbānañca pubbenivāsañāṇassa ārammaṇaṁ hoti. Paccuppannaṁ rūpārammaṇaṁ dibbacakkhussāti",
  "anya-e0301n11:18_100": "evaṁ rūpādīsu chasu ālambaṇesu yathāraha mappetīti. Idāni abhiññāvasena pavakkhassa",
  "anya-e0301n11:18_101": "tassa pañcamajjhānassa kiccabhedena pabhedaṁ dassetuṁ iddhividhantiādigātha māha.",
  "anya-e0301n11:18_102": "Tattha yaṁ yaṁ adhiṭṭhāti. Yathā yathāca adhiṭṭhāti. Tassa tassa tathā tathāvā ijjhana",
  "anya-e0301n11:18_103": "saṅkhāto vidho koṭṭhāso pakārovā etassāti iddhividhaṁ. Taṁ pana tividhaṁ adhiṭṭhā",
  "anya-e0301n11:18_104": "niddhi vikubbaniddhi manomayiddhi vasena. Tattha attano pakativaṇṇaṁ avijahitvā tasseva",
  "anya-e0301n11:18_105": "sata sahassādi bahubhāva karaṇa vasenavā ākāsagamanādivasena vā bahiddhā nānāvaṇṇa",
  "anya-e0301n11:18_106": "pāṭihāriya dassana vasenavā pavattitā iddhi adhiṭṭhāniddhināma. Pakativaṇṇaṁ pana",
  "anya-e0301n11:18_107": "vijahitvā attānameva kumāravaṇṇanāgavaṇṇādikaṁ katvā dassanavasena pavattitā iddhi",
  "anya-e0301n11:18_108": "vikubbaniddhināma. Attano sarīrabbhantare aññaṁ sabbaso attanā sadisaṁ sarīraṁ nimminitvā",
  "anya-e0301n11:18_109": "nīharitvā dassanavasena pavattitā iddhi manomayiddhināma. Dive bhavaṁ dibbaṁ. Devaloke",
  "anya-e0301n11:18_110": "jātanti attho. Dibbañca taṁ sotañcāti dibbasotaṁ. Devānaṁ uḷārakammanibbattā dūrepi",
  "anya-e0301n11:18_111": "paṭicchannepi ārammaṇasampaṭicchanasamatthaṁ pasādasotaṁ. Dibbasotasadisattā pana",
  "anya-e0301n11:18_112": "idaṁ abhiññāñāṇaṁpi dibbasotanti vuccati. Kasiṇajjhāna saṅkhātenavā dibbavihārena",
  "anya-e0301n11:18_113": "paṭiladdhattā sayañca tasmiṁ dibbavihāre pariyāpannattā dibbañca taṁ sotañcāti dibbasotaṁ.",
  "anya-e0301n11:18_114": "Parassa cittaṁ vijānanti etenāti paracittavijānanaṁ. Tadeva cetopariyāyanti paricchijja",
  "anya-e0301n11:18_115": "jānanti etenāti katvā cetopariyañāṇantipi vuccati. Pubbe nivāso vuccati atītabhavesu",
  "anya-e0301n11:18_116": "attano chasu dvāresu āpātaṁ āgatā suṭṭhu viditā dhammā. Pubbe atītajātīsu gocara",
  "anya-e0301n11:18_117": "nivāsavasena nivasiṁsu attano chadvārikāni cittāni etthāti katvā. Sabbaññubuddhānaṁ",
  "anya-e0301n11:18_118": "pana paresaṁ chadvāragahitāpi dhammā pubbe nivāso hotiyeva, pubbe nivāsassa anussaraṇaṁ",
  "anya-e0301n11:18_119": "pubbenivāsānussati. Idha pana taṁ sampayuttañāṇaṁ adhippetaṁ. Pubbe vuttanayena dibbañca",
  "anya-e0301n11:18_120": "taṁ cakkhucāti dibbacakkhu. Taṁ sadisattā idaṁ abhiññāñāṇaṁpi dibbacakkhūti vuccati.",
  "anya-e0301n11:18_121": "Dibbavihāra vasena paṭiladdhattā sayañca dibbavihārasannissitattā dibbañca taṁ cakkhucāti",
  "anya-e0301n11:18_122": "dibbacakkhu. Yathākammupagañāṇaṁ anāgataṁsañāṇanti imāni dve ñāṇāni imasseva paribhaṇḍañāṇānināma.",
  "anya-e0301n11:18_123": "Nahi tesaṁ paṭilābhatthāya visuṁ cittaparidamanaparikammaṁnāma atthi. Dibbacakkhuñāṇe",
  "anya-e0301n11:18_124": "paṭiladdhe tesaṁpi paṭiladdhattāti. Tattha dibbacakkhunā nirayesu dukkhaṁ devesuvā",
  "anya-e0301n11:18_125": "sukhaṁ anubhavante satte disvā tesaṁ atītaṁ kammaṁ jānissāmīti parikammaṁ karontassa",
  "anya-e0301n11:18_126": "taṁ kammārammaṇaṁ yathākammupagañāṇaṁ pavattati. Tato cavitvā kattha bhavissantīti",
  "anya-e0301n11:18_127": "tesaṁ anāgate pavattiṁ passissāmīti parikammaṁ karontassa tesaṁ anāgatakhandhārammaṇaṁ",
  "anya-e0301n11:18_128": "anāgataṁsañāṇaṁ pavattati. Pubbe nivāsānussati ñāṇaṁ viyaca sabbaṁpi anāgatadhammajātaṁ",
  "anya-e0301n11:18_129": "etassa ārammaṇaṁ hotiyeva. Etañhi attano visaye sabbaññutañāṇagatikanti aṭṭhakathāyaṁ vuttaṁ.",
  "anya-e0301n11:19": "Vibhāvaniyaṁ pana",
  "anya-e0301n11:20": "Anāgate sattadivasato paṭṭhāya cittacetasikadhammā dutīyadivasato paṭṭhāya yaṁkiñci ārammaṇaṁ etassa visayoti adhippetaṁ. Tampi yuttaṁviya dissati.",
  "anya-e0301n11:21_0": "Nahi bhavantarepi anāvatadhamme jānituṁ samatthaṁ etaṁ imasmiṁ bhave anāgatadhamme",
  "anya-e0301n11:21_1": "najānātīti sakkā bhavituṁ. Yathā cetaṁ, tathā pubbenivāsañāṇaṁpi imasmiṁ bhave parasantānagate",
  "anya-e0301n11:21_2": "atītadhammeti. Pāḷiyaṁ pana aṭṭhakathāsuca bhavantaragatadhammehi eva ñāṇadvayaṁ",
  "anya-e0301n11:21_3": "yojitaṁ. Taṁ pana asādhāraṇakālavasena ānubhāvavisesapākaṭatthaṁ yojitanti yuttaṁ",
  "anya-e0301n11:21_4": "siyāti. Gocarabhedoti dasakasiṇādīsu gocaresu samathajjhānānaṁ pavattibhedo.",
  "anya-e0301n11:22": "Samathakammaṭṭhānanayo.",
  "anya-e0301n11:23_0": "171. Sabbalokiyamahājanehi yathādiṭṭhaṁ puggalasattaitthi purisādikaṁ nicca dhuva",
  "anya-e0301n11:23_1": "sukha atta nimittañca atikkamitvā visesena passanti etāyāti vipassanā. Kiriyā kammaṁ.",
  "anya-e0301n11:23_2": "Bhāvanāpayogo. Vipassanāya kammaṁ vipassanākammaṁ. Vipassanā eva vā kammanti vipassanā",
  "anya-e0301n11:23_3": "kammaṁ. Vipassanākammassa ṭhānaṁ adhiṭṭhānaṁ bhumīti vipassanākammaṭṭhānaṁ. Khandhādidhammajātaṁ.",
  "anya-e0301n11:23_4": "Vipassanā kammameva vā uttaruttarassa bhāvanā visesassa ānisaṁsavisesassavā ṭhānaṁ",
  "anya-e0301n11:23_5": "āsannakāraṇanti vipassanākammaṭṭhānaṁ. Tasmiṁ vipassanākammaṭṭhāne sattavidhena visuddhi",
  "anya-e0301n11:23_6": "saṅgaho tīṇi lakkhaṇānītiādinā sambandho. Niccasīlameva sayañca dussilyamalato visuddhattā",
  "anya-e0301n11:23_7": "kāyaṁ vācañca tato visodhanato visuddhīti sīlavisuddhi. Subhāvita cittasantānameva",
  "anya-e0301n11:23_8": "sayañca nīvaraṇamalato visuddhattā taṁsamaṅgipuggalañca tato visodhanato visuddhīti",
  "anya-e0301n11:23_9": "cittavisuddhi. Cittasīsena cettha samādhi adhippeto. Dhammavavatthānañāṇasaṅkhātā",
  "anya-e0301n11:23_10": "diṭṭhieva taṁ samaṅgipuggalaṁ sakkāyadiṭṭhimalato visodhanato visuddhīti diṭṭhivisuddhi.",
  "anya-e0301n11:23_11": "Soḷasavidhaṁ aṭṭhavidhaṁ kaṅkhaṁ vitaranti atikkamanti etāyāti kaṅkhāvitaraṇā. Paccayapariggahañāṇaṁ.",
  "anya-e0301n11:23_12": "Sā eva taṁsamaṅgipuggalaṁ ahetu diṭṭhi visamahetudiṭṭhīhi saddhiṁ yathāvuttāhi duvidhāhi",
  "anya-e0301n11:23_13": "kaṅkhāhi visodhanato visuddhīti kaṅkhāvitaraṇavisuddhi. Maggoca amaggoca maggāmaggā.",
  "anya-e0301n11:23_14": "Tattha ñāṇadassanavisuddhādhigamanassa upāyabhūto manasikāravidhivā ariyamaggovā",
  "anya-e0301n11:23_15": "maggonāma. Tassa anupāyabhūto manasikārovā adhimānavatthūnivā amaggonāma. Maggassa",
  "anya-e0301n11:23_16": "maggato amaggassaca amaggato jānanaṁ dassanañca maggāmaggañāṇadassanaṁ. Tameva taṁsamaṅgīpuggalaṁ",
  "anya-e0301n11:23_17": "amagge maggasaññāya visodhanato visuddhīti maggāmaggañāṇadassanavisuddhi nāma. Upari",
  "anya-e0301n11:23_18": "visesaṁ paṭipajjanti etāyāti paṭipadā. Vipassanāparaṁparasaṅkhāto pubbabhāgamaggo.",
  "anya-e0301n11:23_19": "Paṭipadābhūtaṁ ñāṇadassananti paṭipadāñāṇadassanaṁ. Tameva niccasaññādito visuddhattā",
  "anya-e0301n11:23_20": "visuddhīti paṭipadāñāṇadassanavisuddhināma, ariyamaggañāṇasaṅkhāta ñāṇadassanameva",
  "anya-e0301n11:23_21": "sammohamalato visuddhattā visuddhīti ñāṇadassanavisuddhināma. Etthaca sutamayādivasena",
  "anya-e0301n11:23_22": "siddhaṁ anumāna ñāṇaṁpi ñāṇamevāti taṁ paṭikkhipitvā atthapaccakkhañāṇameva gahetuṁ",
  "anya-e0301n11:23_23": "sabbattha dassanagahaṇaṁ katanti veditabbaṁ. Lakkhīyanti sallakkhīyanti ime aniccāevāti",
  "anya-e0301n11:23_24": "ekantena vinicchīyanti dhammā etenāti lakkhaṇaṁ aniccatā eva lakkhaṇanti aniccalakkhaṇaṁ.",
  "anya-e0301n11:23_25": "Pubbapade bhāvapaccayalopo. Aññohi anicco, aññā aniccatāti. Tattha yathāgamanakriyāyogena",
  "anya-e0301n11:23_26": "puriso gatoti vuccati. Na pana gamana kriyā puriso. Naca puriso gamanakriyā. Aññā",
  "anya-e0301n11:23_27": "hi kriyā, añño puriso. Tathā aniccatāyogena sabbo saṅkhatadhammo aniccoti vuccati.",
  "anya-e0301n11:23_28": "Na pana aniccatā so dhammo, naca so dhammo aniccatā. Aññā hi aniccatā, añño so dhammoti.",
  "anya-e0301n11:23_29": "Katamā pana sā aniccatāti. Vipariṇāmā kāro. Jīraṇākāro bhijjanākāroti vuttaṁ hoti.",
  "anya-e0301n11:23_30": "Taṁ pana ākāraṁ disvā tadākāravante dhamme ñāṇaṁ pavattati ayaṁ dhammo aniccoti.",
  "anya-e0301n11:23_31": "Tasmā sā aniccatāyeva idha lakkhaṇantipi vuccatīti. Esanayo sesesupi dvīsu. Tattha",
  "anya-e0301n11:23_32": "pana abhiṇhasaṁpaṭipīḷanākāro dukkhatānāma. Avasavattanākāro anattatānāmāti. Yathāvuttāya",
  "anya-e0301n11:23_33": "pana aniccatāya saha aniccassa dhammassa aniccena vā dhammena saha aniccatāya anuanupassanā",
  "anya-e0301n11:23_34": "aniccānupassanā. Esa nayo sesāsupi dvīsu. Yāva sarīre dhammānaṁ tividhalakkhaṇayuttatā",
  "anya-e0301n11:23_35": "attano ñāṇena paññāyati. Tāva tesu tividhalakkhaṇavibhāvanavasena punappunaṁ masanaṁ",
  "anya-e0301n11:23_36": "āmasanaṁ sammasanaṁ. Sammasanākārena pavattaṁ ñāṇaṁ sammasanañāṇaṁ. Udayo vuccati",
  "anya-e0301n11:23_37": "taṁtaṁ khaṇānurūpaṁ taṁtaṁ paccayānurūpañca navanavānaṁ dhammānaṁ pātu bhāvo ceva",
  "anya-e0301n11:23_38": "uparupari vaḍḍhanañca. Vayo vuccati yattha yattha laddhapaccayā navanavā dhammā pātubhavanti",
  "anya-e0301n11:23_39": "ceva vaḍḍhantica. Tattha tattha aladdhapaccayānaṁ purāṇadhammānaṁ antaradhānaṁ. Samūha",
  "anya-e0301n11:23_40": "santativasena pana udayapakkhassavā vayapakkhassavā samanupassanañāṇaṁ udayabbayañāṇaṁ.",
  "anya-e0301n11:23_41": "Tesu pana dvīsu pakkhesu udayakoṭṭhāsonāma uparupari pākaṭo hutvā āgacchati. Vayakoṭṭhāso",
  "anya-e0301n11:23_42": "pana apākaṭo. So eva ca aniccatāya paramā koṭīti tasseva suṭṭhutaraṁ samanupassanañāṇaṁ",
  "anya-e0301n11:23_43": "bhaṅgañāṇaṁ. Bhaṅge diṭṭhe evaṁ bhijjanasabhāvānaṁ dhammānaṁ anekasahassasoka dukkhavatthubhāvena",
  "anya-e0301n11:23_44": "tathā tathā bhāyitabbapakārasamanupassanañāṇaṁ bhayañāṇaṁ nāma. Loke pana kiñci bhayavatthuṁ",
  "anya-e0301n11:23_45": "passantāpi āsanne aññasmiṁ paṭisaraṇe sati na bhāyanti. Asati eva bhāyanti. Evaṁ",
  "anya-e0301n11:23_46": "bhāyitabbānaṁ tesaṁ sabbaso aññapaṭisaraṇābhāvadassanaṁ ādīnavañāṇaṁ nāma. Kutoci",
  "anya-e0301n11:23_47": "paṭisaraṇābhāvena tehi ukkaṇṭhatākāra sahitaṁ vipassanāñāṇaṁ nibbidāñāṇaṁnāma. Nibbindīyamānehi",
  "anya-e0301n11:23_48": "tehi attānaṁ vimuccituṁ ajjhāsayasahitaṁ vipassanāñāṇaṁ muccitukamyatāñāṇaṁ nāma.",
  "anya-e0301n11:23_49": "Suṭṭhu muccituṁ icchantassa sīghaṁ muccanatthaṁ tesaṁ dhammānaṁ cattālīsāya ākārehi",
  "anya-e0301n11:23_50": "anekādīnavarāsi bhāva paṭisaṅkhānavasena suṭṭhuvipphārataraṁ pavattamānaṁ vipassanā",
  "anya-e0301n11:23_51": "ñāṇaṁ paṭisaṅkhāñāṇaṁ nāma. Tesaṁ pana anekādīnavarāsibhāve suṭṭhu diṭṭhe saṅkhāresu",
  "anya-e0301n11:23_52": "nikantiyā pariyādinnāya idāni muccanupāyo laddhoti adhimattabyāpāraṁ akatvā samena",
  "anya-e0301n11:23_53": "vāyāmena saṅkhāre pariggaṇhantassa saṅkhārapariggahe majjhattākārasahitaṁ saṅkhāresuvā",
  "anya-e0301n11:23_54": "bhayañca nandiñca pahāya udāsinabhāvasahitaṁ vipassanāñāṇaṁ saṅkhārupekkhāñāṇaṁnāma.",
  "anya-e0301n11:23_55": "Upari maggappavattiṁ vahituṁ samatthabhāvena magguppattiyā anulomehi thāmabalehi",
  "anya-e0301n11:23_56": "sampannaṁ vipassanāñāṇaṁ anulomañāṇaṁ nāma. Heṭṭhimānaṁvā ñāṇānaṁtaṁ anulomaṁ hoti",
  "anya-e0301n11:23_57": "lakkhaṇattayassa suṭṭhutaraṁ vibhāvanato. Uparimaggassavā anulomaṁ hoti tassa parikammabhāvato,",
  "anya-e0301n11:23_58": "padaṭṭhānattācātipi anulomañāṇaṁ nāmāti. Atta jīvasuññatādassana balena khandhesu",
  "anya-e0301n11:23_59": "kilesabandhanato vimuccamāno maggo suññatāvimokkho nāma. Saṅkhārānaṁ yāni nimittāni",
  "anya-e0301n11:23_60": "kilesānaṁ avassayo hoti. Tāni vidhamitvā sabbaso dhammānaṁ anātha bhāva dassana balena",
  "anya-e0301n11:23_61": "vimuccamāno maggo animittovimokkho nāma. Saṅkhāresu sabbaso assāsābhāva dassanabalena",
  "anya-e0301n11:23_62": "vimuccamāno maggo appaṇihitovimokkhonāma. Suññatānupassanāti anattānupassanā. Sā",
  "anya-e0301n11:23_63": "hi dhammānaṁ samūhaghana santatighana kiccaghana ārammaṇaghanesu taṁtaṁghana vinibbhujjana",
  "anya-e0301n11:23_64": "vasena pavattattā attā iti gahetabbassa kassaci sārassa abhāvānupassanato suññatānupassanāti",
  "anya-e0301n11:23_65": "vuccati. Animittā nupassanāti aniccānupassanā. Sāpi hi santati vicchedana vasena",
  "anya-e0301n11:23_66": "pavattattā ahanti gahitassa nimittassa vidhamanato animittānupassanāti vuccati. Apaṇihitānupassanāti",
  "anya-e0301n11:23_67": "dukkhā nupassanā. Sāpi hi mahāādīnavarāsi bhāva vibhāvanavasena pavattattā idaṁ mama",
  "anya-e0301n11:23_68": "etaṁ mamāti gahetabbassa kassaci paṇihita guṇassa abhāvānupassanato appaṇihitānupassanāti",
  "anya-e0301n11:23_69": "vuccatīti. Pātimokkhasaṁvarasīlanti vinayapaññattisīlaṁ. Tañhi sabbalo kiyasīlānaṁ",
  "anya-e0301n11:23_70": "jeṭṭhakattā patica hoti. Catubhūmakakusalānaṁ ādipabhavabhūtattā mukhañca. Iti patimukhaṭṭhena",
  "anya-e0301n11:23_71": "pātimokkhanti vuccati. Tamevaca dussilyamaggassa saṁvaraṇato pidahanato saṁvaroti",
  "anya-e0301n11:23_72": "vuccatīti. Yesaṁ dhammānaṁ uppattiyā cakkhādīni indriyāni viphanditāni honti. Lolāni",
  "anya-e0301n11:23_73": "honti. Tadanubandhāca akusaladhammā uppajjanti. Tesaṁ uppatti maggassa saṁvaraṇavasena",
  "anya-e0301n11:23_74": "pavattamānā sati indriya saṁvaronāma. So eva sīlanti indriyasaṁvarasīlaṁ. Ājīvanti",
  "anya-e0301n11:23_75": "jīvitaṁ kappenti etenāti ājīvo. Paccayapariyesanavāyāmo. Soyeva buddhapaṭikuṭṭhehi",
  "anya-e0301n11:23_76": "pupphadānādīhi micchāpayogehi tividhakuhanavatthuhica parisuddhattā ājīvapārisuddhināma.",
  "anya-e0301n11:23_77": "Sā eva sīlanti samāso. Tathārūpena parisuddhena bhikkhācārādinā payogena paṭiladdhānaṁ",
  "anya-e0301n11:23_78": "paccayānaṁ paṭiggahaṇa paribhuñjanakālesu sammohassa gedhassa madassa pamādassaca",
  "anya-e0301n11:23_79": "pahānatthaṁ taṁtaṁpayojanamariyādaṁvā paṭikūlalakkhaṇaṁvā dhātumattalakkhaṇaṁvā pariggahaṇa",
  "anya-e0301n11:23_80": "paccavekkhanavasena pavattaṁ paccayasevane paṭisaṅkhāñāṇaṁ paccaya sannissitasīlaṁnāma.",
  "anya-e0301n11:23_81": "Parisujjhatīti parisuddhi. Parisuddhieva pārisuddhi. Sā eva sīlanti samāso. Cattāri",
  "anya-e0301n11:23_82": "pārisuddhisīlānīti catupāri suddhisīlaṁ. Cittavisuddhīti ettha cittasaddena samādhi",
  "anya-e0301n11:23_83": "niddiṭṭhoti vuttaṁ duvidhopisamādhi cittavisuddhināmāti. Lakkhaṇarasapaccupaṭṭhānapadaṭṭhāna",
  "anya-e0301n11:23_84": "vasenāti ettha dhammānaṁ paccattasabhāvo lakkhaṇaṁnāma. Aggissa uṇhattaṁ viya. Tena",
  "anya-e0301n11:23_85": "sabhāvena sādhetabbaṁ kiccaṁvā sādhanapaccayā paṭiladdhaguṇasaṅkhātā sampattivā rasonāma.",
  "anya-e0301n11:23_86": "Aggissa parivācana jotanāni viya. Sā eva sampattivā kāriyasaṅkhātaṁ phalaṁvā paccupaṭṭhānaṁnāma.",
  "anya-e0301n11:23_87": "Aggissa dhūmo viya. Attano uppattiyā asādhāraṇapaccayasaṅkhātaṁ āsannakāraṇaṁ padaṭṭhānaṁnāma.",
  "anya-e0301n11:23_88": "Tesaṁ vasena nāmassaca rūpassaca pariggaho ñāṇena paricchinditvā gahaṇaṁ nāmarūpavavatthānaṁ",
  "anya-e0301n11:23_89": "diṭṭhivisuddhināma. Etthaca pariggaho duvidho saṅkhepa pariggaho vitthārapariggahoti.",
  "anya-e0301n11:23_90": "Tattha ajjhattadhamme dvidhā katvā idaṁ nāmameva, na rūpaṁ. Idaṁ rūpameva, na nāmaṁ.",
  "anya-e0301n11:23_91": "Aññaṁ nāmaṁ aññaṁ rūpaṁ. Tadubhayatoca añño attāvā jīvovā sattovā puggalovā manussovā",
  "anya-e0301n11:23_92": "devovā brahmāvā natthīti evaṁ paccakkhato sudiṭṭhaṁ katvā pariggaṇhanaṁ saṅkhepapariggahonāma.",
  "anya-e0301n11:23_93": "Ñāṇuttarikohi puggalo ettakamattenapi sakkāyadiṭṭhiṁ vikkhambhetuṁ sakkoti saddhiṁ",
  "anya-e0301n11:23_94": "saññā cittavipallāsehīti. Tayo hi vipallāsā. Yathāha-anattani attāti saññāvipallāso",
  "anya-e0301n11:23_95": "cittavipallāso diṭṭhivipallāsoti. Tattha satthusāsanadhamme suṭṭhu patiṭṭhitena saddhāmattenapi",
  "anya-e0301n11:23_96": "diṭṭhi vipallāso vikkhambhito hoti. Itare pana nāmarūpapariggahe kateyeva vikkhambhitā",
  "anya-e0301n11:23_97": "honti. Yāvaca ete dve avikkhambhitā honti. Tāva nāmarūpapariggahoca aparisuddhoyeva",
  "anya-e0301n11:23_98": "hoti. Taṁmūlikāca kilesadhammā avikkhambhitā eva hontīti apica. Catunnaṁ āhārānaṁ",
  "anya-e0301n11:23_99": "vasena catudhā, pañcannaṁ khandhānaṁ vasena pañcadhā, channaṁ dhātūnaṁ vasena chadhātiādinā",
  "anya-e0301n11:23_100": "nayena nāmarūpaṁ pariggahe tabbameva. Tattha cha dhātuyonāma pathavidhātu āpodhātu",
  "anya-e0301n11:23_101": "tejodhātu vāyodhātu ākāsadhātu viññāṇadhātuyo. Pakkusāti kulaputto hi imā cha dhātuyo",
  "anya-e0301n11:23_102": "pariggaṇhitvā anāgāmiphalaṁ patvā capitvā suddhāvāsesu nibbattoti. Yattake vā pana",
  "anya-e0301n11:23_103": "dhamme pariggaṇhanto attā meti pavattamāne saññācittadiṭṭhi vipallāse vikkhambhetuṁ",
  "anya-e0301n11:23_104": "sakkoti. Tattakāpi pariggahetabbā yevāti. Imasmiṁ pana saṅgahapakaraṇe yo yo cittacetasika",
  "anya-e0301n11:23_105": "vibhāgo rūpavibhāgoca heṭṭhā vutto. Tassa sabbassa vasena nāmarūpassa pariggaṇhanaṁ",
  "anya-e0301n11:23_106": "vitthārapariggahonāma. Ayaṁpana ādikammikānaṁ avisayo. Paṭividdhacatusaccānaṁ pana",
  "anya-e0301n11:23_107": "ābhidhammikattherānaṁ eva visayoti veditabbo. Nāmarūpaṁ pariggaṇhantassa pana nāmarūpa",
  "anya-e0301n11:23_108": "mattato uddhaṁ aññassa kassaci abhāvadassanatoca sarīrabbhantare jīvasaññito attā",
  "anya-e0301n11:23_109": "atthi. So karoti, so paṭisaṁvedeti, saṁsarati, sandhāvatīti evaṁ pavattā diṭṭhi pahīyati.",
  "anya-e0301n11:23_110": "Suddhe nāme evavārūpe evavā puggalasattakriyasaññitānaṁ īhābyāpārānaṁ sabbaso abhāvadassanato",
  "anya-e0301n11:23_111": "tadubhayasaṁyogeeva tesaṁ labbhamānatā dassanatoca tadubhayaṁvā ekamekaṁvā uddissa",
  "anya-e0301n11:23_112": "attāti pavattā diṭṭhi pahīyati. Attā jīvo satto puggalo manusso devo brahmāti evamādīsu",
  "anya-e0301n11:23_113": "vohāresuca vohāra matte aṭṭhatvā attānāma ekantato atthi jīvonāma ekantato atthītiādinā",
  "anya-e0301n11:23_114": "tadatthābhinivesavasena atidhāvanañca pahīyatīti daṭṭhabbaṁ. Tadatthābhinivesotica",
  "anya-e0301n11:23_115": "attānāma atthi jīvonāma atthītiādinā daḷhataraṁ abhiniveso. Atidhāvananti nāmarūpaṁ",
  "anya-e0301n11:23_116": "attātiādinā gahaṇaṁ. Paccayapariggahoti etthapi duvidho paccayapariggaho saṅkhepato",
  "anya-e0301n11:23_117": "vitthārato cāti. Tattha vatthārammaṇavasena nāmassa cittotukāhāravasena rūpassa avijjātaṇhupādānakammavasena",
  "anya-e0301n11:23_118": "tadubhayassaca paccayaṁ pariggaṇhanto saṅkhepato pariggaṇhātināma. Heṭṭhā paccayasaṅgahe",
  "anya-e0301n11:23_119": "vibhattehi paṭiccasamuppādanaya paṭṭhānanayehi pariggaṇhanto vitthārato pariggaṇhātināma.",
  "anya-e0301n11:23_120": "Etthapi paṭṭhānanayena pariggaho ādikammikānaṁ avisayoeva. Paccayaṁ pariggaṇhantassapana",
  "anya-e0301n11:23_121": "yathāvavatthitassa sabbassa nāmarūpassa sabbaso paccayāyattavuttikatādassanato ahetukadiṭṭhi",
  "anya-e0301n11:23_122": "pahīyati. Attano anurūpapaccayasāmaggiyā vinā aññathā pavattiyā adassanato issaranimmāna",
  "anya-e0301n11:23_123": "kālanimmānādikā visamahetudiṭṭhica pahīyati. Hetusambhārapaccayehi kammappavattiyā",
  "anya-e0301n11:23_124": "vipākappavattiyāca aññassa kammakārakassavā vipāka vedakassavā kattuno abhāvadassanato",
  "anya-e0301n11:23_125": "kāraka vedaka diṭṭhi pahīyati. Anamataggeca saṁsāre tīsu addhāsu hetuphala paraṁparāvasena",
  "anya-e0301n11:23_126": "kevalassa nāmarūpamattasseva pavattidassanato ahosiṁ nukho ahamatītamaddhānanti evamādikāya",
  "anya-e0301n11:23_127": "puggalasatta visayāya soḷasavidhāya kaṅkhāyaca atikkamo hoti. Sabhāvadhammapavattiyāca",
  "anya-e0301n11:23_128": "suṭṭhu diṭṭhāya desanādhammassa sudhammatā dassanato buddhasubuddhatañca disvā satthari",
  "anya-e0301n11:23_129": "kaṅkhati dhamme kaṅkhatītiādinayapavattā aṭṭhavidhāpi kaṅkhā pahīyatīti. Lokuttaradhammānaṁ",
  "anya-e0301n11:23_130": "saṅkhatānaṁpi sataṁ asammasanupagattā tebhūmakasaṅkhāresūti vuttaṁ. Anusayasamūhanatthañca",
  "anya-e0301n11:23_131": "sammasananti katvā yattha kāmarāgādayo anusayā anusenti. Teyeva dhammā sammasanārahā",
  "anya-e0301n11:23_132": "hontīti vuttaṁ tebhūmakasaṅkhāresūti. Imassa ca padassa lakkhaṇattayaṁ sammasantassāti",
  "anya-e0301n11:23_133": "iminā sambandho. Atītādibhedabhinnesūti atītānāgatapaccuppannajjhattabahiddhādīhi",
  "anya-e0301n11:23_134": "ekādasahi bhedehi bhinnesu. Khandhādinayaṁārabbhāti paṭisambhidāmagge vibhattaṁ khandhapañcakaṁ",
  "anya-e0301n11:23_135": "dvārachakkaṁ ārammaṇachakkaṁ viññāṇachakkaṁ phassachakkaṁ vedanāchakkaṁ saññāchakkanti",
  "anya-e0301n11:23_136": "evamādikaṁ sammasanabhūmivibhāganayaṁ ārabbha anugantvā taṁnayānusārenāti attho.",
  "anya-e0301n11:23_137": "Tattha pana tevīsatiyā dhammakoṭṭhāsesu yassa yo koṭṭhāso pākaṭo hoti. Tena taṁ gahetvā",
  "anya-e0301n11:23_138": "sammasanaṁ ārabhitabbaṁ. Sakkontena pana sabbampi gahetvā ārabhitabbameva. Kalāpavasenasaṁkhipitvāti",
  "anya-e0301n11:23_139": "khandhapañcakena ye rūpaṁ tāva atītānāgatapaccuppannādibhedabhinnaṁpi samānaṁ sabbaṁ",
  "anya-e0301n11:23_140": "ekarūpapiṇḍabhāvena saṁkhipitvā esa nayo vedanā dīsupīti. Tatrāyaṁ nayo. Yaṁkiñci",
  "anya-e0301n11:23_141": "rūpaṁ atītānāgatapaccuppannaṁ ajjhattaṁvā bahiddhāvā oḷāritaṁvā sukhumaṁvā hīnaṁvā",
  "anya-e0301n11:23_142": "paṇītaṁvā yaṁ dūre santikevā. Sabbaṁ rūpaṁ aniccaṁ khayaṭṭhena dukkhaṁ bhayaṭṭhena",
  "anya-e0301n11:23_143": "anattā asārakaṭṭhena. Yākāci vedanā.La. Yākāci saññā.La. Yekeci saṅkhārā.La. Yaṁkiñci",
  "anya-e0301n11:23_144": "viññāṇaṁ.La. Sabbaṁ viññāṇaṁ aniccaṁ khayaṭṭhena. Dukkhaṁ bhayaṭṭhena anattā asārakaṭṭhenāti.",
  "anya-e0301n11:23_145": "Etthaca sabbaṁ rūpaṁ.La. Sabbaṁ viññāṇanti gahaṇameva kalāpavasena saṅkhipananti",
  "anya-e0301n11:23_146": "daṭṭhabbaṁ. Aniccaṁkhayaṭṭhenāti ettha rūpaṁ aniccaṁ khayaṭṭhena. Vedanā aniccā.",
  "anya-e0301n11:23_147": "Saññā aniccā. Saṅkhārā aniccā. Viññāṇaṁ aniccaṁ khayaṭṭhenātiādinā nayena sammasitabbadhammapariggahena",
  "anya-e0301n11:23_148": "saheva sammasanaṁ kātabbaṁ. Itarathā sammasanaṁ na ruhati. Tadatthassa pana pākaṭattā",
  "anya-e0301n11:23_149": "idha aniccaṁ khayaṭṭhenātiādinā sammasanapadameva therena gahitanti daṭṭhabbaṁ. Tattha",
  "anya-e0301n11:23_150": "rūpaṁ aniccaṁ khayaṭṭhenāti taṁtaṁrūpaṁ ñāṇena daḷhaṁ gahetvā ayaṁ pathavidhātu aniccā",
  "anya-e0301n11:23_151": "khayaṭṭhena. Ayaṁ āpodhātu aniccā khayaṭṭhenātiādinā sammasanaṁ kātabbaṁ. Tattha",
  "anya-e0301n11:23_152": "imasmiṁ kāye sabbaṁ thaddhakriyāmattaṁ pathavīnāma. Sāca kriyā sītuṇhaparivattiyāvā",
  "anya-e0301n11:23_153": "parivattati. Nānāhāraparivattiyā vā nānācittaparivattiyāvā nāniriyāpathaparivattiyāvā",
  "anya-e0301n11:23_154": "nānā kāyikakriyā parivattiyāvā parivattati. Nānāsantati saṅkanti hotīti attho. Tattha",
  "anya-e0301n11:23_155": "navanavāsu kriyāsantatīsu pātubhontīsu pubbapubbakriyāsantatiyo nassanti. Yasmāca",
  "anya-e0301n11:23_156": "santati nāma dhammato visuṁ natthi, tasmā navanavasantatīnaṁ pātubhāvonāma navanavakriyānaṁ",
  "anya-e0301n11:23_157": "uppattieva. Pubbapubbasantatīnaṁ nassanaṁnāma pubbapubba kriyānaṁ bhijjanamevāti.",
  "anya-e0301n11:23_158": "Evaṁ attano kāye nānāthaddhakriyānaṁ parivattiṁ passanto pathavidhātuyā khayavayaṁ",
  "anya-e0301n11:23_159": "passati. Tañca passanto taṁsahajātānaṁ rūpānaṁ khayavayaṁ passatiyeva. Āpo nāma ābandhanakriyāmattaṁ.",
  "anya-e0301n11:23_160": "Tejonāma sītakriyāmattaṁ uṇha kriyāmattañca. Vāyonāma vitthambhanakriyāmattaṁ. Imāca",
  "anya-e0301n11:23_161": "kriyā khaṇe khaṇe parivattantiyeva. Imāsañca, visuṁ visuṁ santatiparivattiṁ passanto",
  "anya-e0301n11:23_162": "āpādīnaṁ taṁsahajātarūpānañca khayavayaṁ passati. Santatiparivattiṁ pana bahiddhā",
  "anya-e0301n11:23_163": "cakkhunā disvā jānāti, sarīrabbhantare pana kāyasaṁphassena jānāti. Santatisarīrabhūtānaṁ",
  "anya-e0301n11:23_164": "pana dhātūnaṁ khayavayaṁ ñāṇenaeva passati. Tasmā attano sarīrabbhantare taṁtaṁsantati",
  "anya-e0301n11:23_165": "parivattiṁ ñatvāvā tathā tathā kappetvā vā rūpadhātūnaṁ aniccattaṁ ñāṇena sudiṭṭhaṁ",
  "anya-e0301n11:23_166": "katvā punappunaṁ sammasitabbaṁ. Sesakhandhesupi taṁtaṁsantatinānāttaṁ ñatvā vedanādīnaṁ",
  "anya-e0301n11:23_167": "khayavayaṁ sudiṭṭhaṁ katvā sammasanaṁ kātabbanti. Bhayaṭṭhenāti bhāyitabbaṭṭhena.",
  "anya-e0301n11:23_168": "Yañhi aniccaṁ hoti. Khaṇamattepi vipariṇāmadhammaṁ. Taṁ ekantena bhāyitabbameva.",
  "anya-e0301n11:23_169": "Kasmā, tañhi yo abhāyitvā vissāsaṁ karoti. Etaṁ meti attano aṅgaṁ katvā pariharati.",
  "anya-e0301n11:23_170": "Taṁ apariyantehi anekasahassehi abhisaṅkharaṇadukkhehivā vipariṇāmadukkhehivā abhiṇhaṁ",
  "anya-e0301n11:23_171": "pīḷeti. Bādhati. Iti nānādukkhadhammehi abhiṇhaṁ sampaṭipīḷanasabhāvattā ekantena",
  "anya-e0301n11:23_172": "bhāyitabbaṭṭhena dukkhaṁnāmāti. Attapaṭipakkhattā anattā. Yo hi ito uddhaṁ mayhaṁ",
  "anya-e0301n11:23_173": "abbhantarimataronāma natthīti evaṁ paramajjhattabhāvena pariggahito hoti. So attāti",
  "anya-e0301n11:23_174": "vuccati. Katamo pana tathāpariggahi tabboti. Yo attano vase sabbaso vattati. Yathā",
  "anya-e0301n11:23_175": "vuttehi abhisaṅkharaṇakiccehi vinā kevalaṁ attano chandenavā vasenavā ajjhāsayenavā",
  "anya-e0301n11:23_176": "āṇāvidhānenavā niccaṁ avirajjhamāno pavattati. So tathā pariggahetabboti. Tathārūpo",
  "anya-e0301n11:23_177": "eva hi dhammo niccaṁ sukhakāmānaṁ dukkhapaṭikūlānaṁ sattānaṁ attakiccaṁ karoti nāmāti.",
  "anya-e0301n11:23_178": "Yo pana niccaṁ sukhakāmānaṁ tesaṁ yathāpavattaṁ sukhaṁ viddhaṁseti vikireti. Dukkhapaṭikūlānaṁ",
  "anya-e0301n11:23_179": "tesaṁ abhisaṅkharaṇādi mūlakaṁ nānādukkhaṁ janeti vaḍḍheti. So attapaṭipakkhoeva",
  "anya-e0301n11:23_180": "hoti. Idañca rūpaṁ edisameva hoti. Iti attakiccassa akaraṇato attapaṭipakkhakiccassa",
  "anya-e0301n11:23_181": "karaṇatoca rūpaṁ anattānāmāti. Kasmā panetaṁ attano vase navattati attakiccaṁ na",
  "anya-e0301n11:23_182": "karoti attapaṭipakkhakiccaṁ karotīti āha asārakaṭṭhenāti. Tattha sāronāma paccayasāmaggiyā",
  "anya-e0301n11:23_183": "vinā kevalaṁ ajjhāsayamattena uppajjituṁvā uppajjitvāca paccayupatthambhena vinā",
  "anya-e0301n11:23_184": "yadicchakaṁ patiṭṭhātuṁ vā samatthabhāvasaṅkhāto thāmabalaviseso vuccati. Rūpaṁ pana",
  "anya-e0301n11:23_185": "sayaṁpi evarūpo sāronāma na hoti. Naca evarūpena sārena yuttanti. Nahi tassa paccayasāmaggiyā",
  "anya-e0301n11:23_186": "vinā uppajjituṁvā uppajjitvāpi paccayupatthambhena vinā khaṇamattaṁpi patiṭṭhātuṁvā",
  "anya-e0301n11:23_187": "thāmovā balaṁvā atthi. Yañca attano thāmena balena vinā kevalaṁ paccayasāmaggi baleneva",
  "anya-e0301n11:23_188": "uppajjati. Paccayupatthambheneva patiṭṭhāti. Taṁ aneka sahassāni paccayābhisaṅkharaṇadukkhāni",
  "anya-e0301n11:23_189": "janetvā ekantena niccaṁ attapaṭipakkhakiccaṁ karoti, pīḷeti, bādhatiyevāti. Esanayo",
  "anya-e0301n11:23_190": "vedanā aniccā khayaṭṭhenātiādīsu. Iti lakkhaṇattayaṁ samma santassāti sambandho.",
  "anya-e0301n11:23_191": "Addhānavasenāti ekekabhavaparicchinnassa pavattakālassa vasena. Nahi bhavantare uppannaṁ",
  "anya-e0301n11:23_192": "khandhapañcakaṁ aññaṁ bhavantaraṁ gacchati. Tasmiṁ tasmiṁ bhaveeva asesaṁ nirujjhatīti.",
  "anya-e0301n11:23_193": "Apica, ekasmiṁ bhavepi tiṇṇaṁ vayānaṁ mandādīnaṁ dasannaṁ dasakānaṁ saṁvaccharautu",
  "anya-e0301n11:23_194": "māsa pakkhatithi ahoratti yāma pahārādīnañca vasena addhānabhedo yojetabbo. Santativasenāti",
  "anya-e0301n11:23_195": "sabhāgekasantānavasena pavattamānāya rūpasantatiyāvā arūpa santatiyāvā vasena. Khaṇavasenāti",
  "anya-e0301n11:23_196": "rūpārūpadhammānaṁ āyu parimāṇasaṅkhātassa khaṇassa vasena. Etthaca khaṇavasena sammasanaṁnāma",
  "anya-e0301n11:23_197": "sabbaññubuddhānaṁ eva visayo siyā, na sāvakānaṁ. Nahi te evaṁ parittake khaṇe uppādaṁvā",
  "anya-e0301n11:23_198": "nirodhaṁvā sampāpuṇituṁ sakkontīti. Tasmā addhāsantativasena sammasanameva idhā dhippetanti",
  "anya-e0301n11:23_199": "daṭṭhabbaṁ. Lakkhaṇattayaṁsammasantassāti tesu tebhūmaka saṅkhāresu dhammesu tilakkhaṇāni",
  "anya-e0301n11:23_200": "āropetvā te dhamme punappunaṁ āmasantassa parimajjantassa. Tesaṁ dhammānaṁ anicca",
  "anya-e0301n11:23_201": "jātikataṁvā dukkhajātikataṁvā anattajātikataṁvā ñāṇe suṭṭhu pākaṭaṁ karontassāti",
  "anya-e0301n11:23_202": "attho. Visesato pana imasmiṁ ñāṇe aniccalakkhaṇadassanameva padhānaṁ. Tasmiṁ diṭṭheyeva",
  "anya-e0301n11:23_203": "itarāni kamena diṭṭhāni honti. Adiṭṭheca adiṭṭhānīti. Tasmā ādito aniccalakkhaṇasseva",
  "anya-e0301n11:23_204": "suṭṭhu pākaṭabhāvo adhippetoti. Tesvevāti tebhūmakasaṅkhāresu eva. Paccayavasenāti",
  "anya-e0301n11:23_205": "rūpakkhandhe tāva avijjātaṇhupādānakammāhārasaṅkhātānaṁ paccayānaṁ vasena. Vedanāsaññāsaṅkhāresu",
  "anya-e0301n11:23_206": "pana āhāraṭṭhāne phasso vattabbo. Viññāṇeca nāmarūpaṁ. Tatrāyaṁ nayo. Atītānantarabhave",
  "anya-e0301n11:23_207": "avijjātaṇhupādāna kammesu appahīnavasena samuditesu imasmiṁ bhave paṭisandhito paṭṭhāya",
  "anya-e0301n11:23_208": "rūpasantatiyo vedanāsaññāsaṅkhāra viññāṇasantatiyoca samudenti. Yāva maraṇakālā khaṇe",
  "anya-e0301n11:23_209": "khaṇe nānākalāpavasena udenti pasavanti. Tesu pana tasmiṁ bhave eva pahīnavasena",
  "anya-e0301n11:23_210": "niruddhesu tā rūpārūpasantatiyo nirujjhanti. Bhavantare puna anuppādasaṅkhātaṁ nirodhaṁ",
  "anya-e0301n11:23_211": "pāpuṇanti. Ettha pana yathā udake sati macchānāma honti, asati na honti. Evaṁ kammajesu",
  "anya-e0301n11:23_212": "nāmarūpesu sati itarāni nāmarūpāni honti. Asati na hontīti itarāni sabbāni kammajesu",
  "anya-e0301n11:23_213": "saṅgahetvā kammavasena udayabbayavidhānaṁ gahitanti daṭṭhabbaṁ. Evaṁ avijjātaṇhupādānakammapaccayānaṁ",
  "anya-e0301n11:23_214": "vasena pañcakkhandhassa udayabbayapavatti hotīti. Kammavasena pana imasmiṁ bhave",
  "anya-e0301n11:23_215": "samudentānipi paṭisandhito paṭṭhāya khaṇe khaṇe kabaḷīkārāhārūpatthambhanaṁ laddhā",
  "anya-e0301n11:23_216": "eva yathā pavattarūpasantatiyo anubandha mānā navanavā rūpasantatiyo samudenti. Aladdhā",
  "anya-e0301n11:23_217": "pana nirujjhanti. Taṁ santatiyaṁ puna anuppādasaṅkhātaṁ ekabhavanirodhaṁ pāpuṇanti,",
  "anya-e0301n11:23_218": "yathā pavattasantatiyo vā chijjanti bhijjanti antaradhāyantīti.",
  "anya-e0301n11:24_0": "Vedanāsaññāsaṅkhārā pana bahiddhā ārammaṇesu āpātāgatesu ārammaṇasamphassaṁ laddhāeva",
  "anya-e0301n11:24_1": "chadvārikā kusalākusalavipāka kriyabhūtā samudenti. Navanavā santatiyo pātubhavanti.",
  "anya-e0301n11:24_2": "Aladdhā pana nirujjhanti. Santatiṁ na ghaṭenti. Viññāṇaṁca sahajāta nāmeca vatthurūpeca",
  "anya-e0301n11:24_3": "pavattamāneeva pavattati. Nivattamāne nivattatīti. Khaṇavasenāti vuttappakāre paccaye",
  "anya-e0301n11:24_4": "anapekkhitvā kevalaṁ nāmarūpānaṁ pavattikkhaṇavasena. Khaṇasaddena cettha sammasanañāṇe",
  "anya-e0301n11:24_5": "vuttarūpasantati nāmasantatiyopi gahetabbā. Nahi sāvakānaṁ ñāṇaṁ khaṇavasena nāmarūpānaṁ",
  "anya-e0301n11:24_6": "udayaṁvā vayaṁ vā sampāpuṇituṁ sakkotīti. Yathā pana rattandhakāre anto leṇe mahanto",
  "anya-e0301n11:24_7": "tamokhandho jāyati. Dīpaṁ jālentassa pana dīpobhāso ekakkhaṇe eva sakalaṁ antoleṇaṁ",
  "anya-e0301n11:24_8": "pharamāno udeti. Tamokhandho veti. Ālokassa udayo hoti. Tamokhandhassa vayo. Puna",
  "anya-e0301n11:24_9": "dīpe nibbāpīyamāne tamokhandhassa udayo hoti. Ālokassa vayo. Eva mevaṁ sarīre nānāutuvasenavā",
  "anya-e0301n11:24_10": "nānāhāravasenavā nānācitta vasenavā nāniriyāpathavasenavā nānāpayogavasenavā udayapakkhānaṁ",
  "anya-e0301n11:24_11": "vayapakkhānañca nānāsantatīnaṁ udayañca udayato vayañca vayato sudiṭṭhaṁ katvā samanupassantassāti",
  "anya-e0301n11:24_12": "attho. Evaṁ samanupassantassa pana āraddhavipassakabhāvaṁ pattassa udayabbaya ñāṇe",
  "anya-e0301n11:24_13": "tikkhe sūre vahante dasavidhā vipassanupakkilesasaṅkhātā pāripanthakadhammā uppajjanti.",
  "anya-e0301n11:24_14": "Te dassetuṁ obhāsotiādigātha māha. Tattha obhāsoti vipassanā cittasamuṭṭhito sarīrobhāso.",
  "anya-e0301n11:24_15": "Pītīti vipassanācittasampayuttā pañcavidhā pīti. Passaddhīti duvidhāpassaddhi. Adhimokkhoti",
  "anya-e0301n11:24_16": "saddhādhimokkho. Paggahoti vīriyaṁ. Sukhanti somanassaṁ. Ñāṇanti vipassanā ñāṇaṁ.",
  "anya-e0301n11:24_17": "Upaṭṭhānanti sati. Upekkhāti tatramajjhattupekkhā ceva āvajjanupekkhā ca. Nikantīti",
  "anya-e0301n11:24_18": "obhāsādīhi saha vipassanāya ālayaṁ kurumānā sukhumā taṇhā. Ayameva pana ekantato",
  "anya-e0301n11:24_19": "vipassanupakkileso hoti. Obhāsādayo pana tassā vatthubhūtattā upakkilesāti vuttā.",
  "anya-e0301n11:24_20": "Tesu hi uppajjamānesu na vata me ito pubbe evarūpo obhāso uppannapubbo. Evarūpā pīti.La.",
  "anya-e0301n11:24_21": "Upekkhā uppannapubbā addhā maggaṁ pattosmi. Phalaṁ pattosmīti evaṁ assādasahitā amagge",
  "anya-e0301n11:24_22": "maggasaññā aphale phalasaññā uppajjati. Tadā koci abyatto yogāvacaro kammaṭṭhānaṁ",
  "anya-e0301n11:24_23": "vissajjetvā adhimānavasena vikkhipanto vicaratīti. Byatto pana tāvadeva sabhiṁ paṭilabhitvā",
  "anya-e0301n11:24_24": "idāni mama etesu obhāsādīsu etaṁ mama eso ha masmi eso me attāti cittassa nikāmanākāro",
  "anya-e0301n11:24_25": "paññāyati. Naca lokuttaradhammonāma īdisassa nikāmanassa vatthu. Addhā mama saṁkilesadhammo",
  "anya-e0301n11:24_26": "uppanno. So vaḍḍhamāno maṁ niyyānamukhato pātetvā vaṭṭamukhe yojessati. Handa tesveva",
  "anya-e0301n11:24_27": "lakkhaṇattayaṁ āropetvā nikantiṁ sodhetvā yathāpavattaṁ vipassanāvīthiṁ paṭipādessāmīti",
  "anya-e0301n11:24_28": "te obhāsādayo eva tāva pariggaṇhāti. Ayaṁ me obhāso anicco khayaṭṭhena dukkho bhayaṭṭhena",
  "anya-e0301n11:24_29": "anattā asārakaṭṭhenātiādinā sammasatīti attho. Evaṁ te obhāsādike vipassanāya upakkilesabhūte",
  "anya-e0301n11:24_30": "paripantha dhamme pariggaṇhitvā tappariggahavasena tesu nikantiṁ pariyādi yitvā ṭhitassa",
  "anya-e0301n11:24_31": "uppannaṁ maggāmaggalakkhaṇavavatthānañāṇaṁ maggāmaggañāṇa dassanavisuddhināma. Amaggesu",
  "anya-e0301n11:24_32": "obhāsādīsu maggasaññāmalato yathā vuttanikantimalatoca visuddhattā. Tañhi ñāṇaṁ tesu",
  "anya-e0301n11:24_33": "nikantiyāpi vikkhambhitāya eva obhāsādipaṭibandhato suṭṭhu parisuddhaṁnāma hotīti.",
  "anya-e0301n11:25": "[245] Vibhāvaniyaṁ pana",
  "anya-e0301n11:26": "Aniccādivasena obhāsādi paṭibandhapariggahaṁ visuṁ avatvā maggāmaggajānanamatteneva maggāmaggañāṇadassanavisuddhināma vuttā. Sā aṭṭhakathāya na sameti.",
  "anya-e0301n11:27_0": "Tathā paripanthavimuttassāti tathā pariggahetvā tato vipassanupakkilesaparipanthato",
  "anya-e0301n11:27_1": "vimuttassa yāvānulomāti yāvaanulomañāṇā. Tilakkhaṇaṁ āropetvāti sambandho. Vipassanāparipākaṁāgammāti",
  "anya-e0301n11:27_2": "saṅkhārupekkhābhāvaṁ patvā tividha vimokkhamukhabhāvappattiyāceva sattaariyapuggalavibhāgassa",
  "anya-e0301n11:27_3": "paccaya bhāvappattiyāca vipassanāñāṇassa paripākaṁ āgamma paṭicca. Idāni appanā uppajjissatīti",
  "anya-e0301n11:27_4": "vattabbakkhaṇeti sambandho. Appanā tica sotāpattimaggaappanā. Dvetīṇivipassanācittānīti",
  "anya-e0301n11:27_5": "tikkhapaññassa dve vipassanācittāni. Mandapaññassa tīṇi vipassanācittāni. Yaṁkiñcīti",
  "anya-e0301n11:27_6": "tīsu lakkhaṇesu aññataraṁ yaṁkiñci. Yāsikhāpattāsānulomāsaṅkhārupekkhāti matthakapattā",
  "anya-e0301n11:27_7": "anulomañāṇasahitā yā saṅkhārupekkhā atthi. Sā vuṭṭhānagāminivipassanātica vuccatīti",
  "anya-e0301n11:27_8": "yojanā. Saṅkhārupekkhāñāṇaṁ anulomañāṇanti imāni dve ñāṇāni vuṭṭhānagāmini vipassanānāmāti",
  "anya-e0301n11:27_9": "vuccantīti vuttaṁ hoti. Idaṁ pana paripākagatavipassanā dassanavacanaṁ. Etthaca vuṭṭhānanti",
  "anya-e0301n11:27_10": "maggo vuccati. So hi vipassanāñāṇassa ārammaṇabhūta saṅkhāranimittatovā sayaṁ saṁyojanavatthubhāvatovā",
  "anya-e0301n11:27_11": "vuṭṭhāti. Taṁ samaṅgipuggalaṁvā puthujjanabhāvato samudayapahānavasena vaṭṭa pavattatoca",
  "anya-e0301n11:27_12": "vuṭṭhāpeti. Tasmā vuṭṭhānanti vuccati. Avassaṁ vuṭṭhānaṁ gacchanti etāyāti vuṭṭhānagāminīti",
  "anya-e0301n11:27_13": "evaṁ dvinnaṁ ñāṇānaṁ vuṭṭhāna gāminibhāvo veditabbo. Tatoparanti dvinnaṁvā tiṇṇaṁvā",
  "anya-e0301n11:27_14": "vipassanā cittānaṁ pavattiyā paraṁ nibbānaṁ ālambitvāti maggassa āvajjanaṭṭhāniyaṁ",
  "anya-e0301n11:27_15": "hutvā tassa purecarabhāvena nibbānameva ārammaṇaṁ katvā. Tato yevaca taṁ vipassanānāmaṁ",
  "anya-e0301n11:27_16": "nalabhatīti. Puthujjana gottamabhibhavantanti etena gottaṁ bhavati abhibhavatīti",
  "anya-e0301n11:27_17": "gotrabhu. Gottanti cettha paripuṇṇakilesa samāyogena anariyabhāvasaṅkhātā puthujjanajāti",
  "anya-e0301n11:27_18": "vuccatīti imamatthaṁ dasseti. Ariyagottamabhisambhontañcāti etena gottaṁ bhavati",
  "anya-e0301n11:27_19": "pāpuṇātīti gotrabhu. Gottantica taṁtaṁ kilesa visuddhabhāva saṅkhātā ariyajāti vuccatīti",
  "anya-e0301n11:27_20": "imamatthaṁ dasseti. Maggo appanā vīthiṁ otaratīti sambandho. Dukkhasaccaṁparijānantoti",
  "anya-e0301n11:27_21": "tebhūmaka dhammānaṁ ekantadukkhabhāvaṁ paricchijja jānanto. Parijānanañcettha tesaṁ",
  "anya-e0301n11:27_22": "dukkhabhāva paṭicchādakassa sammohassa pahānameva daṭṭhabbaṁ. Samudaya saccaṁpajahantoti",
  "anya-e0301n11:27_23": "attano cittasantāne anusayabhāvena pavattamānaṁ taṇhāsaṅkhātaṁ samudayasaccaṁ ekadesenavā",
  "anya-e0301n11:27_24": "anavasesenavā apacchāvattikaṁ katvā pajahanto. Nirodhasaccaṁsacchikarontoti cakkhumā",
  "anya-e0301n11:27_25": "viya nabhamajjhe virocamānaṁ candamaṇḍalaṁ attano santāne ekadesassavā sakalassavā",
  "anya-e0301n11:27_26": "kilesa vaṭṭassavā āyatiṁ bhāvino vipākavaṭṭassaṁvā attano santāne puna anuppādadhammabhāpattivasena",
  "anya-e0301n11:27_27": "nirodhasaṅkhātaṁ nibbānaṁ paccakkhaṁ karonto. Maggasaccaṁbhāvanāvasenāti ito pubbe",
  "anya-e0301n11:27_28": "anamatagge saṁsāre anuppannapubbassa aṭṭhaṅgikassa maggasaccassa uppādanasaṅkhātāya",
  "anya-e0301n11:27_29": "bhāvanāya vasena. Maggacetanāya pana ānantarikaphalattā taṅkhaṇe apanītaggike padese",
  "anya-e0301n11:27_30": "puna udakaṁ āsiñcitvā nibbāpento viya maggānukūlapavattivasena dukkhaparijānanādīni",
  "anya-e0301n11:27_31": "cattāri kiccāni anukubbantāni tatoparaṁ dvevā tīṇivā phalacittāni pavattanti. Tatoparaṁ",
  "anya-e0301n11:27_32": "bhavaṅgapāto hotīti dassetuṁ tatoparantiādimāha. Yathā pana pasādacakkhunāvā dibbacakkhunāvā",
  "anya-e0301n11:27_33": "kiñcirūpaṁ passantassa tāni cakkhūni taṁ rūpaṁ paccakkhaṁ katvā pacchā tassa puggalassapi",
  "anya-e0301n11:27_34": "paccakkhato pātubhūtaṁ katvā nirujjhanti. Na tāva tesaṁ uppattikkhaṇe taṁ rūpaṁ tassa",
  "anya-e0301n11:27_35": "ahaṁ idaṁnāma passāmīti pākaṭaṁ hoti. Pacchā pana paccavekkhana vāresu pavattamānesueva",
  "anya-e0301n11:27_36": "taṁrūpaṁ tadanubandhāca nānākārā tassa pātubhūtā honti. Evamevaṁ idhapi paccavekkhanavāresu",
  "anya-e0301n11:27_37": "pavattamānesueva nibbānañca tadanubandhāni maggaphalādīnica pātubhavantīti vuttaṁ",
  "anya-e0301n11:27_38": "punabhavaṅgaṁ.La. Pavattantīti. Idāni paccavekkhanañāṇassa bhūmiṁ dassetuṁ maggaṁphalañcanibbānantiādigātha",
  "anya-e0301n11:27_39": "māha. Tattha paṇḍitoti ariyāya paññāya samannāgato phalaṭṭho. Hīneti pahīne. Seseti",
  "anya-e0301n11:27_40": "apahīne uparimaggavajjhe. Imāni pana dve pahīnāvasiṭṭhakilesapaccavekkhanāni kesañci",
  "anya-e0301n11:27_41": "jīvitasamasīsipuggalānaṁ kilesa vibhāgesu akovidānañca nalabbhantīti vuttaṁ paccavekkhativānavāti.",
  "anya-e0301n11:27_42": "Etthaca visuddhimagge tāva sabbapathamaṁ maggapaccavekkhanaṁ vuttaṁ. Tato phalapaccavekkhanaṁ.",
  "anya-e0301n11:27_43": "Tato pahīnakilesapaccavekkhanaṁ. Tato avasiṭṭhakilesapaccavekkhanaṁ. Avasāne nibbānapaccavekkhanaṁ",
  "anya-e0301n11:27_44": "vuttaṁ. Paṭisambhidāmaggaṭṭhakathāyaṁ pana sabbapathamaṁ kilesapaccavekkhanaṁ adhippetaṁ.",
  "anya-e0301n11:27_45": "Vuttañhi tattha paccavekkhanesu pathamaṁ kilesapaccavekkhanaṁ hoti. Tato maggaphalanibbānapaccavekkhanānīti.",
  "anya-e0301n11:27_46": "Taṁ pana pāḷiyaṁ paccavekkhana ñāṇassa niddesato pubbe pathamaṁ chinnamanupassane",
  "anya-e0301n11:27_47": "paññāvimutti ñāṇanti evaṁ visuṁ vimuttiñāṇassa āgatattā vuttaṁ. Tattha chinnanti",
  "anya-e0301n11:27_48": "tena tena maggena samucchinnaṁ kilesajātanti attho. Pāḷi anu sārena vuccamāne pana",
  "anya-e0301n11:27_49": "pathamaṁ pahīnaṁ kilesānaṁ paccavekkhanaṁ. Tato paccekaṁ maggaṅgabojjhaṅgādīnaṁ paccavekkhanaṁ.",
  "anya-e0301n11:27_50": "Tato tesaṁ ārammaṇabhūtassa nibbānassa paccavekkhanaṁ. Tato phaladhammānaṁ paccavekkhanaṁ.",
  "anya-e0301n11:27_51": "Tato tesaṁ ārammaṇabhūtassa nibbānassa paccavekkhananti vattabbaṁ hoti. Pāḷiyañhi",
  "anya-e0301n11:27_52": "paccavekkhanañāṇaniddese nibbānaṁ maggavārepi phalavārepi dvikkhattuṁ āgatanti. Iti",
  "anya-e0301n11:27_53": "nibbānapaccavekkhanaṁ nāma itaresaṁ paccavekkhanānaṁ ādimhivā majjhe antarantarāvā",
  "anya-e0301n11:27_54": "avasānevā yatthakatthaci pavattatīti siddhaṁ hoti. Tathā kilesapaccavekkhanaṁpi maggaphalapaccavekkhanānaṁ",
  "anya-e0301n11:27_55": "ādimhivā pacchāvāti. Evañhi sati maggaṁ phalañca nibbānanti ayaṁ gāthāpi aviruddhā",
  "anya-e0301n11:27_56": "hotīti. Evañca katvā adhimānaniddesaṭṭhakathāsu so hi maggaphalanibbāna pahīna kilesā",
  "anya-e0301n11:27_57": "vasiṭṭhakilesa paccavekkhanena sañjātasomanasso ariyaguṇapaṭivedhe nikkaṅkhoti vuttaṁ.",
  "anya-e0301n11:27_58": "Etthaca sotāpannassa pañca paccavekkhanāni honti. Tathā sakadāgāmissa pañca. Anāgāmissa",
  "anya-e0301n11:27_59": "pañca. Arahato pana avasiṭṭhakilesonāma natthīti cattārīti ekūnavīsati paccavekkhanāni",
  "anya-e0301n11:27_60": "hontīti. Idañca paripuṇṇa vasena labbhamānaṁ sandhāya vuttaṁ. Aparipuṇṇaṁpi pana",
  "anya-e0301n11:27_61": "hotiyeva. Tathā hi cūḷadukkhakkhandhasuttaaṭṭhakathāyaṁ sā pana na sabbesaṁ paripuṇṇā",
  "anya-e0301n11:27_62": "hoti. Eko hi pahīnakilesameva paccavekkhati. Eko avasiṭṭhakilesameva. Eko maggameva.",
  "anya-e0301n11:27_63": "Eko phalameva. Ekonibbānameva. Imāsu pana pañcasupaccavekkhanāsu ekaṁvādvevā no laddhuṁ",
  "anya-e0301n11:27_64": "navaṭṭatīti vuttaṁ. Evaṁ chabbisuddhikamena bhāvetabbo catubbidho maggo ñāṇadassanavisuddhināma",
  "anya-e0301n11:27_65": "vuccatīti sambandho. Maggasaddena cettha catubbidhaṁ maggañāṇaṁ tadanukūlapavattivasena",
  "anya-e0301n11:27_66": "phalañāṇañca gahitanti daṭṭhabbaṁ. Etthāti vipassanākammaṭṭhāne. Tatthāti tesu anupassanā",
  "anya-e0301n11:27_67": "maggaphalesu. Abhinivisanaṁ abhiniveso. Heṭṭhā silāpathaviyaṁ nikhātasinerupādassa",
  "anya-e0301n11:27_68": "viya ajjhattakhandhesu daḷhaṁ gahetvā pavattīti attho. Attā iti abhiniveso attābhiniveso.",
  "anya-e0301n11:27_69": "Taṁ attābhinivesaṁ. Muñcantīti ajjhattadhammānaṁ kevalaṁ paccayāyatta vuttitāya khaṇabhaṅgassaca",
  "anya-e0301n11:27_70": "adiṭṭhattā so abhiniveso pavattati. Tasmā taṁ dvayaṁ sudiṭṭhaṁ katvā rūpaṁ anattā",
  "anya-e0301n11:27_71": "vedanā anattātiādinā punappunaṁ samanupassanāvasena taṁ abhinivesaṁ vimocayamānāti",
  "anya-e0301n11:27_72": "attho. Vimokkhamukhaṁ hoti, suññatavimokkha saṅkhātassa maggassa phalassaca pavesanadvārabhūtattā,",
  "anya-e0301n11:27_73": "vipallāsa nimittanti viparītavasena āsanaṁ upagamanaṁ pavattanaṁvā vipallāso. Anicce",
  "anya-e0301n11:27_74": "niccanti upagamanaṁ pavattanaṁvāti attho. So eva kile suppattiyā āsannakāraṇattā",
  "anya-e0301n11:27_75": "nimittanti vipallāsanimittaṁ. Muñcantīti ajjhattadhammānaṁ khaṇabhaṅgassa adiṭṭhattā",
  "anya-e0301n11:27_76": "taṁnimittaṁ hotīti tesaṁ khaṇabhaṅgaṁ sudiṭṭhaṁ katvā rūpaṁ aniccaṁ vedanā aniccātiādinā",
  "anya-e0301n11:27_77": "punappunaṁ samanupassanāvasena taṁnimittaṁ vimocayamānāti attho. Taṇhāpaṇidhinti",
  "anya-e0301n11:27_78": "taṇhāeva abhisaṅgavasena ārammaṇe cittassa paṇidahanato daḷhaṁ thapanato paṇidhīti",
  "anya-e0301n11:27_79": "taṇhāpaṇidhi. Taṁtaṇhā paṇidhiṁ. Muñcantīti ajjhattadhammānaṁ mahāādīnavarāsibhāvassa",
  "anya-e0301n11:27_80": "adiṭṭhattā sopaṇidhi hotīti tesaṁ mahāādīnavarāsibhāvaṁ sudiṭṭhaṁ katvā rūpaṁdukkhaṁ",
  "anya-e0301n11:27_81": "vedanādukkhātiādinā punappunaṁ samanupassanāvasena taṁpaṇidhiṁ vimocayamānāti attho.",
  "anya-e0301n11:27_82": "Tasmāti yasmā etā vimokkhamukhabhūtā tisso anupassanā evaṁ visesa nāmikā honti. Tasmā.",
  "anya-e0301n11:27_83": "Yasmā saṅkhāresu suññatadassanavasena atthasiddhināma kevalaṁ attākinivesabhūtassa",
  "anya-e0301n11:27_84": "diṭṭhigāhassa paṭipakkhabhūtassa ñāṇasseva ānubhāvo hoti, tasmā tathā samanupassitvā",
  "anya-e0301n11:27_85": "vimuñcantassa vipassanāpi maggopi sahajātañāṇa kiccena nāmaṁ labhatīti vuttaṁ yadivuṭṭhāna.La.",
  "anya-e0301n11:27_86": "Suññatovimokkho nāmahotimaggoti. Aniccadassanavasena atthasiddhināma nimittāti nivesabhūtassa",
  "anya-e0301n11:27_87": "mānagāhassa paṭipakkhabhūtāya saddhāyapi ānubhāvo. Tasmā tathā samanupassitvā vimuccantassa",
  "anya-e0301n11:27_88": "vipassanāpi maggopi sahajātasaddhā kiccena nāmaṁ labhatīti vuttaṁ yadianiccato.La.",
  "anya-e0301n11:27_89": "Animitto vimokkhonāmāti. Dukkhadassanavasena atthasiddhināma paṇidhisaṅkhāta taṇhāgāhapaṭipakkhabhūtassa",
  "anya-e0301n11:27_90": "samādhissapi ānubhāvo. Tasmā tathā samanupassitvā vimuccantassa vipassanāpi maggopi",
  "anya-e0301n11:27_91": "sahajātasamādhikiccena nāmaṁ labhatīti vuttaṁ. Yadi dukkhato. La. Appaṇihito vimokkhonāmāti.",
  "anya-e0301n11:27_92": "Vuttañhetaṁ paṭisambhidāmagge aniccato manasikaroto saddhindriyaṁ adhimattaṁ hoti.",
  "anya-e0301n11:27_93": "Dukkhato manasikaroto samādhindriyaṁ adhimattaṁ hoti. Anattato manasikaroto paññindriyaṁ",
  "anya-e0301n11:27_94": "adhimattaṁ hotīti. Magge pana tiṇṇaṁ dhammānaṁ kiccavisesonāma vipassanāgamanavaseneva",
  "anya-e0301n11:27_95": "siddhoti vuttaṁ maggo. La. Nāmāni labhatīti. Tattha suññatavimokkhena vimutto ariyasāvako",
  "anya-e0301n11:27_96": "sotāpattimaggakkhaṇe dhammānusārīnāma hoti. Majjhe chasu maggaphalakkhaṇesu diṭṭhippatto",
  "anya-e0301n11:27_97": "nāma. Arahattaphalakkhaṇe paññāvimuttonāma. Animittavimokkhena vimutto sotāpattimaggakkhaṇe",
  "anya-e0301n11:27_98": "saddhānusārīnāma. Upari sattasu ṭhānesu saddhāvimuttonāma. Apaṇihitavimokkhena vimutto",
  "anya-e0301n11:27_99": "pana aṭṭhasupi ṭhānesu kāyasakkhināma. Soyeva arūpajjhānaṁ pādakaṁ katvā vimutto",
  "anya-e0301n11:27_100": "arahattaphale ṭhito ubhatobhāgavimutto nāmāti ettāvatā yaṁ heṭṭhā vuttaṁ vipassanāparipākamāgammāti",
  "anya-e0301n11:27_101": "saṅkhārupekkhābhāvaṁ patvā tividhavimokkhamukhabhāvappattiyāceva sattaariyapuggalavibhāgassa",
  "anya-e0301n11:27_102": "paccayabhāvappattiyāca vipassanāñāṇassa paripākaṁ āgamma paṭiccāti. Taṁ sarūpato",
  "anya-e0301n11:27_103": "niddiṭṭhaṁ hotīti. Maggavīthiyaṁ phalañca maggāgamana vasena tathā tīṇi nāmāni labhatīti",
  "anya-e0301n11:27_104": "yojanā. Yathāvuttanayena vipassantānanti yadi anattato vipassatītiādinā vuttappakāranayena",
  "anya-e0301n11:27_105": "vipassantānaṁ catunnaṁ phalaṭṭhānaṁ puggalānaṁ. Yathāsakaṁphalanti sotāpannassa sotāpattiphalaṁ.",
  "anya-e0301n11:27_106": "Sakadāgāmissa sakadāgāmiphalantiādinā nayena attano attano santakabhūtaṁ yaṁ yaṁ",
  "anya-e0301n11:27_107": "phalaṁ vipassanāgamana vaseneva suññatādivimokkhotica vuccati. Namaggāgamanavasenāti",
  "anya-e0301n11:27_108": "adhippāyo. Etthaca vipassanāgamana vasena maggassa animitta nāmalābhonāma suttantikapariyāyena",
  "anya-e0301n11:27_109": "vutto. Abhidhamme pana animitto nāmamaggo naāgato. Nahi so nippariyāyato animittonāma",
  "anya-e0301n11:27_110": "hoti. Hīnapaṇītādivasena vibhāgārahassa saṅkhāranimittassa sabbhāvato. Teneva hissa",
  "anya-e0301n11:27_111": "dukkhapaṭipadā dandhā bhiññādivasenavā pāramidhammānaṁ parittamahantādivasenavā hīna",
  "anya-e0301n11:27_112": "paṇīta paṇītatara paṇītatama vibhāgo sandissatīti. Aṭṭhakathāyaṁ pana aniccānupassanā",
  "anya-e0301n11:27_113": "saṅkhāresu niccanimittaṁ vidhamanavasena pavattattā animittānupassanānāma samānāpi",
  "anya-e0301n11:27_114": "sayaṁ saṅkhāranimitte pariyāpannattā ekantena attanonāmaṁ maggassa dātuṁ nasakkoti.",
  "anya-e0301n11:27_115": "Tasmā maggo abhidhamma pariyāyena animittanāmaṁ nalabhatīti vuttaṁ. Suttantikapariyāyena",
  "anya-e0301n11:27_116": "pana yathā pathavikasiṇārammaṇaṁ jhānaṁ pathavikasiṇanti vuccati. Evaṁ suññatādināmaṁ",
  "anya-e0301n11:27_117": "nibbānaṁ ārammaṇaṁ katvā pavattāni maggaphalānipi ārammaṇavasenapi suññatādināmaṁ",
  "anya-e0301n11:27_118": "labhanti. Ārammaṇakaraṇavasena pana sampayogavasenavā palibodhakarāca nimittakarāca",
  "anya-e0301n11:27_119": "paṇidhikarāca rāgādayo kilesadhammā tesu natthi. Tasmā tāni aññaṁ āgamanaṁvā ārammaṇaṁvā",
  "anya-e0301n11:27_120": "anapekkhitvā attano sabhāvenapi suññatādināmaṁ labhantīti dassetuṁ ārammaṇavasenātiādi",
  "anya-e0301n11:27_121": "vuttaṁ. Tattha sarasavasenāti attano sabhāvena. Nāmattayanti suññatādi nāmattikaṁ.",
  "anya-e0301n11:27_122": "Sabbatthāti sabbāsu maggavīthi phalasamāpattivīthīsu. Sabbesaṁpīti sabbesaṁpi maggaphalānaṁ.",
  "anya-e0301n11:27_123": "Samamevāti samānameva. Sadisameva. Etthapanāti etesu pana yathāvuttesu maggaphalesu.",
  "anya-e0301n11:27_124": "Yasmā sabbādiṭṭhiyoca soḷasavidhā vicikicchāca attadiṭṭhimūlikā eva honti. Attadiṭṭhiyā",
  "anya-e0301n11:27_125": "niruddhāya nirujjhanti sabbānica apāyagāmi kammānināma attadiṭṭhiyā satiyāeva vipaccanti.",
  "anya-e0301n11:27_126": "Asatiyā na vipaccanti. Diṭṭhasaccānañca sā diṭṭhi sabbaso pahīnā hoti. Tasmā sotāpattimaggaṁ.La.",
  "anya-e0301n11:27_127": "Pahīnāpāya gamanoti vuttaṁ. Apāyaṁ gacchanti etehīti apāyagamanāni. Diṭṭhivicikicchāvippayuttā",
  "anya-e0301n11:27_128": "akusaladhammāceva pubbekataduccaritakammānica. Pahīnāni apāyagamanāni etassāti pahīnāpāyagamano.",
  "anya-e0301n11:27_129": "Paṭividdhacatusaccānaṁ pahīnaattadiṭṭhīnaṁ bodhipakkhiyadhammā ekantena uparūpari",
  "anya-e0301n11:27_130": "vaḍḍhanapakkhe ṭhitā honti. Kilesadhammā pana hāyanapakkhe. Tasmā te anukkamena parihāyitvā",
  "anya-e0301n11:27_131": "gacchantā uparima koṭiyā sattahi bhavehi sabbaso parikkhayaṁ gacchantīti vuttaṁ sattakkhattuparamosotāpannonāma",
  "anya-e0301n11:27_132": "hotīti, tattha sattakkhattusaddena sattapaṭisandhigahaṇavārā vuccanti. Paramoti ukkaṁsaparicchedo.",
  "anya-e0301n11:27_133": "Iti sattakkhattuṁ paramo etassāti. Sattakkhattuparamo. So pana devesu sattakkhattu",
  "anya-e0301n11:27_134": "paramo, manussesu sattakkhattu paramo, ubhayattha sattakkhattu paramoti tividho hoti. Yathāha –",
  "anya-e0301n11:28_0": "Katamoca puggalo sattakkhattuparamo idhekacco puggalo tiṇṇaṁ saṁyojanānaṁ parikkhayā",
  "anya-e0301n11:28_1": "sotāpanno hoti, avinipātadhammo niyato, sambodhiparāyano, so sattakkhattuṁ deveca",
  "anya-e0301n11:28_2": "manusseca sandhāvitvā saṁsaritvā dukkhassantaṁ karoti. Ayaṁ vuccati puggalo sattakkhattu paramoti.",
  "anya-e0301n11:29_0": "Ettha hi ca saddo aniyamattho. Etena yoca deveeva sattakkhattuṁ saṁsarati. Yoca manusseeva",
  "anya-e0301n11:29_1": "sattakkhattuṁ saṁsarati. Yoca deveca manusseca missakabhava vasena sattakkhattuṁ",
  "anya-e0301n11:29_2": "saṁsarati. Tividho peso sattakkhattu paramonāmāti dasseti. Aṭṭhakathāyaṁ pana missakabhava",
  "anya-e0301n11:29_3": "vasenassa attho vutto. Etthaca yasmā mahaggatajjhānassaca uparimagga vipassanā yaca",
  "anya-e0301n11:29_4": "ānubhāvaṁ anapekkhitvā kevalaṁ imassa maggassa ānubhāvagatiyā eva sattakkhattuparamonāma",
  "anya-e0301n11:29_5": "vutto. Soca pāḷiyaṁ katamesaṁ pañcannaṁ idha niṭṭhā. Sattakkhattuparamassa kolaṁ",
  "anya-e0301n11:29_6": "kolassa ekabījissa sakadāgāmissa yoca diṭṭhevadhamme arahāti vuttattā kāmabhaveeva",
  "anya-e0301n11:29_7": "jhānarahito sukkhavipassakovā parihīnajjhānovā daṭṭhabbo. Tenevaca paṭisambhidāmaggaṭṭha",
  "anya-e0301n11:29_8": "kathāyaṁ tayopi ime sotāpannā kāmabhavavasena vuttā. Rūpārūpabhave pana bahukāpi",
  "anya-e0301n11:29_9": "paṭisandhiyo gaṇhantīti vuttaṁ. Aṅguttaraṭṭhakathāyañca aṭṭhamaṁ bhavanti kāmabhave",
  "anya-e0301n11:29_10": "aṭṭhamaṁ paṭisandhinti vuttaṁ. Tasmā ye kāmabhaveyeva sattavārato oraṁvā diṭṭhadhamme",
  "anya-e0301n11:29_11": "yevavā uparimaggaṁ gaṇhanti. Tesaṁ tathārūpo pavattiviseso upari maggavipassanābalena",
  "anya-e0301n11:29_12": "siddhoti veditabbo. Tathā hi aṭṭhakathāsu upari tiṇṇaṁ maggānaṁ vipassanā niyāmetīti",
  "anya-e0301n11:29_13": "vuttaṁ. Ye pana diṭṭhadhammevā sakkaanāthapiṇḍikavisākhādayo viya sattasu bhavesu",
  "anya-e0301n11:29_14": "yatthakatthaci bhavevā jhānaṁ uppādetvā brahmalokaṁ gacchanti. Yeca brahmalokeyeva",
  "anya-e0301n11:29_15": "sotāpattimaggaṁ labhitvā tattheva parinibbāyanti. Tesaṁ tathārūpo pavatti viseso",
  "anya-e0301n11:29_16": "mahaggatajjhānabalena siddhoti. Yasmāca pāḷiyaṁ sattakkhattuṁ devecāti etena kāmabhave",
  "anya-e0301n11:29_17": "satta opapātika paṭisandhiyo dasseti. Sattakkhattuṁ manussecāti etena satta gabbhaseyyakapaṭisandhiyo",
  "anya-e0301n11:29_18": "dassetīti ubhayena cuddasa paṭisandhiyo dassitā honti. Tasmā tena pariyāyena labbhamāne",
  "anya-e0301n11:29_19": "cuddasabhave sandhāya sakkapañhasutte –",
  "anya-e0301n11:30_0": "Ito satta tato satta, saṁsarāni catuddasāti vuttaṁ. Tathā aṅguttareca tikanipāte",
  "anya-e0301n11:30_1": "sace udāyi ānando avitarāgo kālaṁ kareyya, tena cittapasādena sattakkhattuṁ devesu",
  "anya-e0301n11:30_2": "devarajjaṁ kareyya. Sattakkhattuṁ imasmiṁyeva jambudīpe mahārajjaṁ kareyya. Apica",
  "anya-e0301n11:30_3": "udāyi ānando diṭṭhevadhamme parinibbā yissatīti vuttaṁ. Keci pana imehi suttapadehi",
  "anya-e0301n11:30_4": "sattakkhattu paramassa sotāpannassa kāmabhave cuddasa paṭisandhiyo icchanti. Mahāvaggasaṁyuttaṭīkāyañca",
  "anya-e0301n11:30_5": "keci pana kāmabhave sattakkhattuṁeva uppajjati, na tato uddhanti vadanti. Taṁ vīmaṁsitabbanti",
  "anya-e0301n11:30_6": "vuttaṁ. Vibhaṅge pana tattha tattha aṭṭhānasuttesuca aṭṭhānametaṁ anavakāso yaṁ diṭṭhisampanno",
  "anya-e0301n11:30_7": "puggalo aṭṭhamaṁ bhavaṁ nibbatteyya, netaṁ ṭhānaṁ vijjatītica, aṅguttare chakkanipāte",
  "anya-e0301n11:30_8": "abhabbo diṭṭhasampanno puggalo aṭṭhamaṁ bhavaṁ nibbattetunti ca, mahāniddese ajitapañhe",
  "anya-e0301n11:30_9": "sohāpattimaggañāṇena abhisaṅkhāraviññāṇassa, nirodhena sattabhave thapetvā anama",
  "anya-e0301n11:30_10": "taggesaṁsāre ye uppajjeyyuṁ nāmañca rūpañca, etthete nirujjhanti. Vūpasamanti. Atthaṁ",
  "anya-e0301n11:30_11": "gacchanti. Paṭipassambhantītica, evaṁ daḷhaṁ katvā vuttattā yathāvuttanayeneva tesaṁ",
  "anya-e0301n11:30_12": "suttapadānaṁ attho veditabboti. Rāgadosamohānanti kāmarāgassa dosassa tadekaṭṭhamohassaca.",
  "anya-e0301n11:30_13": "Tanukarattāti yathā sotāpannasantāne uppajjantā dhammikesu kāmavatthūsu balavantā",
  "anya-e0301n11:30_14": "hutvā uppajjanti. Yato tesaṁ methunavatthusamāyogopi pavattati, tathā uppajjituṁ",
  "anya-e0301n11:30_15": "asamatthe katvā saṁlikhanavasena tanukaraṇato. Adhiccuppattivasenaca pariyuṭṭhānamandatāvasenaca",
  "anya-e0301n11:30_16": "tanukabhāvaṁ sādhanatoti attho. Tattha adhiccuppattivasenāti kadāci cirena uppattivasena.",
  "anya-e0301n11:30_17": "Pariyuṭṭhānamandatāyāti cirena uppajjantānaṁpi mandataraṁ pariyuṭṭhānavasena. Mahāsivattherena",
  "anya-e0301n11:30_18": "pana tesaṁpi methunavatthu samāyogo icchito. So mahāṭṭhakathāyaṁ paṭikkhitto. Yañca",
  "anya-e0301n11:30_19": "chakkanipāte migāsālavatthumhi abrahmacārinopi isidattassa brāhmaṇassa sakadāgāmittaṁ",
  "anya-e0301n11:30_20": "bhagavatā byākataṁ, taṁpi tassa āsannamaraṇakāle adhigamavasena byākatanti veditabbaṁ.",
  "anya-e0301n11:30_21": "Sakiṁdeva imaṁ lokaṁ āgantvā āgamanato sakadāgāmīnāma hotīti yojanā. Yamettha vattabbaṁ,",
  "anya-e0301n11:30_22": "taṁ heṭṭhā pathamaparicchede vuttameva. Arahattaṁbhāvetvāti arahattamaggaṁ bhāvetvākhīṇā",
  "anya-e0301n11:30_23": "cattāro āsavā yassāti khīṇāsavo. Dakkhiṇā vuccati kammañca kammaphalañca saddahitvā",
  "anya-e0301n11:30_24": "āyatiṁ phalapaṭilābhatthāya dinnadānaṁ. Dakkhanti vaḍḍhanti sattā etāyāti katvā.",
  "anya-e0301n11:30_25": "Tāya pana dakkhiṇāya vipattikarānaṁ kilesānaṁ sabbaso abhāvato sampattikarānañca",
  "anya-e0301n11:30_26": "sīlakkhandhādiguṇānaṁ sabbaso paripuṇṇattā dakkhiṇeyyesu aggo jeṭṭhako hutvā taṁdakkhiṇaṁ",
  "anya-e0301n11:30_27": "paṭiggahituṁ arahatīti aggadakkhiṇeyyo. Puggalabhedoti catunnaṁ phalaṭṭhapuggalānaṁ",
  "anya-e0301n11:30_28": "saṅkhepabhedo. Vitthārabhedo pana evaṁ veditabbo, aṭṭhakathāsu tāva catuvīsati sotāpannā,",
  "anya-e0301n11:30_29": "dvādasa sakadāgāmino, aṭṭhacattālīsa anāgāmino, dvādasa arahantoti phalaṭṭhānaṁ channavutibhedo",
  "anya-e0301n11:30_30": "vutto. Tattha saddhādhimutto paññādhimuttoti dve sotāpannā honti. Te ekabījī kolaṁkolo",
  "anya-e0301n11:30_31": "sattakkhattuparamocāti tīhi guṇitā cha. Puna catūhi paṭipadāhi guṇitā catuvīsati",
  "anya-e0301n11:30_32": "honti. Tividha vimokkhacatupaṭipadānaṁ pana bhedena dvādasa sakadāgāmino dvādasa",
  "anya-e0301n11:30_33": "arahantoca honti. Anāgāmino pana avihesu tāva tayo antarāparinibbāyino, eko upahacca",
  "anya-e0301n11:30_34": "parinibbāyī, eko uddhaṁ soto akaniṭṭhagāmīti pañca. Teyeva sasaṅkhāraparinibbāyī",
  "anya-e0301n11:30_35": "asaṅkhāraparinibbāyīcāti dvīhi guṇitā dasa. Tathā atappasu dassasudassīsu ticattālīsa",
  "anya-e0301n11:30_36": "honti. Akaniṭṭhe pana uddhaṁsoto akaniṭṭhagāmīnāma natthīti cattāro sasaṅkhāraparinibbāyino",
  "anya-e0301n11:30_37": "cattāro asaṅkhāraparinibbāyinoti aṭṭhāti. Sabbe aṭṭhacattālīsa hontīti. Suttanipātaṭṭhakathāyaṁ",
  "anya-e0301n11:30_38": "pana dvādasa sotāpannā, dvādasa sakadāgāmino, catuvīsati anāgāmino, dve arahanto,",
  "anya-e0301n11:30_39": "cattāro maggaṭṭhāti catupaññāsa honti. Teyeva saddhādhura paññādhura vasena dvīhi",
  "anya-e0301n11:30_40": "guṇitā aṭṭhasataṁ puggalā hontīti āgato. Etthāti etasmiṁ puggalabhede. Sabbesaṁpīti",
  "anya-e0301n11:30_41": "catunnaṁ phalaṭṭhānaṁpi sādhāraṇāva. Na nirodhasamāpatti viya ekaccānaṁeva sādhāraṇāti",
  "anya-e0301n11:30_42": "adhippāyo. Ativiya mamāyitassa abhinindi tassa ajjhositassa attano cittasantānassa",
  "anya-e0301n11:30_43": "apavattikaraṇaṁ nāma bahalarāgavimuttānaṁeva sijjhatīti vuttaṁ, anāgāmīnañceva arahantānañcalabbhatīti.",
  "anya-e0301n11:30_44": "Tesaṁpi aṭṭhasamāpattilābhīnaṁ kāmarūpabhavagatānaññeva idha gahaṇaṁ daṭṭhabbaṁ.",
  "anya-e0301n11:30_45": "Kasmā, ādito paṭṭhāya anupubbanirodhabaleneva gantabbattā. Tenāha tatthātiādi. Tatrāyaṁ",
  "anya-e0301n11:30_46": "vidhi, pathamajjhānaṁ samāpajjitvā vuṭṭhāya tattha gate saṅkhāre aniccato dukkhato",
  "anya-e0301n11:30_47": "anattato vipassati. Tato dutīyajjhānaṁ samāpajjitvā vuṭṭhāya tatthagate saṅkhāre",
  "anya-e0301n11:30_48": "tatheva vipassati. Tato tatīyaṁ jhānaṁ. Tato catutthaṁ jhānaṁ. Tato pañcamaṁ jhānaṁ.",
  "anya-e0301n11:30_49": "Tato ākāsānañcāyatanaṁ. Tato viññāṇañcā yatanaṁ samāpajjitvā vuṭṭhāya tatthagate",
  "anya-e0301n11:30_50": "saṅkhāre tatheva vipassati. Tato ākiñcaññāyatanaṁ samāpajjitvā vuṭṭhāya nānābaddhaavikopanaṁ",
  "anya-e0301n11:30_51": "saṅghapatimānanaṁ satthupakkosanaṁ addhāna paricchedoti imaṁ catubbidhaṁ pubbakiccaṁ",
  "anya-e0301n11:30_52": "karoti. Tato nevasaññā nāsaññāyatanaṁ samāpajjati. Ekaṁvā dvevā cittavāre atikkamitvā",
  "anya-e0301n11:30_53": "acittako hoti nirodhaṁ phusatīti. Tatthatatthevāti tato tato jhānato tasmiṁ tasmiṁ",
  "anya-e0301n11:30_54": "vuṭṭhitakāleeva. Vipassantoti nirodhassa samatha vipassanā yuganandhabaleneva pattabbattā",
  "anya-e0301n11:30_55": "vipassanābalenapi cittasantānassa saṇhasukhumabhāvā pādanatthaṁ idaṁ pathamajjhānaṁ",
  "anya-e0301n11:30_56": "aniccantiādinā nayena vipassanto. Yāvaākiñcaññāyatanaṁgantvāti yāva ākiñcaññāyatanajjhānaṁ,",
  "anya-e0301n11:30_57": "tāva samāpajjanavuṭṭhānavipassanāvasena gantvā. Āvajjanādhiṭṭhāna paccavekkhanānipettha",
  "anya-e0301n11:30_58": "icchitabbāniyeva. Teneva hi paṭisambhidāmagge pañcavidhā vasiyo nirodhaparikammesu",
  "anya-e0301n11:30_59": "vuttāti. Tatoparanti ākiñcaññāyatanajjhānagate saṅkhārevipassanānantaraṁ, adhiṭṭhātabbanti",
  "anya-e0301n11:30_60": "adhiṭṭheyyaṁ. Attano sarīrābandhe parikkhāre thapetvā nānābandhāni civarādīni parikkhārāni",
  "anya-e0301n11:30_61": "aggiādinā parissayena māvinassantūtivā, ekasīmāyaṁ saṅghakamme karīyamāne saṅgho",
  "anya-e0301n11:30_62": "maṁ pabhimānessati, tadā vuṭṭhahāmītivā, satthā maṁ kenacikāraṇena pakkosā pessati,",
  "anya-e0301n11:30_63": "tadā vuṭṭhahāmītivā adhiṭṭhānakiccaṁ. Ādisaddena nirodhabbhantareeva maraṇaṁ nukho",
  "anya-e0301n11:30_64": "me bhavissatīti evaṁ pavatto addhāna paricchedo gahito. Dvinnaṁ.La. Vocchijjaticittasantati",
  "anya-e0301n11:30_65": "tadatthāya ādito paṭṭhāya tathārūpassa payogavisesassa suṭṭhu katattā. Tatoti tasmiṁ",
  "anya-e0301n11:30_66": "kāle. Anāgāmino anāgāmi phalacittaṁ nirāvajjanaṁpi nipparikammaṁpīti adhippāyo. Tathāhi",
  "anya-e0301n11:30_67": "ādito paṭṭhāya punappunaṁ pavattitaṁ vipassanāparikammameva tassa parikammaṭṭhāne",
  "anya-e0301n11:30_68": "tiṭṭhati. Na visuṁ āsannaparikammaṁ nāma atthīti. Paccavekkhananti phalapaccavekkhanaṁ.",
  "anya-e0301n11:30_69": "Evaṁ duvidhaṁ kammaṭṭhānanayaṁ niddisitvā idāni yadatthaṁ so niddisīyati, tadatthe",
  "anya-e0301n11:30_70": "sotujane niyojento bhāve tabbanti gāthamāha. Tattha paṭipajjitabbāti paṭipatti. Paṭipajjantivā",
  "anya-e0301n11:30_71": "etāya uparupari visesanti paṭipatti. Sīlādidhammo. Rasīyati nirāmisasukhānubhavanavasena",
  "anya-e0301n11:30_72": "anubhavīyatīti raso. Jhānamagga phalabhūto adhigamadhammo. Arahatta phalamevavā.",
  "anya-e0301n11:30_73": "Tadubhayaṁ paṭicca uppannapītisomanassamevavā. Paṭipattiyā raso paṭipatti raso. Soeva",
  "anya-e0301n11:30_74": "assāditabbaṭṭhena assādo cāti paṭipatti rasassādo. Sāsane paṭipattirasassādaṁ patthayantena",
  "anya-e0301n11:30_75": "bhikkhunā iccevaṁ mayā niddiṭṭhaṁ uttamaṁ bhāvanādvayaṁ bhāvetabbanti sambandho.",
  "anya-e0301n11:31": "Iti paramatthadīpaniyānāma abhidhammatthasaṅgahassa",
  "anya-e0301n11:32": "Catutthavaṇṇanāya kammaṭṭhānasaṅgahassa",
  "anya-e0301n11:33": "Paramatthadipanā niṭṭhitā."
}