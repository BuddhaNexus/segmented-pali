{
  "anya-e0806n6:0": "Chaṭṭhakaṇḍa",
  "anya-e0806n6:1": "1. Vatta",
  "anya-e0806n6:2_0": "Tadatthassevāti tassa kriyatthassa. Yo kiriyāsaṅkhāto atto tasseva. Etena ādhārametaṁ",
  "anya-e0806n6:2_1": "kriyatthassāti ñāpeti. Nahiccādinā tadatthasseva visesane kāraṇamāha. Suttaṁvinātiparesaṁviya",
  "anya-e0806n6:2_2": "suttaṁ vinā. Tāpi vattamāneyeva bhavissantīti iminā vattumiṭṭhattāti ettha sesavacanamavabodheti.",
  "anya-e0806n6:2_3": "Evakārenā (ti vattamānassevāti ettha evasaddena.) Tabbivacchāti vattamānavacanicchā.",
  "anya-e0806n6:3_0": "Taṁsamīpassāti ettha tasaddena mahākassapassa subhaddavacanānussaraṇasaṅkhāto maraṇappattihetu",
  "anya-e0806n6:3_1": "dukkhānubhavasaṅkhāto ca kiriyāviseso pariggahito, te vā vattamānakiriyāvisesāti",
  "anya-e0806n6:3_2": "tesamubhinnamāsannāni kamena adhammadīpanamaraṇāni, tenāha-dīpana maraṇānamāsannattā’ti.",
  "anya-e0806n6:3_3": "Evaṁ maññate ‘‘takkālavattamānakiriyāvisesassa dīpanamaraṇasaṅkhātaṁ taṁsamīpatāvipi",
  "anya-e0806n6:3_4": "kiriyantaraṁ vattamānaggahaṇena taṁsāmīpyaṁ gayhati, yathā (gaṅgāsamīpo) deso gaṅgāti",
  "anya-e0806n6:3_5": "vuccati tato ‘gaṅgāyaṁ gāvo’ti siyā’’ti. Pure iccādinā pakkhantaraṁ viracitaṁ vuttikārena,",
  "anya-e0806n6:3_6": "tadupadassetuṁ mukhayati ‘sabhāvato’ iccādi.",
  "anya-e0806n6:4_0": "Kiriyākāloti vattamānakiriyākālo. Avasissatīti purepurāsaddehi dīpitaanāgatakālato",
  "anya-e0806n6:4_1": "avasissati. Kiriyā kāleti dīpanamaraṇakiriyākāle. Tassāti dīpanamaraṇassa. Vattamānattāti",
  "anya-e0806n6:4_2": "ettha vattamāneyeva bhavissantīti seso. Anenāti pureccādivuttivacanena. Purepurāsaddehi",
  "anya-e0806n6:4_3": "anāgatakālāvagame sati dippati maratīti ettha dīpanamaraṇakiriyākālo mukhye tadā",
  "anya-e0806n6:4_4": "vattatītiāha- ‘mukhyaṁ vattamānattamāhe’ti. Puna pakkhantaramupanītaṁ kāleccādinā",
  "anya-e0806n6:4_5": "vuttikārena, tamupadassetuṁ mukhamāvattayati ‘anāgate’ccādi.",
  "anya-e0806n6:5_0": "Vuttiyaṁ kālabyattayoti kālātivattanaṁ, vattamānakālātikkamena anāgatakālepi bāhulakātyādayo",
  "anya-e0806n6:5_1": "hontīti adhippāyo. Tadeva samattheti ‘bhavanteva’iccādinā. Tyādayotīminā sabbesaṁ",
  "anya-e0806n6:5_2": "ākhyātikānaṁ gahaṇaṁ. Lassa dīghoti sambandho. Gacchatīti sakkassa sahabhāvaṁ gamissatīti attho.",
  "anya-e0806n6:6": "3. Nāme",
  "anya-e0806n6:7_0": "Paṭijānissantīti vattamāne anāgatavacanaṁ, paṭijānantīti attho. Itarampana bhūte",
  "anya-e0806n6:7_1": "bhavissatīti āsi, karissatīti akari, cete ssasīti cetitā asi, bhuñjissasīti bhuñjitā",
  "anya-e0806n6:7_2": "asi. Anokappanā assaddhā. Amarisanaṁ akkhamā. Imināvāti atthivacane upapade kodhā",
  "anya-e0806n6:7_3": "saddhāsu gammamānesva-satīpi vacanantare imināva sāmaññavacanena siddhanti attho.",
  "anya-e0806n6:7_4": "Garahāvamāti tassa hetuvacanaṁ. Tathāhiccādinā garahāvagamameva samattheti. Atthināma",
  "anya-e0806n6:7_5": "īdisanti atthināmāti (potthake) ābhidosikassa kummāsassa paribhuñjanaṁ vijjate nāmāti",
  "anya-e0806n6:7_6": "attho. Vijjamānampi taṁ asaddahanto amarisanto evaṁ vadati. Natthīti maññeti adhippāyo,",
  "anya-e0806n6:7_7": "tenāha- ‘paccakkhamapī’ti īdisampīti ādi. Yopīti saddassa sopīti tasaddena sambandho",
  "anya-e0806n6:7_8": "veditabbo. Atthīti vijjamānattheti vuttavijjamānattho vakkhamānapakkhattayepi daṭṭhabbo.",
  "anya-e0806n6:8_0": "Nanu atthināma tātāti ettake vutte paṭhamo atthinukhoccādiko nisīditvāti saddapariyanto",
  "anya-e0806n6:8_1": "ca, dutiyo atthinukhoccādiko nisīditvāti saddapariyanto ca tatiyo atthimaññeccādiko",
  "anya-e0806n6:8_2": "jigucchaneyyanti saddapariyanto ca vacanappabandho kathaṁ labbhatīti manasi nidhāyāha-",
  "anya-e0806n6:8_3": "‘sopanā’tiādi. Imināti ‘atthiyevihāpi nindāvagamo’ti vacanena. Ṭhānabhojane garahatīti",
  "anya-e0806n6:8_4": "sambandho. Vuttaṁ sakkatānusārena. Nissāyanissāyāti yattha bhagavā nisinno taṁ ṭhānaṁ nissāya nissāya.",
  "anya-e0806n6:9": "4. Bhūte",
  "anya-e0806n6:10_0": "Kiriyārūpeti kiriyāsabhāve, evamaññatrāpīti agami agamitthātīmehi aññatra agamuṁ",
  "anya-e0806n6:10_1": "iccādike agamoccādike ca. Anudarā alomikāti santamapyudarādikaṁ mahattābhāvapaṭipādanāya",
  "anya-e0806n6:10_2": "bahuttā bhāvapaṭipādanāya ca na vattumicchīyate.",
  "anya-e0806n6:11": "5. Ana",
  "anya-e0806n6:12_0": "Aññapadatthavuttiyāti vuttamaññapadatthaṁ dasseti ‘vakkhamānalakkhaṇo’ccādinā. Vakkhamānalakkhaṇotivuttikārena",
  "anya-e0806n6:12_1": "‘‘āñāyyā’’ccādinā vakkhamānalakkhaṇo. Antokatvāti iminā āsaddassābhividhimhi pavattimāha.",
  "anya-e0806n6:12_2": "Aharubhayataḍḍharattaṁ vāti ettha vāsaddo pakkhantare. Aḍḍharattasaddena rattiyā",
  "anya-e0806n6:12_3": "catuttho bhāgo-tra vattumiṭṭho, aho ca tassa aḍḍharattañcāti attho. Imassādhippāyatthamāha-",
  "anya-e0806n6:12_4": "‘atīteccādi. Ubhayattha adhippāyaṁ vivarati‘aya’miccādinā. Pañcayāmoti atītāya rattiyā",
  "anya-e0806n6:12_5": "pacchimapañcacattālīsavināḍikādhikaghaṭikāttayaṁ anāgatāya purimapañcacattālīsavināḍikādhikaghaṭikatthayañceti",
  "anya-e0806n6:12_6": "aḍḍhādhikasattaghaṭikāparimāṇo eko yāmo ahassa cattāroti pañca yāmā pahārā assāti pañcayāmo.",
  "anya-e0806n6:13": "Gatāyapacchimo yāmo, pacchimaddhamimassa vā;",
  "anya-e0806n6:14": "Pahāro-nāgatāyādī, tadaddhamapi vā tathā.",
  "anya-e0806n6:15": "Vuttakālāvadhi majjho, kālo so-jjatano mato;",
  "anya-e0806n6:16": "Tannisedhena yotvañño, so-najjatano mato.",
  "anya-e0806n6:17": "Agamatthātiādīsu aīssaādīnaṁ sambandhibyañjanassābhāvā na iña. Byāmissepīti ajjatanamissepi bhūte. Nañsamāsanissaye byāmisse yathā pappotīti dassento āha- ‘pariyudāsetāve’ccādi.",
  "anya-e0806n6:18_0": "Ajjatananissayoti byāmisse ajjatanabhāgīnissayo. Atthuti pañhe tu tadaññanissayoti",
  "anya-e0806n6:18_1": "byāmisseyeva tato ajjatanato itarānajjatana nissayo aññatrāti byāmissato aññatra",
  "anya-e0806n6:18_2": "bhūtakāle. Pasaṅgoti ā ñuādīnaṁ pasaṅgo. Ajjahiyyovāti byāmissatādassanatthaṁ vuttaṁ.",
  "anya-e0806n6:19": "6. Paro",
  "anya-e0806n6:20_0": "Samāsoti chaṭṭhīsamāso kārakasamāso vā. Nipātanatā cāssa visesatoti. Etañcāti parokkheti",
  "anya-e0806n6:20_1": "etañca. Kriyatthassa upādhi visesanaṁ kriyatthopādhi, tassa kriyatthopādhino bhūtā",
  "anya-e0806n6:20_2": "najjatanassa sādhanadvārena visesanaṁ, na tūjukaṁtyattho. Kasmā nojukaṁ visesanaṁ",
  "anya-e0806n6:20_3": "tyāha ‘byavacchejjābhāvā’ti. Tameva phuṭayitumāha- ‘tathāhi’ccādi.",
  "anya-e0806n6:21_0": "Sādhiyamānāti iminā dhātvatthassāparinipphannataṁ bodheti. Te santi indriyānaṁ. Santo",
  "anya-e0806n6:21_1": "vijjamāno visayo yesaṁ indriyānaṁ te sambhāvo tattaṁ, tasmā. Neti paṭisedhe, sādhanadvārena",
  "anya-e0806n6:21_2": "visesanatte byavacchejjasabbhāvā yathāvuttadoso na bhavatīti attho. Dosā bhāvameva",
  "anya-e0806n6:21_3": "dassetumāha- ‘yassi’ccādi. Yassāti dhātvatthassa. Tatthāti tasmiṁ appaccakkhe dhātvatthe.",
  "anya-e0806n6:21_4": "Kārakānaṁ sattisabhāvattā sāpi apaccakkhā vāti codeti nanuceccādinā. Asattoti asamattho.",
  "anya-e0806n6:22_0": "Attānāma attano paccakkhoti tabbisaye amhakārakassa vidhānamayuttanti manasi nidhāya",
  "anya-e0806n6:22_1": "yaṁ vuttaṁ vuttikārena, tamupadassetumāha- ‘nanuce’ccādi. Attabodhanīyāpi hi kiriyā",
  "anya-e0806n6:22_2": "yadā cittavikkhepato nopalakkhīyate, tadāyaṁ parokkhā bhavati, tenuttamavisayepi",
  "anya-e0806n6:22_3": "parokkhabhāvo tassā bhavatveva. Jāgaratopi yadā madā manobyātaṅgato anupaladdhi,",
  "anya-e0806n6:22_4": "tadāpi bhavatyeveti dassetuṁ vuttaṁ byāsattavacanaṁ. Abhinibbattikāleti kiriyā nibbattikāle,",
  "anya-e0806n6:22_5": "‘sutto-haṁ kiṁ vilalāpa, matto-haṁ kiṁvilalāpe’ti idamatrodāharaṇaṁ. Citta cikkhepavisayappadassanāyettha suttavacanaṁ.",
  "anya-e0806n6:23": "7. Eyyā",
  "anya-e0806n6:24_0": "Eyyādotīminā eyyādyattho gahitoti bodhetuṁ yeneccādikaṁ vuttaṁ. Nimittasaddāpekkhāya",
  "anya-e0806n6:24_1": "tanti vattabbe visayasaddāpekkhāyasoti vuttaṁ. Tesanti eyyādīnaṁ. Visayaṁ dasseti",
  "anya-e0806n6:24_2": "‘hetuphalesviccādiko’ti. Ādisaddena pañhapatthanādayo gahitā. Athātra kriyaggahaṇābhāve",
  "anya-e0806n6:24_3": "kriyātipattiyanti kathaṁ labbhaticcāha- ‘kriyāti pattiya’nti ādi. Kriyātipattiyanti",
  "anya-e0806n6:24_4": "vivaraṇaṁ katanti sambandho.",
  "anya-e0806n6:25_0": "Abhidheyyadvārenāti kiriyāsaṅkhātaatthamukhena, pakatakriyattha visesanattāti kriyatthādhikārato",
  "anya-e0806n6:25_1": "adhikatassa dhātussa visesanattā. Idaṁ vuttaṁ hoti ‘‘atipattiyanti adhikatakriyatthavisesanaṁ,",
  "anya-e0806n6:25_2": "visesanañca hontaṁ nojukaṁ bhavitumarahati kiñcarahi abhidheyyadvārena, tathāhi atipatanaṁ",
  "anya-e0806n6:25_3": "nāma kriyāya hoti, na kriyatthassa ayujjanato, tasmā atipattiyantivuttekriyātipatti",
  "anya-e0806n6:25_4": "yanti idaṁ kriyatthavisesanaṁ hontaṁ abhidheyyadvārena hotīti kriyātipattiyanti vivaraṇaṁ",
  "anya-e0806n6:25_5": "kata’’nti. Vidhurappaccayopanipātatoti viruddhappaccayasamavāyāti attho.",
  "anya-e0806n6:26_0": "Kāraṇavekallatovāti hetumato phalassa yo hetu tassa vikalattena. Tatretīmassa attho",
  "anya-e0806n6:26_1": "vattamānavisayeti. Kriyātipattiyanti bhūtādi kriyātipattiyaṁ. Liṅgatoti nimittena.",
  "anya-e0806n6:26_2": "Gamakena liṅgena gammāyātipattiyā bujjhanakālaṁ vattamāno kālo na tiṭṭhati atikkamatīti",
  "anya-e0806n6:26_3": "āha- ‘vattamānatāya byatikkamā’ti. Tadeva phuṭayati ‘samakāla’ntiādinā. Samakālanti",
  "anya-e0806n6:26_4": "ekakkhaṇe. Vattamānassa kriyātipatyasambhavā tadavasiṭṭhātītānāgatesveyyādīnambhāvo",
  "anya-e0806n6:26_5": "(aññathā) nupapattiyāti vuttaṁ vuttiyaṁ ‘sāmatthiyātiādi.",
  "anya-e0806n6:27_0": "Liṅgenāti ettha pubbe dakkhiṇena gamane sati sakaṭissāpariyā bhavanadassanaṁ dakkhiṇena",
  "anya-e0806n6:27_1": "gamanassa sakaṭāpariyābhavanahetutte liṅgaṁ, dakkhiṇena gamanassātipattiyā aññato",
  "anya-e0806n6:27_2": "gamanādi liṅgaṁ. Sakaṭā kiriyābhavanātipattiyā sakaṭe garubhārāropanādi liṅgaṁ. Paṭhamavaye",
  "anya-e0806n6:27_3": "arahattabhavanaṁ taṁhetubhūtañca pabbajjaṁ paresaṁ paṭhamavaye pabbajjānimittārahattappattiliṅgena",
  "anya-e0806n6:27_4": "viññāya pabbajjāyātipatti gharakammabyāvaṭatādiliṅgena, arahattassātipatti ca pabbajjānimittābhāvena",
  "anya-e0806n6:27_5": "bhāvavirahena (potthake) liṅgenāvasīyateti liṅgena bhūta kriyātipatti pana veditabbā,",
  "anya-e0806n6:27_6": "yadi panevamabhiññālābhī payuñjati tadā paccakkhañāṇeneva sabbaṁ viññāya payuñjatīti",
  "anya-e0806n6:27_7": "veditabbaṁ. Liṅgatovasīyamānāyanti pana bāhullena vuttaṁ.",
  "anya-e0806n6:28": "8. Hetu",
  "anya-e0806n6:29_0": "Niccabhavanaṁ hetu (tyādinā) hetuphalabhāvoyevettha, nāti pattīti dīpeti. Sabbappaccayodāharaṇavasenāti",
  "anya-e0806n6:29_1": "sabbesaṁ eyyādīnampaccayānaṁ udāharaṇavasena. Hetuphalānaṁ sabbhāvatoti vuttattā",
  "anya-e0806n6:29_2": "hetuphalāni dasseti hananamiccādinā. Evaṁ hetuphalasabbhāvato sabbakāle ca vidhānato",
  "anya-e0806n6:29_3": "ettha vattamānepi pappotīti bhāvo. So ca hetuhetumantabhāvo ca.",
  "anya-e0806n6:30": "9. Pañhe",
  "anya-e0806n6:31_0": "Pacchimaṁ pacchimaṁ padantiādīsu pañhoti purimaṁ padaṁ, sampucchanāti pacchimaṁ padantiādinā",
  "anya-e0806n6:31_1": "daṭṭhabbaṁ. Samecca aññamaññaṁ pucchanā sampucchanā, yācanaṁ dehī tyādinā yācanamatthaṁ,",
  "anya-e0806n6:31_2": "iṭṭhassāsampattassātthanamiṭṭhāsiṁsanaṁ. Pattakālavasena ca visayabhedena bhinnāya",
  "anya-e0806n6:31_3": "pīti yojetvā attho daṭṭhabbo. Pattakālaṁ dasseti nimittabhūtassātiādinā. Nimittabhūtassāti",
  "anya-e0806n6:31_4": "taṁtaṁkiccasampajjane kāraṇabhūtassa. Vidhi nāma diṭṭhadhammikasamparāyika nimantaṇāmantaṇājjhesanapesanāni.",
  "anya-e0806n6:31_5": "Ettha ca anuññāpattakālesu ca pañcamī vihitā parehi, diṭṭhadhammikādīsu pañcasu sattamī.",
  "anya-e0806n6:31_6": "Idha pana te dvepi vidhivisesāyevāti vidhimhi antokaritvā eyyādiṁ vidhātuṁ yaṁ vuttaṁ",
  "anya-e0806n6:31_7": "vuttikārena, tadidāni vattukāmo āha- ‘anuññāpattakālesupi’ccādi. Vidhippatītimeva",
  "anya-e0806n6:31_8": "pakāseti ‘evaṁ kareyyāsī’’ticcādinā. Anujānantopi dīpentopi kiriyāsu byāpāretiyevāti",
  "anya-e0806n6:31_9": "byāpāraṇampatītitoti yojetvā attho veditabbo.",
  "anya-e0806n6:32_0": "Pesanepi kesañci byākaraṇaññūnaṁ sattamīvidhicchitotivuttikārena yaṁ vuttaṁ, taṁ",
  "anya-e0806n6:32_1": "dāni vattumāha- ‘pesane pi’ccādi. Samūlatanti kesañci saddikānaṁ sattamīvidhividhānamūlena",
  "anya-e0806n6:32_2": "samūlataṁ. ‘‘Anumatiparikappatthesu sattamī’’ti (3-1-11) kaccānasuttaṁ. Kattumicchato",
  "anya-e0806n6:32_3": "parassa anujānanaṁ anumati, parikappanaṁ sallakkhaṇaṁ nirūpanaṁ parikappo hetuphalakiriyā",
  "anya-e0806n6:32_4": "sambhavo ca, tasmiṁ anumatyatthe ca parikappatthe ca sattamīvibhatti hotīti attho.",
  "anya-e0806n6:32_5": "Atthaggahaṇena vidhinimantaṇāmantaṇājjhesana patthanāpattakālesu ca.",
  "anya-e0806n6:33": "10. Tu antu",
  "anya-e0806n6:34": "Udāhaṭāti gacchatu gacchantuādinā udāhaṭā. Dadātūti yācane.",
  "anya-e0806n6:35": "11. Satya",
  "anya-e0806n6:36": "Arahatthe cāyameva payogo, tena bhavaṁ khalu rajjaṁ kareyya bhavaṁ arahoti yojetvā daṭṭhabbo.",
  "anya-e0806n6:37": "12. Sambhā",
  "anya-e0806n6:38_0": "Yoggatājjhavasānantīmassātthapadaṁ , sattisaddahananti sāmatthiyassa saddahananti",
  "anya-e0806n6:38_1": "attho. Payogānusāritaṁ dīpetī sambandho. Gammamāneti sambhāvemiccādinā bhvādidhātūhi",
  "anya-e0806n6:38_2": "avuccamānepi gamyamāne. Udāhaṭaṁ ‘apipabbataṁ sirasā bhindeyyā’ti. Mahābalatāya hatthihanane",
  "anya-e0806n6:38_3": "alamatthavisaye sambhāvane satyapi alaṁ saddo-trālamattho yuttoti na bhavantetyādayo",
  "anya-e0806n6:38_4": "hanissati. Dhātunāti ettha dhātuggahaṇena bhvādayo gayhante tattha dhātusaddassa",
  "anya-e0806n6:38_5": "ruḷhattā pubbācariyasaññāya vā. Udāhaṭanti bhuñjeyya bhavaṁ tyādinā.",
  "anya-e0806n6:39": "13. Māyo",
  "anya-e0806n6:40_0": "Sūti māsūti ettha susaddo. Ettha imasmiṁ udāharaṇe. Nivatteti māsaddoti seso. Āraddhanti",
  "anya-e0806n6:40_1": "iminā vattamānaṁ vanagamanaṁ dasseti. Antobhūtaṇyatthāti ṇippaccayābhāvepi attani",
  "anya-e0806n6:40_2": "antobhūtaṇyattha dhātuto. Īādīnaṁ āādīnañca sakakālonāma bhūto kālo. Dhātusambandho",
  "anya-e0806n6:40_3": "visesanavisessabhāvo, tenāha- ‘dhātvattha sambandhe visesana visessabhāvalakkhaṇe’ti.",
  "anya-e0806n6:40_4": "Sabbatthākhyāta vāccottho visesso syādyantavācco visesanaṁ.",
  "anya-e0806n6:41_0": "Iṭṭhoti paresamiṭṭho. Jānanatthavasena gamanatthattāti ‘‘gamanatthā kammakā’’ti (5-59)",
  "anya-e0806n6:41_1": "sutte gamanatthasaddena ‘ye gatyatthā te buddhyatthā’ti jānanatthopi gahitoti evaṁ",
  "anya-e0806n6:41_2": "gahitajānanatthavasena gamanatthattāti attho. Abhimatāni pāṇiniyānaṁ. Tathā saddassatthamāha-",
  "anya-e0806n6:41_3": "‘anantarena gatattha’(nti ana)ntare vuttena karaṇabhūtenāti attho. Abhimatoti pāṇiniyānameva",
  "anya-e0806n6:41_4": "idhādhippetasamuccayaṁ vattumāha- ‘samuccayo’iccādi. Athātra kathamanekāsaṁ kiriyānaṁ",
  "anya-e0806n6:41_5": "cīya mānatā yāvatā ekāvāṭanakiriyājjhayanakiriyā cetyāsaṅkiyāha- ‘sādhanabhedane’ccādi.",
  "anya-e0806n6:41_6": "Maṭhādisādhanānambhedenāṭana kiriyāyapi bhedoti attho. Takkiriyāppadhānassāti sā",
  "anya-e0806n6:41_7": "lavanakiriyā padhānamassa kattuno. Yo- yamaññepi niyojento viya kiriyaṁ karoti so",
  "anya-e0806n6:41_8": "nā-ññakiriyāpadhāne yutto, takkiriyāppadhāneyeveti.",
  "anya-e0806n6:42": "14. Pubba",
  "anya-e0806n6:43_0": "Mahāvākyarūpattā pakaraṇassa tadapekkhāya vākyekadesattaṁ ‘‘vattamāne tianti, bhavissati’’ccādīnaṁ",
  "anya-e0806n6:43_1": "vākyānanti āha ‘vākyekadesehī’ti. Atoyevamāha-vākyāvayavoparo-dhunā karīyate’ti.",
  "anya-e0806n6:43_2": "Vidhivākyattamassa dassetvā niyamavākyattaṁ dāni dassetuṁ ‘athavā niyamatthamidantyādīna’ntyāha.",
  "anya-e0806n6:43_3": "Niyamasuttattameva phuṭayati ‘tehi’ccādinā. Tehi tehi suttehīti ‘‘vattamāne ti anti’’ccādīhi",
  "anya-e0806n6:43_4": "tehi tehi suttehi. Imināti ‘‘pubbaparā’’dinā iminā suttena. Nanu tumhāmhasesesūti",
  "anya-e0806n6:43_5": "ettake vuccamāne ‘tumhāmhasaddavacanīyesu tadaññasaddavacanīyesu ca kārakesū’ti ayaṁ",
  "anya-e0806n6:43_6": "viseso kuto gamyate yenevaṁ vivaṭaṁtyāha- ‘kattukamme’ccādi. Kattādīsu vidhānañca vakkhati.",
  "anya-e0806n6:44_0": "Kattukammānamevāti iminā bhāvaṁ byavacchindati. Tathā ca vakkhati- ‘tumhāmhasaddavacanīyattābhāvā’ti.",
  "anya-e0806n6:44_1": "Asatvabhūtāyeccādikamekavacana sambhave kāraṇaṁ, tumhāmheccādikantu paṭhamapurisasambhave.",
  "anya-e0806n6:44_2": "Tumhāmhasesesu hontā majjhimuttamapaṭhamā kathaṁ bhāvādīsu viññāyanti kathañca tumhāmhādisaddavacanīyassa",
  "anya-e0806n6:44_3": "kārakatthassākhyātena tattha vihitena saññāvibhattā tumhāmhādisaddappayogābhāvoccāsaṅkiya",
  "anya-e0806n6:44_4": "yaṁ vuttaṁ vuttiyaṁ taṁdāni vivarantena ‘yadi bhāvādīsu mānādayo na vidhīyante tadāmānādīsu",
  "anya-e0806n6:44_5": "paresu bhāvādīsu kyalādīnaṁ vidhānameva nopapajjatī’ti iminā sāmatthiyena tumhādīsu",
  "anya-e0806n6:44_6": "kārakesu majjhimādīnaṁ bhāvo viññāyati teneva tumhādikārakatthassa tattha vihitenākhyātena",
  "anya-e0806n6:44_7": "saññāpitattā tumhādisaddappayogo nāma na hotīti dassetuṁ ‘tumhādisvi’ccādikamāraddhaṁ.",
  "anya-e0806n6:44_8": "Yajjevaṁ tumhādisaddappayogoyeva na siyā ccāha- ‘yajjeva miccādi. Parihāramāha- ‘sasaddenā’ti.",
  "anya-e0806n6:44_9": "Tumhādisaddena. Brāhmaṇāiccanenābhihitameva bahuttaṁ bahavoti vacanenānujjate. Vacanābhāve",
  "anya-e0806n6:44_10": "kathaṁ tulyādhikaraṇattaṁtyāha- ‘anujjamānassi’ccādi. Anujjamānassātianuvaditabbassa",
  "anya-e0806n6:44_11": "gacchaticcādinā niddiṭṭhassa kattuno.",
  "anya-e0806n6:45_0": "Anuvādenāti (tumhādi) anuvādena. ‘‘Nāmamhi payujjamānepi tulyādhikaraṇe paṭhamo’’ti",
  "anya-e0806n6:45_1": "(3-1-5) kaccānavacanaṁ, tenāha- ‘tenevi’ccādi. Asamānādhikaraṇattā hi ‘tayāpaccate’ccādo",
  "anya-e0806n6:45_2": "na bhavati. Tathāhi tayeccetaṁ kattuvācī paccateccetaṁ kammavācī kamme ākhyātappaccaya vidhānato.",
  "anya-e0806n6:46_0": "‘Ehi maññe rathena gamissasī’ti pāṇiniyātimatanipphādanakkamo (nirassa) te ‘parihāse’ccādinā.",
  "anya-e0806n6:46_1": "Maññatissa payogeti upapadavasena manadhātussa payoge. Dhātumhāti gamiādito. Uttama",
  "anya-e0806n6:46_2": "purisekavacane patteti gamissāmīti patte. Majjhimobhimatoti gamissasītyabhimato.",
  "anya-e0806n6:46_3": "Majjhime patteti maññaseti patte, uttamekavacana miṭṭhanti maññetiṭṭhaṁ. Idaṁ vuttaṁ",
  "anya-e0806n6:46_4": "hoti ‘‘maññase tvaṁ rathena gamissāmīti vattabbe maññe tvaṁ rathena gamissasīti bhavatīti",
  "anya-e0806n6:46_5": "(vutta’’nti). Ehi maññeccādi na kiñci vuttaṁ vuttiyaṁ. Yathāsavisayevamajjhimuttamā",
  "anya-e0806n6:46_6": "sampajjanti, tathāsambandhamupadassayamāha- ‘evametthābhisambandho’ccādi. Parābhimataṁ",
  "anya-e0806n6:46_7": "sambandhaṁ kurumāno āha- ‘natveva’miccādi. Athoccateccādinā parādhippāyamāha- ‘yade’ccādi.",
  "anya-e0806n6:47_0": "Yadevamabhisambandhoti ‘maññase tvaṁ rathena gacchāmī’ti yadā evamabhisambandho karīyatītyattho.",
  "anya-e0806n6:47_1": "So cevamanugatoti ‘maññe ahaṁ tvaṁ rathena gacchasi’ccevaṁ so ca payogo anugatotyattho.",
  "anya-e0806n6:47_2": "Pakārantarakappanāyāti ‘maññase tvaṁ rathena gacchāmī’ti antarakappanāya.",
  "anya-e0806n6:48": "15. Āī",
  "anya-e0806n6:49": "Tenacāti samāsitattena ca,ssatyādīnamaggahaṇanti yadi tesaṁ gahaṇaṁ siyā āīssādīsūti na samāsena vadeyya.",
  "anya-e0806n6:50": "17. Bhūssa",
  "anya-e0806n6:51": "Katākatappasaṅgīyo vidhi so nicco-niccā balavāti paṭhamaṁ vuka bhavatīti dassetumāha- ‘katākatappasaṅgittā’ccādi.",
  "anya-e0806n6:52": "18. Pubba",
  "anya-e0806n6:53": "Aādyapekkheti aādīsūti anuvattaaādyapekkhe.",
  "anya-e0806n6:54": "23. Kara",
  "anya-e0806n6:55_0": "Nanu ca ‘sossā’ti kasmā vuttaṁ ‘‘kvaci vikaraṇāna ‘‘micceva (5-161) lopo siyāti ‘karassa",
  "anya-e0806n6:55_1": "ku’nti vattabbanti codanamanasi nidhāyāha- ‘kvaci vikaraṇānaṁ tyādi. Aññatrapayogānusaraṇā",
  "anya-e0806n6:55_2": "payogānusaraṇaṁ vinā olopo viññātuṁ na sakkāti sambandho.",
  "anya-e0806n6:56": "25. Hāssa",
  "anya-e0806n6:57": "Kāriyaṁ āhaṅsaṅkhātamassa atthīti kāriyī, tena aparo kāriyī haññati hiṁsīyatīti attho.",
  "anya-e0806n6:58_0": "Sahossehīti karassa okārena ssena ca saha hāssa ssena sahāti attho. Atha kathaṁ ossehi",
  "anya-e0806n6:58_1": "saheva vuttā desotiviññāyatīccāsaṅkiyāha- ‘sahavacanasāmatthiyā’ti. Saha saddassa",
  "anya-e0806n6:58_2": "sahattha(ssa ca) sossa ssenāti kathanasāmatthiyāti attho. Adhippāyaṁ vivarati ‘evaṁ",
  "anya-e0806n6:58_3": "maññate’ccādinā. Evaṁ maññate- ossāna manādesitte iccādinā pāṭhena bhavitabbamiva",
  "anya-e0806n6:58_4": "lakkhīyate… teneva pāṭhenasahavacanasāmatthiyassa patītisabbhāvato. Na tu ‘evaṁmaññateossānamantādesatte",
  "anya-e0806n6:58_5": "hāssacāti vacanamanatthakaṁ siyā hā to cetveva vadetya ossānamanādesitte’ccādinā",
  "anya-e0806n6:58_6": "pāṭhena… ossānamantādesappasaṅgassevābhāvato. Nahetthādesādesi sambandhachaṭṭhī atthi…",
  "anya-e0806n6:58_7": "sossāti visesanachaṭṭhiyāppadhānāya ssenāti sahatthe tatiyāya ca niddiṭṭhattā. Ubhayatthāti",
  "anya-e0806n6:58_8": "ssatyādīsussādīsu ca.",
  "anya-e0806n6:59": "28. Āī",
  "anya-e0806n6:60": "Pubbasaralopoti vikaraṇalopo ākārādese ca dvīsu vāresu pubbasaralopo.",
  "anya-e0806n6:61": "29. Gami",
  "anya-e0806n6:62": "Agāti īmhi lalopo, ākārādese ca pubbasaralopo.",
  "anya-e0806n6:63": "30. Ḍaṁsa",
  "anya-e0806n6:64": "Agañchā agacchīti niggahītāgamena.",
  "anya-e0806n6:65": "32. Ṇānā",
  "anya-e0806n6:66": "Ujjhitānubandhānanti pariccattānubandhānaṁ.",
  "anya-e0806n6:67": "33. Āī ū",
  "anya-e0806n6:68": "Sutte āti iminā ubhayattha paṭhamapurisekavacanaṁ gahitanti āha- ‘ā’tiādi.",
  "anya-e0806n6:69": "34. Kusa",
  "anya-e0806n6:70": "Abhirūhīti ‘‘byañjane dīgharassā’’ti (1-33) dīgho.",
  "anya-e0806n6:71": "35. Ā ī ssa",
  "anya-e0806n6:72": "Parokkhāparanāmadheyyānanti parokkhātiaññanāmānaṁ.",
  "anya-e0806n6:73": "38. Eyyā",
  "anya-e0806n6:74_0": "Tehevāti heṭṭhā vuttasuttadvayeheva, sahacaritañāyenāti ‘‘bhūte ī uṁ’’iccādo (6-4)",
  "anya-e0806n6:74_1": "paracchakke paṭhama purisekavacanaākārena ‘‘anajjatane āñu’’iccādo (6-5) pubbacchakke",
  "anya-e0806n6:74_2": "paṭhamapurisekavacana ākārena ca sahacaritākārānameva paccāsattiyā sahacaritā pattivasena",
  "anya-e0806n6:74_3": "pavattañāyena gahaṇanti attho. Gahitattā tvādi sambandhī gayhateti sambandho. Nissayakaraṇaṁ",
  "anya-e0806n6:74_4": "nāma byattivaseneva, na sāmaññavasenāti āha ‘etenā’tiādi.",
  "anya-e0806n6:75": "40. Eo",
  "anya-e0806n6:76": "Antasarādilopo ‘‘rānubandhentasarādissā’’ti (4-132).",
  "anya-e0806n6:77": "42. Ossa",
  "anya-e0806n6:78": "Ādesānanti aādīnamādesānaṁ.",
  "anya-e0806n6:79": "46. Iṁssa",
  "anya-e0806n6:80": "Pubbasminti akāsinti ettha.",
  "anya-e0806n6:81": "52. Tassa",
  "anya-e0806n6:82": "Kriyatthavihitānampi dhātuvihitānampi aññesaṁ tabbādīnaṁ paccayānaṁ na gahaṇanti sambandho.",
  "anya-e0806n6:83": "54. Mimā",
  "anya-e0806n6:84": "Amhītiādīni vattamāne tvādīsu vā mimānamudāharaṇāni.",
  "anya-e0806n6:85": "57. Himi",
  "anya-e0806n6:86": "Muyhāmi muha=vecitte ‘‘divādīhi yaka’’ (5-21).",
  "anya-e0806n6:87": "61. Ñāssa",
  "anya-e0806n6:88": "Jānāti ‘‘ñāssa ne jā’’ (5-120)",
  "anya-e0806n6:89": "67. Hanā",
  "anya-e0806n6:90": "Cha ca khā ca cha khā.",
  "anya-e0806n6:91": "70. Kayi",
  "anya-e0806n6:92": "Iminā katā kayirāti ajjhāharitabbaṁ.",
  "anya-e0806n6:93": "71. Ṭā",
  "anya-e0806n6:94": "Eyyumādīnaṁ eyyassāti vuttattā upādivajjitassāti viññāyati.",
  "anya-e0806n6:95": "74. Guru",
  "anya-e0806n6:96": "Okāro guruti saṁyogapubbattā vuttaṁ.",
  "anya-e0806n6:97": "76. Ovi",
  "anya-e0806n6:98": "Vikaraṇasaddassa aññathāpi byavacchedakattasambhave idhādhippetaṁ byavacchedakattampaṭipādetumāha- ‘yadipi’ccādi.",
  "anya-e0806n6:99": "78. Eyyā",
  "anya-e0806n6:100": "Aññatrāpīti bhaveyyāmubhaveyyāmaiccatrāpi.",
  "anya-e0806n6:101": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n6:102": "Chaṭṭhakaṇḍavaṇṇanā niṭṭhitā.",
  "anya-e0806n6:103": "Niṭṭhitā ca sabbathā sāratthavilāsinī ṭīketi.",
  "anya-e0806n6:104": "Nigama",
  "anya-e0806n6:105": "1.",
  "anya-e0806n6:106": " Sabbadā subhadāyittā, sattānantanisevite;",
  "anya-e0806n6:107": "Pasatthe-nvatthasaññāya, paññāte subhasaññite.",
  "anya-e0806n6:108": "2.",
  "anya-e0806n6:109": " Cāgavikkamapaññānuddayādiguṇasālinā;",
  "anya-e0806n6:110": "Subhasenādhināthena, kārite vasatā satā.",
  "anya-e0806n6:111": "3.",
  "anya-e0806n6:112": " Paṭisallānasāruppe, vihāre sādhugocare;",
  "anya-e0806n6:113": "Manonukūle yogīnaṁ, vare vikkamasundare.",
  "anya-e0806n6:114": "4.",
  "anya-e0806n6:115": " Therena racitā sāyaṁ, sāsanujjotanatthinā;",
  "anya-e0806n6:116": "Ṭīkā gurupadambhoja, rajomatthakasevinā.",
  "anya-e0806n6:117": "5. Bahussutānaṁ viññūnaṁ, paramatthāvagāhinaṁ.",
  "anya-e0806n6:118": "Pavattatu ciraṁ ceto, rañjayantī nirantaraṁ.",
  "anya-e0806n6:119": "6.",
  "anya-e0806n6:120": " Yesaṁ na sañcitā paññā, nekasattantarocitā;",
  "anya-e0806n6:121": "Sammohabbhahatāvete, nāvabujjhanti kiñcipi.",
  "anya-e0806n6:122": "7.",
  "anya-e0806n6:123": " Kintehi pādasussūsā, yesaṁ natthi gurūniha;",
  "anya-e0806n6:124": "Ye tappādarajokiṇṇā, teva sādhūvivekino.",
  "anya-e0806n6:125": "8.",
  "anya-e0806n6:126": " Puññena sattharacanājanitena tena,",
  "anya-e0806n6:127": "Sambuddhasāsanavarodayakāraṇena;",
  "anya-e0806n6:128": "Lokāmisesupi kilesamalā alaggo,",
  "anya-e0806n6:129": "Sambuddhasāsanavarodayamācareyyaṁ.",
  "anya-e0806n6:130": "9.",
  "anya-e0806n6:131": " Ye-nantatantaratanākaramanthanena,",
  "anya-e0806n6:132": "Manthāca lollasitañāṇavarena laddhā;",
  "anya-e0806n6:133": "Sārāmathāti sukhitā sukhayanti caññe,",
  "anya-e0806n6:134": "Teme jayanti guravā guravo guṇehi.",
  "anya-e0806n6:135": "10.",
  "anya-e0806n6:136": " Ṭīkāyo vinasādinaṁ viracayī yo kaṇṭhabhūsāparo,",
  "anya-e0806n6:137": "Viññūnaṁ jinasāsanāmalamatīso-kāsi cānākulaṁ;",
  "anya-e0806n6:138": "Santosakkamanomanomakamano sabbhāvanīyo mahā,",
  "anya-e0806n6:139": "Sāmī me gurupuṅgavo vijayate sārīsuto-yaṁ bhuvi.",
  "anya-e0806n6:140": "11.",
  "anya-e0806n6:141": " Rājā vikkamabāhu bāhitaripū tātvassa bhātāssa lokissaro,",
  "anya-e0806n6:142": "Sammittānihano tisīhaḷapatī yoyaṁ mahāvikkamo;",
  "anya-e0806n6:143": "Nibbhīto tisūro vijayādibāhu vijayī so āsi laṅkissaro,",
  "anya-e0806n6:144": "Taṁ nissāya phalaṁ cirāya phalatañcetaṁ sataṁ santataṁ.",
  "anya-e0806n6:145": "Siddhi ratthu",
  "anya-e0806n6:146": "1.",
  "anya-e0806n6:147": " Aggammotivaṁsena, abhayārāmasāminā;",
  "anya-e0806n6:148": "Pañcikāvaṇṇanābhūtā, sā sāratthavilāsinī.",
  "anya-e0806n6:149": "2.",
  "anya-e0806n6:150": " Mrammakkharamāropetvā, visodhetvā yathābalaṁ;",
  "anya-e0806n6:151": "Sakiyabyavahārena, tithīvasu karindunā.",
  "anya-e0806n6:152": "3.",
  "anya-e0806n6:153": " Yutte vasse laṅkādīpā, saraṭṭhamāhatā puna;",
  "anya-e0806n6:154": "Bhāssappadīpakātanta, kāsikāpañcikādihi.",
  "anya-e0806n6:155": "4.",
  "anya-e0806n6:156": " Saṁsanditvā vicāretvā, vācetvāca punappunaṁ;",
  "anya-e0806n6:157": "Ūnādhikādi dosāni, apanetvā sinesine.",
  "anya-e0806n6:158": "5.",
  "anya-e0806n6:159": " Suddhaṭṭhake ca vassesā, pāpitā pakatiṭṭhitiṁ;",
  "anya-e0806n6:160": "Suddhāsuddhaṁva dassentī, sodhetu pāṭhasuddhiyā."
}