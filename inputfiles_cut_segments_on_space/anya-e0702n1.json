{
  "anya-e0702n1:0": "1. Navaṭṭhānāgatasāsanavaṁsakathāmaggo",
  "anya-e0702n1:1_0": "1. Tattha ca navaṭṭhānāgatasāsanavaṁsakathāmaggo evaṁ veditabbo. Amhākañhi bhagavā",
  "anya-e0702n1:1_1": "sammāsambuddho veneyyānaṁ hitatthāya hatthagataṁ sukhaṁ anādiyitvā dīpaṅkarassa bhagavato",
  "anya-e0702n1:1_2": "pādamūle byākaraṇaṁ nāma mañjūsaka pupphaṁ pilandhitvā kappasatasahassādhikāni cattāri",
  "anya-e0702n1:1_3": "asakhye yāni anekāsu jātīsu attano khedaṁ anapekkhitvā samatiṁsapāramiyo pūretvā",
  "anya-e0702n1:1_4": "vessantarattabhāvato cavitvā tusitapure devasukhaṁ anubhavi.",
  "anya-e0702n1:2_0": "Tadā devehi uyyojiyamāno hutvā kapilavatthumhi hosamataraññā pabhuti asambhinnāttiyavaṁsikassa",
  "anya-e0702n1:2_1": "suddho dhanassanāma mahārañño aggamahesiyā asambhinnāttiyavaṁ sikāya māyāya kucchīsmiṁ",
  "anya-e0702n1:2_2": "āsāḷimāsassa puṇṇamiyaṁ guruvāre paṭisandhiṁ gahetvā asamāsaccayena vesākhamāsassa",
  "anya-e0702n1:2_3": "puṇṇamiyaṁ sukkavāre vijāyitvā soḷasavassikakāle rajjasampattiṁ patvā ekūnatiṁsavassāni",
  "anya-e0702n1:2_4": "atikkamitvā maṅgalauyyānaṁ nikkhamanakāle devehi dassitāni cattāri nimittāni passitvā",
  "anya-e0702n1:2_5": "saṁvegaṁ āpajjitvā mahābhinikkhamanaṁ nikkhamitvā anomāyanāma nadiyā tīre bhamara",
  "anya-e0702n1:2_6": "vaṇṇasannibhāni kesāni chinditvā devadattiyakāsāvaṁ paṭicchādetvā ne rañjarāyanāma",
  "anya-e0702n1:2_7": "nadiyā tīre vesākhamāsassa puṇṇamiyaṁ paccūsakāle sujātāyanāma seṭṭhidhītāya dinnaṁ",
  "anya-e0702n1:2_8": "pāyāsaṁ ekūnapaṇṇāsavārena paribhuñjitvā purimikānaṁ sammāsambuddhānaṁ dhammatāya",
  "anya-e0702n1:2_9": "suvaṇṇapātiṁ nadiyaṁ otāretvā mahābodhimaṇḍaṁ upasaṅkamitvā aparājitapallaṅke nisīditvā",
  "anya-e0702n1:2_10": "anamataggasaṁ sārato paṭṭhāya attānaṁ chāyā viya anuyantānaṁ anekasatakilesaverīnaṁ",
  "anya-e0702n1:2_11": "sīsaṁ catūhi maggasatthehi chinditvā tilokaggamahādhammarājattaṁ patvā pañcatālīsavassānaṁ",
  "anya-e0702n1:2_12": "tesu tesu ṭhānesu tesaṁ tesaṁ sattānaṁ mahākaruṇāsamāpattijālaṁ patthāretvā desanāñāṇaṁ",
  "anya-e0702n1:2_13": "vijambhetvā dhammaṁ desetvā sāsanaṁ patiṭṭhāpesi. Patiṭṭhāpetvā ca pana asītivassāyukakāle",
  "anya-e0702n1:2_14": "vijjotayitvā nibbāyanappa dāpajālaṁ viya anupādisesanibbānadhātuyā parinibbāyi. Maccu",
  "anya-e0702n1:2_15": "dhammassa ca nāma tīsu lokesu atimamāyitabbo esa, atigarukātabbo esa, atibhāyitabbo",
  "anya-e0702n1:2_16": "esāti vijānanasabhāvo natthi. Bhagavantaṁyeva tāva tilokaggapuggalaṁ ādāya gacchati,",
  "anya-e0702n1:2_17": "kiṁmaṅgaṁ pana amhe yevā tevā, ahovataacchariyā saṅkhāradhammoti. Honti cettha–",
  "anya-e0702n1:3": "Maccudhammo ca nāmesa,",
  "anya-e0702n1:4": "Nillajjo ca anottappī;",
  "anya-e0702n1:5": "Tilokaggaṁva ādāya,",
  "anya-e0702n1:6": "Gacchī pageva aññesu.",
  "anya-e0702n1:7": "Yathā goghātako coro,",
  "anya-e0702n1:8": "Māretuṁyeva ārabhi;",
  "anya-e0702n1:9": "Goṇaṁ laddhāna lokamhi,",
  "anya-e0702n1:10": "Payojanaṁva ettakaṁ.",
  "anya-e0702n1:11": "Tatheva maccurājā ca,",
  "anya-e0702n1:12": "Hindagūnaṁ guṇaṁ idha;",
  "anya-e0702n1:13": "Na vijānāti eso hi,",
  "anya-e0702n1:14": "Māretuṁyeva ārabhīti.",
  "anya-e0702n1:15_0": "Sattāhaparinibbute ca bhagavati āyasmā mahākassapo tiyaḍḍhasatādhikehi sahassamattehi",
  "anya-e0702n1:15_1": "bhikkhūhi saddhi pāvāto kusīnārāyaṁ āgacchanto antarāmagge bhagavā sammāsambuddho",
  "anya-e0702n1:15_2": "parinibbutoti sutvā avītasoka bhikkhū rodante disvā vuddhapabbajito subhaddānāma",
  "anya-e0702n1:15_3": "bhikkhu evaṁ vadati– mā āvuso paridevittha, natthettha socitabbonāmakoci, pubbe mayaṁ",
  "anya-e0702n1:15_4": "bhavāma samaṇena ge,bhamena upaddutā– idaṁ karotha idaṁ tumhākaṁ kappati, mā idaṁ",
  "anya-e0702n1:15_5": "karittha na idaṁ tumhākaṁ kappatīti, seyyathāpi iṇasādhikena dāsoti, idāni pana mayaṁ",
  "anya-e0702n1:15_6": "yaṁ yaṁ icchāma, taṁ taṁ sakkā kātuṁ, yaṁ yaṁ pana na icchāma,taṁ taṁ sakkā akātunti.",
  "anya-e0702n1:15_7": "Taṁ sutvā īdisaṁ pana verīpuggalaṁ paṭicca sammāsambuddhassa bhagavato sāsanaṁ khippaṁ",
  "anya-e0702n1:15_8": "antaradhāreyya, idāni suvaṇṇakkhandhasadiso sarīro saṁvijjamāno yeva dukkhena nipphādite",
  "anya-e0702n1:15_9": "sāsane mahābhayaṁ uppajji ca, īdiso puggalo aññaṁ īdisaṁ puggalaṁ sahāyaṁ labhitvā",
  "anya-e0702n1:15_10": "vuddhimāpajjanto hāpetuṁ sakkuṇeyya maññeti cittakkhedaṁ patvā dhammasaṁvegaṁ labhitvā",
  "anya-e0702n1:15_11": "imaṁ bhikkhuṁ idheva setavatthaṁ nivāsāpetvā sarīre bhasmena vikiritvā bahiddhā karissāmīti cintesi.",
  "anya-e0702n1:16_0": "Tadā āyasmato mahākassapattherassa etadahosi,– idāni samaṇassa gotamassa sarīraṁ",
  "anya-e0702n1:16_1": "saṁvijjamānaṁyeva parisā vivādaṁ karontīti manussā upavadissantiti. Tato pacchā imaṁ",
  "anya-e0702n1:16_2": "vitakkaṁ vūpasametvā khamitvā sammāsambuddho bhagavā parinibbāyamānopi tena pana",
  "anya-e0702n1:16_3": "desito dhammo saṁvijjati, tena desitassa dhammassa thiraṁ patiṭṭhāpanatthāya saṅgāyiyamānaṁ",
  "anya-e0702n1:16_4": "īdisehi puggalehi sāsanaṁ na antaradhāyissati, ciraṁ ṭhassati yevāti manasikaritvā",
  "anya-e0702n1:16_5": "bhagavato dinnapaṁsu kūlacīvarādivasena dhammānuggahaṁ anussaritvā bhagavato parinibbānato",
  "anya-e0702n1:16_6": "tatiye māse āsāḷimāsassa puṇṇamito pañcame divase rājagahe sattapaṇṇiguhāyaṁ ājātasattuṁnāma",
  "anya-e0702n1:16_7": "rājānaṁ nissāya pañcahi arahanta satehi saddhiṁ sattamāsehi paṭhamaṁ saṅgāyanaṁ akāsi.",
  "anya-e0702n1:17_0": "Tadā aṭṭhacattālīsādhikasatakaliyugaṁ anavasesato apanetvā kaliyugena sāsanaṁ samaṁ",
  "anya-e0702n1:17_1": "katvā ṭhapesi. Yadā pana ajātasattu rañño rajjaṁ patvā aṭṭhavassāni ahesuṁ, tadā",
  "anya-e0702n1:17_2": "marammaraṭṭhe taṅkosaṅgatvapure jambudīpadhajassanāma rañño rajjaṁ patvā atirekapañcavassāni ahesunti.",
  "anya-e0702n1:18_0": "Imissañca paṭhamasaṅgītiyaṁ āyasmā mahākassapo āyasmā upāli āyasmā ānando āyasmā",
  "anya-e0702n1:18_1": "anuruddho cāti evamādayo pañcasatappamāṇā mahātherā paṭhamaṁ saṅgāyitvā sāsanaṁ anuggahesuṁ.",
  "anya-e0702n1:18_2": "Evaṁ subhaddassa duṭṭhapabbajitassa duṭṭhavacanaṁ sāsanassa anuggahe kāraṇaṁnāma",
  "anya-e0702n1:18_3": "ahosi. Subhaddo ca nāma duṭṭhapabbajito ātumānagaravāsī ahosi kappakakuliko. So yadā",
  "anya-e0702n1:18_4": "bhagavā ātumānagaraṁ gacchati, tadā atteno putte dve sāmaṇere kappakakammaṁ kārāpetvā",
  "anya-e0702n1:18_5": "laddhehi taṇḍulatelādīhi vatthūhi yāguṁ pacitvā sasaṅghassa buddhassa adāsi. Bhagavā",
  "anya-e0702n1:18_6": "pana tāni appaṭiggahetvā kāraṇaṁ pucchitvā vigarahitvā akappiyasamādānadukkaṭāpattiṁ",
  "anya-e0702n1:18_7": "kappakapubbassa bhikkhussa khuradhāraṇadukkaṭāpattiñca paññāpesi. Taṁ kāraṇaṁ paṭicca",
  "anya-e0702n1:18_8": "veraṁ bandhitvā sāsanaṁ viddhaṁsitukāmatāya tattakaayoguḷaṁ gilitvā uggīranto viya",
  "anya-e0702n1:18_9": "īdisaduṭṭhavacanaṁ vadīti.",
  "anya-e0702n1:19_0": "Ajātasatturājā ca tumhākaṁ dhammacakkaṁ hotu, mama āṇācakkaṁ pavattissāmi, vissaṭṭhā",
  "anya-e0702n1:19_1": "hutvā saṅgāyantūti anuggahesi. Tenesa paṭhamaṁ sāsanānuggaho rājāti veditabbo, mahākassapādīnañca",
  "anya-e0702n1:19_2": "arahantānaṁ pañcasatānaṁ sisāparamparā anekā honti, gaṇanapathaṁ vītivattā. Yamettha",
  "anya-e0702n1:19_3": "ito paraṁ vattabbaṁ, taṁ aṭṭhakathāyaṁ vuttanayena veditabbaṁ. Te pana mahātherā",
  "anya-e0702n1:19_4": "saṅgāyitvā parinibbāyiṁsūti. Honti cettha–",
  "anya-e0702n1:20": "Iddhimanto ca ye therā,",
  "anya-e0702n1:21": "Paṭhamassaṅgītiṁ katvā;",
  "anya-e0702n1:22": "Sāsanaṁ paggahitvāna,",
  "anya-e0702n1:23": "Maccūvasaṁva sampattā.",
  "anya-e0702n1:24": "Kiñcāpi iddhiyo santi,",
  "anya-e0702n1:25": "Tathāpi tā jahitvāna;",
  "anya-e0702n1:26": "Nibbāyiṁsu vasaṁ maccu,",
  "anya-e0702n1:27": "Patvā te chinnapakkhāva.",
  "anya-e0702n1:28": "Kā kathāva ca amhākaṁ,",
  "anya-e0702n1:29": "Amhākaṁ gahaṇe pana;",
  "anya-e0702n1:30": "Maccuno natthi sāro ca,",
  "anya-e0702n1:31": "Evaṁ dhāreyya paṇḍitoti.",
  "anya-e0702n1:32": "Ayaṁ paṭhamasaṅgītikathā saṅkhepo.",
  "anya-e0702n1:33_0": "Tato paraṁ vassasataṁ tesaṁ sissaparamparā sāsanaṁ dhāretvā āgamaṁsu. Athānukkamena",
  "anya-e0702n1:33_1": "gacchantesu rattidivesu vassasataparinibbute bhagavati vesālikā vajjiputtakā bhikkhū",
  "anya-e0702n1:33_2": "vesāliyaṁ kappati siṅgiloṇakappā, kappati dvaṅgulakappo, kappati gāmantarakappo,",
  "anya-e0702n1:33_3": "kappati āvāsakappo, kappati anumatikappo, kappati āciṇṇakappo, kappati āmathitakappo,",
  "anya-e0702n1:33_4": "kappati jaḷogiṁ pātuṁ, kappati adasakaṁ nisīdanaṁ, kappati jātarūparajatanti imāni",
  "anya-e0702n1:33_5": "dasavatthūni dīpesuṁ.",
  "anya-e0702n1:34_0": "Tesaṁ susunāgaputto kāḷāsokonāma rājā pakkho ahosi. Tena kho pana samayena āyasmā",
  "anya-e0702n1:34_1": "yaso kākaṇḍakaputto vajjīsu cārikaṁ caramāno vesālikā kira vajjiputtakā bhikkhū vesāliyaṁ",
  "anya-e0702n1:34_2": "dasavatthūni dipentīti sutvā na kho panetaṁ ppatirūpaṁ, yvāhaṁ dasabalassa sāsanavipattiṁ",
  "anya-e0702n1:34_3": "sutvā appossukko bhaveyyaṁ, sandhāhaṁ adhammavādino niggahetvā dhammaṁ dīpessāmīti",
  "anya-e0702n1:34_4": "cintayanto yena vesālī, tadavasari. Tadā āyasmā mahāyaso revatasabbakāmiādīhi sattasatehi",
  "anya-e0702n1:34_5": "arahantehi saddhiṁ saṅgāyissāmīti vesāliyaṁ vālukārāmaṁ āgacchi. Vajjiputtakāca bhikkhū",
  "anya-e0702n1:34_6": "upārambhacittā kāḷāsokaṁnāma rājānaṁ upasaṅkamitvā mayaṁ kho mahārāja imasmiṁ mahāvanārāme",
  "anya-e0702n1:34_7": "gandhakuṭiṁ rakkhitvā vassāma, idāni mahārāja adhammavādino aññe bhikkhū vilumpitukāmā",
  "anya-e0702n1:34_8": "viddhaṁsitukāmā āgatāti ārocesuṁ. Kāḷāsoko ca mahārājā āgantukānaṁ bhikkhūnaṁ appavisanatthāya",
  "anya-e0702n1:34_9": "nivārethāti amacce pesesi. Amaccāca nivāretuṁ gacchantā devatānaṁ ānubhāvena bhikkhū",
  "anya-e0702n1:34_10": "na passanti. Tadaheva ca rattibhāge kāḷāsokamahārājā lohakumbhīniraye patanākārena",
  "anya-e0702n1:34_11": "supinaṁ passi. Tassa rañño bhagini nandānāma therī ākāsena āgacchanti dhammavādino",
  "anya-e0702n1:34_12": "mahāthere niggaṇhitvā adhammavādīnaṁ bhikkhūnaṁ paggahaṇe dosabahulataṁ pakāsetvā",
  "anya-e0702n1:34_13": "sāsanassa paggahaṇatthāya ovādaṁ akāsi.",
  "anya-e0702n1:35": "Kāḷāsokarājā ca saṁvegappatto hutvā āyasmantānaṁ mahāyasattherādīnaṁ khamāpetvā ajātasatturājā viya saṅgāyane paggahaṁ akāsi.",
  "anya-e0702n1:36": "Mahāyasattherādayo ca kāḷāsokaṁ rājānaṁ nissāya vālukārāme vajjiputtakānaṁ bhikkhūnaṁ pakāsitāni adhammavatthūni bhinditvā aṭṭhati māsehi dutiyasaṅgāyanaṁ akaṁsu.",
  "anya-e0702n1:37_0": "Tadā ca majjhimadese pātaliputtanagare susunāgarañño puttabhūtassa kāḷāsokarañño",
  "anya-e0702n1:37_1": "atisekaṁ patvā dasavassāni ahesuṁ. Parammaraṭṭhe pana sirikhettanagare dvattagoṅkassanāma",
  "anya-e0702n1:37_2": "rañño abhisittakālato pure ekavassaṁ ahosi. Jinasāsanaṁ pana vassasataṁ ahosi.",
  "anya-e0702n1:38": "Imissañca dutiyasaṅgītiyaṁ mahāyasa revata sabbakāmippamukhā sattasatappamāṇā mahātherā dutiyaṁ saṅkhāyitvā dutiyaṁ sāsanaṁ paggahesuṁ.",
  "anya-e0702n1:39_0": "Āyasmā mahāyasattherocanāma pañcahi etadaggaḷāne hi bhagavatā thomitassa ānandattherassa",
  "anya-e0702n1:39_1": "saddhivihāriko ahosi. Vajjiputtakānaṁ bhikkhūnaṁ adhammavatthudīpanaṁ dutiyasaṅgītiyaṁ",
  "anya-e0702n1:39_2": "kāraṇameva. Kāḷāsokarājāca pageva adhammavādībhikkhūnaṁ sahāyopi samāno puna dhammavādibhikkhūnaṁ",
  "anya-e0702n1:39_3": "sahāyo hutvā anuggahaṁ akāsi. Tasmā dutiyasāsanapaggaho rājāti veditabbo.",
  "anya-e0702n1:40_0": "Dutiyasaṅgītiyaṁ pana mahāyasatthera revata sabbakāmippamukhānaṁ sattasatānaṁ mahātherānaṁ",
  "anya-e0702n1:40_1": "sissaparamparā anekā honti, gaṇanapathaṁ vītivattā. Yamettha ito paraṁ vattabba,",
  "anya-e0702n1:40_2": "taṁ aṭṭhakathāyaṁ vuttanayena veditabbaṁ. Te pana mahātherā dutiyaṁ saṅgāyitvā parinibbāyiṁsūti. Honti cettha–",
  "anya-e0702n1:41": "Buddhimanto ca ye therā,",
  "anya-e0702n1:42": "Dutiyassaṅgitiṁ katvā;",
  "anya-e0702n1:43": "Sāsanaṁ paggahitvāna,",
  "anya-e0702n1:44": "Maccūvasaṁva sampattā.",
  "anya-e0702n1:45": "Iddhimantopi ye therā,",
  "anya-e0702n1:46": "Maccuno tāva vasaṁ gamuṁ;",
  "anya-e0702n1:47": "Kathaṁyeva mayaṁ muttā,",
  "anya-e0702n1:48": "Tato āraka muccanāti;",
  "anya-e0702n1:49": "Ayaṁ dutiyasaṅgītikathāsaṅkhepo.",
  "anya-e0702n1:50_0": "Tato paraṁ aṭṭhatiṁsādhikāni dvevassasatāni sammāsabbuddhassa bhagavato sāsanaṁ nirākulaṁ",
  "anya-e0702n1:50_1": "ahosi nirabbudaṁ. Aṭṭhatiṁsādhike pana dvivassasate sampatte pāṭaliputta nagare siridhammāsokassanāma",
  "anya-e0702n1:50_2": "rañño kāle nigrodhasāmaṇeraṁ paṭicca buddhasāsane pasīditvā bhikkhusaṅghassa lābhasakkāraṁ",
  "anya-e0702n1:50_3": "bāhullaṁ ahosi. Tadā saṭṭhisahassamattā titthiyā lābhasakkāraṁ apekkhitvā apabbajitāpi",
  "anya-e0702n1:50_4": "pabbajitāviya hutvā upāsathapavāraṇādikammesu pavisanti, seyyathāpināma haṁsānaṁ",
  "anya-e0702n1:50_5": "majjhe bakā, yathā ca gunnaṁ majjhe gavajā, yathā ca sindhavānaṁ majjhe gadrabhāti.",
  "anya-e0702n1:51_0": "Tadā bhikkhusaṅgho idāni aparisuddhā parisāti manasi karitvā uposathaṁ na akāsi.",
  "anya-e0702n1:51_1": "Sāsane abbudaṁ hutvā sattavassāni uposathapavāraṇāni chijjanti. Siridhammāso ko ca",
  "anya-e0702n1:51_2": "rājā taṁ sutvā taṁ adhikaraṇaṁ vūpasamehi uposathaṁ kārāpehīti ekaṁ amaccaṁ pesesi.",
  "anya-e0702n1:51_3": "Amacco ca bhikkhū uposathaṁ akattukāme kiṁ karissāmīti rājānaṁ paṭipucchituṁ avisahatāya",
  "anya-e0702n1:51_4": "sayaṁ mūḷo hutvā aññena mūḷena manthetvā sace bhikkhusaṅgho uposathaṁ na kareyya,",
  "anya-e0702n1:51_5": "bhikkhusaṅghaṁ ghātetukāmo mahārājāti sayaṁ mūḷo hutvā mūḷassa santikā mūḷavacanaṁ",
  "anya-e0702n1:51_6": "sutvā vihāraṁ gantvā uposathaṁ akattukāmaṁ bhikkhusaṅghaṁ ghātesi.",
  "anya-e0702n1:52_0": "Rājā ca taṁ sutvā ayaṁ bālo mayā anāṇattova hutvā īdisaṁ luddakammaṁ akāsi, ahaṁ",
  "anya-e0702n1:52_1": "pāpakammato muccissāmivā māvāti dvaḷakajāto hutvā mahāmoggaliputta tissattheraṁ gaṅgāya",
  "anya-e0702n1:52_2": "patisotato ānetvā taṁ kāraṇaṁ theraṁ pucchi. Thero ca dīpakatittirajātakena acetanatāya",
  "anya-e0702n1:52_3": "pāpakammato mocessasiti vissajjesi, sattāhampi titthiyānaṁ vādaṁ siridhammāsokarañño",
  "anya-e0702n1:52_4": "sikkhāpesi, vādena vādaṁ tulayitvā saṭṭhisahassamatte titthiye sāsanabāhiraṁ akāsi.",
  "anya-e0702n1:52_5": "Tadā pana uposathaṁ akāsi. Bhagavatā vuttaniyāmeneva kathāvatthuñca bhikkhusaṅghamajjhe",
  "anya-e0702n1:52_6": "byākāsi . Asokārāme ca sahassamattā mahātherā navahi māsehi saṅgāyiṁsuṁ.",
  "anya-e0702n1:53_0": "Tadā majjhimadese pāṭaliputtanagare siridhammāsokarañño rajjaṁ patvā aṭṭhārasavassāni",
  "anya-e0702n1:53_1": "ahesuṁ. Marammaraṭṭhe pana sirikhettanagare ramboṅkassanāma rañño rajjaṁ patvā dvādasa vassāni ahesunti.",
  "anya-e0702n1:54_0": "Imissañca tatiyasaṅgītiyaṁ mahāmoggaliputtatissattheronāma dutiyasaṅgāyakehi mahātherehi",
  "anya-e0702n1:54_1": "brahmalo kaṁ gantvā sāsanassa paggahaṇatthaṁ tissanāma mahābrahmānaṁ āyācita niyāmena",
  "anya-e0702n1:54_2": "tato cavitvā idha moggaliyānāma brāhmaṇiyā kucchimhi nibbattasatto.",
  "anya-e0702n1:55_0": "Lābhasakkāraṁ apekkhitvā saṭṭhisahassamatānaṁ titthiyānaṁ samaṇālayaṁ katvā uposathapavāraṇādīsu",
  "anya-e0702n1:55_1": "kammesu pavesanaṁ parisāya asuddhattā sattavassāni uposathassa akaraṇañca sāsanassa",
  "anya-e0702n1:55_2": "paggahaṇe kāraṇameva. Mahāmoggaliputtatissa majjhantika mahārevappamukhā mahātherā",
  "anya-e0702n1:55_3": "tatiyaṁ saṅgāyitvā tatiyaṁ sāsanaṁ paggahesuṁ.",
  "anya-e0702n1:56_0": "Siridhammāsokarājā ca titthiyānaṁ vādaṁ sallakkhetvā titthiye bahisāsanakaraṇādīhi",
  "anya-e0702n1:56_1": "sāsanassa paggaho rājāti veditabbo. Mahāmoggaliputtatissa majjhintika mahārevappamukhānaṁ",
  "anya-e0702n1:56_2": "sahassamattānaṁ mahātherānaṁ sissaparamparā anekā honti, gaṇanapathaṁ vītivattā.",
  "anya-e0702n1:56_3": "Yamettha ito paraṁ vattabbaṁ, taṁ aṭṭhakathāyaṁ vuttanayena veditabbaṁ. Te pana mahātherā",
  "anya-e0702n1:56_4": "tatiyaṁ saṅgāyitvā parinibbāyiṁsūti. Honti cettha–",
  "anya-e0702n1:57": "Mahiddhikāpi ye therā,",
  "anya-e0702n1:58": "Saṅgāyitvāna sāsane;",
  "anya-e0702n1:59": "Maccūvasaṁva gacchiṁsu,",
  "anya-e0702n1:60": "Abbhagabbhaṁva bhākaro.",
  "anya-e0702n1:61": "Yathā eteca gacchanti,",
  "anya-e0702n1:62": "Tathā mayampi gacchāma;",
  "anya-e0702n1:63": "Konāma maccunā mucce,",
  "anya-e0702n1:64": "Maccūparāyanā sattā.",
  "anya-e0702n1:65": "Tasmā hi paṇḍito poso,",
  "anya-e0702n1:66": "Nibbānaṁ pana accutaṁ;",
  "anya-e0702n1:67": "Tasseva sacchikatthāya,",
  "anya-e0702n1:68": "Puññaṁ kareyya sabbadāti.",
  "anya-e0702n1:69": "Ayaṁ tatiyasaṅgītikathāsaṅkhepo.",
  "anya-e0702n1:70_0": "Tato paraṁ kattha sammāsambuddhassa bhagavato sāsanaṁ suṭṭhu patiṭṭhahissatīti vimaṁsitvā",
  "anya-e0702n1:70_1": "mahāmoggaliputtatissatthero paccantadese jinasāsanassa suppatiṭṭhiyamānabhāvaṁ passitvā",
  "anya-e0702n1:70_2": "navaṭṭhānāni jinasāsanassa patiṭṭhāpanatthāya visuṁ visuṁ mahāthere pesesi. Seyyathidaṁ.",
  "anya-e0702n1:70_3": "Mahāmahindattheraṁ sīhaḷadīpaṁ pesesi-tvaṁ etaṁ dīpaṁ gantvā tattha sāsanaṁ patiṭṭhapehīti,",
  "anya-e0702n1:70_4": "soṇattheraṁ uttarattherañcasuvaṇṇabhūmiṁ, mahārakkhitattheraṁ yonakalokaṁ, rakkhitattheraṁ",
  "anya-e0702n1:70_5": "vanavāsīraṭṭhaṁ, yonakadhammarakkhitattheraṁ aparantaraṭṭhaṁ, majjhanti kattheraṁ",
  "anya-e0702n1:70_6": "kasmīragandhā raraṭṭhaṁ, mahārevattheraṁ mahiṁsakamaṇḍalaṁ, mahādhammarakkhitattheraṁ",
  "anya-e0702n1:70_7": "mahāraṭṭhaṁ, majjhimattheraṁ cīnaraṭṭhanti. Tattha ca upasampadapahonakena saṅghena",
  "anya-e0702n1:70_8": "saddhiṁ pesesi. Te ca mahātherā visuṁ visuṁ gantvā sāsanaṁ tattha tattha patiṭṭhāpesuṁ.",
  "anya-e0702n1:70_9": "Patiṭṭhāpetvā ca tesu tesu ṭhānesu bhikkhūnaṁ kāsāvapajjotena vijjotamānā abbhahimadhūrajorāhusaṅkhātehi",
  "anya-e0702n1:70_10": "vimatto viya nisānātho jinasāsanaṁ anantarāyaṁ hutvā patiṭṭhāsi.",
  "anya-e0702n1:71_0": "Tesu pana navasu ṭhānesu suvaṇṇabhūmināma adhunā sudhammanagarameva. Kasmā panetaṁ",
  "anya-e0702n1:71_1": "viññāyatīti ce. Maggānumānato ṭhānānumānato vā. Kathaṁ maggānumānato. Ito kira suvaṇṇabhūmi",
  "anya-e0702n1:71_2": "sattamattāni yojanasatāni honti, ekena vāte na gacchantī nāvā sattahi ahorattehi",
  "anya-e0702n1:71_3": "gacchati, athekasmiṁ samaye evaṁ gacchanti nāvā sattāhampi nadiyā vaṭṭamaccha piṭṭhe",
  "anya-e0702n1:71_4": "neva gatāti aṭṭhakathāyaṁ vuttena sīhaḷadīpato suvaṇṇabhūmiṁ gatamaggappamāṇena sukhammapurato",
  "anya-e0702n1:71_5": "sīhaḷadīpaṁ gatamaggappamāṇaṁ sameti. Sudhamme purato kira hi hiṁsaḷadīpaṁ sattamattāni",
  "anya-e0702n1:71_6": "yojanasatāni honti, ujuṁ vāyuāgamanakāle gacchanti vāyunāvā sattahi ahorattehi sampāpuṇāti.",
  "anya-e0702n1:71_7": "Evaṁmaggānumānato viññāyati.",
  "anya-e0702n1:72_0": "Kathaṁ ṭhānānumānato. Suvaṇṇabhūmi kira mahāsamuddasamīpe tiṭṭhati, nānāverajjakānampi",
  "anya-e0702n1:72_1": "vāṇijānaṁ upasaṅkamanaṭṭhānabhūtaṁ mahātitthaṁ hoti. Teneva mahājanakakumārādayo",
  "anya-e0702n1:72_2": "campānagarādito saṁvohāratthāya nāvāya suvaṇṇabhūmiṁ āgamaṁsūti. Sudhammapurampi",
  "anya-e0702n1:72_3": "adhunā mahāsamuddasamīpeyeva tiṭṭhati. Evaṁ ṭhānānumāsato viññāyatīti.",
  "anya-e0702n1:73": "Apare pana suvaṇṇabhūmināma haribhuñjaraṭṭhaṁyeva, tattha su vaṇṇassa bāhullattāti vadanti. Aññe pana siyāmaraṭṭhaṁyevāti vadanti. Taṁ sabbaṁ vimaṁsitabbaṁ.",
  "anya-e0702n1:74_0": "Aparantaṁ nāma visuṁ ekaraṭṭhamevāti apare vadanti. Aññe pana aparantaṁnāma sunāparantaraṭṭhamevāti",
  "anya-e0702n1:74_1": "vadanti. Taṁ yuttameva. Kasmā aparantaṁ nāma sunāparantaraṭṭhamevāti viññāyatīti",
  "anya-e0702n1:74_2": "ce. Aṭṭhakathāsu dvīhi nāmehi vuttattā. Uparipaṇṇāsaaṭṭhakathāyañhi saḷāyatanasaṁyuttaṭṭhakathāyañca",
  "anya-e0702n1:74_3": "aṭṭhakathācariyehi sunāparantaraṭṭhe koṇḍadhānattherena salākādānādhikāre laddhetadaggaṭṭhānataṁ",
  "anya-e0702n1:74_4": "dassantehi aparantaraṭṭhaṁ suna saddena yojetvā vuttaṁ. Dhammapadaṭṭhakathāyaṁ pana",
  "anya-e0702n1:74_5": "aṅguttaraṭṭhakathāyañca tameva raṭṭhaṁ vinā sunasaddena vuttaṁ. Sunasaddo cettha",
  "anya-e0702n1:74_6": "puttapariyāyo. Mandhāturañño jeṭṭhaputto catuddīpavāsi no pakkositvā tesaṁ visuṁ",
  "anya-e0702n1:74_7": "visuṁ nivāsaṭṭhānaṁ niyyādesi. Tattha uttaradīpavāsīnaṁ ṭhānaṁ kururaṭṭhaṁnāma, pubbadīpavāsīnaṁ",
  "anya-e0702n1:74_8": "pana vedeharaṭṭhaṁnāma, pacchimadīpavāsīnaṁ aparantaṁ nāma. Bhattapacchimadīpe jātattā",
  "anya-e0702n1:74_9": "te sunasaddena vuttā. Tatra jātāpi hi tesaṁ puttātivā sunātivā vuttā, yathā vajjiputtakā",
  "anya-e0702n1:74_10": "bhikkhūti. Vatticchāvasena vā vācāsiliṭṭhavasena ca idameva sunasaddena visesetvā",
  "anya-e0702n1:74_11": "voharantīti daṭṭhabbaṁ.",
  "anya-e0702n1:75": "Yonakaraṭṭhaṁnāma yavanamanussānaṁ nivāsaṭṭhānameva, yaṁjaṅgamaṅghaiti vuccati.",
  "anya-e0702n1:76_0": "Vanavāsīraṭṭhaṁnāma sirikhettanagaraṭṭhānamo. Keci pana vanavāsīraṭṭhaṁnāma ekaṁ",
  "anya-e0702n1:76_1": "raṭṭhameva, na sirikhettanagaraṭṭhānanti vadanti. Taṁ na sundaraṁ. Sirikhettanagaraṭṭhānameva",
  "anya-e0702n1:76_2": "hi vanavāsīraṭṭhaṁ nāma. Kasmā panetaṁ viññāyatītice. Imassa amhākaṁ rañño bhātikarañño",
  "anya-e0702n1:76_3": "kāle sirikhettanagare gumbhehi paṭicchādite ekasmiṁ pathavipuñje anto nimmujjitvā",
  "anya-e0702n1:76_4": "ṭhitaṁ porāṇikaṁ ekaṁ lohamayabuddhapaṭipibbaṁ paṭilabhi, tassa ca pallaṅke idaṁ",
  "anya-e0702n1:76_5": "vanavāsīraṭṭhavāsīnaṁ pūjanatthāyātiādinā porāṇalekhanaṁ dissati, tasmā yevetaṁ viññāyatīti.",
  "anya-e0702n1:77_0": "Kasmīragandhāraraṭṭhaṁnāma kasmīraraṭṭhaṁ gandhāraraṭṭhañca. Tāni pana raṭṭhāni ekābaddhāni",
  "anya-e0702n1:77_1": "hutvā tiṭṭhanti. Teneva majjhanti kattheraṁ ekaṁ dvīsu raṭṭhesu pesesi. Janapadattā",
  "anya-e0702n1:77_2": "pana napuṁsakekattaṁ bhavati. Tadā pana ekassa rañño āṇāya patiṭṭhānavisayattā ekattavacanena",
  "anya-e0702n1:77_3": "aṭṭhakathāyaṁ vuttantipi vadanti.",
  "anya-e0702n1:78": "Mahiṁsakamaṇḍalaṁnāma andhakaraṭṭhaṁ, yaṁ yakkhapuraraṭṭhanti vuccati.",
  "anya-e0702n1:79": "Mahāraṭṭhaṁnāma mahānagararaṭṭhaṁ. Ādhunā hi mahāraṭṭhameva na garasaddena yojetvā mahānagararaṭṭhanti voharantīti. Siyāmaraṭṭhantipi vadanti ācariyā.",
  "anya-e0702n1:80": "Cinaraṭṭhaṁnāma himavantena ekābaddhaṁ hutvā ṭhitaṁ cīnaraṭṭhaṁ ye vāti.",
  "anya-e0702n1:81": "Idaṁ sāsanassa navasu ṭhānesu visuṁ visuṁ patiṭṭhānaṁ.",
  "anya-e0702n1:82_0": "Idāni ādito paṭṭhāya theraparamparakathā vattabbā. Sammāsambuddhassa hi bhagavato",
  "anya-e0702n1:82_1": "saddhivihāriko upālitthe ro,tassa sisso dāsakatthero, tassa sisso soṇakatthero, tassa",
  "anya-e0702n1:82_2": "sisso siggavatthero candavajjitthe ro ca, tesaṁ sisso moggaliputtatissattheroti ime",
  "anya-e0702n1:82_3": "pañcamahātherā sāsanavaṁse ādibhūtā ācariyaparamparānāma. Tesañhi sissaparamparabhūtā",
  "anya-e0702n1:82_4": "theraparamparā yāvajjatanā na upacchindhanti. Ācariyaparamparāya ca lajjibhikkhū",
  "anya-e0702n1:82_5": "yeva pavesetvā kathetabbā no alajjibhikkhū. Alajjībhikkhū nāma hi bahussutāpi samānā",
  "anya-e0702n1:82_6": "lābhagarulokagaruādihi dhammatanti nāsetvā sāsanavare mahābhayaṁ uppādentīti. Sāsanarakkhanakammaṁnāma",
  "anya-e0702n1:82_7": "hi lajjīnaṁyeva visayo no alajjīnaṁ. Tenāhu porāṇā therā, anāgate sāsanaṁ ko nāma",
  "anya-e0702n1:82_8": "rakkhissatīti anupekkhitvā anāgate sāsanaṁ lajjino rakkhissanti, lajjino rakkhissanti,",
  "anya-e0702n1:82_9": "lajjino rakkhissantīti tikkhāttuṁ vācaṁ nicchāresuṁ. Evaṁ majjhimadesepi alajjīpuggalā",
  "anya-e0702n1:82_10": "bahu santīti veditabbā.",
  "anya-e0702n1:83_0": "Parinibbānato hi bhagavato vassasatānaṁ upari pubbe vuttanayeneva vajjiputtakā bhikkhū",
  "anya-e0702n1:83_1": "adhammavatthūni dīpetvā paṭhamasaṅgītikāle bahikatehi pāpabhikkhūhi saddhiṁ mantetvā",
  "anya-e0702n1:83_2": "sahāyaṁ gavesetvā mahāsaṅgītivohārena mahātherā viya saṅgītiṁ akaṁsu. Katvā ca visuṁ",
  "anya-e0702n1:83_3": "gaṇā ahesuṁ. Ahovata idaṁ hāsitabbakammaṁ, seyyathāpi nāma jarasiṅgālo catupadasāmaññena",
  "anya-e0702n1:83_4": "mānaṁ jappetvā attānaṁ sīhaṁ viya maññitvā sīho viya sīhanādaṁ nadīti. Te pāvacanaṁ",
  "anya-e0702n1:83_5": "yathā bhūtaṁ ajānitvā saddacchāyāmattena yathābhūtaṁ atthaṁ nāma siṁsu. Kiñci pāvacanampī",
  "anya-e0702n1:83_6": "apanesuṁ. Tañca sakagaṇeyeva hoti, na dhammavādīgaṇe. Dhammavinayaṁ vikopetvā yathicchita",
  "anya-e0702n1:83_7": "vaseneva cariṁsu. Ayaṁ pana mahāsaṅgītināma eko adhammavādīgaṇo.",
  "anya-e0702n1:84_0": "Tato pacchā kālaṁ atikkante tatoyeva aññamaññaṁ vādato bhijjitvā gokulikonāma eko",
  "anya-e0702n1:84_1": "gaṇo ekabyohāronāma ekoti dve gaṇā bhijjiṁsu. Tato pacchā gokulikagaṇagaṇatoyeva",
  "anya-e0702n1:84_2": "aññamaññaṁ bhijjitvā bahussutikonāma eko gaṇo paññattivādonāma ekoti dve gaṇā bhijjiṁsu.",
  "anya-e0702n1:84_3": "Punapi tehiyeva gaṇehi cetiyavādonāma eko gaṇo bhijji.",
  "anya-e0702n1:85_0": "Tato pacchā cirakālaṁ atikkante dhammavādīgaṇehi visabhāgagaṇaṁ pavisitvā mahiṁsāsakonāma",
  "anya-e0702n1:85_1": "ekogaṇo vajjiputtakonāma ekoti dve gaṇā bhijjiṁsu. Tato pacchāpi vajjiputtakagaṇatoyeva",
  "anya-e0702n1:85_2": "aññamaññaṁ bhijjitvā dhammuttarikonāma eko gaṇo, bhaddayānikonāma eko, channāgārikonāma",
  "anya-e0702n1:85_3": "eko, samutikonāma ekoti cattāro gaṇā bhijjiṁsu.",
  "anya-e0702n1:86": "Punapi mahiṁsāsakagaṇato aññamaññaṁ bhijjitvā sabbatthivādonāma eko gaṇo, dhammaguttikonāma eko, kassapiyonāma eko, saṅkantikonāma eko, suttavādo nāma ekoti pañca gaṇā bhijjiṁsu.",
  "anya-e0702n1:87_0": "Evaṁ majjhimadese dutiyasaṅgītiṁ saṅgāyantānaṁ mahātherānaṁ dhammavādītheravādagaṇato",
  "anya-e0702n1:87_1": "visuṁ visuṁ bhijjamānā adhammavādīgaṇā sattarasa ahesuṁ. Te ca adhammavādīgaṇā sāsane",
  "anya-e0702n1:87_2": "theraparamparāya ananto gadhā. Te hi sāsane upakārā na honti, theraparamparāya ca",
  "anya-e0702n1:87_3": "pavesetvā gaṇhituṁ na sakkā, yathā haṁsagaṇe bako, yathā ca go gaṇe gavajo, yathā",
  "anya-e0702n1:87_4": "ca suvaṇṇagaṇe hārakuṭoti.",
  "anya-e0702n1:88": "Mahākassapattherādito pana āgatā theraparamparā upāli dāsako cevātiādinā parivārakhandhake samantapāsādikaṭṭhakathāyañca āgatanayeneva veditabbā.",
  "anya-e0702n1:89_0": "Upālittherādīnaṁ parisuddhācārādīni anumānetvā yāva moggaliputtatissattherā, tāva",
  "anya-e0702n1:89_1": "tesaṁ therānaṁ parisuddhā cārādīnīti sakkā ñātuṁ, seyyathāpi nadiyā uparisote meghavassāni",
  "anya-e0702n1:89_2": "anumānetvā adhosote nadiyā udakassa bāhullabhāvo viññātuṁ sakkāti ayaṁ kāraṇānumānanayo nāma.",
  "anya-e0702n1:90_0": "Yāva pana moggaliputtatissattherā, tāva therānaṁ parisuddhācārādīni anumānetvā upālittherassa",
  "anya-e0702n1:90_1": "parisuddhācārādīnīti sakkā ñātuṁ, seyyathāpi nāma uparidhūmaṁ passitvā anumānetvā",
  "anya-e0702n1:90_2": "aggi atthīti sakkā ñātunti ayaṁ phalānumānana yo nāma.",
  "anya-e0702n1:91_0": "Adibhūtassa pana upālittherassa avasānabhūtassa ca moggaliputtatissattherassa parisuddhācārādīni",
  "anya-e0702n1:91_1": "anumānetvā majjhe dāsakasoṇasiggavādīnaṁ therānaṁ parisuddhācārādīniti sakkā ñātuṁ,",
  "anya-e0702n1:91_2": "seyyathāpi nāma silāpaṭṭassa orabhāge pārabhāge ca migapadavaḷañjanaṁ disvā anumānetvā",
  "anya-e0702n1:91_3": "majjhe apākaṭaṁ padavaḷañcanaṁ atthīti sakkā ñātunti ayaṁ migapadavaḷañjana nayo nāma.",
  "anya-e0702n1:92_0": "Evaṁ tīhi nayehi ayaṁ theravādagaṇo dhammavādīlajjipesaloti veditabbo. Evamuparipi",
  "anya-e0702n1:92_1": "nayo netabbo. Theraparamparā ca yāva potthakāruḷā parivārakhandhake samanta pāsādikāyañca",
  "anya-e0702n1:92_2": "tato mahindo iṭṭiyotiādinā vutta nayena veditabbāti.",
  "anya-e0702n1:93": "Iti sāsanavaṁse navaṭṭhānāgatasāsanavaṁsakathāmaggo",
  "anya-e0702n1:94": "Nāma paṭhamo paricchedo."
}