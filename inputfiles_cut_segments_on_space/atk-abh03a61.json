{
  "atk-abh03a61:0": "5. Tikatikapaṭṭhānavaṇṇanā",
  "atk-abh03a61:1_0": "Tikatikapaṭṭhānepi kusalaṁ sukhāya vedanāya sampayuttaṁ dhammaṁ paṭicca kusalo sukhāya",
  "atk-abh03a61:1_1": "vedanāya sampayutto dhammo uppajjati hetupaccayāti pañhuddhāravaseneva saṅkhepato",
  "atk-abh03a61:1_2": "desanā katā. Ettha ca kusalattikaṁ vedanāttikādīhi, vedanāttikādayo ca kusalattikenāti",
  "atk-abh03a61:1_3": "evaṁ tikesuyeva tikā pakkhittā. Yena yena ca padena saddhiṁ yaṁ yaṁ padaṁ yojanaṁ",
  "atk-abh03a61:1_4": "na gacchati, taṁ taṁ hāpetvā labbhamānavaseneva sabbapaccayesu vārā ca gaṇananayā",
  "atk-abh03a61:1_5": "ca dassitā, tasmā te sādhukaṁ pāḷiṁ upaparikkhitvā veditabbā. Yathā ca kusalattikaṁ",
  "atk-abh03a61:1_6": "vedanāttikādīhi, vedanāttikādayo ca tena saddhiṁ yojetvā veditabbā; tathā ekekaṁ",
  "atk-abh03a61:1_7": "tikaṁ sesehi. Sesā ca tehi saddhiṁ yojetvā veditabbāti.",
  "atk-abh03a61:2": "Tikatikapaṭṭhānavaṇṇanā."
}