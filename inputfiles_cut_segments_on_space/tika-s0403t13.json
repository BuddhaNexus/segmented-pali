{
  "tika-s0403t13:0": "(14) 4. Rājavaggo",
  "tika-s0403t13:1": "1. Paṭhamacakkānuvattanasuttavaṇṇanā",
  "tika-s0403t13:2_0": "131. Catutthassa paṭhame atthaññūti hitaññū. Hitapariyāyo hettha attha-saddo ‘‘attattho",
  "tika-s0403t13:2_1": "parattho’’tiādīsu (mahāni. 69; cūḷani. mogharājamāṇavapucchāniddeso 85; paṭi. ma.",
  "tika-s0403t13:2_2": "3.5) viya. Yasmā cesa paresaṁ hitaṁ jānanto te attani rañjeti, tasmā vuttaṁ ‘‘rañjituṁ",
  "tika-s0403t13:2_3": "jānātī’’ti. Daṇḍeti aparādhānurūpe daṇḍane. Balamhīti balakāye. Pañca attheti attattho,",
  "tika-s0403t13:2_4": "parattho, ubhayattho, diṭṭhadhammiko attho, samparāyiko atthoti evaṁ pañcappabhede",
  "tika-s0403t13:2_5": "atthe. Cattāro dhammeti catusaccadhamme, kāmarūpārūpalokuttarabhede vā cattāro dhamme.",
  "tika-s0403t13:2_6": "Paṭiggahaṇaparibhogamattaññutāya eva pariyesanavissajjanamattaññutāpi bodhitā hontīti",
  "tika-s0403t13:2_7": "‘‘paṭiggahaṇaparibhogamattaṁ jānāti’’icceva vuttaṁ.",
  "tika-s0403t13:3_0": "Uttarati atikkamati, abhibhavatīti vā uttaraṁ, natthi ettha uttaranti anuttaraṁ.",
  "tika-s0403t13:3_1": "Anatisayaṁ, appaṭibhāgaṁ vā anekāsu devamanussaparisāsu anekasatakkhattuṁ tesaṁ ariyasaccappaṭivedhasampādanavasena",
  "tika-s0403t13:3_2": "pavattā bhagavato dhammadesanā dhammacakkaṁ. Apica sabbapaṭhamaṁ aññātakoṇḍaññappamukhāya",
  "tika-s0403t13:3_3": "aṭṭhārasaparisagaṇāya brahmakoṭiyā catusaccassa paṭivedhavidhāyinī yā dhammadesanā,",
  "tika-s0403t13:3_4": "tassā sātisayā dhammacakkasamaññā. Tattha satipaṭṭhānātidhammo eva pavattanaṭṭhena",
  "tika-s0403t13:3_5": "cakkanti dhammacakkaṁ. Cakkanti vā āṇā dhammato anapetattā, dhammañca taṁ cakkañcāti",
  "tika-s0403t13:3_6": "dhammacakkaṁ. Dhammena ñāyena cakkantipi dhammacakkaṁ. Yathāha ‘‘dhammañca pavatteti",
  "tika-s0403t13:3_7": "cakkañcāti dhammacakkaṁ, cakkañca pavatteti dhammañcāti dhammacakkaṁ, dhammena pavattetīti",
  "tika-s0403t13:3_8": "dhammacakka’’ntiādi (paṭi. ma. 2.40-41). Appaṭivattiyanti dhammissarassa bhagavato",
  "tika-s0403t13:3_9": "sammāsambuddhassa dhammacakkassa anuttarabhāvato appaṭisedhanīyaṁ. Kehi pana appaṭivattiyanti",
  "tika-s0403t13:3_10": "āha – ‘‘samaṇena vā’’tiādi. Tattha samaṇenāti pabbajjaṁ upagatena. Brāhmaṇenāti jātibrāhmaṇena.",
  "tika-s0403t13:3_11": "Sāsanaparamatthasamaṇabrāhmaṇānañhi paṭilomacittaṁyeva natthi. Devenāti kāmāvacaradevena.",
  "tika-s0403t13:3_12": "Kenacīti yena kenaci avasiṭṭhapārisajjena. Ettāvatā aṭṭhannampi parisānaṁ anavasesapariyādānaṁ",
  "tika-s0403t13:3_13": "daṭṭhabbaṁ. Lokasminti sattaloke.",
  "tika-s0403t13:4": "Paṭhamacakkānuvattanasuttavaṇṇanā niṭṭhitā.",
  "tika-s0403t13:5": "2. Dutiyacakkānuvattanasuttavaṇṇanā",
  "tika-s0403t13:6_0": "132. Dutiye cakkavattivattanti dasavidhaṁ, dvādasavidhaṁ vā cakkavattibhāvāvahaṁ",
  "tika-s0403t13:6_1": "vattaṁ. Tattha antojanasmiṁ balakāye dhammikāyeva rakkhāvaraṇaguttiyā saṁvidhānaṁ,",
  "tika-s0403t13:6_2": "khattiyesu, anuyantesu, brāhmaṇagahapatikesu, negamajānapadesu, samaṇabrāhmaṇesu,",
  "tika-s0403t13:6_3": "migapakkhīsu, adhammikapaṭikkhepo, adhanānaṁ dhanānuppadānaṁ, samaṇabrāhmaṇe upasaṅkamitvā",
  "tika-s0403t13:6_4": "pañhapucchananti idaṁ dasavidhaṁ cakkavattivattaṁ. Idameva ca gahapatike pakkhijāte",
  "tika-s0403t13:6_5": "ca visuṁ katvā gahaṇavasena dvādasavidhaṁ. Pitarā pavattitameva anuppavattetīti dasavidhaṁ",
  "tika-s0403t13:6_6": "vā dvādasavidhaṁ vā cakkavattivattaṁ pūretvā nisinnassa puttassa aññaṁ pātubhavati,",
  "tika-s0403t13:6_7": "so taṁ pavatteti. Ratanamayattā pana sadisaṭṭhena tadevetanti katvā ‘‘pitarā pavattita’’nti",
  "tika-s0403t13:6_8": "vuttaṁ. Yasmā vā so ‘‘appossukko, tvaṁ deva, hohi, ahamanusāsissāmī’’ti āha. Tasmā",
  "tika-s0403t13:6_9": "pitarā pavattitaṁ āṇācakkaṁ anuppavatteti nāmāti evamettha attho daṭṭhabbo. Yañhi",
  "tika-s0403t13:6_10": "attano puññānubhāvasiddhaṁ cakkaratanaṁ, taṁ nippariyāyato tena pavattitaṁ nāma,",
  "tika-s0403t13:6_11": "netaranti paṭhamanayo vutto. Yasmā pavattitasseva anuvattanaṁ, paṭhamanayo ca taṁsadise",
  "tika-s0403t13:6_12": "tabbohāravasena vuttoti taṁ anādiyitvā dutiyanayo vutto.",
  "tika-s0403t13:7": "Dutiyacakkānuvattanasuttavaṇṇanā niṭṭhitā.",
  "tika-s0403t13:8": "4. Yassaṁdisaṁsuttavaṇṇanā",
  "tika-s0403t13:9_0": "134. Catutthe ‘‘ubhato sujāto’’ti ettake vutte yehi kehici dvīhi bhāgehi sujātatā",
  "tika-s0403t13:9_1": "paññāpeyya, sujāta-saddo ca ‘‘sujāto cārudassano’’tiādīsu (ma. ni. 2.399; su. ni.",
  "tika-s0403t13:9_2": "553; theragā. 818) ārohasampattipariyāyoti jātivasena sujātataṁ vibhāvetuṁ ‘‘mātito",
  "tika-s0403t13:9_3": "ca pitito cā’’ti vuttaṁ. Anorasaputtavasenapi loke mātupitusamaññā dissati, idha",
  "tika-s0403t13:9_4": "pana sā orasaputtavasena icchitāti dassetuṁ ‘‘saṁsuddhaggahaṇiko’’ti vuttaṁ. Gabbhaṁ",
  "tika-s0403t13:9_5": "gaṇhāti dhāretīti gahaṇī, gabbhāsayasaññito mātukucchippadeso. Tenāha ‘‘saṁsuddhāya",
  "tika-s0403t13:9_6": "mātukucchiyā samannāgato’’ti. Yathābhuttassa āhārassa vipācanavasena gaṇhanato achaḍḍanato",
  "tika-s0403t13:9_7": "gahaṇī, tejodhātu. Pitā ca mātā ca pitaro. Pitūnaṁ pitaro pitāmahā. Tesaṁ yugo pitāmahayugo,",
  "tika-s0403t13:9_8": "tasmā yāva sattamā pitāmahayugā, pitāmahadvandāti evamettha attho daṭṭhabbo. Evañhi",
  "tika-s0403t13:9_9": "pitāmahaggahaṇeneva mātāmahopi gahitoti so aṭṭhakathāyaṁ visuṁ na uddhato. Yuga-saddo",
  "tika-s0403t13:9_10": "cettha ekasesanayena daṭṭhabbo ‘‘yugo ca yugo ca yugo’’ti. Evañhi tattha tattha dvinnaṁ",
  "tika-s0403t13:9_11": "gahitameva hoti. Tenāha ‘‘tato uddhaṁ sabbepi pubbapurisā pitāmahaggahaṇeneva gahitā’’ti.",
  "tika-s0403t13:9_12": "Purisaggahaṇañcettha ukkaṭṭhaniddesavasena katanti daṭṭhabbaṁ. Evañhi ‘‘mātito’’ti",
  "tika-s0403t13:9_13": "pāḷivacanaṁ samatthitaṁ hoti.",
  "tika-s0403t13:10_0": "Akkhittoti appattakkhepo. Anavakkhittoti sampattavivādādīsu na avakkhitto na chaḍḍito.",
  "tika-s0403t13:10_1": "Jātivādenāti hetumhi karaṇavacananti dassetuṁ ‘‘kena kāraṇenā’’tiādi vuttaṁ. Ettha",
  "tika-s0403t13:10_2": "ca ‘‘ubhato…pe… pitāmahayugā’’ti etena khattiyassa yonidosābhāvo dassito saṁsuddhaggahaṇikabhāvakittanato.",
  "tika-s0403t13:10_3": "‘‘Akkhitto’’ti iminā kiriyāparādhābhāvo. Kiriyāparādhena hi sattā khepaṁ pāpuṇanti.",
  "tika-s0403t13:10_4": "‘‘Anupakkuṭṭho’’ti iminā ayuttasaṁsaggābhāvo. Ayuttasaṁsaggañhi paṭicca sattā akkosaṁ labhanti.",
  "tika-s0403t13:11_0": "Aḍḍhatā nāma vibhavasampannatā, sā taṁ taṁ upādāyupādāya vuccatīti āha ‘‘yo koci",
  "tika-s0403t13:11_1": "attano santakena vibhavena aḍḍho hotī’’ti. Tathā mahaddhanatāpīti taṁ ukkaṁsagataṁ",
  "tika-s0403t13:11_2": "dassetuṁ ‘‘mahatā aparimāṇasaṅkhena dhanena samannāgato’’ti vuttaṁ. Bhuñjitabbato",
  "tika-s0403t13:11_3": "paribhuñjitabbato visesato kāmā bhogā nāmāti āha ‘‘pañcakāmaguṇavasenā’’ti. Koṭṭhaṁ",
  "tika-s0403t13:11_4": "vuccati dhaññassa āvasanaṭṭhānaṁ, koṭṭhabhūtaṁ agāraṁ koṭṭhāgāraṁ. Tenāha ‘‘dhaññena",
  "tika-s0403t13:11_5": "ca paripuṇṇakoṭṭhāgāro’’ti. Evaṁ sāragabbhaṁ koso, dhaññapariṭṭhapanaṭṭhānañca koṭṭhāgāranti",
  "tika-s0403t13:11_6": "dassetvā idāni tato aññathā taṁ dassetuṁ ‘‘atha vā’’tiādi vuttaṁ. Tattha yathā asino",
  "tika-s0403t13:11_7": "tikkhabhāvaparihārako paṭicchado ‘‘koso’’ti vuccati. Evaṁ rañño tikkhabhāvaparihāraṁ",
  "tika-s0403t13:11_8": "katvā caturaṅginī senā kosoti āha ‘‘catubbidho koso hatthī assā rathā pattī’’ti.",
  "tika-s0403t13:11_9": "Vatthakoṭṭhāgāraggahaṇeneva sabbassapi bhaṇḍaṭṭhapanaṭṭhānassa gahitattā ‘‘tividhaṁ",
  "tika-s0403t13:11_10": "koṭṭhāgāra’’nti vuttaṁ.",
  "tika-s0403t13:12_0": "Yassā paññāya vasena puriso ‘‘paṇḍito’’ti vuccati, taṁ paṇḍiccanti āha ‘‘paṇḍiccena",
  "tika-s0403t13:12_1": "samannāgato’’ti. Taṁtaṁitikattabbatāsu chekabhāvo byattabhāvo veyyattiyaṁ. Sammohaṁ",
  "tika-s0403t13:12_2": "hiṁsati vidhamatīti medhā, sā etassa atthīti medhāvī. Ṭhāne ṭhāne uppatti etissā",
  "tika-s0403t13:12_3": "atthīti ṭhānuppatti, ṭhānaso uppajjanapaññā. Vaḍḍhiattheti vaḍḍhisaṅkhāte atthe.",
  "tika-s0403t13:13": "Yassaṁdisaṁsuttavaṇṇanā niṭṭhitā.",
  "tika-s0403t13:14": "5-9. Patthanāsuttādivaṇṇanā",
  "tika-s0403t13:15_0": "135-9. Pañcame hatthisminti hatthisippe. Hatthīti hi hatthivisayattā hatthisannissitattā",
  "tika-s0403t13:15_1": "ca hatthisippaṁ gahitaṁ. Sesapadesupi eseva nayo. Vayatīti vayo, sobhanesu katthaci",
  "tika-s0403t13:15_2": "apakkhalanto avitthāyanto tāni sandhāretuṁ sakkotīti attho. Na vayo avayo, tāni atthato",
  "tika-s0403t13:15_3": "saddato ca sandhāretuṁ na sakkoti. Avayo na hotīti anavayo. Dve paṭisedhā pakatiṁ",
  "tika-s0403t13:15_4": "gamentīti āha ‘‘anavayoti samattho’’ti. Chaṭṭhādīni uttānatthāneva.",
  "tika-s0403t13:16": "Patthanāsuttādivaṇṇanā niṭṭhitā.",
  "tika-s0403t13:17": "10. Sotasuttavaṇṇanā",
  "tika-s0403t13:18": "140. Dasame tibbānanti tikkhānaṁ. Kharānanti kakkasānaṁ. Kaṭukānanti dāruṇānaṁ. Asātānanti nasātānaṁ appiyānaṁ. Na tāsu mano appeti, na tā manaṁ appāyanti vaḍḍhentīti amanāpā.",
  "tika-s0403t13:19": "Sotasuttavaṇṇanā niṭṭhitā.",
  "tika-s0403t13:20": "Rājavaggavaṇṇanā niṭṭhitā."
}