{
  "anya-e0301n10:0": "Paccaya saṅgaha paramatthadīpanī",
  "anya-e0301n10:1_0": "166. Evaṁ sattahi paricchedehi pathamassa nāmarūpapariccheda ñāṇassa vidhānaṁ dassetvā",
  "anya-e0301n10:1_1": "idāni dutīyassa paccayapariggahañāṇassa vidhānaṁ dassento yesaṁsaṅkhatadhammānantiādi",
  "anya-e0301n10:1_2": "māha. Idāni yesaṁ saṅkhatadhammānaṁ saṅkhatāsaṅkhatabhūtā yedhammā yathā yehi hetādīhi",
  "anya-e0301n10:1_3": "paccayākārehi paccayā upakārakā honti. Taṁ vibhāgaṁ tesaṁ saṅkhatadhammānaṁ paccayuppannabhūtānaṁ",
  "anya-e0301n10:1_4": "vibhāgañca tesaṁ paccayadhammānaṁ vibhāgañca tesaṁpaccayākārānaṁ iha vibhāgañca imasmiṁ",
  "anya-e0301n10:1_5": "vuccamāne paccayasaṅgahe yathārahaṁ pavakkhāmīti yojanā.",
  "anya-e0301n10:2": "[224] Vibhāvaniyaṁ pana",
  "anya-e0301n10:3": "‘‘Paccaye dassetu’’nti vuttaṁ. Taṁ taṁ vibhāganti iminā na sameti.",
  "anya-e0301n10:4": "[225] Yañca tattha",
  "anya-e0301n10:5": "‘‘Iha imasmiṁ samuccaya saṅgahānantare ṭhāne’’ti iha saddassa atthavibhāvanaṁ vuttaṁ. Taṁpi na yujjati.",
  "anya-e0301n10:6_0": "Etasmiñhi atthe sati idāni saddo niratthako hotīti, paṭicca phalaṁ samuppajjati etasmāti",
  "anya-e0301n10:6_1": "paṭiccasamuppādo. Tattha paṭiccāti avinā, amuñcitvāti attho. Avijjādiko paccayadhammoti",
  "anya-e0301n10:6_2": "vaṇṇenti. Athavā, samuppajjanaṁ samuppādo. Sahajātadhammehi saheva kalāpavasena abhinibbatti",
  "anya-e0301n10:6_3": "pātubhāvoti attho. Yathāsakaṁ paccayaṁ paṭicca tena avinābhāvīhutvā samuppādo paṭicca",
  "anya-e0301n10:6_4": "samuppādo, atthato pana sabbesaṁ paccayapaccayuppannabhūtānaṁ saṅkhata dhammānaṁ",
  "anya-e0301n10:6_5": "paccayāyattavuttitāsaṅkhātaṁ sabbasaṅkhatasādhāraṇaṁ ekaṁ sāmaññalakkhaṇaṁ. Yaṁ idappaccayatātica",
  "anya-e0301n10:6_6": "vuccati. Tatthaca idappaccaya tāti ayaṁ imassa paccayo ayaṁ imassa paccayoti evaṁ",
  "anya-e0301n10:6_7": "niddisitabbo ayaṁ paccayo etesanti idappaccayā. Saṅkhatadhammā. Idappaccayānaṁ bhāvo",
  "anya-e0301n10:6_8": "idappaccayatā. Yathāvutta sāmaññalakkhaṇaṁ evāti attho veditabbo, na paṭicca phalaṁ",
  "anya-e0301n10:6_9": "samuppajjati etasmāti paṭiccasamuppādo. Avijjādiko paccayadhammotica imesaṁ paccayā",
  "anya-e0301n10:6_10": "idappaccayā. Idappaccayāeva idappaccayatātica. Visuddhimagge pana samuppajjanaṁ samuppādoti",
  "anya-e0301n10:6_11": "ayamattho paṭikkhitto. Pāḷiyaṁ pana ayameva adhippeto viya dissati. Yathāha –",
  "anya-e0301n10:7_0": "Katamoca bhikkhave paṭiccasamuppādo. Jātipaccayā bhikkhave jarāmaraṇaṁ, uppādāvā",
  "anya-e0301n10:7_1": "tathāgatānaṁ anuppādāvā tathāgatānaṁ ṭhitāva sā dhātu, dhammaṭṭhitatā dhammaniyāmatā",
  "anya-e0301n10:7_2": "idappaccayatāti.La. Avijjāpaccayā saṅkhārā uppādāvā.La. Idappaccayatā. Iti kho bhikkhave",
  "anya-e0301n10:7_3": "tatra tathatā avitathatā anaññathatā idappaccayatā. Ayaṁ vuccati bhikkhave paṭiccasamuppādoti.",
  "anya-e0301n10:8_0": "Ettha hi ṭhitāva sā dhātūtiādinā tatra tathatā avitathatātiādināca yathāvuttaṁ idappaccayatā",
  "anya-e0301n10:8_1": "saṅkhātaṁ sāmañña lakkhaṇameva paṭiccasamuppādonāmāti dasseti. Na cettha bhāvasādhane",
  "anya-e0301n10:8_2": "kate sati paṭiccasaddena saha samuppādasaddassa asamānakattutāsaṅkhāto byañjanayuttivirodho",
  "anya-e0301n10:8_3": "atthi. Yo paṭicca kriyāya kattā, tasseva samuppādakriyāyapi kattutā sambhavato. Na",
  "anya-e0301n10:8_4": "hi kriyānāma katturahitāsambhavatīti. Saṅkhatadhammesuca gambhīresu sati aniccatādilakkhaṇaṁ",
  "anya-e0301n10:8_5": "viya idaṁpi saṅkhatalakkhaṇaṁ gambhīrameva hotīti nayidha gambhīravacanavirodho sambhavati.",
  "anya-e0301n10:8_6": "Athakho saṅkhatadhammato saṅkhatalakkhaṇameva gambhīrataraṁ hotīti. Tādisena pana",
  "anya-e0301n10:8_7": "sāmaññalakkhaṇena sampannā yathāvuttā avijjādayo saṅkhatadhammā paṭiccasamuppannānāma.",
  "anya-e0301n10:8_8": "Yathāha-katameca bhikkhave paṭiccasamuppannādhammā jarāmaraṇaṁ bhikkhave paṭiccasamuppannaṁ.La.",
  "anya-e0301n10:8_9": "Avijjā bhikkhave paṭiccasamuppannāti. Iti sabbesaṁ paccayapaccayuppanna bhūtānaṁ",
  "anya-e0301n10:8_10": "saṅkhatadhammānaṁ paccayā satta vuttitāsaṅkhāto paṭiccasamuppādoca so nīyati ñāyati",
  "anya-e0301n10:8_11": "paṭivijjhīyatīti katvā nayocāti paṭiccasamuppādanayo. Paṭhapeti saṅkhatadhamme nānāpakārehi",
  "anya-e0301n10:8_12": "paccayabhedehi pavatteti deseti etthāti paṭṭhānaṁ. Mahāpakaraṇaṁ. Paṭṭhāne desito nayo paṭṭhānanayo.",
  "anya-e0301n10:9_0": "Tasmiṁ tasmiṁ paccayadhamme bhāve vijjamāne sati te te bhavanti sīlenāti tabbhāvabhāvino.",
  "anya-e0301n10:9_1": "Saṅkhatadhammā. Tesaṁ bhāvo tabbhāvabhāvibhāvo, imasmiṁ sati idaṁ hoti. Imassa uppādā",
  "anya-e0301n10:9_2": "idaṁ uppajjatīti evaṁ pavatto saṅkhatadhammaniyāmo. Tabbhāvabhāvibhāvoeva ākāro tabbhāvabhāvibhāvākāro.",
  "anya-e0301n10:9_3": "So eva tabbhāvabhāvibhāvākāramattaṁ. Mattasaddena hetādipaccaya sattiniyamaṁ nivatteti.",
  "anya-e0301n10:9_4": "Tena upalakkhito nayo paṭiccasamuppāda nayo. Āhaccapaccayaṭṭhitiṁ ārabbhāti ettha",
  "anya-e0301n10:9_5": "hetu ārammaṇā divasena tathātathā upakārakatāsaṅkhāto paccayasatti viseso āhaccapaccayaṭṭhitināma.",
  "anya-e0301n10:9_6": "So hi avijjāpaccayā saṅkhārātiādīsu viya paccayadhammuddhāramatte aṭṭhatvā hetupaccayo",
  "anya-e0301n10:9_7": "ārammaṇapaccahotiādinā paccayasatti visesuddhāravasena āhacca matthakaṁ pāpetvā desitattā",
  "anya-e0301n10:9_8": "āhaccapaccayaṭṭhitīti vuccati. Paccayadhammā tiṭṭhanti attano paccayuppannābhisaṅkharaṇa",
  "anya-e0301n10:9_9": "kiccaṁ patvā anosakkamānā hutvā pavattanti etāyāti katvā. Ārabbhāti paṭicca. Vuccatīti",
  "anya-e0301n10:9_10": "bhagavatā kathīyati.",
  "anya-e0301n10:10_0": "Ubhayaṁ pana vomissitvā papañcenti ācariyāti idaṁ paṭicca samuppādaṁ papañcente sandhāya",
  "anya-e0301n10:10_1": "vuttaṁ. Tehi taṁ papañcayantā paṭṭhāna nayaṁpi āharitvā papañcentīti. Yathā sūriyo",
  "anya-e0301n10:10_2": "udayanto andhakāre vidhametvā dabbasambhāre mahājanassa pākaṭe karoti. Evamevaṁ uppannaṁ",
  "anya-e0301n10:10_3": "catusaccañāṇaṁ avijjandhakāraṁ vidhamitvā catusacca dhammaṁ vidati pākaṭaṁ karotīti",
  "anya-e0301n10:10_4": "vijjā. Tappaṭipakkhattā moho avijjānāma. So hi uppajjamāno dhammesu aññāṇaadassana",
  "anya-e0301n10:10_5": "saṅkhātaṁ andhakāraṁ janetvāva uppajjati. Paṭicca phalaṁ eti āgacchati etasmā etenāti",
  "anya-e0301n10:10_6": "vā paccayo. Avijjāca sā paccayo cāti avijjāpaccayo. Tasmā avijjāpaccayā saṅkhārā",
  "anya-e0301n10:10_7": "sambhavantīti sambandho. Saṅkhataṁ kāyavacīmanokammaṁ abhisaṅkharonti sattā etehīti",
  "anya-e0301n10:10_8": "saṅkhārā. Vijānātīti viññāṇaṁ. Vijānanti sattā etenāti vā viññāṇaṁ. Ārammaṇe namatīti",
  "anya-e0301n10:10_9": "nāmaṁ. Ruppati vikāraṁ āpajjatīti rūpaṁ. Adhiṭṭhānaṭṭhena āyatanaṁ. Devānaṁ devāyatanamiva.",
  "anya-e0301n10:10_10": "Phusatīti phasso. Phusanti sampayuttakā dhammā etenāti vā phasso. Vedayatīti vedanā.",
  "anya-e0301n10:10_11": "Vedayanti paccanubhavanti sattā etāyātivā vedanā. Tassati paritassatīti taṇhā. Niccapipāsavasena",
  "anya-e0301n10:10_12": "ārammaṇahetu niccaṁ cañcalati pattheti vāti attho. Tassanti paritassanti cañcalanti",
  "anya-e0301n10:10_13": "sattā etāyāti vā taṇhā. Upādiyatīti upādānaṁ. Amuñcagāhaṁ gaṇhātīti attho. Upādiyanti",
  "anya-e0301n10:10_14": "sattā etenāti vā upādānaṁ.",
  "anya-e0301n10:11_0": "Bhavati vaḍḍhatīti bhavo. Bhavanti jāyanti vaḍḍhanti sukhadukkhāni etenāti vā bhavo.",
  "anya-e0301n10:11_1": "Jananaṁ jāti. Jāyanti pātubhavanti saṅkhata dhammā etāyāti vā jāti. Jīraṇaṁ jarā.",
  "anya-e0301n10:11_2": "Jīranti jiṇṇabhāvaṁ gacchanti etāyāti vā jarā. Socanaṁ soko. Socanti cittapariḷāhaṁ",
  "anya-e0301n10:11_3": "gacchanti etenāti vā soko. Paridevanaṁ paridevo. Taṁ taṁ pavattiṁ parikittetvā devanti",
  "anya-e0301n10:11_4": "kandanti etenāti vā paridevo. Khamituṁ sahituṁ dukkaranti dukkhaṁ. Dummanassa virūpacittassa",
  "anya-e0301n10:11_5": "bhāvo domanassaṁ. Bhuso āyāsanaṁ upāyāso. Āyāsananti anassāsanaṁ. Visīdananti attho.",
  "anya-e0301n10:11_6": "Evanti iminā yathāvuttena. Avijjādi saṅkhārādipaccayapaccayuppanna paraṁparavidhinā",
  "anya-e0301n10:11_7": "samudayo hotīti sambandho. Etassakevalassadukkhakkhandhassāti avijjādikassa etassa",
  "anya-e0301n10:11_8": "sakalassa dukkharāsissa kenaci sukhena asaṁmissassa vā dukkharāsissa abhinibbatti",
  "anya-e0301n10:11_9": "hotīti attho. Etthaca duvidho paṭiccasamuppādanayo suttantikanayo abhidhammanayoti.",
  "anya-e0301n10:11_10": "Tattha suttantikanayena tāva avijjā catubbidhā dukkhapaṭicchādikā samudayapaṭicchādikā",
  "anya-e0301n10:11_11": "nirodhapaṭicchādikā maggapaṭicchādikācāti. Abhidhammanayena pana pubbantapaṭicchādikā",
  "anya-e0301n10:11_12": "aparanta paṭicchādikā pubbantāparantapaṭicchādikā paṭiccasamuppādapaṭicchādikāti",
  "anya-e0301n10:11_13": "catūhi saddhiṁ aṭṭha vidhāti veditabbā.",
  "anya-e0301n10:12_0": "Saṅkhārā suttantikanayena sāsavā kusalākusalacetanā apuññābhisaṅkhāro puññābhisaṅkhāro",
  "anya-e0301n10:12_1": "āneñjā bhisaṅkhāroti pana tividhā honti. Tattha dvādasa akusalacetanā apuññāti saṅkhāronāma.",
  "anya-e0301n10:12_2": "Kāmarūpa kusalacetanā puññābhisaṅkhāronāma. Arūpakusalacetanā āneñjātisaṅkhāronāma.",
  "anya-e0301n10:12_3": "Abhidhammanayena pana sabbāpi lokiyalokuttarabhūtā kusalākusalacetanā saṅkhārānāma.",
  "anya-e0301n10:12_4": "Kiriyacetanā pana sabbāpi vibhaṅge nagahitā. Aṭṭhakathāyañca kiriyadhammānaṁ pana",
  "anya-e0301n10:12_5": "yasmā neva avijjā na kusalā kusalamūlāni upanissayapaccayattaṁ labhanti. Tasmā kiriyavasena",
  "anya-e0301n10:12_6": "paccayākāro navuttoti vuttaṁ. Avijjāca kusalākusalamūlā nica kiriyadhammānaṁ upanissaya",
  "anya-e0301n10:12_7": "paccayā na honti. Tasmā kiriyadhammā paṭiccasamuppādadesanāyaṁ nagahitāti vuttaṁ",
  "anya-e0301n10:12_8": "hoti. Saṁyuttepi yato kho bhikkhave bhikkhuno avijjā pahīnā hoti. Vijjāuppannā. So",
  "anya-e0301n10:12_9": "avijjā virāgā vijjuppādā neva puññābhisaṅkhāraṁ abhisaṅkharoti. Na apuññābhisaṅkhāraṁ.",
  "anya-e0301n10:12_10": "Na āneñjābhisaṅkhāraṁ abhisaṅkharotīti vuttaṁ. Attano anurūpapaccayavasena pana tesaṁpi",
  "anya-e0301n10:12_11": "paṭicca samuppādo avāritoyeva. Nahi koci paṭiccasamuppādarahito saṅkhatadhammonāma",
  "anya-e0301n10:12_12": "atthīti. Esa nayo viññāṇādīsupīti. Viññāṇanti bāttiṁsavidhaṁ lokiyavipākaviññāṇaṁ",
  "anya-e0301n10:12_13": "suttantikanayena. Abhidhammanayena pana kiriyacittavajjitaṁ ekūnasattatividhaṁ lokiyalokuttaraviññāṇaṁ.",
  "anya-e0301n10:12_14": "Nāmarūpanti lokiya viññāṇa sahajātaṁ vedanādikhandhattayaṁ paṭisandhiyaṁ kammajarūpaṁ",
  "anya-e0301n10:12_15": "pavattiyaṁ cittaja rūpañca suttantikanayena. Abhidhammanayena pana sabbaṁ kusalākusala",
  "anya-e0301n10:12_16": "vipākasampayuttaṁ khandhattayaṁ vuttappakārarūpañca. Aṭṭhakathāyaṁ pana laddhapacchājātapaccayaṁ",
  "anya-e0301n10:12_17": "sabbaṁpi catusamuṭṭhānarūpaṁ gahitameva.",
  "anya-e0301n10:13": "[226] Vibhāvaniyaṁ pana",
  "anya-e0301n10:14": "‘‘Tadubhayaṁpi idha paṭisandhiviññāṇasahagata’’nti vuttaṁ. Taṁ anupapannaṁ.",
  "anya-e0301n10:15_0": "Saḷāyatananti cha ajjhattikāyatanāni eva sabbattha pāḷiyaṁ vibhattāni. Ekacce pana",
  "anya-e0301n10:15_1": "ācariyā bāhirāyatanāni phassassa paccayā hontīti katvā tānipi idha gaṇhanti. Taṁpi",
  "anya-e0301n10:15_2": "nidānavagga pāḷiyā sametiyeva. Yathāha –",
  "anya-e0301n10:16_0": "Katamoca bhikkhave lokassa samudayo. Cakkhuñca paṭicca rūpeca uppajjati cakkhuviññāṇaṁ.",
  "anya-e0301n10:16_1": "Tiṇṇaṁ saṅgati phasso. Phassapaccayā vedanā. Vedanāpaccayā taṇhā.La. Domanassupāyāsā",
  "anya-e0301n10:16_2": "sambhavantīti ayaṁ lokassa samudayo. Sotañca.La. Manañca paṭicca dhammeca uppajjati",
  "anya-e0301n10:16_3": "manoviññāṇaṁ. Tiṇṇaṁ saṅgati phasso.La. Lokassa samudayoti.",
  "anya-e0301n10:17_0": "Phassavedanādayopi nayadvaye taṁ taṁ viññāṇasampayuttā veditabbā. Taṇhupādānāni pākaṭāni.",
  "anya-e0301n10:17_1": "Bhavo duvidho kammabhavo upapattibhavoca. Lokiyakusalākusalabhūtā cetanāca. Cetanāsampayuttā",
  "anya-e0301n10:17_2": "abhijjhādayo anabhijjhādayoca kammabhavo. Yathāha-sabbaṁpi bhavagāmikammaṁ kammabhavoti.",
  "anya-e0301n10:17_3": "Kammanibbattā pana sabbepi lokiyavipākakkhandhā sabbānica kammajarūpāni upapattibhavo",
  "anya-e0301n10:17_4": "suttantikanayena. Abhidhammanayena pana lokuttara khandhāpi vibhaṅge āgatāeva. Jātijarāmaraṇāni",
  "anya-e0301n10:17_5": "sabbesaṁ saṅkhata dhammānaṁ lakkhaṇapattāni. Sokādīsu ñātibyasanādīhi phuṭṭhassa",
  "anya-e0301n10:17_6": "socanākārena pavattā domanassavedanā sokonāma. Rodanākārena pavatto aniṭṭho cittajasaddo",
  "anya-e0301n10:17_7": "paridevonāma. Kāyikā dukkhavedanā dukkhaṁnāma. Cetasikā dukkhavedanā domanassaṁnāma.",
  "anya-e0301n10:17_8": "Ñātibyasanādinimittaṁ saṁsīdanavisīdanākārapavatto doso upāyāsonāma. Ayamettha vibhāgo.",
  "anya-e0301n10:17_9": "Yesaṁ pana khandhadukkhe avijjā appahīnā hoti. Tesaṁ itarasaccesupi sā appahīnāeva",
  "anya-e0301n10:17_10": "hotīti te khandhapavattiyaṁeva sukhasaññaṁ labhanti. Khandhanirodhe dukkhasaññaṁ.",
  "anya-e0301n10:17_11": "Khandhapavattimaggeeva sukhamaggasaññaṁ labhanti. Khandhanirodhamagge dukkhamaggasaññaṁ.",
  "anya-e0301n10:17_12": "Tasmā khandhapavattipaccayabhūtā puññā puññāneñjābhisaṅkhāradhammāeva tesaṁ avijjānivuṭānaṁ",
  "anya-e0301n10:17_13": "sukhakāmānaṁ dukkhapaṭikūlānaṁ sattānaṁ paṭisaraṇā hontīti vuttaṁ avijjāpacca yāsaṅkhārāti.",
  "anya-e0301n10:17_14": "Etthaca visesato paccuppannakhandhapaṭicchādikāya avijjāya duccaritabhūtā apuññābhisaṅkhārā",
  "anya-e0301n10:17_15": "sambhavanti. Anāgata khandhapaṭicchādikāya avijjāya sucaritabhūtā puññāneñjābhisaṅkhārā",
  "anya-e0301n10:17_16": "sambhavantīti veditabbā. Saṅkhāresu sati appahīnabhavataṇhānaṁ sattānaṁ cutianantaraṁ",
  "anya-e0301n10:17_17": "punabhavābhinibbattiyā koci vibandho nāma natthi. Tasmā saṅkhārapaccayā viññāṇaṁ",
  "anya-e0301n10:17_18": "nāmarūpaṁ saḷāyatanaṁ phasso vedanāti ime attabhāvasaññitā pañcadhammā bhavantare",
  "anya-e0301n10:17_19": "pātu bhavanti. Tattha pana viññāṇameva padhānaṁ jeṭṭhakaṁ hotīti vuttaṁ. Saṅkhārapaccayāviññāṇanti",
  "anya-e0301n10:17_20": "viññāṇeca sati tassa udayabhūtānaṁ nāmarūpānaṁ uppattiyā vibandhonāma natthīti vuttaṁ.",
  "anya-e0301n10:17_21": "Viññāṇapaccayānāma rūpanti. Ettāvatā sāmaññato paripuṇṇonāma kāyo rūpa kāyoca vutto",
  "anya-e0301n10:17_22": "hoti. Evaṁsantepi tesu dvīsu kāyesu yedhammā sattapaññattiyā padhānaṅgabhūtā honti.",
  "anya-e0301n10:17_23": "Yehica phassā dīni upari aṅgāni āgatāni honti. Yesuca sattā attagāhaṁ daḷhataraṁ",
  "anya-e0301n10:17_24": "gaṇhanti. Te visuṁ nīharitvā dassetuṁ nāmarūpapaccayā saḷāyatananti vuttaṁ. Nāmarūpe",
  "anya-e0301n10:17_25": "sati tesaṁpi uppattiyā vibandho natthiyeva. Saḷāyatanasamuṭṭhitoca phasso saḷāyatane",
  "anya-e0301n10:17_26": "sati ekantena sambhavatīti vuttaṁ saḷāyatanapaccayāphassoti. Phassasamuṭṭhitāca vedanā",
  "anya-e0301n10:17_27": "phasse sati ekantena sambhavatiyevāti vuttaṁ phassapaccayāvedanāti. Sukhavedanāsadiso",
  "anya-e0301n10:17_28": "taṇhāya avassayonāma natthīti vuttaṁ vedanāpaccayātaṇhāti. Kāmupādānañcanāma ekasmiṁ",
  "anya-e0301n10:17_29": "ārammaṇe punappunaṁ samudācaritvā daḷhattappattā taṇhāeva, diṭṭhiyoca attanica attano",
  "anya-e0301n10:17_30": "ārammaṇesuca assādana khamana rocana bhūtāya taṇhāya vasena daḷhattaṁ āpajjantīti",
  "anya-e0301n10:17_31": "vuttaṁ taṇhāpaccayāupādānanti. Upādiyantāca tassa tassa upādāniyassa atthassa hitavuḍḍhisaññitaṁ",
  "anya-e0301n10:17_32": "taṁtaṁ kammabhavaṁ āyūhantiyevāti vuttaṁ upādānapaccayābhavoti. Bhavasaddo hettha",
  "anya-e0301n10:17_33": "vaḍḍhipariyāyo. Yathā –",
  "anya-e0301n10:18": "Suvijāno bhavaṁ hoti, duvijāno parābhavoti.",
  "anya-e0301n10:19_0": "Kammabhave sati ekantena punabhavopi sambhavatīti vuttaṁ bhavapaccayājātīti. Jātiyāca",
  "anya-e0301n10:19_1": "sati ekantena jarāmaraṇaṁ hotiyevāti vuttaṁ jātipaccayājarāmaraṇanti. Ayamettha tabbhāvabhāvibhāvavidhi.",
  "anya-e0301n10:19_2": "Sokādivacanañcettha īdisena tabbhāva bhāvibhāvena pavattassa sakalassa vaṭṭadhammassa",
  "anya-e0301n10:19_3": "ādīnavarāsidassa natthaṁ vuttanti. Etthāti imasmiṁ paccayasaṅgahe. Tatthāti tasmiṁ",
  "anya-e0301n10:19_4": "paṭiccasamuppādanaye. Addhānavante dhamme bhuso dhāretīti addhā. Kālo. So hi tekālike",
  "anya-e0301n10:19_5": "dhamme santānānupabandhavasena kappaparaṁparā vassa utu māsa pakkha ratti diva paraṁparāca",
  "anya-e0301n10:19_6": "hutvā apatamāne dhārento viya upaṭṭhātīti. Athavā, bhuso dahanti tiṭṭhanti pavattanti",
  "anya-e0301n10:19_7": "tekālikā dhammā etthāti addhā. Kāloyeva. So pana sayaṁ abhinnopi bhedavante dhamme",
  "anya-e0301n10:19_8": "upādāya bhinno viya upacarituṁ yuttoti vuttaṁ tayoaddhāti.",
  "anya-e0301n10:20": "[227] Yaṁ pana vibhāvaniyaṁ",
  "anya-e0301n10:21": "‘‘Atati satataṁ gacchati pavattatīti addhāti vuttaṁ’’. Taṁ na sundaraṁ.",
  "anya-e0301n10:22_0": "Evañhi sati addhānanti nasijjhati. Yathā addhānamaggapaṭipannoti. Aṅgānīti avayavapadhānaṅgāni.",
  "anya-e0301n10:22_1": "Padhānasambhārāti vuttaṁ hoti. Ākārāti avayavakoṭṭhāsā. Koṭṭhāsattho hettha ākārasaddo.",
  "anya-e0301n10:22_2": "Yathā dvattiṁsākārāti. Ākiranti tattha tattha pakiritvā thapitā viya hontīti ākārātipi",
  "anya-e0301n10:22_3": "vadanti. Sandhīti dvinnaṁ dvinnaṁ saṅkhepānaṁ saṅghaṭanaṭṭhānaṁ. Saṅkhepāti padhānadhammasaṅgahā.",
  "anya-e0301n10:22_4": "Vaṭṭanti punappunaṁ āvaṭṭantīti vaṭṭāni. Mūlayanti sabbepi vaṭṭadhammā ettha tiṭṭhanti",
  "anya-e0301n10:22_5": "tadāyattavuttitāyāti mūlāni. Patiṭṭhā. Pabhavāti attho. Yasmā eko puriso ekāya aṅguliyā",
  "anya-e0301n10:22_6": "samuddo dakaṁ gahetvā mahājanassa mukhe pakkhipitvā catūsu mahāsamuddesu udakassa",
  "anya-e0301n10:22_7": "loṇabhāvaṁ saññāpento viya bhagavāpi avijjā paccayā saṅkhārātiādinā ekameva paccuppannabhavaṁ",
  "anya-e0301n10:22_8": "paripuṇṇaṁ desetvā anamataggassa sakalassa saṁsāravaṭṭassa pavattiṁ ñāpesi. Paripuṇṇaṁ",
  "anya-e0301n10:22_9": "desentenaca nāma tassa ekassa bhavassa hetuca desetabbo hoti. Phalañca desetabbaṁ",
  "anya-e0301n10:22_10": "hoti. Tattha hetū nāma purimabhave siddhā avijjā saṅkhārā. Phalaṁnāma anāgatabhave",
  "anya-e0301n10:22_11": "jāti. Iti ekabhavavisayāpi ayaṁ desanā ekadesena atītānāgata sādhāraṇāca hotīti vuttaṁ",
  "anya-e0301n10:22_12": "avijjāsaṅkhārāatītoaddhātiādi. Etthaca addhuno addhāvantānañca abhedaṁ viya katvā",
  "anya-e0301n10:22_13": "vacanaṁ dhammato visuṁ addhāsaṅkhātassa kālassa abhāvaṁ dasseti. Kāloyeva lokaṁ pavatteti",
  "anya-e0301n10:22_14": "nivattetīti pavattaṁ micchāvādañca nīvāreti. Na hi sayaṁ abhāvabhūto kālo kassaci",
  "anya-e0301n10:22_15": "pavattako nivattakoca bhavituṁ yuttoti. Kasmā panettha ekamekassa paccuppannassa",
  "anya-e0301n10:22_16": "attabhāvassa pavattiṁ dassento bhagavā atītabhave hetuñca anāgatabhave phalañca dassetīti.",
  "anya-e0301n10:22_17": "Ahetuvisamahetudiṭṭhīnaṁ nīvāraṇatthaṁ atītahetu dassanaṁ. Ucchedadiṭṭhi nīvāraṇatthaṁ",
  "anya-e0301n10:22_18": "anāgataphaladassanaṁ. Sassata diṭṭhinīvāraṇatthaṁ ubhayadassananti daṭṭhabbaṁ. Tattha",
  "anya-e0301n10:22_19": "ahetu apaccayā sattā pavattanti nivattanti saṁkilissanti visujjhantīti pavattā diṭṭhi",
  "anya-e0301n10:22_20": "ahetudiṭṭhināma. Brahmā pajāpati issaranimmānādivasena abhūta hetudassanaṁ visamahetudiṭṭhināma.",
  "anya-e0301n10:22_21": "Sattā maraṇe ucchijjanti, anāgate jātināma natthīti pavattā diṭṭhi ucchedadiṭṭhināma.",
  "anya-e0301n10:22_22": "Attānicco dhuvo, sova bhavato bhavaṁ sandhāvati saṁsaratīti pavattā diṭṭhi sassatadiṭṭhināma.",
  "anya-e0301n10:22_23": "Evaṁ nicco hutvā sandhāvantopana avijjādīhi sādhetabbo nahoti. Tasmā avijjāsaṅkhārehi",
  "anya-e0301n10:22_24": "bhavantare puna viññāṇuppattiṁ vadantena sassatadiṭṭhi nīvāritā hotīti.",
  "anya-e0301n10:23_0": "Kasmā panettha sokādayo aṅgesu nagahitāti. Jātiyā sati sokādayo ekantena sambhavantīti",
  "anya-e0301n10:23_1": "evaṁ tabbhāva bhāvibhāva lakkhaṇassa abhāvato. Satipi hi jātiyā rūpa loke arūpalokeca",
  "anya-e0301n10:23_2": "te na sambhavanti. Kāmalokepi kesañci na sambhavantiyevāti. Yadievaṁ kimatthaṁ tesaṁ",
  "anya-e0301n10:23_3": "vacananti. Jātiyāvā avijjādikassavā vuttappakārassa sakalassa vaṭṭapavattassa mahāādīnavarāsidassanatthanti",
  "anya-e0301n10:23_4": "dassetuṁ sokādivacanaṁ panettha nissanda phalanidassananti vuttaṁ. Tattha nissandaphalanidassananti",
  "anya-e0301n10:23_5": "jātiyā mahāādīnava rāsisaṅkhātassa udayaphalassa nidassananti attho. Kasmā pana imassa",
  "anya-e0301n10:23_6": "paccuppanna bhavassa atītapaccayā dve avijjā saṅkhārā eva pāḷiyaṁ vuttā. Kiṁ pana",
  "anya-e0301n10:23_7": "te eva dve imassa paccayā hontīti. Aññepi hontiyeva. Atha kasmā te pāḷiyaṁ na vuttāti.",
  "anya-e0301n10:23_8": "Avuttānaṁpi tesaṁ atthato laddhattāti. Kathañca te avuttāpi laddhāti. Tabbhāva bhāvibhāvalakkhaṇena",
  "anya-e0301n10:23_9": "tadavinābhāvibhāvalakkhaṇenaca laddhāti dassento avijjāsaṅkhāraggahaṇenātiādi māha.",
  "anya-e0301n10:23_10": "Esa nayo paratthapi. Tattha avijjā saṅkhāraggahaṇenāti pāḷiyaṁ ādito vuttena avijjāsaṅkhāra",
  "anya-e0301n10:23_11": "vacanena. Taṇhupādānabhavāpi gahitā bhavantīti avijjābhāve bhāvato, abhāveca abhāvato",
  "anya-e0301n10:23_12": "avijjāgahaṇena taṇhupādānānipi gahitāni bhavanti. Saṅkhārabhāveca bhāvato, abhāveca",
  "anya-e0301n10:23_13": "abhāvato saṅkhāraggahaṇena kammabhavopi gahito bhavatīti attho.",
  "anya-e0301n10:24": "Vibhāvaniyaṁ pana",
  "anya-e0301n10:25": "Kilesabhāvasāmaññato avijjāgahaṇena taṇhupādānāni. Kammabhāva sāmaññato saṅkhāraggahaṇena kammabhavo gahitoti vuttaṁ. Taṁpi yujjati.",
  "anya-e0301n10:26_0": "Tathā avijjā saṅkhārā gahitā bhavantīti sambandho. Tadavinā bhāvibhāvena taṇhupādānavacanena",
  "anya-e0301n10:26_1": "avijjāca bhavavacanena saṅkhārāca gahitāti attho. Lakkhaṇadhammānaṁ lakkhitabbadhammehi",
  "anya-e0301n10:26_2": "avinābhāvibhāvato tadavinābhāvibhāvena jātijarā.La. Gahitanti vuttaṁ. Itikatvāti",
  "anya-e0301n10:26_3": "iminā kāraṇena. Vīsatākārā bhavantīti sambandho. Pathamaṁ hetupañcakaṁ eko saṅkhepo.",
  "anya-e0301n10:26_4": "Dutīyaṁ phalapañcakaṁ eko. Tatīyaṁ hetupañcakaṁ eko. Catutthaṁ phalapañcakaṁ eko",
  "anya-e0301n10:26_5": "saṅkhepoti catusaṅkhepā honti. Cattāro saṅgahā hontīti attho. Catūsu pana saṅkhepesu",
  "anya-e0301n10:26_6": "siddhesu pathamena dutīyassa dutīyena tatīyassa tatīyena catutthassāti evaṁ tisso",
  "anya-e0301n10:26_7": "sandhiyopi sijjhantiyevāti vuttaṁ tisandhi catusaṅkhepāca bhavantīti. Etthaca hetupañcakaṁ",
  "anya-e0301n10:26_8": "phalapañcakanti etaṁ lokassa pākaṭavohāravasena vuttaṁ. Hetuphala saddā pana paccayapaccayuppannapariyāyā",
  "anya-e0301n10:26_9": "eva hontīti dutīyapañcakassa pathamaṁ upādāya phalapañcakatā tatīyaṁ upādāya hetupañcakatāca",
  "anya-e0301n10:26_10": "na na sambhavati. Tathā tatīyassapi catutthaṁ upādāya hetupañcakatā dutīyaṁ upādāya",
  "anya-e0301n10:26_11": "phalapañcakatācāti. Evañhi sati hetuto phalameva siyā. Na phalato hetūti codanā anokāsāeva",
  "anya-e0301n10:26_12": "hotīti. Dvīsu pana hetupañcakesu saṅkhārakammabhavānaṁ viseso aṭṭhakathāyaṁ vuttoyeva.",
  "anya-e0301n10:26_13": "Yathāha-dānaṁ dassāmīti cittaṁ uppādetvā māsaṁpi saṁvaccharaṁpi dānupakaraṇāni sajjantassa",
  "anya-e0301n10:26_14": "uppannā purimacetanāyo āyūhanasaṅkhārānāma. Paṭiggāhakānaṁ pana hatthe dakkhiṇaṁ",
  "anya-e0301n10:26_15": "patiṭṭhāpayato uppannā cetanā bhavoti vuccati. Ekāvajjanesuvā chasu javanesu cetanā",
  "anya-e0301n10:26_16": "āyūhana saṅkhārānāma. Sattamajavanacetanā bhavo. Yākācivā pana cetanā bhavo. Taṁsampayuttā",
  "anya-e0301n10:26_17": "āyūhana saṅkhārānāmāti. Kammabhavo upapattibhavoti dve bhavā dvādasasu aṅgesu ekasseva",
  "anya-e0301n10:26_18": "bhava aṅgassa avayavānāma hontīti vuttaṁ kammabhavasaṅkhātobhave kadesotiādi. Etthaca",
  "anya-e0301n10:26_19": "saṅkhārakammabhavānaṁ viseso vutta nayeneva veditabbo.",
  "anya-e0301n10:27": "[228] Yaṁ pana vibhāvaniyaṁ",
  "anya-e0301n10:28": "‘‘Kammabhavasaṅkhāto bhavekadesoti ettha āyatiṁ paṭisandhiyā paccayacetanā saṅkhārāti veditabbā’’ti vuttaṁ. Taṁ idha na yujjati.",
  "anya-e0301n10:29_0": "Tesaṁ dvinnaṁpi dvīsu hetupañcakesu saṅgahitattāti. Yathā rutapāḷinayenavā etaṁ vuttanti",
  "anya-e0301n10:29_1": "daṭṭhabbaṁ. Avasesācāti idaṁ jātijarāmaraṇehi saddhiṁ viññāṇādiphalapañcakaṁ sandhāya",
  "anya-e0301n10:29_2": "vuttaṁ. Etthaca yadetaṁ pubbe jātijarāmaraṇaggahaṇena viññāṇādi phala pañcakaṁ gahitaṁ.",
  "anya-e0301n10:29_3": "Taṁ atthato upapattibhavoeva. Nahi phalapañcakato añño upapattibhavonāma atthīti.",
  "anya-e0301n10:29_4": "Evaṁ santepi dhammavibhāga rakkhaṇatthaṁ upapattibhavasaddena catutthapañcakaṁ gahitanti",
  "anya-e0301n10:29_5": "yuttaṁ. Dvādasasu aṅgesu avijjānāma moho. Soca akusalamūlaṁ. Taṇhānāma lobho. Soca",
  "anya-e0301n10:29_6": "akusala mūlanti vuttaṁ avijjā taṇhāvasena dve mūlānīti. Athavā, mūlanti sīsaṁ. Dve",
  "anya-e0301n10:29_7": "vaṭṭasīsānīti attho. Aṭṭhakathāyaṁ pana purimaṁ pañcakadvayaṁ ekaṁ bhavacakkaṁ pacchimaṁ",
  "anya-e0301n10:29_8": "pañcakadvayaṁ ekaṁ bhavacakkanti katvā purimaṁ avijjāmūlaṁ. Tañca diṭṭhicaritānaṁvā",
  "anya-e0301n10:29_9": "apāyagāmīnaṁvā cakkaṁ. Pacchimaṁ taṇhāmūlaṁ. Tañca rāgacaritānaṁvā sugatigāmīnaṁvā",
  "anya-e0301n10:29_10": "cakkanti dassitaṁ. Cakkanti pana yato paṭṭhāya vaṭṭasantānassa ārabbho hoti. Tasmiṁ",
  "anya-e0301n10:29_11": "puna āgateeva cakkaṁnāma siyā. Tasmā idha dutīyena hetuphala yugaḷena saddhiṁ sabbaṁ",
  "anya-e0301n10:29_12": "ekameva cakkanti yuttaṁ.",
  "anya-e0301n10:30_0": "Kasmā panettha āgamanasambhāresu avijjāeva sīsaṁ katvā vuttā. Gamanasambhāresuca",
  "anya-e0301n10:30_1": "taṇhāeva. Nanu ubhayattha ubhayaṁpi sīsaṁ katvā vattabbanti. Vuccate, sukhavedanāsadiso",
  "anya-e0301n10:30_2": "hi taṇhāya āhāronāma natthi. Tasmā vedanaṅgato paraṁ vaṭṭaṅgaṁ ghaṭentena vedanā",
  "anya-e0301n10:30_3": "nurūpātaṇhāeva vattabbā. Na avijjāti gamanasambhāresu tāva avijjāya okāso natthi.",
  "anya-e0301n10:30_4": "Sabbapathamaṁ ārabbhaṭṭhāneca sabbapadhānā avijjāeva vattabbā hoti. Sāca saṅkhāruppādane",
  "anya-e0301n10:30_5": "avirajjhanakaṅgabhūtāti na tesaṁ antare ekassa aṅgassa atthāya kiñci vattabbaṁ atthīti",
  "anya-e0301n10:30_6": "āgamanasambhāresu taṇhāya okāso natthīti. Ayañhi paṭiccasamuppādadesanānāma padhānaṅgapariggaha",
  "anya-e0301n10:30_7": "vasena pavattā. Na labbhamāna sabbadhamma pariggaha vasenāti.",
  "anya-e0301n10:31": "Yaṁ pana vibhāvaniyaṁ",
  "anya-e0301n10:32": "Pubbantassa avijjāmūlaṁ. Aparantassa taṇhāmūlanti vuttaṁ.",
  "anya-e0301n10:33": "Tattha pubbantassāti pubbassa hetuphalakoṭṭhāsassa. Aparantassāti pacchimassa hetuphala koṭṭhāsassāti atthoti. Kasmā panetāni dvemūlānināma hontīti āha –",
  "anya-e0301n10:34": "Tesamevaca mūlānaṁ, nirodhena nirujjhatīti.",
  "anya-e0301n10:35_0": "Tesaṁ samudayena sakalavaṭṭaṁ samudeti. Nirodhenaca nirujjhati. Tasmā tāni dvemūlānināmāti",
  "anya-e0301n10:35_1": "vuttaṁ hoti. Keci pana paṭiloma paṭiccasamuppāda dassanametanti vadanti. Paṭiloma",
  "anya-e0301n10:35_2": "paṭicca samuppādonāma avijjānirodhā saṅkhāranirodho saṅkhāranirodhā viññāṇanirodhotiādiko",
  "anya-e0301n10:35_3": "nirodhavāro. Idāni sokādi vacanaṁ na kevalaṁ nissandaphala nidassanatthameva hoti.",
  "anya-e0301n10:35_4": "Athakho jarāmaraṇena saddhiṁ ekaṁ aṅgaṁ hutvā upari vaṭṭamūladhammapaṭipādakānaṁ",
  "anya-e0301n10:35_5": "dukkhadhammānaṁ nidassanatthaṁpi hotīti dassento jarāmaraṇa mucchāyātiādi māha. Tattha",
  "anya-e0301n10:35_6": "mucchāsaddena sokādīnaṁ gahaṇaṁ. Tepi hi sayaṁ āsavasambhūtā hutvā puna āsavuppādāya",
  "anya-e0301n10:35_7": "paccayā hontīti etena tesaṁ jarāmaraṇaṅge gahaṇaṁ siddhaṁ bhavati. Jarāmaraṇamucchāya",
  "anya-e0301n10:35_8": "abhiṇhaso pīḷitānaṁ bālānaṁ āsavā abhiṇhaso samuppajjanti. Āsavānaṁsamuppādāavijjāca",
  "anya-e0301n10:35_9": "pavaḍḍhati. Āsavasamudayā avijjāsamudayoti hi vuttaṁ. Evañca sati avijjāpaccayā saṅkhārāti",
  "anya-e0301n10:35_10": "puna ābandhameva vaṭṭanti attho. Etthaca –",
  "anya-e0301n10:36": "Nānā byasanaphuṭṭhassa, sokādīnaṁ pavattito;",
  "anya-e0301n10:37": "Avijjā taṇhā vaḍḍhanti, yato vaṭṭaṁ pavattatī tipi.",
  "anya-e0301n10:38_0": "Vattabbaṁ. Yathāha-katamoca bhikkhave dukkhassa vipāko. Sammohavepakkaṁ vāhaṁ bhikkhave",
  "anya-e0301n10:38_1": "dukkhaṁ vadāmi. Pariyeṭṭhivepakkaṁvāti tattha sammoho avijjā. Pariyeṭṭhi taṇhā. Tadubhayaṁ",
  "anya-e0301n10:38_2": "vipākaṁ etassāti katvājarāmaraṇasokādikaṁ dukkhaṁ sammohavepakkaṁ pariyeṭṭhivepakkantica",
  "anya-e0301n10:38_3": "vuccatīti. Tattha sammohonāma ñātibyasanā dinā phuṭṭhosocati paridevati uratāḷi kandati,",
  "anya-e0301n10:38_4": "sammohaṁ āpajjatīti evaṁ āgato sammoho. Pariyiṭṭhināma yathā jigacchāti pīḷito. Bhojanaṁ",
  "anya-e0301n10:38_5": "pattheti pariyesati pipāsābhipīḷito. Pāṇiyaṁ pattheti pariyesati, evaṁ kenaci dukkhena",
  "anya-e0301n10:38_6": "phuṭṭho sukhaṁ pattheti pariyesatīti evaṁ pavattā pariyiṭṭhitaṇhā. Ettha pana yasmā",
  "anya-e0301n10:38_7": "jarāmaraṇasadisaṁ mahantaṁ visaṭaṁ niyatañca imassa lokassa dukkhaṭṭhānaṁnāma natthi.",
  "anya-e0301n10:38_8": "Dukkhanissaraṇatthañca satthusāsanaṁ. Tasmā ayaṁ paṭiccasamuppādadesanā jarāmaraṇanidānā",
  "anya-e0301n10:38_9": "hoti. Yathāha-kicchaṁ vatāyaṁ loko āpanno jāyatica jiyyatica miyyatica cavatica upapajjatica.",
  "anya-e0301n10:38_10": "Athaca panimassaṁ dukkhassa nissaraṇaṁ nappajānāti jarāmaraṇassātiādi. Yesu pana",
  "anya-e0301n10:38_11": "aṅgesu ādito paṭṭhāya ñātesu jarāmaraṇaṁ samūlaṁ khanitvā tato attānaṁ mocetuṁ sakkoti.",
  "anya-e0301n10:38_12": "Tāni dassetuṁ jātiādīni purimāni aṅgāni desitāni. Apica. Ekasmiṁ bhave ṭhatvā āgamanasambhārehica",
  "anya-e0301n10:38_13": "gamanasambhārehica āgatiyāca gatiyāca saddhiṁ attabhāvanibbattiyā dassitāya atīte",
  "anya-e0301n10:38_14": "anāgateca sakalasaṁsāre tasmiṁ tasmiṁ bhave tassa tassa attabhāvassa nibbatti dassitāeva",
  "anya-e0301n10:38_15": "hoti. Sabbānica diṭṭhigatāni nivattitāni. Bhavacakkañca anādimantaṁ hutvā ābandhatiyeva.",
  "anya-e0301n10:38_16": "Tasmā jarāmaraṇavacanenavā sokādivacanenavā avijjaṁ acintetvā vaṭṭapavattassa mahāādīnavarāsidassanameva",
  "anya-e0301n10:38_17": "paccetabbanti. Iccevantiādi nigamanaṁ. Iccevaṁ avijjāpaccayā saṅkhārātiādinā nayena",
  "anya-e0301n10:38_18": "paṭhapesīti sambandho. Iccevaṁ ābandhaṁ anādikaṁ tebhūmakaṁ vaṭṭantipi yojenti.",
  "anya-e0301n10:39_0": "Tattha iccevaṁ ābandhanti jarāmaraṇamucchāyātiādinā vutta nayena punappunaṁ ābandhaṁ.",
  "anya-e0301n10:39_1": "Anādikanti kasmā vuttaṁ. Nanu avijjā ādimhi vuttāti. Vuccate, vaṭṭassa ādibhūtattā",
  "anya-e0301n10:39_2": "sā ādimhi vuttā na hoti. Vaṭṭakathāya sīsa bhūtattāeva sā ādimhi vuttā. Evaṁ vuttāya",
  "anya-e0301n10:39_3": "pana tāya vaṭṭassa anādikabhāvopi dassito. Avijjā hi nāma bahiddhā na labbhati. Sattasantāne",
  "anya-e0301n10:39_4": "eva labbhatīti paccakkhatova siddhametaṁ. Tasmā idha atītabhave avijjāya siddhāya",
  "anya-e0301n10:39_5": "tassāadhiṭṭhānabhūto attabhāvopi tasmiṁ bhave sijjhatiyeva. Sijjhanto ca imassaṁ",
  "anya-e0301n10:39_6": "dasanoyaṁ vutta nayena aññāya avijjāya eva sijjhati, na aññathā. Evañca sabhi puna",
  "anya-e0301n10:39_7": "tassapi adhiṭṭhānabhūto attabhāvo sijjhatiyevāti avijjā attabhāvocāti ubhayaṁ petaṁ",
  "anya-e0301n10:39_8": "anavaṭṭhitaṁ anādikameva hotīti. Vaṭṭassa pana tividhassapi padhānapaccayabhūtattā",
  "anya-e0301n10:39_9": "sā vaṭṭakathāya sīsabhūtā hoti. Yadi sā vaṭṭassa ādibhūtā na hoti. Atha tassāpi paccayo",
  "anya-e0301n10:39_10": "vattabboti. Saccaṁ. Tassā pana paccaye vuttepi tassa paccayassapi paccayo vattabboti",
  "anya-e0301n10:39_11": "āgacchatiyeva. Evañca sati tassa tassāti niṭṭhānameva napaññā yeyyāti. Aññattha pana",
  "anya-e0301n10:39_12": "vuttoyeva. Yathāha-āsavasamudayā avijjāsamudayoti. Yathācāha-avijjaṁ pāhaṁ bhikkhave",
  "anya-e0301n10:39_13": "sāhāraṁ sanidānaṁ vadāmi. Kocassā āhāro. Pañcanīvaraṇā tissa vacanīyanti. Yathācāha-avijjā",
  "anya-e0301n10:39_14": "paccayo, saṅkhārā paccayuppannā. Ubhayametaṁ paṭicca samuppannanti. Paṭhapesīti paññāpesi",
  "anya-e0301n10:39_15": "desesīti attho. [Paṭiccasamuppādanayo.]",
  "anya-e0301n10:40_0": "167. Idāni paṭṭhānanayaṁ dassetuṁ hetupaccayotiādi āraddhaṁ. Tatthahetuca so paccayocāti",
  "anya-e0301n10:40_1": "hetupaccayo, hetu hutvā paccayo hetubhāvena paccayoti vuttaṁ hoti. Tattha kenaṭṭhena",
  "anya-e0301n10:40_2": "hetūti mūlaṭṭhena, koca mūlaṭṭhoti. Rukkhānaṁ rukkhamūlassa viya bhūmiyaṁ sahajātadhammānaṁ",
  "anya-e0301n10:40_3": "ārammaṇesu suppatiṭṭhi tabhāvasādhanaṭṭho mūlaṭṭhonāma. Sahajātadhammānaṁ kusalādi",
  "anya-e0301n10:40_4": "bhāvasādhanaṭṭho mūlaṭṭhonāmātipi vadanti. Yaṁ panettha vattabbaṁ. Taṁ heṭṭhā vuttameva.",
  "anya-e0301n10:40_5": "Saddatthato pana hinonti vuddhiviruḷhivepullapattivasena suṭṭhu patiṭṭhahanti sahajātadhammā",
  "anya-e0301n10:40_6": "ettha etenavā ārammaṇe daḷhanipātinā thāmabalasampannenāti hetu. Paccaya saddo pana",
  "anya-e0301n10:40_7": "upakārakaṭṭho. Upakārakotica sayaṁ yādisena sabhāvena upalabbhamāne anuppannāvā dhammā",
  "anya-e0301n10:40_8": "uppajjanti. Uppannāvā tiṭṭhanti ṭhitāvā uparuparivuddhiviruḷhiyā paccayattaṁ upagacchanti.",
  "anya-e0301n10:40_9": "Tādi senasabhāvena upaladdhiyeva. Nahi sabhāvadhammesu īhāvā byāpārovā upalabbhati.",
  "anya-e0301n10:40_10": "Yena kattāvā kāretāvā upalabbheyyāti. Tathā upaladdhiyaṁ pana sati anurūpānaṁ paccayuppannadhammānaṁ",
  "anya-e0301n10:40_11": "anuppannānaṁvā uppajjanato uppannānaṁvā ṭhitibhāvapattito ṭhitānaṁ vā uparuparivuddhiviruḷhiyā",
  "anya-e0301n10:40_12": "paccayattupagamanato suṭṭhu karānto viya sādhento viya hotīti katvā upakārako tveva",
  "anya-e0301n10:40_13": "vuccatīti. Iti ārammaṇe thirabhāvavuddhi viruḷhibhāvasādhana saṅkhātena mūlabhāvena",
  "anya-e0301n10:40_14": "upakārakā chahetudhammā hetupaccayo nāma.",
  "anya-e0301n10:41_0": "Āramanti cittacetasikā dhammā suṭṭhu ratiṁ anubhavantā viya ajjholambamānā pavattanti",
  "anya-e0301n10:41_1": "etthāti ārammaṇaṁ. Ārammaṇabhāneva upakārakā chaḷārammaṇadhammā ārammaṇapaccayo.",
  "anya-e0301n10:41_2": "Adhipati saddattho heṭṭhā vuttoyeva. Adhipati bhāvena upakārako dhammo adhipatipaccayo.",
  "anya-e0301n10:41_3": "So duvidho ārammaṇādhipati sahājātādhipativasena. Ārammaṇadhammāpi hi keci garukatā",
  "anya-e0301n10:41_4": "attano ārammaṇikadhamme sāmino viya dāse attano vasevattayamānā attani niccaṁ ninnapoṇapabbhāreeva",
  "anya-e0301n10:41_5": "karontīti. Natthi antaraṁ etassāti anantaro, anantarabhāvena upakārako dhammo anantarapaccayo.",
  "anya-e0301n10:41_6": "Suṭṭhu anantarabhāvena upakārako dhammo samanantarapaccayo. Imesaṁ dvinnaṁ paccayānaṁ",
  "anya-e0301n10:41_7": "dhammato viseso natthi. Atthato pana purimacitte niruddhepi pacchā santānaṁ ucchijjituṁ",
  "anya-e0301n10:41_8": "adatvā santānānubandhavasena sārammaṇadhamma bhāvena attasadisassa dhammantarassa",
  "anya-e0301n10:41_9": "uppādanaṁ anantarapaccayatā. Dhammantare uppādiyamānepi yaṁkiñci dhammaṁ anuppādetvā",
  "anya-e0301n10:41_10": "paṭisandhādīnaṁ kiccaṭṭhānānaṁ paṭipāṭiyā cittaniyāmaṁ nāma sādhetvā anurūpasseva",
  "anya-e0301n10:41_11": "dhammantarassa uppādanaṁ samanantarapaccayatāti. Evañhi sati nirodhā vuṭṭhahantassa",
  "anya-e0301n10:41_12": "asaññasattā cavantassaca purimapacchimabhāgapavattānaṁ cittuppādānaṁpi anantaratā",
  "anya-e0301n10:41_13": "samanantaratāca upapannā hotīti. Nahi abhāva bhūto antare kālo tesaṁ antaraṁ karotināma.",
  "anya-e0301n10:41_14": "Naca aññasantānabhūto antare rūpadhammo. Aññañhi rūpasantānaṁ, aññaṁ arūpasantānaṁ.",
  "anya-e0301n10:41_15": "Aṭṭhakathāyaṁ pana kālānantaratā samanantarapaccayoti vādaṁ paṭikkhipitvā saṇṭhānābhāvato",
  "anya-e0301n10:41_16": "suṭṭhu anantarāti samanantarāti vuttaṁ. Etena yathāsaṇṭhānavantānaṁ rūpadhammānaṁ",
  "anya-e0301n10:41_17": "anantaratānāma majjhe paricchedasahitāyeva hoti. Na tathā saṇṭhānarahitānaṁ arūpadhammānaṁ.",
  "anya-e0301n10:41_18": "Tasmā purimapacchimānaṁ tesaṁ ekībhūtānaṁ viya pavattisamanantaratānāma. Tathā pavattana",
  "anya-e0301n10:41_19": "samatthatā samanantarapaccayatāti dasseti.",
  "anya-e0301n10:42_0": "Ye pana dhammā attani jāte eva jāyanti, no ajāte. Attanā sahevaca jāyanti, no pure",
  "anya-e0301n10:42_1": "pacchāca, tesaṁ jātatthāya viya sayaṁ tehi saha jātabhāvena upakārako dhammo sahajātapaccayo.",
  "anya-e0301n10:42_2": "Pakāsassa padīpo viya. Padīpajālañhi uppajjamānaṁ pakāsasaṅkhātena ālokena saheva",
  "anya-e0301n10:42_3": "uppajjatīti. Aññamaññaṁ upatthambhantaṁ tidaṇḍaṁ viya aññamaññaṁ upatthambhanavasena",
  "anya-e0301n10:42_4": "upakārako dhammo aññamaññapaccayo. Evañca sati imassa paccayassa purimena saha viseso",
  "anya-e0301n10:42_5": "pākaṭo hoti. Nahi saha jātasaddo evarūpaṁ aññamaññopatthambhanaṁ bodhetīti. Nissayanti",
  "anya-e0301n10:42_6": "etthāti nissayo. Nissayabhāvena upakārako dhammo nissayapaccayo. So pana sahajātanissayo",
  "anya-e0301n10:42_7": "vatthupurejāta nissayoti duvidho hoti. Tattha sahajātova samāno paṭakoṭṭhako viya",
  "anya-e0301n10:42_8": "cittakammānaṁ patiṭṭhābhāvena upakārako dhammo sahajātanissayo. Pathavī viya tiṇarukkhādīnaṁ",
  "anya-e0301n10:42_9": "pure jāto hutvā adhiṭṭhānabhāvena upakārako vatthupurejāta nissayo. Balavataro pana",
  "anya-e0301n10:42_10": "nissayo upanissayo. Yathā hi sālibhattassa uppattiyā sūdovā ukkhalivākaṭṭhaṁvā aggivānissayo",
  "anya-e0301n10:42_11": "eva hoti, na upanissayo. Sālikhettavuṭṭhidhārā eva pana upanissayo, na hi tāsuasati",
  "anya-e0301n10:42_12": "bhattuppattiyā sūdādīnaṁpi thāmonāma atthīti. Tathā yahiṁ paccaye asati nissayadhammāpi",
  "anya-e0301n10:42_13": "natthi. Kuto nissitadhammā. So paccayo nissayatopi balavataraṭṭhena upanissayoti vuccatīti.",
  "anya-e0301n10:43_0": "So pana ārammaṇūpanissayo anantarūpanissayo pakatūpanissayoti tividho hoti. Tattha",
  "anya-e0301n10:43_1": "garukatā ārammaṇa dhammā garukatattāeva adhipatibhūtā balava nissayabhūtāca honti.",
  "anya-e0301n10:43_2": "Anantarapaccayadhammāca tehi vinā cittasantānapavattiyā eva abhāvato balavanissayāeva",
  "anya-e0301n10:43_3": "honti. Pakatūpanissayoti ettha pana pakato upanissayoti pakatūpanissayo. Pakatotica",
  "anya-e0301n10:43_4": "yathā kate sati anurūpe kāle tasmiṁsantāne ekantena paccayuppannadhammā pātubhavanti,",
  "anya-e0301n10:43_5": "tathā suṭṭhu katoti attho. Karaṇañcettha saddhā sīlaṁ sutaṁ cāgo paññātica rāgo doso",
  "anya-e0301n10:43_6": "moho māno diṭṭhi patthanātica vuttānaṁ dhammānaṁ attano santāne pubbabhāge vuttappakārena",
  "anya-e0301n10:43_7": "suṭṭhu uppādanaṁ. Kāyikaṁ sukhaṁ kāyikaṁ dukkhaṁ puggalo utu bhojanaṁ senāsananti",
  "anya-e0301n10:43_8": "evaṁ vuttānaṁ dhammānaṁ suṭṭhu upasevanañca veditabbaṁ.",
  "anya-e0301n10:44_0": "Puretaraṁ uppajjitvā vattamānabhāvena upakārako dhammo purejātapaccayo. So duvidho",
  "anya-e0301n10:44_1": "ārammaṇapurejāta nissaya purejāta vasena. Nissayārammaṇadhammā eva hi keci purejāta",
  "anya-e0301n10:44_2": "tāmattavisiṭṭhā purejātapaccayoti vuttāti. Ācariyānandattherena pana nissayārammaṇākārādīhi",
  "anya-e0301n10:44_3": "visiṭṭhā purejātākārena upakārakatā purejātapaccayatāti vuttaṁ. Evaṁ santepi pure",
  "anya-e0301n10:44_4": "jātatāvisiṭṭhehi nissayārammaṇasattivisesehi añño visuṁ purejātasattivisesonāma nadissatiyeva.",
  "anya-e0301n10:44_5": "Pure ropetvā jātānaṁ rukkhapotakānaṁ viya pacchā āsiñciyamānaṁ udakaṁ pure jātānaṁ",
  "anya-e0301n10:44_6": "catusamuṭṭhānikarūpadhammānaṁ vuddhaviruḷhabhāvañca pacchāpi attanā sadisassa rūpasantānassa",
  "anya-e0301n10:44_7": "pavattiyā paccayabhāvañca pāpetvā upatthambhanavasena upakārako pacchājāto arūpadhammo",
  "anya-e0301n10:44_8": "pacchā jātapaccayo. Aṭṭhakathāyaṁ pana gijjhapotakasarīrānaṁ āhārāsā cetanāviyāti",
  "anya-e0301n10:44_9": "vuttaṁ. Mūlaṭīkāyañca etena manosañce tanāhāravasena pavattamānehi arūpadhammehi",
  "anya-e0301n10:44_10": "rūpakāyassa upatthambhita bhāvaṁ dasseti, teneva āhārāsā viyāti avatvā cetanāgahaṇaṁ",
  "anya-e0301n10:44_11": "karotīti vuttaṁ. Sā pana pacchājātā sasampayuttā āhārāsā cetanā purejātānaṁ tesaṁ",
  "anya-e0301n10:44_12": "gijjhasarīrarūpānaṁ cirakālaṁ kabaḷīkārāhārena vināpi amilāta bhāvaṁ uparūparica",
  "anya-e0301n10:44_13": "vuddhaviruḷharūpasantānuppattiyā paccayabhāvaṁ pāpetvā upatthambhatiyeva. Yasmā supākaṭena",
  "anya-e0301n10:44_14": "pacchājātapaccayeka desena sakalassa pacchājātapaccayassa sādhanatthāya ayaṁ upamā",
  "anya-e0301n10:44_15": "idha vuttā viya dissati. Cetanā gahaṇañca pacchājāta paccayaṁ patvāpi cetanāeva padhānā",
  "anya-e0301n10:44_16": "jātāti dassanatthaṁ gahitanti na na sakkā vattuṁ. Evañhi sati pacchājātassa atthassa",
  "anya-e0301n10:44_17": "pacchā jātāya eva upamāya sādhanaṁ upapannaṁ hotīti. Yathāvutta ṭīkāpāṭhepi ayamattho labbhatiyeva.",
  "anya-e0301n10:45_0": "Āsevanti taṁ suṭṭhu bhajanti aparāparaṁ uppajjamānā dhammā suṭṭhu sevamānā viya bhajamānā",
  "anya-e0301n10:45_1": "viya tassa purimassa sabbapāripūraṁ ākāraṁ gahetvā eva punappunaṁ pavattantīti āsevanaṁ.",
  "anya-e0301n10:45_2": "Āsevetivā te dhamme attano parivāsaṁ suṭṭhu gāhāpeti. Vaḍḍhetītivā āsevanaṁ. Apica",
  "anya-e0301n10:45_3": "kusalādibhāvena attanā sadisassa payogena karaṇīyassa anantaradhammassa punappunaṁ",
  "anya-e0301n10:45_4": "karaṇaṁ pavattanaṁ attasadisassavā attasadisabhāvāpādanaṁ vāsanaṁ āsevanaṭṭhoti mūlaṭīkāyaṁ",
  "anya-e0301n10:45_5": "vuttaṁ. Tattha payogena karaṇīyassāti etena āvajjanadvayañca sabbavipākadhammeca",
  "anya-e0301n10:45_6": "nivatteti. Nahi āvajjana dvayassa dvattikkhattuṁ pavattamānassapi vaḍḍhetuṁvā hāpetuṁvā",
  "anya-e0301n10:45_7": "payogena karaṇīyatānāma atthi paridubbalattā. Vipākesuca ariyaphalāni parikammapayogena",
  "anya-e0301n10:45_8": "karaṇīyānipi maggacetanānubhāvena vinā kevalena tena payogeneva sādhetabbāni na honti.",
  "anya-e0301n10:45_9": "Kevalaṁ kammavegena santāne pātitesu lokiyavipākesu vattabbameva natthīti. Punappunaṁ",
  "anya-e0301n10:45_10": "karaṇaṁ pavattananti uparupari paguṇa balavabhāvāpādanena saha pavattanaṁ sandhāya",
  "anya-e0301n10:45_11": "vuttaṁ. Evañhi sati pariyattidhamma vijjāsippuggahaṇesu purimābhiyogo viya āsevanaṭṭhena",
  "anya-e0301n10:45_12": "anantare pavattānaṁ sajātiyānaṁ dhammānaṁ paguṇabalavabhāvāya upakārako dhammo āsevanapaccayo",
  "anya-e0301n10:45_13": "nāmāti siddhaṁ hotīti.",
  "anya-e0301n10:46_0": "Kāyaṅgavācaṅgacittaṅgābhisaṅkharaṇabhūtena cittappayogasaṅkhāte na kiriyābhāvena",
  "anya-e0301n10:46_1": "upakārako dhammo kammapaccayo. So duvidho sahajātanānākkhaṇikavasena. Tattha jeṭṭhasissa",
  "anya-e0301n10:46_2": "mahā vaḍḍhakiādayo viya sakiccaparakiccasādhanavasena pavattā sabbāpi sahajātacetanā",
  "anya-e0301n10:46_3": "sahajātapaccayo. Yathā pana itthipurisānaṁ sakiṁ sannipātappayogo kāmasukhānubhavanakiccañca",
  "anya-e0301n10:46_4": "kālantare puttapātubhāvatthāyavatthumhi bījanidhāna kiccañca sampādeti. Evamevaṁ",
  "anya-e0301n10:46_5": "yathāvuttābhisaṅkharaṇakiccañca tadabhisaṅkharaṇavegajanitaṁ kālantare vipākakaṭattārūpānaṁ",
  "anya-e0301n10:46_6": "pātubhāvatthāya santāne kiriyā visesanidhāna kiccañca sampādetvā niruddhā kusalākusala",
  "anya-e0301n10:46_7": "cetanā nānākkhaṇikakammapaccayonāma. Vipaccanamattabhāvena upakārako dhammo vipākapaccayo.",
  "anya-e0301n10:46_8": "Vipaccana bhāvoca nāma loke sabbesaṁ pupphaphalādīnaṁ suṭṭhu vipakkabhāvaṁ pattakāle",
  "anya-e0301n10:46_9": "sabbākārena mandabhāvo hoti. Evaṁ nirussāhasanta bhāvasaṅkhākena mandamandākārena",
  "anya-e0301n10:46_10": "santāne pātubhāvo. Tatoyevaca vipākānaṁ pavatti avibhūtā hoti. Sabbarattiṁ niddāyantassa",
  "anya-e0301n10:46_11": "purimabhavasiddhe kammādi ārammaṇe pavattānipi tāni vuṭṭhitakāle kiñcijānanacitta",
  "anya-e0301n10:46_12": "pavattiyā paccayā nahontīti. Pañcaviññāṇādīni pana pacchājānanacitta pavattiyā paccayā",
  "anya-e0301n10:46_13": "hontānipi vatthārammaṇa ghaṭṭanānubhāva balena saheva honti. Na tesaṁ ussāhabyāpāramatta",
  "anya-e0301n10:46_14": "vasenāti daṭṭhabbaṁ.",
  "anya-e0301n10:47_0": "Arūpino tayo āhārā sahajātadhammānaṁ jananaṭṭhena upatthambhanaṭṭhenaca, kabaḷīkārāhāro",
  "anya-e0301n10:47_1": "pana imassa catusamuṭṭhāni kassa kāyassa upatthambhanaṭṭheneva upakārakatā āhārapaccayo.",
  "anya-e0301n10:47_2": "Apica, āhāraṭṭhonāma upatthambhanappadhāno hoti. Teneva hi pāḷiyaṁ kabaḷīkāro āhāro",
  "anya-e0301n10:47_3": "āhārasamuṭṭhānassa rūpassa āhārapaccayena paccayoti avatvā imassa kāyassa āhārapaccayena",
  "anya-e0301n10:47_4": "paccayotveva vuttaṁ. Tasmā arūpāhārānaṁpi āhāraṭṭho upatthambhanavaseneva veditabbo.",
  "anya-e0301n10:47_5": "Janayantāpi hi āhārā attanā janitānañca tadaññesañcasantānaṭṭhitiyā paccayabhāvatthāya",
  "anya-e0301n10:47_6": "upatthambhanena saheva janentīti.",
  "anya-e0301n10:48_0": "Issariyaṭṭhena upakārako dhammo indriyapaccayo. So tividho sahajātādivasena. Tattha",
  "anya-e0301n10:48_1": "sahajātadhammānaṁ attano attano kiccesu issarabhūtā arūpindriyadhammā sahajātindriyapaccayo.",
  "anya-e0301n10:48_2": "Pacchā jātānaṁ pañcaviññāṇa dhammānaṁ dassanādi kiccesu issarabhūtā pure jātā pañcapasādindriyadhammā",
  "anya-e0301n10:48_3": "pure jātindriyapaccayo. Sahajātānaṁ kaṭattārūpānaṁ ciratarapavattiyaṁ issarabhūtaṁ",
  "anya-e0301n10:48_4": "rūpajīvitaṁ rūpajīvitindriyapaccayo. Kasmā panettha bhāvindriyadvayaṁ idha na gahitanti.",
  "anya-e0301n10:48_5": "Vuccate, yassa janakattaṁvā upatthambhakattaṁvā anupālakattaṁvā atthi. So paccayadhammonāma.",
  "anya-e0301n10:48_6": "Bhāvadvayassa pana sahajāta dhammānaṁ atthāya etaṁ tayaṁpi natthi. Kevalaṁ pana taṁsahite",
  "anya-e0301n10:48_7": "santāne kammādīhi attano attano paccayehi pavattamānānaṁ catusamuṭṭhānikadhammānaṁ",
  "anya-e0301n10:48_8": "itthākārādivaseneva yo pavattiniyamo atthi, so bhāvarūpā nubhāvena siddho. Tasmā",
  "anya-e0301n10:48_9": "tesaṁ dhammānaṁ tādise niyāmakicce issarattāyeva dvayaṁ indriyaṁnāma hoti. Na indriyapaccayatte",
  "anya-e0301n10:48_10": "nāti taṁ idha nagahitanti daṭṭhabbaṁ. Ārammaṇaṁ upagantvā tasmiṁ bhusaṁ daḷhaṁ nipatitvā",
  "anya-e0301n10:48_11": "viya jhāyanaṭṭhena olokanaṭṭhena upakārako dhammo jhānapaccayo. Duggati sugati nibbāna",
  "anya-e0301n10:48_12": "sampāpakaṭṭhena upakārako dhammo maggapaccayo. Etthaca yenayena sammādassanādinā",
  "anya-e0301n10:48_13": "lakkhaṇavisesena sampannattā kusalabhūtā sammādiṭṭhādayo sugati nibbāna sampāpakaṭṭhena",
  "anya-e0301n10:48_14": "maggapaccayānāma honti. Abyākatabhūtānaṁpi tesaṁ so so lakkhaṇaviseso atthiyevāti",
  "anya-e0301n10:48_15": "tesampi tenevaṭṭhena maggapaccayatā vuttāti daṭṭhabbā. Satipi maggaṅgānaṁ taṁtaṁ",
  "anya-e0301n10:48_16": "sampāpakaṭṭhenaca upakārakatte taṁsamuṭṭhitānaṁ rūpadhammānaṁ so attho na pāpuṇāti.",
  "anya-e0301n10:48_17": "Tesaṁ pana maggapaccayadhammehi samuṭṭhitattāyeva maggapaccayuppannatā paccetabbā.",
  "anya-e0301n10:48_18": "Esanayo hetukammindriyajhāna paccayesupīti.",
  "anya-e0301n10:49_0": "Ekuppādatādīhi pakārehi samaṁ ekībhūto viya hutvā aññamaññayuttabhāvena upakārako",
  "anya-e0301n10:49_1": "dhammo sampayuttapaccayo. Samānepi sahajātabhāvena nissaya nissita bhāvenaca yuttabhāve",
  "anya-e0301n10:49_2": "ekuppādatādikassa sampayogalakkhaṇassa virahato vippayuttabhāvena upakārako dhammo",
  "anya-e0301n10:49_3": "vippayuttapaccayo. Yattha sampayuttā saṅkā sambhavati, tattheva tadāsaṅkā vigamanatthaṁ",
  "anya-e0301n10:49_4": "ayaṁ vippayuttapaccayonāma vuttoti tadāsaṅkhā rahitesu ārammaṇānantarādīsu vippayuttapaccayapasaṅgo",
  "anya-e0301n10:49_5": "natthīti veditabbo. Heṭṭhāvuttappakāresu eva paccayadhammesu yo yo atthitā saṅkhātena",
  "anya-e0301n10:49_6": "khaṇapaccuppanna samaṅgibhāvena tādisasseva khaṇapaccuppanna samaṅgino dhammassa",
  "anya-e0301n10:49_7": "sahajātādivasena upakārako so so atthipaccayo. Yasmiṁ vijjāmāne sati añño uppajjituṁ",
  "anya-e0301n10:49_8": "okāsaṁ nalabhati. So tassa aññassa okāsadāna saṅkhātena sayaṁ antarahitabhāvena upakārako",
  "anya-e0301n10:49_9": "dhammo natthipaccayo. Ayaṁpi visuṁ sattiviseso na hoti. Teneva cittena gacchati nisīdati",
  "anya-e0301n10:49_10": "tiṭṭhatītiādinā pacchimacitte ṭhitānaṁpi purimacittaṁ vattatiyevāti lokassa abhimāno",
  "anya-e0301n10:49_11": "hoti. Tasmā yattha atthitāsaṅkā sambhavati. Tattha tadāsaṅkā nivattanatthaṁ ayaṁ",
  "anya-e0301n10:49_12": "paccayo vuttoti veditabbo.",
  "anya-e0301n10:50_0": "Vināsaṁ gato vigato. Yasmiṁ avigate añño uppajjituṁ okāsaṁ nalabhati, so tassa okāsadānasaṅkhātena",
  "anya-e0301n10:50_1": "sayaṁ vigatabhāvena upakārako dhammo vigatapaccayo. Vattamānatā saṅkhātena avigatabhāvena",
  "anya-e0301n10:50_2": "tādisasseva dhammassa upakārako dhammo avigatapaccayo. Purimapaccaya dukameva cettha",
  "anya-e0301n10:50_3": "nānattha pasaṅganivattanatthaṁ ñāṇavisadatthañca pariyāyantarena vigatadukaṁnāma",
  "anya-e0301n10:50_4": "katvā desitanti veditabbaṁ. Tathā hi atthīti kho kaccāna ayameko anto. Natthīti ayaṁ",
  "anya-e0301n10:50_5": "dutīyo antotiādinā nānāatthadīpakā atthi natthi saddā sāsane lokeca dissanti. Pubbe",
  "anya-e0301n10:50_6": "vuttasseva ca atthassa puna pariyāyantarena vacanaṁ sotūnaṁ ñāṇavisadatthāya hotīti.",
  "anya-e0301n10:50_7": "Ṭīkākārā pana bahuṁ tesaṁ paccaya dukānaṁ nānatthasambhavaṁ vaṇṇentiyevāti. [Paccayuddeso]",
  "anya-e0301n10:51_0": "168. Idāni yathā uddiṭṭhe catuvīsatipaccaye pathamaṁ chahi rāsīhi saṅgahetvā puna",
  "anya-e0301n10:51_1": "rāsīnaṁ anukkamena tesaṁ paccayānaṁ niddesaṁ dassento chadhānāmantunāmassāti gāthādvaya",
  "anya-e0301n10:51_2": "māha. Nāmaṁ nāmassa chadhā chabbidhehi paccayehi paccayo hoti. Nāmaṁ nāmarūpīnaṁ",
  "anya-e0301n10:51_3": "pañcadhā. Puna nāmaṁ rūpassa ekadhā, rūpaṁ nāmassa ekadhāeva. Paññattināmarūpāni",
  "anya-e0301n10:51_4": "nāmassa duvidhā, dvayaṁ nāmarūpaṁ dvayasseva nāmarūpassa navadhāti evaṁ chakkapañcakādivasena",
  "anya-e0301n10:51_5": "paccayā chabbidhā honti. Kathaṁ hontīti yojanā.",
  "anya-e0301n10:52": "[229] Yaṁpana vibhāvaniyaṁ",
  "anya-e0301n10:53": "‘‘Paññattināmarūpāni nāmassa dvidhā dvipakārā paccayā hontīti vuttaṁ’’. Taṁ na sundaraṁ.",
  "anya-e0301n10:54_0": "Paccayakathā hi nāma paccayato paccayuppannato paccayasattitoti tīhi pakārehi vuttāyeva",
  "anya-e0301n10:54_1": "suvuttā hotīti. Yasmā pana anantarādipaccayānāma cittasantānassa avicchedāya kiccaṭṭhānānukkamapaṭipādanāya",
  "anya-e0301n10:54_2": "eva ca honti. Tasmā kusalādīsu arūpadhammesu yokoci dhammo yassa kassaci aviruddhassa",
  "anya-e0301n10:54_3": "dhammassa paccayo na na hotīti vuttaṁ anantaraniruddhācittacetasikādhammātiādi. Tattha",
  "anya-e0301n10:54_4": "aviruddhassātietena aññamaññaviruddhānaṁ kusalākusalānaṁ somanassadomanassānañca",
  "anya-e0301n10:54_5": "aññamaññaṁ anantara paccayapaṭikkhepo veditabbo. Paṭuppannānanti punuppannānaṁ paṭipāṭiyā",
  "anya-e0301n10:54_6": "uppannānaṁvā. Punappunaṁ santānaparibhāvanāvasena pavatto āsevanapaccayonāma, kevalaṁ",
  "anya-e0301n10:54_7": "payogasādhanīyesu javavega sahitesu cittuppādesu eva labbhatīti vuttaṁ purimāni javanānītiādi.",
  "anya-e0301n10:54_8": "Tattha javanānīti maggaphalajavanavajjāni lokiya kusalā kusalakriyajavanāni pacchimānaṁjavanānanti",
  "anya-e0301n10:54_9": "phalajavanavajjānaṁ kusalākusalakriyajavanānaṁ. Bhinnajātikā hi dhammā aññamaññaṁ",
  "anya-e0301n10:54_10": "sabbākārapāripūraṁ parivāsaṁnāma gahetuṁvā gāhāpetuṁpā na sakkonti. Yadi sakkuṇeyyuṁ,",
  "anya-e0301n10:54_11": "jātimattenapi dhammā pubbāparaṁ abhinnāeva siyunti. Tasmā bhinnajātikaṁ phalajavanaṁ",
  "anya-e0301n10:54_12": "maggato parivāsaṁ gahetuṁ na sakkoti. Maggopi attano parivāsaṁ phalassa dātuṁ na",
  "anya-e0301n10:54_13": "sakkoti. Phalacittānica parikammapayogabalena javana kiccāni honti, na aññamaññaṁ",
  "anya-e0301n10:54_14": "parivāsadāna gahaṇa balenāti. Yasmā kāmāvacarabhāvato mahaggatā nuttara bhāvappattināma",
  "anya-e0301n10:54_15": "āsevanabalena hoti, tasmā gotrabhu jhāna maggānaṁ bhūmi bhedo idha appamāṇanti daṭṭhabbaṁ.",
  "anya-e0301n10:55_0": "Hetu.La. Nāmarūpānanti ettha hetumaggaṅgāni ahetukavajjitānaṁ, jhānaṅgāni pañcaviññāṇavajjitānaṁ",
  "anya-e0301n10:55_1": "sahajātānaṁ nāmarūpānaṁ. Sahajātarūpalakkhaṇaṁ pana sayameva vakkhati. Cetanānāma",
  "anya-e0301n10:55_2": "pavattamānā dve kiccāni sādheti sahajātānaṁ saṁvidhānañca āyatiṁ vipākapātu bhāvatthāya",
  "anya-e0301n10:55_3": "tasmiṁ santāne attano pavattā kārasaṅkhāta bījanidhānañcāti. Tattha saṁvidhānakiccaṁ",
  "anya-e0301n10:55_4": "sabbacetanā sādhāraṇaṁ hoti. Bījanidhānakiccaṁ pana kusalākusalabhāvappattāyaeva",
  "anya-e0301n10:55_5": "cetanāya hotīti vuttaṁ sahajātācetanātiādi. Tattha sahajātācetanāti antamaso pañcaviññāṇa",
  "anya-e0301n10:55_6": "sahajātāpi cetanā. Sāpi hi sahajātānaṁ saṁvidahanasaṅkhātena kammabhāvena pavattattā",
  "anya-e0301n10:55_7": "kammaṁevanāma hotīti. Yasmā attano pavattākārasaṅkhātassa vipākabījassa nidahanaṁnāma,",
  "anya-e0301n10:55_8": "na tāvadeva bījakiccaṁ sampādeti. Ambabījādīni viya pariṇatabhāvaṁ patvā khaṇantareeva",
  "anya-e0301n10:55_9": "sampādetīti vuttaṁ nānākkhaṇikā cetanātiādi. Tattha nānākkhaṇikācetanāti attano paccayuppannadhamma",
  "anya-e0301n10:55_10": "pavattikkhaṇato visuṁ bhūte atītakāle siddhā kusalā kusalacetanā. Kusalākusalacetanātivā pāṭho siyā.",
  "anya-e0301n10:56_0": "Vipākakkhandhāaññamaññaṁsahajātānaṁrūpānanti ettha aññamaññassaca sahajātarūpānañcāti",
  "anya-e0301n10:56_1": "attho. Yathānāma pure jātā sālarukkhapotakā pacchā anuvassaṁ vassantānaṁ vuṭṭhidhārānaṁ",
  "anya-e0301n10:56_2": "vasena vuddhiṁ viruḷhiṁ vepullaṁ patvā tasmiṁ ṭhāne yāvakappāvasānāpi mahantassa",
  "anya-e0301n10:56_3": "sālavanasaṇḍassa pavattiyā paccayā honti. Evaṁ paṭisandhikkhaṇato paṭṭhāya purimacittakkhaṇesu",
  "anya-e0301n10:56_4": "uppannā sakalasarīre kammajakāyo cittajakāyo utujakāyo āhāraja kāyoti sabbe sakalasarīraṭṭhakā",
  "anya-e0301n10:56_5": "catusamuṭṭhānika rūpadhammā pacchājātānaṁ pathamabhavaṅgādīnaṁ cittacetasikānaṁ vasena",
  "anya-e0301n10:56_6": "vuddhiṁ viruḷhiṁ vepullaṁ patvā uparupari catusamuṭṭhānika rūpaparaṁparāpavattiyā",
  "anya-e0301n10:56_7": "paccayattaṁ upagacchantīti vuttaṁ pacchājātā cittacetasikā dhammātiādi. Tattha purejātassāti",
  "anya-e0301n10:56_8": "ātītānantaracitte jātassāti vadanti. Yāva aṭṭhamacittāvā purejātassa. Ettako hi kālo",
  "anya-e0301n10:56_9": "rūpadhammānaṁ vaḍḍhanakālonāma. Tatoparaṁ hāyanakāle pacchājātena payojanaṁ natthīti.",
  "anya-e0301n10:56_10": "Yāva soḷasamacittā eva vā purejātassa. Yadaggena hi maraṇāsannakāle vatthurūpaṁ cuticittassa",
  "anya-e0301n10:56_11": "purejātapaccayataṁ upagacchati. Tadaggena cuticittaṁpi tassa vatthurūpassa pacchājātapaccayo",
  "anya-e0301n10:56_12": "na hotīti navattabbo. Tathā sesarūpānañca. Yathā hi upatthambhanto āhāro vaḍḍhanapakkhe",
  "anya-e0301n10:56_13": "ṭhitameva upatthambhati. Hāyanapakkhe ṭhitaṁ nupatthambhatīti natthi. Tadāpi tadanurūpassa",
  "anya-e0301n10:56_14": "upatthambhanassa icchitabbattā. Evamayaṁpīti.",
  "anya-e0301n10:57_0": "Arūpadhammānaṁ ānubhāvonāma mahāvipphāro hoti. Tasmā te kāyekadese vatthumhi uppannāpi",
  "anya-e0301n10:57_1": "sakalaṁ imaṁ catujakāyaṁ upatthambhetuṁ sakkontiyevāti vuttaṁ imassakāyassāti. Cakkhādīni",
  "anya-e0301n10:57_2": "pasādavatthūni rūpādīhi sahaladdhaghaṭṭanānieva viññāṇassa ādhārabhāvaṁ gacchanti.",
  "anya-e0301n10:57_3": "Ghaṭṭanañca ṭhitipattakāleevāti tesaṁ niccakālaṁpi attano viññāṇassa purejātapaccayatā",
  "anya-e0301n10:57_4": "siddhi hoti. Viññāṇañcanāma pañcavokārabhave vatthunissayena vinā uppajjituṁ nasakkotīti,",
  "anya-e0301n10:57_5": "yadā purejātaṁvā vaḍḍhanapakkhe ṭhitaṁvā vatthuṁ na labhati, tadā paṭisandhikālevā",
  "anya-e0301n10:57_6": "maraṇāsannakālevā yaṁ yaṁ labhati, taṁ taṁ nissāya uppajjatiyeva. Yadā pana pure",
  "anya-e0301n10:57_7": "jātaṁ suṭṭhu balavantañca vatthuṁ labhati, tadā tadeva nissāya pavattati. Tañca niyamato",
  "anya-e0301n10:57_8": "pavattikāleeva labbhati, no paṭisandhikāle. Nahi tadā viññāṇapaccayena uppannaṁ vatthupurejātaṁ",
  "anya-e0301n10:57_9": "bhavituṁ sakkotīti vuttaṁ chavatthūni pavattiyanti.",
  "anya-e0301n10:58_0": "Pañcālambaṇānica pañcaviññāṇavīthiyāti idaṁ niyamasiddhigahaṇa vasena vuttaṁ. Sabbāni",
  "anya-e0301n10:58_1": "pana paccuppannabhūtāni nipphannarūpāni manoviññāṇa vīthiyā purejātapaccayā hontiyeva.",
  "anya-e0301n10:58_2": "Evañca katvā paṭṭhāne paccuppanno dhammo paccuppannassa dhammassa purejātapaccayena",
  "anya-e0301n10:58_3": "paccayo. Ārammaṇapurejātaṁ cakkhuṁ aniccato dukkhato anattato vipassati. Sotaṁ, ghānaṁ,",
  "anya-e0301n10:58_4": "jivhaṁ, kāyaṁ, rūpe, sadde, gandhe, rase, phoṭṭhabbe, vatthuṁ, paccuppanne khandhe",
  "anya-e0301n10:58_5": "aniccato dukkhato anattato vipassati, paccuppannaṁ cakkhuṁ assādeti abhinandatītiādi",
  "anya-e0301n10:58_6": "vuttaṁ. Aṭṭhakathāyañca uppādakkhaṇaṁ atikkamitvā ṭhitipattaṁ aṭṭhārasavidhaṁ rūpameva",
  "anya-e0301n10:58_7": "purejātapaccayoti vuttanti. Etthaca kiñcāpi paṭṭhāne paccuppannārammaṇaṁ paṭisandhicittaṁ",
  "anya-e0301n10:58_8": "paccuppannārammaṇassa bhavaṅgassaanantarapaccayena paccayoti evaṁ paṭisandhibhavaṅgānaṁpi",
  "anya-e0301n10:58_9": "paccuppannārammaṇatāya vuttattā paccuppannabhūtāni kammanimitta gatinimittāni ārabbha",
  "anya-e0301n10:58_10": "pavatti kāle paṭisandhicittānaṁpi ārammaṇapurejātaṁ labbhamānaṁ viya dissati. Evaṁsantepi",
  "anya-e0301n10:58_11": "purejātapaccayassa paccaniye paṭisandhikkhaṇe vipākā byākato eko khandhotiādinā pāḷiyaṁeva",
  "anya-e0301n10:58_12": "taṁ paṭikkhittanti. Etthaca āruppe viya paṭisandhikkhaṇepi vatthupure jātassa abhāvā",
  "anya-e0301n10:58_13": "aparibyattattāvā tassa ārammaṇassa ārammaṇamattabhāveeva ṭhitattā paṭikkhittanti",
  "anya-e0301n10:58_14": "kāraṇaṁ vadanti. Ārammaṇamevagarukatanti paccavekkhanavasena assādanādivasenaca garukataṁ",
  "anya-e0301n10:58_15": "iṭṭhārammaṇa māha. Tañca kho tassatassa puggalassa icchāvasena veditabbaṁ. Gūthakuṇapādīnipi",
  "anya-e0301n10:58_16": "hi tadabhinandantānaṁ kimimakkhika sunakha gijjha kākādīnaṁ garukatānieva ārammaṇāni hontīti.",
  "anya-e0301n10:59": "[230] Yaṁ pana vibhāvaniyaṁ",
  "anya-e0301n10:60": "‘‘Garukatanti garuṁ katvā paccavekkhita’’ntiādi vuttaṁ. Taṁ anupapannaṁ.",
  "anya-e0301n10:61_0": "Cakkhuṁ garuṁ katvā assādeti abhinandatītiādinā assā danādivasenapi assa niddesassa",
  "anya-e0301n10:61_1": "pavattattāti. Rāgādayo pana dhammāti etena rāgo doso moho māno diṭṭhi patthanāti",
  "anya-e0301n10:61_2": "evaṁ vuttehi dhammehi saha dasa akusalakammapathā pañcaanantariya kammānica gahitāni",
  "anya-e0301n10:61_3": "honti. Tattha anantariyavajjāni tāni samatikkamamukhena yathārahaṁ ajjhattaṁ sabbesaṁ",
  "anya-e0301n10:61_4": "catubhūmaka kusalānaṁ anantariyakammāni pana kāmāvacarakusalānameva uppattiyā balavanissayā",
  "anya-e0301n10:61_5": "honti. Tāniyevaca sabbāni yathārahaṁ ajjhattañca bahiddhāca rāgādīnaṁ pāṇātipātādīnañca",
  "anya-e0301n10:61_6": "sabbesaṁ akusalānaṁ kāyikasukhadukkhādīnañca abyākatadhammānaṁ uppattiyā balava nissayā",
  "anya-e0301n10:61_7": "honti. Saddhādayoti etena saddhā sīlaṁ sutaṁ cāgo paññāti evaṁ vuttehi dhammehi saha",
  "anya-e0301n10:61_8": "sabbe dānasīlādayo catubhūmakaku salānaṁ rāgādi akusalānaṁ sukhadukkhādicatubhūmaka",
  "anya-e0301n10:61_9": "abyākatā nañca uppattiyā balavanissayā hontīti. Sukhaṁ dukkhaṁ puggalo bhojanaṁ utusenāsananti",
  "anya-e0301n10:61_10": "etena nibbānavajjā sabbe catubhūmakā byākatā gahitā, tepi hi yathārahaṁ ajjhattañca",
  "anya-e0301n10:61_11": "bahiddhāca kusalākusalā byākatadhammānaṁ uppattiyā balavanissayā hontīti. Kammaṁvipākānanti",
  "anya-e0301n10:61_12": "ettha suṭṭhu balavaṁ kammaṁ adhippetaṁ, na dubbalanti. Kasmā panettha rūpadhammā",
  "anya-e0301n10:61_13": "paccayuppannesu na gahitā. Nanu tesaṁpi bahiddhā rukkhatiṇādīnaṁ vuddhiviruḷhi vepullatthāya",
  "anya-e0301n10:61_14": "ajjhattañca ārogyādiatthāya pathavirasa āporasa vassodaka bijamūlabhesajjādayo balavanissayā",
  "anya-e0301n10:61_15": "hontīti. Ayaṁ panattho mūlaṭīkāyaṁ kathitoyeva. Vuttañhi tattha –",
  "anya-e0301n10:62_0": "Nahi rūpābyākataṁ pakatūpanissayaṁ labhati. Acetanena rūpasantānena pakatasseva abhāvato.",
  "anya-e0301n10:62_1": "Yathā hi arūpasantānena kattubhūtena saddhādayo nipphāditā utubhojanādayoca upasevitā.",
  "anya-e0301n10:62_2": "Na evaṁ rūpasantānena. Yasmiñca utubījādike kammādikeca sati rūpaṁ pavattati. Na",
  "anya-e0301n10:62_3": "taṁ tena rūpena pakataṁ hoti. Sacetanasseva hi uppādanupasevanapayogavasena cetanaṁ",
  "anya-e0301n10:62_4": "pakappanaṁ pakaraṇaṁ. Rūpañca acetananti.",
  "anya-e0301n10:63_0": "Idaṁ vuttaṁ hoti, duvidhaṁ santānaṁ rūpasantānaṁ arūpasantānanti. Tattha yena santānena",
  "anya-e0301n10:63_1": "pubbe kiñci suṭṭhuuppāditaṁvā hoti upasevitaṁvā, tasseva pubbe attanā uppāditupasevitā",
  "anya-e0301n10:63_2": "dhammā kālantare attano upanissayapaccayā honti. Pakaraṇasaṅkhātañca tathā uppādanupasevanaṁnāma",
  "anya-e0301n10:63_3": "sacetane arūpasantāneeva labbhati, na acetane rūpasantāneti. Tasmā rūpadhammā upanissayaṁnāma",
  "anya-e0301n10:63_4": "nalabbhantīti. Imasmiṁ sati idaṁ hoti, asati na hotīti evaṁ vuttena suttantikapariyāyena",
  "anya-e0301n10:63_5": "pana upanissayo nāma rūpadhammānaṁ majjhepi vattabboyevāti.",
  "anya-e0301n10:64": "[231] Vibhāvaniyaṁ pana",
  "anya-e0301n10:65": "‘‘Yathārahaṁ ajjhattañca bahiddhāca rāgādayo.La. Senāsanañcāti’’ viyojetvā ‘‘rāgādayo hi ajjhattaṁ nipphādikā. Puggalādayo bahiddhā sevitāti’’ vuttaṁ. Taṁ nasundaraṁ.",
  "anya-e0301n10:66_0": "Na hi attano parassaca uppannā rāgādayo parassa attano ca santāne rāgādīnaṁ balavanissayā",
  "anya-e0301n10:66_1": "na honti. Samānacchandānaṁ itthi purisādīnaṁ manopadosika devādīnañcettha rāgādayo nidassanaṁ.",
  "anya-e0301n10:67": "[232] Yāca tattha",
  "anya-e0301n10:68": "‘‘Yathāṭhitavasena yojanaṁ’’ katvā ‘‘attanohi rāgādayo’’tiādinā atthavibhāvanā katā. Sāpi anupapannāyeva.",
  "anya-e0301n10:69": "Tāya hi attano rāgādayo saddhādayoca ajjhattaṁ kusalādīnaṁ attano saddhāyo pana bahiddhā kusalassāti evaṁ aparipuṇṇassa atthassa vibhāvitattāti.",
  "anya-e0301n10:70": "[233] Yañca",
  "anya-e0301n10:71": "‘Tatthā’tiādinā attanorāgādayonissāyaajjhattaṁ kusalākusalānameva uppattividhānaṁ vuttaṁ. Taṁpi anupapannameva.",
  "anya-e0301n10:72_0": "Nayadassanamattabhūtaṁpi hi saṁvaṇṇanāvākyaṁnāma nayamukhaṁ paripuṇṇaṁ katvā vattabbaṁ",
  "anya-e0301n10:72_1": "hotīti. Garukataṁārammaṇanti ettha sabbaṁ lokiyakusalaṁ heṭṭhimamaggaphalanibbānāni",
  "anya-e0301n10:72_2": "ca kāmāvacara kusalassa arahattamaggaphalanibbānāni catunnaṁ ñāṇasampayutta mahākriyajavanānaṁ.",
  "anya-e0301n10:72_3": "Nibbānaṁ aṭṭhavidhalokuttarassa thapetvā paṭighadvaya momūha dvaya dukkhasahagata",
  "anya-e0301n10:72_4": "kāyaviññāṇāni avasesaṁ sabbaṁ lokiya kusalākusalābyākatadhammajātaṁ lobhasahagatacittassāti",
  "anya-e0301n10:72_5": "evaṁ paccaya paccayuppanna vibhāgo veditabbo.",
  "anya-e0301n10:73": "[234] Yaṁ pana vibhāvaniyaṁ",
  "anya-e0301n10:74_0": "‘‘Garuka taṁālambaṇanti paccavekkhanaassādādinā garukataṁ ārammaṇa’’nti vatvā taṁ",
  "anya-e0301n10:74_1": "vibhāventena ‘‘tañhi jhānamagga phalavipassanā nibbānādibhedaṁ paccavekkhana assādādimaggaphalādidhamme",
  "anya-e0301n10:74_2": "attādhīne karotīti ārammaṇādhipatināmā’’ti vuttaṁ. Taṁ na sundaraṁ.",
  "anya-e0301n10:75_0": "Dāna sīla uposathakamma pubbe suciṇṇagotrabhu vodāna maggaphala nibbānāniceva rāgadiṭṭhicakkhusotādīnicāti",
  "anya-e0301n10:75_1": "pana vattabbaṁ. Vipassanātica idaṁ gotrabhuvodānāniyeva sandhāya vuttaṁ siyā. Naca",
  "anya-e0301n10:75_2": "tāni nibbānārammaṇāni vipassanānāma hontīti. Sahajātānaṁnāmarūpānanti dvihetuka tihetuka",
  "anya-e0301n10:75_3": "javanasaha jātānanti adhippāyo. Aññamaññaṁ sahajāta rūpānañcāti aññamaññassaca paṭisandhikkhaṇe",
  "anya-e0301n10:75_4": "kammasamuṭṭhānarūpānaṁ pavattiyaṁ citta samuṭṭhānarūpānañca. Esa nayo paratthapi.",
  "anya-e0301n10:75_5": "Pañcavokārabhave paṭisandhikkhaṇe viññāṇaṁ vatthunā vinā patiṭṭhaṁ nalabhati. Vatthucatena",
  "anya-e0301n10:75_6": "vinā patiṭṭhaṁ nalabhatīti vuttaṁ paṭisandhikkhaṇe vatthuvipākā aññamaññanti. Aññamaññapaccaye",
  "anya-e0301n10:75_7": "yo attano upatthambhakaṁ paccupatthambhati. Soeva paccayuppannabhāvaṁ gacchati. Cittasamuṭṭhāna",
  "anya-e0301n10:75_8": "rūpānica cittaṁ kiñci upatthambhetuṁ nasakkonti. Tathā upādārūpānica mahābhūteti",
  "anya-e0301n10:75_9": "vuttaṁ cittacetasikādhammāaññamaññantiādi.",
  "anya-e0301n10:76": "[235] Vibhāvaniyaṁ pana",
  "anya-e0301n10:77_0": "‘‘Yasmā pana aññamaññuvatthambhanavaseneva aññamaññapaccayatā. Na sahajātamattatoti",
  "anya-e0301n10:77_1": "pavattiyaṁ rūpaṁ nāmānaṁ aññamaññapaccayo na hoti. Tasmā vuttaṁ cittacetasikā dhammā",
  "anya-e0301n10:77_2": "aññamaññanti’’ vuttaṁ. Tattha na sahajātamattatoti etena yadi sahajātamattato aññamaññapaccayatāsiyā.",
  "anya-e0301n10:77_3": "Evaṁsati pavattiyaṁ rūpaṁ nāmānaṁ aññamaññapaccayo siyāti anuññātaṁ hoti. Sahajātapaccayepi",
  "anya-e0301n10:77_4": "pana pavattiyaṁ rūpaṁ nāmānaṁ paccayo nahotiyeva. Tasmā na sundarametanti.",
  "anya-e0301n10:78_0": "Chavatthūni sattannaṁ viññāṇadhātūnanti ettha vatthusahajāta nissayo vatthupurejātanissayo",
  "anya-e0301n10:78_1": "vatthārammaṇapurejātanissayoti tividho vatthunissayo. Tattha paṭisandhikkhaṇe vatthu",
  "anya-e0301n10:78_2": "vipākānaṁ khandhānaṁ vatthusahajātanissayo. Yaṁ pana pavattiyaṁ purejātaṁ, vatthuṁ",
  "anya-e0301n10:78_3": "nissāya cittaṁ uppajjati, taṁ tassa cittassa vatthupurejātanissayonāma. Yaṁ pana",
  "anya-e0301n10:78_4": "purejātaṁ vatthu yassa cittassa nissayoceva hoti ārammaṇañca, taṁ tassa vatthārammaṇa",
  "anya-e0301n10:78_5": "purejātanissayonāma. Vuttañhetaṁ paṭṭhāne ārammaṇa nissaya purejātavippayutta atthiavigatanti",
  "anya-e0301n10:78_6": "tīṇīti. Kathañca taṁ cittassa nissayoca ārammaṇañca hotīti. Paccuppannaṁ vatthuṁ",
  "anya-e0301n10:78_7": "ārabbha sammasanavasenavā assādanādivasenavā iddhividhakiccādhiṭṭhānavasenavā cittaṁ",
  "anya-e0301n10:78_8": "uppajjati, evaṁ taṁ cittassa nissayoca ārammaṇañca hotīti. Vuttañhetaṁ paṭṭhāne-ajjhattaṁ",
  "anya-e0301n10:78_9": "vatthuṁ aniccato dukkhato vipassati, assādeti. Abhinandati. Taṁ ārabbha rāgo uppajjati,",
  "anya-e0301n10:78_10": "diṭṭhi uppajjati, vicikicchā uppajjati, uddhaccaṁ uppajjati. Domanassaṁ uppajjatīti.",
  "anya-e0301n10:79_0": "Ettha pana ācariyā imaṁ vatthārammaṇapurejātanissayaṁnāma maraṇāsannakāleeva vācanāmaggaṁ",
  "anya-e0301n10:79_1": "āropayiṁsu. Ayaṁpanettha tesaṁ adhippāyo. Aṭṭhakathāyaṁ tāva aniṭṭhe ṭhāne āvajjanena",
  "anya-e0301n10:79_2": "vinā vīthicittānaṁ pavatti paṭisiddhā hoti. Tathā ekāvajjanavīthi yañca cittānaṁ",
  "anya-e0301n10:79_3": "ārammaṇaṁnāma dhammatoca kālatoca abhinnameva icchanti aṭṭhakathācariyā. Pakatikāleca",
  "anya-e0301n10:79_4": "cittānināma pacceka vatthunissayāni honti. Tasmā yadā paccuppannaṁ ajjhattaṁ vatthuṁ",
  "anya-e0301n10:79_5": "ārabbhaaniccādivasena sammasanti, etaṁ mamātivā assādenti, tadāyaṁ vatthu āvajjitaṁ",
  "anya-e0301n10:79_6": "hoti. Javanānipi tadeva gaṇhanti. Na attano attano nissayavatthūni. Yadi hi tānivā",
  "anya-e0301n10:79_7": "aññaṁvā ārammaṇaṁ gaṇheyyuṁ. Nirāvajjanānināma javanāni honti. Kasmā, āvajjanena",
  "anya-e0301n10:79_8": "āvajjitaṁ agahetvā aññaṁ gahetvā pavattanatoti. Bhinnā rammaṇānicanāma honti. Pacchā",
  "anya-e0301n10:79_9": "uppannāni paccekavatthūnivā aññaṁvā gahetvā pavattanatoti. Naca tathā sakkā bhavituṁ",
  "anya-e0301n10:79_10": "aṭṭhakathā virodhato. Tasmā so vatthārammaṇa purejātapaccayo pakati kāle na sakkā",
  "anya-e0301n10:79_11": "laddhunti. Maraṇāsannakāle pana sabbāni āvajjanādīni cittāni ekameva vatthuṁ nissāya",
  "anya-e0301n10:79_12": "pavattantīti taṁ ārabbha pavattānaṁ āvajjanādīnaṁ tesaṁ tadeva vatthuca ārammaṇañca",
  "anya-e0301n10:79_13": "hoti. Evañhi sati tesaṁ nirāvajjanatāvā bhinnārammaṇatāvā natthīti ayaṁ tesaṁ adhippāyoti.",
  "anya-e0301n10:80_0": "Tattha pana yadi āvajjanena āvajjitaṁ vatthuṁ agahetvā attano attano nissayavatthūni",
  "anya-e0301n10:80_1": "gaṇheyyuṁ. Nirāvajjanānināma javanāni bhaveyyunti idaṁ tāva na yujjati. Āvajjanena",
  "anya-e0301n10:80_2": "āvajji tappakārasseva gahaṇato. Yathā hi āvajjanaṁpi vatthuntveva āvajjati. Tathā",
  "anya-e0301n10:80_3": "javanānica vatthuntveva javanti. No aññathāti natthi javanānaṁ nirāvajjanatāti. Yathā",
  "anya-e0301n10:80_4": "ca nirāvajjanatā natthi, tathā bhinnārammaṇatāpi tesaṁ natthiyeva. Kasmā, vibhāgassa",
  "anya-e0301n10:80_5": "asambhavato. Nahi santatighanavasena ekībhūtamiva pubbāparaṁ pavatta mānesu bahūsu",
  "anya-e0301n10:80_6": "vatthusu ekamekaṁ vatthuṁ idamevāti visuṁ katvā āvajjanaṁvājavanānivā gahetuṁ sakkonti.",
  "anya-e0301n10:80_7": "Naca tathā asakkuṇeyyesu ṭhānesu ekantena dhammatovā kālatovā bhinnā rammaṇatānāma",
  "anya-e0301n10:80_8": "sakkā laddhunti iti bhinnārammaṇatāpi tesaṁ natthi yevāti. Ettāvatā imassa vatthārammaṇapurejātanissaya",
  "anya-e0301n10:80_9": "vidhānassa pakatikālepi labbhamānatā sādhitā hotīti.",
  "anya-e0301n10:81_0": "Apica, sabbaṁ paccuppannaṁ attano rūpakāyaṁ ārabbha rūpaṁ me aniccantivā etaṁ mamātivā",
  "anya-e0301n10:81_1": "samanupassantānaṁ ajjhattarūpesu idaṁ nāmarūpaṁ tassacittassa ārammaṇaṁ nahotīti",
  "anya-e0301n10:81_2": "navattabbaṁ. Ārammaṇa bhūtesu pana tesu kiñci ārammaṇamattaṁ kiñci ārammaṇapurejātaṁ",
  "anya-e0301n10:81_3": "kiñci vatthārammaṇapurejātaṁ hotīti sakkā vattunti. Kabaḷī kāro āhāroti kāmāvacarasattānaṁ",
  "anya-e0301n10:81_4": "paṭisandhito paṭṭhāya uppanno catusamuṭṭhānika rūpāhāroceva bahiddhāhāroca. Gabbhaseyyakānañhi",
  "anya-e0301n10:81_5": "yāva mātuyā āhārapharaṇaṁ nalabbhati, tāva kalalādikālesu tisamuṭṭhāniko ajjhattāhāroyeva",
  "anya-e0301n10:81_6": "upatthambhanakiccaṁ sādheti. Vuttañhetaṁ paṭṭhāne-paṭisandhikkhaṇe kabaḷīkāro āhāro",
  "anya-e0301n10:81_7": "imassa kāyassa āhārapaccayena paccayoti, ojaṭṭhamakarūpasamuṭṭhāpanaṁ panassa bahiddhāhārupatthambhanaṁ",
  "anya-e0301n10:81_8": "laddhakāleyevāti daṭṭhabbaṁ. Yadievaṁ –",
  "anya-e0301n10:82": "Yañcassa bhuñjati mātā, annaṁ pānañca bhojanaṁ. Tena so tattha yāpeti, mātukucchigato tiroti",
  "anya-e0301n10:83_0": "Kasmā vuttanti. Pākaṭāhārena tassa yakkhassa bodhanatthanti. Imassakāyassāti gabbhaseyyakānaṁ",
  "anya-e0301n10:83_1": "tāva paṭisandhicittassa uppādakkhaṇe ekasamuṭṭhānikassa ṭhitibhaṅgakkhaṇesu dvisamuṭṭhāni",
  "anya-e0301n10:83_2": "kassa tatoparaṁ tisamuṭṭhānikassa ojāpharaṇakāle catusamuṭṭhānikassaca kāyassa. Itaresaṁpi",
  "anya-e0301n10:83_3": "yathāsambhavaṁ vattabbaṁ. Rūpaloke pana vināpi duvidhena ojāhārakiccena appanāpatta",
  "anya-e0301n10:83_4": "kammavisesena siddhassa suciraṁpi addhānaṁ pharituṁ samatthassa rūpa jīvitindriyassa",
  "anya-e0301n10:83_5": "tathārūpānañca bhavaṅgapariyāpannānaṁ arūpāhārānaṁ vasena anekakappānipi attabhāvassa",
  "anya-e0301n10:83_6": "pavatti veditabbā. Etenupāyena kammajakāyabahutaresu devesu petanirayesuca suciraṁpi",
  "anya-e0301n10:83_7": "kālaṁ bahiddhāhārena vinā attabhāvassa pavatti vattabbā. Tesu pana ajjhattāhāropi",
  "anya-e0301n10:83_8": "labbhatiyevāti kiñcāpi okkantikkhaṇe vipākakkhandhāpi vatthussa vippayuttapaccayā",
  "anya-e0301n10:83_9": "honti. Te pana cittacetasikādhammā sahajātarūpānanti ettha saṅgayhissantīti katvā",
  "anya-e0301n10:83_10": "okkantikkhaṇevatthuvipākānanti vuttaṁ.",
  "anya-e0301n10:84_0": "Sabbathāti sabbapakāraṁ sahajātantiādinā yojetabbaṁ. Pakāroca tividho hoti sahajātapaccayotiādivasena",
  "anya-e0301n10:84_1": "veditabbo. Rūpajīvitamiccayanti evaṁ porāṇehi vutto ayaṁ atthipaccayo avigatapaccayocāti",
  "anya-e0301n10:84_2": "yojetabbaṁ. Nanu kabaḷīkārāhāro rūpajīvitindriyañca sahajāte saṅgahetabbaṁ. Evañhi",
  "anya-e0301n10:84_3": "sati tividhova atthipaccayo siyāti.Na. Sahajananasaṅkhātassa sahuppādanalakkhaṇassa",
  "anya-e0301n10:84_4": "abhāvā. Sahuppādanalakkhaṇo hi sahajātapaccayo. Kabaḷīkārāhāroca ojaṭṭhamakarūpāni",
  "anya-e0301n10:84_5": "uppādentopi attano ṭhitikkhaṇeeva uppādeti, no uppādakkhaṇe. Yathāca mahābhūtā sahajātarūpāni",
  "anya-e0301n10:84_6": "upatthambhantā attanā saha uppādanapubbakāeva upatthambhanti, na tathā so āhāro.",
  "anya-e0301n10:84_7": "So pana vināva sahuppādanakiccena sahajātānipi asahajātānipi upatthambhatīti rūpajīvitaṁpi",
  "anya-e0301n10:84_8": "saha uppādanakiccena vināva saha jātarūpāni anupāleti. Iti ime dvepi dhammā sahajāta",
  "anya-e0301n10:84_9": "lakkhaṇābhāvāeva sahajātapaccaye asaṅgahitā. Idāni sabbepi catuvīsatipaccayā saṅgayhamānā",
  "anya-e0301n10:84_10": "cattāropaccayā hontīti dassetuṁ ārammaṇūpanissaya.La. Samodhānaṁ gacchantīti vuttaṁ.",
  "anya-e0301n10:84_11": "Tatrāyaṁ samodhānavidhi, catuvīsatiyā paccayesu adhipati paccayo tāva duvidho ārammaṇasahajātavasena.",
  "anya-e0301n10:84_12": "Tattha ārammaṇādhipati tīsu kammavajjesu samodhānaṁ gacchati. Ārammaṇa mattaṁpi hi",
  "anya-e0301n10:84_13": "kammena saha samodhānaṁ nagacchati. Kuto adhipati bhūtanti.",
  "anya-e0301n10:85_0": "Ettha siyā, kasmā ārammaṇamattaṁpi.La. Na gacchatīti vuttaṁ. Nanu kammārammaṇāpi",
  "anya-e0301n10:85_1": "paṭisandhibhavaṅgacutiyo hontīti. Saccaṁ. Ettha pana mūlaṭīkāyaṁ kammaṁ pana tasmiṁ",
  "anya-e0301n10:85_2": "kate pavattamānānaṁ katūpacita bhāvena kammapaccayo hoti. Na ārammaṇākārena. Visaya",
  "anya-e0301n10:85_3": "mattatāvasenaca ārammaṇapaccayo hoti. Na santānavisesanaṁ katvā phaluppādanasaṅkhātena",
  "anya-e0301n10:85_4": "kammapaccayākārena. Tasmā te paccayākāravisabhāgattā saha ghaṭanaṁ nagacchantīti",
  "anya-e0301n10:85_5": "visajjitanti. Sahajātādhipati pana atthipaccaye. Nissayapaccayo tividho sahajāto",
  "anya-e0301n10:85_6": "vatthupurejāto vatthārammaṇapurejātoti. Tattha purimā dve atthipaccaye, pacchimo",
  "anya-e0301n10:85_7": "pana dvīsu ārammaṇatthi paccayesu. So ce garukato hoti upanissayepīti. Purejātapaccayo",
  "anya-e0301n10:85_8": "tividho ārammaṇapurejāto vatthupure jāto vatthārammaṇapurejātoti. Tattha vatthupurejāto",
  "anya-e0301n10:85_9": "atthipaccaye. Itare dve dvīsu ārammaṇatthipaccayesu. Tece garukatā honti. Upanissayepīti.",
  "anya-e0301n10:85_10": "Kammapaccayo duvidho sahajāto nānākkhaṇikoti. Tattha sahajāto atthipaccaye. Nānākkhaṇiko",
  "anya-e0301n10:85_11": "pana duvidho balavā dubbaloca. Tatthaca balavā duvidho akāliko kālikoca, tadubhayāpi",
  "anya-e0301n10:85_12": "upanissaye. Dubbalo pana visuṁ kammapaccayoyeva. Sabbo āhārapaccayo sabboca indriyapaccayo atthipaccaye.",
  "anya-e0301n10:86_0": "Vippayuttapaccayo catubbidho sahajāto vatthupurejāto vatthārammaṇapurejāto pacchājātoti.",
  "anya-e0301n10:86_1": "Tattha purimā dve pacchimoca atthipaccaye. Tatīyo pana dvīsu ārammaṇatthi paccayesu.",
  "anya-e0301n10:86_2": "So ce garukato hoti, upanissayepīti. Sesesu pana sattarasapaccayesu hetu, sahajāta,",
  "anya-e0301n10:86_3": "aññamañña, vipāka, jhāna, magga, sampayutta, avigatavasena aṭṭhapaccayā pacchā jātoca",
  "anya-e0301n10:86_4": "atthipaccaye. Anantara samanantara āsevana natthi vigata vasena pañcapaccayā upanissayeti.",
  "anya-e0301n10:86_5": "Iti sabbepi catuvīsatipaccayā sabhāgasaṅgahavasena saṁkhippamānā ārammaṇādīsu catūsu",
  "anya-e0301n10:86_6": "paccayesu samodhānaṁ gacchantīti.",
  "anya-e0301n10:87": "[236] Vibhāvaniyaṁ pana",
  "anya-e0301n10:88": "Tesu catūsu ekekasmiṁpi sabbe catuvīsatipaccayā samodhānaṁ gacchantīti iminā adhippāyena yaṁ vuttaṁ ‘‘nahi so kocipaccayoti’’ādi. Taṁ sabbaṁpi ācariyassa matimattameva.",
  "anya-e0301n10:89": "[237] Yañhi tattha",
  "anya-e0301n10:90_0": "‘‘Nahi so kocipaccayo atthi. Yo cittacetasi kānaṁ ārammaṇabhāvaṁ nagaccheyyāti’’",
  "anya-e0301n10:90_1": "vuttaṁ, taṁ tāva na yujjati. Nahi idha dhammasarūpamattena samodhānaṁ adhippetaṁ.",
  "anya-e0301n10:90_2": "Paccayaṭṭhena saheva adhippetaṁ. Naca hetādipaccayaṭṭho ārammaṇādipaccayaṭṭho hotīti.",
  "anya-e0301n10:90_3": "Esanayo ‘‘saka sakapaccayuppannassaca upanissayabhāvaṁ nagacchatīti’’ etthāpi.",
  "anya-e0301n10:91": "Ettha pana yo sakasakapaccayuppannassa upanissayabhāvaṁ nagacchati. Nahi so koci paccayo atthīti yojanā.",
  "anya-e0301n10:92": "[238] Yañca tattha",
  "anya-e0301n10:93": "‘‘Kammahetukattāca lokappavattiyā phalahetūpacāra vasena sabbepi kammasabhāvaṁ nātivattantīti’’ vuttaṁ.",
  "anya-e0301n10:94": "[239] Yañca",
  "anya-e0301n10:95": "‘‘Teca paramatthato lokasammutivasenaca vijjamānā yevāti’’ vuttaṁ. Tadubhayaṁ pana sabbaso sāsanayutti yāpi viruddhamevāti.",
  "anya-e0301n10:96_0": "Etthāti etasmiṁ paṭṭhānanaye. Sabbatthāpīti sabbesu saha jātasabhāgesu paccayesu.",
  "anya-e0301n10:96_1": "Yasmā pana paṭisandhiviññāṇaṁnāma nāmarūpānaṁ aññamaññapaṭibaddhaokāse cutiparicchinnassa",
  "anya-e0301n10:96_2": "sakalassa tassa tassa bhavassa sīsabhūtaṁ bījabhūtañca hoti. Yato sakalakāyabhūtassa",
  "anya-e0301n10:96_3": "nānārūpārūpasantānassa nibbatti hoti. Bījato viya mahārukkhassa. Yathāha –",
  "anya-e0301n10:97_0": "Viññāṇañca hi ānanda mātukucchismiṁ na okkamissatha. Apinukho nāmarūpaṁ mātukucchismiṁ",
  "anya-e0301n10:97_1": "samuccissathāti. No hetaṁ bhante. Viññāṇañca hi ānanda mātukucchismiṁ okkamitvā vokkamissatha.",
  "anya-e0301n10:97_2": "Apinukho nāmarūpaṁ itthattāya abhinibbattissathāti. Nohetaṁ bhante. Viññāṇañca hi",
  "anya-e0301n10:97_3": "ānanda daharasseva sato vocchijjissatha kumārassavā kumārikāyavā. Apinukho nāmarūpaṁ",
  "anya-e0301n10:97_4": "vuddhiṁ viruḷhiṁ vepullaṁ āpajjissathāti. Nohetaṁ bhante. Tasmā hi ānanda eseva hetu",
  "anya-e0301n10:97_5": "esa nidānaṁ esa samudayo esa paccayo nāmarūpassa. Yadidaṁ viññāṇanti.",
  "anya-e0301n10:98_0": "Tattha samuccissathāti vaḍḍhissatha. Nāmarūpañhi viññāṇassa vaḍḍhiyevāti. Vokkamissathāti",
  "anya-e0301n10:98_1": "bhijjissatha. Itthatthāyāti īdisassa attabhāvassa atthāyāti attho. Vuddhiṁ viruḷhiṁ",
  "anya-e0301n10:98_2": "vepullanti pathamavayavasena vuddhiṁ. Majjhimavayavasena viruḷhiṁ. Pacchimavayavasena",
  "anya-e0301n10:98_3": "vepullanti aṭṭhakathāyaṁ vuttaṁ. Tasmā paṭisandhikkhaṇe rūpuppattiyā ekantena viññāṇapaccayatā",
  "anya-e0301n10:98_4": "veditabbā. Evaṁ uppannañca panetaṁ paṭisandhirūpaṁ puna sayaṁ tasmiṁ bhave yāva cutiyā",
  "anya-e0301n10:98_5": "pavattamānānaṁ sabbāsaṁ catusamuṭṭhānikarūpasantatīnaṁ sita bhūtaṁ bījabhūtañca hoti.",
  "anya-e0301n10:98_6": "Atibalavantaṁpi hi cittaṁ purimuppannāya rūpapaveṇiyā asati rūpaṁ janetuṁ nasakkoti.",
  "anya-e0301n10:98_7": "Evaṁ utu āhārāpīti. Tatoyeva hi arūpabhave kāmāvacarādīni rūpajanakacittānipi tattha",
  "anya-e0301n10:98_8": "rūpaṁ najanentīti. Asaññasattepi utu samuṭṭhānarūpasantatiyo pathamuppannāya kammajarūpasantatiyā",
  "anya-e0301n10:98_9": "vijja mānattāeva uppajjantīti. Vuttañhi vibhaṅgaṭīkāyaṁ arūpaṁ pana rūpassa okāso",
  "anya-e0301n10:98_10": "na hotīti yasmiṁ rūpe sati cittaṁ aññaṁ rūpaṁ uppādeyya. Tadeva tattha natthīti attho.",
  "anya-e0301n10:98_11": "Purimarūpassāpi hi paccayabhāvo atthi puttassa pitisadisatādassanatoti. Etthaca puttassa",
  "anya-e0301n10:98_12": "pitisadisatādassanatoti etena imamatthaṁ dasseti. Yathā tiṇarukkhānaṁ bījabhāvasaṅkhātaṁ",
  "anya-e0301n10:98_13": "niyāmarūpaṁnāma atthi. Yassa ānubhāvena tannibbattātiṇarukkhā vaḍḍhantā yathāvā tathāvā",
  "anya-e0301n10:98_14": "avaḍḍhitvāattanā samānabījehieva tiṇarukkhehi sabbaso sadisā kāraṁ gahetvā vaḍḍhanti.",
  "anya-e0301n10:98_15": "Evamevaṁ gabbhaseyyakānaṁ sattānaṁ yoni bhāvasaṅkhātaṁ niyāma rūpaṁnāma atthi. Yassānubhāvena",
  "anya-e0301n10:98_16": "te samāna jātikehieva kulehi visesato mātāpitūhi eva sabbaso sadisarūpasaṇṭhānā honti.",
  "anya-e0301n10:98_17": "Iti bījaniyāmo viya yoniniyāmopi hoti. Soca paṭisandhirūpasseva ānubhāvoti veditabbo.",
  "anya-e0301n10:99_0": "Apica, ayaṁ yoniniyāmonāma kalalakālādīsu puttānaṁ sarīresu mātāpitūhi samudāgataṁ",
  "anya-e0301n10:99_1": "utujarūpasantānaṁeva. Yassa ānubhāvena taṁsantānaṁ samānajātikasattasaṇṭhānasadisaṁ",
  "anya-e0301n10:99_2": "attano ñātikulasadisañca hoti. Yathāhiitthibhāvādirūpaṁ sattānaṁ itthiliṅgādīni bījarūpañca",
  "anya-e0301n10:99_3": "tiṇarukkhānaṁ taṁtaṁvaṇṇasaṇṭhānā dīni niyāmeti. Evaṁ yonirūpaṁ nānājātivasena sattānaṁ",
  "anya-e0301n10:99_4": "niyāmakaṁ vavatthāpakaṁ hotīti. Ettāvatā pavattiyaṁ thapetvā cittajarūpaṁ sabbesaṁ",
  "anya-e0301n10:99_5": "tisamuṭṭhānikarūpānaṁ uppattiyā cittanirapekkhatā purimuppanna rūpapaveṇi paṭibaddhatāca",
  "anya-e0301n10:99_6": "sādhitā hoti. Tenevaca tesaṁ cittassa ṭhitibhaṅgakkhaṇesupi cittarahite nirodhasamāpatti",
  "anya-e0301n10:99_7": "kālepi uppatti hotīti. Tena vuttaṁ sahajātarūpanti panetthātiādi. Itītiādi nigamanaṁ.",
  "anya-e0301n10:99_8": "Tattha sambhavaṁti yathā sambhavaṁ. Sambhavātivā sambhūtā. Ajjhattañcāti ajjhattabhūtāca.",
  "anya-e0301n10:99_9": "Bahiddhācāti bahiddhābhūtāca. Saṅkhatāti saṅkhatabhūtā. Asaṅkhatāti asaṅkhatabhūtā.",
  "anya-e0301n10:99_10": "Evaṁ tekālikāca kālamuttāca ajjhattabahiddhā sambhūtāca. Tathā saṅkhatāsaṅkhatabhūtāca",
  "anya-e0301n10:99_11": "paññatti nāmarūpānaṁ vasena tividhā ṭhitā dhammā paṭṭhāne sabbathā catuvīsati paccayānāma",
  "anya-e0301n10:99_12": "hontīti yojanā. Etthaca tividhā ṭhitānaṁ dhammānaṁ tekālikādibhāve sati catuvīsatipaccayānaṁpi",
  "anya-e0301n10:99_13": "yathāsambhavaṁ tekālikādibhedo siddho hoti. Tattha ārammaṇaadhipati upanissayapaccayā",
  "anya-e0301n10:99_14": "tekālikā kālamuttāca honti.",
  "anya-e0301n10:100": "[240] Vibhāvaniyaṁ pana",
  "anya-e0301n10:101": "‘‘Ārammaṇaadhipatiupanissayapaccayānaṁ tikālikānanti’’ vuttaṁ. Taṁ na yujjati.",
  "anya-e0301n10:102_0": "Paññattinibbānānaṁpi kālamuttānaṁ tesu paviṭṭhattāti. Tattha imasmiṁ bhave abhinavānaṁ",
  "anya-e0301n10:102_1": "dhanadhaññabhogānaṁvā vijjāsippasutapari yattīnaṁvā sīlasamādhipaññānaṁvā bhavantare",
  "anya-e0301n10:102_2": "bhavasampattibhoga sampatti maggaphalasampattīnaṁvā paṭilābhatthāya pubbayogaṁ karontassa",
  "anya-e0301n10:102_3": "anāgatānaṁ tāsaṁ upanissayapaccayatā veditabbā. Paṭṭhāne pana anāgataṁ cakkhusampadaṁ",
  "anya-e0301n10:102_4": "patthayamāno sota, ghāna, jivhā, kāyasampadaṁ, vaṇṇasampadaṁ, sadda, gandha, rasa,",
  "anya-e0301n10:102_5": "phoṭṭhabbasampadaṁ patthayamāno anāgate khandhe patthayamāno dānaṁ deti sīlaṁ samādiyatītiādinā",
  "anya-e0301n10:102_6": "bhavantarapariyāpannāeva sampattiyo vuttā. Tā pana dānādīnaṁ kammānaṁ anurūpavasena",
  "anya-e0301n10:102_7": "vuttāti daṭṭhabbā. Kammapaccayo pana paccuppannātītavasena dvikāliko. Anantara samanantara",
  "anya-e0301n10:102_8": "āsevana natthi vigata paccayā atītakālikā. Sesā pannarasa paccayā paccuppannakālikāti.",
  "anya-e0301n10:102_9": "Ajjhattabahiddhāduke ārammaṇā dhipati sahajāta aññamañña nissaya upanissaya purejāta",
  "anya-e0301n10:102_10": "āhāra atthi avigatā ajjhattabahiddhā honti. Sesā cuddasa paccayā ajjhattāva. Ārammaṇa",
  "anya-e0301n10:102_11": "adhipati upanissayā saṅkhatā asaṅkhatāca honti. Sesā saṅkhatāvāti. Pañcavidhaṁpiarūpanti",
  "anya-e0301n10:102_12": "pavuccati. Kasmā, kadācipi rūpasaṅkhātaṁ saṇṭhānatthaṁ anupagamanato nāmantica pavuccati.",
  "anya-e0301n10:102_13": "Kasmā, adhivacanasaṅkhātanāmābhidhānavaseneva suṇantehi gahetabbabhāvupagamanatoti.",
  "anya-e0301n10:103_0": "169. Paññapīyatīti paññatti. Ayaṁpi eko vacanatthoti lokiyamahājanehi thapīyati.",
  "anya-e0301n10:103_1": "Voharīyati ceva sampaṭicchī yaticāti attho. Yokoci sammutisaccabhūto byañjanattho.",
  "anya-e0301n10:103_2": "Tathā paññāpetabbā atthā paññapīyanti etāyāti paññatti. Byañjanatthajotako paññattisaddoti",
  "anya-e0301n10:103_3": "evaṁ duvidhā paññattīti vuttaṁ tatoavasesā.La. Duvidhāhotīti. Tattha paññāpīyattā",
  "anya-e0301n10:103_4": "paññattīti attha paññattimāha. Paññāpanatopaññattīti saddapaññattiṁ. Taṁtaṁbhūtavipariṇāmākāranti",
  "anya-e0301n10:103_5": "pathaviyādīnaṁ tesaṁ tesaṁ mahābhūtānaṁ adhimattabhāvappakārasaṅkhātaṁ tathā tathā",
  "anya-e0301n10:103_6": "pariṇā mākāraṁ. Pavattivisesākāranti attho. Upādāyāti paṭicca. Nissāya. Pathamaṁ",
  "anya-e0301n10:103_7": "cittena gahetvāti attho. Tathātathā paññattāti ayaṁ pathavīnāma ayaṁ pabbatonāmāti",
  "anya-e0301n10:103_8": "evamādi nayena mahājanena paññattā, kathitā, voharitāti attho. Pathavipabbatādikātiādisaddena",
  "anya-e0301n10:103_9": "nadi samuddādikāyo saṅgaṇhati. Ayaṁ samūhapaññattināma.",
  "anya-e0301n10:104": "[241] Vibhāvaniyaṁ pana",
  "anya-e0301n10:105": "‘‘Saṇṭhānapaññattīti’’ vuttā. Sā yuttā viya nadissati.",
  "anya-e0301n10:106_0": "Nahi idha saṇṭhānaṁ padhānaṁ hotīti. Sambhārasannivesākāranti kaṭṭhādīnaṁ sambhārānaṁ",
  "anya-e0301n10:106_1": "tathā tathā sannivesākāraṁ. Etthāpi ādisaddena nāvādayo saṅgaṇhati. Ayaṁ saṇṭhāna",
  "anya-e0301n10:106_2": "paññatti. Kaṭṭhādayo eva hi gehākārena saṇṭhitā gehanti rathākārena saṇṭhitā rathoti vuccantīti.",
  "anya-e0301n10:107": "[242] Vibhāvaniyaṁ pana",
  "anya-e0301n10:108": "‘‘Samūhapaññattīti’’ vuttaṁ. Taṁ na yujjati.",
  "anya-e0301n10:109_0": "Nahi idha samūho padhānanti. Purisapuggalādikā sattapaññatti upādāpaññattītipi vuccati.",
  "anya-e0301n10:109_1": "Candāvaṭṭanādikanti candasūriyādīnaṁ sineruṁ padakkhiṇaṁ katvā āvaṭṭanādikaṁ. Yato",
  "anya-e0301n10:109_2": "candimasūriyā udenti, sā pubbadisānāma. Pubbataraṁ laddhappakāsattā. Yattha pana",
  "anya-e0301n10:109_3": "atthaṁ gacchanti, sā pacchimadisānāma. Pacchāladdhapakāsattā. Tāsaṁ dakkhiṇapassā",
  "anya-e0301n10:109_4": "disā vuḍḍhiatthena dakkhiṇadisānāma. Itarā pana uccataraṭṭhena uttarādisāti vuccati.",
  "anya-e0301n10:109_5": "Yadā sūriyo udeti, tadā sakalassa ahassa pubbabhāgattā pubbanhoti vuccatīti. Evamādikā",
  "anya-e0301n10:109_6": "disā paññatti kālapaññattiyonāma. Ādisaddena thalaninnādikā desapaññatti saṅgahitāti.",
  "anya-e0301n10:109_7": "Asamphuṭṭhākāranti mahābhūtānaṁ aññamaññaṁ asamphusanākāraṁ. Ayaṁ ākāsapaññattināma.",
  "anya-e0301n10:109_8": "Taṁ taṁ bhūtanimittanti pathavīkasiṇādikaṁ uddhumātakādikañca bhūtanimittaṁ. Nīlakasiṇādikaṁ",
  "anya-e0301n10:109_9": "vaṇṇanimittañca ettheva saṅgayhati. Bhāvanā visesanti parikammādikaṁ bhāvanāvisesaṁca.",
  "anya-e0301n10:109_10": "Etena parikammanimitta uggahanimitta paṭibhāganimittānaṁ siddhakāraṇaṁ vadati. Ayaṁ",
  "anya-e0301n10:109_11": "nimittapaññattināma.",
  "anya-e0301n10:110_0": "Evamādibhedāti ettha ādisaddena aṭṭhakathāyaṁ āgatā upādāpaññatti upanidhāpaññattiādayo",
  "anya-e0301n10:110_1": "saṅgahitā. Paramatthato avijjamānāpīti etena sammutito laddhabhāvaṁ dasseti. Teneva",
  "anya-e0301n10:110_2": "hi tāsaṁ vijjamānabhāvaṁ gahetvā tathā tathā voharantānaṁ musāvādonāma nahotīti.",
  "anya-e0301n10:110_3": "Atthacchāyākārenāti taṁ taṁ bhūtādīnaṁ paramatthānaṁ samūhasaṇṭhānādichāyākārena.",
  "anya-e0301n10:110_4": "Atthacchā yākārenātivā saddābhidheyyasaṅkhātena dabbapaṭibimbākārena saviggahākārenāti",
  "anya-e0301n10:110_5": "attho, taṁtaṁupādāyāti paramatthadhammānaṁ taṁtaṁpavattivisesaṁ upādāya. Upanidhāyāti",
  "anya-e0301n10:110_6": "olumbiya. Parikappiyamānāti parikappabuddhiyā parikappetvā gayhamānā. Ettha pana",
  "anya-e0301n10:110_7": "evamādipabhedā ālambaṇabhūtā parikappiyamānā sabbā paññatti paññāpīyatīti atthena",
  "anya-e0301n10:110_8": "paññattīti yojanā. Saṅkhāyatīti gaṇīyati. Gaṇanupagaṁ katvā thapīyatīti attho. Samaññāyatīti",
  "anya-e0301n10:110_9": "sammannīyati. Nāmaṁ, nāmakammaṁ, nāmadheyyaṁ, nirutti, byañjanaṁ, abhilāpoti ime",
  "anya-e0301n10:110_10": "cha nāma nāmakammā. Tattha atthe namatīti nāmaṁ. Atthavisayaṁ eva hutvā pavattatīti",
  "anya-e0301n10:110_11": "attho. Attanica atthaṁ nāmetīti nāmaṁ. Piṭakattayasaṅkhāte hi nāme sati taduggaṇhantānaṁ",
  "anya-e0301n10:110_12": "sabbe tadatthā padepade vākyevākye āgacchanti yevāti.",
  "anya-e0301n10:111_0": "Apica suṇantānaṁ ñāṇaṁ taṁtaṁatthābhimukhaṁ nāmetīti nāmaṁ nāmagahaṇavasena kattabbattā",
  "anya-e0301n10:111_1": "nāmameva kammanti nāmakammaṁ. Dhīyati dhārīyatīti dheyyaṁ. Nāmameva dheyyanti nāmadheyyaṁ.",
  "anya-e0301n10:111_2": "Aviditapakkhe ṭhito attho etāya tato nīharitvā vuccati kathīyatīti nirutti. Atthassa",
  "anya-e0301n10:111_3": "byañjanato pākaṭakaraṇato byañjanaṁ. Abhibyattaṁ katvā lapīyati kathīyati attho etenāti",
  "anya-e0301n10:111_4": "abhilāpo. Etthaca vaṇṇapaññatti, akkharapaññatti, sarapaññatti, dīghapaññatti, rassa",
  "anya-e0301n10:111_5": "paññatti. Byañjanavaggaghosāghosapaññatti, liṅgapaññatti. Padapaññatti, vākyapaññattiyopi",
  "anya-e0301n10:111_6": "etasseva pabhedāti daṭṭhabbā. Paramatthato vijjamānesu atthesu pavattā paññatti vijjamānapaññatti",
  "anya-e0301n10:111_7": "nāma. Avijja mānesu bhūmipabbatādīsu pavattā paññatti avijjamānapaññatti nāma. Etā",
  "anya-e0301n10:111_8": "eva samāsaṭṭhānaṁ patvā dvipadasaṁyogavasena itarā catassopi hontīti dassetuṁ tatthātiādi",
  "anya-e0301n10:111_9": "vuttaṁ. Etāya paññāpentīti etena vijjamānaṁ atthaṁ paññapenti etāyāti vijjamānapaññattīti",
  "anya-e0301n10:111_10": "imamatthaṁ vadati. Esanayo paratthapi. Cha abhiññā assāti chaḷabhiññoti katvā visesanabhūtānaṁ",
  "anya-e0301n10:111_11": "channaṁ abhiññānaṁ vijjamānattā visesitabbabhūtassa puggalassa avijjamānattā chaḷa",
  "anya-e0301n10:111_12": "bhiññoti vijjamānenaavijjamānapaññatti nāma. Itthī avijjamānā saddo vijjamānoti itthiyāsaddo",
  "anya-e0301n10:111_13": "itthisaddoti avijjamānena vijjamāna paññatti nāma. Cakkhuca cakkhuviññāṇañca ubhayaṁpi",
  "anya-e0301n10:111_14": "vijjāmānanti cakkhusmiṁ viññāṇaṁ cakkhuviññāṇanti vijjamānenavijjamānapaññatti nāma.",
  "anya-e0301n10:111_15": "Rājāca puttoca dvepi avijjamānāevāti rañño putto rājaputtoti avijjamānenaavijjamānapaññattināmāti",
  "anya-e0301n10:111_16": "imamatthaṁ dassento ubhinnantiādimāha.",
  "anya-e0301n10:112_0": "Ettha pana vacanato ca vacanatthatoca vinimuttā saddasabhāvā nāmapaññattināma visuṁ",
  "anya-e0301n10:112_1": "natthīti vadanti. Taṁ na yujjati. Atthajotaka bhāvena visuṁ siddhattā. Saddo hi nāma",
  "anya-e0301n10:112_2": "akkharapadabyañjanabhāvaṁ upagatoyeva atthajotane samattho hoti. Paramattha saddoca",
  "anya-e0301n10:112_3": "khaṇiko cuṇṇavicuṇṇabhūto tabbhāvaṁ upagato nahotīti. Tasmā saddasabhāvānāma paññattināma",
  "anya-e0301n10:112_4": "visuṁ atthiyeva. Atthibhāvocassā vacanasaddaṁ sutvā anantare akkhara pada byañjanagocaracittassa",
  "anya-e0301n10:112_5": "tadanantareca tadatthavijānanacittassa pavattiyā pākaṭoti dassento gāthādvayaṁ āha.",
  "anya-e0301n10:112_6": "Tattha vacīghosā nusārenāti uccāriyamānasaddasaṅkhātassa vacīghosassa ārammaṇakaraṇasaṅkhātena",
  "anya-e0301n10:112_7": "anusārena uppannāya sotaviññāṇa vīthiyā pavattiyā anantare uppannassa manodvārassa",
  "anya-e0301n10:112_8": "gocara bhūtā sāyaṁ paññattīti sambandho. Kīdisī pana sāyaṁ paññattīti āha atthāyassā.La.",
  "anya-e0301n10:112_9": "Tatoparanti. Tattha tatoparanti tato nāmapaññattārammaṇassa manodvārassa uppattito",
  "anya-e0301n10:112_10": "paraṁ atthā viññāyantīti sambandho. Yassā nāmapaññattiyā anusārena paramatthapaññattibhūtā",
  "anya-e0301n10:112_11": "atthā viññāyanti. Sā ayaṁ paññatti lokasaṅketanimmitāti viññeyyāti yojanā.",
  "anya-e0301n10:113_0": "Etthaca sotaviññāṇavīthiyāti ettha atītasaddamattā rammaṇā tadanuvattikānāma manoviññāṇavīthipi",
  "anya-e0301n10:113_1": "saṅgahitāti daṭṭhabbā. Vuttañhi sāratthadīpaniyaṁ-tena vuttavacane yattakāni akkharāni",
  "anya-e0301n10:113_2": "honti. Tesu ekamekaṁ paccuppannaṁ atītañca gahetvā sota viññāṇavīthiyā manoviññāṇavīthiyāca",
  "anya-e0301n10:113_3": "uppajjitvā niruddhāya avasāne tāni akkharāni sampiṇḍetvā akkharasamūhaṁ gahetvā ekā",
  "anya-e0301n10:113_4": "manoviññāṇavīthi uppajjitvā nirujjhati. Tadanantaraṁ ayaṁ akkharasamūho etassa nāmanti",
  "anya-e0301n10:113_5": "nāmapaññattigahaṇavasena aparāya manoviññāṇa vīthiyā uppajjitvā niruddhāya tadanantaraṁ",
  "anya-e0301n10:113_6": "uppannāya manoviññāṇa vīthiyā ayametassa atthoti pakatiyā tadatthavijānanaṁ sambhavatīti.",
  "anya-e0301n10:113_7": "Maṇisāramañjūsāyaṁ pana tadanuvattikavīthito paraṁ ekaṁ vinicchayavīthiṁ viññattigahaṇavīthiñca",
  "anya-e0301n10:113_8": "vadati. Tato paraṁ ekakkhare sadde ekatthajotikāya nāmapaññattiyā gahaṇaṁ hoti. Yā",
  "anya-e0301n10:113_9": "vadantassa pubbabhāge manasā vavatthāpito paññattisaddonāma vuccati. Tatoparaṁ tadatthagahaṇanti.",
  "anya-e0301n10:113_10": "Īdisesu pana ṭhānesu tattha tattha javanavīthivārānaṁ paṭipāṭikathanaṁnāma padhānapākaṭagahaṇavasenevāti",
  "anya-e0301n10:113_11": "daṭṭhabbaṁ. Ekaccharakkhaṇe aneka koṭisatasahassāni cittāni uppajjantīti hi vuttaṁ. Tathā –",
  "anya-e0301n10:114": "Ekamatto bhave rasso, dvimatto dīghamuccate;",
  "anya-e0301n10:115": "Timattotupluto ñeyyo, byañjanaṁ addhamattikanticaṁ.",
  "anya-e0301n10:116": "Na ca paramatthasaddasaṅghāṭānaṁ satasahassaṁpi ekakkharaṁnāma bhavituṁ pahoti. Tasmā idha bahuṁ vicāraṇā amhehi nakatāti.",
  "anya-e0301n10:117": "Iti paramatthadīpaniyānāma abhidhammatthasaṅgahassa",
  "anya-e0301n10:118": "Catutthavaṇṇanāya aṭṭhamassa paccayasaṅgahassa",
  "anya-e0301n10:119": "Paramatthadīpanā niṭṭhitā."
}