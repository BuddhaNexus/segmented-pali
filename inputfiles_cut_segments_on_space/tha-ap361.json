{
  "tha-ap361:0.1": "Therāpadāna ",
  "tha-ap361:0.2": "Saddasaññakavagga ",
  "tha-ap361:0.3": "9 Saraṇagamaniyattheraapadāna ",
  "tha-ap361:1.1": "“Āruhimha tadā nāvaṁ, ",
  "tha-ap361:1.2": "bhikkhu cājīvako cahaṁ; ",
  "tha-ap361:1.3": "Nāvāya bhijjamānāya, ",
  "tha-ap361:1.4": "bhikkhu me saraṇaṁ adā. ",
  "tha-ap361:2.1": "Ekattiṁse ito kappe, ",
  "tha-ap361:2.2": "yañca me saraṇaṁ adā; ",
  "tha-ap361:2.3": "Duggatiṁ nābhijānāmi, ",
  "tha-ap361:2.4": "saraṇāgamane phalaṁ. ",
  "tha-ap361:3.1": "Paṭisambhidā catasso, ",
  "tha-ap361:3.2": "…pe… ",
  "tha-ap361:3.3": "kataṁ buddhassa sāsanaṁ”. ",
  "tha-ap361:4.1": "Itthaṁ sudaṁ āyasmā saraṇagamaniyo thero imā gāthāyo abhāsitthāti. ",
  "tha-ap361:5.1": "Saraṇagamaniyattherassāpadānaṁ navamaṁ. "
}