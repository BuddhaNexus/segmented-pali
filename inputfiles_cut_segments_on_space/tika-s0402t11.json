{
  "tika-s0402t11:0": "(12) 2. Āyācanavaggavaṇṇanā",
  "tika-s0402t11:1_0": "131.Saddho bhikkhūti saddhāya samannāgato bhikkhu. Yo bhikkhu sāriputtamoggallānehi",
  "tika-s0402t11:1_1": "sadisabhāvaṁ pattheti, so yehi guṇehi sāriputtamoggallānā etadagge ṭhapitā, te guṇe",
  "tika-s0402t11:1_2": "attano abhikaṅkheyyāti āha “yādiso sāriputtatthero paññāyā”tiādi. Ito uttari patthento",
  "tika-s0402t11:1_3": "micchā pattheyyāti sāriputtamoggallānānaṁ ye paññādayo guṇā upalabbhanti, tato uttari",
  "tika-s0402t11:1_4": "patthento micchā pattheyya. Aggasāvakaguṇaparamā hi sāvakaguṇamariyādā. Tesaṁ sāvakaguṇānaṁ",
  "tika-s0402t11:1_5": "yadidaṁ aggasāvakaguṇā, na tato paraṁ sāvakaguṇā nāma atthi. Tenevāha “yaṁ natthi,",
  "tika-s0402t11:1_6": "tassa patthitattā”ti. Sesamettha uttānameva.",
  "tika-s0402t11:2_0": "135. Pañcame yassa guṇā khatā upahatā ca, so khato upahato nāma hotīti āha “guṇānaṁ",
  "tika-s0402t11:2_1": "khatattā”tiādi. Khatattāti chinnattā. Upahatattāti naṭṭhattā. Tenāha “chinnaguṇaṁ",
  "tika-s0402t11:2_2": "naṭṭhaguṇantiattho”ti. Apuññassa pasavo nāma atthato paṭilābhoti āha “pasavatīti",
  "tika-s0402t11:2_3": "paṭilabhatī”ti, attano santāne uppādetīti attho. Ananupavisitvāti ñāṇena anogāhetvā.",
  "tika-s0402t11:2_4": "Sesamettha chaṭṭhādīni ca suviññeyyāneva.",
  "tika-s0402t11:3": "Āyācanavaggavaṇṇanā niṭṭhitā."
}