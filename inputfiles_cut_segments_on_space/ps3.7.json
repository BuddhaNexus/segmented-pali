{
  "ps3.7:0.1": "Paṭisambhidāmagga ",
  "ps3.7:0.2": "3 Paññāvagga ",
  "ps3.7:0.3": "3.7. Samasīsakathā ",
  "ps3.7:1.1": "Sabbadhammānaṁ sammāsamucchede nirodhe ca anupaṭṭhānatā paññā samasīsaṭṭhe ñāṇaṁ. ",
  "ps3.7:2.1_0": "<b>Sabbadhammānan< /b>ti pañcakkhandhā, dvādasāyatanāni, aṭṭhārasa dhātuyo, kusalā",
  "ps3.7:2.1_1": "dhammā, akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā",
  "ps3.7:2.1_2": "dhammā, apariyāpannā dhammā.",
  "ps3.7:2.2_0": "<b>Sammā samucchede< /b>ti nekkhammena kāmacchandaṁ sammā samucchindati, abyāpādena",
  "ps3.7:2.2_1": "byāpādaṁ sammā samucchindati, ālokasaññāya thinamiddhaṁ sammā samucchindati, avikkhepena",
  "ps3.7:2.2_2": "uddhaccaṁ sammā samucchindati, dhammavavatthānena vicikicchaṁ sammā samucchindati,",
  "ps3.7:2.2_3": "ñāṇena avijjaṁ sammā samucchindati, pāmojjena aratiṁ sammā samucchindati, paṭhamena",
  "ps3.7:2.2_4": "jhānena nīvaraṇe sammā samucchindati …pe…",
  "ps3.7:2.3": "arahattamaggena sabbakilese sammā samucchindati. ",
  "ps3.7:3.1_0": "<b>Nirodhe< /b>ti nekkhammena kāmacchandaṁ nirodheti, abyāpādena byāpādaṁ nirodheti,",
  "ps3.7:3.1_1": "ālokasaññāya thinamiddhaṁ nirodheti, avikkhepena uddhaccaṁ nirodheti, dhammavavatthānena",
  "ps3.7:3.1_2": "vicikicchaṁ nirodheti, ñāṇena avijjaṁ nirodheti, pāmojjena aratiṁ nirodheti, paṭhamena",
  "ps3.7:3.1_3": "jhānena nīvaraṇe nirodheti …pe…",
  "ps3.7:3.2": "arahattamaggena sabbakilese nirodheti. ",
  "ps3.7:4.1_0": "<b>Anupaṭṭhānatā< /b>ti nekkhammaṁ paṭiladdhassa kāmacchando na upaṭṭhāti, abyāpādaṁ",
  "ps3.7:4.1_1": "paṭiladdhassa byāpādo na upaṭṭhāti, ālokasaññaṁ paṭiladdhassa thinamiddhaṁ na upaṭṭhāti,",
  "ps3.7:4.1_2": "avikkhepaṁ paṭiladdhassa uddhaccaṁ na upaṭṭhāti, dhammavavatthānaṁ paṭiladdhassa",
  "ps3.7:4.1_3": "vicikicchā na upaṭṭhāti, ñāṇaṁ paṭiladdhassa avijjā na upaṭṭhāti, pāmojjaṁ paṭiladdhassa",
  "ps3.7:4.1_4": "arati na upaṭṭhāti, paṭhamaṁ jhānaṁ paṭiladdhassa nīvaraṇā na upaṭṭhanti …pe…",
  "ps3.7:4.2": "arahattamaggaṁ paṭiladdhassa sabbakilesā na upaṭṭhanti. ",
  "ps3.7:5.1_0": "<b>Saman< /b>ti kāmacchandassa pahīnattā nekkhammaṁ samaṁ, byāpādassa pahīnattā abyāpādo",
  "ps3.7:5.1_1": "samaṁ, thinamiddhassa pahīnattā ālokasaññā samaṁ, uddhaccassa pahīnattā avikkhepo",
  "ps3.7:5.1_2": "samaṁ, vicikicchāya pahīnattā dhammavavatthānaṁ samaṁ, avijjāya pahīnattā ñāṇaṁ samaṁ,",
  "ps3.7:5.1_3": "aratiyā pahīnattā pāmojjaṁ samaṁ, nīvaraṇānaṁ pahīnattā paṭhamaṁ jhānaṁ samaṁ …pe…",
  "ps3.7:5.2": "sabbakilesānaṁ pahīnattā arahattamaggo samaṁ. ",
  "ps3.7:6.1": "<b>Sīsan</b>ti terasa sīsāni—",
  "ps3.7:6.2_0": "palibodhasīsañca taṇhā, vinibandhanasīsañca māno, parāmāsasīsañca diṭṭhi, vikkhepasīsañca",
  "ps3.7:6.2_1": "uddhaccaṁ, saṅkilesasīsañca avijjā, adhimokkhasīsañca saddhā, paggahasīsañca vīriyaṁ,",
  "ps3.7:6.2_2": "upaṭṭhānasīsañca sati, avikkhepasīsañca samādhi, dassanasīsañca paññā, pavattasīsañca",
  "ps3.7:6.2_3": "jīvitindriyaṁ, gocarasīsañca vimokkho, saṅkhārasīsañca nirodhoti.",
  "ps3.7:6.3": "Samasīsakathā niṭṭhitā. "
}