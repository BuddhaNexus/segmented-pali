{
  "ps3.7:0.1": "Paṭisambhidāmagga",
  "ps3.7:0.2": "3 Paññāvagga",
  "ps3.7:0.3": "3.7. Samasīsakathā",
  "ps3.7:1.1": "Sabbadhammānaṁ sammāsamucchede nirodhe ca anupaṭṭhānatā paññā samasīsaṭṭhe ñāṇaṁ.",
  "ps3.7:2.1_0": "Sabbadhammānanti pañcakkhandhā, dvādasāyatanāni, aṭṭhārasa dhātuyo, kusalā dhammā,",
  "ps3.7:2.1_1": "akusalā dhammā, abyākatā dhammā, kāmāvacarā dhammā, rūpāvacarā dhammā, arūpāvacarā",
  "ps3.7:2.1_2": "dhammā, apariyāpannā dhammā.",
  "ps3.7:2.2_0": "Sammā samucchedeti nekkhammena kāmacchandaṁ sammā samucchindati, abyāpādena byāpādaṁ",
  "ps3.7:2.2_1": "sammā samucchindati, ālokasaññāya thinamiddhaṁ sammā samucchindati, avikkhepena uddhaccaṁ",
  "ps3.7:2.2_2": "sammā samucchindati, dhammavavatthānena vicikicchaṁ sammā samucchindati, ñāṇena avijjaṁ",
  "ps3.7:2.2_3": "sammā samucchindati, pāmojjena aratiṁ sammā samucchindati, paṭhamena jhānena nīvaraṇe",
  "ps3.7:2.2_4": "sammā samucchindati …pe…",
  "ps3.7:2.3": "arahattamaggena sabbakilese sammā samucchindati.",
  "ps3.7:3.1_0": "Nirodheti nekkhammena kāmacchandaṁ nirodheti, abyāpādena byāpādaṁ nirodheti, ālokasaññāya",
  "ps3.7:3.1_1": "thinamiddhaṁ nirodheti, avikkhepena uddhaccaṁ nirodheti, dhammavavatthānena vicikicchaṁ",
  "ps3.7:3.1_2": "nirodheti, ñāṇena avijjaṁ nirodheti, pāmojjena aratiṁ nirodheti, paṭhamena jhānena",
  "ps3.7:3.1_3": "nīvaraṇe nirodheti …pe…",
  "ps3.7:3.2": "arahattamaggena sabbakilese nirodheti.",
  "ps3.7:4.1_0": "Anupaṭṭhānatāti nekkhammaṁ paṭiladdhassa kāmacchando na upaṭṭhāti, abyāpādaṁ paṭiladdhassa",
  "ps3.7:4.1_1": "byāpādo na upaṭṭhāti, ālokasaññaṁ paṭiladdhassa thinamiddhaṁ na upaṭṭhāti, avikkhepaṁ",
  "ps3.7:4.1_2": "paṭiladdhassa uddhaccaṁ na upaṭṭhāti, dhammavavatthānaṁ paṭiladdhassa vicikicchā",
  "ps3.7:4.1_3": "na upaṭṭhāti, ñāṇaṁ paṭiladdhassa avijjā na upaṭṭhāti, pāmojjaṁ paṭiladdhassa arati",
  "ps3.7:4.1_4": "na upaṭṭhāti, paṭhamaṁ jhānaṁ paṭiladdhassa nīvaraṇā na upaṭṭhanti …pe…",
  "ps3.7:4.2": "arahattamaggaṁ paṭiladdhassa sabbakilesā na upaṭṭhanti.",
  "ps3.7:5.1_0": "Samanti kāmacchandassa pahīnattā nekkhammaṁ samaṁ, byāpādassa pahīnattā abyāpādo",
  "ps3.7:5.1_1": "samaṁ, thinamiddhassa pahīnattā ālokasaññā samaṁ, uddhaccassa pahīnattā avikkhepo",
  "ps3.7:5.1_2": "samaṁ, vicikicchāya pahīnattā dhammavavatthānaṁ samaṁ, avijjāya pahīnattā ñāṇaṁ samaṁ,",
  "ps3.7:5.1_3": "aratiyā pahīnattā pāmojjaṁ samaṁ, nīvaraṇānaṁ pahīnattā paṭhamaṁ jhānaṁ samaṁ …pe…",
  "ps3.7:5.2": "sabbakilesānaṁ pahīnattā arahattamaggo samaṁ.",
  "ps3.7:6.1": "Sīsanti terasa sīsāni—",
  "ps3.7:6.2_0": "palibodhasīsañca taṇhā, vinibandhanasīsañca māno, parāmāsasīsañca diṭṭhi, vikkhepasīsañca",
  "ps3.7:6.2_1": "uddhaccaṁ, saṅkilesasīsañca avijjā, adhimokkhasīsañca saddhā, paggahasīsañca vīriyaṁ,",
  "ps3.7:6.2_2": "upaṭṭhānasīsañca sati, avikkhepasīsañca samādhi, dassanasīsañca paññā, pavattasīsañca",
  "ps3.7:6.2_3": "jīvitindriyaṁ, gocarasīsañca vimokkho, saṅkhārasīsañca nirodhoti.",
  "ps3.7:6.3": "Samasīsakathā niṭṭhitā."
}