{
  "tika-vin07t40:0.1": "Parivāravaṇṇanā",
  "tika-vin07t40:0.2": "Mahāvaggo",
  "tika-vin07t40:0.3": "Paññattivāravaṇṇanā",
  "tika-vin07t40:1_0": "1. Visuddhaparivārassa sīlakkhandhādidhammakkhandhasarīrassa bhagavato vinayapariyattisāsane",
  "tika-vin07t40:1_1": "khandhakānaṁ anantaraṁ parivāroti yo vinayo saṅgahaṁ samāruḷho, tassa dāni anuttānatthavaṇṇanaṁ karissāmīti yojanā.",
  "tika-vin07t40:2_0": "Samantacakkhunāti sabbaññutaññāṇena. Ativisuddhena maṁsacakkhunāti rattindivaṁ samantā",
  "tika-vin07t40:2_1": "yojanappamāṇe atisukhumānipi rūpāni passanato ativiya parisuddhena pasādacakkhunā.",
  "tika-vin07t40:2_2": "“Atthi tattha paññattī”tiādīsu atthi nu kho tattha paññattītiādinā attho gahetabboti",
  "tika-vin07t40:2_3": "āha “tattha paññatti…pe… kenābhatanti pucchā”ti.",
  "tika-vin07t40:3": "2.Pucchāvissajjaneti pucchāya vissajjane. Vinītakathāti vinītavatthukathā, ayameva vā pāṭho.",
  "tika-vin07t40:4_0": "Dvaṅgikena ekena samuṭṭhānenāti aṅgadvayasamudāyabhūtena ekena. Aṅgadvayavimuttassa",
  "tika-vin07t40:4_1": "samuṭṭhānassa abhāvepi tesu ekenaṅgena vinā ayaṁ āpatti na hotīti dassanatthameva",
  "tika-vin07t40:4_2": "“ekena samuṭṭhānenā”ti vuttaṁ. Idāni tesu dvīsu aṅgesu padhānaṅgaṁ dassetumāha “ettha",
  "tika-vin07t40:4_3": "hi cittaṁ aṅgaṁ hotī”tiādi. Yasmā pana maggenamaggappaṭipattisaṅkhātāya kāyaviññattiyā",
  "tika-vin07t40:4_4": "sevanacitteneva sambhave sati ayaṁ taṁ aṅgadvayaṁ upādāya bhagavatā paññattā āpattisammuti",
  "tika-vin07t40:4_5": "hoti, nāsati. Tasmā taṁ cittaṁ kāyaviññattisaṅkhātassa kāyassa aṅgaṁ kāraṇaṁ hoti,",
  "tika-vin07t40:4_6": "na āpattiyā. Tassa pana taṁsamuṭṭhitakāyo eva aṅgaṁ abyavahitakāraṇaṁ, cittaṁ pana",
  "tika-vin07t40:4_7": "kāraṇakāraṇanti adhippāyo. Evaṁ uparipi sabbattha cittaṅgayuttasamuṭṭhānesu adhippāyo",
  "tika-vin07t40:4_8": "veditabbo. “Ekena samuṭṭhānena samuṭṭhātī”tiādiparivāravacaneneva āpattiyā akusalādiparamatthasabhāvatā",
  "tika-vin07t40:4_9": "pāḷiaṭṭhakathāsu pariyāyatova vuttā, sammutisabhāvā eva āpattīti sijjhati samuṭṭhānasamuṭṭhitānaṁ",
  "tika-vin07t40:4_10": "bhedasiddhitoti gahetabbaṁ. Imamatthaṁ sandhāyāti āpannāya pārājikāpattiyā kehicipi",
  "tika-vin07t40:4_11": "samathehi anāpattibhāvāpādanassa asakkuṇeyyattasaṅkhātamatthaṁ sandhāya.",
  "tika-vin07t40:5": "3.Porāṇakehi mahātherehīti saṅgītittayato pacchā potthakasaṅgītikārakehi chaḷabhiññāpaasambhidādiguṇasamujjalehi mahātherehi. Catutthasaṅgītisadisā hi potthakārohasaṅgīti.",
  "tika-vin07t40:6": "188.Mahāvibhaṅgeti bhikkhuvibhaṅge. Soḷasa vārā dassitāti yehi vārehi ādibhūtehi upalakkhitattā ayaṁ sakalopi parivāro soḷasaparivāroti voharīyati, te sandhāya vadati.",
  "tika-vin07t40:7": "Paññattivāravaṇṇanā niṭṭhitā."
}