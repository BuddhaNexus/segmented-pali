{
  "patthana1.1:0.1": "Paṭṭhānapakaraṇa",
  "patthana1.1:0.2": "Dhammānuloma (1), Tikapaṭṭhānapāḷi (1)",
  "patthana1.1:0.3": "1.1. Nikkhepavāra",
  "patthana1.1:1.1": "Namo tassa Bhagavato Arahato Sammāsambuddhassa.",
  "patthana1.1:2.0": "1.1.1. Paccayuddesa",
  "patthana1.1:2.1_0": "Hetupaccayo, ārammaṇapaccayo, adhipatipaccayo, anantarapaccayo, samanantarapaccayo,",
  "patthana1.1:2.1_1": "sahajātapaccayo, aññamaññapaccayo, nissayapaccayo, upanissayapaccayo, purejātapaccayo,",
  "patthana1.1:2.1_2": "pacchājātapaccayo, āsevanapaccayo, kammapaccayo, vipākapaccayo, āhārapaccayo, indriyapaccayo,",
  "patthana1.1:2.1_3": "jhānapaccayo, maggapaccayo, sampayuttapaccayo, vippayuttapaccayo, atthipaccayo, natthipaccayo,",
  "patthana1.1:2.1_4": "vigatapaccayo, avigatapaccayoti.",
  "patthana1.1:3.1": "Paccayuddeso.",
  "patthana1.1:4.0": "1.1.2. Paccayaniddesa",
  "patthana1.1:4.1": "Hetupaccayoti—hetū hetusampayuttakānaṁ dhammānaṁ taṁsamuṭṭhānānañca rūpānaṁ hetupaccayena paccayo.",
  "patthana1.1:5.1_0": "Ārammaṇapaccayoti—rūpāyatanaṁ cakkhuviññāṇadhātuyā taṁsampayuttakānañca dhammānaṁ",
  "patthana1.1:5.1_1": "ārammaṇapaccayena paccayo. Saddāyatanaṁ sotaviññāṇadhātuyā taṁsampayuttakānañca dhammānaṁ",
  "patthana1.1:5.1_2": "ārammaṇapaccayena paccayo. Gandhāyatanaṁ ghānaviññāṇadhātuyā taṁsampayuttakānañca",
  "patthana1.1:5.1_3": "dhammānaṁ ārammaṇapaccayena paccayo. Rasāyatanaṁ jivhāviññāṇadhātuyā taṁsampayuttakānañca",
  "patthana1.1:5.1_4": "dhammānaṁ ārammaṇapaccayena paccayo. Phoṭṭhabbāyatanaṁ kāyaviññāṇadhātuyā taṁsampayuttakānañca",
  "patthana1.1:5.1_5": "dhammānaṁ ārammaṇapaccayena paccayo. Rūpāyatanaṁ saddāyatanaṁ gandhāyatanaṁ rasāyatanaṁ",
  "patthana1.1:5.1_6": "phoṭṭhabbāyatanaṁ manodhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_7": "Sabbe dhammā manoviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:6.1": "Yaṁ yaṁ dhammaṁ ārabbha ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ ārammaṇapaccayena paccayo.",
  "patthana1.1:7.1_0": "Adhipatipaccayoti—chandādhipati chandasampayuttakānaṁ dhammānaṁ taṁsamuṭṭhānānañca",
  "patthana1.1:7.1_1": "rūpānaṁ adhipatipaccayena paccayo. Vīriyādhipati vīriyasampayuttakānaṁ dhammānaṁ",
  "patthana1.1:7.1_2": "taṁsamuṭṭhānānañca rūpānaṁ adhipatipaccayena paccayo. Cittādhipati cittasampayuttakānaṁ",
  "patthana1.1:7.1_3": "dhammānaṁ taṁsamuṭṭhānānañca rūpānaṁ adhipatipaccayena paccayo. Vīmaṁsādhipati vīmaṁsasampayuttakānaṁ",
  "patthana1.1:7.1_4": "dhammānaṁ taṁsamuṭṭhānānañca rūpānaṁ adhipatipaccayena paccayo.",
  "patthana1.1:8.1": "Yaṁ yaṁ dhammaṁ garuṁ katvā ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ adhipatipaccayena paccayo.",
  "patthana1.1:9.1_0": "Anantarapaccayoti—cakkhuviññāṇadhātu taṁsampayuttakā ca dhammā manodhātuyā taṁsampayuttakānañca",
  "patthana1.1:9.1_1": "dhammānaṁ anantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:9.1_2": "taṁsampayuttakānañca dhammānaṁ anantarapaccayena paccayo.",
  "patthana1.1:10.1_0": "Sotaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:10.1_1": "anantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:10.1_2": "taṁsampayuttakānañca dhammānaṁ anantarapaccayena paccayo.",
  "patthana1.1:11.1_0": "Ghānaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:11.1_1": "anantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:11.1_2": "taṁsampayuttakānañca dhammānaṁ anantarapaccayena paccayo.",
  "patthana1.1:12.1_0": "Jivhāviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:12.1_1": "anantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:12.1_2": "taṁsampayuttakānañca dhammānaṁ anantarapaccayena paccayo.",
  "patthana1.1:13.1_0": "Kāyaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:13.1_1": "anantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:13.1_2": "taṁsampayuttakānañca dhammānaṁ anantarapaccayena paccayo.",
  "patthana1.1:14.1_0": "Purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena",
  "patthana1.1:14.1_1": "paccayo. Purimā purimā kusalā dhammā pacchimānaṁ pacchimānaṁ abyākatānaṁ dhammānaṁ",
  "patthana1.1:14.1_2": "anantarapaccayena paccayo.",
  "patthana1.1:15.1_0": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena",
  "patthana1.1:15.1_1": "paccayo. Purimā purimā akusalā dhammā pacchimānaṁ pacchimānaṁ abyākatānaṁ dhammānaṁ",
  "patthana1.1:15.1_2": "anantarapaccayena paccayo.",
  "patthana1.1:16.1_0": "Purimā purimā abyākatā dhammā pacchimānaṁ pacchimānaṁ abyākatānaṁ dhammānaṁ anantarapaccayena",
  "patthana1.1:16.1_1": "paccayo. Purimā purimā abyākatā dhammā pacchimānaṁ pacchimānaṁ kusalānaṁ dhammānaṁ",
  "patthana1.1:16.1_2": "anantarapaccayena paccayo. Purimā purimā abyākatā dhammā pacchimānaṁ pacchimānaṁ",
  "patthana1.1:16.1_3": "akusalānaṁ dhammānaṁ anantarapaccayena paccayo.",
  "patthana1.1:17.1": "Yesaṁ yesaṁ dhammānaṁ anantarā ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ anantarapaccayena paccayo.",
  "patthana1.1:18.1_0": "Samanantarapaccayoti—cakkhuviññāṇadhātu taṁsampayuttakā ca dhammā manodhātuyā taṁsampayuttakānañca",
  "patthana1.1:18.1_1": "dhammānaṁ samanantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:18.1_2": "taṁsampayuttakānañca dhammānaṁ samanantarapaccayena paccayo.",
  "patthana1.1:19.1_0": "Sotaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:19.1_1": "samanantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:19.1_2": "taṁsampayuttakānañca dhammānaṁ samanantarapaccayena paccayo.",
  "patthana1.1:20.1_0": "Ghānaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:20.1_1": "samanantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:20.1_2": "taṁsampayuttakānañca dhammānaṁ samanantarapaccayena paccayo.",
  "patthana1.1:21.1_0": "Jivhāviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:21.1_1": "samanantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:21.1_2": "taṁsampayuttakānañca dhammānaṁ samanantarapaccayena paccayo.",
  "patthana1.1:22.1_0": "Kāyaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ",
  "patthana1.1:22.1_1": "samanantarapaccayena paccayo. Manodhātu taṁsampayuttakā ca dhammā manoviññāṇadhātuyā",
  "patthana1.1:22.1_2": "taṁsampayuttakānañca dhammānaṁ samanantarapaccayena paccayo.",
  "patthana1.1:23.1_0": "Purimā purimā kusalā dhammā pacchimānaṁ pacchimānaṁ kusalānaṁ dhammānaṁ samanantarapaccayena",
  "patthana1.1:23.1_1": "paccayo. Purimā purimā kusalā dhammā pacchimānaṁ pacchimānaṁ abyākatānaṁ dhammānaṁ",
  "patthana1.1:23.1_2": "samanantarapaccayena paccayo.",
  "patthana1.1:24.1_0": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ samanantarapaccayena",
  "patthana1.1:24.1_1": "paccayo. Purimā purimā akusalā dhammā pacchimānaṁ pacchimānaṁ abyākatānaṁ dhammānaṁ",
  "patthana1.1:24.1_2": "samanantarapaccayena paccayo.",
  "patthana1.1:25.1_0": "Purimā purimā abyākatā dhammā pacchimānaṁ pacchimānaṁ abyākatānaṁ dhammānaṁ samanantarapaccayena",
  "patthana1.1:25.1_1": "paccayo. Purimā purimā abyākatā dhammā pacchimānaṁ pacchimānaṁ kusalānaṁ dhammānaṁ",
  "patthana1.1:25.1_2": "samanantarapaccayena paccayo. Purimā purimā abyākatā dhammā pacchimānaṁ pacchimānaṁ",
  "patthana1.1:25.1_3": "akusalānaṁ dhammānaṁ samanantarapaccayena paccayo.",
  "patthana1.1:26.1": "Yesaṁ yesaṁ dhammānaṁ samanantarā ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ samanantarapaccayena paccayo.",
  "patthana1.1:27.1_0": "Sahajātapaccayoti—cattāro khandhā arūpino aññamaññaṁ sahajātapaccayena paccayo. Cattāro",
  "patthana1.1:27.1_1": "mahābhūtā aññamaññaṁ sahajātapaccayena paccayo. Okkantikkhaṇe nāmarūpaṁ aññamaññaṁ",
  "patthana1.1:27.1_2": "sahajātapaccayena paccayo. Cittacetasikā dhammā cittasamuṭṭhānānaṁ rūpānaṁ sahajātapaccayena",
  "patthana1.1:27.1_3": "paccayo. Mahābhūtā upādārūpānaṁ sahajātapaccayena paccayo. Rūpino dhammā arūpīnaṁ",
  "patthana1.1:27.1_4": "dhammānaṁ kiñci kāle sahajātapaccayena paccayo, kiñci kāle na sahajātapaccayena paccayo.",
  "patthana1.1:28.1": "Aññamaññapaccayoti—cattāro khandhā arūpino aññamaññapaccayena paccayo. Cattāro mahābhūtā aññamaññapaccayena paccayo. Okkantikkhaṇe nāmarūpaṁ aññamaññapaccayena paccayo.",
  "patthana1.1:29.1_0": "Nissayapaccayoti—cattāro khandhā arūpino aññamaññaṁ nissayapaccayena paccayo. Cattāro",
  "patthana1.1:29.1_1": "mahābhūtā aññamaññaṁ nissayapaccayena paccayo. Okkantikkhaṇe nāmarūpaṁ aññamaññaṁ",
  "patthana1.1:29.1_2": "nissayapaccayena paccayo. Cittacetasikā dhammā cittasamuṭṭhānānaṁ rūpānaṁ nissayapaccayena",
  "patthana1.1:29.1_3": "paccayo. Mahābhūtā upādārūpānaṁ nissayapaccayena paccayo.",
  "patthana1.1:30.1_0": "Cakkhāyatanaṁ cakkhuviññāṇadhātuyā taṁsampayuttakānañca dhammānaṁ nissayapaccayena",
  "patthana1.1:30.1_1": "paccayo. Sotāyatanaṁ sotaviññāṇadhātuyā taṁsampayuttakānañca dhammānaṁ nissayapaccayena",
  "patthana1.1:30.1_2": "paccayo. Ghānāyatanaṁ ghānaviññāṇadhātuyā taṁsampayuttakānañca dhammānaṁ nissayapaccayena",
  "patthana1.1:30.1_3": "paccayo. Jivhāyatanaṁ jivhāviññāṇadhātuyā taṁsampayuttakānañca dhammānaṁ nissayapaccayena",
  "patthana1.1:30.1_4": "paccayo. Kāyāyatanaṁ kāyaviññāṇadhātuyā taṁsampayuttakānañca dhammānaṁ nissayapaccayena",
  "patthana1.1:30.1_5": "paccayo. Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā",
  "patthana1.1:30.1_6": "ca manoviññāṇadhātuyā ca taṁsampayuttakānañca dhammānaṁ nissayapaccayena paccayo.",
  "patthana1.1:31.1_0": "Upanissayapaccayoti—purimā purimā kusalā dhammā pacchimānaṁ pacchimānaṁ kusalānaṁ",
  "patthana1.1:31.1_1": "dhammānaṁ upanissayapaccayena paccayo. Purimā purimā kusalā dhammā pacchimānaṁ pacchimānaṁ",
  "patthana1.1:31.1_2": "akusalānaṁ dhammānaṁ kesañci upanissayapaccayena paccayo. Purimā purimā kusalā dhammā",
  "patthana1.1:31.1_3": "pacchimānaṁ pacchimānaṁ abyākatānaṁ dhammānaṁ upanissayapaccayena paccayo.",
  "patthana1.1:32.1_0": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ upanissayapaccayena",
  "patthana1.1:32.1_1": "paccayo. Purimā purimā akusalā dhammā pacchimānaṁ pacchimānaṁ kusalānaṁ dhammānaṁ",
  "patthana1.1:32.1_2": "kesañci upanissayapaccayena paccayo. Purimā purimā akusalā dhammā pacchimānaṁ pacchimānaṁ",
  "patthana1.1:32.1_3": "abyākatānaṁ dhammānaṁ upanissayapaccayena paccayo.",
  "patthana1.1:33.1_0": "Purimā purimā abyākatā dhammā pacchimānaṁ pacchimānaṁ abyākatānaṁ dhammānaṁ upanissayapaccayena",
  "patthana1.1:33.1_1": "paccayo. Purimā purimā abyākatā dhammā pacchimānaṁ pacchimānaṁ kusalānaṁ dhammānaṁ",
  "patthana1.1:33.1_2": "upanissayapaccayena paccayo. Purimā purimā abyākatā dhammā pacchimānaṁ pacchimānaṁ",
  "patthana1.1:33.1_3": "akusalānaṁ dhammānaṁ upanissayapaccayena paccayo.",
  "patthana1.1:34.1": "Utubhojanampi upanissayapaccayena paccayo. Puggalopi upanissayapaccayena paccayo. Senāsanampi upanissayapaccayena paccayo.",
  "patthana1.1:35.1_0": "Purejātapaccayoti—cakkhāyatanaṁ cakkhuviññāṇadhātuyā taṁsampayuttakānañca dhammānaṁ",
  "patthana1.1:35.1_1": "purejātapaccayena paccayo. Sotāyatanaṁ sotaviññāṇadhātuyā taṁsampayuttakānañca dhammānaṁ",
  "patthana1.1:35.1_2": "purejātapaccayena paccayo. Ghānāyatanaṁ ghānaviññāṇadhātuyā taṁsampayuttakānañca",
  "patthana1.1:35.1_3": "dhammānaṁ purejātapaccayena paccayo. Jivhāyatanaṁ jivhāviññāṇadhātuyā taṁsampayuttakānañca",
  "patthana1.1:35.1_4": "dhammānaṁ purejātapaccayena paccayo. Kāyāyatanaṁ kāyaviññāṇadhātuyā taṁsampayuttakānañca",
  "patthana1.1:35.1_5": "dhammānaṁ purejātapaccayena paccayo.",
  "patthana1.1:36.1_0": "Rūpāyatanaṁ cakkhuviññāṇadhātuyā taṁsampayuttakānañca dhammānaṁ purejātapaccayena",
  "patthana1.1:36.1_1": "paccayo. Saddāyatanaṁ sotaviññāṇadhātuyā taṁsampayuttakānañca dhammānaṁ purejātapaccayena",
  "patthana1.1:36.1_2": "paccayo. Gandhāyatanaṁ ghānaviññāṇadhātuyā taṁsampayuttakānañca dhammānaṁ purejātapaccayena",
  "patthana1.1:36.1_3": "paccayo. Rasāyatanaṁ jivhāviññāṇadhātuyā taṁsampayuttakānañca dhammānaṁ purejātapaccayena",
  "patthana1.1:36.1_4": "paccayo. Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ purejātapaccayena",
  "patthana1.1:36.1_5": "paccayo. Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā",
  "patthana1.1:36.1_6": "taṁsampayuttakānañca dhammānaṁ purejātapaccayena paccayo.",
  "patthana1.1:37.1_0": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā",
  "patthana1.1:37.1_1": "taṁsampayuttakānañca dhammānaṁ purejātapaccayena paccayo. Manoviññāṇadhātuyā taṁsampayuttakānañca",
  "patthana1.1:37.1_2": "dhammānaṁ kiñci kāle purejātapaccayena paccayo, kiñci kāle na purejātapaccayena paccayo.",
  "patthana1.1:38.1": "Pacchājātapaccayoti—pacchājātā cittacetasikā dhammā purejātassa imassa kāyassa pacchājātapaccayena paccayo.",
  "patthana1.1:39.1_0": "Āsevanapaccayoti—purimā purimā kusalā dhammā pacchimānaṁ pacchimānaṁ kusalānaṁ dhammānaṁ",
  "patthana1.1:39.1_1": "āsevanapaccayena paccayo. Purimā purimā akusalā dhammā pacchimānaṁ pacchimānaṁ akusalānaṁ",
  "patthana1.1:39.1_2": "dhammānaṁ āsevanapaccayena paccayo. Purimā purimā kiriyābyākatā dhammā pacchimānaṁ",
  "patthana1.1:39.1_3": "pacchimānaṁ kiriyābyākatānaṁ dhammānaṁ āsevanapaccayena paccayo.",
  "patthana1.1:40.1_0": "Kammapaccayoti—kusalākusalaṁ kammaṁ vipākānaṁ khandhānaṁ kaṭattā ca rūpānaṁ kammapaccayena",
  "patthana1.1:40.1_1": "paccayo. Cetanā sampayuttakānaṁ dhammānaṁ taṁsamuṭṭhānānañca rūpānaṁ kammapaccayena paccayo.",
  "patthana1.1:41.1": "Vipākapaccayoti—vipākā cattāro khandhā arūpino aññamaññaṁ vipākapaccayena paccayo.",
  "patthana1.1:42.1": "Āhārapaccayoti—kabaḷīkāro āhāro imassa kāyassa āhārapaccayena paccayo. Arūpino āhārā sampayuttakānaṁ dhammānaṁ taṁsamuṭṭhānānañca rūpānaṁ āhārapaccayena paccayo.",
  "patthana1.1:43.1_0": "Indriyapaccayoti—cakkhundriyaṁ cakkhuviññāṇadhātuyā taṁsampayuttakānañca dhammānaṁ",
  "patthana1.1:43.1_1": "indriyapaccayena paccayo. Sotindriyaṁ sotaviññāṇadhātuyā taṁsampayuttakānañca dhammānaṁ",
  "patthana1.1:43.1_2": "indriyapaccayena paccayo. Ghānindriyaṁ ghānaviññāṇadhātuyā taṁsampayuttakānañca dhammānaṁ",
  "patthana1.1:43.1_3": "indriyapaccayena paccayo. Jivhindriyaṁ jivhāviññāṇadhātuyā taṁsampayuttakānañca dhammānaṁ",
  "patthana1.1:43.1_4": "indriyapaccayena paccayo. Kāyindriyaṁ kāyaviññāṇadhātuyā taṁsampayuttakānañca dhammānaṁ",
  "patthana1.1:43.1_5": "indriyapaccayena paccayo. Rūpajīvitindriyaṁ—kaṭattārūpānaṁ indriyapaccayena paccayo.",
  "patthana1.1:44.1": "Arūpino indriyā sampayuttakānaṁ dhammānaṁ taṁsamuṭṭhānānañca rūpānaṁ indriyapaccayena paccayo.",
  "patthana1.1:45.1": "Jhānapaccayoti—jhānaṅgāni jhānasampayuttakānaṁ dhammānaṁ taṁsamuṭṭhānānañca rūpānaṁ jhānapaccayena paccayo.",
  "patthana1.1:46.1": "Maggapaccayoti—maggaṅgāni maggasampayuttakānaṁ dhammānaṁ taṁsamuṭṭhānānañca rūpānaṁ maggapaccayena paccayo.",
  "patthana1.1:47.1": "Sampayuttapaccayoti—cattāro khandhā arūpino aññamaññaṁ sampayuttapaccayena paccayo.",
  "patthana1.1:48.1": "Vippayuttapaccayoti—rūpino dhammā arūpīnaṁ dhammānaṁ vippayuttapaccayena paccayo. Arūpino dhammā rūpīnaṁ dhammānaṁ vippayuttapaccayena paccayo.",
  "patthana1.1:49.1_0": "Atthipaccayoti—cattāro khandhā arūpino aññamaññaṁ atthipaccayena paccayo. Cattāro",
  "patthana1.1:49.1_1": "mahābhūtā aññamaññaṁ atthipaccayena paccayo. Okkantikkhaṇe nāmarūpaṁ aññamaññaṁ atthipaccayena",
  "patthana1.1:49.1_2": "paccayo. Cittacetasikā dhammā cittasamuṭṭhānānaṁ rūpānaṁ atthipaccayena paccayo.",
  "patthana1.1:49.1_3": "Mahābhūtā upādārūpānaṁ atthipaccayena paccayo.",
  "patthana1.1:50.1_0": "Cakkhāyatanaṁ cakkhuviññāṇadhātuyā taṁsampayuttakānañca dhammānaṁ atthipaccayena",
  "patthana1.1:50.1_1": "paccayo. Sotāyatanaṁ sotaviññāṇadhātuyā taṁsampayuttakānañca dhammānaṁ atthipaccayena",
  "patthana1.1:50.1_2": "paccayo. Ghānāyatanaṁ ghānaviññāṇadhātuyā taṁsampayuttakānañca dhammānaṁ atthipaccayena",
  "patthana1.1:50.1_3": "paccayo. Jivhāyatanaṁ jivhāviññāṇadhātuyā taṁsampayuttakānañca dhammānaṁ atthipaccayena",
  "patthana1.1:50.1_4": "paccayo. Kāyāyatanaṁ kāyaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_0": "Rūpāyatanaṁ cakkhuviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_1": "Saddāyatanaṁ sotaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_2": "Gandhāyatanaṁ ghānaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_3": "Rasāyatanaṁ jivhāviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_4": "Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ atthipaccayena",
  "patthana1.1:51.1_5": "paccayo. Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā",
  "patthana1.1:51.1_6": "taṁsampayuttakānañca dhammānaṁ atthipaccayena paccayo.",
  "patthana1.1:52.1": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā ca manoviññāṇadhātuyā ca taṁsampayuttakānañca dhammānaṁ atthipaccayena paccayo.",
  "patthana1.1:53.1": "Natthipaccayoti—samanantaraniruddhā cittacetasikā dhammā paṭuppannānaṁ cittacetasikānaṁ dhammānaṁ natthipaccayena paccayo.",
  "patthana1.1:54.1": "Vigatapaccayoti—samanantaravigatā cittacetasikā dhammā paṭuppannānaṁ cittacetasikānaṁ dhammānaṁ vigatapaccayena paccayo.",
  "patthana1.1:55.1_0": "Avigatapaccayoti—cattāro khandhā arūpino aññamaññaṁ avigatapaccayena paccayo. Cattāro",
  "patthana1.1:55.1_1": "mahābhūtā aññamaññaṁ avigatapaccayena paccayo. Okkantikkhaṇe nāmarūpaṁ aññamaññaṁ",
  "patthana1.1:55.1_2": "avigatapaccayena paccayo. Cittacetasikā dhammā cittasamuṭṭhānānaṁ rūpānaṁ avigatapaccayena",
  "patthana1.1:55.1_3": "paccayo. Mahābhūtā upādārūpānaṁ avigatapaccayena paccayo.",
  "patthana1.1:56.1_0": "Cakkhāyatanaṁ cakkhuviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:56.1_1": "paccayo. Sotāyatanaṁ sotaviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:56.1_2": "paccayo. Ghānāyatanaṁ ghānaviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:56.1_3": "paccayo. Jivhāyatanaṁ jivhāviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:56.1_4": "paccayo. Kāyāyatanaṁ kāyaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_0": "Rūpāyatanaṁ cakkhuviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:57.1_1": "paccayo. Saddāyatanaṁ sotaviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:57.1_2": "paccayo. Gandhāyatanaṁ ghānaviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:57.1_3": "paccayo. Rasāyatanaṁ jivhāviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:57.1_4": "paccayo. Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ avigatapaccayena",
  "patthana1.1:57.1_5": "paccayo. Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā",
  "patthana1.1:57.1_6": "taṁsampayuttakānañca dhammānaṁ avigatapaccayena paccayo.",
  "patthana1.1:58.1": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā ca manoviññāṇadhātuyā ca taṁsampayuttakānañca dhammānaṁ avigatapaccayena paccayo.",
  "patthana1.1:59.1": "Paccayaniddeso.",
  "patthana1.1:60.0.1": "1.1.3. Pucchāvāra",
  "patthana1.1:60.0.2": "1.1.3.1. Paccayānuloma",
  "patthana1.1:60.0.3": "1.3.1.1. Ekamūlaka",
  "patthana1.1:60.0.4": "1.3.1.1.1. Kusalapada",
  "patthana1.1:60.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā. Siyā kusalaṁ dhammaṁ",
  "patthana1.1:60.1_1": "paṭicca akusalo dhammo uppajjeyya hetupaccayā. Siyā kusalaṁ dhammaṁ paṭicca abyākato",
  "patthana1.1:60.1_2": "dhammo uppajjeyya hetupaccayā. Siyā kusalaṁ dhammaṁ paṭicca kusalo ca abyākato ca",
  "patthana1.1:60.1_3": "dhammā uppajjeyyuṁ hetupaccayā. Siyā kusalaṁ dhammaṁ paṭicca akusalo ca abyākato",
  "patthana1.1:60.1_4": "ca dhammā uppajjeyyuṁ hetupaccayā. Siyā kusalaṁ dhammaṁ paṭicca kusalo ca akusalo",
  "patthana1.1:60.1_5": "ca dhammā uppajjeyyuṁ hetupaccayā. Siyā kusalaṁ dhammaṁ paṭicca kusalo ca akusalo",
  "patthana1.1:60.1_6": "ca abyākato ca dhammā uppajjeyyuṁ hetupaccayā.",
  "patthana1.1:61.0": "1.3.1.1.2. Akusalapada",
  "patthana1.1:61.1_0": "Siyā akusalaṁ dhammaṁ paṭicca akusalo dhammo uppajjeyya hetupaccayā. Siyā akusalaṁ",
  "patthana1.1:61.1_1": "dhammaṁ paṭicca kusalo dhammo uppajjeyya hetupaccayā. Siyā akusalaṁ dhammaṁ paṭicca",
  "patthana1.1:61.1_2": "abyākato dhammo uppajjeyya hetupaccayā. Siyā akusalaṁ dhammaṁ paṭicca kusalo ca abyākato",
  "patthana1.1:61.1_3": "ca dhammā uppajjeyyuṁ hetupaccayā. Siyā akusalaṁ dhammaṁ paṭicca akusalo ca abyākato",
  "patthana1.1:61.1_4": "ca dhammā uppajjeyyuṁ hetupaccayā. Siyā akusalaṁ dhammaṁ paṭicca kusalo ca akusalo",
  "patthana1.1:61.1_5": "ca dhammā uppajjeyyuṁ hetupaccayā. Siyā akusalaṁ dhammaṁ paṭicca kusalo ca akusalo",
  "patthana1.1:61.1_6": "ca abyākato ca dhammā uppajjeyyuṁ hetupaccayā.",
  "patthana1.1:62.0": "1.3.1.1.3. Abyākatapada",
  "patthana1.1:62.1_0": "Siyā abyākataṁ dhammaṁ paṭicca abyākato dhammo uppajjeyya hetupaccayā. Siyā abyākataṁ",
  "patthana1.1:62.1_1": "dhammaṁ paṭicca kusalo dhammo uppajjeyya hetupaccayā. Siyā abyākataṁ dhammaṁ paṭicca",
  "patthana1.1:62.1_2": "akusalo dhammo uppajjeyya hetupaccayā. Siyā abyākataṁ dhammaṁ paṭicca kusalo ca abyākato",
  "patthana1.1:62.1_3": "ca dhammā uppajjeyyuṁ hetupaccayā. Siyā abyākataṁ dhammaṁ paṭicca akusalo ca abyākato",
  "patthana1.1:62.1_4": "ca dhammā uppajjeyyuṁ hetupaccayā. Siyā abyākataṁ dhammaṁ paṭicca kusalo ca akusalo",
  "patthana1.1:62.1_5": "ca dhammā uppajjeyyuṁ hetupaccayā. Siyā abyākataṁ dhammaṁ paṭicca kusalo ca akusalo",
  "patthana1.1:62.1_6": "ca abyākato ca dhammā uppajjeyyuṁ hetupaccayā.",
  "patthana1.1:63.0": "1.3.1.1.4. Kusalābyākatapada",
  "patthana1.1:63.1_0": "Siyā kusalañca abyākatañca dhammaṁ paṭicca kusalo dhammo uppajjeyya hetupaccayā.",
  "patthana1.1:63.1_1": "Siyā kusalañca abyākatañca dhammaṁ paṭicca akusalo dhammo uppajjeyya hetupaccayā.",
  "patthana1.1:63.1_2": "Siyā kusalañca abyākatañca dhammaṁ paṭicca abyākato dhammo uppajjeyya hetupaccayā.",
  "patthana1.1:63.1_3": "Siyā kusalañca abyākatañca dhammaṁ paṭicca kusalo ca abyākato ca dhammā uppajjeyyuṁ",
  "patthana1.1:63.1_4": "hetupaccayā. Siyā kusalañca abyākatañca dhammaṁ paṭicca akusalo ca abyākato ca dhammā",
  "patthana1.1:63.1_5": "uppajjeyyuṁ hetupaccayā. Siyā kusalañca abyākatañca dhammaṁ paṭicca kusalo ca akusalo",
  "patthana1.1:63.1_6": "ca dhammā uppajjeyyuṁ hetupaccayā. Siyā kusalañca abyākatañca dhammaṁ paṭicca kusalo",
  "patthana1.1:63.1_7": "ca akusalo ca abyākato ca dhammā uppajjeyyuṁ hetupaccayā.",
  "patthana1.1:64.0": "1.3.1.1.5. Akusalābyākatapada",
  "patthana1.1:64.1_0": "Siyā akusalañca abyākatañca dhammaṁ paṭicca kusalo dhammo uppajjeyya hetupaccayā.",
  "patthana1.1:64.1_1": "Siyā akusalañca abyākatañca dhammaṁ paṭicca akusalo dhammo uppajjeyya hetupaccayā.",
  "patthana1.1:64.1_2": "Siyā akusalañca abyākatañca dhammaṁ paṭicca abyākato dhammo uppajjeyya hetupaccayā.",
  "patthana1.1:64.1_3": "Siyā akusalañca abyākatañca dhammaṁ paṭicca kusalo ca abyākato ca dhammā uppajjeyyuṁ",
  "patthana1.1:64.1_4": "hetupaccayā. Siyā akusalañca abyākatañca dhammaṁ paṭicca akusalo ca abyākato ca dhammā",
  "patthana1.1:64.1_5": "uppajjeyyuṁ hetupaccayā. Siyā akusalañca abyākatañca dhammaṁ paṭicca kusalo ca akusalo",
  "patthana1.1:64.1_6": "ca dhammā uppajjeyyuṁ hetupaccayā. Siyā akusalañca abyākatañca dhammaṁ paṭicca kusalo",
  "patthana1.1:64.1_7": "ca akusalo ca abyākato ca dhammā uppajjeyyuṁ hetupaccayā.",
  "patthana1.1:65.0": "1.3.1.1.6. Kusalākusalapada",
  "patthana1.1:65.1_0": "Siyā kusalañca akusalañca dhammaṁ paṭicca kusalo dhammo uppajjeyya hetupaccayā. Siyā",
  "patthana1.1:65.1_1": "kusalañca akusalañca dhammaṁ paṭicca akusalo dhammo uppajjeyya hetupaccayā. Siyā",
  "patthana1.1:65.1_2": "kusalañca akusalañca dhammaṁ paṭicca abyākato dhammo uppajjeyya hetupaccayā. Siyā",
  "patthana1.1:65.1_3": "kusalañca akusalañca dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:65.1_4": "Siyā kusalañca akusalañca dhammaṁ paṭicca akusalo ca abyākato ca dhammā uppajjeyyuṁ",
  "patthana1.1:65.1_5": "hetupaccayā. Siyā kusalañca akusalañca dhammaṁ paṭicca kusalo ca akusalo ca dhammā",
  "patthana1.1:65.1_6": "uppajjeyyuṁ hetupaccayā. Siyā kusalañca akusalañca dhammaṁ paṭicca kusalo ca akusalo",
  "patthana1.1:65.1_7": "ca abyākato ca dhammā uppajjeyyuṁ hetupaccayā.",
  "patthana1.1:66.0": "1.3.1.1.7. Kusalākusalābyākatapada",
  "patthana1.1:66.1_0": "Siyā kusalañca akusalañca abyākatañca dhammaṁ paṭicca kusalo dhammo uppajjeyya hetupaccayā.",
  "patthana1.1:66.1_1": "Siyā kusalañca akusalañca abyākatañca dhammaṁ paṭicca akusalo dhammo uppajjeyya hetupaccayā.",
  "patthana1.1:66.1_2": "Siyā kusalañca akusalañca abyākatañca dhammaṁ paṭicca abyākato dhammo uppajjeyya",
  "patthana1.1:66.1_3": "hetupaccayā. Siyā kusalañca akusalañca abyākatañca dhammaṁ paṭicca kusalo ca abyākato",
  "patthana1.1:66.1_4": "ca dhammā uppajjeyyuṁ hetupaccayā. Siyā kusalañca akusalañca abyākatañca dhammaṁ",
  "patthana1.1:66.1_5": "paṭicca akusalo ca abyākato ca dhammā uppajjeyyuṁ hetupaccayā. Siyā kusalañca akusalañca",
  "patthana1.1:66.1_6": "abyākatañca dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:66.1_7": "Siyā kusalañca akusalañca abyākatañca dhammaṁ paṭicca kusalo ca akusalo ca abyākato",
  "patthana1.1:66.1_8": "ca dhammā uppajjeyyuṁ hetupaccayā.",
  "patthana1.1:67.1": "Hetupaccayavāro.",
  "patthana1.1:68.1": "Siyā kusalaṁ dhammaṁ paṭicca kusalo dhammo uppajjeyya ārammaṇapaccayā.",
  "patthana1.1:69.1": "(Yathā hetupaccayo vitthārito, evaṁ ārammaṇapaccayopi vitthāretabbo vācanāmaggena.)",
  "patthana1.1:70.1_0": "Siyā kusalaṁ dhammaṁ paṭicca kusalo dhammo uppajjeyya adhipatipaccayā … anantarapaccayā",
  "patthana1.1:70.1_1": "… samanantarapaccayā … sahajātapaccayā … aññamaññapaccayā … nissayapaccayā … upanissayapaccayā",
  "patthana1.1:70.1_2": "… purejātapaccayā … pacchājātapaccayā … āsevanapaccayā … kammapaccayā … vipākapaccayā",
  "patthana1.1:70.1_3": "… āhārapaccayā … indriyapaccayā … jhānapaccayā … maggapaccayā … sampayuttapaccayā",
  "patthana1.1:70.1_4": "… vippayuttapaccayā … atthipaccayā … natthipaccayā … vigatapaccayā.",
  "patthana1.1:71.1_0": "Siyā kusalaṁ dhammaṁ paṭicca kusalo dhammo uppajjeyya avigatapaccayā …pe… akusalaṁ",
  "patthana1.1:71.1_1": "dhammaṁ paṭicca … abyākataṁ dhammaṁ paṭicca … kusalañca abyākatañca dhammaṁ paṭicca",
  "patthana1.1:71.1_2": "… akusalañca abyākatañca dhammaṁ paṭicca … kusalañca akusalañca dhammaṁ paṭicca …",
  "patthana1.1:71.1_3": "kusalañca akusalañca abyākatañca dhammaṁ paṭicca kusalo dhammo uppajjeyya … akusalo",
  "patthana1.1:71.1_4": "dhammo uppajjeyya … abyākato dhammo uppajjeyya … kusalo ca abyākato ca dhammā uppajjeyyuṁ",
  "patthana1.1:71.1_5": "… akusalo ca abyākato ca dhammā uppajjeyyuṁ … kusalo ca akusalo ca dhammā uppajjeyyuṁ",
  "patthana1.1:71.1_6": "… kusalo ca akusalo ca abyākato ca dhammā uppajjeyyuṁ avigatapaccayā.",
  "patthana1.1:72.1": "(Yathā hetupaccayo vitthārito, evaṁ avigatapaccayopi vitthāretabbo vācanāmaggena.)",
  "patthana1.1:73.1": "Ekamūlakaṁ.",
  "patthana1.1:74.0": "1.3.1.3. Hetumūlaka",
  "patthana1.1:74.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā",
  "patthana1.1:74.1_1": "…pe… siyā kusalañca akusalañca abyākatañca dhammaṁ paṭicca kusalo ca akusalo ca abyākato",
  "patthana1.1:74.1_2": "ca dhammā uppajjeyyuṁ hetupaccayā ārammaṇapaccayā.",
  "patthana1.1:75.1": "Siyā kusalaṁ dhammaṁ paṭicca kusalo dhammo uppajjeyya hetupaccayā adhipatipaccayā …pe… hetupaccayā anantarapaccayā … hetupaccayā samanantarapaccayā …pe… hetupaccayā avigatapaccayā.",
  "patthana1.1:76.1": "Dumūlakaṁ.",
  "patthana1.1:77.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā",
  "patthana1.1:77.1_1": "adhipatipaccayā …pe… hetupaccayā ārammaṇapaccayā anantarapaccayā …pe… hetupaccayā",
  "patthana1.1:77.1_2": "ārammaṇapaccayā avigatapaccayā.",
  "patthana1.1:78.1": "Timūlakaṁ.",
  "patthana1.1:79.1": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā adhipatipaccayā anantarapaccayā …pe… hetupaccayā ārammaṇapaccayā adhipatipaccayā avigatapaccayā.",
  "patthana1.1:80.1": "Catumūlakaṁ.",
  "patthana1.1:81.1": "(Pañcamūlakādikā saṅkhittā. Ekamūlakaṁ, dumūlakaṁ, timūlakaṁ, catumūlakaṁ, pañcamūlakaṁ, sabbamūlakaṁ asammuyhantena vitthāretabbaṁ.)",
  "patthana1.1:82.1": "Hetumūlakaṁ.",
  "patthana1.1:83.0": "1.3.1.4. Ārammaṇamūlakādi",
  "patthana1.1:83.1": "Siyā kusalaṁ dhammaṁ paṭicca kusalo dhammo uppajjeyya ārammaṇapaccayā hetupaccayā … ārammaṇapaccayā adhipatipaccayā …pe… ārammaṇapaccayā avigatapaccayā.",
  "patthana1.1:84.1_0": "Siyā kusalaṁ dhammaṁ paṭicca kusalo dhammo uppajjeyya adhipatipaccayā … anantarapaccayā",
  "patthana1.1:84.1_1": "… samanantarapaccayā … sahajātapaccayā … aññamaññapaccayā …pe… avigatapaccayā hetupaccayā",
  "patthana1.1:84.1_2": "… avigatapaccayā ārammaṇapaccayā … avigatapaccayā adhipatipaccayā …pe… avigatapaccayā vigatapaccayā.",
  "patthana1.1:85.1": "Dumūlakaṁ.",
  "patthana1.1:86.1_0": "Siyā kusalaṁ dhammaṁ paṭicca kusalo dhammo uppajjeyya avigatapaccayā hetupaccayā",
  "patthana1.1:86.1_1": "ārammaṇapaccayā … avigatapaccayā hetupaccayā adhipatipaccayā … avigatapaccayā hetupaccayā",
  "patthana1.1:86.1_2": "anantarapaccayā …pe… avigatapaccayā hetupaccayā vigatapaccayā.",
  "patthana1.1:87.1_0": "Siyā kusalaṁ dhammaṁ paṭicca kusalo dhammo uppajjeyya avigatapaccayā hetupaccayā",
  "patthana1.1:87.1_1": "ārammaṇapaccayā adhipatipaccayā … avigatapaccayā hetupaccayā ārammaṇapaccayā anantarapaccayā …pe… vigatapaccayā.",
  "patthana1.1:88.1": "(Ekekassa padassa ekamūlakaṁ, dumūlakaṁ, timūlakaṁ, catumūlakaṁ, pañcamūlakaṁ, sabbamūlakaṁ asammuyhantena vitthāretabbaṁ.)",
  "patthana1.1:89.1": "Tikañca paṭṭhānavaraṁ dukuttamaṁ,",
  "patthana1.1:89.2": "Dukaṁ tikañceva tikaṁ dukañca;",
  "patthana1.1:89.3": "Tikaṁ tikañceva dukaṁ dukañca,",
  "patthana1.1:89.4": "Cha anulomamhi nayā sugambhīrāti.",
  "patthana1.1:90.0": "1.1.3.2. Paccayapaccanīya",
  "patthana1.1:90.1": "Siyā kusalaṁ dhammaṁ paṭicca kusalo dhammo uppajjeyya nahetupaccayā.",
  "patthana1.1:91.1": "(Yathā anulome hetupaccayo vitthārito, evaṁ paccanīyepi nahetupaccayo vitthāretabbo.)",
  "patthana1.1:92.1_0": "Siyā kusalaṁ dhammaṁ paṭicca kusalo dhammo uppajjeyya naārammaṇapaccayā … naadhipatipaccayā",
  "patthana1.1:92.1_1": "… naanantarapaccayā … nasamanantarapaccayā … nasahajātapaccayā … naaññamaññapaccayā",
  "patthana1.1:92.1_2": "… nanissayapaccayā … naupanissayapaccayā … napurejātapaccayā … napacchājātapaccayā",
  "patthana1.1:92.1_3": "… naāsevanapaccayā … nakammapaccayā … navipākapaccayā … naāhārapaccayā … naindriyapaccayā",
  "patthana1.1:92.1_4": "… najhānapaccayā … namaggapaccayā … nasampayuttapaccayā … navippayuttapaccayā … noatthipaccayā",
  "patthana1.1:92.1_5": "… nonatthipaccayā … novigatapaccayā … noavigatapaccayā.",
  "patthana1.1:93.1": "Siyā kusalaṁ dhammaṁ paṭicca kusalo dhammo uppajjeyya nahetupaccayā naārammaṇapaccayā ….",
  "patthana1.1:94.1": "(Yathā anulome ekekassa padassa ekamūlakaṁ, dumūlakaṁ, timūlakaṁ, catumūlakaṁ, yāva tevīsatimūlakaṁ evaṁ paccanīyepi vitthāretabbaṁ.)",
  "patthana1.1:95.1": "Tikañca paṭṭhānavaraṁ dukuttamaṁ,",
  "patthana1.1:95.2": "Dukaṁ tikañceva tikaṁ dukañca;",
  "patthana1.1:95.3": "Tikaṁ tikañceva dukaṁ dukañca,",
  "patthana1.1:95.4": "Cha paccanīyamhi nayā sugambhīrāti.",
  "patthana1.1:96.0": "1.1.3.3. Paccayānulomapaccanīya",
  "patthana1.1:96.1": "Siyā kusalaṁ dhammaṁ paṭicca kusalo dhammo uppajjeyya hetupaccayā naārammaṇapaccayā … siyā kusalaṁ dhammaṁ paṭicca akusalo dhammo uppajjeyya hetupaccayā naārammaṇapaccayā.",
  "patthana1.1:97.1": "(Yathā anulome hetupaccayo vitthārito, evaṁ anulomapaccanīyepi padaṁ vitthāretabbaṁ.)",
  "patthana1.1:98.1": "Siyā kusalaṁ dhammaṁ paṭicca kusalo dhammo uppajjeyya hetupaccayā naadhipatipaccayā … hetupaccayā naanantarapaccayā …pe… hetupaccayā noavigatapaccayā.",
  "patthana1.1:99.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā",
  "patthana1.1:99.1_1": "naadhipatipaccayā … hetupaccayā ārammaṇapaccayā naanantarapaccayā …pe… hetupaccayā",
  "patthana1.1:99.1_2": "ārammaṇapaccayā noavigatapaccayā.",
  "patthana1.1:100.1": "Hetupaccayā ārammaṇapaccayā adhipatipaccayā naanantarapaccayā …pe… hetupaccayā ārammaṇapaccayā adhipatipaccayā noavigatapaccayā.",
  "patthana1.1:101.1": "Hetupaccayā ārammaṇapaccayā adhipatipaccayā anantarapaccayā nasamanantarapaccayā …pe… hetupaccayā ārammaṇapaccayā adhipatipaccayā anantarapaccayā noavigatapaccayā …pe….",
  "patthana1.1:102.1_0": "Hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā",
  "patthana1.1:102.1_1": "aññamaññapaccayā nissayapaccayā upanissayapaccayā purejātapaccayā pacchājātapaccayā",
  "patthana1.1:102.1_2": "āsevanapaccayā kammapaccayā vipākapaccayā āhārapaccayā indriyapaccayā jhānapaccayā",
  "patthana1.1:102.1_3": "maggapaccayā sampayuttapaccayā vippayuttapaccayā atthipaccayā natthipaccayā vigatapaccayā noavigatapaccayā.",
  "patthana1.1:103.1_0": "Siyā kusalaṁ dhammaṁ paṭicca kusalo dhammo uppajjeyya ārammaṇapaccayā … adhipatipaccayā",
  "patthana1.1:103.1_1": "… anantarapaccayā …pe… avigatapaccayā nahetupaccayā … avigatapaccayā naārammaṇapaccayā",
  "patthana1.1:103.1_2": "…pe… avigatapaccayā novigatapaccayā.",
  "patthana1.1:104.1": "Avigatapaccayā hetupaccayā naārammaṇapaccayā …pe… avigatapaccayā hetupaccayā novigatapaccayā.",
  "patthana1.1:105.1": "Avigatapaccayā hetupaccayā ārammaṇapaccayā naadhipatipaccayā …pe… avigatapaccayā hetupaccayā ārammaṇapaccayā novigatapaccayā.",
  "patthana1.1:106.1": "Avigatapaccayā hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā …pe… novigatapaccayā.",
  "patthana1.1:107.1": "Tikañca paṭṭhānavaraṁ dukuttamaṁ,",
  "patthana1.1:107.2": "Dukaṁ tikañceva tikaṁ dukañca;",
  "patthana1.1:107.3": "Tikaṁ tikañceva dukaṁ dukañca,",
  "patthana1.1:107.4": "Cha anulomapaccanīyamhi nayā sugambhīrāti.",
  "patthana1.1:108.0": "1.1.3.4. Paccayapaccanīyānuloma",
  "patthana1.1:108.1_0": "Siyā kusalaṁ dhammaṁ paṭicca kusalo dhammo uppajjeyya nahetupaccayā ārammaṇapaccayā.",
  "patthana1.1:108.1_1": "Siyā kusalaṁ dhammaṁ paṭicca kusalo dhammo uppajjeyya nahetupaccayā adhipatipaccayā",
  "patthana1.1:108.1_2": "…pe… nahetupaccayā avigatapaccayā.",
  "patthana1.1:109.1": "Siyā kusalaṁ dhammaṁ paṭicca kusalo dhammo uppajjeyya nahetupaccayā naārammaṇapaccayā adhipatipaccayā …pe… avigatapaccayā.",
  "patthana1.1:110.1": "Nahetupaccayā naārammaṇapaccayā naadhipatipaccayā …pe… avigatapaccayā.",
  "patthana1.1:111.1": "Nahetupaccayā naārammaṇapaccayā naadhipatipaccayā naanantarapaccayā nasamanantarapaccayā …pe… noatthipaccayā nonatthipaccayā novigatapaccayā avigatapaccayā.",
  "patthana1.1:112.1": "Siyā kusalaṁ dhammaṁ paṭicca kusalo dhammo uppajjeyya naārammaṇapaccayā hetupaccayā.",
  "patthana1.1:113.1_0": "Siyā kusalaṁ dhammaṁ paṭicca kusalo dhammo uppajjeyya naārammaṇapaccayā adhipatipaccayā",
  "patthana1.1:113.1_1": "…pe… naārammaṇapaccayā avigatapaccayā …pe… noavigatapaccayā hetupaccayā … noavigatapaccayā",
  "patthana1.1:113.1_2": "ārammaṇapaccayā …pe… noavigatapaccayā vigatapaccayā.",
  "patthana1.1:114.1": "Noavigatapaccayā nahetupaccayā ārammaṇapaccayā …pe… noavigatapaccayā nahetupaccayā vigatapaccayā.",
  "patthana1.1:115.1": "Noavigatapaccayā nahetupaccayā naārammaṇapaccayā naadhipatipaccayā …pe… noatthipaccayā nonatthipaccayā vigatapaccayā.",
  "patthana1.1:116.1": "Tikañca paṭṭhānavaraṁ dukuttamaṁ,",
  "patthana1.1:116.2": "Dukaṁ tikañceva tikaṁ dukañca;",
  "patthana1.1:116.3": "Tikaṁ tikañceva dukaṁ dukañca,",
  "patthana1.1:116.4": "Cha paccanīyānulomamhi nayā sugambhīrāti.",
  "patthana1.1:117.1": "Paṇṇattivāro.",
  "patthana1.1:118.1": "Niddesavāre tevīsatipaccayā."
}