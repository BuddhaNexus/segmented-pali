{
  "mil3.3.6:0.1": "Milindapañha ",
  "mil3.3.6:0.2": "Vicāravagga ",
  "mil3.3.6:0.3": "6. Vedagūpañha ",
  "mil3.3.6:1.1": "Rājā āha—",
  "mil3.3.6:1.2": "“bhante nāgasena, vedagū upalabbhatī”ti? ",
  "mil3.3.6:1.3": "“Ko panesa, mahārāja, vedagū nāmā”ti? ",
  "mil3.3.6:1.4_0": "“Yo, bhante, abbhantare jīvo cakkhunā rūpaṁ passati, sotena saddaṁ suṇāti, ghānena",
  "mil3.3.6:1.4_1": "gandhaṁ ghāyati, jivhāya rasaṁ sāyati, kāyena phoṭṭhabbaṁ phusati, manasā dhammaṁ",
  "mil3.3.6:1.4_2": "vijānāti, yathā mayaṁ idha pāsāde nisinnā yena yena vātapānena iccheyyāma passituṁ,",
  "mil3.3.6:1.4_3": "tena tena vātapānena passeyyāma, puratthimenapi vātapānena passeyyāma, pacchimenapi",
  "mil3.3.6:1.4_4": "vātapānena passeyyāma, uttarenapi vātapānena passeyyāma, dakkhiṇenapi vātapānena passeyyāma.",
  "mil3.3.6:1.5": "Evameva kho, bhante, ayaṁ abbhantare jīvo yena yena dvārena icchati passituṁ, tena tena dvārena passatī”ti. ",
  "mil3.3.6:2.1": "Thero āha—",
  "mil3.3.6:2.2_0": "“pañcadvāraṁ, mahārāja, bhaṇissāmi, taṁ suṇohi, sādhukaṁ manasikarohi, yadi abbhantare",
  "mil3.3.6:2.2_1": "jīvo cakkhunā rūpaṁ passati, yathā mayaṁ idha pāsāde nisinnā yena yena vātapānena",
  "mil3.3.6:2.2_2": "iccheyyāma passituṁ, tena tena vātapānena rūpaṁyeva passeyyāma, puratthimenapi vātapānena",
  "mil3.3.6:2.2_3": "rūpaṁyeva passeyyāma, pacchimenapi vātapānena rūpaṁyeva passeyyāma, uttarenapi vātapānena",
  "mil3.3.6:2.2_4": "rūpaṁyeva passeyyāma, dakkhiṇenapi vātapānena rūpaṁyeva passeyyāma, evametena abbhantare",
  "mil3.3.6:2.2_5": "jīvena sotenapi rūpaṁyeva passitabbaṁ, ghānenapi rūpaṁyeva passitabbaṁ, jivhāyapi",
  "mil3.3.6:2.2_6": "rūpaṁyeva passitabbaṁ, kāyenapi rūpaṁyeva passitabbaṁ, manasāpi rūpaṁyeva passitabbaṁ;",
  "mil3.3.6:2.3": "cakkhunāpi saddoyeva sotabbo, ghānenapi saddoyeva sotabbo, jivhāyapi saddoyeva sotabbo, kāyenapi saddoyeva sotabbo, manasāpi saddoyeva sotabbo; ",
  "mil3.3.6:2.4": "cakkhunāpi gandhoyeva ghāyitabbo, sotenapi gandhoyeva ghāyitabbo, jivhāyapi gandhoyeva ghāyitabbo, kāyenapi gandhoyeva ghāyitabbo, manasāpi gandhoyeva ghāyitabbo; ",
  "mil3.3.6:2.5": "cakkhunāpi rasoyeva sāyitabbo, sotenapi rasoyeva sāyitabbo, ghānenapi rasoyeva sāyitabbo, kāyenapi rasoyeva sāyitabbo, manasāpi rasoyeva sāyitabbo; ",
  "mil3.3.6:2.6_0": "cakkhunāpi phoṭṭhabbaṁyeva phusitabbaṁ, sotenapi phoṭṭhabbaṁ yeva phusitabbaṁ, ghānenapi",
  "mil3.3.6:2.6_1": "phoṭṭhabbaṁyeva phusitabbaṁ, jivhāyapi phoṭṭhabbaṁ yeva phusitabbaṁ, manasāpi phoṭṭhabbaṁyeva phusitabbaṁ;",
  "mil3.3.6:2.7_0": "cakkhunāpi dhammaṁ yeva vijānitabbaṁ, sotenapi dhammaṁyeva vijānitabbaṁ, ghānenapi",
  "mil3.3.6:2.7_1": "dhammaṁ yeva vijānitabbaṁ, jivhāyapi dhammaṁyeva vijānitabbaṁ, kāyenapi dhammaṁyeva vijānitabban”ti?",
  "mil3.3.6:2.8": "“Na hi, bhante”ti. ",
  "mil3.3.6:3.1_0": "“Na kho te, mahārāja, yujjati purimena vā pacchimaṁ, pacchimena vā purimaṁ, yathā",
  "mil3.3.6:3.1_1": "vā pana, mahārāja, mayaṁ idha pāsāde nisinnā imesu jālavātapānesu ugghāṭitesu mahantena",
  "mil3.3.6:3.1_2": "ākāsena bahimukhā suṭṭhutaraṁ rūpaṁ passāma, evametena abbhantare jīvenāpi cakkhudvāresu",
  "mil3.3.6:3.1_3": "ugghāṭitesu mahantena ākāsena suṭṭhutaraṁ rūpaṁ passitabbaṁ, sotesu ugghāṭitesu …",
  "mil3.3.6:3.1_4": "ghāne ugghāṭite … jivhāya ugghāṭitāya … kāye ugghāṭite mahantena ākāsena suṭṭhutaraṁ",
  "mil3.3.6:3.1_5": "saddo sotabbo, gandho ghāyitabbo, raso sāyitabbo, phoṭṭhabbo phusitabbo”ti?",
  "mil3.3.6:3.2": "“Na hi, bhante”ti. ",
  "mil3.3.6:4.1_0": "“Na kho te, mahārāja, yujjati purimena vā pacchimaṁ, pacchimena vā purimaṁ, yathā",
  "mil3.3.6:4.1_1": "vā pana, mahārāja, ayaṁ dinno nikkhamitvā bahidvārakoṭṭhake tiṭṭheyya, jānāsi tvaṁ,",
  "mil3.3.6:4.1_2": "mahārāja, ‘ayaṁ dinno nikkhamitvā bahidvārakoṭṭhake ṭhito’”ti?",
  "mil3.3.6:4.2": "“Āma, bhante, jānāmī”ti. ",
  "mil3.3.6:4.3": "“Yathā vā pana, mahārāja, ayaṁ dinno anto pavisitvā tava purato tiṭṭheyya, jānāsi tvaṁ, mahārāja, ‘ayaṁ dinno anto pavisitvā mama purato ṭhito’”ti? ",
  "mil3.3.6:4.4": "“Āma, bhante, jānāmī”ti. ",
  "mil3.3.6:4.5": "“Evameva kho, mahārāja, abbhantare so jīvo jivhāya rase nikkhitte jāneyya ambilattaṁ vā lavaṇattaṁ vā tittakattaṁ vā kaṭukattaṁ vā kasāyattaṁ vā madhurattaṁ vā”ti? ",
  "mil3.3.6:4.6": "“Āma, bhante, jāneyyā”ti. ",
  "mil3.3.6:4.7": "“Te rase anto paviṭṭhe jāneyya ambilattaṁ vā lavaṇattaṁ vā tittakattaṁ vā kaṭukattaṁ vā kasāyattaṁ vā madhurattaṁ vā”ti. ",
  "mil3.3.6:4.8": "“Na hi, bhante”ti. ",
  "mil3.3.6:5.1_0": "“Na kho te, mahārāja, yujjati purimena vā pacchimaṁ, pacchimena vā purimaṁ, yathā,",
  "mil3.3.6:5.1_1": "mahārāja, kocideva puriso madhughaṭasataṁ āharāpetvā madhudoṇiṁ pūrāpetvā purisassa",
  "mil3.3.6:5.1_2": "mukhaṁ pidahitvā madhudoṇiyā pakkhipeyya, jāneyya, mahārāja, so puriso madhuṁ sampannaṁ",
  "mil3.3.6:5.1_3": "vā na sampannaṁ vā”ti?",
  "mil3.3.6:5.2": "“Na hi, bhante”ti. ",
  "mil3.3.6:5.3": "“Kena kāraṇenā”ti? ",
  "mil3.3.6:5.4": "“Na hi tassa, bhante, mukhe madhu paviṭṭhan”ti. ",
  "mil3.3.6:6.1": "“Na kho te, mahārāja, yujjati purimena vā pacchimaṁ, pacchimena vā puriman”ti. ",
  "mil3.3.6:6.2": "“Nāhaṁ paṭibalo tayā vādinā saddhiṁ sallapituṁ; ",
  "mil3.3.6:6.3": "sādhu, bhante, atthaṁ jappehī”ti. ",
  "mil3.3.6:7.1": "Thero abhidhammasaṁyuttāya kathāya rājānaṁ milindaṁ saññāpesi—",
  "mil3.3.6:7.2_0": "“idha, mahārāja, cakkhuñca paṭicca rūpe ca uppajjati cakkhuviññāṇaṁ, taṁsahajātā",
  "mil3.3.6:7.2_1": "phasso vedanā saññā cetanā ekaggatā jīvitindriyaṁ manasikāroti evamete dhammā paccayato",
  "mil3.3.6:7.2_2": "jāyanti, na hettha vedagū upalabbhati, sotañca paṭicca sadde ca …pe…",
  "mil3.3.6:7.3_0": "manañca paṭicca dhamme ca uppajjati manoviññāṇaṁ, taṁsahajātā phasso vedanā saññā",
  "mil3.3.6:7.3_1": "cetanā ekaggatā jīvitindriyaṁ manasikāroti evamete dhammā paccayato jāyanti, na hettha",
  "mil3.3.6:7.3_2": "vedagū upalabbhatī”ti.",
  "mil3.3.6:8.1": "“Kallosi, bhante nāgasenā”ti. ",
  "mil3.3.6:9.1": "Vedagūpañho chaṭṭho. "
}