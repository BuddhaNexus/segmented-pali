{
  "anya-e0904n:6": "Namo tassa bhagavato arahato sammāsambuddhassa",
  "anya-e0904n:7": "Suttantapiṭaka",
  "anya-e0904n:8": "Aṅguttaranikāye",
  "anya-e0904n:9": "Saṃgāyanassa pucchā vissajjanā",
  "anya-e0904n:10_0": "Pucchā – paṭhamamahāsaṃgītikāle āvuso dhammasaṃgāhakā mahākassapādayo mahātheravarā",
  "anya-e0904n:10_1": "porāṇasaṃgītikārā paṭhamaṃ vinayapiṭakaṃ saṃgāyitvā suttantapiṭake ca dīghamajjhimasaṃyuttasaṅkhāte",
  "anya-e0904n:10_2": "tayo nikāye saṃgāyitvā tadanantaraṃ kiṃ nāma pāvacanaṃ saṃgāyiṃsu.",
  "anya-e0904n:11_0": "Vissajjanā – paṭhamamahāsaṃgītikāle bhante dhammasaṃgāhakā mahākassapādayo mahātheravarā",
  "anya-e0904n:11_1": "porāṇasaṃgītikārā paṭhamaṃ vinayaṃ saṃgāyitvā suttantapiṭake ca dīghamajjhimasaṃyuttasaṅkhāte",
  "anya-e0904n:11_2": "tayo nikāye saṃgāyitvā tadanantaraṃ navahi ca suttasahassehi pañcahi ca suttasattehi",
  "anya-e0904n:11_3": "sattapaññāsāya ca suttehi paṭimaṇḍitaṃ vīsatibhāṇavārasataparimāṇaṃ aṅguttaranikāyaṃ",
  "anya-e0904n:11_4": "nāma pāvacanaṃ saṃgāyiṃsu.",
  "anya-e0904n:12": "Pucchā – aṅguttaranikāyepi āvuso ekakanipāto dukanipāto tikanipātotiādinā nipātapakaraṇaparicchedavasena ekādasavidhā. Tattha kataraṃ nipātapakaraṇaṃ saṃgāyiṃsu.",
  "anya-e0904n:13": "Vissajjanā – aṅguttaranikāye bhante ekādasasu nipātapakaraṇaparicchedesu ekakanipātaṃ paṭhamaṃ saṃgāyiṃsu.",
  "anya-e0904n:14": "1. Rūpādivagga",
  "anya-e0904n:15": "Pucchā – ekakanipātepi āvuso rūpādivaggo nīvaraṇappahānavaggo akammaniyavaggotiādinā vaggabhedavasena bahuvidhā. Tattha kataraṃ vaggaṃ paṭhamaṃ saṃgāyiṃsu.",
  "anya-e0904n:16": "Vissajjanā – ekakanipāte bhante rūpādivaggo nīvaraṇappahānavaggotiādinā vīsatiyā vaggesu rūpādivaggaṃ paṭhamaṃ saṃgāyiṃsu.",
  "anya-e0904n:17_0": "Pucchā – sādhu sādhu āvuso, mayampi dāni āvuso tatoyeva paṭṭhāya saṃgāhanatthāya",
  "anya-e0904n:17_1": "saṃgītipubbaṅgamāni dhammapucchanavissajjanakiccāni āvahituṃ samārabhāma. Tenāvuso",
  "anya-e0904n:17_2": "bhagavatā jānatā passatā arahatā sammāsambuddhena aṅguttaranikāye ekakanipāte rūpādivagge",
  "anya-e0904n:17_3": "purimāni pañca suttāni kattha kaṃ ārabbha kathañca bhāsitāni.",
  "anya-e0904n:18_0": "Vissajjanā – sāvatthiyaṃ bhante sambahule bhikkhū ārabbha rūpādigarukānaṃ pañcannaṃ",
  "anya-e0904n:18_1": "purisānaṃ ajjhāsayavasena “nāhaṃ bhikkhave aññaṃ ekarūpampi samanupassāmi, yaṃ evaṃ",
  "anya-e0904n:18_2": "purisassa cittaṃ pariyādāya tiṭṭhati, yathayidaṃ bhikkhave itthirūpaṃ, itthirūpaṃ",
  "anya-e0904n:18_3": "bhikkhave purisassa cittaṃ pariyādāya tiṭṭhatī”ti evamādinā bhagavatā bhāsitāni.",
  "anya-e0904n:19_0": "Nāhaṃ bhikkhave aññaṃ ekarūpampi samanupassāmi, yaṃ evaṃ purisassa cittaṃ pariyādāya",
  "anya-e0904n:19_1": "tiṭṭhati, yathayidaṃ bhikkhave itthirūpaṃ, itthirūpaṃ bhikkhave purisassa cittaṃ",
  "anya-e0904n:19_2": "pariyādāya tiṭṭhati.",
  "anya-e0904n:20": "Pucchā – tattheva āvuso pacchimāni pañca suttāni bhagavatā kattha kaṃ ārabbha kathañca bhāsitāni.",
  "anya-e0904n:21_0": "Vissajjanā – tasmiṃyeva bhante sāvatthiyaṃ sambahule bhikkhū ārabbha rūpādigarukānaṃ",
  "anya-e0904n:21_1": "pañcannaṃ itthīnaṃ ajjhāsayavasena “nāhaṃ bhikkhave aññaṃ ekarūpampi samanupassāmi,",
  "anya-e0904n:21_2": "yaṃ evaṃ itthiyā cittaṃ pariyādāya tiṭṭhati, yathayidaṃ bhikkhave purisarūpaṃ, purisarūpaṃ",
  "anya-e0904n:21_3": "bhikkhave itthiyā cittaṃ pariyādāya tiṭṭhatī”ti evamādinā bhagavatā bhāsitāni.",
  "anya-e0904n:22_0": "Nāhaṃ bhikkhave aññaṃ ekarūpampi samanupassāmi, yaṃ evaṃ itthiyā cittaṃ pariyādāya",
  "anya-e0904n:22_1": "tiṭṭhati, yathayidaṃ bhikkhave purisarūpaṃ, purisarūpaṃ bhikkhave itthiyā cittaṃ",
  "anya-e0904n:22_2": "pariyādāya tiṭṭhati.",
  "anya-e0904n:23": "Nītatthavasena, neyyatthavasena",
  "anya-e0904n:24": "Pucchā – imasmiṃ āvuso rūpādivagge bhagavatā nītatthavasena kiṃ kathitaṃ, neyyatthavasena pana kiṃ ñāpitaṃ.",
  "anya-e0904n:25": "Vissajjanā – imasmiṃ bhante rūpādivagge bhagavatā nītatthavasena vaṭṭaṃ kathitaṃ. Neyyatthavasena pana vivaṭṭampi ñāpitaṃ.",
  "anya-e0904n:26": "2. Nīvaraṇappahānavagga",
  "anya-e0904n:27": "Pucchā – dutiyo pana āvuso nīvaraṇappahānavaggo bhagavatā kattha kathañca bhāsito.",
  "anya-e0904n:28_0": "Vissajjanā – sāvatthiyaṃ bhante “nāhaṃ bhikkhave aññaṃ ekadhammampi samanupassāmi,",
  "anya-e0904n:28_1": "yena anuppanno vā kāmacchando uppajjati, uppanno vā kāmacchando bhiyyobhāvāya vepullāya",
  "anya-e0904n:28_2": "saṃvattati, yathayidaṃ bhikkhave subhanimittaṃ, subhanimittaṃ bhikkhave ayoniso manasikaroto",
  "anya-e0904n:28_3": "anuppannoceva kāmacchando uppajjati, uppanno ca kāmacchando bhiyyobhāvāya vepullāya",
  "anya-e0904n:28_4": "saṃvattatī”ti evamādinā bhagavatā bhāsito.",
  "anya-e0904n:29": "Pucchā – imasmiṃ pana āvuso dutiye nīvaraṇappahānavagge bhagavatā kiṃ kathitaṃ.",
  "anya-e0904n:30": "Vissajjanā – imasmiṃ pana bhante dutiye nīvaraṇappahānavagge bhagavatā vaṭṭampi vivaṭṭampi kathitaṃ.",
  "anya-e0904n:31": "3. Akammaniyava",
  "anya-e0904n:32": "Pucchā – tenāvuso…pe… sammāsambuddhena aṅguttaranikāye ekakanipāte tatiye akammaniyavagge kīdisī dhammadesanāyo desitā.",
  "anya-e0904n:33_0": "Vissajjanā – tatiye bhante akammaniyavagge “nāhaṃ bhikkhave aññaṃ ekadhammampi samanupassāmi,",
  "anya-e0904n:33_1": "yaṃ evaṃ abhāvitaṃ akammaniyaṃ hoti, yathayidaṃ bhikkhave cittaṃ, cittaṃ bhikkhave",
  "anya-e0904n:33_2": "abhāvitaṃ akammaniyaṃ hoti. Nāhaṃ bhikkhave aññaṃ ekadhammampi samanupassāmi, yaṃ",
  "anya-e0904n:33_3": "evaṃ bhāvitaṃ kammaniyaṃ hoti, yathayidaṃ bhikkhave cittaṃ. Cittaṃ bhikkhave bhāvitaṃ",
  "anya-e0904n:33_4": "kammaniyaṃ hotī”ti evamādikā bhagavatā dhammadesanāyo desitā.",
  "anya-e0904n:34": "4. Adantavagga",
  "anya-e0904n:35": "Pucchā – catutthe panāvuso adantavagge bhagavatā kīdisī dhammadesanāyo desitā.",
  "anya-e0904n:36_0": "Vissajjanā – catutthe bhante adantavagge “nāhaṃ bhikkhave aññaṃ ekadhammampi samanupassāmi,",
  "anya-e0904n:36_1": "yaṃ evaṃ adantaṃ mahato anatthāya saṃvattati, yathayidaṃ bhikkhave cittaṃ, cittaṃ",
  "anya-e0904n:36_2": "bhikkhave adantaṃ mahato anatthāya saṃvattati. Nāhaṃ bhikkhave aññaṃ ekadhammampi",
  "anya-e0904n:36_3": "samanupassāmi, yaṃ evaṃ dantaṃ mahato atthāya saṃvattati, yathayidaṃ bhikkhave cittaṃ,",
  "anya-e0904n:36_4": "cittaṃ bhikkhave dantaṃ mahato atthāya saṃvattatī”ti evamādikā bhagavatā dhammadesanāyo desitā.",
  "anya-e0904n:37": "5. Paṇihitaacchavagga",
  "anya-e0904n:38": "Pucchā – pañcame āvuso paṇihitaacchavagge bhagavatā kīdisī dhammadesanāyo desitā.",
  "anya-e0904n:39_0": "Vissajjanā – pañcame bhante paṇihitaacchavagge “seyyathāpi bhikkhave sālisūkaṃ vā",
  "anya-e0904n:39_1": "yavasūkaṃ vā micchāpaṇihitaṃ hatthena vā pādena vā akkantaṃ hatthaṃ vā pādaṃ vā bhecchati,",
  "anya-e0904n:39_2": "lohitaṃ vā uppādessatīti netaṃ ṭhāna vijjati. Taṃ kissahetu, micchāpaṇihitattā bhikkhave",
  "anya-e0904n:39_3": "sūkassa. Evameva kho bhikkhave so vata bhikkhu micchāpaṇihitena cittena avijjaṃ bhecchati,",
  "anya-e0904n:39_4": "vijjaṃ uppādessati, nibbānaṃ sacchikarissatīti netaṃ ṭhānaṃ vijjati, taṃ kissa hetu,",
  "anya-e0904n:39_5": "micchāpaṇihitattā bhikkhave cittassā”ti evamādikā bhagavatā dhammadesanāyo desitā.",
  "anya-e0904n:40": "6. Accharāsaṅghātavagga",
  "anya-e0904n:41": "Pucchā – accharāsaṅghātavagge āvuso paṭhama dutiyasuttāni bhagavatā kathaṃ bhāsitāni.",
  "anya-e0904n:42_0": "Vissajjanā – accharāsaṅghātavagge bhante bhagavatā “pabhassaramidaṃ bhikkhave cittaṃ,",
  "anya-e0904n:42_1": "tañca kho āgantukehi upakkilesehi upakkiliṭṭhaṃ, taṃ assutavā puthujjano yathābhūtaṃ",
  "anya-e0904n:42_2": "nappajānāti, tasmā ‘assutavato puthujjanassa cittabhāvanā natthī’ti vadāmi. Pabhassaramidaṃ",
  "anya-e0904n:42_3": "bhikkhave cittaṃ, tañca kho āgantukehi upakkilesehi vippamuttaṃ, taṃ subhavā ariyasāvako",
  "anya-e0904n:42_4": "yathābhūtaṃ pajānāti. Tasmā ‘sutapato ariyasāvakassa cittabhāvanā atthī’ti vadāmī”ti.",
  "anya-e0904n:42_5": "Evaṃ kho bhagavatā bhāsitāni.",
  "anya-e0904n:43": "Tatiyasutta",
  "anya-e0904n:44": "Pucchā – tattheva āvuso tatiyasuttādīni bhagavatā kathaṃ bhāsitāni.",
  "anya-e0904n:45_0": "Vissajjanā – tattheva bhante tatiyasuttādīni pañcasuttāni “accharāsaṅghātamattampi",
  "anya-e0904n:45_1": "ce bhikkhave bhikkhu mettācittaṃ āsevati, bhāveti, manasikaroti. Ayaṃ vuccati bhikkhave",
  "anya-e0904n:45_2": "bhikkhu arittajjhāno viharati satthusāsanakaro ovādapatikaro amoghaṃ raṭṭhapiṇḍaṃ",
  "anya-e0904n:45_3": "bhuñjati, ko pana vādo ye naṃ bahulīkaronti. Yekeci bhikkhave dhammā akusalā akusalabhāgiyā",
  "anya-e0904n:45_4": "akusalapakkhikā, sabbete manopubbaṅgamā, mano tesaṃ dhammānaṃ paṭhamaṃ uppajjati,",
  "anya-e0904n:45_5": "anvadeva akusalādhammā, yekeci bhikkhave dhammā kusalā kusalabhāgiyā kusalapakkhikā,",
  "anya-e0904n:45_6": "sabbete manopubbaṅgamā, mano tesaṃ dhammānaṃ paṭhamaṃ uppajjati, anvadeva kusalā",
  "anya-e0904n:45_7": "dhammā”ti evaṃ kho bhante bhagavatā bhāsitāni.",
  "anya-e0904n:46": "Aṭṭhamasutta",
  "anya-e0904n:47": "Pucchā – tattheva āvuso aṭṭhama navama dasamasuttāni ca vīriyārambhādivagge dasasuttāni ca kalyāṇamittādivagge paṭhamasuttañca bhagavatā kathaṃ bhāsitāni.",
  "anya-e0904n:48_0": "Vissajjanā – tattheva bhante aṭṭhama navama dasamasuttāni ca vīriyārambhādivagge",
  "anya-e0904n:48_1": "dasasuttāni ca kalyāṇamittādivagge paṭhamasuttañca “nāhaṃ bhikkhave aññaṃ ekadhammampi",
  "anya-e0904n:48_2": "samanupassāmi, yena anuppannā vā akusalā dhammā uppajjanti, uppannā vā kusalā dhammā",
  "anya-e0904n:48_3": "parihāyanti, yathayidaṃ bhikkhave pamādo, pamattassa bhikkhave anuppannā ceva akusalā",
  "anya-e0904n:48_4": "dhammā uppajjanti, uppannā ca kusalā dhammā parihāyantī”ti evamādinā bhante bhagavatā bhāsitāni.",
  "anya-e0904n:49": "Dutiyasutta",
  "anya-e0904n:50": "Pucchā – kalyāṇamittādivagge āvuso dutiya tatiyasuttāni bhagavatā kathaṃ bhāsitāni.",
  "anya-e0904n:51_0": "Vissajjanā – kalyāṇamittādivagge bhante dutiya tatiyasuttāni “nāhaṃ bhikkhave aññaṃ",
  "anya-e0904n:51_1": "ekadhammampi samanupassāmi, yena anuppannā vā akusalā dhammā uppajjanti, uppannā",
  "anya-e0904n:51_2": "vā kusalā dhammā parihāyanti, yathayidaṃ bhikkhave anuyogo akusalānaṃ dhammānaṃ ananuyogo",
  "anya-e0904n:51_3": "kusalānaṃ dhammāna”nti evamādinā bhagavatā bhāsitāni.",
  "anya-e0904n:52": "Chaṭṭhasutta",
  "anya-e0904n:53": "Pucchā – tattheva āvuso chaṭṭhasuttādīni ca pamādādivagge paṭhamasuttañca bhagavatā kathaṃ bhāsitāni.",
  "anya-e0904n:54_0": "Vissajjanā – tattheva bhante chaṭṭhasuttādīni ca pamādādivagge paṭhamasuttañca “appamattikā",
  "anya-e0904n:54_1": "esā bhikkhave parihāni yadidaṃ ñātiparihāni. Etaṃ patikiṭṭhaṃ bhikkhave parihānīnaṃ",
  "anya-e0904n:54_2": "yadidaṃ paññāparihānīti. Appamattikā esā bhikkhave vuddhi yadidaṃ ñātivuddhi. Etadaggaṃ",
  "anya-e0904n:54_3": "bhikkhave vuddhīnaṃ yadidaṃ paññāvuddhi. Tasmātiha bhikkhave evaṃ sikkhitabbaṃ ‘paññāvuddhiyā",
  "anya-e0904n:54_4": "vaddhissāmā’ti. Evañhi vo bhikkhave sikkhitabba”nti evamādinā bhante bhagavatā bhāsitāni.",
  "anya-e0904n:55": "Pamādādivagga",
  "anya-e0904n:56": "Pucchā – tenāvuso…pe… sammāsambuddhena pamādādivagge dutiyasuttādīni kathaṃ bhāsitāni.",
  "anya-e0904n:57_0": "Vissajjanā – nāhaṃ bhikkhave aññaṃ ekadhammampi samanupassāmi, yo evaṃ mahato anatthāya",
  "anya-e0904n:57_1": "saṃvattati, yathayidaṃ bhikkhave pamādo. Pamādo bhikkhave mahato anatthāya saṃvattati.",
  "anya-e0904n:57_2": "Nāhaṃ bhikkhave aññaṃ ekadhammampi, yo evaṃ mahato atthāya saṃvattati, yathayidaṃ",
  "anya-e0904n:57_3": "bhikkhave appamādo, appamādo bhikkhave mahato anatthāya saṃvattatīti evamādinā bhante",
  "anya-e0904n:57_4": "bhagavatā bhāsitāni.",
  "anya-e0904n:58": "Dutiya pamādādivagga",
  "anya-e0904n:59": "Pucchā – dutiye panāvuso pamādādivagge paṭhamasuttādīni bhagavatā kathaṃ bhāsitāni.",
  "anya-e0904n:60_0": "Vissajjanā – dutiye bhante pamādādivagge ajjhattikaṃ bhikkhave aṅganti karitvā nāññaṃ",
  "anya-e0904n:60_1": "ekaṅgampi samanupassāmi, yaṃ evaṃ mahato anatthāya saṃvattati, yathayidaṃ bhikkhave",
  "anya-e0904n:60_2": "pamādo. Pamādo bhikkhave mahato anatthāya saṃvattati. Ajjhattikaṃ bhikkhave aṅganti",
  "anya-e0904n:60_3": "karitvā nāññaṃ ekaṅgampi samanupassāmi, yaṃ evaṃ mahato atthāya saṃvattati, yathayidaṃ",
  "anya-e0904n:60_4": "bhikkhave appamādo. Appamādo bhikkhave mahato atthāya saṃvattatīti evamādinā bhante",
  "anya-e0904n:60_5": "bhagavatā bhāsitāni.",
  "anya-e0904n:61": "Dasasutta",
  "anya-e0904n:62": "Pucchā – tattheva āvuso tettiṃsamādīnica dasasuttāni adhammavagge ca dasasuttāni bhagavatā kathaṃ bhāsitāni.",
  "anya-e0904n:63_0": "Vissajjanā – tattheva bhante tettiṃsamādīni dasasuttāni ca adhammavagge dasasuttāni",
  "anya-e0904n:63_1": "ca ye te bhikkhave bhikkhū adhammaṃ “dhammo”ti dīpenti, te bhikkhave bhikkhū bahujanaahitāya",
  "anya-e0904n:63_2": "paṭipannā bahujanaasukhāya bahuno janassa anatthāya ahitāya dukkhāya devamanussānaṃ.",
  "anya-e0904n:63_3": "Bahuñca te bhikkhave bhikkhū apuññaṃ pasavanti, te cimaṃ saddhammaṃ antaradhāpentīti",
  "anya-e0904n:63_4": "evamādinā ca, ye te bhikkhave bhikkhū adhammaṃ “adhammo”ti dīpenti, te bhikkhave",
  "anya-e0904n:63_5": "bhikkhū bahujanahitāya paṭipannā bahujanasukhāya bahujano janassa atthāya hitāya",
  "anya-e0904n:63_6": "sukhāya devamanussānaṃ. Bahuñca te bhikkhave bhikkhū puññaṃ pasavanti, te cimaṃ saddhammaṃ",
  "anya-e0904n:63_7": "ṭhapentīti evamādinā ca bhante bhagavatā bhāsitāni.",
  "anya-e0904n:64": "Ekapuggalavagga",
  "anya-e0904n:65": "Pucchā – ekapuggalavagge āvuso bhagavatā kīdisī dhammadesanāyo desitā.",
  "anya-e0904n:66_0": "Vissajjanā – ekapuggalavagge bhante bhagavatā ekapuggalo bhikkhave loke uppajjamāno",
  "anya-e0904n:66_1": "uppajjati bahujanahitāya bahujanasukhāya lokānukampāya atthāya hitāya sukhāya devamanussānaṃ.",
  "anya-e0904n:66_2": "Katamo ekapuggalo, tathāgato arahaṃ sammāsambuddho, ayaṃ kho bhikkhave ekapuggalo",
  "anya-e0904n:66_3": "loke uppajjamāno uppajjati bahujanahitāya bahujanasukhāya lokānukampāya atthāya hitāya",
  "anya-e0904n:66_4": "sukhāya devamanussānanti evamādikā bhagavatā dhammadesanāyo desitā.",
  "anya-e0904n:67": "Etadaggavagga",
  "anya-e0904n:68": "Aññāsikoṇḍañña vatthu",
  "anya-e0904n:69": "Pucchā – etadavagge āvuso āgatesu ekacattālīsāya theresu āyasmā aññāsikoṇḍaññatthero kathaṃ bhagavatā etadaggaṭṭhāne ṭhapito.",
  "anya-e0904n:70_0": "Vissajjanā – etadaggavagge bhante āgatesu ekacattālīsāya mahātheresu “etadaggaṃ bhikkhave",
  "anya-e0904n:70_1": "mama sāvakānaṃ bhikkhūnaṃ rattaññūnaṃ yadidaṃ aññāsikoṇḍañño”ti, evaṃ kho bhante",
  "anya-e0904n:70_2": "āyasmā aññāsikoṇḍaññatthero bhagavatā etadaggaṭṭhāne ṭhapito.",
  "anya-e0904n:71": "Aggasāvakavatthu",
  "anya-e0904n:72_0": "Pucchā – tenāvuso bhagavatā…pe… sammāsambuddhena aṅguttaranikāye ekakanipāte etadaggavagge",
  "anya-e0904n:72_1": "āgatesu ekacattālīsāya mahātheresu āyasmā ca sāriputtatthero dhammasenāpati paṭhamo",
  "anya-e0904n:72_2": "aggasāvako āyasmā ca mahāmoggallānatthero dutiyo aggasāvako kathaṃ etadaggaṭṭhāne ṭhapito.",
  "anya-e0904n:73_0": "Vissajjanā – āyasmā bhante sāriputtatthero dhammasenāpati “etadaggaṃ bhikkhave mama",
  "anya-e0904n:73_1": "sāvakānaṃ bhikkhūnaṃ mahāpaññānaṃ yadidaṃ sāriputto”ti. Āyasmā pana mahāmoggallānatthero",
  "anya-e0904n:73_2": "“etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallāno”ti.",
  "anya-e0904n:73_3": "Evaṃ kho bhante bhagavatā etadaggaṭṭhāne ṭhapito.",
  "anya-e0904n:74": "Idaṃ te āsanaṃ vīra, paññattaṃ tavanucchaviṃ;",
  "anya-e0904n:75": "Mama cittaṃ pasādento, nisīda pupphamāsane.",
  "anya-e0904n:76": "Ye vata loke arahanto vā arahattamaggaṃ vā samāpannā, ayaṃ tesaṃ bhikkhu aññataro.",
  "anya-e0904n:77": "Yaṃnūnāhaṃ imaṃ bhikkhuṃ upasaṅkamitvā pañhaṃ puccheyyaṃ.",
  "anya-e0904n:78": "Ye dhammā hetuppabhavā,",
  "anya-e0904n:79": "Tesaṃ hetuṃ tathāgato;",
  "anya-e0904n:80": "Āha tesañca yo nirodho,",
  "anya-e0904n:81": "Evaṃvādī mahāsamaṇo –",
  "anya-e0904n:82": "Labheyyāma mayaṃ bhante bhagavato santike pabbajjaṃ, labheyyāma upasampadaṃ.",
  "anya-e0904n:83": "Etadaggaṃ bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputto.",
  "anya-e0904n:84": "Etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallāno.",
  "anya-e0904n:85": "Mahākassapavatthu",
  "anya-e0904n:86": "Pucchā – āyasmā pana āvuso mahākassapatthero paṭhamamahāsaṃgītikāle pāmokkhasaṅghanāyakabhūto bhagavatā kathaṃ etadaggaṭṭhāne ṭhapito.",
  "anya-e0904n:87_0": "Vissajjanā – āyasmā bhante mahākassapatthero paṭhamamahāsaṃgītikāle saṅghapāmokkhabhūto",
  "anya-e0904n:87_1": "“etadaggaṃ bhikkhave mama sāvakānaṃ bhikkhūnaṃ dhutavādānaṃ yadidaṃ mahākassapo”ti.",
  "anya-e0904n:87_2": "Evaṃ kho bhante bhagavatā etadaggaṭṭhāne ṭhapito.",
  "anya-e0904n:88": "Anuruddhattheravatthu",
  "anya-e0904n:89": "Pucchā – tenāvuso…pe… sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā anuruddhatthero kathaṃ etadaggaṭṭhāne ṭhapito.",
  "anya-e0904n:90": "Vissajjanā – āyasmā bhante anuruddhatthero “etadaggaṃ bhikkhave mama sāvakānaṃ bhikkhūnaṃ dibbacakkhukānaṃ yadidaṃ anuruddho”ti evaṃ kho bhante bhagavatā etadaggaṭṭhāne ṭhapito.",
  "anya-e0904n:91": "Sīvalivatthu",
  "anya-e0904n:92": "Pucchā – āyasmā pana āvuso sīvalitthero bhagavatā kathaṃ etadaggaṭṭhāne ṭhapito.",
  "anya-e0904n:93": "Vissajjanā – āyasmā bhante sīvalitthero “etadaggaṃ bhikkhave mama sāvakānaṃ bhikkhūnaṃ lābhīnaṃ yadidaṃ sīvalī”ti evaṃ kho bhante bhagavatā etadaggaṭṭhāne ṭhapito.",
  "anya-e0904n:94": "Sammāsambuddho vata so bhagavā, yo imassa evarūpassa dukkhassa pahānāya dhammaṃ deseti.",
  "anya-e0904n:95": "Suppaṭipanno vata tassa bhagavato sāvakasaṅgho, yo imassa evarūpassa dukkhassa pahānāya paṭipanno.",
  "anya-e0904n:96": "Susukhaṃ vata nibbānaṃ, yatthidaṃ evarūpaṃ dukkhaṃ na saṃvijjati –",
  "anya-e0904n:97": "“Etadaggaṃ bhikkhave mama sāvakānaṃ bhikkhūnaṃ lābhīnaṃ yadidaṃ sīvali” hu –",
  "anya-e0904n:98": "Ānandātheravatthu",
  "anya-e0904n:99": "Pucchā – āyasmā pana āvuso ānandatthero dhammabhaṇḍāgāriko paṭhamamahāsaṃgītikāle dhammavissajjakatherabhūto kathaṃ bhagavatā etadaggaṭṭhāne ṭhapito.",
  "anya-e0904n:100_0": "Vissajjanā – āyasmā bhante ānandatthero dhammabhaṇḍāgāriko paṭhamamahāsaṃgītikāle",
  "anya-e0904n:100_1": "dhammavissajjakabhūto “etadaggaṃ bhikkhave mama sāvakānaṃ bhikkhūnaṃ bahussutānaṃ",
  "anya-e0904n:100_2": "yadidaṃ ānando. Etadaggaṃ bhikkhave mama sāvakānaṃ bhikkhūnaṃ satimantānaṃ yadidaṃ",
  "anya-e0904n:100_3": "ānando. Etadaggaṃ bhikkhave mama sāvakānaṃ bhikkhūnaṃ gatimantānaṃ yadidaṃ ānando.",
  "anya-e0904n:100_4": "Etadaggaṃ bhikkhave mama sāvakānaṃ bhikkhūnaṃ dhitimantānaṃ yadidaṃ ānando. Etadaggaṃ",
  "anya-e0904n:100_5": "bhikkhave mama sāvakānaṃ bhikkhūnaṃ upaṭṭhākānaṃ yadidaṃ ānando”ti evaṃ kho bhante",
  "anya-e0904n:100_6": "bhagavatā pañcasu etadaggaṭṭhānesu ṭhapito.",
  "anya-e0904n:101": "Satasahassena me kītaṃ,",
  "anya-e0904n:102": "Satasahassena māpitaṃ;",
  "anya-e0904n:103": "Sobhanaṃ nāma uyyānaṃ;",
  "anya-e0904n:104": "Paṭiggaṇha mahāmuni –",
  "anya-e0904n:105": "“Etadaggaṃ bhikkhave mama sāvakānaṃ bhikkhūnaṃ bahussutānaṃ. Satimantānaṃ. Gatimantānaṃ. Dhitimantānaṃ. Upaṭṭhākānaṃ yadidaṃ ānando” –",
  "anya-e0904n:106": "Upālivatthu",
  "anya-e0904n:107_0": "Pucchā – tenāvuso bhagavatā…pe… sammāsambuddhena aṅguttaranikāye ekakanipāte etadaggavagge",
  "anya-e0904n:107_1": "āgatesu ekacattālīsāya mahātheresu āyasmā upālitthero paṭhamamahāsaṃgītikāle vinayavissajjakabhūto",
  "anya-e0904n:107_2": "kathaṃ etadaggaṭṭhāne ṭhapito.",
  "anya-e0904n:108_0": "Vissajjanā – āyasmā bhante upālitthero paṭhamamahāsaṃgītikāle vinayavissajjakabhūto",
  "anya-e0904n:108_1": "“etadaggaṃ bhikkhave mama sāvakānaṃ bhikkhūnaṃ vinayadharānaṃ yadidaṃ upālī”ti evaṃ",
  "anya-e0904n:108_2": "kho bhante bhagavatā etadaggaṭṭhāne ṭhapito.",
  "anya-e0904n:109": "Vinayo vāsayo mayhaṃ,",
  "anya-e0904n:110": "Vinayo ṭhānacaṅkamaṃ;",
  "anya-e0904n:111": "Kappemi vinaye vāsaṃ,",
  "anya-e0904n:112": "Vinayo mama gocaro.",
  "anya-e0904n:113": "Mahāpajāpatigotamītherīvatthu",
  "anya-e0904n:114": "Pucchā – etadaggavagge āvuso āgatāsu terasasu therīsu mahāpajāpati gotamītherī kathaṃ bhagavatā etadaggaṭṭhāne ṭhapitā.",
  "anya-e0904n:115_0": "Vissajjanā – etadaggavagge bhante āgatāsu terasasu therīsu mahāpajāpatigotamītherī",
  "anya-e0904n:115_1": "“etadaggaṃ bhikkhave mama sāvikānaṃ bhikkhunīnaṃ rattaññūnaṃ yadidaṃ mahāpajāpati",
  "anya-e0904n:115_2": "gotamī”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n:116": "“Etadaggaṃ bhikkhave mama sāvikānaṃ bhikkhunīnaṃ rattaññūnaṃ yadidaṃ mahāpajāpatigotamī” –",
  "anya-e0904n:117": "Pucchā – khemātherī pana āvuso aggasāvikā bhagavatā kathaṃ etadaggaṭṭhāne ṭhapitā.",
  "anya-e0904n:118": "Vissajjanā – khemātherī bhante paṭhamā aggasāvikā “etadaggaṃ bhikkhave mama sāvikānaṃ bhikkhunīnaṃ mahāpaññānaṃ yadidaṃ khemā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n:119": "“Ye rāgarattānupatanti sotaṃ,",
  "anya-e0904n:120": "Sayaṃkataṃ makkaṭova jālaṃ,",
  "anya-e0904n:121": "Etampi chetvāna vajanti dhīrā;",
  "anya-e0904n:122": "Anapekkhino sabbadukkhaṃ pahāya” –",
  "anya-e0904n:123": "“Etadaggaṃ bhikkhave mama sāvikānaṃ bhikkhunīnaṃ mahāpaññānaṃ yadidaṃ khemā” –",
  "anya-e0904n:124": "Pucchā – uppalavaṇṇā pana āvuso therī dutiyaaggasāvikā bhagavatā kathaṃ etadaggaṭṭhāne ṭhapitā.",
  "anya-e0904n:125_0": "Vissajjanā – uppalavaṇṇā bhante therī dutiyaaggasāvikā “etadaggaṃ bhikkhave mama",
  "anya-e0904n:125_1": "sāvikānaṃ bhikkhunīnaṃ iddhimantīnaṃ yadidaṃ uppalavaṇṇā”ti evaṃ kho bhante bhagavatā",
  "anya-e0904n:125_2": "etadaggaṭṭhāne ṭhapitā.",
  "anya-e0904n:126": "“Etadaggaṃ bhikkhave mama sāvikānaṃ bhikkhunīnaṃ iddhimantīnaṃ yadidaṃ uppalavaṇṇā” –",
  "anya-e0904n:127": "Paṭācārātherībhikkhunīmavatthu",
  "anya-e0904n:128": "Pucchā – tenāvuso bhagavatā…pe… sammāsambuddhena aṅguttaranikāye ekakanipāte etadaggavagge āgatāsu terasasu therīsu paṭācārānāma therī kathaṃ etadaggaṭṭhāne ṭhapitā.",
  "anya-e0904n:129_0": "Vissajjanā – etadaggavagge bhante āgatāsu terasasu therikāsu paṭācārā therī “etadaggaṃ",
  "anya-e0904n:129_1": "bhikkhave mama sāvikānaṃ bhikkhunīnaṃ vinayadharānaṃ yadidaṃ paṭācārā”ti evaṃ kho",
  "anya-e0904n:129_2": "bhante bhagavatā etadaggaṭṭhāne ṭhapitā.",
  "anya-e0904n:130": "“Ubho puttā kālaṅkatā,",
  "anya-e0904n:131": "Panthe mayhaṃ patī mato;",
  "anya-e0904n:132": "Mātāpitā ca bhātā ca,",
  "anya-e0904n:133": "Ekacitakasmiṃ ḍayhare” –",
  "anya-e0904n:134": "“Catūsu samuddesu jalaṃ parittakaṃ,",
  "anya-e0904n:135": "Tato bahuṃ assujalaṃ anappakaṃ;",
  "anya-e0904n:136": "Dukkhena phuṭṭhassa narassa socanā,",
  "anya-e0904n:137": "Kiṃ kāraṇā amma tuvaṃ pamajjasi” –",
  "anya-e0904n:138": "“Na santi puttā tāṇāya,",
  "anya-e0904n:139": "Na pitā nāpi bandhavā;",
  "anya-e0904n:140": "Antakenādhipannassa,",
  "anya-e0904n:141": "Natthi ñātīsu tāṇatā;",
  "anya-e0904n:142": "Etamatthavasaṃ ñatvā, paṇḍito sīlasaṃvuto;",
  "anya-e0904n:143": "Nibbānagamanaṃ maggaṃ, khippameva visodhaye” –",
  "anya-e0904n:144": "“Yo ca vassasataṃ jīve,",
  "anya-e0904n:145": "Apassaṃ udayabbayaṃ;",
  "anya-e0904n:146": "Ekāhaṃ jīvitaṃ seyyo,",
  "anya-e0904n:147": "Passato udayabbayaṃ” –",
  "anya-e0904n:148": "“Etadaggaṃ bhikkhave mama sāvikānaṃ bhikkhunīnaṃ vinayadharānaṃ yadidaṃ paṭācārā” –",
  "anya-e0904n:149": "Dhammadinnātherībhikkhunīmavatthu",
  "anya-e0904n:150": "Pucchā – dhammadinnā pana āvuso therī bhagavatā kathaṃ etadaggaṭṭhāne ṭhapitā.",
  "anya-e0904n:151": "Vissajjanā – dhammadinnā bhante therī “etadaggaṃ bhikkhave mama sāvikānaṃ bhikkhunīnaṃ dhammakathikānaṃ yadidaṃ dhammadinnā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n:152": "“Yassa pure ca pacchā ca,",
  "anya-e0904n:153": "Majjheca natthi kiñcanaṃ;",
  "anya-e0904n:154": "Akiñcanaṃ anādānaṃ,",
  "anya-e0904n:155": "Tamahaṃ brūmi brāhmaṇaṃ” –",
  "anya-e0904n:156": "“Etadaggaṃ bhikkhave mama sāvikānaṃ bhikkhunīnaṃ dhammakathikānaṃ yadidaṃ dhammadinnā” –",
  "anya-e0904n:157": "Yasodharātherībhikkhunīmavatthu",
  "anya-e0904n:158": "Pucchā – bhaddakaccānānāma āvuso yasodharātherī bhagavatā kathaṃ etadaggaṭṭhāne ṭhapitā.",
  "anya-e0904n:159_0": "Vissajjanā – bhaddakaccānā bhante yasodharātherī bhagavatā “etadaggaṃ bhikkhave mama",
  "anya-e0904n:159_1": "sāvikānaṃ bhikkhunīnaṃ mahābhiññapattānaṃ yadidaṃ bhaddakaccānā”ti. Evaṃ kho bhante",
  "anya-e0904n:159_2": "etadaggaṭṭhāne ṭhapitā.",
  "anya-e0904n:160": "“Etadaggaṃ bhikkhave mama sāvikānaṃ bhikkhunīnaṃ mahābhiññapattānaṃ yadidaṃ bhaddakaccānā” –",
  "anya-e0904n:161": "Tapussabhallikavatthu",
  "anya-e0904n:162": "Pucchā – aṅguttaranikāye āvuso etadaggavagge āgatesu ekādasasu upāsakesu tapussabhallikānāma vāṇijā bhagavatā kathaṃ etadaggaṭṭhāne ṭhapitā.",
  "anya-e0904n:163_0": "Vissajjanā – tapussabhallikā bhante vāṇijā “etadaggaṃ bhikkhave mama sāvakānaṃ upāsakānaṃ",
  "anya-e0904n:163_1": "paṭhamaṃ saraṇaṃ gacchantānaṃ yadidaṃ tapussabhallikā vāṇijā”ti, evaṃ kho bhante",
  "anya-e0904n:163_2": "bhagavatā etadaggaṭṭhāne ṭhapitā.",
  "anya-e0904n:164": "“Ete bhante mayaṃ bhagavantaṃ saraṇaṃ gacchāma dhammañca, upāsake no bhagavā dhāretu ajjatagge pāṇupete saraṇaṃ gate” hu –",
  "anya-e0904n:165": "“Etadaggaṃ bhikkhave mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijā” –",
  "anya-e0904n:166": "Anāthapiṇḍakavatthu",
  "anya-e0904n:167_0": "Pucchā – tenāvuso bhagavatā arahatā…pe… sammāsambuddhena aṅguttaranikāye ekakanipāte",
  "anya-e0904n:167_1": "etadaggavagge āgatesu ekādasasu upāsakesu sudatto gahapati anāthapiṇḍiko kathaṃ etadaggaṭṭhāne ṭhapito.",
  "anya-e0904n:168_0": "Vissajjanā – etadaggavagge bhante āgatesu ekādasasu upāsakesu sudatto gahapati anāthapiṇḍiko",
  "anya-e0904n:168_1": "“etadaggaṃ bhikkhave mama sāvakānaṃ upāsakānaṃ dāyakānaṃ yadidaṃ sudatto gahapati",
  "anya-e0904n:168_2": "anāthapiṇḍiko”ti. Evaṃ kho bhante bhagavatā etadaggaṭṭhāne ṭhapito.",
  "anya-e0904n:169": "Etadaggaṃ bhikkhave mama sāvakānaṃ upāsakānaṃ dāyakānaṃ yadidaṃ sudatto gahapati anāthapiṇḍiko–",
  "anya-e0904n:170": "Sūrambaṭṭhaupāsakāvatthu",
  "anya-e0904n:171": "Pucchā – sūrambaṭṭho nāma āvuso upāsako bhagavatā kathaṃ etadaggaṭṭhāne ṭhapito.",
  "anya-e0904n:172": "Vissajjanā – sūrambaṭṭho upāsako “etadaggaṃ bhikkhave mama sāvakānaṃ upāsakānaṃ aveccappasannānaṃ yadidaṃ sūrambaṭṭho”ti evaṃ kho bhante bhagavatā etadaggaṭṭhāne ṭhapito.",
  "anya-e0904n:173": "“Etadaggaṃ bhikkhave mama sāvakānaṃ upāsakānaṃ aveccappasannānaṃ yadidaṃ sūrambaṭṭho” hu –",
  "anya-e0904n:174": "Sujātā upāsikāvatthu",
  "anya-e0904n:175": "Pucchā – etadaggavagge āvuso āgatāsu dasasu upāsikāsu sujātānāma upāsikā seniyadhītā kathaṃ bhagavatā etadaggaṭṭhāne ṭhapitā.",
  "anya-e0904n:176_0": "Vissajjanā – sujātā bhante seniyadhītā “etadaggaṃ bhikkhave mama sāvikānaṃ upāsikānaṃ",
  "anya-e0904n:176_1": "paṭhamaṃ saraṇaṃ gacchantīnaṃ yadidaṃ sujātā seniyadhītā”ti, evaṃ kho bhante bhagavatā",
  "anya-e0904n:176_2": "etadaggaṭṭhāne ṭhapitā.",
  "anya-e0904n:177": "“Etā mayaṃ bhante bhagavantaṃ saraṇaṃ gacchāma dhammañca bhikkhusaṅghañca, upāsikāyo no bhagavā dhāretu ajjatagge pāṇupetā saraṇaṃ gatā” hu –",
  "anya-e0904n:178": "“Etadaggaṃ bhikkhave mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītā” –",
  "anya-e0904n:179": "Visākhā upāsikāvatthu",
  "anya-e0904n:180": "Pucchā – visākhā pana āvuso upāsikā kathaṃ bhagavatā etadaggaṭṭhāne ṭhapitā.",
  "anya-e0904n:181_0": "Vissajjanā – visākhā bhante upāsikā migāramātā “etadaggaṃ bhikkhave mama sāvikānaṃ",
  "anya-e0904n:181_1": "upāsikānaṃ dāyikānaṃ yadidaṃ visākhā migāramātā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n:182": "“Etadaggaṃ bhikkhave mama sāvikānaṃ upāsikānaṃ dāyikānaṃ yadidaṃ visākhā migāramātā” hu –",
  "anya-e0904n:183": "Khujjuttarā upāsikāvatthu",
  "anya-e0904n:184": "Pucchā – tenāvuso bhagavatā…pe… sammāsambuddhena aṅguttaranikāye ekakanipāte etadaggavagge āgatāsu dasasu upāsikāsu khujjuttarānāma upāsikā kathaṃ etadaggaṭṭhāne ṭhapitā.",
  "anya-e0904n:185_0": "Vissajjanā – etadaggavagge bhante āgatāsu dasasu upāsikāsu khujjuttarā upāsikā “etadaggaṃ",
  "anya-e0904n:185_1": "bhikkhave mama sāvikānaṃ upāsikānaṃ bahussutānaṃ yadidaṃ khujjuttarā”ti evaṃ kho",
  "anya-e0904n:185_2": "bhante bhagavatā etadaggaṭṭhāne ṭhapitā.",
  "anya-e0904n:186": "“Etadaggaṃ bhikkhave mama sāvakānaṃ upāsikānaṃ bahussutānaṃ yadidaṃ khujjuttarā” hu –",
  "anya-e0904n:187": "Kāḷīupāsikāvatthu",
  "anya-e0904n:188": "Pucchā – kāḷīnāma āvuso upāsikā kuraragharikā kathaṃ bhagavatā etadaggaṭṭhāne ṭhapitā.",
  "anya-e0904n:189_0": "Vissajjanā – kāḷī bhante upāsikā kuraragharikā “etadaggaṃ bhikkhave mama sāvikānaṃ",
  "anya-e0904n:189_1": "anussavappasannānaṃ yadidaṃ kāḷī upāsikā kuraragharikā”ti evaṃ kho bhante bhagavatā",
  "anya-e0904n:189_2": "etadaggaṭṭhāne ṭhapitā.",
  "anya-e0904n:190": "“Etadaggaṃ bhikkhave mama sāvikānaṃ upāsikānaṃ anussavappasannānaṃ yadidaṃ kāḷī upāsikā kuraragharikā” –",
  "anya-e0904n:191": "Aṭṭhānapāḷi",
  "anya-e0904n:192": "Pucchā – sakalāpi āvuso aṭṭhānapāḷi bhagavatā kathaṃ bhāsitā.",
  "anya-e0904n:193_0": "Vissajjanā – aṭṭhānametaṃ bhikkhave anavakāso, yaṃ diṭṭhisampanno puggalo kañcisaṅkhāraṃ",
  "anya-e0904n:193_1": "niccato upagaccheyya, netaṃ ṭhānaṃ vijjati. Ṭhānañca kho etaṃ bhikkhave vijjati,",
  "anya-e0904n:193_2": "yaṃ puthujjano kañcisaṅkhāraṃ niccato upagaccheyya, ṭhānametaṃ vijjatīti evamādinā",
  "anya-e0904n:193_3": "bhante bhagavatā sakalāpi aṭṭhānapāḷi bhāsitā.",
  "anya-e0904n:194": "Ekadhammapāḷi paṭhamavagga",
  "anya-e0904n:195": "Pucchā – ekadhammapāḷiyaṃ āvuso paṭhamavagge kīdisī dhammadesanā bhagavatā desitā.",
  "anya-e0904n:196_0": "Vissajjanā – ekadhammapāḷiyaṃ bhante paṭhamavagge “ekadhammo bhikkhave bhāvito bahulīkato",
  "anya-e0904n:196_1": "ekantanibbidāya virāgāya nirodhāya upasamāya abhiññāya sambodhāya nibbānāya saṃvattati.",
  "anya-e0904n:196_2": "Katamo ekadhammo, buddhānussati, ayaṃ kho bhikkhave ekadhammo bhāvito bahulīkato",
  "anya-e0904n:196_3": "ekantanibbidāya virāgāya nirodhāya upasamāya abhiññāya sambodhāya nibbānāya saṃvattatī”ti",
  "anya-e0904n:196_4": "evamādikā bhagavatā dhammadesanā desitā.",
  "anya-e0904n:197": "Pucchā – dutiyavagge pana āvuso bhagavatā kīdisī dhammadesanāyo desitā.",
  "anya-e0904n:198_0": "Vissajjanā – dutiyavagge bhante bhagavatā “nāhaṃ bhikkhave aññaṃ ekadhammampi samanupassāmi,",
  "anya-e0904n:198_1": "yena anuppannā vā akusalā dhammā uppajjanti, uppannā vā akusalā dhammā bhiyyobhāvāya",
  "anya-e0904n:198_2": "vepullāya saṃvattanti, yathayidaṃ bhikkhave micchādiṭṭhi. Micchādiṭṭhikassa bhikkhave",
  "anya-e0904n:198_3": "anuppannā ceva akusalā dhammā uppajjanti, uppannā ca akusalā dhammā bhiyyobhāvāya",
  "anya-e0904n:198_4": "vepullāya saṃvattantī”ti. Evamādikā bhagavatā dhammadesanāyo desitā.",
  "anya-e0904n:199": "Tatiyavagga",
  "anya-e0904n:200": "Pucchā – tatiyavagge pana āvuso pañcamādīni aṭṭha suttāni bhagavatā kathaṃ bhāsitāni.",
  "anya-e0904n:201_0": "Vissajjanā – tatiyavagge bhante pañcamādīni aṭṭhasuttāni “durakkhāte bhikkhave dhammavinaye",
  "anya-e0904n:201_1": "yo ca samādapeti, yañca samādapeti, yo ca samādapito tathattāya paṭipajjati. Sabbete",
  "anya-e0904n:201_2": "bahuṃ apuññaṃ pasavanti. Taṃkissahetu, durakkhābhattā bhikkhave dhammassa. Svākkhāte",
  "anya-e0904n:201_3": "bhikkhave dhammavinaye yo ca samādapeti, yañca samādapeti, yo ca samādapito, tathattāya",
  "anya-e0904n:201_4": "paṭipajjati, sabbete bahuṃ puññaṃ pasavanti. Taṃkissahetu svākkhātattā bhikkhave",
  "anya-e0904n:201_5": "dhammassā”ti evamādinā bhagavatā bhāsitāni.",
  "anya-e0904n:202": "Apara accharāsaṅghātavagga",
  "anya-e0904n:203": "Pucchā – aparaaccharāsaṅghātavagge pana āvuso bhagavatā kīdisī dhammadesanāyo desitā.",
  "anya-e0904n:204_0": "Vissajjanā – aparaaccharāsaṅghātavagge bhante “accharāsaṅghātamattampi ce bhikkhave",
  "anya-e0904n:204_1": "bhikkhu paṭhamaṃ jhānaṃ bhāveti, ayaṃ vuccati bhikkhave bhikkhu arittajjhāno viharati",
  "anya-e0904n:204_2": "satthusāsanakaro ovādapatikaro amoghaṃ raṭṭhapiṇḍaṃ bhuñjati, ko pana vādo ye naṃ",
  "anya-e0904n:204_3": "bahulīkarontī”ti evamādikā bhante bhagavatā dhammadesanāyo desitā.",
  "anya-e0904n:205": "Kāyagatāsativagga",
  "anya-e0904n:206": "Pucchā – sakalopi āvuso kāyagatāsativaggo bhagavatā kathaṃ bhāsito.",
  "anya-e0904n:207_0": "Vissajjanā – yassa kassaci bhikkhave mahāsamuddo cetasā phuṭo, antogadhā tassa kunnadiyo",
  "anya-e0904n:207_1": "yākāci samuddaṅgamā, evameva bhikkhave yassa kassaci kāyagatāsati bhāvitā bahulīkatā,",
  "anya-e0904n:207_2": "antogadhā tassa kusalā dhammā yekeci vijjābhāgiyā”ti evamādinā bhante bhagavatā sakalopi",
  "anya-e0904n:207_3": "kāyagatāsativaggo bhāsito.",
  "anya-e0904n:208": "Amatavagga",
  "anya-e0904n:209": "Pucchā – sakalopi āvuso amatavaggo bhagavatā kathaṃ bhāsato.",
  "anya-e0904n:210_0": "Vissajjanā – amataṃ te bhikkhave na paribhuñjanti, ye kāyagatāsatiṃ na paribhuñjanti.",
  "anya-e0904n:210_1": "Amataṃ te bhikkhave paribhuñjanti, ye kāyagatāsatiṃ paribhuñjanti. Amataṃ te bhikkhave",
  "anya-e0904n:210_2": "aparibhuttaṃ, yesaṃ kāyagatāsati aparibhuttā. Amataṃ te bhikkhave paribhuttaṃ, yesaṃ",
  "anya-e0904n:210_3": "kāyagatāsati paribhuttāti evamādinā bhante bhagavatā sakalopi amatavaggo bhāsito.",
  "anya-e0904n:211": "Kammakaraṇavagga, vajjasutta",
  "anya-e0904n:212": "Pucchā – tenāvuso bhagavatā…pe… sammāsambuddhena aṅguttaranikāye dukanipāte kammakaraṇavagge paṭhamaṃ vajjasuttaṃ kattha kassa kathañca bhāsitaṃ.",
  "anya-e0904n:213": "Vissajjanā – sāvatthiyaṃ bhante sambahulānaṃ bhikkhūnaṃ “dvemāni bhikkhave vajjāni. Katamāni dve diṭṭhadhammikañca vajjaṃ samparāyikañca vajja”nti evamādinā bhagavatā bhāsitaṃ.",
  "anya-e0904n:214_0": "Tasmātiha bhikkhave evaṃ sikkhitabbaṃ “diṭṭhadhammikassa vajjassa bhāyissāma, samparāyikassa",
  "anya-e0904n:214_1": "vajjassa bhāyissāma, vajjabhīruno bhavissāma vajjabhayadassāvino”ti. Evañhi kho bhikkhave sikkhitabbaṃ.",
  "anya-e0904n:215": "Padhānasutta",
  "anya-e0904n:216": "Pucchā – tattheva āvuso dutiyaṃ padhānasuttaṃ bhagavatā kattha kassa kathañca bhāsitaṃ.",
  "anya-e0904n:217_0": "Vissajjanā – sāvatthiyaṃyeva bhante sambahulānaṃ bhikkhūnaṃ “dvemāni bhikkhave padhānāni",
  "anya-e0904n:217_1": "durabhisambhavāni lokasmiṃ. Katamāni dve, yañca gihīnaṃ agāraṃ ajjhāvasataṃ cīvarapiṇḍapātasenāsanagilānapaccayabhesajjaparikkhārānuppādanatthaṃ",
  "anya-e0904n:217_2": "padhānaṃ, yañca agārasmā anagāriyaṃ pabbajitānaṃ sabbūpadhipaṭinissaggattaṃ padhānaṃ.",
  "anya-e0904n:217_3": "Imāni kho bhikkhave dve padhānāni durabhisambhavāni lokasmi”nti evamādinā bhagavatā bhāsitaṃ.",
  "anya-e0904n:218": "Tapanīyasutta",
  "anya-e0904n:219": "Pucchā – tattheva āvuso tapanīyasuttaṃ bhagavatā kathaṃ bhāsitaṃ.",
  "anya-e0904n:220_0": "Vissajjanā – dveme bhikkhave dhammā tapanīyā. Katame dve, idha bhikkhave ekaccassa",
  "anya-e0904n:220_1": "kāyaduccaritaṃ kataṃ hoti, akataṃ hoti kāya sucaritaṃ, vacīduccaritaṃ kataṃ hoti,",
  "anya-e0904n:220_2": "akataṃ hoti vacīsucaritaṃ, manoduccaritaṃ kataṃ hoti, akataṃ hoti manosucaritaṃ.",
  "anya-e0904n:220_3": "So “kāyaduccaritaṃ me kata”nti tappati, “akataṃ me kāyasucarita”nti tappati. Vacīduccaritaṃ",
  "anya-e0904n:220_4": "(pa) “manoduccaritaṃ me kata”nti tappati, “akataṃ me manosucarita”nti tappati. Ime",
  "anya-e0904n:220_5": "kho bhikkhave dve dhammā tapanīyāti. Evaṃ kho bhante bhagavatā bhāsitaṃ.",
  "anya-e0904n:221": "Atapanīyasutta",
  "anya-e0904n:222": "Pucchā – catutthaṃ pana āvuso atapanīyasuttaṃ bhagavatā kathaṃ bhāsitaṃ.",
  "anya-e0904n:223_0": "Vissajjanā – catutthaṃ bhante atapanīyasuttaṃ “dveme bhikkhave dhammā atapanīyā.",
  "anya-e0904n:223_1": "Katame dve, idha bhikkhave ekaccassa kāyasucaritaṃ kataṃ hoti, akataṃ hoti kāyaduccaritaṃ.",
  "anya-e0904n:223_2": "Vacīsucaritaṃ kataṃ hoti, akataṃ hoti vacīduccaritaṃ. Manosucaritaṃ kataṃ hoti, akataṃ",
  "anya-e0904n:223_3": "hoti manoduccaritaṃ. So ‘kāyasucaritaṃ me kata’nti na tappati, ‘akataṃ me kāyaduccarita’nti",
  "anya-e0904n:223_4": "natappati. ‘Vacīsucaritaṃ…pe… manosucaritaṃ me kata’nti na tappati. ‘Akataṃ me manoduccarita’nti",
  "anya-e0904n:223_5": "na tappati. Ime kho bhikkhave dve dhammā atapanīyā”ti. Evaṃ kho bhante bhagavatā bhāsitaṃ.",
  "anya-e0904n:224": "Upaññātasutta",
  "anya-e0904n:225": "Pucchā – pañcamaṃ pana āvuso upaññātasuttaṃ bhagavatā kathaṃ bhāsitaṃ.",
  "anya-e0904n:226_0": "Vissajjanā – pañcamaṃ bhante upaññātasuttaṃ “dvinnāhaṃ bhikkhave dhammānaṃ upaññāsiṃ.",
  "anya-e0904n:226_1": "Yā ca asantuṭṭhitā kusalesu dhammesu, yā ca appaṭivānitā padhānasmiṃ. Appaṭivāni",
  "anya-e0904n:226_2": "sudāhaṃ bhikkhave padahāmi ‘kāmaṃ-taco ca nhāru ca aṭṭhi ca avasissatu upasussatu",
  "anya-e0904n:226_3": "sarīre maṃsalohitaṃ, yaṃ taṃ purisathāmena purisavīriyena purisaparakkamena pattabbaṃ,",
  "anya-e0904n:226_4": "na taṃ apāpuṇitvā vīriyassa saṇṭhānaṃ bhavissatī”ti. Evamādinā bhante bhagavatā bhāsitaṃ.",
  "anya-e0904n:227": "Cariyasutta",
  "anya-e0904n:228": "Pucchā – navamaṃ pana āvuso cariyasuttaṃ bhagavatā kathaṃ bhāsitaṃ.",
  "anya-e0904n:229_0": "Vissajjanā – navamaṃ bhante cariyasuttaṃ “dveme bhikkhave dhammā sukkā lokaṃ pālenti.",
  "anya-e0904n:229_1": "Katame dve, hirīca ottappañca. Ime kho bhikkhave dve sukkā dhammā lokaṃ na pāleyyuṃ,",
  "anya-e0904n:229_2": "nayidha paññāyetha ‘mātā’tivā ‘mātucchā’tivā ‘mātulānī’tivā ‘ācariyabhariyā’tivā",
  "anya-e0904n:229_3": "‘garūnaṃ dārā’ti”vāti, evamādinā bhante bhagavatā bhāsitaṃ.",
  "anya-e0904n:230": "Adhikaraṇavagga, sattamasutta",
  "anya-e0904n:231": "Pucchā – adhikaraṇavagge pana āvuso sattamasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:232_0": "Vissajjanā – sāvatthiyaṃ bhante jāṇussoṇiṃ brāhmaṇaṃ ārabbha bhāsitaṃ. Jāṇussoṇi",
  "anya-e0904n:232_1": "bhante brāhmaṇo bhagavantaṃ etadavoca “ko nu kho bho gotama hetu ko paccayo, yena",
  "anya-e0904n:232_2": "midhekacce sattā kāyassa bhedā paraṃmaraṇā apāyaṃ duggatiṃ vinipātaṃ nirayaṃ upapajjantī”ti.",
  "anya-e0904n:232_3": "Tasmiṃ bhante vatthusmiṃ “katattā ca brāhmaṇa akatattā ca evamidhekacce sattā kāyassa",
  "anya-e0904n:232_4": "bhedā paraṃmaraṇā apāyaṃ duggatiṃ vinipātaṃ nirayaṃ upapajjantī”ti evamādinā bhante bhagavatā bhāsitaṃ.",
  "anya-e0904n:233": "Ko nu kho bho gotama hetu ko paccayo, yena midhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti.",
  "anya-e0904n:234": "“Katattāca brāhmaṇa akatattāca evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti” –",
  "anya-e0904n:235": "Ko pana bho gotama hetu ko paccayo, yena midhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti –",
  "anya-e0904n:236": "Katattā ca brāhmaṇa akatattā ca evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti.",
  "anya-e0904n:237": "Na kho ahaṃ imassa bhoto gotamassa saṃkhittena bhāsitassa vitthārena atthaṃ avibhattassa vitthārena atthaṃ –",
  "anya-e0904n:238": "Sādhu me bhavaṃ gotamo tathā dhammaṃ desetu.",
  "anya-e0904n:239": "Aṭṭhamasutta",
  "anya-e0904n:240": "Pucchā – tattheva āvuso aṭṭhamasuttaṃ bhagavatā kattha kassa kathañca bhāsitaṃ.",
  "anya-e0904n:241": "Vissajjanā – sāvatthiyaṃ bhante āyasmato ānandassa “ekaṃsenāhaṃ ānanda akaraṇīyaṃ vadāmi kāyaduccaritaṃ manoduccarita”nti evamādinā bhagavatā bhāsitaṃ.",
  "anya-e0904n:242": "“Ekaṃsenāhaṃ ānanda karaṇīyaṃ vadāmi kāyasucaritaṃ vacīsucaritaṃ manosucaritaṃ” –",
  "anya-e0904n:243": "Navamasutta",
  "anya-e0904n:244": "Pucchā – tenāvuso bhagavatā…pe… sammāsambuddhena aṅguttaranikāye dukanipāte adhikaraṇavagge navamasuttaṃ bhāsitaṃ.",
  "anya-e0904n:245_0": "Vissajjanā – akusalaṃ bhikkhave pajahatha, sakkā bhikkhave akusalaṃ pajahituṃ. Nocedaṃ",
  "anya-e0904n:245_1": "bhikkhave sakkā abhavissa akusalaṃ pajahituṃ, nāhaṃ evaṃ vadeyyaṃ “akusalaṃ bhikkhave",
  "anya-e0904n:245_2": "pajahathā”ti. Yasmā ca kho bhikkhave sakkā akusalaṃ pajahituṃ, tasmāhaṃ evaṃ vadāmi",
  "anya-e0904n:245_3": "“akusalaṃ bhikkhave pajahathā”ti. Akusalañca hidaṃ bhikkhave pahīnaṃ ahitāya dukkhāya",
  "anya-e0904n:245_4": "saṃvatteyya, nāhaṃ evaṃvadeyyaṃ “akusalaṃ bhikkhave pajahathā”ti. Yasmā ca kho bhikkhave",
  "anya-e0904n:245_5": "akusalaṃ pahīnaṃ hitāya sukhāya saṃvattati, tasmāhaṃ evaṃ vadāmi “akusalaṃ bhikkhave",
  "anya-e0904n:245_6": "pajahathā”ti evamādinā bhante bhagavatā bhāsitaṃ.",
  "anya-e0904n:246": "Dasamasutta, ekādasamasutta",
  "anya-e0904n:247": "Pucchā – tattheva āvuso dasamaekādasamasuttāni bhagavatā kathaṃ bhāsitāni.",
  "anya-e0904n:248_0": "Vissajjanā – tattheva bhante dasamaekādasamasuttāni “dveme bhikkhave dhammā saddhammassa",
  "anya-e0904n:248_1": "sammosāya antaradhānāya saṃvattanti. Katame dve, dunnikkhittañca padabyañjanaṃ attho",
  "anya-e0904n:248_2": "ca dunnīto, dunnikkhittassa bhikkhave padabyañjanassa atthopi dunnayo hoti. Ime kho",
  "anya-e0904n:248_3": "bhikkhave dve dhammā saddhammassa sammosāya antaradhānāya saṃvattantī”ti ca. “Dveme",
  "anya-e0904n:248_4": "bhikkhave dhammā saddhammassa ṭhitiyā asammosāya anantaradhānāya saṃvattanti. Katame",
  "anya-e0904n:248_5": "dve, sunikkhittañca padabyañjanaṃ attho ca sunīto, sunikkhittassa bhikkhave padabyañjanassa",
  "anya-e0904n:248_6": "atthopi sunayo hoti. Ime kho bhikkhave dve dhammā saddhammassa ṭhitiyā asammosāya",
  "anya-e0904n:248_7": "anantaradhānāya saṃvattantī”ti ca. Evaṃ kho bhante bhagavatā bhāsitāni.",
  "anya-e0904n:249": "Bālavagga",
  "anya-e0904n:250": "Dutiyasutta",
  "anya-e0904n:251": "Pucchā – bālavagge pana āvuso dutiyasuttaṃ bhagavatā kathaṃ bhāsitaṃ.",
  "anya-e0904n:252_0": "Vissajjanā – bālavagge bhante dutiyaṃ suttaṃ “dveme bhikkhave tathāgataṃ abbhācikkhanti.",
  "anya-e0904n:252_1": "Katame dve, duṭṭho vā dosantaro saddho vā duggahitena. Ime kho bhikkhave dve tathāgataṃ",
  "anya-e0904n:252_2": "abbhācikkhantī”ti, evaṃ kho bhante bhagavatā bhāsitaṃ.",
  "anya-e0904n:253": "Tatiyasutta",
  "anya-e0904n:254": "Pucchā – tattheva āvuso tatiyasuttaṃ bhagavatā kathaṃ bhāsitaṃ.",
  "anya-e0904n:255_0": "Vissajjanā – tattheva bhante tatiyasuttaṃ bhagavatā “dveme bhikkhave tathāgataṃ abbhācikkhanti.",
  "anya-e0904n:255_1": "Katame dve, yo ca abhāsitaṃ alapitaṃ tathāgatena ‘bhāsitaṃ lapitaṃ tathāgatenā’ti",
  "anya-e0904n:255_2": "dīpeti. Yo ca bhāsitaṃ lapitaṃ tathāgatena ‘abhāsitaṃ alapitaṃ tathāgatenāti’ dīpeti.",
  "anya-e0904n:255_3": "Ime kho bhikkhave dve tathāgataṃ abbhācikkhanti. Dveme bhikkhave tathāgataṃ nābbhācikkhanti.",
  "anya-e0904n:255_4": "Katame dve, yo ca abhāsitaṃ alapitaṃ tathāgatena ‘abhāsitaṃ alapitaṃ tathāgatenā’ti",
  "anya-e0904n:255_5": "dīpeti. Yo ca bhāsitaṃ lapitaṃ tathāgatena ‘bhāsitaṃ lapitaṃ tathāgatenā’ti dīpeti.",
  "anya-e0904n:255_6": "Ime kho bhikkhave dve tathāgataṃ nābbhācikkhantī”ti, evaṃ kho bhante bhagavatā bhāsitaṃ.",
  "anya-e0904n:256": "Catutthavagga, pañcamasutta",
  "anya-e0904n:257": "Pucchā – tattheva āvuso catutthapañcamasuttāni bhagavatā kathaṃ bhāsitāni.",
  "anya-e0904n:258_0": "Vissajjanā – tattheva bhante catutthapañcamasuttāni “dveme bhikkhave tathāgataṃ abbhācikkhanti.",
  "anya-e0904n:258_1": "Katame dve, yo ca neyyatthaṃ suttantaṃ ‘nītattho suttanto’ti dīpeti, yo ca nītatthaṃ",
  "anya-e0904n:258_2": "suttantaṃ ‘neyyattho suttanto’ti dīpetī”ti, evamādinā bhagavatā bhāsitāni.",
  "anya-e0904n:259": "Samacittavagga, paṭhamasutta",
  "anya-e0904n:260": "Pucchā – samacittavagge āvuso paṭhamasuttaṃ bhagavatā kathaṃ bhāsitaṃ.",
  "anya-e0904n:261_0": "Vissajjanā – samacittavagge bhante paṭhamasuttaṃ “asappurisabhūmiñca vo bhikkhave",
  "anya-e0904n:261_1": "desessāmi sappurisabhūmiñca, taṃ suṇātha sādhukaṃ manasikarotha, bhāsissāmī”ti, evamādinā",
  "anya-e0904n:261_2": "bhante bhagavatā bhāsitaṃ.",
  "anya-e0904n:262": "Dutiyasutta",
  "anya-e0904n:263": "Pucchā – tattheva āvuso dutiyasuttaṃ bhagavatā kathaṃ bhāsitaṃ.",
  "anya-e0904n:264": "Vissajjanā – tattheva bhante dutiyasuttaṃ “dvinnāhaṃ bhikkhave na suppatikāra vadāmi. Katamesaṃ dvinnaṃ, mātu ca pitu cā”ti, evamādinā bhagavatā bhāsitaṃ.",
  "anya-e0904n:265": "Samacittasutta",
  "anya-e0904n:266": "Pucchā – tattheva āvuso pañcamaṃ samacittasuttaṃ kattha kassa kena kathañca bhāsitaṃ.",
  "anya-e0904n:267": "Vissajjanā – sāvatthiyaṃ bhante sambahulānaṃ bhikkhūnaṃ “ajjhattasaṃyojanañca āvuso puggalaṃ desessāmi bahiddhāsaṃyojanañca, taṃsuṇātha",
  "anya-e0904n:268": "Sādhukaṃ manasikarothā”ti, evamādinā bhante āyasmatā sāriputtattherena dhammasenāpatinā bhāsitaṃ.",
  "anya-e0904n:269": "Ovāda",
  "anya-e0904n:270": "Pucchā – kathañca āvuso tattha bhagavā ovādaṃ adāsi.",
  "anya-e0904n:271": "Vissajjanā – tattha bhante bhagavā “tasmātiha sāriputta evaṃ sikkhitabbaṃ ‘santindriyā bhavissāma santamānasā’ti. Evañhi vo sāriputta sikkhitabba”nti evamādinā ovādamadāsi.",
  "anya-e0904n:272": "“Eso bhante āyasmā sāriputto pubbārāme migāramātupāsā de bhikkhūnaṃ ajjhattasaṃyojanañca puggalaṃ deseti bahiddhā saṃyojanañca” –",
  "anya-e0904n:273": "Sādhu bhante bhagavā yena āyasmā sāriputto tenupasaṅkamatu anukampaṃ upādāya.",
  "anya-e0904n:274_0": "Tā kho pana sāriputta devatā dasapi hutvā vīsampi hutvā tiṃsampi hutvā cattālīsampi",
  "anya-e0904n:274_1": "hutvā paññāsampi hutvā saṭṭhipi hutvā āraggakoṭinitudanamattepi tiṭṭhanti, na ca",
  "anya-e0904n:274_2": "aññamaññaṃ byābādhenti–",
  "anya-e0904n:275": "Tasmātiha sāriputta evaṃ sikkhitabbaṃ santindriyā bhavissāma santamānasā.",
  "anya-e0904n:276": "Parisavagga",
  "anya-e0904n:277": "Uttānasutta",
  "anya-e0904n:278": "Pucchā – tenāvuso bhagavatā…pe… sammāsambuddhena aṅguttaranikāye dukanipāte parisavagge paṭhamaṃ uttānasuttaṃ kathaṃ bhāsitaṃ.",
  "anya-e0904n:279_0": "Vissajjanā – paṭhamaṃ bhante uttānasuttaṃ “dvemā sikkhave parisā, katamā dve, uttānā",
  "anya-e0904n:279_1": "ca parisā gambhīrā ca parisā, katamā ca bhikkhave uttānā parisā, idha bhikkhave yassaṃ",
  "anya-e0904n:279_2": "parisāyaṃ bhikkhū uddhatā honti unnaḷā capalā mukharā vikiṇṇavācā muṭṭhassatī asampajānā",
  "anya-e0904n:279_3": "asamāhitā vibbhantacittā pākatindriyā. Ayaṃ vuccati bhikkhave uttānā parisā”ti evamādinā bhagavatā bhāsitaṃ.",
  "anya-e0904n:280": "Soparisattaka",
  "anya-e0904n:281": "Etadaggaṃ bhikkhave imāsaṃ dvinnaṃ parisānaṃ yadidaṃ gambhīrā parisā.",
  "anya-e0904n:282": "Anaggavatīsutta",
  "anya-e0904n:283": "Pucchā – tattheva āvuso tatiyaṃ anaggavatīsuttaṃ bhagavatā kathaṃ bhāsitaṃ.",
  "anya-e0904n:284_0": "Vissajjanā – tattheva bhante tatiyaṃ anaggavatīsuttaṃ “dvemā bhikkhave parisā. Katamā",
  "anya-e0904n:284_1": "dve, anaggavatī ca parisā aggavatī ca parisā. Katamā ca bhikkhave anaggavatī parisā,",
  "anya-e0904n:284_2": "idha bhikkhave yassaṃ parisāyaṃ therā bhikkhū bāhulikā honti sāthalikā, okkamane",
  "anya-e0904n:284_3": "pubbaṅgamā, paviveke nikkhittadhurā, na vīriyaṃ ārabhanti appattassa pattiyā anadhigatassa",
  "anya-e0904n:284_4": "adhigamāya asacchikabhassa sacchikiriyāyā”ti evamādinā bhagavatā bhāsitaṃ.",
  "anya-e0904n:285": "Okkācitavinītasutta",
  "anya-e0904n:286": "Pucchā – tattheva āvuso chaṭṭhaṃ okkācitavinītasuttaṃ bhagavatā kathaṃ bhāsitaṃ.",
  "anya-e0904n:287_0": "Vissajjanā – tattheva bhante chaṭṭhaṃ okkācitavinītasuttaṃ “dvemā bhikkhave parisā.",
  "anya-e0904n:287_1": "Katamā dve, okkācitavinītā parisā no paṭipucchāvinītā, paṭipucchā vinītā parisā no",
  "anya-e0904n:287_2": "okkācitavinītā”ti evamādinā bhante bhagavatā bhāsitaṃ.",
  "anya-e0904n:288": "Puggalavagga",
  "anya-e0904n:289": "Asantasannivāsasutta",
  "anya-e0904n:290": "Pucchā – puggalavagge āvuso ekādasamaṃ asantasannivāsasuttaṃ bhagavatā kathaṃ bhāsitaṃ.",
  "anya-e0904n:291_0": "Vissajjanā – puggalavagge bhante ekādasamaṃ asantasannivāsasuttaṃ “asantasannivāsañca",
  "anya-e0904n:291_1": "vo bhikkhave desessāmi santasannivāsañca, taṃ suṇātha, sādhukaṃ manasikarotha bhāsissāmī”ti",
  "anya-e0904n:291_2": "evamādinā bhagavatā bhāsitaṃ.",
  "anya-e0904n:292": "Sukhavagga",
  "anya-e0904n:293": "Pucchā – sukhavagge pana āvuso bhagavatā kīdisī dhammadesanāyo desitā.",
  "anya-e0904n:294_0": "Vissajjanā – sukhavagge bhante bhagavatā “dvemāni bhikkhave sukhāni. Katamāni dve,",
  "anya-e0904n:294_1": "gihisukhañca pabbajitasukhañca, imāni kho bhikkhave dve sukhāni. Etadaggaṃ bhikkhave",
  "anya-e0904n:294_2": "imesaṃ dvinnaṃ sukhānaṃ yadidaṃ pabbajitasukha”nti evamādikā dhammadesanāyo desitā.",
  "anya-e0904n:295": "Āyācanavagga",
  "anya-e0904n:296": "Pucchā – āyācanavagge pana āvuso bhagavatā paṭhamādīni cattāri suttāni kathaṃ bhāsitāni.",
  "anya-e0904n:297_0": "Vissajjanā – āyācanavagge bhante paṭhamādīni cattāri suttāni “saddho bhikkhave bhikkhu",
  "anya-e0904n:297_1": "evaṃ sammā āyācamāno āyāceyya tādiso homi, yādisā sāriputtamoggallānā”ti, evamādinā",
  "anya-e0904n:297_2": "bhagavatā bhāsitāni.",
  "anya-e0904n:298": "Avaṇṇārahasutta",
  "anya-e0904n:299": "Pucchā – tattheva āvuso pañcamaṃ avaṇṇārahasuttaṃ bhagavatā kathaṃ bhāsitaṃ.",
  "anya-e0904n:300_0": "Vissajjanā – tattheva bhante pañcamaṃ avaṇṇārahasuttaṃ “dvīhi bhikkhave dhammehi",
  "anya-e0904n:300_1": "samannāgato bālo abyatto asappuriso etaṃ upahataṃ attānaṃ pariharati, sāvajjo ca",
  "anya-e0904n:300_2": "hoti sānuvajjo ca viññūnaṃ, bahuñca apuññaṃ pasavatī”ti, evamādinā bhagavatā bhāsitaṃ.",
  "anya-e0904n:301": "Appasādanīyasutta",
  "anya-e0904n:302": "Pucchā – tenāvuso bhagavatā…pe… sammāsambuddhena aṅguttaranikāye dukanipāte āyācanavagge chaṭṭhaṃ appasādanīyasuttaṃ kathaṃ bhāsitaṃ.",
  "anya-e0904n:303_0": "Vissajjanā – chaṭṭhaṃ bhante appasādanīyasuttaṃ “dvīhi bhikkhave dhammehi samannāgato",
  "anya-e0904n:303_1": "bālo abyatto asappuriso etaṃ upahataṃ attānaṃ pariharati, sāvajjo ca hoti sānuvajjo",
  "anya-e0904n:303_2": "ca viññūnaṃ, bahuñca apuññaṃ pasavati. Katamehi dvīhi, ananuvicca apariyogāhetvā",
  "anya-e0904n:303_3": "appasādanīye ṭhāne pasādaṃ upadaṃseti, ananuvicca apariyo gāhetvā pasādanīye ṭhāne",
  "anya-e0904n:303_4": "appasādaṃ upadaṃsetī”ti evamādinā bhagavatā bhāsitaṃ.",
  "anya-e0904n:304": "Mātāpitusutta",
  "anya-e0904n:305": "Pucchā – tattheva āvuso sattamaṃ mātāpitusuttaṃ bhagavatā kathaṃ bhāsitaṃ.",
  "anya-e0904n:306_0": "Vissajjanā – tattheva bhante sattamaṃ mātāpitusuttaṃ “dvīsu bhikkhave micchā paṭipajjamāno",
  "anya-e0904n:306_1": "bālo abyatto asappuriso etaṃ upahataṃ attānaṃ pariharati, sāvajjo ca hohi sānuvajjo",
  "anya-e0904n:306_2": "ca viññūnaṃ, bahuñca apuññaṃ pasavati. Katamesu dvīsu, mātari ca pitari cā”ti evamādinā bhagavatā bhāsitaṃ.",
  "anya-e0904n:307": "Tathāgatasutta",
  "anya-e0904n:308": "Pucchā – tattheva āvuso aṭṭhamaṃ tathāgatasuttaṃ bhagavatā kathaṃ bhāsitaṃ.",
  "anya-e0904n:309_0": "Vissajjanā – tattheva bhante aṭṭhamaṃ tathāgatasuttaṃ “dvīsu bhikkhave micchāpaṭipajjamāno",
  "anya-e0904n:309_1": "bālo abyatto asappuriso etaṃ upahataṃ attānaṃ pariharati, sāvajjo ca hoti sānuvajjo",
  "anya-e0904n:309_2": "ca viññūnaṃ, bahuñca apuññaṃ pasavati. Katamesu dvīsu, tathāgate ca tathāgatasāvake",
  "anya-e0904n:309_3": "cā”ti evamādinā bhagavatā bhāsitaṃ.",
  "anya-e0904n:310": "Tikanipāta",
  "anya-e0904n:311": "Bālavagga, bhayasutta",
  "anya-e0904n:312": "Pucchā – tikanipāte pana āvuso paṭhamaṃ bhayasuttaṃ bhagavatā kattha kassa kathañca bhāsitaṃ.",
  "anya-e0904n:313_0": "Vissajjanā – sāvatthiyaṃ bhante sambahulānaṃ “yāni kānici bhikkhave bhayāni uppajjanti,",
  "anya-e0904n:313_1": "sabbāni tāni bālato uppajjanti no paṇḍitato. Ye keci uppaddavā uppajjanti, sabbete",
  "anya-e0904n:313_2": "bālato uppajjanti no paṇḍitato. Yekeci upasaggā uppajjanti, sabbete bālato uppajjanti",
  "anya-e0904n:313_3": "no paṇḍitato”ti evamādinā bhagavatā bhāsitaṃ.",
  "anya-e0904n:314": "Cintīsutta",
  "anya-e0904n:315": "Pucchā – tattheva āvuso tatiyaṃ cintīsuttaṃ bhagavatā kathaṃ bhāsitaṃ.",
  "anya-e0904n:316_0": "Vissajjanā – tattheva bhante cintīsuttaṃ “tīṇimāni bhikkhave bālassa bālalakkhaṇāni",
  "anya-e0904n:316_1": "bālanimittāni bālāpadānāni. Katamāni tīṇi, idha bhikkhave bālo duccintitacintī ca",
  "anya-e0904n:316_2": "hoti dubbhāsitabhāsī ca dukkaṭakammakārī cā”ti evamādinā bhagavatā bhāsitaṃ.",
  "anya-e0904n:317": "Accayasutta",
  "anya-e0904n:318": "Pucchā – tattheva āvuso catutthaṃ accayasuttaṃ bhagavatā kathaṃ bhāsitaṃ.",
  "anya-e0904n:319_0": "Vissajjanā – tattheva bhante catutthaṃ accayasuttaṃ “tīhi bhikkhave dhammehi samannāgato",
  "anya-e0904n:319_1": "bālo veditabbo. Katamehi tīhi, accayaṃ accayato disvā yathādhammaṃ nappaṭikaroti,",
  "anya-e0904n:319_2": "parassa kho pana accayaṃ desentassa yathādhammaṃ nappaṭiggaṇhātī”ti evamādinā bhagavatā bhāsitaṃ.",
  "anya-e0904n:320": "Malasutta",
  "anya-e0904n:321": "Pucchā – tattheva āvuso dasamaṃ malasuttaṃ bhagavatā kathaṃ bhāsitaṃ.",
  "anya-e0904n:322_0": "Vissajjanā – tattheva bhante dasamaṃ malasuttaṃ “tīhi bhikkhave dhammehi samannāgato",
  "anya-e0904n:322_1": "tayo male appahāya yathābhataṃ nikkhitto evaṃ niraye. Katamehi tīhi, dussīlo ca hoti,",
  "anya-e0904n:322_2": "dussīlyamalañcassa appahīnaṃ hoti. Issukī ca hoti, issāmalañcassa appahīnaṃ hoti.",
  "anya-e0904n:322_3": "Maccharī ca hoti, maccharamalañcassa appahīnaṃ hotī”ti evamādinā bhagavatā bhāsitaṃ.",
  "anya-e0904n:323": "Rathakāravagga, ñātasutta",
  "anya-e0904n:324": "Pucchā – rathakāravagge pana āvuso paṭhamaṃ ñātasuttaṃ bhagavatā kathaṃ bhāsitaṃ.",
  "anya-e0904n:325_0": "Vissajjanā – paṭhamaṃ bhante ñātasuttaṃ “tīhi bhikkhave dhammehi samannāgato ñāto",
  "anya-e0904n:325_1": "bhikkhu bahujanaahitāya paṭipanno hoti bahujana dukkhāya bahuno janassa anatthāya",
  "anya-e0904n:325_2": "ahitāya dukkhāya devamanussānaṃ. Katamehi tīhi, ananulomike kāyakamme samādapeti,",
  "anya-e0904n:325_3": "ananulomike vacīkamme samādapeti, ananulomikesu dhammesu samādapetī”ti evamādinā bhagavatā bhāsitaṃ.",
  "anya-e0904n:326": "Āsaṃsasutta",
  "anya-e0904n:327": "Pucchā – tattheva āvuso tatiyaṃ āsaṃsasuttaṃ bhagavatā kathaṃ bhāsitaṃ.",
  "anya-e0904n:328": "Vissajjanā – tattheva bhante tatiyaṃ āsaṃsasuttaṃ “tayome bhikkhave puggalā santo saṃvijjamānā lokasmiṃ. Katame tayo nirāso āsaṃso”ti evamādinā bhagavatā bhāsitaṃ.",
  "anya-e0904n:329": "Sacetanasutta",
  "anya-e0904n:330": "Pucchā – tenāvuso bhagavatā…pe… sammāsambuddhena aṅguttaranikāye tikanipāte rathakāravagge pañcamaṃ sacetanasuttaṃ kattha kassa kathañca bhāsitaṃ.",
  "anya-e0904n:331_0": "Vissajjanā – bārāṇasiyaṃ bhante sambahulānaṃ bhikkhūnaṃ ārabbha “bhūtapubbaṃ bhikkhave",
  "anya-e0904n:331_1": "rājā ahosi sacetano nāma, atha kho bhikkhave rājā sacetano rathakāraṃ āmantesi ito",
  "anya-e0904n:331_2": "me samma rathakāra channaṃ māsānaṃ paccayena saṅgāmo bhavissati sakkhissasi me samma",
  "anya-e0904n:331_3": "rathakāra navaṃ cakkayugaṃ kātu”nti evamādinā bhagavatā bhāsitaṃ.",
  "anya-e0904n:332": "Apaṇṇakasutta",
  "anya-e0904n:333": "Pucchā – tattheva āvuso chaṭṭhaṃ apaṇṇakasuttaṃ bhagavatā kathaṃ bhāsitaṃ.",
  "anya-e0904n:334_0": "Vissajjanā – chaṭṭhaṃ bhante apaṇṇakasuttaṃ “tīhi bhikkhave dhammehi samannāgato",
  "anya-e0904n:334_1": "bhikkhu apaṇṇakapaṭipadaṃ paṭipanno hoti, yoni cassa āraddhā hoti āsavānaṃ khayāya.",
  "anya-e0904n:334_2": "Katamehi tīhi, idha bhikkhave bhikkhu indriyesu guttadvāro hoti, bhojane mattaññū",
  "anya-e0904n:334_3": "hoti, jāgariyamanuyutto hotī”ti evamādinā bhagavatā bhāsitaṃ.",
  "anya-e0904n:335": "Devalokasutta",
  "anya-e0904n:336": "Pucchā – tattheva āvuso aṭṭhamaṃ devalokasuttaṃ bhagavatā kathaṃ bhāsitaṃ.",
  "anya-e0904n:337_0": "Vissajjanā – tattheva bhante aṭṭhamaṃ devalokasuttaṃ “sace vo bhikkhave aññatitthiyā",
  "anya-e0904n:337_1": "paribbājakā evaṃ puccheyyuṃ “devalokūpapattiyā āvuso samaṇe gotame brahmacariyaṃ",
  "anya-e0904n:337_2": "vussathā’ti. Nanu tumhe bhikkhave evaṃ puṭṭhā aṭṭīyeyyātha harāyeyyātha jiguccheyyāthā”ti",
  "anya-e0904n:337_3": "evamādinā bhagavatā bhāsitaṃ.",
  "anya-e0904n:338": "Paṭhama pāpaṇikasutta",
  "anya-e0904n:339": "Pucchā – tattheva āvuso navamaṃ paṭhamapāpaṇikasuttaṃ bhagavatā kathaṃ bhāsitaṃ.",
  "anya-e0904n:340_0": "Vissajjanā – tattheva bhante navamaṃ paṭhamapāpaṇikasuttaṃ “tīhi bhikkhave aṅgehi",
  "anya-e0904n:340_1": "samannāgato pāpaṇiko abhabbo anadhigataṃ vā bhogaṃ adhigantuṃ, adhigataṃ vā bhogaṃ",
  "anya-e0904n:340_2": "phātiṃ kātuṃ. Katamehi tīhi, idha bhikkhave pāpaṇiko pubbaṇhasamayaṃ na sakkaccaṃ",
  "anya-e0904n:340_3": "kammantaṃ adhiṭṭhātī”ti evamādinā bhagavatā bhāsitaṃ.",
  "anya-e0904n:341": "Puggalavagga",
  "anya-e0904n:342": "Gilānasutta",
  "anya-e0904n:343": "Pucchā – puggalavagge pana āvuso dutiyaṃ gilānasuttaṃ bhagavatā kathaṃ bhāsitaṃ.",
  "anya-e0904n:344_0": "Vissajjanā – puggalavagge bhante dutiyaṃ gilānasuttaṃ “tayome bhikkhave gilānā santo",
  "anya-e0904n:344_1": "saṃvijjamānā lokasmiṃ. Katame tayo, idha bhikkhave ekacco gilāno labhanto vā sappāyāni",
  "anya-e0904n:344_2": "bhojanāni alabhanto vā sappāyāni bhojanāni, labhanto vā sappāyāni bhesajjāni alabhanto",
  "anya-e0904n:344_3": "vā sappāyāni bhesajjāni, labhanto vā patirūpaṃ upaṭṭhākaṃ alabhanto vā patirūpaṃ",
  "anya-e0904n:344_4": "upaṭṭhākaṃ vuṭṭhāti tamhā ābādhā”ti evamādinā bhagavatā bhāsitaṃ.",
  "anya-e0904n:345": "Bahukārasutta",
  "anya-e0904n:346": "Pucchā – tattheva āvuso catutthaṃ bahukārasuttaṃ bhagavatā kathaṃ bhāsitaṃ.",
  "anya-e0904n:347_0": "Vissajjanā – tattheva bhante catutthaṃ bahukārasuttaṃ “tayo me bhikkhave puggalā",
  "anya-e0904n:347_1": "puggalassa bahukārā. Katame tayo, yaṃ bhikkhave puggalaṃ āgamma puggalo buddhaṃ saraṇaṃ",
  "anya-e0904n:347_2": "gato hoti, dhammaṃ saraṇaṃ gato hoti, saṅghaṃ saraṇaṃ gato hoti. Ayaṃ bhikkhave puggalo",
  "anya-e0904n:347_3": "imassa puggalassa bahukāro”ti evamādinā bhagavatā bhāsitaṃ.",
  "anya-e0904n:348": "Jigucchitabbasutta",
  "anya-e0904n:349": "Pucchā – tenāvuso bhagavatā jānatā passatā…pe… sammāsambuddhena aṅguttaranikāye tikanipāte puggalavagge sattamaṃ jigucchitabbasuttaṃ kathaṃ bhāsitaṃ.",
  "anya-e0904n:350_0": "Vissajjanā – sattamaṃ bhante jigucchitabbasuttaṃ “tayome bhikkhave puggalā santo",
  "anya-e0904n:350_1": "saṃvijjamānā lokasmiṃ. Katame tayo, atthi bhikkhave puggalo jigucchitabbo na sevitabbo",
  "anya-e0904n:350_2": "na bhajitabbo na payirupāsitabbo, atthi bhikkhave puggalo ajjhupekkhitabbo na sevitabbo",
  "anya-e0904n:350_3": "na bhajitabbo na payirupāsitabbo, atthi bhikkhave puggalo sevitabbo bhajitabbo payirupāsitabbo”ti",
  "anya-e0904n:350_4": "evaṃ kho bhante bhagavatā bhāsitaṃ.",
  "anya-e0904n:351": "Pucchā – kathañcāvuso tattha bhagavatā jigucchitabbo puggalo nasevitabbo nabhajitabbo na payirupāsitabbo pakāsito.",
  "anya-e0904n:352_0": "Vissajjanā – “katamo ca bhikkhave puggalo jigucchitabbo na sevitabbo na bhajitabbo",
  "anya-e0904n:352_1": "na payirupāsitabbo. Idha bhikkhave ekacco dussīlo hoti pāpadhammo asucisaṅkassarasamācāro",
  "anya-e0904n:352_2": "paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti",
  "anya-e0904n:352_3": "avassuto kasambujāto, evarūpo bhikkhave puggalo jigucchitabbo na sevitabbo na bhajitabbo",
  "anya-e0904n:352_4": "na payirupāsitabbo”ti evamādinā bhante bhagavatā jigucchitabbo na sevitabbo na bhajitabbo",
  "anya-e0904n:352_5": "na payirupāsitabbo puggalo pakāsito.",
  "anya-e0904n:353": "Pucchā – kathaṃ panāvuso tattha bhagavatā ajjhupekkhitabbo puggalo na sevitabbo na bhajitabbo na payirupāsitabbo pakāsito.",
  "anya-e0904n:354_0": "Vissajjanā – katamo ca bhikkhave puggalo ajjhupekkhitabbo na sevitabbo na bhajitabbo",
  "anya-e0904n:354_1": "na payirupāsitabbo, idha bhikkhave ekacco puggalo kodhano hoti upāyāsabahulo, appampi",
  "anya-e0904n:354_2": "vutto samāno abhisajjati kuppati byāpajjati patitthīyati, kopañca dosañca appaccayañca",
  "anya-e0904n:354_3": "pātukarotī”ti evamādinā bhante bhagavatā tattha ajjhupekkhitabbo na sevitabbo na",
  "anya-e0904n:354_4": "bhajitabbo na payirupāsitabbo puggalo pakāsito.",
  "anya-e0904n:355": "Pucchā – kathaṃ panāvuso tattha bhagavatā sevitabbo puggalo bhajitabbo payirupāsitabbo pakāsito.",
  "anya-e0904n:356_0": "Vissajjanā – “katamo ca bhikkhave puggalo sevitabbo bhajitabbo payirupāsitabbo, idha",
  "anya-e0904n:356_1": "bhikkhave ekacco puggalo sīlavā hoti kalyāṇadhammo, evarūpo bhikkhave puggalo sevitabbo",
  "anya-e0904n:356_2": "bhajitabbo payirupāsitabbo”ti evamādinā bhante tattha bhagavatā sevitabbo puggalo",
  "anya-e0904n:356_3": "bhajitabbo payirupāsitabbo pakāsito.",
  "anya-e0904n:357": "Gūthabhāṇīsutta",
  "anya-e0904n:358": "Pucchā – tattheva āvuso puggalavagge aṭṭhamaṃ gūthabhāṇīsuttaṃ bhagavatā kathaṃ bhāsitaṃ.",
  "anya-e0904n:359_0": "Vissajjanā – tattheva bhante puggalavagge aṭṭhamaṃ gūthabhāṇīsuttaṃ “tayo me bhikkhave",
  "anya-e0904n:359_1": "puggalā santo saṃvijjamānā lokasmiṃ. Katame tayo, gūthabhāṇī pupphabhāṇī madhubhāṇī”ti",
  "anya-e0904n:359_2": "evaṃ kho bhagavatā bhāsitaṃ.",
  "anya-e0904n:360": "Gūthabhāṇīpuggala",
  "anya-e0904n:361": "Pucchā – kathañcāvuso tattha bhagavatā gūthabhāṇīpuggalo pakāsito.",
  "anya-e0904n:362_0": "Vissajjanā – katamo ca bhikkhave puggalo gūthabhāṇī, idha bhikkhave ekacco puggalo",
  "anya-e0904n:362_1": "sabhaggato vā parisaggato vā ñātimajjhagatovā pūgamajjhagatovā rājakulamajjhagatovā",
  "anya-e0904n:362_2": "abhinīto sakkhipuṭṭho “ehambho purisa yaṃ jānāsi, taṃ vadehī”ti. So ajānaṃ vā āha",
  "anya-e0904n:362_3": "“jānāmī”ti, jānaṃ vā āha “na jānāmī”ti, apassaṃ vā āha “passāmī”ti, passaṃ vā āha",
  "anya-e0904n:362_4": "“na passāmī”ti. Iti attahetu vā parahetu vā āmisakiñcikkhahetu vā sampajānamusā bhāsitā",
  "anya-e0904n:362_5": "hoti. Ayaṃ vuccati bhikkhave puggalo gūthabhāṇīti, evaṃ kho bhante tattha bhagavatā",
  "anya-e0904n:362_6": "gūthabhāṇīpuggalo pakāsito.",
  "anya-e0904n:363": "Pupphabhāṇīpuggala",
  "anya-e0904n:364": "Pucchā – kathaṃ panāvuso tattha bhagavatā pupphabhāṇīpuggalo pakāsito.",
  "anya-e0904n:365_0": "Vissajjanā – katamo ca bhikkhave puggalo pupphabhāṇī, idha bhikkhave ekacco puggalo",
  "anya-e0904n:365_1": "sabhaggato vā parisaggato vā ñātimajjhagato vā pūgamajjhagatovā rājakulamajjhagato",
  "anya-e0904n:365_2": "vā abhinīto sakkhipuṭṭho “ehambho purisa yaṃ pajānāsi, taṃ vadehī”ti. So ajānaṃ vā",
  "anya-e0904n:365_3": "āha “na jānāmī”ti, jānaṃ vā āha “jānāmī”ti, apassaṃ vā āha “na passāmī”ti, passaṃ",
  "anya-e0904n:365_4": "vā āha “passāmī”ti, iti attahetu vā parahetu vā āmisakiñcikkhahetu vā na sampajānamusā",
  "anya-e0904n:365_5": "bhāsitā hoti, ayaṃ vuccati bhikkhave puggalo pupphabhāṇīti, evaṃ kho bhante tattha",
  "anya-e0904n:365_6": "bhagavatā pupphabhāṇīpuggalo pakāsito.",
  "anya-e0904n:366": "Madhubhāṇīpuggala",
  "anya-e0904n:367": "Pucchā – kathaṃ panāvuso tattha bhagavatā madhubhāṇī puggalo pakāsito.",
  "anya-e0904n:368": "Vissajjanā – katamo ca bhikkhave puggalo madhubhāṇī, idha bhikkhave ekacco puggalo pharusaṃ vācaṃ pahāya pharusāya vācāya paṭivirato",
  "anya-e0904n:369": "Hotīti evamādinā bhante bhagavatā tattha madhubhāṇī puggalo pakāsito.",
  "anya-e0904n:370": "Andhasutta",
  "anya-e0904n:371": "Pucchā – tattheva āvuso puggalavagge navamaṃ andhasuttaṃ bhagavatā kathaṃ bhāsitaṃ.",
  "anya-e0904n:372_0": "Vissajjanā – tattheva bhante puggalavagge navamaṃ andhasuttaṃ “tayome bhikkhave puggalā",
  "anya-e0904n:372_1": "santo saṃvijjamānā lokasmiṃ. Katame tayo andho ekacakkhu dvicakkhū”ti, evaṃ kho bhante bhagavatā bhāsitaṃ.",
  "anya-e0904n:373": "Pucchā – kīdiso āvuso puggalo tattha bhagavatā andho akkhāto.",
  "anya-e0904n:374": "Vissajjanā – yassa bhante bhogesu ceva dhammesu ca paññācakkhu natthi, ediso bhante puggalo tattha bhagavatā andho akkhāto.",
  "anya-e0904n:375": "Pucchā – kīdiso pana āvuso puggalo tattha bhagavatā ekacakkhu akkhāto.",
  "anya-e0904n:376": "Vissajjanā – yassa bhante bhogesuyeva paññācakkhu atthi na dhammesu. Īdiso bhante puggalo tattha bhagavatā ekacakkhu akkhāto.",
  "anya-e0904n:377": "Pucchā – kīdiso pana āvuso puggalo tattha bhagavatā dvicakkhu akkhāto.",
  "anya-e0904n:378": "Vissajjanā – yassa bhante bhogesu ceva dhammesu ca paññācakkhu atthi, īdiso bhante puggalo tattha bhagavatā dvicakkhu akkhāto.",
  "anya-e0904n:379": "Avakujjasutta",
  "anya-e0904n:380": "Pucchā – tenāvuso bhagavatā jānatā passatā…pe… sammāsambuddhena aṅguttaranikāye tikanipāte puggalavagge dasamaṃ avakujjasuttaṃ kathaṃ bhāsitaṃ.",
  "anya-e0904n:381_0": "Vissajjanā – dasamaṃ bhante avakujjasuttaṃ “tayo me bhikkhave puggalā santo saṃvijjamānā",
  "anya-e0904n:381_1": "lokasmiṃ. Katame tayo, avakujjapañño puggalo ucchaṅgapañño puggalo puthupañño puggalo.",
  "anya-e0904n:381_2": "Katamo ca bhikkhave avakujjapañño puggalo. Idha bhikkhave ekacco puggalo ārāmaṃ gantā",
  "anya-e0904n:381_3": "hoti abhikkhaṇaṃ bhikkhūnaṃ santike dhammassavanāya, tassa bhikkhū dhammaṃ desentiādikalyāṇaṃ",
  "anya-e0904n:381_4": "majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ",
  "anya-e0904n:381_5": "brahmacariyaṃ pakāsenti. So tasmiṃ āsane nisinno tassā kathāya nevādiṃ manasikaroti,",
  "anya-e0904n:381_6": "na majjhaṃ manasikaroti, na pariyosānaṃ manasikaroti, vuṭṭhitopi tamhā āsanā tassā",
  "anya-e0904n:381_7": "kathāya nevādiṃ manasikaroti, na majjhaṃ manasikaroti, na pariyosānaṃ manasikarotī”ti",
  "anya-e0904n:381_8": "evamādinā bhagavatā bhāsitaṃ.",
  "anya-e0904n:382": "Devadūtavagga, sabrahmakasutta",
  "anya-e0904n:383": "Pucchā – devadūtavagge pana āvuso paṭhamaṃ sabrahmakasuttaṃ bhagavatā kathaṃ bhāsitaṃ.",
  "anya-e0904n:384_0": "Vissajjanā – devadūtavagge bhante paṭhamaṃ sabrahmakasuttaṃ “sabrahmakāni bhikkhave",
  "anya-e0904n:384_1": "tāni kulāni, yesaṃ puttānaṃ mātāpitaro ajjhāgāre pūjitā honti. Sapubbacariyakāni",
  "anya-e0904n:384_2": "bhikkhave tāni kulāni, yesaṃ puttānaṃ mātāpitaro ajjhāgāre pūjitā honti. Āhuneyyāni",
  "anya-e0904n:384_3": "bhikkhave tāni kulāni, yesaṃ puttānaṃ mātāpitaro ajjhāgāre pūjitā honti. Brahmāti",
  "anya-e0904n:384_4": "bhikkhave mātāpitūnaṃ etaṃ adhivacanaṃ. Pubbācariyāti bhikkhave mātāpitūnaṃ etaṃ",
  "anya-e0904n:384_5": "adhivacanaṃ. Āhuneyyāti bhikkhave etaṃ mātāpitūnaṃ adhivacanaṃ. Taṃ kissa hetu, bahukārā",
  "anya-e0904n:384_6": "bhikkhave mātāpitaro puttānaṃ āpādakā posakā imassa lokassa dassetāro”ti, evaṃ kho",
  "anya-e0904n:384_7": "bhante bhagavatā bhāsitaṃ.",
  "anya-e0904n:385": "Brahmāti mātāpitaro, pubbācariyāti vuccare;",
  "anya-e0904n:386": "Āhuneyyā ca puttānaṃ, pajāya anukampakā;",
  "anya-e0904n:387": "Tasmā hi ne namasseyya, sakkareyya ca paṇḍito;",
  "anya-e0904n:388": "Annena atha pānena, vatthena sayanena ca;",
  "anya-e0904n:389": "Ucchādanena nhāpanena, pādānaṃ dhovanena ca;",
  "anya-e0904n:390": "Tāya naṃ pāricariyāya, mātāpitūsu paṇḍitā.",
  "anya-e0904n:391": "Idheva naṃ pasaṃsanti, pecca sagge pamodatīti –",
  "anya-e0904n:392": "Pucchā – tattheva āvuso pañcamaṃ hatthakasuttaṃ bhagavatā kathaṃ bhāsitaṃ.",
  "anya-e0904n:393_0": "Vissajjanā – pañcamaṃ bhante hatthakasuttaṃ āḷaviyaṃ hatthakaṃ āḷavakaṃ ārabbha bhāsitaṃ.",
  "anya-e0904n:393_1": "Hatthako bhante āḷavako bhagavantaṃ etadavoca “kacci bhante bhagavā sukhamasayitthā”ti.",
  "anya-e0904n:393_2": "Tasmiṃ bhante vatthusmiṃ “evaṃ kumāra sukhamasayittha ye ca pana loke sukhaṃ senti,",
  "anya-e0904n:393_3": "ahaṃ tesaṃ aññataro”ti evamādinā bhante bhagavatā bhāsitaṃ.",
  "anya-e0904n:394": "“Kacci bhante bhagavā sukhamasayittha”.",
  "anya-e0904n:395": "“Evaṃ kumāra sukhamasayittha, ye ca pana loke sukhaṃ senti, ahaṃ tesaṃ aññataro”.",
  "anya-e0904n:396": "“Evaṃ kumāra sukhamasayittha, ye ca pana loke sukhaṃ senti, ahaṃ tesaṃ aññataro”.",
  "anya-e0904n:397": "“Sabbadā ve sukhaṃ seti,",
  "anya-e0904n:398": "Brāhmaṇo parinibbuto;",
  "anya-e0904n:399": "Yo na limpati kāmesu,",
  "anya-e0904n:400": "Sītibhūto nirūpadhi;",
  "anya-e0904n:401": "Sabbā āsattiyo chetvā,",
  "anya-e0904n:402": "Vineyya hadaye daraṃ;",
  "anya-e0904n:403": "Upasanto sukhaṃ seti;",
  "anya-e0904n:404": "Santiṃ pappuyya cetaso” hu –",
  "anya-e0904n:405": "Devadūtasutta",
  "anya-e0904n:406": "Pucchā – tenāvuso bhagavatā…pe… sammāsambuddhena aṅguttaranikāye tikanipāte devadūtavagge chaṭṭhaṃ devadūtasuttaṃ kathaṃ bhāsitaṃ.",
  "anya-e0904n:407_0": "Vissajjanā – chaṭṭhaṃ bhante devadūtasuttaṃ “tīṇimāni bhikkhave devadūtāni. Katamāni",
  "anya-e0904n:407_1": "tīṇi, idha bhikkhave ekacco kāyena duccaritaṃ carati, vācāya duccaritaṃ carati, manasā",
  "anya-e0904n:407_2": "duccaritaṃ carati. So kāyena duccaritaṃ caritvā vācāya duccaritaṃ caritvā manasā",
  "anya-e0904n:407_3": "duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.",
  "anya-e0904n:407_4": "Tamenaṃ bhikkhave nirayapālā nānābāhāsu gahetvā yamassa rañño dassenti-ayaṃ deva",
  "anya-e0904n:407_5": "puriso amatteyyo apetteyyo asāmañño abrahmañño, na kule jeṭṭhapacāyī, imassa devo",
  "anya-e0904n:407_6": "daṇḍaṃ paṇetū”ti. Evaṃ kho bhante bhagavatā bhāsitaṃ.",
  "anya-e0904n:408": "Pucchā – kathañcāvuso tattha bhagavatā yamassa rañño paṭhamadevadūta samanuyuñjanā pakāsitā.",
  "anya-e0904n:409_0": "Vissajjanā – tamenaṃ bhikkhave yamo rājā paṭhamaṃ devadūtaṃ samanuyuñjati samanugāhati",
  "anya-e0904n:409_1": "samanubhāsati “ambho purisa na tvaṃ addasa manussesu paṭhamaṃ devadūtaṃ pātubhūta”nti",
  "anya-e0904n:409_2": "evamādinā bhante tattha bhagavatā yamassa rañño paṭhamadevadūtasamanuyuñjanā pakāsitā.",
  "anya-e0904n:410": "“Ambho purisa na tvaṃ addasa manussesu paṭhamaṃ devadūtaṃ pātubhūtaṃ”.",
  "anya-e0904n:411": "Dutiya devadūta",
  "anya-e0904n:412": "Pucchā – kathaṃ panāvuso tattha bhagavatā yamassa rañño dutiyadevadūta samanuyuñjanā pakāsitā.",
  "anya-e0904n:413_0": "Vissajjanā – tamenaṃ bhikkhave yamo rājā paṭhamaṃ devadūtaṃ samanuyuñjitvā samanugāhitvā",
  "anya-e0904n:413_1": "samanubhāsitvā dutiyaṃ devadūtaṃ samanuyuñjati samanugāhati samanubhāsati “ambho",
  "anya-e0904n:413_2": "purisa na tvaṃ addasa manussesu dutiyaṃ devadūtaṃ pātubhūta”nti evamādinā bhante",
  "anya-e0904n:413_3": "tattha bhagavatā yamassa rañño dutiyā devadūtasamanuyuñjanā pakāsitā.",
  "anya-e0904n:414": "“Ambho purisa na tvaṃ addasa manussesu dutiya devadūtaṃ pātubhūtaṃ”.",
  "anya-e0904n:415": "“Ambho purisa na tvaṃ addasa manussesu itthīṃ vā purisaṃ vā ābādhikaṃ dukkhitaṃ bāḷhagilānaṃ sake muttakarīse palipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ” –",
  "anya-e0904n:416": "Tatiya devadūta",
  "anya-e0904n:417": "Pucchā – kathaṃ panāvuso tattha bhagavatā yamassa rañño tatiyadevadūta samanuyuñjanā pakāsitā.",
  "anya-e0904n:418_0": "Vissajjanā – tamenaṃ bhikkhave yamo rājā dutiyaṃ devadūtaṃ samanuyuñjitvā samanugāhitvā",
  "anya-e0904n:418_1": "samanubhāsitvā tatiyaṃ devadūtaṃ samanuyuñjati samanugāhati samanubhāsati “ambho",
  "anya-e0904n:418_2": "purisa natvaṃ manussesu tatiyaṃ devadūtaṃ pātubhūtanti” evamādinā bhante tattha bhagavatā",
  "anya-e0904n:418_3": "yamassa rañño tatiyā devadūtasamanuyuñjanā pakāsitā.",
  "anya-e0904n:419": "“Ambho purisa na tvaṃ addasa manussesu tatiyaṃ devadūtaṃ pātubhūtaṃ”.",
  "anya-e0904n:420": "“Ambho purisa na tvaṃ addasa manussesu itthiṃ vā purisaṃ vā ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ” –",
  "anya-e0904n:421": "“Nāsakkhissaṃ bhante pamādassaṃ bhante” –",
  "anya-e0904n:422": "Pucchā – kathaṃ panāvuso tattha bhagavatā nerayikassa sattassa niraya dukkhapaṭisaṃvedanā pakāsitā.",
  "anya-e0904n:423_0": "Vissajjanā – tamenaṃ bhikkhave “yamo rājā tatiyaṃ devadūtaṃ samanuyuñjitvā samanugāhitvā",
  "anya-e0904n:423_1": "samanubhāsitvā tuṇhī hoti. Tamenaṃ bhikkhave nirayapālā pañcavidhabandhanaṃ nāma",
  "anya-e0904n:423_2": "kāraṇaṃ karonti, tattaṃ ayokhilaṃ hatthe gamenti, tattaṃ ayokhilaṃ dutiyasmiṃ hatthe",
  "anya-e0904n:423_3": "gamenti, tattaṃ ayokhilaṃ pāde gamenti, tattaṃ ayokhilaṃ dutiyasmiṃ pāde gamenti,",
  "anya-e0904n:423_4": "tattaṃ ayokhilaṃ majjheurasmiṃ gamenti. So tattha dukkhā tibbā kharā kaṭukā vedanā",
  "anya-e0904n:423_5": "vedayati, na ca tāva kālaṃ karoti, yāva na taṃ pāpakammaṃ byantīhotī”ti evamādinā",
  "anya-e0904n:423_6": "bhante tattha bhagavatā nerayikassa nirayadukkhapaṭisaṃvedanā pakāsitā.",
  "anya-e0904n:424": "Saṃvejanīyakathā",
  "anya-e0904n:425": "Pucchā – kathaṃ panāvuso tattha bhagavatā saṃvejanīyakathā kathitā.",
  "anya-e0904n:426_0": "Vissajjanā – bhūtapubbaṃ bhikkhave yamassa rañño etadahosi “ye kira bho loke pāpakāni",
  "anya-e0904n:426_1": "kammāni karonti, te evarūpā vividhā kammakaraṇā karīyanti, ahovatāhaṃ manussattaṃ",
  "anya-e0904n:426_2": "labheyyaṃ, tathāgato ca loke uppajjeyya arahaṃ sammāsambuddho”ti evamādinā bhante",
  "anya-e0904n:426_3": "tattha bhagavatā saṃvejanīyakathā kathitā.",
  "anya-e0904n:427": "“Ye kira bho loke pāpakāni kammāni karonti”.",
  "anya-e0904n:428": "“Coditā devadūtehi, ye pamajjanti māṇavā;",
  "anya-e0904n:429": "Te dīgharattaṃ socanti, hīnakāyūpagā narā.",
  "anya-e0904n:430": "Ye ca kho devadūtehi, santo sappurisā idha;",
  "anya-e0904n:431": "Coditā na pamajjanti, ariyadhamme kudācanaṃ.",
  "anya-e0904n:432": "Upādāne bhayaṃ disvā, jātimaraṇasambhave;",
  "anya-e0904n:433": "Anupādā vimuccanti, jātimaraṇasaṅkhaye.",
  "anya-e0904n:434": "Te appamattā sukhino, diṭṭhadhammābhinibbutā;",
  "anya-e0904n:435": "Sabbaverabhayātītā, sabbadukkhaṃ upaccaguṃ” hu –",
  "anya-e0904n:436": "Catumahārājasutta",
  "anya-e0904n:437": "Pucchā – tenāvuso bhagavatā…pe… sammāsambuddhena aṅguttaranikāye tikanipāte devadūtavagge aṭṭhamaṃ catumahārājasuttaṃ kathaṃ bhāsitaṃ.",
  "anya-e0904n:438_0": "Vissajjanā – aṭṭhamaṃ bhante catumahārājasuttaṃ “aṭṭhamiyaṃ bhikkhave pakkhassa catunnaṃ",
  "anya-e0904n:438_1": "mahārājānaṃ amaccā pārisajjā imaṃ lokaṃ anuvicaranti kacci bahū manussā manussesu",
  "anya-e0904n:438_2": "matteyyā petteyyā sāmaññā brahmaññā kule jeṭṭhapacāyino, uposathaṃ upavasanti paṭijāgaronti,",
  "anya-e0904n:438_3": "puññāni karontī”ti evamādinā bhagavatā bhāsitaṃ.",
  "anya-e0904n:439": "Appakā kho mārisā manussā manussesu matteyyā petteyyā sāmaññā brahmaññā kule jeṭṭhapacāyino, uposathaṃ upavasanti paṭijāgaronti, puññāni karonti.",
  "anya-e0904n:440": "“Dibbā vata bho kāyā parihāyissanti, paripūrissanti asura kāyā” –",
  "anya-e0904n:441": "Bahū kho mārisā manussā manussesu matteyyā petteyyā sāmaññā brahmaññā kule jeṭṭhapacāyino, uposathaṃ upavasanti paṭijāgaronti, puññāni karonti.",
  "anya-e0904n:442": "“Dibbā vata bho kāyā paripūrissanti, parihāyissanti asura kāyā” –",
  "anya-e0904n:443": "Ādhipateyyāsutta",
  "anya-e0904n:444": "Pucchā – tattheva āvuso dasamaṃ ādhipateyyasuttaṃ bhagavatā kathaṃ bhāsitaṃ.",
  "anya-e0904n:445_0": "Vissajjanā – tattheva bhante dasamaṃ ādhipateyyasuttaṃ “tīṇimāni bhikkhave ādhipateyyāni.",
  "anya-e0904n:445_1": "Katamāni tīṇi, attādhipateyyaṃ lokādhipateyyaṃ dhammādhipateyyaṃ. Katamañca bhikkhave",
  "anya-e0904n:445_2": "attādhipateyyaṃ, idha bhikkhave bhikkhu araññagato vā rukkhamūlagato vā suññāgāragato",
  "anya-e0904n:445_3": "vā iti paṭisañcikkhatī”ti evamādinā bhagavatā bhāsitaṃ.",
  "anya-e0904n:446": "Brāhmaṇavagga, paribbājakasutta",
  "anya-e0904n:447": "Pucchā – brāhmaṇavagge āvuso catutthaṃ paribbājakasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:448_0": "Vissajjanā – brāhmaṇavagge bhante catutthaṃ paribbājakasuttaṃ aññataraṃ brāhmaṇa",
  "anya-e0904n:448_1": "paribbājakaṃ ārabbha bhāsitaṃ. Aññataro bhante brāhmaṇaparibbājako bhagavantaṃ etadavoca",
  "anya-e0904n:448_2": "“sanniṭṭhiko dhammo sandiṭṭhiko dhammoti bho gotama vuccati, kittāvatānu kho bho",
  "anya-e0904n:448_3": "gotama sandiṭṭhiko dhammo hoti akāliko ehipassiko opaneyyiko paccattaṃ veditabbo",
  "anya-e0904n:448_4": "viññūhī”ti. Tasmiṃ bhante vatthusmiṃ “ratto kho brāhmaṇa rāgena abhibhūto pariyādinnacitto",
  "anya-e0904n:448_5": "attabyābādhāyapi ceteti, parabyābādhāyapi ceteti, ubhaya byābādhāyapi ceteti, cetasikampi",
  "anya-e0904n:448_6": "dukkhaṃ domanassaṃ paṭisaṃvedeti, rāge pahīne nevattabyābādhāyapi ceteti, naparabyābādhāyapi",
  "anya-e0904n:448_7": "ceteti, naubhayabyābādhāyapi ceteti, nacetasikaṃ dukkhaṃ domanassaṃ paṭisaṃvedetī”ti",
  "anya-e0904n:448_8": "evamādinā bhagavatā bhāsitaṃ.",
  "anya-e0904n:449": "Vacchagottasutta",
  "anya-e0904n:450": "Pucchā – tattheva āvuso sattamaṃ vacchagottasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:451_0": "Vissajjanā – sattamaṃ bhante vacchagottasuttaṃ vacchagottaṃ paribbājakaṃ ārabbha",
  "anya-e0904n:451_1": "bhāsitaṃ. Vacchagotto bhante paribbājako bhagavantaṃ etadavoca “sutaṃ metaṃ bho gotama",
  "anya-e0904n:451_2": "samaṇo gotamo evamāha “mayhameva dānaṃ dātabbaṃ, nāññesaṃ dānaṃ dātabba. (Peyyāla)",
  "anya-e0904n:451_3": "anabbhakkhā tukāmāhi mayaṃ bhavantaṃ gotama”nti. Tasmiṃ bhante vatthusmiṃ “ye te",
  "anya-e0904n:451_4": "vaccha evamāhaṃsu samaṇo gotamo evamāha mayhameva dānaṃ dātabbaṃ, nāññesaṃ dātabba”nti",
  "anya-e0904n:451_5": "evamādinā bhagavatā bhāsitaṃ.",
  "anya-e0904n:452": "Saṅgāravasutta",
  "anya-e0904n:453": "Pucchā – tattheva āvuso dasamaṃ saṅgāravasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:454_0": "Vissajjanā – dasamaṃ bhante saṅgāravasuttaṃ saṅgāravaṃ brāhmaṇaṃ ārabbha bhāsitaṃ.",
  "anya-e0904n:454_1": "Saṅgāravo bhante brāhmaṇo bhagavantaṃ etadavoca “mayamassu bho gotama brāhmaṇā nāma",
  "anya-e0904n:454_2": "yaññaṃ yajāmapi yajāpemapi, tatra bho gotama yo ceva yajati yo ca yajāpeti, sabbe",
  "anya-e0904n:454_3": "te anekasārīrikaṃ puññappaṭipadaṃ paṭipannā honti, yadidaṃ yaññādhikaraṇaṃ, yopanāyaṃ",
  "anya-e0904n:454_4": "bho gotama yassa vā kulā agārasmā anagāriyaṃ pabbajito ekamattānaṃ dameti, ekamattānaṃ",
  "anya-e0904n:454_5": "sameti, ekamattānaṃ parinibbāpeti, evamassāyaṃ ekasārīrikaṃ puññappaṭipadaṃ paṭipanno",
  "anya-e0904n:454_6": "hoti, yadidaṃ pabbajjādhikaraṇa”nti. Tasmiṃ bhante vatthusmiṃ “tenahi brāhmaṇa taññevettha",
  "anya-e0904n:454_7": "paṭipucchissāmi, yathā te khameyya, tathā naṃ byākareyyāsī”ti evamādinā bhagavatā bhāsitaṃ.",
  "anya-e0904n:455": "“Iccāyapi bho gotama evaṃ bhante anekasārīrikā puññappaṭipadā hoti” –",
  "anya-e0904n:456": "Pucchā – tattheva āvuso dutiya anusandhimhi bhagavatā kīdisī dhammadesanā desitā.",
  "anya-e0904n:457": "Vissajjanā – tattheva bhante dutiye anusandhimhi tividhā pāṭihāriyā paṭisaṃyuttā dhammadesanā bhagavatā desitā.",
  "anya-e0904n:458": "“Seyyathāpi bhavaṃ gotamo bhavañcānando, ete me pujjā ete me pāsaṃsā” –",
  "anya-e0904n:459": "“Seyyathāpi bhavaṃ gotamo bhavañcānando, ete me pujjā ete me pāsaṃsā” –",
  "anya-e0904n:460": "Mahāvagga, venāgapurasutta",
  "anya-e0904n:461": "Pucchā – tenāvuso bhagavatā…pe… sammāsambuddhena aṅguttaranikāye tikanimāte mahāvagge tatiyaṃ venāgapurasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:462_0": "Vissajjanā – kosalesu bhante venāgapure nāma brāhmaṇānaṃ gāme venāgapurikaṃ vacchagottaṃ",
  "anya-e0904n:462_1": "brāhmaṇaṃ ārabbha bhāsitaṃ. Venāgapuriko bhante vacchagotto brāhmaṇo bhagavantaṃ",
  "anya-e0904n:462_2": "etadavoca “acchariyaṃ bho gotama, abbhutaṃ bho gotama, yāvañcidaṃ bhoto gotamassa",
  "anya-e0904n:462_3": "vippasannāni indriyāni, parisuddho chavivaṇṇo pariyodāto (peyyāla) evarūpānaṃ nūna",
  "anya-e0904n:462_4": "bhavaṃ gotamo uccāsayana mahāsayanānaṃ nikāmalābhī akicchalābhī”ti. Tasmiṃ bhante",
  "anya-e0904n:462_5": "vatthusmiṃ “yāni kho pana tāni brāhmaṇa uccāsayana mahāsayanāni. Seyyathidaṃ, āsandi",
  "anya-e0904n:462_6": "pallaṅko gonako cittako paṭikā paṭalikā tūlikā vikatikā uddalomī ekantalomī kaṭṭissaṃ",
  "anya-e0904n:462_7": "koseyyaṃ kuṭṭakaṃ hatthattharaṃ assattharaṃ rathattharaṃ ajinappaveṇī kadalimigapavarapaccattharaṇaṃ",
  "anya-e0904n:462_8": "sauttaracchadaṃ ubhatolohitakūpadhānaṃ. Dullabhāni tāni pabbajitānaṃ, laddhā ca pana",
  "anya-e0904n:462_9": "nakappantī”ti evamādinā bhagavatā bhāsitaṃ.",
  "anya-e0904n:463": "“Acchariyaṃ bho gotama abbhutaṃ bho gotama”.",
  "anya-e0904n:464": "Dibba uccāsayanamahāsayana",
  "anya-e0904n:465": "Pucchā – kathañcāvuso tattha bhagavatā dibbaṃ uccāsayanamahāsayanaṃ desitaṃ.",
  "anya-e0904n:466_0": "Vissajjanā – idhāhaṃ brāhmaṇa yaṃ gāmaṃ vā nigamaṃ vā upanissāya viharāmi, so pubbaṇhasamayaṃ",
  "anya-e0904n:466_1": "nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmi, so pacchābhattaṃ",
  "anya-e0904n:466_2": "piṇḍapātapaṭikkanto vanantaññeva pavisāmīti evamādinā bhante tattha bhagavatā dibbaṃ",
  "anya-e0904n:466_3": "uccāsayanamahāsayanaṃ desitaṃ.",
  "anya-e0904n:467": "Brahma uccāsayanamahāsayana",
  "anya-e0904n:468": "Pucchā – kathañcāvuso tattha bhagavatā brahmaṃ uccāsayanamahāsayanaṃ desitaṃ.",
  "anya-e0904n:469_0": "Vissajjanā – idhāhaṃ brāhmaṇaṃ yaṃ gāmaṃ vā nigamaṃ vā upanissāya viharāmi, so pubbaṇhasamayaṃ",
  "anya-e0904n:469_1": "nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmīti evamādinā",
  "anya-e0904n:469_2": "bhante tattha bhagavatā brahmauccāsayanamahāsayanaṃ desitaṃ.",
  "anya-e0904n:470": "Katamaṃ pana taṃ bho gotama brahmauccāsayanamahāsayanaṃ.",
  "anya-e0904n:471": "Ariya uccāsayanamahāsayana",
  "anya-e0904n:472": "Pucchā – kathañcāvuso tattha bhagavatā ariyaṃ uccāsayanamahāsayanaṃ desitaṃ.",
  "anya-e0904n:473_0": "Vissajjanā – idhāhaṃ brāhmaṇa yaṃ gāmaṃ vā nigamaṃ vā upanissāya viharāmi, so pubbaṇhasamayaṃ",
  "anya-e0904n:473_1": "nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmi. So pacchābhattaṃ",
  "anya-e0904n:473_2": "piṇḍapāta paṭikkanto vanantaññeva pavisāmīti evamādinā bhante tattha bhagavatā ariyaṃ",
  "anya-e0904n:473_3": "uccāsayanamahāsayanaṃ desitaṃ.",
  "anya-e0904n:474": "Pucchā – tattheva āvuso mahāvagge pañcamaṃ kesamuttisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:475_0": "Vissajjanā – kosalesu bhante kesamuttenāma kālāmānaṃ nigame kesamuttiye kālāme ārabbha",
  "anya-e0904n:475_1": "bhāsitaṃ. Kesamuttiyā bhante kālāmā bhagavantaṃ etadavocuṃ “santi bhante eke samaṇa",
  "anya-e0904n:475_2": "brāhmaṇā kesamuttaṃ āgacchanti, te sakaṃyeva vādaṃ dīpenti, jotenti, parappavādaṃ",
  "anya-e0904n:475_3": "pana khuṃsenti vambhenti paribhavanti, omakkhiṃ karonti, aparepi bhante eke samaṇabrāhmaṇā",
  "anya-e0904n:475_4": "kesamuttaṃ āgacchanti, tepi sakaṃyeva vādaṃ dīpenti jotenti, parappavādaṃ pana khuṃsenti",
  "anya-e0904n:475_5": "vambhenti paribhavanti, omakkhiṃ karonti. Tesaṃ no bhante amhākaṃ hoteva kaṅkhā,",
  "anya-e0904n:475_6": "hoti vicikicchā ko su nāma imesaṃ bhavataṃ samaṇabrāhmaṇānaṃ saccaṃ āha, ko musā”ti.",
  "anya-e0904n:475_7": "Tasmiṃ bhante vatthusmiṃ “alañhi vo kālāmā kaṅkhituṃ alaṃ vicikicchituṃ, kaṅkhīyeva",
  "anya-e0904n:475_8": "pana vo ṭhāne vicikicchā uppannā”ti eva mādinā bhagavatā bhāsitaṃ.",
  "anya-e0904n:476": "Uposatasutta",
  "anya-e0904n:477": "Pucchā – tenāvuso bhagavatā…pe… sammāsambuddhena aṅguttaranikāye tikanipāte mahāvagge dasamaṃ uposathasuttaṃ kattha kaṃ ārabbha kathañca bhāsitaṃ.",
  "anya-e0904n:478_0": "Vissajjanā – sāvatthiyaṃ bhante visākhaṃ migāramātaraṃ ārabbha “tayo kho me visākhe",
  "anya-e0904n:478_1": "uposathā. Katame tayo. Gopālakuposatho nigaṇṭhuposatho ariyuposatho”ti evaṃ kho bhagavatā bhāsitaṃ.",
  "anya-e0904n:479": "Handa kuto nu tvaṃ visākhe āgacchasi divā divassa.",
  "anya-e0904n:480": "“Tayo kho me visākhe uposathā. Katame tayo, gopālakuposatho nigaṇṭhuposatho ariyuposatho” –",
  "anya-e0904n:481": "Gopālakaupuggala",
  "anya-e0904n:482": "Pucchā – kathañcāvuso tattha bhagavatā gopālakuposatho pakāsito.",
  "anya-e0904n:483_0": "Vissajjanā – kathañca visākhe gopālakuposatho hoti, seyyathāpi visākhe gopālako sāyanhasamaye",
  "anya-e0904n:483_1": "sāmikānaṃ gāvo niyyātetvā iti paṭisañcikkhati “ajja kho gāvo amukasmiñca amukasmiñca",
  "anya-e0904n:483_2": "padese cariṃsu, amukasmiñca amukasmiñca padese pānīyāni piviṃsu.",
  "anya-e0904n:484": "Sve dāni gāvo amukasmiñca amukasmiñca padese carissanti, amukasmiñca amukasmiñca padese pānīyāni pivissantī”ti evamādinā bhante tattha bhagavatā gopālakuposatho pakāsito.",
  "anya-e0904n:485": "Nigaṇṭhaupuggala",
  "anya-e0904n:486": "Pucchā – kathañcāvuso tattha bhagavatā nigaṇṭhuposatho pakāsito.",
  "anya-e0904n:487_0": "Vissajjanā – kathañca visākhe nigaṇṭhuposatho hoti, atthi visākhe nigaṇṭhānāma samaṇajātikā,",
  "anya-e0904n:487_1": "te sāvakaṃ evaṃ samādapenti, “ehitvaṃ ambhopurisa ye puratthimāya disāya pāṇā paraṃ",
  "anya-e0904n:487_2": "yojanasataṃ, tesu daṇḍaṃ nikkhipāhi, ye pacchimāya disāya. Ye uttarāya disāya. Ye",
  "anya-e0904n:487_3": "dakkhiṇāya disāya pāṇā paraṃ yojanasataṃ, tesu daṇḍaṃ nikkhipāhī”ti evamādinā bhante",
  "anya-e0904n:487_4": "tattha bhagavatā nigaṇṭhuposatho pakāsito.",
  "anya-e0904n:488": "Ehi tvaṃ ambho purisa.",
  "anya-e0904n:489": "Ehi tvaṃ ambho purisa sabbacelāni nikkhipitvā evaṃ vadehi.",
  "anya-e0904n:490": "Nāhaṃ kvacani kassaci kiñcanatasmiṃ, na ca mama kvacani katthaci kiñcana tatthi.",
  "anya-e0904n:491": "Ariyā uposatho",
  "anya-e0904n:492": "Pucchā – kathañcāvuso tattha bhagavatā ariyuposatho vitthārena vibhajitvā pakāsito.",
  "anya-e0904n:493_0": "Vissajjanā – kathañca visākhe ariyuposatho hoti, upakkiliṭṭhassa visākhe cittassa",
  "anya-e0904n:493_1": "upakkamena pariyodapanā hoti. Kathañca visākhe upakkiliṭṭhassa cittassa upakkamena",
  "anya-e0904n:493_2": "pariyodapanā hoti. Idha visākhe ariyasāvako tathāgataṃ anussarati “itipi so bhagavā",
  "anya-e0904n:493_3": "arahaṃ sammāsambuddho vijjācaraṇasampanno sugato lokavidū anuttaro purisadammasārathi",
  "anya-e0904n:493_4": "satthā devamanussānaṃ buddho bhagavā”ti. Tassa tathāgataṃ anussarato cittaṃ pasīdati,",
  "anya-e0904n:493_5": "pāmojjaṃ uppajjati, ye cittassa upakkilesā te pahīyantīti evamādinā bhante tattha",
  "anya-e0904n:493_6": "bhagavatā ariyo uposatho vitthāretvā pakāsito.",
  "anya-e0904n:494": "Pucchā – evaṃ upavutthassa pana āvuso ariyuposathassa kathaṃ mahapphalatā mahānisaṃsatā vuttā bhagavatā.",
  "anya-e0904n:495_0": "Vissajjanā – kīvamahapphalā hoti, kīvamahānisaṃso, kīvamahājutiko, kīvamahāvipphāro,",
  "anya-e0904n:495_1": "seyyathāpi visākhe yo imesaṃ soḷasannaṃ mahājanapadānaṃ pahūtarattajanapadānaṃ issariyādhipaccaṃ",
  "anya-e0904n:495_2": "rajjaṃ kāreyya, seyyathidaṃ “aṅgānaṃ magadhānaṃ kāsīnaṃ kosalānaṃ vajjīnaṃ mallānaṃ",
  "anya-e0904n:495_3": "cetīnaṃ vaṅgānaṃ kurūnaṃ pañcālānaṃ macchānaṃ sūrasenānaṃ assakānaṃ avantīnaṃ gandhārānaṃ",
  "anya-e0904n:495_4": "kambojānaṃ, aṭṭhaṅgasamannāgatassa uposathassa etaṃ kalaṃ nāgghati soḷasi”nti evamādinā",
  "anya-e0904n:495_5": "bhante tattha bhagavatā evaṃ upavutthassa ariyuposathassa mahapphalatā mahānisaṃsatā vuttā.",
  "anya-e0904n:496": "Ānandavagga",
  "anya-e0904n:497": "Ājīvakasutta",
  "anya-e0904n:498": "Pucchā – aṅguttaranikāye āvuso tikanipāte ānandavagge dutiyaṃ ājīvakasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0904n:499_0": "Vissajjanā – kosambiyaṃ bhante aññataraṃ ājīvakasāvakaṃ gahapatiṃ ārabbha āyasmatā",
  "anya-e0904n:499_1": "ānandattherena dhammabhaṇḍāgārikena bhāsitaṃ. Aññataro bhante ājīvakasāvako gahapati",
  "anya-e0904n:499_2": "āyasmantaṃ ānandaṃ etadavoca “kesaṃ no bhante ānanda dhammo svākkhāto, ke loke suppaṭipannā,",
  "anya-e0904n:499_3": "ke loke sukatā”ti. Tasmiṃ bhante vatthusmiṃ “tena hi gahapati taññevettha paṭipucchissāmi,",
  "anya-e0904n:499_4": "yathā te khameyya, tathā naṃ byākareyyāsī”ti evamādinā āyasmatā ānandattherena dhammabhaṇḍāgārikena bhāsitaṃ.",
  "anya-e0904n:500": "“Kesaṃ no bhante ānanda dhammo svākkhāto, ke loke suppaṭipannā, ke loke sukatā”.",
  "anya-e0904n:501": "“Taṃ kiṃ maññasi gahapati” –",
  "anya-e0904n:502": "“Iti kho gahapati tayāvetaṃ byākataṃ” –",
  "anya-e0904n:503": "“Abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya” –",
  "anya-e0904n:504": "Gandhajātasutta",
  "anya-e0904n:505": "Pucchā – tattheva āvuso navamaṃ gandhajātasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:506_0": "Vissajjanā – āyasmantaṃ bhante ānandaṃ ārabbha bhāsitaṃ. Āyasmā bhante ānando bhagavantaṃ",
  "anya-e0904n:506_1": "etadavoca “tīṇimāni bhante gandhajātāni, yesaṃ anuvātaṃyeva gandho gacchati no paṭivātaṃ…pe…",
  "anya-e0904n:506_2": "atthi nu kho bhante kiñci gandhajātaṃ, yassa anuvātampi gandho gacchati paṭivātampi",
  "anya-e0904n:506_3": "gandho gacchati, anuvātapaṭivātampi gandho gacchatī”ti. Tasmiṃ bhante vatthusmiṃ",
  "anya-e0904n:506_4": "“atthānanda kiñci gandhajātaṃ, yassa anuvātampi gandho gacchati, paṭivātampi gandho",
  "anya-e0904n:506_5": "gacchati, anuvātapaṭivātampi gandho gacchatī”ti evamādinā bhagavatā bhāsitaṃ.",
  "anya-e0904n:507": "Na pupphagandho paṭivātameti;",
  "anya-e0904n:508": "Na candanaṃ tagaramallikā vā;",
  "anya-e0904n:509": "Satañca gandho paṭivātameti;",
  "anya-e0904n:510": "Sabbā disā sappuriso pavāyati;",
  "anya-e0904n:511": "Gadrabhasutta",
  "anya-e0904n:512": "Pucchā – samaṇavagge āvuso dutiyaṃ gadrabhasuttaṃ bhagavatā kathaṃ bhāsitaṃ.",
  "anya-e0904n:513_0": "Vissajjanā – samaṇavagge bhante dutiyaṃ gadrabhasuttaṃ “seyyathāpi bhikkhave gadrabho",
  "anya-e0904n:513_1": "gogaṇaṃ piṭṭhito piṭṭhito anubandho hoti ‘ahampi dammo ahampi dammo’ti, tassa na",
  "anya-e0904n:513_2": "tādiso vaṇṇo hoti seyyathāpi gunnaṃ, na tādiso saro hoti seyyathāpi gunnaṃ, na tādisaṃ",
  "anya-e0904n:513_3": "padaṃ hoti seyyathāpi gunnaṃ, so gogaṇaṃyeva piṭṭhito piṭṭhito anubandho hoti ahampi",
  "anya-e0904n:513_4": "dammo ahampi dammo”ti evamādinā bhagavatā bhāsitaṃ.",
  "anya-e0904n:514": "Tasmātiha bhikkhave evaṃ sikkhitabbaṃ.",
  "anya-e0904n:515": "“Tibbo no chando bhavissati adhisīlasikkhāsamādāne…pe… adhipaññāsikkhāsamādāne” –",
  "anya-e0904n:516": "Saṅkavāsutta",
  "anya-e0904n:517": "Pucchā – tattheva āvuso ekādasamaṃ saṅkavāsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:518_0": "Vissajjanā – kosalesu bhante saṅkavāyaṃ nāma kosalānaṃ nigame kassapagottaṃ nāma",
  "anya-e0904n:518_1": "bhikkhuṃ ārabbha bhāsitaṃ. Kassapa gotto bhante bhikkhu bhagavati manopadūsitvā bhagavato",
  "anya-e0904n:518_2": "santike accayaṃ accayato desesi. Tasmiṃ bhante vatthusmiṃ “thero cepi kassapa bhikkhu",
  "anya-e0904n:518_3": "na sikkhākāmo na sikkhāsamādānassa vaṇṇavādī. Ye caññe bhikkhū na sikkhākāmā, te",
  "anya-e0904n:518_4": "ca na sikkhāya samādapeti, ye caññe bhikkhū sikkhākāmā tesañca na vaṇṇaṃ bhaṇati",
  "anya-e0904n:518_5": "bhūtaṃ tacchaṃ kālenā”ti evamādinā bhagavatā bhāsitaṃ.",
  "anya-e0904n:519": "Loṇakapallavagga",
  "anya-e0904n:520": "Accāyikasutta",
  "anya-e0904n:521": "Pucchā – tenāvuso…pe… sammāsambuddhena aṅguttaranikāye tikanipāte loṇakapallavagge paṭhamaṃ accāyikasuttaṃ kathaṃ bhāsitaṃ.",
  "anya-e0904n:522_0": "Vissajjanā – loṇakapallavagge bhante paṭhamaṃ accāyikasuttaṃ “tīṇimāni bhikkhave",
  "anya-e0904n:522_1": "kassakassa gahapatissa accāyikāni karaṇīyāni. Katamāni tīṇi, idha bhikkhave kassako",
  "anya-e0904n:522_2": "gahapati sīghaṃ sīghaṃ khettaṃ sukaṭṭhaṃ karoti sumatikataṃ. Sīghaṃ sīghaṃ khettaṃ",
  "anya-e0904n:522_3": "sukaṭṭhaṃ karitvā sumatikataṃ sīghaṃ sīghaṃ bījāni patiṭṭhāpeti. Sīghaṃ sīghaṃ bījāni",
  "anya-e0904n:522_4": "patiṭṭhāpetvā sīghaṃ sīghaṃ udakaṃ abhinetipi apanetipi. Imāni kho bhikkhave tīṇi",
  "anya-e0904n:522_5": "kassakassa gahapatissa accāyikāni karaṇīyāni”ti evamādinā bhante bhagavatā bhāsitaṃ.",
  "anya-e0904n:523": "Sambodhavagga",
  "anya-e0904n:524": "Ruṇṇasutta",
  "anya-e0904n:525": "Pucchā – sambodhavagge panāvuso pañcamaṃ ruṇṇasuttaṃ bhagavatā kathaṃ bhāsitaṃ.",
  "anya-e0904n:526_0": "Vissajjanā – sambodhavagge bhante pañcamaṃ ruṇṇasuttaṃ “ruṇṇamidaṃ bhikkhave ariyassa",
  "anya-e0904n:526_1": "vinaye yadidaṃ gītaṃ, ummattakamidaṃ bhikkhave ariyassa vinaye yadidaṃ naccaṃ, komārakamidaṃ",
  "anya-e0904n:526_2": "bhikkhave ariyassa vinaye yadidaṃ ativelaṃ dantavidaṃsakahasitaṃ. Tasmātiha bhikkhave",
  "anya-e0904n:526_3": "setughāto gīte setughāto nacce, alaṃ vo dhammappamoditānaṃ sataṃ sitaṃ sitamattāyā”ti",
  "anya-e0904n:526_4": "evaṃ kho bhante bhagavatā bhāsitaṃ.",
  "anya-e0904n:527": "Arakkhīkasutta",
  "anya-e0904n:528": "Pucchā – tattheva āvuso sattamaṃ arakkhitasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:529_0": "Vissajjanā – sāvatthiyaṃ bhante anātapiṇḍikaṃ gahapatiṃ ārabbha “citte gahapati arakkhite",
  "anya-e0904n:529_1": "kāyakammampi arakkhitaṃ hoti, vacīkammampi. Manokammampi arakkhitaṃ hoti. Tassa arakkhitakāyakammantassa",
  "anya-e0904n:529_2": "arakkhitavacīkammantassa arakkhitamanokammantassa kāyakammampi avassutaṃ hoti, vacīkammampi",
  "anya-e0904n:529_3": "avassutaṃ hoti, manokammampi avassutaṃ hotī”ti evamādinā bhagavatā bhāsitaṃ.",
  "anya-e0904n:530": "Āpāyikavagga",
  "anya-e0904n:531": "Apaṇṇakasutta",
  "anya-e0904n:532": "Pucchā – āpāyikavagge āvuso chaṭṭhaṃ apaṇṇakasuttaṃ bhagavatā kathaṃ bhāsitaṃ.",
  "anya-e0904n:533_0": "Vissajjanā – āpāyikavagge bhante chaṭṭhaṃ apaṇṇakasuttaṃ “tisso imā bhikkhave vipattiyo.",
  "anya-e0904n:533_1": "Katamā tisso sīlavipatti, cittavipatti, diṭṭhivipatti. Katamā ca bhikkhave sīlavipatti,",
  "anya-e0904n:533_2": "idha bhikkhave ekacco pāṇātipātī hoti…pe… samphappalāpī hoti. Ayaṃ vuccati bhikkhave",
  "anya-e0904n:533_3": "sīlavipattī”ti evamādinā bhagavatā bhāsitaṃ.",
  "anya-e0904n:534": "Kusināravagga",
  "anya-e0904n:535": "Kusinārasutta",
  "anya-e0904n:536": "Pucchā – kusināravagge panāvuso paṭhamaṃ kusinārasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:537_0": "Vissajjanā – kusinārāyaṃ bhante baliharaṇe vanasaṇḍe sambahule bhikkhū ārabbha “idha",
  "anya-e0904n:537_1": "bhikkhave bhikkhu aññataraṃ gāmaṃ vā nigamaṃ vā upanissāya viharati, tamenaṃ gahapati",
  "anya-e0904n:537_2": "vā gahapatiputto vā upasaṅkamitvā svātanāya bhattena nimantetī”ti evamādinā bhagavatā bhāsitaṃ.",
  "anya-e0904n:538": "Hatthakasutta",
  "anya-e0904n:539": "Pucchā – tattheva āvuso pañcamaṃ hatthakasuttaṃ bhagavatā kattha kena saddhiṃ kathañca bhāsitaṃ.",
  "anya-e0904n:540_0": "Vissajjanā – sāvatthiyaṃ bhante hatthakena devaputtena saddhiṃ “ye te hatthaka dhammā",
  "anya-e0904n:540_1": "pubbe manussabhūtassa pavattino ahesuṃ, apinu te te dhammā etarahi pavattino”ti evamādinā bhagavatā bhāsitaṃ.",
  "anya-e0904n:541": "Anuruddhasutta",
  "anya-e0904n:542": "Pucchā – tattheva āvuso aṭṭhamaṃ anuruddhasuttaṃ kaṃ ārabbha kena kathañca bhāsitaṃ.",
  "anya-e0904n:543_0": "Vissajjanā – aṭṭhamaṃ bhante anuruddhasuttaṃ āyasmantaṃ anuruddhattheraṃ ārabbha",
  "anya-e0904n:543_1": "āyasmatā sāriputtattherena dhammasenāpatinā “yaṃ kho te āvuso anuruddhaṃ evaṃ hoti",
  "anya-e0904n:543_2": "‘ahaṃ dibbena cakkhunā visuddhena atikkantamānusakena sahassaṃ lokaṃ volokemī’ti,",
  "anya-e0904n:543_3": "idaṃ te mānasmiṃ”ti evamādinā bhāsitaṃ.",
  "anya-e0904n:544": "“Sādhu vatāyasmā anuruddho ime tayo dhamme pahāya ime tayo dhamme amanasikaritvā amatāya dhātuyā cittaṃ upasaṃharatu” –",
  "anya-e0904n:545": "Kusināravagga",
  "anya-e0904n:546": "Paṭicchannasutta",
  "anya-e0904n:547": "Pucchā – tenāvuso bhagavatā…pe… sammāsambuddhena aṅguttaranikāye tikanipāte kusināravagge navamaṃ paṭicchannasuttaṃ kathaṃ bhāsitaṃ.",
  "anya-e0904n:548_0": "Vissajjanā – navamaṃ bhante paṭicchannasuttaṃ “tīṇimāni bhikkhave paṭicchannāni āvahanti",
  "anya-e0904n:548_1": "no vivaṭāni. Katamāni tīṇi, mātugāmo bhikkhave paṭicchanno āvahati no vivaṭo, brāhmaṇānaṃ",
  "anya-e0904n:548_2": "bhikkhave mantā paṭicchannā āvahanti no vivaṭā, micchādiṭṭhi bhikkhave paṭicchannā",
  "anya-e0904n:548_3": "āvahati no vivaṭā. Imāni kho bhikkhave tīṇi paṭicchannāni āvahanti no vivaṭānī”ti",
  "anya-e0904n:548_4": "evamādinā bhagavatā bhāsitaṃ.",
  "anya-e0904n:549": "Lekhasutta",
  "anya-e0904n:550": "Pucchā – tattheva āvuso dasamaṃ lekhasuttaṃ bhagavatā kathaṃ bhāsitaṃ.",
  "anya-e0904n:551_0": "Vissajjanā – dasamaṃ bhante lekhasuttaṃ “tayome bhikkhave puggalā santo saṃvijjamānā",
  "anya-e0904n:551_1": "lokasmiṃ. Katame tayo, pāsāṇalekhūpamo puggalo pathavilekhūpamo puggalo udakalekhūpamo",
  "anya-e0904n:551_2": "puggalo. Katamo ca bhikkhave pāsāṇa lekhūpamo puggalo, idha bhikkhave ekacco puggalo",
  "anya-e0904n:551_3": "abhiṇhaṃ kujjhati, so ca khvassa kodho dīgharattaṃ anuseti. Seyyathāpi bhikkhave",
  "anya-e0904n:551_4": "pāsāṇalekhā na khippaṃ lujjati vātena vā udakena vā, ciraṭṭhitikā hoti, evameva kho",
  "anya-e0904n:551_5": "bhikkhave idhekacco puggalo abhiṇhaṃ kujjhati, so ca khvassa kodho dīgharattaṃ anuseti.",
  "anya-e0904n:551_6": "Ayaṃ vuccati bhikkhave pāsāṇalekhūpamo puggalo”ti evamādinā bhagavatā bhāsitaṃ.",
  "anya-e0904n:552": "Yodhājīvavagga",
  "anya-e0904n:553": "Kesakambalasutta",
  "anya-e0904n:554": "Pucchā – yodhājīvavagge pana āvuso pañcamaṃ kesakambalasuttaṃ bhagavatā kathaṃ bhāsitaṃ.",
  "anya-e0904n:555_0": "Vissajjanā – yodhājīvavagge bhante pañcamaṃ kesakambalasuttaṃ “seyyathāpi bhikkhave",
  "anya-e0904n:555_1": "yāni kānici tantāvutānaṃ vatthānaṃ, kesakambalo tesaṃ paṭikiṭṭho akkhāyati. Kesakambalo",
  "anya-e0904n:555_2": "bhikkhave sīte sīto uṇhe uṇho dubbaṇṇo duggandho dukkhasamphasso. Evameva kho bhikkhave",
  "anya-e0904n:555_3": "yānikānici puthusamaṇabrāhmaṇavādānaṃ, makkhalivādo tesaṃ paṭikiṭṭho akkhāyatīti",
  "anya-e0904n:555_4": "evamādinā bhagavatā bhāsitaṃ.",
  "anya-e0904n:556": "Maṅgalavagga",
  "anya-e0904n:557": "Vandanāsutta",
  "anya-e0904n:558": "Pucchā – maṅgalavagge panāvuso navamaṃ vandanāsuttaṃ bhagavatā kathaṃ bhāsitaṃ.",
  "anya-e0904n:559_0": "Vissajjanā – maṅgalavagge bhante navamaṃ vandanāsuttaṃ “tisso imā bhikkhave vandanā.",
  "anya-e0904n:559_1": "Katamā tisso, kāyena vācāya manasā. Imā kho bhikkhave tisso vandanā”ti, evaṃ kho",
  "anya-e0904n:559_2": "bhante bhagavatā bhāsitaṃ.",
  "anya-e0904n:560": "“Tisso imā bhikkhave vandanā. Katamā tisso, kāyena vācāya manasā. Imā kho bhikkhave tisso vandanā”.",
  "anya-e0904n:561": "Pubbaṇhasutta",
  "anya-e0904n:562": "Pucchā – tattho āvuso dasamaṃ pubbaṇhasuttaṃ bhagavatā kathaṃ bhāsitaṃ.",
  "anya-e0904n:563_0": "Vissajjanā – dasamaṃ bhante pubbaṇhasuttaṃ “ye bhikkhave sattā pubbaṇhasamayaṃ kāyena",
  "anya-e0904n:563_1": "sucaritaṃ caranti, vācāya sucaritaṃ caranti, manasā sucaritaṃ caranti. Supubbaṇho",
  "anya-e0904n:563_2": "bhikkhave tesaṃ sattānaṃ. Ye bhikkhave sattā majjhanhikasamayaṃ…pe… sāyanhasamayaṃ",
  "anya-e0904n:563_3": "kāyena sucaritaṃ caranti, vācāya sucaritaṃ caranti, manasā sucaritaṃ caranti. Susāyanho",
  "anya-e0904n:563_4": "bhikkhave tesaṃ sattāna”nti evamādinā bhante bhagavatā bhāsitaṃ.",
  "anya-e0904n:564": "Sunakkhattaṃ sumaṅgalaṃ, suppabhātaṃ suhuṭṭhitaṃ;",
  "anya-e0904n:565": "Sukhaṇo sumuhutto ca, suyiṭṭhaṃ brahmacārisu.",
  "anya-e0904n:566": "Bhaṇḍagāmavagga",
  "anya-e0904n:567": "Anubuddhasutta",
  "anya-e0904n:568": "Pucchā – catukkanipāte pana āvuso bhaṇḍagāmavagge paṭhamaṃ anubuddhasuttaṃ bhagavatā sattha kaṃ ārabbha kathañca bhāsitaṃ.",
  "anya-e0904n:569_0": "Vissajjanā – vajjīsu bhante bhaṇḍagāme sambahule bhikkhū ārabbha “catunnaṃ bhikkhave",
  "anya-e0904n:569_1": "dhammānaṃ ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva",
  "anya-e0904n:569_2": "tumhākañca. Katamesaṃ catunnaṃ, ariyassa bhikkhave sīlassa ananubodhā appaṭivedhā",
  "anya-e0904n:569_3": "evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca. Ariyassa bhikkhave",
  "anya-e0904n:569_4": "samādhissa…. Ariyāya bhikkhave paññāya…. Ariyāya bhikkhave vimuttiyā ananubodhā appaṭivedhā",
  "anya-e0904n:569_5": "evamidaṃ dīghamaddhānaṃ sandhāvitaṃ saṃsaritaṃ mamañceva tumhākañcā”ti evamādinā",
  "anya-e0904n:569_6": "bhante bhagavatā bhāsitaṃ.",
  "anya-e0904n:570": "Appassutasutta",
  "anya-e0904n:571": "Pu – tattheva āvuso chaṭṭhaṃ appassutasuttaṃ bhagavatā kathaṃ bhāsitaṃ.",
  "anya-e0904n:572_0": "Vi – tattha bhante chaṭṭhaṃ appassutasuttaṃ “cattārome bhikkhave puggalā santo saṃvijjamānā",
  "anya-e0904n:572_1": "lokasmiṃ. Katame cattāro, appassuto sutena anupapanno, appassuto sutena upapanno,",
  "anya-e0904n:572_2": "bahussuto sutena anupapanno, bahussuto sutena upapanno”ti evamādinā bhagavatā bhāsitaṃ.",
  "anya-e0904n:573": "Caravagga",
  "anya-e0904n:574": "Carasutta",
  "anya-e0904n:575": "Pu – caravagge pana āvuso paṭhamaṃ carasuttaṃ bhagavatā kathaṃ bhāsitaṃ.",
  "anya-e0904n:576_0": "Vi – caravagge bhante paṭhamaṃ carasuttaṃ “carato cepi bhikkhave bhikkhuno uppajjati",
  "anya-e0904n:576_1": "kāmavitakko vā byāpādavitakko vā vihiṃsāvibhatto vā, taṃ ce bhikkhu adhivāseti nappajahati",
  "anya-e0904n:576_2": "na vinodeti na byantīkaroti na anabhāvaṃ gametī”ti evamādinā bhagavatā bhāsitaṃ.",
  "anya-e0904n:577": "Uruvelavagga",
  "anya-e0904n:578": "Lokasutta",
  "anya-e0904n:579": "Pu – tenāvuso…pe… sammāsambuddhena aṅguttaranikāye catukkanipāte uruvelavagge tatiyaṃ lokasuttaṃ kathaṃ bhāsitaṃ.",
  "anya-e0904n:580_0": "Vi – uruvelavagge bhante tatiyaṃ lokasuttaṃ “loko bhikkhave tathāgatena abhisambuddho,",
  "anya-e0904n:580_1": "lokasmā tathāgato visaṃyutto, lokasamudayo bhikkhave tathāgatena abhisambuddho, lokasamudayo",
  "anya-e0904n:580_2": "tathāgatassa pahīno, lokanirodho bhikkhave tathāgatena abhisambuddho lokanirodho",
  "anya-e0904n:580_3": "tathāgatassa sacchikato, lokanirodhagāminī paṭipadā bhikkhave tathāgatena abhisambuddhā,",
  "anya-e0904n:580_4": "lokanirodhagāmini paṭipadā tathāgatassa bhāvitā”ti evamādinā bhante bhagavatā bhāsitaṃ.",
  "anya-e0904n:581": "Danto damayataṃ seṭṭho,",
  "anya-e0904n:582": "Santo samayataṃ isi;",
  "anya-e0904n:583": "Mutto mocayataṃ aggo,",
  "anya-e0904n:584": "Tiṇṇo tārayataṃ varo–",
  "anya-e0904n:585": "Sabbaṃ lokaṃ abhiññāya,",
  "anya-e0904n:586": "Sabbaṃ loke yathātathaṃ;",
  "anya-e0904n:587": "Sabbaṃ lokaṃ visaṃyutto,",
  "anya-e0904n:588": "Sabbaloke anūpayo.",
  "anya-e0904n:589": "Sa ve sabbābhibhū dhīro,",
  "anya-e0904n:590": "Sabbaganthappamocano;",
  "anya-e0904n:591": "Puṭṭha’ssa paramā santi,",
  "anya-e0904n:592": "Nibbānaṃ akuto bhayaṃ.",
  "anya-e0904n:593": "Esa khīṇāsavo buddho,",
  "anya-e0904n:594": "Anīgho chinnasaṃsayo;",
  "anya-e0904n:595": "Sabbakammakkhayaṃ patto,",
  "anya-e0904n:596": "Vimutto upadhisaṅkhaye;",
  "anya-e0904n:597": "Esa so bhagavā buddho,",
  "anya-e0904n:598": "Esa sīho anuttaro;",
  "anya-e0904n:599": "Sadevakassa lokassa,",
  "anya-e0904n:600": "Brahmacakkaṃ pavattayī.",
  "anya-e0904n:601": "Iti devā manussā ca,",
  "anya-e0904n:602": "Ye buddhaṃ saraṇaṃ gatā;",
  "anya-e0904n:603": "Saṅgamma taṃ namassanti,",
  "anya-e0904n:604": "Mahantaṃ vītasāradaṃ.",
  "anya-e0904n:605": "Danto damayataṃ seṭṭho,",
  "anya-e0904n:606": "Santo samayataṃ isi;",
  "anya-e0904n:607": "Mutto mocayataṃ aggo,",
  "anya-e0904n:608": "Tiṇṇo tārayataṃ varo.",
  "anya-e0904n:609": "Iti hetaṃ namassanti,",
  "anya-e0904n:610": "Mahantaṃ vītasāradaṃ;",
  "anya-e0904n:611": "Sadevakasmiṃ lokasmiṃ,",
  "anya-e0904n:612": "Natthi me paṭipuggalo–",
  "anya-e0904n:613": "Brahmacariyasutta",
  "anya-e0904n:614": "Pu – tattheva āvuso pañcamaṃ brahmacariyasuttaṃ bhagavatā kathaṃ bhāsitaṃ.",
  "anya-e0904n:615_0": "Vi – pañcamaṃ bhante brahmacariyasuttaṃ “nayidaṃ bhikkhave brahmacariyaṃ vussati",
  "anya-e0904n:615_1": "janakuhanatthaṃ, na janalapanatthaṃ, na lābhasakkārasilokānisaṃsuttaṃ, na itivādappamokkhānisaṃsatthaṃ,",
  "anya-e0904n:615_2": "na ‘iti maṃ jano jānātū’ti. Atha kho idaṃ bhikkhave brahmacariyaṃ vussati saṃvaratthaṃ",
  "anya-e0904n:615_3": "pahānatthaṃ virāgatthaṃ nirodhattha”nti evamādinā bhagavatā bhāsitaṃ.",
  "anya-e0904n:616": "Ariyavaṃsasutta",
  "anya-e0904n:617": "Pu – tattheva āvuso aṭṭhamaṃ ariyavaṃsasuttaṃ bhagavatā kathaṃ bhāsitaṃ.",
  "anya-e0904n:618_0": "Vi – tattheva bhante aṭṭhamaṃ ariyavaṃsasuttaṃ “cattārome bhikkhave ariyavaṃsā aggaññā",
  "anya-e0904n:618_1": "rattaññā vaṃsaññā porāṇā, asaṃkiṇṇā asaṃkiṇṇapubbāna saṃkīyissanti, appaṭikuṭṭhā",
  "anya-e0904n:618_2": "samaṇehi brāhmaṇehi viññūhi. Katame cattāro, idha bhikkhave bhikkhu santuṭṭho hoti",
  "anya-e0904n:618_3": "itarītarena cīvarena, itarītaracīvarasantuṭṭhiyā ca vaṇṇavādī, na ca cīvarahetu anesanaṃ",
  "anya-e0904n:618_4": "appatirūpaṃ āpajjati, aladdhā ca cīvaraṃ na paritassati, laddhā ca cīvaraṃ agadhito",
  "anya-e0904n:618_5": "amucchito anajjhopanno ādīnavadassāvī nissaraṇapañño paribhuñjati, tāya ca pana itarītaracīvarasantuṭṭhiyā",
  "anya-e0904n:618_6": "nevattānukkaṃseti no paraṃ vambheti. Yo hi tattha dakkho analaso sampajāno paṭissabho,",
  "anya-e0904n:618_7": "ayaṃ vuccati bhikkhave bhikkhu porāṇe aggaññe ariyavaṃse ṭhito”ti evamādinā bhagavatā bhāsitaṃ.",
  "anya-e0904n:619": "Cakkavagga",
  "anya-e0904n:620": "Cakkasutta",
  "anya-e0904n:621": "Pu – cakkavagge pana āvuso paṭhamaṃ cakkasuttaṃ bhagavatā kathaṃ bhāsitaṃ.",
  "anya-e0904n:622_0": "Vi – cakkavagge bhante paṭhamaṃ cakkasuttaṃ “cattārimāni bhikkhave cakkāni, yehi",
  "anya-e0904n:622_1": "samannāgatānaṃ devamanussānaṃ catucakkaṃ vattati, yehi samannāgatā devamanussā nacirasseva",
  "anya-e0904n:622_2": "mahantattaṃ vepullattaṃ pāpuṇanti bhogesu. Katamāni cattāri, patirūpadesavāso sappurisāvassayo",
  "anya-e0904n:622_3": "attasammāpaṇidhi pubbe ca katapuññatā”ti evamādinā bhagavatā bhāsitaṃ.",
  "anya-e0904n:623": "Saṅgahasutta",
  "anya-e0904n:624": "Pu – tattheva āvuso dutiyaṃ saṅgahasuttaṃ bhagavatā kathaṃ bhāsitaṃ.",
  "anya-e0904n:625": "Vi – tattheva bhante dutiyaṃ saṅgahasuttaṃ “cattārimāni bhikkhave saṅgahavatthūni. Katamāni cattāri, dānaṃ peyyavajjaṃ atthacariyā samānattatā”ti evamādinā bhagavatā bhāsitaṃ.",
  "anya-e0904n:626": "Sīhasutta",
  "anya-e0904n:627": "Pu – bhattheva āvuso tatiyaṃ sīhasuttaṃ bhagavatā kathaṃ bhāsitaṃ.",
  "anya-e0904n:628_0": "Vi – tattheva bhante tatiyaṃ sīhasuttaṃ “sīho bhikkhave migarājā sāyanusamayaṃ āsayā",
  "anya-e0904n:628_1": "nikkhamati, āsayā nikkhamitvā vijambhati, vijambhitvā samantā catuddisā anuviloketi,",
  "anya-e0904n:628_2": "samantā catuddisā anuviloketvā tikkhattuṃ sīhanādaṃ nadati, tikkhattuṃ sīhanādaṃ",
  "anya-e0904n:628_3": "naditvā gocarāya pakkamatī”ti evamādinā bhagavatā bhāsitaṃ.",
  "anya-e0904n:629": "Doṇasutta",
  "anya-e0904n:630": "Pu – tenāvuso bhagavatā…pe… sammāsambuddhena aṅguttaranikāye catukkanipāte cakkavagge chaṭṭhaṃ doṇasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:631_0": "Vi – antarā ca bhante ukkaṭṭhaṃ antarā ca setabyaṃ doṇaṃ brāhmaṇaṃ ārabbha bhāsitaṃ.",
  "anya-e0904n:631_1": "Doṇo bhante brāhmaṇo bhagavantaṃ etadavoca “devo no bhavaṃ bhavissatī”ti. Tasmiṃ",
  "anya-e0904n:631_2": "bhante vatthusmiṃ “na kho ahaṃ brāhmaṇa devo bhavissāmī”ti evamādinā bhagavatā bhāsitaṃ.",
  "anya-e0904n:632": "“Acchariyaṃ vata bho, abbhutaṃ vata bho, na vatimāni manussabhūtassa padāni bhavissanti”.",
  "anya-e0904n:633": "“Devo no bhavaṃ bhavissati”.",
  "anya-e0904n:634": "“Na kho ahaṃ brāhmaṇa devo bhavissami”.",
  "anya-e0904n:635": "“Gandhabbo no bhavaṃ bhavissati”.",
  "anya-e0904n:636": "“Na kho ahaṃ brāhmaṇa gandhabbo bhavissāmi”.",
  "anya-e0904n:637": "Ujjayasutta",
  "anya-e0904n:638": "Pu – tattheva āvuso navamaṃ ujjayasuttaṃ bhagavatā kathaṃ bhāsitaṃ.",
  "anya-e0904n:639_0": "Vi – navamaṃ bhante ujjayasuttaṃ “na kho ahaṃ brāhmaṇa sabbaṃ yaññaṃ vaṇṇemi, na",
  "anya-e0904n:639_1": "panāhaṃ brāhmaṇa sabbaṃ yaññaṃ na vaṇṇemi. Yathārūpe kho brāhmaṇa yaññe gāvo haññanti,",
  "anya-e0904n:639_2": "ajeḷakā haññanti, kukkuṭasūkarā haññanti, vividhā pāṇā saṅghātaṃ āpajjantī”ti evamādinā bhagavatā bhāsitaṃ.",
  "anya-e0904n:640": "“Bhavampi no gotamo yaññaṃ vaṇṇeti”.",
  "anya-e0904n:641": "Rohitassavagga",
  "anya-e0904n:642": "Samādhibhāvanāsutta",
  "anya-e0904n:643": "Pu – rohitassavagge pana āvuso paṭhamaṃ samādhibhāvanāsuttaṃ bhagavatā kathaṃ bhāsitaṃ.",
  "anya-e0904n:644_0": "Vi – rohitassavagge bhante paṭhamaṃ samādhibhāvanāsuttaṃ “catasso imā bhikkhave samādhibhāvanā,",
  "anya-e0904n:644_1": "katamā catasso, atthi bhikkhave samādhibhāvanā bhāvitā bahulīkatā diṭṭhadhammasukhavihārāya",
  "anya-e0904n:644_2": "saṃvattati, atthi bhikkhave samādhibhāvanā bhāvitā bahulīkatā ñāṇadassanappaṭilābhāya",
  "anya-e0904n:644_3": "saṃvattati, atthi bhikkhave samādhibhāvanā bhāvitā bahulīkatā satisampajaññāya saṃvattati,",
  "anya-e0904n:644_4": "atthi bhikkhave samādhibhāvanā bhāvitā bahulīkatā āsavānaṃ khayāya saṃvattatī”ti",
  "anya-e0904n:644_5": "evamādinā bhagavatā bhāsitaṃ.",
  "anya-e0904n:645": "Pañhabyākaraṇasutta",
  "anya-e0904n:646": "Pu – tattheva āvuso dutiyaṃ pañhabyākaraṇasuttaṃ bhagavatā kathaṃ bhāsitaṃ.",
  "anya-e0904n:647_0": "Vi – tattheva bhante dutiyaṃ pañhabyākaraṇasuttaṃ “cattārimāni bhikkhave pañhabyākaraṇāni.",
  "anya-e0904n:647_1": "Katamāni cattāri, atthi bhikkhave pañho ekaṃsabyākaraṇīyo, atthi bhikkhave pañho",
  "anya-e0904n:647_2": "vibhajjabyākaraṇīyo, atthi bhikkhave pañho paṭipucchābyākaraṇīyo, atthi bhikkhave",
  "anya-e0904n:647_3": "pañho ṭhapanīyo”ti evamādinā bhagavatā bhāsitaṃ.",
  "anya-e0904n:648": "Puññābhisandavagga",
  "anya-e0904n:649": "Paṭhamasaṃvāsasutta",
  "anya-e0904n:650": "Pu – puññābhisandavagge pana āvuso tatiyaṃ saṃvāsasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:651_0": "Vi – puññābhisandavagge bhante tatiyaṃ saṃvāsasuttaṃ antarā ca madhuraṃ antarā ca",
  "anya-e0904n:651_1": "verañjaṃ sambahule gahapatayo ca gahapatāniyo ca ārabbha “cattārome gahapatayo saṃvāsā.",
  "anya-e0904n:651_2": "Katame cattāro, chavo chavāya saddhiṃ saṃvasati, chavo deviyā saddhiṃ saṃvasati,",
  "anya-e0904n:651_3": "devo chavāya saddhiṃ saṃvasati, devo deviyā saddhiṃ saṃvasatī”ti evamādinā bhagavatā bhāsitaṃ.",
  "anya-e0904n:652": "Paṭhamasamajīvīsutta",
  "anya-e0904n:653": "Pu – tenāvuso bhagavatā…pe… sammāsambuddhena aṅguttaranikāye catukkanipāte puññābhisandavagge pañcamaṃ samajīvisuttaṃ kathaṃ bhāsitaṃ.",
  "anya-e0904n:654_0": "Vi – pañcamaṃ bhante samajīvisuttaṃ “ākaṅkheyyuṃ ce gahapatayo ubho jānipatayo diṭṭhe",
  "anya-e0904n:654_1": "ceva dhamme aññamaññaṃ passituṃ, abhisamparāyañca aññamaññaṃ passituṃ, ubhova assu",
  "anya-e0904n:654_2": "samasaddhā samasīlā samacāgā samapaññā, te diṭṭhe ceva dhamme aññamaññaṃ passanti,",
  "anya-e0904n:654_3": "abhisamparāyañca aññamaññaṃ passantī”ti evamādinā bhagavatā bhāsitaṃ.",
  "anya-e0904n:655": "Pattakammavagga",
  "anya-e0904n:656": "Ānaṇyasukhasutta",
  "anya-e0904n:657": "Pu – pattakammavagge pana āvuso dutiyaṃ ānaṇyasukhasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:658_0": "Vi – pattakammavagge bhante dutiyaṃ ānaṇyasukhasuttaṃ sāvatthiyaṃ anāthapiṇḍikaṃ",
  "anya-e0904n:658_1": "gahapatiṃ ārabbha “cattārimāni gahapati sukhāni adhigamanīyāni gihinā kāmabhoginā",
  "anya-e0904n:658_2": "kālena kālaṃ samayena samayaṃ upādāya. Katamāni cattāri, atthisukhaṃ bhogasukhaṃ",
  "anya-e0904n:658_3": "anaṇyasukhaṃ anavajjasukha”nti evamādinā bhagavatā bhāsitaṃ.",
  "anya-e0904n:659": "Ānaṇyasukhaṃ ñatvāna, atho atthisukhaṃ paraṃ;",
  "anya-e0904n:660": "Bhuñjaṃ bhogasukhaṃ macco, tato paññā vipassati;",
  "anya-e0904n:661": "Vipassamāno jānāti, ubho bhāge sumedhaso;",
  "anya-e0904n:662": "Anavajjasukhassetaṃ, kalaṃ nāgghati soḷasiṃ–",
  "anya-e0904n:663": "Appaṇṇakavagga",
  "anya-e0904n:664": "Sappurisasutta",
  "anya-e0904n:665": "Pu – apaṇṇakavagge pana āvuso tatiyaṃ sappurisasuttaṃ bhagavatā kathaṃ bhāsitaṃ.",
  "anya-e0904n:666_0": "Vi – apaṇṇakavagge bhante tatiyaṃ sappurisasuttaṃ “catūhi bhikkhave dhammehi samannāgato",
  "anya-e0904n:666_1": "asappuriso veditabbo. Katamehi catūhi, idha bhikkhave asappuriso yo hoti parassa",
  "anya-e0904n:666_2": "avaṇṇo taṃ apuṭṭhopi pātu karoti ko pana vādo puṭṭhassā”ti evamādinā bhagavatā bhāsitaṃ.",
  "anya-e0904n:667": "Adhunāgatavadhukāsamena cetasā viharissāma” –",
  "anya-e0904n:668": "Acinteyyasutta",
  "anya-e0904n:669": "Pu – tattheva āvuso sattamaṃ acinteyyasuttaṃ bhagavatā kathaṃ bhāsitaṃ.",
  "anya-e0904n:670_0": "Vi – sattamaṃ bhante acinteyyasuttaṃ “cattārimāni bhikkhave acinteyyāni na cintetabbāni,",
  "anya-e0904n:670_1": "yāni cintento ummādassa vighātassa bhāgī assa. Katamāni cattāri, buddhānaṃ bhikkhave",
  "anya-e0904n:670_2": "buddhavisayo acinteyyo na cintetabbo, yaṃ cintento ummādassa vighātassa bhāgī assā”ti",
  "anya-e0904n:670_3": "evamādinā bhagavatā bhāsitaṃ.",
  "anya-e0904n:671": "Macalavagga",
  "anya-e0904n:672": "Tamotamasutta",
  "anya-e0904n:673": "Pu – macalavagge pana āvuso pañcamaṃ tamotamasuttaṃ bhagavatā kathaṃ bhāsitaṃ.",
  "anya-e0904n:674_0": "Vi – macalavagge bhante pañcamaṃ tamotamasuttaṃ “cattārome bhikkhave puggalā santo",
  "anya-e0904n:674_1": "saṃvijjamānā lokasmiṃ. Katame cattāro, tamotamaparāyaṇo, tamojotiparāyaṇo, jotitamaparāyaṇo,",
  "anya-e0904n:674_2": "jotijotiparāyaṇo”ti evamādinā bhagavatā bhāsitaṃ.",
  "anya-e0904n:675": "Asuravagga",
  "anya-e0904n:676": "Asurasutta",
  "anya-e0904n:677": "Pu – tenāvuso bhagavatā…pe… sammāsambuddhena aṅguttaranikāye catukkanipāte asuravagge paṭhamaṃ asurasuttaṃ kathaṃ bhāsitaṃ.",
  "anya-e0904n:678_0": "Vi – asuravagge bhante paṭhamaṃ asurasuttaṃ “cattārome bhikkhave puggalā santo saṃvijjamānā",
  "anya-e0904n:678_1": "lokasmiṃ. Katame cattāro, asuro asuraparivāro, asuro devaparivāro, devo asuraparivāro,",
  "anya-e0904n:678_2": "devo devaparivāro”ti evamādinā bhagavatā bhāsitaṃ.",
  "anya-e0904n:679": "Samādhisutta",
  "anya-e0904n:680": "Pu – tattheva āvuso catutthaṃ samādhisuttaṃ bhagavatā kathaṃ bhāsitaṃ.",
  "anya-e0904n:681_0": "Vi – catutthaṃ bhante samādhisuttaṃ “cattārome bhikkhave puggalā santo saṃvijjamānā",
  "anya-e0904n:681_1": "lokasmiṃ. Katame cattāro, idha bhikkhave ekacco puggalo lābhī hoti ajjhattaṃ cetosamathassa",
  "anya-e0904n:681_2": "na lābhī adhipaññādhammavipassanāya. Idha pana bhikkhave puggalo lābhī hoti adhipaññādhammavipassanāya,",
  "anya-e0904n:681_3": "na lābhī ajjhattaṃ cetosamathassa. Idha pana bhikkhave ekacco puggalo na ceva lābhī",
  "anya-e0904n:681_4": "hoti ajjhattaṃ cetosamathassa, na ca lābhī adhipaññādhammavipassanāya. Idha pana",
  "anya-e0904n:681_5": "bhikkhave ekacco puggalo lābhī ceva hoti ajjhattaṃ cetosamathassa, lābhī ca adhipaññādhammavipassanāyā”ti",
  "anya-e0904n:681_6": "evamādinā bhagavatā bhāsitaṃ.",
  "anya-e0904n:682": "Rāgavinayasutta",
  "anya-e0904n:683": "Pu – tattheva āvuso chaṭṭhaṃ rāgavinayasuttaṃ bhagavatā kathaṃ bhāsitaṃ.",
  "anya-e0904n:684_0": "Vi – chaṭṭhaṃ bhante rāgavinayasuttaṃ “cattārome bhikkhave puggalā santo saṃvijjamānā",
  "anya-e0904n:684_1": "lokasmiṃ. Katame cattāro, attahitāya paṭipanno no parahitāya, parahitāya paṭipanno",
  "anya-e0904n:684_2": "no attahitāya, nevattahitāya paṭipanno no parahitāya, attahitāya ceva paṭipanno parahitāya",
  "anya-e0904n:684_3": "cā”ti evamādinā bhagavatā bhāsitaṃ.",
  "anya-e0904n:685": "Valāhakavagga",
  "anya-e0904n:686": "Paṭhamavalāhakasutta",
  "anya-e0904n:687": "Pu – valāhakavagge pana āvuso paṭhamaṃ valāhakasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:688_0": "Vi – sāvatthiyaṃ bhante sambahule bhikkhū ārabbha “cattārome bhikkhave valāhakā.",
  "anya-e0904n:688_1": "Katame cattāro, gajjitā no vassitā, vassitā no gajjitā, neva gajjitā no vassitā,",
  "anya-e0904n:688_2": "gajjitā ca vassitā ca. Ime kho bhikkhave cattāro valāhakā. Evameva kho bhikkhave",
  "anya-e0904n:688_3": "cattāro valāhakūpamā puggalā santo saṃvijjāmānā lokasmiṃ. Katame cattāro, gajjitā",
  "anya-e0904n:688_4": "no vassitā, vassitā no gajjitā, neva gajjitā no vassitā, gajjitā ca vassitā cā”ti",
  "anya-e0904n:688_5": "evamādinā bhagavatā bhāsitaṃ.",
  "anya-e0904n:689": "Udakarahadasutta",
  "anya-e0904n:690": "Pu – tattheva āvuso catutthaṃ udakarahadasuttaṃ bhagavatā kathaṃ bhāsitaṃ.",
  "anya-e0904n:691_0": "Vi – catuttha bhante udakarahadasuttaṃ “cattārome bhikkhave udakarahadā. Katame cattāro,",
  "anya-e0904n:691_1": "uttāno gambhīrobhāso, gambhīro uttānobhāso, uttāno uttānobhāso, gambhīro gambhīrobhāso,",
  "anya-e0904n:691_2": "ime kho bhikkhave cattāro udakarahadā. Evameva kho bhikkhave cattāro udakarahadūpamā",
  "anya-e0904n:691_3": "puggalā santo saṃvijjamānā lokasmiṃ. Katame cattāro, uttāno gambhīrobhāso, gambhīro",
  "anya-e0904n:691_4": "uttānobhāso, uttāno uttānobhāso, gambhīro gambhīrobhāso”ti evamādinā bhagavatā bhāsitaṃ.",
  "anya-e0904n:692": "Mūsikasutta",
  "anya-e0904n:693": "Pu – tattheva āvuso sattamaṃ mūsikasuttaṃ bhagavatā kathaṃ bhāsitaṃ.",
  "anya-e0904n:694_0": "Vi – sattamaṃ bhante mūsikasuttaṃ “catasso imā bhikkhave mūsikā. Katamā catasso,",
  "anya-e0904n:694_1": "gādhaṃ kattā no vasitā, vasitā no gādhaṃ kattā, neva gādhaṃ kattā no vasitā, gādhaṃ",
  "anya-e0904n:694_2": "kattā ca vasitā ca. Imā kho bhikkhave catasso mūsikā. Evameva kho bhikkhave cattāro",
  "anya-e0904n:694_3": "mūsikūpamā puggalā santo saṃvijjamānā lokasmiṃ. Katame cattāro, gādhaṃ kattā no vasitā,",
  "anya-e0904n:694_4": "vasitā no gādhaṃ kattā, neva gādhaṃ kattā no vasitā, gādhaṃ kattā ca vasitā cā”ti",
  "anya-e0904n:694_5": "evamādinā bhagavatā bhāsitaṃ.",
  "anya-e0904n:695": "Balībaddhasutta",
  "anya-e0904n:696_0": "Pu – saṃgītāpi āvuso aṅguttaranikāyato kānici suttāni uddharitvā paṭipucchissāmi",
  "anya-e0904n:696_1": "bahujanassa sutavuḍḍhiyā. Saṃgīte āvuso aṅguttaranikāye catukkanipāte valāhakavagge",
  "anya-e0904n:696_2": "aṭṭhamaṃ balībaddhasuttaṃ bhagavatā kathaṃ bhāsitaṃ.",
  "anya-e0904n:697_0": "Vi – valāhakavagge bhante aṭṭhamaṃ balībaddhasuttaṃ “cattārome bhikkhave balībaddhā.",
  "anya-e0904n:697_1": "Katame cattāro, sagavacaṇḍo no paragavacaṇḍo, paragavacaṇḍo no sagavacaṇḍo, sagavacaṇḍo",
  "anya-e0904n:697_2": "ca paragavacaṇḍo ca, neva sagavacaṇḍo no paragavacaṇḍo. Ime kho bhikkhave cattāro",
  "anya-e0904n:697_3": "balībaddhā. Evameva kho bhikkhave cattāro balībaddhūpamā puggalā santo saṃvijjamānā",
  "anya-e0904n:697_4": "lokasmi”nti evamādinā bhagavatā bhāsitaṃ.",
  "anya-e0904n:698": "Kesisutta",
  "anya-e0904n:699": "Pu – kesivagge pana āvuso paṭhamaṃ kesisuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:700_0": "Vi – kesiṃ bhante assadammasārathiṃ ārabbha bhāsitaṃ. Kesi bhante assadammasārathi",
  "anya-e0904n:700_1": "bhagavantaṃ etadavoca “bhagavā pana bhante anuttaro purisadammasārathi, kathaṃ pana",
  "anya-e0904n:700_2": "bhante bhagavā purisadammaṃ vinetī”ti. Tasmiṃ bhante vatthusmiṃ “ahaṃ kho kesi purisadammaṃ",
  "anya-e0904n:700_3": "saṇhenapi vinemi, pharusenapi vinemi, saṇhapharusenapi vinemi. Tatridaṃ kesi saṇhasmiṃ",
  "anya-e0904n:700_4": "– iti kāyasucaritaṃ iti kāyasucaritassa vipāko, iti vacīsucaritaṃ iti vacīsucaritassa",
  "anya-e0904n:700_5": "vipāko, iti manosucaritaṃ iti manosucaritassa vipāko, iti devā iti manussā”ti evamādinā bhagavatā bhāsitaṃ.",
  "anya-e0904n:701": "“Tvaṃ khosi kesi paññāto assadammasārathīti, kathaṃ pana tvaṃ kesi assadammasārathi” –",
  "anya-e0904n:702": "“Ahaṃ kho bhante assadammaṃ saṇhenapi vinemi, pharusenapi vinemi, saṇhapharusenapi vinemi” –",
  "anya-e0904n:703": "“Sace te kesi assadammo saṇhena vinayaṃ na upeti, pharusena vinayaṃ na upeti, saṇhapharusena vinayaṃ na upeti, kinti naṃ karosi” –",
  "anya-e0904n:704": "“Bhagavā pana bhante anuttaro purisadammasārathi, kathaṃ pana bhante bhagavā purisadammaṃ vineti” –",
  "anya-e0904n:705": "Na 0.0087 kho bhante bhagavato pāṇātipāto kappati, atha ca pana bhagavā evamāha “hanāmi naṃ kesī”ti.",
  "anya-e0904n:706": "Attānuvādasutta",
  "anya-e0904n:707": "Pu – bhayavagge pana āvuso paṭhamaṃ attānuvādasuttaṃ bhagavatā kathaṃ bhāsitaṃ.",
  "anya-e0904n:708_0": "Vi – bhayavagge bhante paṭhamaṃ attānuvādasuttaṃ “cattārimāni bhikkhave bhayāni.",
  "anya-e0904n:708_1": "Katamāni cattāri, attānuvādabhayaṃ parānuvādabhayaṃ daṇḍabhayaṃ duggatibhaya”nti",
  "anya-e0904n:708_2": "evamādinā bhagavatā bhāsitaṃ.",
  "anya-e0904n:709": "Dhammakathikasutta",
  "anya-e0904n:710_0": "Pu – idāni āvuso bahujanassa sutavuḍḍhiyā saṃgītā aṅguttaranikāyatopi kānici suttāni",
  "anya-e0904n:710_1": "uddharitvā paṭipucchissāmi, saṃgīte āvuso aṅguttaranikāye catukkanipāte puggalavagge",
  "anya-e0904n:710_2": "navamaṃ dhammakathikasuttaṃ bhagavatā kathaṃ bhāsitaṃ.",
  "anya-e0904n:711_0": "Vi – puggalavagge bhante navamaṃ dhammakathikasuttaṃ “cattārome bhikkhave dhammakathikā.",
  "anya-e0904n:711_1": "Katame cattāro, idha bhikkhave ekacco dhammakathiko appañca bhāsati asahitañca, parisā",
  "anya-e0904n:711_2": "cassa na kusalā hoti sahitāsahitassa. Evarūpo bhikkhave dhammakathiko evarūpāya parisāya",
  "anya-e0904n:711_3": "dhammakathikotveva saṅkhaṃ gacchatī”ti evamādinā bhagavatā bhāsitaṃ.",
  "anya-e0904n:712": "Rogasutta",
  "anya-e0904n:713": "Pu – indriyavagge pana āvuso sattamaṃ rogasuttaṃ bhagavatā kathaṃ bhāsitaṃ.",
  "anya-e0904n:714_0": "Vi – sattamaṃ bhante rogasuttaṃ “dveme bhikkhave rogā. Katame dve, kāyiko ca rogo,",
  "anya-e0904n:714_1": "cetasiko ca rogo. Dissanti bhikkhave sattā kāyikena rogena ekampi vassaṃ ārogyaṃ",
  "anya-e0904n:714_2": "paṭijānamānā dvepi vassāni tīṇipi vassāni cattāripi vassāni pañcapi vassāni dasapi",
  "anya-e0904n:714_3": "vassāni vīsampi vassāni tiṃsampi vassāni cattārīsampi vassāni paññāsampi vassāni",
  "anya-e0904n:714_4": "ārogyaṃ paṭijānamānā vassasatampi bhiyyopi ārogyaṃ paṭijānamānā. Te bhikkhave sattā",
  "anya-e0904n:714_5": "sudullabhā lokasmiṃ, ye cetasikena rogena muhuttampi ārogyaṃ paṭijānanti aññatra",
  "anya-e0904n:714_6": "khīṇāsavehī”ti evamādinā bhagavatā bhāsitaṃ.",
  "anya-e0904n:715": "Cattārome 0.0096 bhikkhave pabbajitassa rogā.",
  "anya-e0904n:716": "Yuganaddhasutta",
  "anya-e0904n:717": "Pu – paṭipadāvagge āvuso dasamaṃ yuganaddhasuttaṃ kattha kaṃ ārabbha kena kathañca bhāsitaṃ.",
  "anya-e0904n:718_0": "Vi – kosambiyaṃ bhante sambahule bhikkhū ārabbha “yo hi koci āvuso bhikkhu vā bhikkhunī",
  "anya-e0904n:718_1": "vā mama santike arahattappattiṃ byākaroti, sabbo so catūhi maggehi etesaṃ vā aññatarenā”ti",
  "anya-e0904n:718_2": "evamādinā bhante āyasmatā ānandattherena dhammabhaṇḍāgārikena bhāsitaṃ.",
  "anya-e0904n:719": "Pāṭibhogasutta",
  "anya-e0904n:720": "Pu – brāhmaṇavagge pana āvuso dutiyaṃ pāṭibhogasuttaṃ bhagavatā kathaṃ bhāsitaṃ.",
  "anya-e0904n:721_0": "Vi – brāhmaṇavagge bhante dutiyaṃ pāṭibhogasuttaṃ “catunnaṃ bhikkhave dhammānaṃ natthi",
  "anya-e0904n:721_1": "koci pāṭibhogo samaṇo vā brāhmaṇo vā devo vā māro vā brahmā vā koci vā lokasmi”nti",
  "anya-e0904n:721_2": "evamādinā bhagavatā bhāsitaṃ.",
  "anya-e0904n:722": "Sutasutta",
  "anya-e0904n:723": "Pu – tattheva āvuso tatiyaṃ sutasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:724_0": "Vi – rājagahe bhante vassakāraṃ brāhmaṇaṃ magadhamahāmattaṃ ārabbha bhāsitaṃ. Vassakāro",
  "anya-e0904n:724_1": "bhante brāhmaṇo magadhamahāmatto bhagavantaṃ etadavoca “ahañhi bho gotama evaṃvādī",
  "anya-e0904n:724_2": "evaṃdiṭṭhi yo koci diṭṭhaṃ bhāsati ‘evaṃ me diṭṭha’nti, natthi tato doso. Yo koci",
  "anya-e0904n:724_3": "sutaṃ bhāsati ‘evaṃ me suta’nti, natthi tato doso”ti. Tasmiṃ bhante vatthusmiṃ “nāhaṃ",
  "anya-e0904n:724_4": "brāhmaṇa sabbaṃ diṭṭhaṃ ‘bhāsitabba’nti vadāmi, na panāhaṃ brāhmaṇa sabbaṃ diṭṭhaṃ",
  "anya-e0904n:724_5": "‘na bhāsitabba’nti vadāmi, nāhaṃ brāhmaṇa sabbaṃ sutaṃ ‘bhāsitabba’nti vadāmi, na",
  "anya-e0904n:724_6": "panāhaṃ brāhmaṇa sabbaṃ sutaṃ ‘na bhāsitabba’nti vadāmī”ti evamādinā bhagavatā bhāsitaṃ.",
  "anya-e0904n:725": "Abhayasutta",
  "anya-e0904n:726": "Pu – aṅguttaranikāye āvuso catukkanipāte brāhmaṇavagge catutthaṃ abhayasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:727_0": "Vi – brāhmaṇavagge bhante catutthaṃ abhayasuttaṃ jāṇussoṇiṃ brāhmaṇaṃ ārabbha bhāsitaṃ.",
  "anya-e0904n:727_1": "Jāṇussoṇi bhante brāhmaṇo bhagavantaṃ etadavoca “natthi yo maraṇadhammo samāno na",
  "anya-e0904n:727_2": "bhāyati, na santāsaṃ āpajjati maraṇassā”ti. Tasmiṃ bhante vatthusmiṃ “atthi brāhmaṇa",
  "anya-e0904n:727_3": "maraṇadhammo samāno bhāyati, santāsaṃ āpajjati maraṇassa. Atthi pana brāhmaṇa maraṇadhammo",
  "anya-e0904n:727_4": "samāno na bhāyati, na santāsaṃ āpajjati maraṇassā”ti evamādinā bhante bhagavatā bhāsitaṃ.",
  "anya-e0904n:728": "Sotānugatasutta",
  "anya-e0904n:729": "Pu – mahāvagge pana āvuso paṭhamaṃ sotānugatasuttaṃ bhagavatā kathaṃ bhāsitaṃ.",
  "anya-e0904n:730_0": "Vi – mahāvagge bhante paṭhamaṃ sotānugatasuttaṃ “sotānugatānaṃ bhikkhave dhammānaṃ",
  "anya-e0904n:730_1": "vacasā paricitānaṃ manasānupekkhitānaṃ diṭṭhiyā suppaṭividdhānaṃ cattāro ānisaṃsā",
  "anya-e0904n:730_2": "pāṭikaṅkhā”ti evamādinā bhagavatā bhāsitaṃ.",
  "anya-e0904n:731": "Ayaṃ vā so dhammavinayo, yatthāhaṃ pubbe brahmacariyaṃ acariṃ.",
  "anya-e0904n:732": "Bhaddiyasutta",
  "anya-e0904n:733": "Pu – aṅguttaranikāye āvuso catukkanipāte mahāvagge tatiyaṃ bhaddiyasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:734_0": "Vi – vesāliyaṃ bhante bhaddiyaṃ licchavi ārabbha bhāsitaṃ. Bhaddiyo bhante licchavi",
  "anya-e0904n:734_1": "bhagavantaṃ etadavoca “sutaṃ metaṃ bhante ‘māyāvī samaṇo gotamo āvaṭṭaniṃ māyaṃ jānāti,",
  "anya-e0904n:734_2": "yāya aññatitthiyānaṃ sāvake āvaṭṭetī’ti. Ye te bhante evamāhaṃsu ‘māyāvī samaṇo gotamo",
  "anya-e0904n:734_3": "āvaṭṭaniṃ māyaṃ jānāti, yāya aññatitthiyānaṃ sāvake āvaṭṭetī’ti…pe… anabbhakkhātukāmā",
  "anya-e0904n:734_4": "hi mayaṃ bhante bhagavanta”nti. Tasmiṃ bhante vatthusmiṃ “etha tumhe bhaddiya mā",
  "anya-e0904n:734_5": "anussavena mā paramparāya mā itikirāya mā piṭakasampadānena mā takkahetu mā nayahetu",
  "anya-e0904n:734_6": "mā ākāravitakkena mā diṭṭhinijjhānakkhantiyā mā bhabbarūpatāya mā samaṇo no garūti.",
  "anya-e0904n:734_7": "Yadā tumhe bhaddiya attanāva jāneyyātha ‘ime dhammā akusalā, ime dhammā sāvajjā,",
  "anya-e0904n:734_8": "ime dhammā viññū garahitā, ime dhammā samattā samādinnā ahitāya dukkhāya saṃvattantī’ti.",
  "anya-e0904n:734_9": "Atha tumhe bhaddiya pajaheyyāthā”ti evamādinā bhagavatā bhāsitaṃ.",
  "anya-e0904n:735": "Pu – imissā ca pana āvuso desanāya desitāya bhaddiyassa licchavissa kīdiso dhammasavanānisaṃso adhigato. Kathañca naṃ bhagavā anuyuñjitvā taṃ vacanaṃ viniveṭhesi.",
  "anya-e0904n:736_0": "Vi – imissā bhante dhammadesanāya desitāya bhaddiyassa licchavissa sotāpattiphalasaṅkhāto",
  "anya-e0904n:736_1": "dhammasavanānisaṃso adhigato. Api nu tāhaṃ bhaddiya evaṃ avacaṃ “ehi me tvaṃ bhaddiya",
  "anya-e0904n:736_2": "sāvako hohi, ahaṃ satthā bhavissāmī”ti evamādinā ca naṃ bhante bhagavā paṭipucchitvā",
  "anya-e0904n:736_3": "anuyuñjitvā taṃ vacanaṃ viniveṭhesi.",
  "anya-e0904n:737": "Mallikādevīsutta",
  "anya-e0904n:738": "Pu – tattheva āvuso sattamaṃ mallikādevīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:739_0": "Vi – sāvatthiyaṃ bhante mallikādeviṃ ārabbha bhāsitaṃ. Mallikā bhante devī bhagavantaṃ",
  "anya-e0904n:739_1": "etadavoca “ko nu kho bhante hetu ko paccayo, yena midhekacco mātugāmo dubbaṇṇā ca",
  "anya-e0904n:739_2": "hoti durūpā supāpikā dassanāya, daliddā ca hoti appassakā appabhogā appesakkhā ca…pe…",
  "anya-e0904n:739_3": "ko pana bhante hetu ko paccayo, yena midhekacco mātugāmo abhirūpā ca hoti dassanīyā",
  "anya-e0904n:739_4": "pāsādikā paramāya vaṇṇapokkharatāya samannāgatā, aḍḍhā ca hoti mahaddhanā mahābhogā",
  "anya-e0904n:739_5": "mahesakkhā cā”ti. Tasmiṃ bhante vatthusmiṃ “idha mallike mātugāmo kodhanā hoti upāyāsabahulā”ti",
  "anya-e0904n:739_6": "evamādinā bhagavatā bhāsitaṃ.",
  "anya-e0904n:740": "Dasakammasutta",
  "anya-e0904n:741": "Pu – aṅguttaranikāye āvuso catukkanipāte sappurisavagge catutthaṃ dasakammasuttaṃ bhagavatā kathaṃ bhāsitaṃ.",
  "anya-e0904n:742_0": "Vi – sappurisavagge bhante catutthaṃ dasakammasuttaṃ “asappurisañca vo bhikkhave",
  "anya-e0904n:742_1": "desessāmi asappurisena asappurisatarañca sappurisañca sappurisena sappurisatarañca,",
  "anya-e0904n:742_2": "taṃ suṇātha sādhukaṃ manasi karothā”ti evamādinā bhagavatā bhāsitaṃ.",
  "anya-e0904n:743": "Parisāsutta",
  "anya-e0904n:744": "Pu – tattheva āvuso parisāvagge paṭhamaṃ parisāsuttaṃ bhagavatā kathaṃ bhāsitaṃ.",
  "anya-e0904n:745_0": "Vi – parisāvagge bhante paṭhamaṃ parisāsuttaṃ “cattārome bhikkhave parisadūsanā.",
  "anya-e0904n:745_1": "Katame cattāro, bhikkhu bhikkhave dussīlo pāpadhammo parisadūsano, bhikkhunī bhikkhave",
  "anya-e0904n:745_2": "dussīlā pāpadhammā parisadūsanā, upāsako bhikkhave dussīlo pāpadhammo parisadūsano,",
  "anya-e0904n:745_3": "upāsikā bhikkhave dussīlā pāpadhammā parisadūsanā. Ime kho bhikkhave cattāro parisadūsanā”ti",
  "anya-e0904n:745_4": "evamādinā bhagavatā bhāsitaṃ.",
  "anya-e0904n:746": "Sekhabalavagga",
  "anya-e0904n:747": "Saṃkhittasutta",
  "anya-e0904n:748": "Pu – pañcakanipāte pana āvuso paṭhame sekhabalavagge paṭhamaṃ saṃkhittasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:749_0": "Vi – sāvatthiyaṃ bhante sambahule bhikkhū ārabbha “pañcimāni bhikkhave sekhabalāni.",
  "anya-e0904n:749_1": "Katamāni pañca, saddhābalaṃ hirībalaṃ ottappabalaṃ vīriyabalaṃ paññābalaṃ. Imāni",
  "anya-e0904n:749_2": "kho bhikkhave pañca sekhabalānī”ti evamādinā bhagavatā bhāsitaṃ.",
  "anya-e0904n:750": "Dukkhasutta",
  "anya-e0904n:751": "Pu – tattheva āvuso tatiyaṃ dukkhasuttaṃ bhagavatā kathaṃ bhāsitaṃ.",
  "anya-e0904n:752_0": "Vi – tatiyaṃ bhante dukkhasuttaṃ “pañcahi bhikkhave dhammehi samannāgato bhikkhu",
  "anya-e0904n:752_1": "diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ kāyassa ca bhedā",
  "anya-e0904n:752_2": "paraṃ maraṇā duggati pāṭikaṅkhā. Katamehi pañcahi, idha bhikkhave bhikkhu asaddho",
  "anya-e0904n:752_3": "hoti ahiriko hoti, anottappī hoti, kusīto hoti, duppañño hotī”ti evamādinā bhagavatā bhāsitaṃ.",
  "anya-e0904n:753": "Samāpattisutta",
  "anya-e0904n:754": "Pu – tattheva āvuso chaṭṭhaṃ samāpattisuttaṃ bhagavatā kathaṃ bhāsitaṃ.",
  "anya-e0904n:755_0": "Vi – chaṭṭhaṃ bhante samāpattisuttaṃ “na tāva bhikkhave akusalassa samāpatti hoti,",
  "anya-e0904n:755_1": "yāva saddhā paccupaṭṭhitā hoti kusalesu dhammesu. Yato ca kho bhikkhave saddhā antarahitā",
  "anya-e0904n:755_2": "hoti asaddhiyaṃ pariyuṭṭhāya tiṭṭhati, atha akusalassa samāpatti hotī”ti evamādinā bhagavatā bhāsitaṃ.",
  "anya-e0904n:756": "Kāmasutta",
  "anya-e0904n:757": "Pu – tattheva āvuso sattamaṃ kāmasuttaṃ bhagavatā kathaṃ bhāsitaṃ.",
  "anya-e0904n:758_0": "Vi – sattamaṃ bhante kāmasuttaṃ “yebhuyyena bhikkhave sattā kāmesu laḷitā. Asitabyābhaṅgiṃ",
  "anya-e0904n:758_1": "bhikkhave kulaputto ohāya agārasmā anagāriyaṃ pabbajito hoti, saddhāpabbajito kulaputtoti",
  "anya-e0904n:758_2": "alaṃ vacanāyā”ti evamādinā bhagavatā bhāsitaṃ.",
  "anya-e0904n:759": "Vimuttāyatanasutta",
  "anya-e0904n:760": "Pu – aṅguttaranikāye pañcakanipāte pañcaṅgikavagge chaṭṭhaṃ vimuttāyatanasuttaṃ bhagavatā kathaṃ bhāsitaṃ.",
  "anya-e0904n:761_0": "Vi – pañcaṅgikavagge bhante chaṭṭhaṃ vimuttāyatanasuttaṃ “pañcimāni bhikkhave vimuttāyatanāni,",
  "anya-e0904n:761_1": "yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati,",
  "anya-e0904n:761_2": "aparikkhīṇā vā āsavā parikkhayaṃ gacchanti, ananuppattaṃ vā anuttaraṃ yogakkhemaṃ",
  "anya-e0904n:761_3": "anupāpuṇātī”ti evamādinā bhagavatā bhāsitaṃ.",
  "anya-e0904n:762": "Caṅkamasutta",
  "anya-e0904n:763": "Pu – tattheva āvuso navamaṃ caṅkamasuttaṃ bhagavatā kathaṃ bhāsitaṃ.",
  "anya-e0904n:764_0": "Vi – navamaṃ bhante caṅkamasuttaṃ “pañcime bhikkhave caṅkame ānisaṃsā. Katame pañca,",
  "anya-e0904n:764_1": "addhānakkhamo hoti, padhānakkhamo hoti, appābādho hoti, asitaṃ pītaṃ khāyitaṃ sāyitaṃ",
  "anya-e0904n:764_2": "sammā pariṇāmaṃ gacchati, caṅkamādhigato samādhi ciraṭṭhitiko hoti. Ime kho bhikkhave",
  "anya-e0904n:764_3": "pañca caṅkame ānisaṃsā”ti evaṃ kho bhante bhagavatā bhāsitaṃ.",
  "anya-e0904n:765": "Sumanasutta",
  "anya-e0904n:766": "Pu – sumanavagge pana āvuso paṭhamaṃ sumanasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:767_0": "Vi – sāvatthiyaṃ bhante sumanaṃ rājakumāriṃ ārabbha bhāsitaṃ. Sumanā bhante rājakumārī",
  "anya-e0904n:767_1": "bhagavantaṃ etadavoca “idhassu bhante bhagavato dve sāvakā samasaddhā samasīlā samapaññā",
  "anya-e0904n:767_2": "eko dāyako eko adāyako. Te kāyassa bhedā paraṃ maraṇā sugatiṃ saggaṃ lokaṃ upapajjeyyuṃ.",
  "anya-e0904n:767_3": "Devabhūtānaṃ pana nesaṃ bhante siyā viseso siyā nānākaraṇa”nti. Tasmiṃ bhante vatthusmiṃ",
  "anya-e0904n:767_4": "“yo so sumane dāyako, so amhaṃ adāyakaṃ devabhūto samāno pañcahi ṭhānehi adhigaṇhāti,",
  "anya-e0904n:767_5": "dibbena āyunā dibbena vaṇṇena dibbena sukhena dibbena yasena dibbena ādhipateyyena.",
  "anya-e0904n:767_6": "Yo so sumane dāyako, so amhaṃ adāyakaṃ devabhūto samāno imehi pañcahi ṭhānehi adhigaṇhātī”ti",
  "anya-e0904n:767_7": "evamādinā bhante bhagavatā bhāsitaṃ.",
  "anya-e0904n:768": "“Yathāpi cando vimalo, gacchaṃ ākāsadhātuyā;",
  "anya-e0904n:769": "Sabbe tārāgaṇe loke, ābhāya atirocati;",
  "anya-e0904n:770": "Tatheva sīlasampanno, saddho purisapuggalo;",
  "anya-e0904n:771": "Sabbe maccharino loke, cāgena atirocati”–",
  "anya-e0904n:772": "Uggahasutta",
  "anya-e0904n:773": "Pu – tattheva āvuso tatiyaṃ uggahasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:774_0": "Vi – tatiyaṃ bhante uggahasuttaṃ bhaddiye uggahaṃ meṇḍakanattāraṃ ārabbha bhāsitaṃ.",
  "anya-e0904n:774_1": "Uggaho bhante meṇḍakanattā bhagavantaṃ etadavoca “imā me bhante kumāriyo patikulāni",
  "anya-e0904n:774_2": "gamissanti, ovadatu tāsaṃ bhante bhagavā, anusāsatu tāsaṃ bhante bhagavā, yaṃ tāsaṃ",
  "anya-e0904n:774_3": "assa dīgharattaṃ hitāya sukhāyā”ti. Tasmiṃ bhante vatthusmiṃ “tasmātiha kumāriyo",
  "anya-e0904n:774_4": "evaṃ sikkhitabbaṃ” yassa vo mātāpitaro bhattuno dassanti atthakāmā hitesino anukampakā",
  "anya-e0904n:774_5": "anukampaṃ upādāya, tassa bhavissāma pubbuṭṭhāyino pacchānipātiniyo kiṃ kārapaṭissāviniyo",
  "anya-e0904n:774_6": "manāpacāriniyo piyavādiniyo’ti. Evañhi vo kumāriyo sikkhitabba”nti evamādinā bhagavatā bhāsitaṃ.",
  "anya-e0904n:775": "Sīhasenāpatisutta",
  "anya-e0904n:776": "Pu – aṅguttaranikāye āvuso pañcakanipāte sumanavagge catutthaṃ sīhasenāpatisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:777_0": "Vi – vesāliyaṃ bhante sīhaṃ senāpatiṃ ārabbha bhāsitaṃ. Sīho bhante senāpati bhagavantaṃ",
  "anya-e0904n:777_1": "etadavoca “sakkā nu kho bhante sandiṭṭhikaṃ dānaphalaṃ paññāpetu”nti. Tasmiṃ bhante",
  "anya-e0904n:777_2": "vatthusmiṃ “sakkā sīha, dāyako sīha dānapati bahuno janassa piyo hoti manāpo”ti evamādinā bhagavatā bhāsitaṃ.",
  "anya-e0904n:778": "Kāladānasutta",
  "anya-e0904n:779": "Pu – tattheva āvuso chaṭṭhaṃ kāladānasuttaṃ bhagavatā kathaṃ bhāsitaṃ.",
  "anya-e0904n:780_0": "Vi – chaṭṭhaṃ bhante kāladānasuttaṃ “pañcimāni bhikkhave kāladānāni. Katamāni pañca,",
  "anya-e0904n:780_1": "āgantukassa dānaṃ deti, gamikassa dānaṃ deti, gilānassa dānaṃ deti, dubbhikkhe dānaṃ",
  "anya-e0904n:780_2": "deti, yāni tāni navasassāni navaphalāni, tāni paṭhamaṃ sīlavantesu patiṭṭhāpeti.",
  "anya-e0904n:780_3": "Imāni kho bhikkhave pañca kāladānānī”ti evamādinā bhagavatā bhāsitaṃ.",
  "anya-e0904n:781": "Bhojanasutta",
  "anya-e0904n:782": "Pu – tattheva āvuso sattamaṃ bhojanasuttaṃ bhagavatā kathaṃ bhāsitaṃ.",
  "anya-e0904n:783_0": "Vi – sattamaṃ bhante bhojanasuttaṃ “bhojanaṃ bhikkhave dadamāno dāyako paṭiggāhakānaṃ",
  "anya-e0904n:783_1": "pañca ṭhānāni deti. Katamāni pañca, āyuṃ deti, vaṇṇaṃ deti, sukhaṃ deti, balaṃ deti,",
  "anya-e0904n:783_2": "paṭibhānaṃ deti. Āyuṃ kho pana datvā āyussa bhāgī hoti dibbassa vā mānusassa vā”ti",
  "anya-e0904n:783_3": "evamādinā bhagavatā bhāsitaṃ.",
  "anya-e0904n:784": "Puttasutta",
  "anya-e0904n:785": "Pu – tattheva āvuso navamaṃ puttasuttaṃ bhagavatā kathaṃ bhāsitaṃ.",
  "anya-e0904n:786": "Vi – navamaṃ bhante puttasuttaṃ “pañcimāni bhikkhave ṭhānāni sampassanto mābhāpitaro puttaṃ icchanti kule jāyamānaṃ. Katamāni pañca,",
  "anya-e0904n:787": "Bhato vā no bharissati, kiccaṃ vā no karissati, kulavaṃso ciraṃ ṭhassati, dāyajjaṃ paṭipajjissatī”ti evamādinā bhagavatā bhāsitaṃ.",
  "anya-e0904n:788": "Nāradasutta",
  "anya-e0904n:789": "Pu – muṇḍarājavagge panāvuso dasamaṃ nāradasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0904n:790_0": "Vi – pāṭaliputte bhante muṇḍaṃ rājānaṃ ārabbha bhāsitaṃ. Muṇḍassa bhante rañño bhaddā",
  "anya-e0904n:790_1": "devī kālaṅkatā hoti piyā manāpā. So bhaddāya deviyā kālaṅkatāya piyāya manāpāya neva",
  "anya-e0904n:790_2": "nhāyati na vilimpati na bhattaṃ bhuñjati, na kammantaṃ payojeti, rattindivaṃ bhaddāya",
  "anya-e0904n:790_3": "deviyā sarīre ajjhomucchito. Tasmiṃ bhante vatthusmiṃ “pañcimāni mahārāja alabbhanīyāni",
  "anya-e0904n:790_4": "ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmi”nti",
  "anya-e0904n:790_5": "evamādinā bhante āyasmatā nāradattherena rañño pasenadissa kosalassa bhagavatā desitaniyāmena desitaṃ.",
  "anya-e0904n:791": "Ko nāmo ayaṃ bhante dhammapariyāyo.",
  "anya-e0904n:792": "Taggha bhante sokasallaharaṇo.",
  "anya-e0904n:793": "Samayasutta",
  "anya-e0904n:794": "Pu – aṅguttaranikāye āvuso pañcakanipāte nīvaraṇavagge catutthaṃ samayasuttaṃ bhagavatā kathaṃ bhāsitaṃ.",
  "anya-e0904n:795_0": "Vi – nīvaraṇavagge bhante catutthaṃ samayasuttaṃ “pañcime bhikkhave asamayā padhānāya.",
  "anya-e0904n:795_1": "Katame pañca, idha bhikkhave bhikkhu jiṇṇo hoti jarāyābhibhūto. Ayaṃ bhikkhave paṭhamo",
  "anya-e0904n:795_2": "asamayo padhānāyā”ti evamādinā bhagavatā bhāsitaṃ.",
  "anya-e0904n:796": "Ṭhānasutta",
  "anya-e0904n:797": "Pu – tattheva āvuso sattamaṃ ṭhānasuttaṃ bhagavatā kathaṃ bhāsitaṃ.",
  "anya-e0904n:798_0": "Vi – sattamaṃ bhante ṭhānasuttaṃ “pañcimāni bhikkhave ṭhānāni abhiṇhaṃ paccavekkhitabbāni",
  "anya-e0904n:798_1": "itthiyā vā purisena vā gahaṭṭhena vā pabbajitena vā. Katamāni pañca, jarādhammomhi",
  "anya-e0904n:798_2": "jaraṃ anatītoti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena",
  "anya-e0904n:798_3": "vā”ti evamādinā bhagavatā bhāsitaṃ.",
  "anya-e0904n:799": "Dhammavihārīsutta",
  "anya-e0904n:800": "Pu – yodhājīvavagge panāvuso tatiyaṃ dhammavihārisuttaṃ bhagavatā kathaṃ bhāsitaṃ.",
  "anya-e0904n:801_0": "Vi – yodhājīvavagge bhante tatiyaṃ dhammavihārisuttaṃ “idha bhikkhu bhikkhu dhammaṃ",
  "anya-e0904n:801_1": "pariyāpuṇāti suttaṃ geyyaṃ veyyākaraṇaṃ gāthaṃ udānaṃ dutivuttakaṃ jātakaṃ abbhutadhammaṃ",
  "anya-e0904n:801_2": "vedallaṃ, so tāya dhammapariyattiyā divasaṃ atināmeti, riñcati paṭisallānaṃ, nānuyuñjati",
  "anya-e0904n:801_3": "ajjhattaṃ cetosamathaṃ. Ayaṃ vuccati bhikkhu bhikkhu pariyattibahulo no dhammavihārī”ti",
  "anya-e0904n:801_4": "evamādinā bhante bhagavatā bhāsitaṃ.",
  "anya-e0904n:802": "Dhammavihārī dhammavihārīti bhante vuccati, kittāvatā nu kho bhante bhikkhu dhammavihārī hoti.",
  "anya-e0904n:803": "Dutiyaanāgatabhayasutta",
  "anya-e0904n:804": "Pu – aṅguttaranikāye āvuso pañcakanipāte yodhājīvavagge aṭṭhamaṃ dutiyaanāgatabhayasuttaṃ bhagavatā kathaṃ bhāsitaṃ.",
  "anya-e0904n:805_0": "Vi – yodhājīvavagge bhante aṭṭhamaṃ dutiyaanāgatabhayasuttaṃ “pañcimāni bhikkhave",
  "anya-e0904n:805_1": "anāgatabhayāni sampassamānena alameva bhikkhunā appamattena ātāpinā pahitattena viharituṃ",
  "anya-e0904n:805_2": "appattassa pattiyā anadhigatassa adhigamāya asacchikatassa sacchikiriyāyā”ti evamādinā bhagavatā bhāsitaṃ.",
  "anya-e0904n:806": "Tatiyaanāgatabhayasutta",
  "anya-e0904n:807": "Pu – tattheva āvuso navamaṃ tatiyaanāgatabhayasuttaṃ bhagavatā kathaṃ bhāsitaṃ.",
  "anya-e0904n:808_0": "Vi – tattheva bhante navamaṃ katiyaanāgatabhayasuttaṃ “pañcimāni bhikkhave anāgatabhayāni",
  "anya-e0904n:808_1": "etarahi asamuppannāni āyatiṃ samuppajjissanti, tāni vo paṭibujjhitabbāni, paṭibujjhitvā",
  "anya-e0904n:808_2": "ca tesaṃ pahānāya vāyamitabbaṃ. Katamāni pañca, bhavissanti bhikkhave bhikkhū anāgatamaddhānaṃ",
  "anya-e0904n:808_3": "abhāvitakāyā abhāvitasīlā abhāvitacittā abhāvitapaññā”ti evamādinā bhagavatā bhāsitaṃ.",
  "anya-e0904n:809": "Catutthaanāgatabhayasutta",
  "anya-e0904n:810": "Pu – aṅguttaranikāye āvuso pañcakanipāte yodhājīvavagge dasamaṃ catutthaanāgatabhayasuttaṃ bhagavatā kathaṃ bhāsitaṃ.",
  "anya-e0904n:811_0": "Vi – yodhājīvavagge bhante dasamaṃ catutthaanāgatabhayasuttaṃ “pañcimāni bhikkhave",
  "anya-e0904n:811_1": "anāgatabhayāni etarahi asamuppannāni āyatiṃ samuppajjissanti, tāni vo paṭibujjhitabbāni,",
  "anya-e0904n:811_2": "paṭibujjhitvā ca tesaṃ pahānāya vāyamitabba”nti evamādinā bhagavatā bhāsitaṃ.",
  "anya-e0904n:812": "Kakudhavagga",
  "anya-e0904n:813": "Sīhasutta",
  "anya-e0904n:814": "Pu – kakudhavagge āvuso navamaṃ sīhasuttaṃ bhagavatā kathaṃ bhāsitaṃ.",
  "anya-e0904n:815_0": "Vi – kakudhavagge bhante navamaṃ sīhasuttaṃ “sīho bhikkhave migarājā sāyanhasamayaṃ",
  "anya-e0904n:815_1": "āsayā nikkhamati, āsayā nikkhamitvā vijambhati, vijambhitvā samantā catuddisaṃ anuviloketi,",
  "anya-e0904n:815_2": "samantā catuddisaṃ anuviloketvā tikkhattuṃ sīhanādaṃ nadatī”ti evamādinā bhagavatā bhāsitaṃ.",
  "anya-e0904n:816": "Andhakavindavagga",
  "anya-e0904n:817": "Kulūpakasutta",
  "anya-e0904n:818": "Pu – andhakavindavagge pana āvuso “paṭhamaṃ kulūpakasuttaṃ bhagavatā kathaṃ bhāsitaṃ.",
  "anya-e0904n:819_0": "Vi – andhakavindavagge bhante paṭhamaṃ kulūpakasuttaṃ “pañcahi bhikkhave dhammehi",
  "anya-e0904n:819_1": "samannāgato kulūpako bhikkhu kulesu appiyo ca hoti amanāpo ca agaru ca abhāvanīyo",
  "anya-e0904n:819_2": "cā”ti evamādinā bhante bhagavatā bhāsitaṃ.",
  "anya-e0904n:820": "Andhakavindasutta",
  "anya-e0904n:821": "Pu – tattheva āvuso catutthaṃ andhakavindasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:822_0": "Vi – magadhesu bhante andhakavinde āyasmantaṃ ānandaṃ ārabbha “ye te ānanda bhikkhū",
  "anya-e0904n:822_1": "navā acirapabbajitā adhunāgatā imaṃ dhammavinayaṃ, te vo ānanda bhikkhū pañcasu dhammesu",
  "anya-e0904n:822_2": "samādapetabbā nivesetabbā patiṭṭhāpetabbā”ti evamādinā bhagavatā bhāsitaṃ.",
  "anya-e0904n:823": "Gilānavagga",
  "anya-e0904n:824": "Satisūpaṭṭhitasutta",
  "anya-e0904n:825": "Pu – aṅguttaranikāye āvuso pañcakanipāte gilānavagge dutiyaṃ satisūpaṭṭhitasuttaṃ bhagavatā kathaṃ bhāsitaṃ.",
  "anya-e0904n:826_0": "Vi – gilānavagge bhante dutiyaṃ satisūpaṭṭhitasuttaṃ “yo hi koci bhikkhave bhikkhu",
  "anya-e0904n:826_1": "vā bhikkhunī vā pañca dhamme bhāveti, pañca dhamme bahulīkaroti, tassa dvinnaṃ phalānaṃ",
  "anya-e0904n:826_2": "aññataraṃ phalaṃ pāṭikaṅkhaṃ ‘diṭṭheva dhamme aññā, sati vā upādisese anāgāmitā’.",
  "anya-e0904n:826_3": "Katame pañca, idha bhikkhave bhikkhuno ajjhattaññeva satisūpaṭṭhitā hotī”ti evamādinā bhagavatā bhāsitaṃ.",
  "anya-e0904n:827": "Upaṭṭhākasutta",
  "anya-e0904n:828": "Pu – tattheva āvuso tatiyaṃ upaṭṭhākasuttaṃ bhagavatā kathaṃ bhāsitaṃ.",
  "anya-e0904n:829_0": "Vi – tatiyaṃ bhante upaṭṭhākasuttaṃ “pañcahi bhikkhave dhammehi samannāgato gilāno",
  "anya-e0904n:829_1": "dūpaṭṭhāko hoti. Katamehi pañcahi, asappāyakārī hoti, sappāye mattaṃ na jānāti, bhesajjaṃ",
  "anya-e0904n:829_2": "nappaṭisevitā hotī”ti evamādinā bhagavatā bhāsitaṃ.",
  "anya-e0904n:830": "Anāyussāsutta",
  "anya-e0904n:831": "Pu – tattheva āvuso pañcamaṃ anāyussāsuttaṃ bhagavatā kathaṃ bhāsitaṃ.",
  "anya-e0904n:832_0": "Vi – pañcamaṃ bhante anāyussāsuttaṃ “pañcime bhikkhave dhammā anāyussā. Katame pañca,",
  "anya-e0904n:832_1": "asappāyakārī hoti, sappāye mattaṃ na jānāti, apariṇatabhojī ca hoti, akālacārī ca",
  "anya-e0904n:832_2": "hoti, abrahmacārī ca. Ime kho bhikkhave pañca dhammā anāyussā”ti evamādinā bhagavatā bhāsitaṃ.",
  "anya-e0904n:833": "Samaṇasukhasutta",
  "anya-e0904n:834": "Pu – tattheva āvuso aṭṭhamaṃ samaṇasukhasuttaṃ bhagavatā kathaṃ bhāsitaṃ.",
  "anya-e0904n:835_0": "Vi – aṭṭhamaṃ bhante samaṇasukhasuttaṃ “pañcimāni bhikkhave samaṇadukkhāni. Katamāni",
  "anya-e0904n:835_1": "pañca, idha bhikkhave bhikkhu asantuṭṭho hoti itarītarena cīvarena, asantuṭṭho hoti",
  "anya-e0904n:835_2": "itarītarena piṇḍapātena, asantuṭṭho hoti itarītarena senāsanena, asantuṭṭho hoti",
  "anya-e0904n:835_3": "itarītarena gilānapaccayabhesajjaparikkhārena, anabhirato ca brahmacariyaṃ carati.",
  "anya-e0904n:835_4": "Imāni kho bhikkhave pañca samaṇadukkhānī”ti evamādinā bhagavatā bhāsitaṃ.",
  "anya-e0904n:836": "Byasanasutta",
  "anya-e0904n:837": "Pu – tattheva āvuso dasamaṃ byasanasuttaṃ bhagavatā kathaṃ bhāsitaṃ.",
  "anya-e0904n:838_0": "Vi – dasamaṃ bhante byasanasuttaṃ “pañcimāni bhikkhave byasanāni. Katamāni pañca,",
  "anya-e0904n:838_1": "ñātibyasanaṃ bhogabyasanaṃ rogabyasanaṃ sīlabyasanaṃ diṭṭhibyasana”nti evamādinā bhagavatā bhāsitaṃ.",
  "anya-e0904n:839": "Rājavagga",
  "anya-e0904n:840": "Patthanāsutta",
  "anya-e0904n:841": "Pu – rājavagge pana āvuso chaṭṭhaṃ patthanāsuttaṃ bhagavatā kathaṃ bhāsitaṃ.",
  "anya-e0904n:842_0": "Vi – rājavagge bhante chaṭṭhaṃ patthanāsuttaṃ “pañcahi bhikkhave aṅgehi samannāgato",
  "anya-e0904n:842_1": "rañño khattiyassa muddhāvasittassa jeṭṭho putto oparajjaṃ patthetī”ti evamādinā bhagavatā bhāsitaṃ.",
  "anya-e0904n:843": "Sappurisadānasutta",
  "anya-e0904n:844": "Pu – tikaṇḍakīvagge āvuso aṭṭhamaṃ sappurisadānasuttaṃ bhagavatā kathaṃ bhāsitaṃ.",
  "anya-e0904n:845_0": "Vi – tikaṇḍakīvagge bhante aṭṭhamaṃ sappurisadānasuttaṃ “pañcimāni bhikkhave sappurisadānāni.",
  "anya-e0904n:845_1": "Katamāni pañca, saddhāya dānaṃ deti, sakkaccaṃ dānaṃ deti, kālena dānaṃ deti, anuggahitacitto",
  "anya-e0904n:845_2": "dānaṃ deti, attānañca parañca anupahacca dānaṃ detī”ti evamādinā bhagavatā bhāsitaṃ.",
  "anya-e0904n:846": "Saddhammavagga",
  "anya-e0904n:847": "Paṭhamasammattaniyāmasutta",
  "anya-e0904n:848": "Pu – saddhammavagge pana āvuso paṭhamaṃ sammattaniyāmasuttaṃ bhagavatā kathaṃ bhāsitaṃ.",
  "anya-e0904n:849_0": "Vi – saddhammavagge bhante paṭhamaṃ sammattaniyāmasuttaṃ “pañcahi bhikkhave dhammehi",
  "anya-e0904n:849_1": "samannāgato sunakkhopi saddhammaṃ abhabbo niyāmaṃ okkamituṃ kusalesu dhammesu sammattaṃ.",
  "anya-e0904n:849_2": "Katamehi pañcahi, kathaṃ paribhoti, kathikaṃ paribhoti, attānaṃ paribhotī”ti evamādinā bhagavatā bhāsitaṃ.",
  "anya-e0904n:850": "Paṭhamasaddhammasammosasutta",
  "anya-e0904n:851": "Pu – tattheva āvuso catutthaṃ paṭhamasaddhammasammosasuttaṃ bhagavatā kathaṃ bhāsitaṃ.",
  "anya-e0904n:852_0": "Vi – tattheva bhante catutthaṃ paṭhamasaddhammasammosasuttaṃ “pañcime bhikkhave dhammā",
  "anya-e0904n:852_1": "saddhammassa sammosāya antaradhānāya saṃvattanti. Katame pañca, idha bhikkhave bhikkhū",
  "anya-e0904n:852_2": "na sakkaccaṃ dhammaṃ suṇanti, na sakkaccaṃ dhammaṃ pariyāpuṇanti, na sakkaccaṃ dhammaṃ",
  "anya-e0904n:852_3": "dhārenti, na sakkaccaṃ dhātānaṃ dhammānaṃ atthaṃ upaparikkhanti, na sakkaccaṃ atthamaññāya",
  "anya-e0904n:852_4": "dhammamaññāya dhammānudhammaṃ paṭipajjanti. Ime kho bhikkhave pañca dhammā saddhammassa",
  "anya-e0904n:852_5": "sammosāya antaradhānāya saṃvattantī”ti evamādinā bhagavatā bhāsitaṃ.",
  "anya-e0904n:853": "Dutiyasaddhammasammosasutta",
  "anya-e0904n:854": "Pu – tattheva āvuso pañcamaṃ dutiyasaddhammasammosasuttaṃ bhagavatā kathaṃ bhāsitaṃ.",
  "anya-e0904n:855_0": "Vi – tattheva bhante pañcamaṃ dutiyasaddhammasammosasuttaṃ “pañcime bhikkhave dhammā",
  "anya-e0904n:855_1": "saddhammassa sammosāya antaradhānāya saṃvattanti. Katame pañca, idha bhikkhave bhikkhū",
  "anya-e0904n:855_2": "dhammaṃ na pariyāpuṇanti suttaṃ geyyaṃ veyyākaraṇaṃ gāthaṃ udānaṃ itivuttakaṃ jātakaṃ",
  "anya-e0904n:855_3": "abbhutadhammaṃ vedallaṃ. Ayaṃ bhikkhave paṭhamo dhammo saddhammassa sammosāya antaradhānāya",
  "anya-e0904n:855_4": "saṃvattatī”ti evamādinā bhagavatā bhāsitaṃ.",
  "anya-e0904n:856": "Tatiyasaddhammasammosasutta",
  "anya-e0904n:857": "Pu – tattheva āvuso chaṭṭhaṃ tatiyasaddhammasammosasuttaṃ bhagavatā kathaṃ bhāsitaṃ.",
  "anya-e0904n:858_0": "Vi – tattheva bhante chaṭṭhaṃ tatiyasaddhammasammosasuttaṃ “pañcime bhikkhave dhammā",
  "anya-e0904n:858_1": "saddhammassa sammosāya antaradhānāya saṃvattanti. Katame pañca, idha bhikkhave bhikkhū",
  "anya-e0904n:858_2": "duggahitaṃ suttantaṃ pariyāpuṇanti dunnikkhittahi padabyañjanehi. Dunnikkhittassa",
  "anya-e0904n:858_3": "bhikkhave padabyañjanassa atthopi dunnayo hoti. Ayaṃ bhikkhave paṭhamo dhammo saddhammassa",
  "anya-e0904n:858_4": "sammosāya antaradhānāya saṃvattatī”ti evamādinā bhagavatā bhāsitaṃ.",
  "anya-e0904n:859": "Dukkatāsutta",
  "anya-e0904n:860": "Pu – aṅguttaranikāye āvuso pañcakanipāte saddhammavagge sattamaṃ dukkathāsuttaṃ bhagavatā kathaṃ bhāsitaṃ.",
  "anya-e0904n:861_0": "Vi – saddhammavagge bhante sattamaṃ dukkathāsuttaṃ “pañcannaṃ bhikkhave puggalānaṃ",
  "anya-e0904n:861_1": "kathā dukkathā puggale puggalaṃ upanidhāya. Katamesaṃ pañcannaṃ, assaddhassa bhikkhave",
  "anya-e0904n:861_2": "saddhākathā dukkathā, dussīlassa sīlakathā dukkathā, appassutassa bāhusaccakathā",
  "anya-e0904n:861_3": "dukkathā, maccharissa cāgakathā dukkathā, duppaññassa paññākathā dukkathā”ti evamādinā bhagavatā bhāsitaṃ.",
  "anya-e0904n:862": "Udāyīsutta",
  "anya-e0904n:863": "Pu – tattheva āvuso navamaṃ udāyisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:864_0": "Vi – kosambiyaṃ bhante āyasmantaṃ udāyiṃ ārabbha bhāsitaṃ. Āyasmā bhante udāyī mahatiyā",
  "anya-e0904n:864_1": "gīhiparisāya parivuto dhammaṃ desento nisinno hoti. Addasā kho āyasmā ānando āyasmantaṃ",
  "anya-e0904n:864_2": "udāyiṃ mahatiyā gihiparisāya parivutaṃ dhammaṃ desentaṃ nisinnaṃ. Disvā yena bhagavā",
  "anya-e0904n:864_3": "tenupasaṅkami, upasaṅkamitvā bhagavantaṃ abhivādetvā ekamantaṃ nisīdi. Ekamantaṃ",
  "anya-e0904n:864_4": "nisinno kho āyasmā ānando bhagavantaṃ etadavoca “āyasmā bhante udāyī mahatiyā gihiparisāya",
  "anya-e0904n:864_5": "parivuto dhammaṃ desetī”ti. Tasmiṃ bhante vatthusmiṃ “na kho ānanda sukaraṃ paresaṃ",
  "anya-e0904n:864_6": "dhammaṃ desetuṃ, paresaṃ ānanda dhammaṃ desentena pañca dhamme ajjhattaṃ upaṭṭhāpetvā",
  "anya-e0904n:864_7": "paresaṃ dhammo desetabbo”ti evamādinā bhagavatā bhāsitaṃ.",
  "anya-e0904n:865": "Āghātavagga",
  "anya-e0904n:866": "Paṭhamaāghātapaṭivinayasutta",
  "anya-e0904n:867": "Pu – āghātavagge pana āvuso paṭhamaṃ āghātapaṭivinayasuttaṃ bhagavatā kathaṃ bhāsitaṃ.",
  "anya-e0904n:868_0": "Vi – āghātavagge bhante paṭhamaṃ āghātapaṭivinayasuttaṃ “pañcime bhikkhave āghātapaṭivinayā,",
  "anya-e0904n:868_1": "yattha bhikkhuno uppanno āghāto sabbaso paṭivinetabbo. Katame pañca, yasmiṃ bhikkhave",
  "anya-e0904n:868_2": "puggale āghāto jāyetha, mettā tasmiṃ puggale bhāvetabbā, evaṃ tasmiṃ puggale āghāto",
  "anya-e0904n:868_3": "paṭivinetabbo”ti evamādinā bhagavatā bhāsitaṃ.",
  "anya-e0904n:869": "Upāsakavagga",
  "anya-e0904n:870": "Caṇḍālasutta",
  "anya-e0904n:871": "Pu – upāsakavagge pana āvuso pañcamaṃ caṇḍālasuttaṃ bhagavatā kathaṃ bhāsitaṃ.",
  "anya-e0904n:872_0": "Vi – upāsakavagge bhante pañcamaṃ caṇḍālasuttaṃ “pañcahi bhikkhave dhammehi samannāgato",
  "anya-e0904n:872_1": "upāsako upāsakacaṇḍālo ca hoti upāsakamalañca upāsakapatikuṭṭho cā”ti evamādinā bhagavatā bhāsitaṃ.",
  "anya-e0904n:873": "Pītisutta",
  "anya-e0904n:874": "Pu – tattheva āvuso chaṭṭhaṃ pītisuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n:875_0": "Vi – chaṭṭhaṃ bhante pītisuttaṃ sāvatthiyaṃ anāthapiṇḍikaṃ gahapatiṃ ārabbha “tumhe",
  "anya-e0904n:875_1": "kho gahapati bhikkhusaṅghaṃ paccupaṭṭhitā cīvara piṇḍapāta senāsana gilānapaccayabhesajjaparikkhārena.",
  "anya-e0904n:875_2": "Na kho gahapati tāvatakeneva tuṭṭhi karaṇīyā “mayaṃ bhikkhusaṅghaṃ paccupaṭṭhitā",
  "anya-e0904n:875_3": "cīvarapiṇḍapātasenāsanagilāna paccaya bhesajjaparikkhārenā”ti. Tasmātiha gahapati",
  "anya-e0904n:875_4": "evaṃ sikkhitabbaṃ “kindi mayaṃ kālena kālaṃ pavivekaṃ pītiṃ upasampajja vihareyyāmā”ti",
  "anya-e0904n:875_5": "evamādinā bhagavatā bhāsitaṃ.",
  "anya-e0904n:876": "Vaṇijjāsutta",
  "anya-e0904n:877": "Pu – tattheva āvuso sattamaṃ vaṇijjāsuttaṃ bhagavatā kathaṃ bhāsitaṃ.",
  "anya-e0904n:878_0": "Vi – tattheva bhante sattamaṃ vaṇijjāsuttaṃ “pañcimā bhikkhave vaṇijjā upāsakena",
  "anya-e0904n:878_1": "akaraṇīyā. Katamā pañca, satthavaṇijjā sattavaṇijjā maṃsavaṇijjā majjavaṇijjā visavaṇijjā.",
  "anya-e0904n:878_2": "Imā kho bhikkhave pañca vaṇijjā upāsakena akaraṇīyā”ti evaṃ kho bhante bhagavatā bhāsitaṃ.",
  "anya-e0904n:879": "Gavesīsutta",
  "anya-e0904n:880": "Pu – tattheva āvuso dasamaṃ gavesīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n:881_0": "Vi – dasamaṃ bhante gavesīsuttaṃ kosalesu āyasmantaṃ ānandattheraṃ dhammabhaṇḍāgārikaṃ",
  "anya-e0904n:881_1": "ārabbha bhāsitaṃ. Āyasmā bhante ānandatthero dhammabhaṇḍāgāriko bhagavantaṃ etadavoca",
  "anya-e0904n:881_2": "“ko nu kho bhante hetu ko paccayo bhagavato sitassa pātukammāya, na akāraṇena tathāgatā",
  "anya-e0904n:881_3": "sitaṃ pātukarontī”ti. Tasmiṃ bhante vatthusmiṃ “bhūtapubbaṃ ānanda imasmiṃ padese",
  "anya-e0904n:881_4": "nagaraṃ ahosi iddhañceva phītañca bahujanaṃ ākiṇṇamanussaṃ, taṃ kho panānanda nagaraṃ",
  "anya-e0904n:881_5": "kassapo bhagavā arahaṃ sammāsambuddho upanissāya vihāsī”ti evamādinā bhagavatā bhāsitaṃ.",
  "anya-e0904n:882": "Vācāsutta",
  "anya-e0904n:883": "Pu – brāhmaṇavagge āvuso aṭṭhamaṃ vācāsuttaṃ bhagavatā kathaṃ bhāsitaṃ.",
  "anya-e0904n:884_0": "Vi – brāhmaṇavagge bhante aṭṭhamaṃ vācāsuttaṃ “pañcahi bhikkhave dhammehi samannāgatā",
  "anya-e0904n:884_1": "vācā subhāsitā hoti no dubbhāsitā, anavajjā ca ananuvajjā ca viññūnaṃ. Katamehi pañcahi,",
  "anya-e0904n:884_2": "kālena bhāsitā hoti, saccā ca bhāsitā hoti, saṇhā ca bhāsitā hoti, atthasaṃhitā ca",
  "anya-e0904n:884_3": "bhāsitā hoti, mettācittena ca bhāsitā hoti, imehi kho bhikkhave pañcahi aṅgehi samannāgatā",
  "anya-e0904n:884_4": "vācā subhāsitā hoti no dubbhāsitā, anavajjā ca ananuvajjā ca viññūna”nti evaṃ kho",
  "anya-e0904n:884_5": "bhante bhagavatā bhāsitaṃ.",
  "anya-e0904n:885": "Kulasutta",
  "anya-e0904n:886": "Pu – tattheva āvuso navamaṃ kulasuttaṃ bhagavatā kathaṃ bhāsitaṃ.",
  "anya-e0904n:887_0": "Vi – tattheva bhante navamaṃ kulasuttaṃ “yaṃ bhikkhave sīlavanto pabbajitā kulaṃ",
  "anya-e0904n:887_1": "upasaṅkamanti, tattha manussā pañcahi ṭhānehi bahuṃ puññaṃ pasavanti. Katamehi pañcahi,",
  "anya-e0904n:887_2": "yasmiṃ bhikkhave samaye sīlavante pabbajite kulaṃ upasaṅkamante manussā disvā cittāni",
  "anya-e0904n:887_3": "pasādenti, saggasaṃvattanikaṃ bhikkhave taṃ kulaṃ tasmiṃ samaye paṭipadaṃ paṭipannaṃ",
  "anya-e0904n:887_4": "hotī”ti evamādinā bhagavatā bhāsitaṃ.",
  "anya-e0904n:888": "Kimilavagga",
  "anya-e0904n:889": "Dhammassavanasutta",
  "anya-e0904n:890": "Pu – kimilavagge pana āvuso dutiyaṃ dhammassavanasuttaṃ bhagavatā kathaṃ bhāsitaṃ.",
  "anya-e0904n:891_0": "Vi – kimilavagge bhante dutiyaṃ dhammassavanasuttaṃ “pañcime bhikkhave ānisaṃsā dhammassavane.",
  "anya-e0904n:891_1": "Katame pañca, assutaṃ suṇāti, sutaṃ pariyodāpeti, kaṅkhaṃ vitarati, diṭṭhiṃ ujuṃ",
  "anya-e0904n:891_2": "karoti, cittamassa pasīdati, ime kho bhikkhave pañca ānisaṃsā dhammassavane”ti evaṃ",
  "anya-e0904n:891_3": "kho bhante bhagavatā bhāsitaṃ.",
  "anya-e0904n:892": "Akkosakavagga",
  "anya-e0904n:893": "Akkhantisutta",
  "anya-e0904n:894": "Pu – akkosakavagge pana āvuso pañcamaṃ akkhantisuttaṃ bhagavatā kathaṃ bhāsitaṃ.",
  "anya-e0904n:895_0": "Vi – akkosakavagge bhante pañcamaṃ akkhantisuttaṃ “pañcime bhikkhave ādīnavā akkhantiyā.",
  "anya-e0904n:895_1": "Katame pañca, bahuno janassa appiyo hoti amanāpo, verabahulo ca hoti, vajjabahulo",
  "anya-e0904n:895_2": "ca, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ",
  "anya-e0904n:895_3": "upapajjatī”ti evamādinā bhagavatā bhāsitaṃ.",
  "anya-e0904n:896": "Apāsādikasutta",
  "anya-e0904n:897": "Pu – tattheva āvuso aṭṭhamaṃ apāsādikasuttaṃ bhagavatā kathaṃ bhāsitaṃ.",
  "anya-e0904n:898_0": "Vi – tattheva bhante aṭṭhamaṃ apāsādikasuttaṃ “pañcime bhikkhave ādīnavā apāsādike.",
  "anya-e0904n:898_1": "Katame pañca, appasannā nappasīdanti, pasannānañca ekaccānaṃ aññathattaṃ hoti, satthusāsanaṃ",
  "anya-e0904n:898_2": "akataṃ hoti, pacchimā janatā diṭṭhānugatiṃ āpajjati, cittamassa nappasīdati. Ime",
  "anya-e0904n:898_3": "kho bhikkhave pañca ādīnavā apāsādike”ti evamādinā bhagavatā bhāsitaṃ.",
  "anya-e0904n:899": "Āvāsikavagga",
  "anya-e0904n:900": "Āvāsikasutta",
  "anya-e0904n:901": "Pu – āvāsikavagge panāvuso paṭhamaṃ āvāsikasuttaṃ bhagavatā kathaṃ bhāsitaṃ.",
  "anya-e0904n:902_0": "Vi – āvāsikavagge bhante paṭhamaṃ āvāsikasuttaṃ “pañcahi bhikkhave dhammehi samannāgato",
  "anya-e0904n:902_1": "āvāsiko bhikkhu abhāvanīyo hoti. Katamehi pañcahi, na ākappasampanno hoti na vattasampanno,",
  "anya-e0904n:902_2": "na bahussuto hoti na sutadharo, na paṭisallekhitā hoti na paṭisallānārāmo, na kalyāṇavāco",
  "anya-e0904n:902_3": "hoti na kalyāṇavākkaraṇo, duppañño hoti jaḷo eḷamūgo. Imehi kho bhikkhave pañcahi",
  "anya-e0904n:902_4": "dhammehi samannāgato āvāsiko bhikkhu abhāvanīyo hotī”ti evamādinā bhagavatā bhāsitaṃ.",
  "anya-e0904n:903": "Avaṇṇārahasutta",
  "anya-e0904n:904": "Pu – tattheva āvuso sattamaṃ avaṇṇārahasuttaṃ bhagavatā kathaṃ bhāsitaṃ.",
  "anya-e0904n:905_0": "Vi – tattheva bhante sattamaṃ avaṇṇārahasuttaṃ “pañcahi bhikkhave dhammehi samannāgato",
  "anya-e0904n:905_1": "āvāsiko bhikkhu yathābhataṃ nikkhitto evaṃ niraye. Katamehi pañcahi, ananuvicca apariyogāhetvā",
  "anya-e0904n:905_2": "avaṇṇārahassa vaṇṇaṃ bhāsati, ananuvicca apariyogāhetvā vaṇṇārahassa avaṇṇaṃ bhāsati,",
  "anya-e0904n:905_3": "āvāsamaccharī hoti āvāsapaligedhī, kulamaccharī hoti kulapaligedhi, saddhādeyyaṃ",
  "anya-e0904n:905_4": "vinipāteti. Imehi kho bhikkhave pañcahi dhammehi samannāgato āvāsiko bhikkhu yathābhataṃ",
  "anya-e0904n:905_5": "nikkhitto evaṃ niraye”ti evamādinā bhagavatā bhāsitaṃ.",
  "anya-e0904n:906": "Duccaritavagga",
  "anya-e0904n:907": "Paṭhamaduccaritasutta",
  "anya-e0904n:908": "Pu – duccaritavagge pana āvuso paṭhamaṃ duccaritasuttaṃ bhagavatā kathaṃ bhāsitaṃ.",
  "anya-e0904n:909_0": "Vi – duccaritavagge bhante paṭhamaṃ duccaritasuttaṃ “pañcime bhikkhave ādīnavā duccarite.",
  "anya-e0904n:909_1": "Katame pañca, attāpi attānaṃ upavadati, anuvicca viññū garahanti, pāpako kittisaddo",
  "anya-e0904n:909_2": "abbhuggacchati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ",
  "anya-e0904n:909_3": "vinipātaṃ nirayaṃ upapajjati. Ime kho bhikkhave pañca ādīnavā duccarite”ti evamādinā bhagavatā bhāsitaṃ.",
  "anya-e0904n:910": "Sivathikasutta",
  "anya-e0904n:911": "Pu – tattheva āvuso navamaṃ sivathikasuttaṃ bhagavatā kathaṃ bhāsitaṃ.",
  "anya-e0904n:912_0": "Vi – tattheva bhante navamaṃ sivathikasuttaṃ “pañcime bhikkhave ādīnavā sivathikāya.",
  "anya-e0904n:912_1": "Katame pañca, asuci, duggandhā, sappaṭibhayā, vāḷānaṃ amanussānaṃ āvāso, bahuno janassa",
  "anya-e0904n:912_2": "ārodanā. Ime kho bhikkhave pañca ādīnavā sivathikāyā”ti evamādinā bhagavatā bhāsitaṃ."
}