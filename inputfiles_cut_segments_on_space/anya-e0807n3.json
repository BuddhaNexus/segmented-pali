{
  "anya-e0807n3:0": "4. Samāsakaṇḍa",
  "anya-e0807n3:1": "Atha nāmānameva aññamaññasambandhīnaṁ samāsoti nāmanissitattā, sayañca nāmikattā nāmānantaraṁ samāso vuccate.",
  "anya-e0807n3:2": "1. Syādi syādine+katthanti",
  "anya-e0807n3:3": "Ida+madhikataṁ veditabbaṁ. Pubbe vuttavidhiggahaṇañāyena syādīti tadantassa gahaṇaṁ. So ca bhinnatthānaṁ nāmāna+mekatthībhāvo samāsoti vuccate.",
  "anya-e0807n3:4": "2. Asaṅkhyaṁ vibhatti+sampatti+samīpa+sākalyā+bhāva+yathā+ pacchā+yugapadatthe",
  "anya-e0807n3:5": "Pubbassa+tthaparaṁ yassa, aññatthaparamañca yaṁ;",
  "anya-e0807n3:6": "Napuṁsakaṁ bhave yañca, ta+dāsaṁkhya+mihe+ssate.",
  "anya-e0807n3:7": "Satthantare pasiddhaṁ yaṁ, abyayībhāvanāmato;",
  "anya-e0807n3:8": "Upakumbhaṁ tiṭṭhagu ca, pātameghaṁti taṁ yathā.",
  "anya-e0807n3:9_0": "Asaṅkhyaṁ syādyantaṁ vibhatyādīna+matthe vattamānaṁ syādyantena sahe+katthaṁ bhavati.",
  "anya-e0807n3:9_1": "“Aviggaho niccasamāso, padantaraviggaho ce”ti padantaraviggaho. Itthīsu tathā pavattāti",
  "anya-e0807n3:9_2": "viggayha vibhatyatthe samāse kate –",
  "anya-e0807n3:10": "2,119. Ekatthatāyaṁ",
  "anya-e0807n3:11": "Eko attho yassa pakatipaccayādisamudāyassa so ekattho. Tassa bhāvo pavattinimittaṁ ekatthatā, īyādi+ṇādi+samāsavidhānaṁ, tasmiṁ sati syādilopo hoti.",
  "anya-e0807n3:12": "9. Taṁ napuṁsakanti",
  "anya-e0807n3:13_0": "Napuṁsakaliṅge ca “pubbasmā+mādito”ti sabbavibhattīnaṁ lope ca kate adhitthi tiṭṭhati,",
  "anya-e0807n3:13_1": "bho adhitthi, adhitthi passa, adhitthi kataṁ, adhitti carati, adhitthi dehi, adhitthi",
  "anya-e0807n3:13_2": "apehi, adhitthi āyattaṁ, adhitthi patiṭṭhitaṁ. Evaṁ adhikumāri, antabhūtassa appadhānassa",
  "anya-e0807n3:13_3": "ghapassa “ghapassa+ntassā+ppadhānassā”ti passa rasso.",
  "anya-e0807n3:14_0": "Saha=sampannaṁ brahmaṁ sabrahmaṁ. Vuttanayena ettha ca upari ca samāsādayo honti,",
  "anya-e0807n3:14_1": "ettha “akāle satatthe”ti sahassa sādeso. Syādimhi kate “pubbasmā+mādito”ti syādīnaṁ",
  "anya-e0807n3:14_2": "lope ca sampatte “nā+to+mapañcamiyā”ti apañcamiyā paṭisedho ca akārantaasaṁkhyasamāsato",
  "anya-e0807n3:14_3": "parāsaṁ sabbavibhattīnaṁ aṁādeso ca hoti. Eva+muparipi.",
  "anya-e0807n3:15_0": "Bhikkhānaṁ samiddhi subhikkhaṁ, ettha ghassa rasso. Subhikkhaṁ tiṭṭhati bho subhikkhaṁ,",
  "anya-e0807n3:15_1": "subhikkhaṁ passa. Nā+smiṁsu “vā tatiyā sattamīnaṁ”ti vikappena aṁ, subhikkhaṁ subhikkhena",
  "anya-e0807n3:15_2": "vā kataṁ, subhikkhaṁ subhikkhena vā carati, subhikkhaṁ dehi. Pañcamiyaṁ a+mabbhāvā",
  "anya-e0807n3:15_3": "subhikkhā apagaccha, subhikkha+māyattaṁ, subhikkhaṁ subhikkhe vā patiṭṭhitaṁ.",
  "anya-e0807n3:16": "Samīpatthe-kumbhassa samīpaṁ upakumbhaṁ, evaṁ upanagaraṁ, bho upakumbhaṁ iccādi.",
  "anya-e0807n3:17_0": "Sākalye-tiṇampi asesetvāti satiṇaṁ, tiṇampi asesetvā ajjhoharaṇīya+majjhoharatītyattho.",
  "anya-e0807n3:17_1": "Sesaṁ sabrahmasamaṁ. Aggimpi asesetvāti sāggi, aggiganthaṁpi asesetvā adhītetyattho.",
  "anya-e0807n3:17_2": "Vāraggahaṇaṁ adhitthisamaṁ.",
  "anya-e0807n3:18_0": "Abhāvo sambandhībhedā bahuvidho, tatra iddhābhāvevigatā iddhi=vibhūti saddikānanti",
  "anya-e0807n3:18_1": "dussaddikaṁ. Atthābhāvemakkhikānaṁ abhāvo nimmakkhikaṁ, niddarathaṁ, nimmasakaṁ.",
  "anya-e0807n3:18_2": "Atikkamābhāve-atigatāni tiṇāni nittiṇaṁ. Upabhogasambandhīvattamānakālassa abhāve-atigataṁ",
  "anya-e0807n3:18_3": "lahupāvuraṇaṁ atilahupāvuraṇaṁ, lahupāvuraṇassa nā+yaṁ upabhogatā loti attho.",
  "anya-e0807n3:19_0": "Yathāttho+nekavidho, tatra yoggatāyaṁ-yoggaṁ rūpa+manurūpaṁ. Vicchāyaṁ-addhamāsaṁ",
  "anya-e0807n3:19_1": "addhamāsaṁ anu anvaddhamāsaṁ, evaṁ paccattaṁ. Atthānativattiyaṁ-sattiṁ anatikkamma",
  "anya-e0807n3:19_2": "yathāsatti. Evaṁ yathākkamaṁ, yathābalaṁ. Bahulādhikārā yā yā parisā yathāparisā.",
  "anya-e0807n3:19_3": "Sadisatthe-kikhiyā kaṇhavicchitadhenuyā sadiso sakikhi, sahassa sādeso. Ānupubbiyaṁ-jeṭṭhānukkamena anujeṭṭhaṁ.",
  "anya-e0807n3:20": "Pacchāatthe-rathassa pacchā anurathaṁ.",
  "anya-e0807n3:21": "Yugapadatthe-cakkena saha=ekakālaṁ sacakkaṁ, cakkena ekakkhaṇe nidhetīti attho.",
  "anya-e0807n3:22": "3. Yathā na tulye",
  "anya-e0807n3:23_0": "Yathāsaddo tulyatthe vattamāno syādyantena sahe+kattho na bhavati. Yathā devadatto,",
  "anya-e0807n3:23_1": "tathā yaññadatto. Ettha upamānabhūto yathāsaddo ‘tathā yaññadatto’ti upameyya+mapekkhati,",
  "anya-e0807n3:23_2": "tasmā “sāpekkha+masamatthaṁ bhavatī”ti ñāyā asamāse “na tulye”ti paṭisedho kimattha+miti",
  "anya-e0807n3:23_3": "ce. Yasmā “yathā devadatto”ti samudāyameva upamānaṁ bhavati, na visuṁ yathāsaddo,",
  "anya-e0807n3:23_4": "tasmā samudāyasseva upameyyasāpekkhatte na asāmatthiyatā na visuṁ yathāsaddassa,",
  "anya-e0807n3:23_5": "tasmā sādisse pattasamāsassa paṭisedhattha+midaṁ. Tulyattheti vattabbe tulyaṁ vinā",
  "anya-e0807n3:23_6": "tulyatā natthīti tulyattheti avatvā tulyeti vuttaṁ.",
  "anya-e0807n3:24": "Yathākathañci sādissaṁ, ñāyate yattha sambhavaṁ;",
  "anya-e0807n3:25": "Upamā nāma sā tassā, papañco bahudhā bhave.",
  "anya-e0807n3:26": "4. Yāvā+vadhāraṇe",
  "anya-e0807n3:27_0": "Yāvasaddo avadhāraṇe vattamāno syādyantena sahe+kattho bhavati. Avadhāraṇaṁ=ettakatāparicchedo.",
  "anya-e0807n3:27_1": "Yāvantāni amattāni=bhājanāni yāvāmattaṁ, iminā samāse kate sesaṁ pubbasamaṁ. Jīvassa",
  "anya-e0807n3:27_2": "yattako paricchedo yāvajīvaṁ. Yāvatāyukaṁ, “sakatthe”ti kapaccayo. Yattakena attho yāvadatthaṁ.",
  "anya-e0807n3:28": "5. Payyapā bahi tiro pure pacchā vā pañcamyā",
  "anya-e0807n3:29_0": "Pariādayo pañcamyantena sahe+katthā honti vā. Pari pabbatā paripabbataṁ. Vāssa vākyavikappatthattā",
  "anya-e0807n3:29_1": "pari pabbatā iccādayopi honti. Apa pabbatā apapabbataṁ, ā pāṭaliputtā āpāṭaliputtaṁ,",
  "anya-e0807n3:29_2": "bahi gāmā bahigāmaṁ, tiro pabbatā tiropabbataṁ, pure bhattā purebhattaṁ, pacchā bhattā",
  "anya-e0807n3:29_3": "pacchābhattaṁ, sabbaṁ upakumbhasamaṁ, iminā samāso viseso. Eva+muparisuttepi.",
  "anya-e0807n3:30": "Vātya+dhikāro –",
  "anya-e0807n3:31": "6. Samīpā+yāmesva+nu",
  "anya-e0807n3:32_0": "“Asaṁkhya”miccādinā niccasamāsassa vikappatthaṁ samīpaggahaṇaṁ. Anusaddo sāmīpye",
  "anya-e0807n3:32_1": "āyāme ca vattamāno syādyantena sahe+kattho vā hoti. Ettha samīpaggahaṇassa bhāvappadhānattā",
  "anya-e0807n3:32_2": "sāmīpyameva gamyateti sāmīpyeti vuttaṁ. Vanassa anu=samīpaṁ anuvanaṁ, gaṅgāya anu=āyāmo",
  "anya-e0807n3:32_3": "anugaṅgaṁ, gaṅgāya anu vā bārāṇasī.",
  "anya-e0807n3:33": "7. Tiṭṭhagvādīni",
  "anya-e0807n3:34_0": "Tiṭṭhaguādīni aññatthena siddhāpi asmiṁ asaṁkhyasamāse nipātiyanti. Tiṭṭhanti gāvo",
  "anya-e0807n3:34_1": "yasmiṁ kāleti tiṭṭhantasadda+gosaddehi paṭhamāyomhi kate “vā+nekaññatthe”ti samāso,",
  "anya-e0807n3:34_2": "iminā nipātanā lope napuṁsakatthe ca kate simhi gossa “gossu”ti ukāre “pubbasmā+mādito”ti",
  "anya-e0807n3:34_3": "vibhattilopo. Evaṁ vahantī gāvo yasmiṁ kāleti vahaggu iccādi. Velāppakāsakapātoādīnampi",
  "anya-e0807n3:34_4": "ettheva saṅgaho, pāto nahānanti sattamīamādisamāse pātanahānaṁ, evaṁ sāyanahānaṁ,",
  "anya-e0807n3:34_5": "pātakālaṁ, sāyakālaṁ, pātameghaṁ, sāyameghaṁ, pātamaggaṁ, sāyamaggaṁ, ettha “eona+ma",
  "anya-e0807n3:34_6": "vaṇṇe”ti akāro, niggahītassa lopo ca hoti.",
  "anya-e0807n3:35": "8. Ore+pari+paṭi+pāre+majjhe+heṭṭhu+ddhā+dho+nto vā chaṭṭhiyā.",
  "anya-e0807n3:36_0": "Orādayo saddā chaṭṭhiyantena sahe+katthā vā honti. Oraṁ gaṅgāya oregaṅgā, upari sikharassa",
  "anya-e0807n3:36_1": "uparisikharaṁ, paṭi=mukhaṁ sotassa paṭisotaṁ, pāraṁ yamunāya pāreyamunaṁ, majjhaṁ",
  "anya-e0807n3:36_2": "gaṅgāya majjhegaṅgaṁ, heṭṭhā pāsādassa heṭṭhāpāsādaṁ, uddhaṁ gaṅgāya uddhagaṅgaṁ,",
  "anya-e0807n3:36_3": "adho gaṅgāya adhogaṅgaṁ, anto pāsādassa antopāsādaṁ. Iminā nipātanāva niggahītalope",
  "anya-e0807n3:36_4": "ca ekāre ca kate oreccādi hoti.",
  "anya-e0807n3:37": "10. A+mādi",
  "anya-e0807n3:38": "A+mādisyādyantaṁ syādyantena saha bahula+mekattaṁ hoti.",
  "anya-e0807n3:39": "Uttarassa padassa+ttho, padhānaṁ liṅga+massa ca;",
  "anya-e0807n3:40": "Dutiyantādipadekattho, bahudhā taṁ vibhajjate.",
  "anya-e0807n3:41": "Paresa+missate tañca, bhiyyo tappurisā+khyayā;",
  "anya-e0807n3:42": "Taṁ yathā+tra rājāpaccaṁ, katthacīti+mitīdisaṁ.",
  "anya-e0807n3:43": "A+mādyantānaṁ kārakānaṁ akārakānañca samāso katthacimeva vā hoti. Tañca bahulaṁvidhānenāti daṭṭhabbaṁ.",
  "anya-e0807n3:44_0": "Tattha dutiyātappuriso amādi gata+nissitā+tītā+tikkanta+pattā+pannādīhi bhavati.",
  "anya-e0807n3:44_1": "Saraṇaṁ gatoti samāse kate “ekatthatāyaṁ”ti vibhattilopādi upari sabbattha pubbasamaṁ.",
  "anya-e0807n3:44_2": "Saraṇagato, saraṇagatā. Saraṇagatā, saraṇagatāyo. Saraṇagataṁ kulaṁ, saraṇagatāni",
  "anya-e0807n3:44_3": "kulāni iccādi. Araññagato, bhūmigato. Dhammaṁ nissito dhammanissito, atthanissito.",
  "anya-e0807n3:44_4": "Bhavaṁ atīto bhavātīto, kālātīto. Pamāṇaṁ atikkantaṁ pamāṇātikkantaṁ, lokātikkantaṁ.",
  "anya-e0807n3:44_5": "Sukhaṁ patto sukhappatto, dukkhappatto. Sotaṁ āpanno sotāpanno, nirodhasamāpanno,",
  "anya-e0807n3:44_6": "maggappaṭipanno. Rathaṁ āruḷho rathāruḷho. Sabbarattiṁ sobhaṇo sabbarattisobhaṇo,",
  "anya-e0807n3:44_7": "muhuttasukhaṁ. Akārakānaṁ samāso accantasaṁyoge. Vuttiyevo+papadasamāse, tassa niccattā.",
  "anya-e0807n3:44_8": "Yathā kammaṁ karotīti kammakāro, kumbhakāro, atthaṁ kāmetīti atthakāmo, dhammakāmo,",
  "anya-e0807n3:44_9": "dhammaṁ dhāretīti dhammadharo, vinayadharo. Sānaṁ pacatīti sapāko, tantaṁ vāyatīti",
  "anya-e0807n3:44_10": "tantavāyo, varaṁ āharatīti varāharo. Nta+māna+ktavantehi vākyameva. Dhammaṁ suṇanto,",
  "anya-e0807n3:44_11": "dhammaṁ suṇamāno, odanaṁ bhuttavā.",
  "anya-e0807n3:45_0": "Tatiyātappuriso kitaka+pubba+sadisa+samo+nattha+kalaha+nipuṇa+missa+sakhilādīhi.",
  "anya-e0807n3:45_1": "Buddhena bhāsito buddhabhāsito dhammo, evaṁ jinadesito. Satthārā vaṇṇito satthuvaṇṇito.",
  "anya-e0807n3:45_2": "Viññūhi garahito viññugarahito, viññuppasattho, issarakataṁ, sayaṁ kataṁ, sukehi",
  "anya-e0807n3:45_3": "āhaṭaṁ sukāhaṭaṁ, raññā hato rājahato, rājapīḷito. Agginā daḍḍho aggidaḍḍho, sappena",
  "anya-e0807n3:45_4": "daṭṭho sappadaṭṭho, sallehi viddho sallaviddho, icchāya pakato icchāpakato, sīlasampanno.",
  "anya-e0807n3:45_5": "Evaṁ sukhasahagataṁ, ñāṇasampayuttaṁ, mittasaṁsaggo, piyavippayogo, jātithaddho,",
  "anya-e0807n3:45_6": "guṇahīno, guṇavuddho, catuvaggakaraṇīyaṁ, catuvaggādikattabbaṁ. Kākehi peyyā kākapeyyā,",
  "anya-e0807n3:45_7": "nadī. Kvaci vuttiyeva, urasā gacchatīti urago, pādena pivatīti pādapo. Kvaci vākyameva,",
  "anya-e0807n3:45_8": "pharasunā chinnavā, kākehi pātabbā, dassanena pahātabbā. Pubbādiyoge-māsena pubbo",
  "anya-e0807n3:45_9": "māsapubbo. Evaṁ mātusadiso, mātusamo. Ekūnavīsati, sīlavikalo, asikalaho, vācānipuṇo,",
  "anya-e0807n3:45_10": "yāvakālikasammissaṁ, vācāsakhilo. Satthārā sadiso satthusadiso, satthukappo, puññena",
  "anya-e0807n3:45_11": "atthiko puññatthiko, guṇādhiko. Dadhinā upasittaṁ bhojanaṁ dadhibhojanaṁ, guḷena",
  "anya-e0807n3:45_12": "saṁsaṭṭho odano guḷodano. Kārakasambandho kriyāya kato, upasittādikriyānaṁ apaññāyanepi",
  "anya-e0807n3:45_13": "vuttiyevo+pasittādikriyāna+mākhyāpanato natthā+yuttatthatā. Evaṁ khīrodano. Assena",
  "anya-e0807n3:45_14": "yutto ratho assaratho, maggacittaṁ, jambuyā paññāto lakkhito dīpo jambudīpo, ekena",
  "anya-e0807n3:45_15": "adhikā dasa ekādasa, jātiyā andho jaccandho, pakatiyā medhāvī pakatimedhāvī iccādi.",
  "anya-e0807n3:46_0": "Catutthītappuriso tadattha+attha+hita+deyyādīhi. Tadatthe-kathinassa dussaṁ kathinadussaṁ,",
  "anya-e0807n3:46_1": "kathinacīvarassāti attho. Evaṁ cīvaradussaṁ, cīvaramūlaṁ, yāguyā atthāya taṇḍulā",
  "anya-e0807n3:46_2": "yāgutaṇḍulā, bhattataṇḍulā, saṅghassa atthāya bhattaṁ saṅghabhattaṁ, āgantukabhattaṁ,",
  "anya-e0807n3:46_3": "evaṁ gamikabhattaṁ, pāsādāya dabbaṁ pāsādadabbaṁ. Ettha cā+yaṁ niccasamāso, tassa",
  "anya-e0807n3:46_4": "tiliṅgatā ca-bhikkhusaṅghassa attho vihāro bhikkhusaṅghattho vihāro, bhikkhusaṅghatthā",
  "anya-e0807n3:46_5": "yāgu, bhikkhusaṅghatthaṁ cīvaraṁ. Yassa attho yadattho, yadatthā, yadatthaṁ. Evaṁ",
  "anya-e0807n3:46_6": "tadattho, tadatthā, tadatthaṁ. Tathā lokahito. Buddhassa deyyaṁ buddhadeyyaṁ pupphaṁ.",
  "anya-e0807n3:46_7": "Saṅghadeyyaṁ cīvaraṁ. Idha na hoti “saṅghassa dātabbaṁ”.",
  "anya-e0807n3:47_0": "Pañcamītappuriso apagamana+bhaya+virati+mocanatthādīhi. Methunasmā apeto methunāpeto,",
  "anya-e0807n3:47_1": "evaṁ palāpagato, nagaraniggato, piṇḍapātapaṭikkanto, kāmato nikkhantaṁ kāmanikkhantaṁ,",
  "anya-e0807n3:47_2": "rukkhaggā patito rukkhaggapatito, sāsanaccuto, āpatti- vuṭṭhānaṁ, dharaṇītalaggato,",
  "anya-e0807n3:47_3": "sabbabhavehi nissaṭo sabbabhavanissaṭo. Bhayatādiyoge-rājato bhayaṁ rājabhayaṁ, corabhayaṁ,",
  "anya-e0807n3:47_4": "amanussabhayaṁ, aggibhayaṁ, pāpabhīto, pāpabhīruko. Akattabbato virati akattabbavirati,",
  "anya-e0807n3:47_5": "evaṁ kāyaduccaritavirati, vacīduccaritavirati. Bandhanā mutto bandhanamutto, vanamutto,",
  "anya-e0807n3:47_6": "bandhanamokkho. Kammasamuṭṭhitaṁ, ukkaṭṭhukkaṭṭhaṁ, omakomakaṁ. Kvaci vuttiyeva,",
  "anya-e0807n3:47_7": "kammato jātaṁ kammajaṁ, evaṁ cittajaṁ, utujaṁ, āhārajaṁ. Idha na hoti ‘pāsādā patito’.",
  "anya-e0807n3:48_0": "Chaṭṭhītappuriso rañño putto rājaputto, evaṁ rājapuriso, ācariyapūjako, buddhasāvako,",
  "anya-e0807n3:48_1": "buddharūpaṁ, jinavacanaṁ, samuddaghoso, dhaññānaṁ rāsi dhaññarāsi, pupphagandho,",
  "anya-e0807n3:48_2": "phalaraso, kāyassa lahutā kāyalahutā. Maraṇassati, rukkhamūlaṁ, ayassa patto ayopatto,",
  "anya-e0807n3:48_3": "ettha “manādyāpādīna+mo maye ce”ti o. Evaṁ suvaṇṇakaṭāhaṁ, pānīyathālakaṁ, sappikumbho,",
  "anya-e0807n3:48_4": "devānaṁ rājā devarājā. Pumassa liṅgaṁ pulliṅgaṁ, “puṁ pumassavā”ti pumassa puṁ, niggahītalopo,",
  "anya-e0807n3:48_5": "lassa dvibhāvo ca. Hatthipadaṁ, itthirūpaṁ, bhikkhunisaṅgho, jambusākhā, ettha īkārūkārānaṁ",
  "anya-e0807n3:48_6": "rasso. Bahulādhikārā nta+māna+niddhāriya+pūraṇa+bhāva+tittatthehi na hoti. Mamā+nukubbaṁ,",
  "anya-e0807n3:48_7": "mamā+nukurumāno, gunnaṁ kaṇhā sampannakhīratamā, sissānaṁ pañcamo, paṭassa suttatā.",
  "anya-e0807n3:48_8": "Kvaci hoteva ‘vattamānasāmīpyaṁ’. Brāhmaṇassa sukkā dantāti sāpekkhatāya na hoti.",
  "anya-e0807n3:48_9": "Phalānaṁ titto, phalāna+māsito, phalānaṁ suhito. “Brāhmaṇassa uccaṁ gehaṁ”ti sāpekkhatāya",
  "anya-e0807n3:48_10": "na hoti. “Rañño pāṭaliputtakassa dhanaṁ”ti dhanasambandhe chaṭṭhīti pāṭaliputtakena",
  "anya-e0807n3:48_11": "sambandhābhāvā na hoti. “Rañño go ca asso ca puriso cā”ti bhinnatthatāya vākyameva.",
  "anya-e0807n3:48_12": "Rañño gavassapurisā rājagavassapurisāti vutti hoteva, ekatthībhāvā. Sambandhīsaddānaṁ",
  "anya-e0807n3:48_13": "pana niccasāpekkhattepi gamakattā samāso, gamakattampi hi samāsassa nibandhanaṁ,",
  "anya-e0807n3:48_14": "yathā devadattassa gurukulaṁ, bhagavato sāvakasaṅghotiādi.",
  "anya-e0807n3:49_0": "Sattamītappuriso rūpe saññā rūpasaññā, evaṁ rūpasañcetanā, saṁsāradukkhaṁ. Cakkhumhi",
  "anya-e0807n3:49_1": "sannissitaṁ viññāṇaṁ cakkhuviññāṇaṁ. Dhamme rato dhammarato, dhammābhirati, dhammaruci,",
  "anya-e0807n3:49_2": "dhammagāravo, dhammesu nirutti dhammanirutti, dānādhimutti, bhavantarakataṁ. Dassane",
  "anya-e0807n3:49_3": "assādo dassanassādo. Araññe vāso araññavāso, vikālabhojanaṁ, kālavassaṁ, vanapupphaṁ,",
  "anya-e0807n3:49_4": "vanamahiso, gāmasūkaro, samuddamacchā, āvāṭakacchapo, āvāṭamaṇḍūko, kūpamaṇḍūko,",
  "anya-e0807n3:49_5": "titthanāvā. Itthīsu dhutto itthidhutto, akkhadhutto. Chāyāyaṁ sukkho chāyāsukkho,",
  "anya-e0807n3:49_6": "aṅgārapakkaṁ, cārakavano. Kvaci vuttiyeva, vane caratīti vanacarako, kucchimhi sayantīti",
  "anya-e0807n3:49_7": "kucchisayā, thale tiṭṭhatīti thalaṭṭho, jalaṭṭho, pabbataṭṭho, maggaṭṭho. Paṅke jātaṁ",
  "anya-e0807n3:49_8": "paṅkajaṁ, saroruha+miccādi. Idha na hoti, bhojane mattaññutā, indriyesu guttadvāratā,",
  "anya-e0807n3:49_9": "āsane nisinno, āsane nisīditabbaṁ.",
  "anya-e0807n3:50": "11. Visesana+mekatthena",
  "anya-e0807n3:51": "Visesanaṁ syādyantaṁ visessena syādyantena samānādhikaraṇenasahe+katthaṁ hoti.",
  "anya-e0807n3:52": "Samānatthe pade yattha, bhedyabhedakavācake;",
  "anya-e0807n3:53": "Visesanasamāso+yaṁ, visessatthapadhānato.",
  "anya-e0807n3:54": "Visessagata+meva+tra, liṅga+metaṁ paraṁ tato;",
  "anya-e0807n3:55": "Kammadhāraya+micce+sa, samāso+ññehi saññito.",
  "anya-e0807n3:56": "Sutte visessenāti avuttepi visesanassa sambandhīsaddattā sāmatthiyato labbhamānaākaḍḍhitasaddaṁ pati “visessenā”ti vuttaṁ. Vuttañca –",
  "anya-e0807n3:57": "Sāmaññavatthu yā vattha+ntarato tu visesiya;",
  "anya-e0807n3:58": "Ekappakāre ṭhapanā, visesana+mitī+ritaṁ.",
  "anya-e0807n3:59": "Ekappakāragaṁ vatthu, visessanti pavuccati;",
  "anya-e0807n3:60": "Padāni yāni yāneva, sambandha+mupayanti+ha;",
  "anya-e0807n3:61": "Gamyate kāmacārena, visesana+visessatāti.",
  "anya-e0807n3:62_0": "Ettha ca uppaladabbaṁ rattuppalādito visesayatīti nīlasaddo visesanaṁ. Tena visesiyatīti",
  "anya-e0807n3:62_1": "uppalasaddo visessaṁ. Api ca bhamara+ṅgārādisāmañña nīlatthato visesiyatīti nīlaṁ",
  "anya-e0807n3:62_2": "visessaṁ. Na vatthādīnaṁ, uppalassevāti visesanato uppalaṁ visesanaṁti kāmacāreneti vuttaṁ. Api ca –",
  "anya-e0807n3:63": "Parito ayantya+nena+tthā, pariyāyoti vuccati;",
  "anya-e0807n3:64": "Govācāti pavutte tu, vācattho tu visesanaṁ.",
  "anya-e0807n3:65": "Visesse dissamānā yā, liṅga+saṁkhyā+vibhattiyo;",
  "anya-e0807n3:66": "Tulyādhikaraṇe bhiyyo, kattabbā tā visesaneti –",
  "anya-e0807n3:67": "Vuttattā mahanto+ccādīsu samānaliṅgādayo daṭṭhabbā. Bhiyyoti kiṁ, devā pamāṇaṁ iccādi.",
  "anya-e0807n3:68": "So ca chabbidho visesanapubbapado, visesanuttarapado, visesanobhayapado, upamānuttarapado, sambhāvanāpubbapado, avadhāraṇapubbapadoti.",
  "anya-e0807n3:69": "Tattha visesanapubbapade tāva-mahanto ca so puriso cāti vākye iminā suttena samāso. “Ṭa nta+ntūnaṁ”ti ntassa ṭādese dīgho hoti, mahāpuriso, mahāpurisā iccādi.",
  "anya-e0807n3:70_0": "Vākye tulyādhikaraṇabhāva pakāsanatthaṁ ca+ta-saddapayogo. Vuttiyantu samāseneva",
  "anya-e0807n3:70_1": "tappakāsanato na tappayogo. Eva+maññatrāpi vuttatthāna+mappayogo. Evaṁ mahāvīro,",
  "anya-e0807n3:70_2": "mahāmuni. Mahantañca taṁ balañcāti mahābalaṁ, mahabbhayaṁ. Santo ca so puriso cāti",
  "anya-e0807n3:70_3": "sappuriso. Tathā pubbapuriso, aparapuriso, paṭhamapuriso, majjhimapuriso, uttamapuriso,",
  "anya-e0807n3:70_4": "parapuriso, setahatthī, kaṇhasappo, nīluppalaṁ, rattuppalaṁ, lohitacandanaṁ. Kvaci",
  "anya-e0807n3:70_5": "na hoti, puṇṇo mantānīputto, citto gahapati. Pumā ca so kokilo cāti puṅkokilo, uttarapade",
  "anya-e0807n3:70_6": "pumassa puṁ hoti. Evaṁ punnāgo.",
  "anya-e0807n3:71": "Khattiyā ca sā kaññā cāti khattiyakaññā.",
  "anya-e0807n3:72": "67. Itthiyaṁ bhāsitapumi+tthī pumeve+kattheti",
  "anya-e0807n3:73_0": "Bhāsitapumā itthī pumeva hotīti pumbhāvā itthipaccayānaṁ nivatti hoti. Evaṁ rattalatā,",
  "anya-e0807n3:73_1": "dutiyabhikkhā. Brāhmaṇī ca sā dārikā cāti brāhmaṇadārikā, nāgamāṇavikā. Itthiyanti",
  "anya-e0807n3:73_2": "kiṁ, kumāriratanaṁ, samaṇipadumaṁ. Bhāsitapumāti kiṁ, gaṅgānadī, taṇhānadī, pathavīdhātu.",
  "anya-e0807n3:73_3": "Puratthimo ca so kāyo cāti puratthimakāyo. Ettha ca kāyekadese kāyasaddo. Evaṁ pacchimakāyo,",
  "anya-e0807n3:73_4": "uparimakāyo, heṭṭhimakāyo, sabbakāyo, navāvāso, kataranikāyo, hetupaccayo. Jīvitappadhānaṁ",
  "anya-e0807n3:73_5": "navakaṁ jīvitanavaka+miccādi.",
  "anya-e0807n3:74_0": "Visesanuttarapade therā+cariya+paṇḍitā visesanaṁ parañca bhavati. Yathā sāriputto",
  "anya-e0807n3:74_1": "ca so thero cāti sāriputtatthero, evaṁ mahāmoggallānatthero, mahākassapatthero, buddhaghosācariyo,",
  "anya-e0807n3:74_2": "dhammapālācariyo, ācariyaguttilo vā. Mahosadho ca so paṇḍito cāti mahosadhapaṇḍito,",
  "anya-e0807n3:74_3": "evaṁ vidhurapaṇḍito.",
  "anya-e0807n3:75_0": "Visesanobhayapade yathā-sītañca taṁ uṇhañcāti sītuṇhaṁ, siniddho ca so uṇho cāti",
  "anya-e0807n3:75_1": "siniddhuṇho māso. Khañjo ca so khujjo cāti khañjakhujjo, evaṁ andhabadhiro, katākataṁ,",
  "anya-e0807n3:75_2": "chiddāvachiddaṁ, uccāvacaṁ, chinnabhinnaṁ, gatapaccāgataṁ. Kvaci pubbakālassāpi paranipāto,",
  "anya-e0807n3:75_3": "vāsito ca so litto cāti littavāsito, evaṁ naggamūsito, sittasammaṭṭho, bhaṭṭhaluñjito.",
  "anya-e0807n3:76": "Upamanuttarapade upamānabhūtaṁ visesanaṁ paraṁ bhavati, yathā sīhoti vutte upacaritā+nupacaritasīhānaṁ sāmaññappatītiyaṁ munisaddo viseseti. Ettha ca –",
  "anya-e0807n3:77": "Upamāno+pameyyānaṁ, sadhammattaṁ siyo+pamā.",
  "anya-e0807n3:78_0": "Sā ca vatthu+vaṇṇa+ākārānaṁ sāmyena hoti. Sīhova sīho, muni ca so sīho cāti munisīho,",
  "anya-e0807n3:78_1": "munivasabho, munipuṅgavo, buddhanāgo, buddhādicco. Raṁsī viya raṁsī, saddhammo ca",
  "anya-e0807n3:78_2": "so raṁsī cāti saddhammaraṁsī, evaṁ vinayasāgaro. Puṇḍarikamiva puṇḍariko, samaṇo",
  "anya-e0807n3:78_3": "ca so puṇḍariko cāti samaṇapuṇḍariko, samaṇapadumo. Cando viya cando, mukhañca taṁ",
  "anya-e0807n3:78_4": "cando cāti mukhacando, mukhapadumaṁ iccādi.",
  "anya-e0807n3:79_0": "Sambhāvanāpubbapade yathā-dhammoti buddhi dhammabuddhi, evaṁ dhammasaññā, dhammasaṅkhāto,",
  "anya-e0807n3:79_1": "dhammasammato, pāṇasaññitā, asubhasaññā, aniccasaññā, dhātusaññā, attasaññā, attadiṭṭhi iccādi.",
  "anya-e0807n3:80_0": "Avadhāraṇapubbapade yathā-guṇo eva dhanaṁ guṇadhanaṁ, evaṁ saddhādhanaṁ, sīladhanaṁ,",
  "anya-e0807n3:80_1": "paññāratanaṁ, cakkhu eva indriyaṁ cakkhundriyaṁ, evaṁ cakkhāyatanaṁ, cakkhudhātu,",
  "anya-e0807n3:80_2": "cakkhudvāraṁ, rūpārammaṇa+miccādi.",
  "anya-e0807n3:81": "Visesana+visessehi, kriyāya ca sahe+rito;",
  "anya-e0807n3:82": "Tesaṁ bhāvaṁ vivecetā, nipāto byavacchindati.",
  "anya-e0807n3:83": "Ayoga+maññayogañca, accantāyoga+mevi+ti;",
  "anya-e0807n3:84": "Vivakkhāto payuttopi, evattho ñāyate yato.",
  "anya-e0807n3:85": "Byavacchedaphalaṁ vākyaṁ, tato citto dhanuddharo;",
  "anya-e0807n3:86": "Pāttho dhanuddharo nīlu+ppala+matthīti taṁ yathā.",
  "anya-e0807n3:87_0": "Ettha nipātoti eva-itinipāto, appayuttopi evasaddo evaṁ yojetabbo – “citto dhanuddharo",
  "anya-e0807n3:87_1": "evā”ti visesanena yutto ayogavivacchedako, dhanunā yoge patiṭṭhāpanato “pāttho eva",
  "anya-e0807n3:87_2": "dhanuddharo”ti visessena yutto aññayogavivacchedako, dhanuddharattassa pātthasaṁkhātaajjune",
  "anya-e0807n3:87_3": "eva patiṭṭhāpanato. “Nīluppala+matthevā”ti kriyāya yutto accantāyogavivacchedako,",
  "anya-e0807n3:87_4": "nīluppalassa sabbhāveyeva patiṭṭhāpanato.",
  "anya-e0807n3:88": "21. Saṁkhyādi",
  "anya-e0807n3:89_0": "Ekatthe samāhāre saṁkhyādi napuṁsakaliṅgaṁ bhavati. Tayo lokā samāhaṭā=cittena sampiṇḍitā,",
  "anya-e0807n3:89_1": "tiṇṇaṁ lokānaṁ samāhāroti vā vākye visesanasamāse kate iminā napuṁsakattaṁ bhavati.",
  "anya-e0807n3:89_2": "Samāhārasse+kattā ekavacanameva, tilokaṁ, bho tiloka, tilokaṁ, tilokena iccādi. Evaṁ",
  "anya-e0807n3:89_3": "tayo daṇḍā tidaṇḍaṁ, tīṇi malāni samāhaṭāni, tiṇṇaṁ malānaṁ samāhāroti vā timalaṁ,",
  "anya-e0807n3:89_4": "tilakkhaṇaṁ, catusaccaṁ, pañcasikkhāpadaṁ, chaṭṭhāyatanaṁ, sattāhaṁ, aṭṭhasīlaṁ,",
  "anya-e0807n3:89_5": "navalokuttaraṁ, dasasīlaṁ, satayojanaṁ. Dve rattiyo samāhaṭā dvirattaṁ.",
  "anya-e0807n3:90": "12. Naña",
  "anya-e0807n3:91_0": "Naūccetaṁ syādyantaṁ syādyantena sahe+katthaṁ hoti. Ññakāro “ṭa nañassā”ti visesanattho",
  "anya-e0807n3:91_1": "‘pāmanaputtādīsu nassa ṭo mā hotū’ti. Na brāhmaṇo abrāhmaṇo, “ṭa nañassā”ti nassa",
  "anya-e0807n3:91_2": "ṭādeso. Ñña-kāro ettheva visesanattho.",
  "anya-e0807n3:92": "Na-nisedho sato yutto, desādiniyamaṁ vinā;",
  "anya-e0807n3:93": "Asato vā+phalo tasmā, katha+mabrāhmaṇotice.",
  "anya-e0807n3:94": "Nisedhatthānuvādena, paṭisedhavidhi kvaci;",
  "anya-e0807n3:95": "Parassa micchāñāṇattā+khyāpanāyo+papajjate.",
  "anya-e0807n3:96_0": "Duvidho ca+ssa nassa attho pasajjapaṭisedha+pariyudāsavasena. Tattha yo “asūrikapassārājadārā”tiādīsu",
  "anya-e0807n3:96_1": "viya uttarapadatthassa sabbadā abhāvaṁ dīpeti, so pasajjapaṭisedhavācī nāma. Yo pana",
  "anya-e0807n3:96_2": "“abrāhmaṇa+mānayā”tiādīsu viya uttarapadatthaṁ pariyudāsitvā paṭikkhipitvā taṁsadise",
  "anya-e0807n3:96_3": "vatthumhi kāriyaṁ paṭipādayati, so pariyudāsavācī nāma. Vuttañca –",
  "anya-e0807n3:97": "Pasajjapaṭisedhassa, lakkhaṇaṁ vatthunatthitā;",
  "anya-e0807n3:98": "Vatthuto+ññatra yā vutti, pariyudāsalakkhaṇaṁ.",
  "anya-e0807n3:99": "Yatra abrāhmaṇādīsu, vatthuṁ pariyudassati;",
  "anya-e0807n3:100": "Takriyāyuttarājādiṁ, vade so pariyudāsako.",
  "anya-e0807n3:101": "Pasajjapaṭisedho tu, vatthantara+manādiya;",
  "anya-e0807n3:102": "Kiñcivatthunisedhassa, pasaṅgo na bhaveyya so.",
  "anya-e0807n3:103": "Tadañño ca taṁviruddho,",
  "anya-e0807n3:104": "Tadabhāvo ca naññattho.",
  "anya-e0807n3:105_0": "Tadaññatthe – abrāhmaṇo, brāhmaṇato añño taṁsadisoti vuttaṁ hoti. Evaṁ amanusso,",
  "anya-e0807n3:105_1": "assamaṇo, na byākatā abyākatā dhammā. Tabbiruddhatthe-na kusalā akusalā, kusalapaṭipakkhāti",
  "anya-e0807n3:105_2": "attho. Evaṁ alobho, amitto, ayaṁ pariyudāsanayo. Tadabhāve-na katvā akatvā, akātuna",
  "anya-e0807n3:105_3": "puññaṁ, akaronto, abhāvo bhavati. Ayaṁ pasajjapaṭisedhanayo.",
  "anya-e0807n3:106_0": "Ettha ca ubhosu pariyudāse brāhmaṇā añño brāhmaṇadhamme appatiṭṭhito khattiyādi brāhmaṇasadisova",
  "anya-e0807n3:106_1": "abrāhmaṇoti vutte patīyate. Itarasmiṁ pana pakkhe kenaci saṁsayanimittena khattiyādo",
  "anya-e0807n3:106_2": "brāhmaṇoti vuttassa micchāñāṇanivutti karīyati “brāhmaṇo+yaṁ na bhavati abrāhmaṇo”ti,",
  "anya-e0807n3:106_3": "brāhmaṇattajjhāsito na bhavatītyattho. Tattha sadisattaṁ vinā micchāñāṇāsambhavā",
  "anya-e0807n3:106_4": "payogasāmatthiyā ca sadisapaṭipatti, taggatā ca liṅga+saṅkhyā bhavanti. Atoyeva uccate",
  "anya-e0807n3:106_5": "“naññivayutta+maññasadisādhikaraṇe, kathā hi atthasampaccayo”ti.",
  "anya-e0807n3:107": "75. Ana sareti",
  "anya-e0807n3:108_0": "Nañasaddassa sare ana, na asso anasso, na ariyo anariyo. Evaṁ anissaro, aniṭṭho,",
  "anya-e0807n3:108_1": "anāsavo. Na ādāya anādāya, anoloketvā icchādi. Bahulādhikārā ayuttatthehi kehici",
  "anya-e0807n3:108_2": "hoti. Puna na gīyantīti apunageyyā gāthā, anokāsaṁ kāretvā, amūlāmūlaṁ gantvā, acandamullokikāni",
  "anya-e0807n3:108_3": "mukhāni, asaddhabhojī, alavaṇabhojī.",
  "anya-e0807n3:109": "13. Kupādayo nicca+masyādividhimhi",
  "anya-e0807n3:110_0": "Kusaddo pādayo ca syādyantena sahe+katthā honti niccaṁ syādividhivisayato+ññattha.",
  "anya-e0807n3:110_1": "Ettha abyabhicāripādisahacaraṇatthena kuiti nipātova, na pathavīvācako kusaddo. Syādividhivisayo",
  "anya-e0807n3:110_2": "nāma “lakkhaṇitthambhūtā” dinā patiādīnaṁ visaye katadutiyā, tañca anvaddhamāsanti",
  "anya-e0807n3:110_3": "asaṁkhyasamāsa+miva mā hotūti “asyādividhimhī”ti nisedho. Kucchito brāhmaṇo kubrāhmaṇo,",
  "anya-e0807n3:110_4": "niccasamāsattā asapadena viggaho.",
  "anya-e0807n3:111": "107. Sare kada kussu+ttaratthe",
  "anya-e0807n3:112": "Kussu+ttaratthe vattamānassa sarādo uttarapade kadādeso hoti. Īsakaṁ uṇhaṁ kaduṇhaṁ, kucchitaṁ annaṁ kadannaṁ, kadasanaṁ. Sareti kiṁ, kuputtā, kudārā, kudāsā, kudiṭṭhi.",
  "anya-e0807n3:113": "108. Kā+ppatthe",
  "anya-e0807n3:114": "Appatthe vattamānassa kussa kā hotu+ttarapade. Appakaṁ lavaṇaṁ kālavaṇaṁ. Evaṁ kāpupphaṁ.",
  "anya-e0807n3:115": "109. Purise vāti",
  "anya-e0807n3:116_0": "Kussa kā vā. Kucchito puriso kāpuriso, kupuriso vā. Pakaṭṭho nāyako panāyako, padhānaṁ",
  "anya-e0807n3:116_1": "vacanaṁ pāvacanaṁ bhusaṁ vaddhaṁ pavaddhaṁ sarīraṁ, samaṁ sammā vā ādhānaṁ samādhānaṁ,",
  "anya-e0807n3:116_2": "vividhā mati vimati, vividho visiṭṭho vā kappo vikappo, adhiko devo atidevo, evaṁ",
  "anya-e0807n3:116_3": "adhidevo, adhisīlaṁ. Sundaro gandho sugandho, kacchito gandho duggandho, suṭṭhu kataṁ",
  "anya-e0807n3:116_4": "sukataṁ, duṭṭhu kataṁ dukkataṁ abhi siñcanaṁ abhisekoti sananto, atisayena katvā,",
  "anya-e0807n3:116_5": "kataṁ pakaritvā, pakataṁ, atisayena thutaṁ atitthutaṁ, atikkamma thutaṁ atitthutaṁ,",
  "anya-e0807n3:116_6": "īsaṁ kaḷāro ākaḷāro, suṭṭhu baddho ābaddho.",
  "anya-e0807n3:117": "Pādayo gatādyatthe paṭhamāya",
  "anya-e0807n3:118": "Pagato ācariyo pācariyo, evaṁ pantevāsī.",
  "anya-e0807n3:119": "Accādayo kantādyatthe dutiyāya",
  "anya-e0807n3:120": "Atikkanto mañcaṁ atimañco. Atimālo, “ghapassa+ntassā+ppadhānassā”ti mālāsadde ghassa rasso. Eva+muparipi ghapānaṁ rasso.",
  "anya-e0807n3:121": "Avādayo kuṭṭhādyatthe tatiyāya",
  "anya-e0807n3:122": "Avakuṭṭhaṁ kokilāya vanaṁ avakokilaṁ, avamayūraṁ. Avakuṭṭhanti pariccattaṁ.",
  "anya-e0807n3:123": "Pariyādayo gilānādyatthe catutthiyā",
  "anya-e0807n3:124": "Parigilāno+jjhenāya pariyajjheno.",
  "anya-e0807n3:125": "Nyādayo kantādyatthe pañcamiyā",
  "anya-e0807n3:126": "Nikkhanto kosambiyā nikkosambi. Asyādividhimhīti kiṁ, rukkhaṁ pati vijjotate.",
  "anya-e0807n3:127": "14. Cī kriyatthehi",
  "anya-e0807n3:128_0": "Cīpaccayanto kriyatthehi syādyantehi sahe+kattho hoti. Amalīnaṁ malīnaṁ karitvāti",
  "anya-e0807n3:128_1": "viggayha “abhūtatabbhāve karā+sa+bhūyoge vikārācī”ti cīpaccayekate iminā samāso.",
  "anya-e0807n3:128_2": "Ettha ca-kāro “cī kriyatthehī”ti visesanattho. “Pyo vā tvāssa samāse”ti pya hoti,",
  "anya-e0807n3:128_3": "pa-kāro “pye sissā”ti visesanattho. Malinīkariya.",
  "anya-e0807n3:129": "15. Bhūsanā+darā+nādaresva+laṁ+sā+sāti",
  "anya-e0807n3:130_0": "Bhūsanādīsva+tthesva+la+mādayo saddā ekatthā honti. Alaṁ karitvā sakkaritvā asakkaritvāti",
  "anya-e0807n3:130_1": "viggayha samāse kate pye ca “sā sādhikarā ca cariccā”ti cādeso pararūpañca. Alaṁkariya,",
  "anya-e0807n3:130_2": "sakkacca, asakkacca.",
  "anya-e0807n3:131_0": "16. Aññecā+ti suttena samāse kate… ettha yathā dvāraṁ vivarāti vutte pakaraṇato aggala+miti",
  "anya-e0807n3:131_1": "viññāyati, eva+midhāpi nipātapabhāve aññe cāti sāmaññaṁ ce+ti āgamānusārena labbhamānavibhatyantapaṭirūpanipātāva",
  "anya-e0807n3:131_2": "viññāyanti. Aggato bhavitvā purobhuyya, antarahito hutvā tirobhūya, antaradhānaṁ",
  "anya-e0807n3:131_3": "katvā tirokariya, urasi katvā urasikariya, manasi katvā manasikariya, majjhe katvā",
  "anya-e0807n3:131_4": "majjhekariya, tuṇhī bhavitvā tuṇhī bhūya.",
  "anya-e0807n3:132": "17. Vā+neka+ññatthe",
  "anya-e0807n3:133": "Anekaṁ syādyantaṁ aññassa padassa atthe ekatthaṁ vā hoti.",
  "anya-e0807n3:134": "Padantarassa yassa+ttho, padhānaṁ liṅga+massa ca;",
  "anya-e0807n3:135": "Samāso so+ya+maññattho, bahubbīhiparavhayo.",
  "anya-e0807n3:136": "So ca navavidho dvipado, bhinnādhikaraṇo, tipado, na-nipātapubbapado, sahapubbapado, upamānapubbapado, saṅkhyobhayapado, disantarālattho, byatihāralakkhaṇo cāti.",
  "anya-e0807n3:137": "1. Tattha dvipado tulyādhikaraṇo kammādīsu chasu vibhatyatthesu bhavati.",
  "anya-e0807n3:138": "(Ka) tattha dutiyatthe tāva-āgatā samaṇā imaṁ saṅghārāmanti āgatasamaṇo saṅghārāmo. So ca duvidho tagguṇā+tagguṇavasena. Vuttañhi –",
  "anya-e0807n3:139": "Tagguṇo+tagguṇo ce+ti,",
  "anya-e0807n3:140": "So samāso dvidhā mato.",
  "anya-e0807n3:141": "Taṁ yathā ‘nīyataṁ lamba-",
  "anya-e0807n3:142": "Kaṇṇo+’ ‘yaṁ diṭṭhasāgaro’.",
  "anya-e0807n3:143_0": "Tesu yattha visesanabhūto attho aññapadatthaggahaṇena gayhati, so tagguṇasaṁviññāṇo,",
  "anya-e0807n3:143_1": "yathā ‘lambakaṇṇa+mānayā’ti. Yattha pana na gayhati, so atagguṇasaṁviññāṇo, yathā",
  "anya-e0807n3:143_2": "‘bahudhana+mānayā’ti.",
  "anya-e0807n3:144_0": "Idha visesanassa pubbanipāto. Ettha ca āgatasaddo ca samaṇasaddo ca attano atthe",
  "anya-e0807n3:144_1": "aṭṭhatvā dutiyāvibhatyatthabhūte saṅghārāmasaṅkhāte aññapadatthe vattanti, tato samāseneva",
  "anya-e0807n3:144_2": "kammatthassa abhihitattā puna dutiyā na hoti. Tathā āgatasamaṇā sāvatthi, āgatasamaṇaṁ",
  "anya-e0807n3:144_3": "jetavanaṁ. Paṭipannā addhikā yaṁ paṭipannaddhiko patho, abhirūḷhāva, ṇijāyaṁ nāvaṁ",
  "anya-e0807n3:144_4": "sā abhirūḷhavāṇijā nāvā.",
  "anya-e0807n3:145_0": "(Kha) tatiyatthe-jitāni indriyāni yena so jitindriyo samaṇo, evaṁ diṭṭhadhammo, pattadhammo,",
  "anya-e0807n3:145_1": "katakicco. Vijitā mārā anenāti vijitamāro bhagavā, paṭividdhasabbadhammo. Karaṇatthe-chinno",
  "anya-e0807n3:145_2": "rukkho yena so chinnarukkho pharasu.",
  "anya-e0807n3:146": "(Ga) catutthiyatthe-dinno suṅko yassa so dinnasuṅko rājā, dinnaṁ bhojanaṁ assāti dinnabhojano.",
  "anya-e0807n3:147": "(Gha) pañcamiyatthe-niggatā janā yasmā so niggatajano gāmo, niggato ayo=sukhaṁ yasmāti nirayo, nikkile- so. Apetaṁ viññāṇaṁ asmāti apetaviññāṇo matakāyo, apagatabhayabheravo arahā.",
  "anya-e0807n3:148_0": "(Ṅa) chaṭṭhiyatthe-chinnā hatthā yassa so chinnahattho. Evaṁ paripuṇṇasaṅkappo khīṇāsavo,",
  "anya-e0807n3:148_1": "vīto rāgo assāti vītarāgo. Dve padāni assāti dvipado, dvihattho paṭo. Tevijjoti ettha",
  "anya-e0807n3:148_2": "tivijjo evāti sakatthe ṇo vuddhi ca. Catuppado, pañca cakkhūni assāti pañcacakkhu",
  "anya-e0807n3:148_3": "bhagavā, chaḷabhiñño, “ghapassā”dinā rassattaṁ. Navaṅgaṁ satthusāsanaṁ. Dasabalo,",
  "anya-e0807n3:148_4": "anantañāṇo. Tīṇi dasa parimāṇa+mesaṁti tidasā devā, idha parimāṇasaddasannimānato",
  "anya-e0807n3:148_5": "dasasaddo saṅkhyāne vattate. Ayaṁ paccayo etesanti idappaccayā, uttarapade “imassi+daṁ",
  "anya-e0807n3:148_6": "vā”ti imassa idaṁ. Ko pabhavo assāti kiṁ pabhavo kāyo. Vigataṁ malaṁ assāti vimalo,",
  "anya-e0807n3:148_7": "sundaro gandho assāti sugandhaṁ candanaṁ, evaṁ susīlo, sumukho, kucchito gandho assāti",
  "anya-e0807n3:148_8": "duggandhaṁ kuṇapaṁ, dummukho, duṭṭhu mano assāti dummano, evaṁ dussīlo. Tapo eva",
  "anya-e0807n3:148_9": "dhanaṁ assāti tapodhano. Khantisaṅkhātaṁ balaṁ assāti khantibalo. Indoti nāmaṁ etassāti indanāmo.",
  "anya-e0807n3:149_0": "Chandajātādīsu visesanavisesitabbānaṁ yathicchitattā ubhayaṁ pubbaṁ nipatati, kamātikkame",
  "anya-e0807n3:149_1": "payojanābhāvā. Jāto chando assāti jātachando, evaṁ chandajāto. Sañjātapītisomanasso,",
  "anya-e0807n3:149_2": "pītisomanassasañjāto. Māsajāto, jātamāso. Chinnahattho, hatthachinno.",
  "anya-e0807n3:150_0": "Dīghājaṅghā assāti dīghajaṅgho, ettha pumbhāvo, “ghapassā”dinā rasso ca. Tathā pahūtajivho.",
  "anya-e0807n3:150_1": "Mahantī paññā assāti mahāpañño. “Itthiyaṁ bhāsitapumi+tthī pume+ve+katthe”ti vīpaccayābhāventassa",
  "anya-e0807n3:150_2": "ṭādeso rassattañca. Itthiyanti kiṁ, khamādhano. Bhāsitapumāti kiṁ, saddhādhuro. Paññāpakatiko,",
  "anya-e0807n3:150_3": "paññāvisuddhiko, ettha “ltvitthiyūhi ko”ti ko. Gaṇḍīvadhanvāti pakatantarena siddhaṁ.",
  "anya-e0807n3:151_0": "Nānā=ppakārā dumā nānādumā, nānādumehi patitāni nānādumapatitāni, nānādumapatitāni",
  "anya-e0807n3:151_1": "ca tāni pupphāni ceti nānādumapatitapupphāni, tehi vāsitā nānādumapatitapupphavāsitā,",
  "anya-e0807n3:151_2": "nānādumapatitapupphavāsitāsānuyassaso nānādumapatitapupphavāsitasānu pabbato, ayaṁ",
  "anya-e0807n3:151_3": "visesana+amādisamāsagabbho tulyādhikaraṇaaññapadattho.",
  "anya-e0807n3:152_0": "(Ca) sattamyatthe-sampannāni sassāni yasmiṁ so sampannasasso janapado. Sulabho piṇḍo",
  "anya-e0807n3:152_1": "imasminti sulabhapiṇḍo deso. Ākiṇṇā manussā yassaṁ sā ākiṇṇamanussā rājadhānī. Bahavo",
  "anya-e0807n3:152_2": "tāpasā etasminti bahutāpaso assamo. Upacitaṁ maṁsalohitaṁ asminti upacitamaṁsalohitaṁ",
  "anya-e0807n3:152_3": "sarīraṁ. Bahavo sāmino asminti bahusāmikaṁ nagaraṁ, bahū nadiyo asminti bahunadiko,",
  "anya-e0807n3:152_4": "īkārantattā kapaccayo. Evaṁ bahujambukaṁ vanaṁ, bahavo kattāro asmiṁ assa vāti bahukattuko",
  "anya-e0807n3:152_5": "deso, evaṁ bahubhattuko, “ltvitthiyūhi ko”ti ko.",
  "anya-e0807n3:153_0": "2. Bhinnādhikaraṇo yathā-ekarattiṁ vāso assāti ekarattivāso, samānena janena saddhiṁ",
  "anya-e0807n3:153_1": "vāso assāti samānavāso puriso. Ubhato byañjana+massāti ubhatobyañjanako, vibhatyalopo",
  "anya-e0807n3:153_2": "“vā+ññato”ti ko ca, chattaṁ pāṇimhi assāti chattapāṇi, evaṁ daṇḍapāṇi, satthapāṇi,",
  "anya-e0807n3:153_3": "vajirapāṇi, khaggahattho, pattahattho, dāne ajjhāsayo assāti dānajjhāsayo dānādhimuttiko,",
  "anya-e0807n3:153_4": "buddhabhattiko, saddhammagāravo iccādi.",
  "anya-e0807n3:154_0": "3. Tipado yathā-parakkamenā+dhigatā sampadā yehi te parakkamādhigatasampadā mahāpurisā.",
  "anya-e0807n3:154_1": "Evaṁ dhammādhigatabhogā. Onīto pattato pāṇi yena so onītapattapāṇi. Sīhassa pubbaddhamiva",
  "anya-e0807n3:154_2": "kāyo assāti sīhapubbaddhakāyo. Mattā bahavo mātaṅgā asminti mattabahumātaṅgaṁ vanaṁ.",
  "anya-e0807n3:155_0": "4. Na-nipātapubbapado yathā-natthi etassa samoti assamo, “ṭa nañassā”ti nassa ṭo.",
  "anya-e0807n3:155_1": "Evaṁ appaṭipuggalo, aputtako, ahetuko, kapaccayo, eva+muparipi ñeyyaṁ. Natthi saṁvāso",
  "anya-e0807n3:155_2": "etenāti asaṁvāso, na vijjate vuṭṭhi etthāti avuṭṭhiko janapado, abhikkhuko vihāro.",
  "anya-e0807n3:155_3": "Evaṁ anuttaro “ana sare”ti ana, evaṁ anantaṁ, anāsavo.",
  "anya-e0807n3:156_0": "5. Paṭhamātthe sahapubbapado yathā-saha hetunā vattati so sahetuko sahetu vā, “sahassa",
  "anya-e0807n3:156_1": "so+ññatthe”ti sahassa so, evaṁ sappītikā, sappaccayā, sakileso, saupādāno, saparivāro",
  "anya-e0807n3:156_2": "sahaparivāro vā, saha mūlena uddhaṭo samūluddhaṭo rukkho.",
  "anya-e0807n3:157_0": "6. Upamānopameyyajotakaivayutto upamānapubbapado paṭhamāya yathā-nigrodho iva parimaṇḍalo",
  "anya-e0807n3:157_1": "yo so nigrodhaparimaṇḍalo. Saṅkho viya paṇḍaro ayanti saṅkhapaṇḍaro, kāko viya sūro",
  "anya-e0807n3:157_2": "ayanti kākasūro. Cakkhu iva bhūto ayaṁ paramatthadassanatoti cakkhubhūto bhagavā.",
  "anya-e0807n3:157_3": "Evaṁ atthabhūto, dhammabhūto, brahmabhūto, andhabhūto. Muñjapabbajamiva bhūtā ayaṁ",
  "anya-e0807n3:157_4": "muñjapabbajabhūtā kudiṭṭhi. Tantākulamiva jātā ayaṁti tantākulajātā.",
  "anya-e0807n3:158_0": "Chaṭṭhyatthe-suvaṇṇassa vaṇṇo viya vaṇṇo yassa so suvaṇṇavaṇṇo bhagavā, majjhapadalopo.",
  "anya-e0807n3:158_1": "Nāgassa gati viya gati assāti nāgagati. Evaṁ sīhagati, nāgavikkamo, sīhavikkamo,",
  "anya-e0807n3:158_2": "sīhahanu. Eṇissa viya jaṅghā assāti eṇijaṅgho. Brahmuno viya saro assāti brahmassaro.",
  "anya-e0807n3:159_0": "7. Vāsaddatthe saṅkhyāubhayapado yathā-dve vā tayo vā dvatti, dvattayo ca te pattā",
  "anya-e0807n3:159_1": "ceti dvattipattā, “tisva”iti tisadde pare dvissa attaṁ. Dvīhaṁ vā tīhaṁ vā dvīhatīhaṁ,",
  "anya-e0807n3:159_2": "cha vā pañca vā vācā chappañcavācā, evaṁ sattaṭṭhamāsā, ekayojanadviyojanāni.",
  "anya-e0807n3:160": "8. Disantarālattho yathā-pubbassā ca dakkhiṇassā ca disāya yadantarālaṁ sā pubbadakkhiṇā vidisā. Ettha –",
  "anya-e0807n3:161": "69. Sabbādayo vuttimatteti",
  "anya-e0807n3:162": "Itthivācakā sabbādayo vuttimatte pumeva honti. Evaṁ pubbuttarā, aparadakkhiṇā, pacchimuttarā. Pubbā ca sā dakkhiṇā ceti vā.",
  "anya-e0807n3:163_0": "9. Byatihāralakkhaṇo yathā – “tattha gahetvā tena paharitvā yuddhe sarūpaṁ”ti suttena",
  "anya-e0807n3:163_1": "samāse kate kesesu ca kesesu ca gahetvā yuddhaṁ pavattaṁ kesākesī, daṇḍehi ca daṇḍehi",
  "anya-e0807n3:163_2": "ca paharitvā yuddhaṁ pavattaṁ daṇḍādaṇḍīti hoti. Ettha ca “cī vītihāre”ti cīpaccaye",
  "anya-e0807n3:163_3": "“cismiṁ”ti ākāro, evaṁ muṭṭhāmuṭṭhī.",
  "anya-e0807n3:164_0": "Sobhaṇo gandho sugandho, so assa atthīti sugandhīhi atthiatthe īpaccayena siddhaṁ.",
  "anya-e0807n3:164_1": "Yasmā ca bhaddāya kāpilāniyā apadāne “puno pattaṁ gahetvāna, sodhayitvā sugandhinā”ti",
  "anya-e0807n3:164_2": "vuttaṁ, tasmā vuttiyaṁ ikārantassa abhāvadīpanatthaṁ “sugandhi duggandhīti payogā",
  "anya-e0807n3:164_3": "na dissatī”ti vuttaṁ. Sugandhināti ekavacane rasso.",
  "anya-e0807n3:165": "19. Catthe",
  "anya-e0807n3:166": "Anekaṁsyādyantaṁ catthe ekatthaṁ vā hoti. Samuccayo anvācayo itarītarayogo samāhāroti casaddassa attho catubbidho.",
  "anya-e0807n3:167_0": "Tattha samuccayā+nvācayesu samāso na hoti, kriyāsāpekkhatāya nāmānaṁ aññamaññaṁ ayuttatthattā,",
  "anya-e0807n3:167_1": "yathā-cīvaraṁ piṇḍapātañca paccayaṁ sayanāsanaṁ adāsi, dānañca dehi, sīlañcarakkhāhi.",
  "anya-e0807n3:167_2": "Itarītarayoge samāhāre ca aññamaññāpekkhattā samāso.",
  "anya-e0807n3:168": "Ubhayatthapadhāne catthe katha+mekatthībhāvo sambhave+ti ce, vuttañhi –",
  "anya-e0807n3:169": "Sappadhānāpi yattha+tthā, mitho sāpekkhatā iva;",
  "anya-e0807n3:170": "Kriyāsambandhasāmaññā, catthe+katthaṁ ta+duccateti.",
  "anya-e0807n3:171": "Yasmā ekatthībhāvepi satīyasatīyatthe padhānaṁ, tasmā idaṁ vuccate –",
  "anya-e0807n3:172": "Na+ññamaññaṁ visesenti, catthe atthā padāniva;",
  "anya-e0807n3:173": "Satthavutyī ato tesaṁ, padhānatthaṁ+bhiyujjate.",
  "anya-e0807n3:174": "Itarītarayogo ca, samāhārotya+yaṁ dvidhā;",
  "anya-e0807n3:175": "Samāso tu imaṁ aññe, jānante dvandanāmato.",
  "anya-e0807n3:176": "Itarītarayogasmiṁ+vayavatthassa sambhavo;",
  "anya-e0807n3:177": "Samudāyatirobhāvo, paraṁva liṅga+massa ca.",
  "anya-e0807n3:178": "Samudāyabbhavo yasmiṁ+vayavā ca tirohitā;",
  "anya-e0807n3:179": "Samāhārotya+yaṁ cattho, so ca hoti napuṁsake.",
  "anya-e0807n3:180_0": "Itarītarayogo yathā-sāriputto ca moggallāno ca sāriputtamoggallānā, bho sāriputtamoggallānā",
  "anya-e0807n3:180_1": "iccādi. Avayavapadhānattā bahuvacanameva. Samaṇā ca brāhmaṇā ca samaṇabrāhmaṇā, evaṁ",
  "anya-e0807n3:180_2": "brāhmaṇagahapatikā, khattiyabrāhmaṇā, devamanussā, candimasūriyā.",
  "anya-e0807n3:181": "64. Vijjāyonisambandhīna+mā tatra cattheti",
  "anya-e0807n3:182": "Vijjāsambandhīnaṁ yonisambandhīnañca catthe ā hotīti ukārassa ā, hotā ca potā ca hotāpotāro. Evaṁ mātāpitaro.",
  "anya-e0807n3:183": "65. Putteti",
  "anya-e0807n3:184": "Putte uttarapade pitādīna+mā hoti catthe. Pitā ca putto ca pitāputtā, evaṁ mātāputtā.",
  "anya-e0807n3:185": "78. Jāyāya jayaṁ patimhi",
  "anya-e0807n3:186": "Patimhi pare jāyāya jayaṁ hoti. Jāyā ca pati ca jayampatayo. Jānipatīti pakatantarena siddhaṁ, jāni ca pati ca jānipati. Evaṁ jampati dampatīti.",
  "anya-e0807n3:187": "Kvaci appasaraṁ pubbaṁ nipatati, yathā-cando ca sūriyo ca candasūriyā, nigamā ca janapadā ca nigamajanapadā. Evaṁ surāsuragaruḍamanujabhujagagandhabbā.",
  "anya-e0807n3:188": "Kvaci ivaṇṇu+vaṇṇantānaṁ pubbanipāto, yathā-aggidhumā, gatibuddhibhujapaṭhaharakarasayā, dhātuliṅgāni.",
  "anya-e0807n3:189": "Kvaci sarādiakārantaṁ pubbaṁ nipatati, yathā-atthadhammā, atthasaddā, saddatthā vā.",
  "anya-e0807n3:190": "Aññamaññasāpekkhānameva tirohitāvayavabhedo samudāyapadhāno samāhāro, yathā-chattañca upāhanā ca chattupāhanaṁ.",
  "anya-e0807n3:191": "20. Samāhāre napuṁsakanti",
  "anya-e0807n3:192": "Samāhāre sabbattha napuṁsakaliṅgaṁ bhavati, samāhārasse+kattā ekavacanameva.",
  "anya-e0807n3:193": "23. Syādīsu rassoti",
  "anya-e0807n3:194": "Napuṁsake vattamānassa syādīsu rasso. Bho chattupāhana, chattupāhanaṁ, chattupāhanena iccādi.",
  "anya-e0807n3:195_0": "Te ca samāhāritarītarayogā bahulaṁvidhānā niyatavisayāyeva honti, tatrā+yaṁ visayavibhāgo-niruttipiṭakāgato-pāṇi+tūriya+yogga+senaṅgānaṁ,",
  "anya-e0807n3:195_1": "niccaverīnaṁ, saṅkhyāparimāṇasaññānaṁ, khuddajantukānaṁ, pacanacaṇḍālānaṁ, caraṇasādhāraṇānaṁ,",
  "anya-e0807n3:195_2": "ekajjhāyanapāvacanānaṁ, liṅgavisesānaṁ, vividhaviruddhānaṁ, disānaṁ, nadīnañca niccasamāhārekatthaṁ bhavati.",
  "anya-e0807n3:196_0": "Pāṇaṅgānaṁ-cakkhu ca sotañca cakkhusotaṁ, mukhañca nāsikā ca mukhanāsikaṁ, “syādīsu",
  "anya-e0807n3:196_1": "rasso”ti napuṁsake vattamānassa rasso. Hanu ca gīvā ca hanugīvaṁ, kaṇṇā ca nāsā ca",
  "anya-e0807n3:196_2": "kaṇṇanāsaṁ, pāṇi ca pādo ca pāṇipādaṁ, chavi ca maṁsañca lohitañca chavimaṁsalohitaṁ,",
  "anya-e0807n3:196_3": "nāmañca rūpañca nāmarūpaṁ, jarā ca maraṇañca jarāmaraṇaṁ.",
  "anya-e0807n3:197_0": "Tūriyaṅgānaṁ-alaso ca tālambaro ca alasatālambaraṁ, murajo ca gomukho ca murajagomukhaṁ,",
  "anya-e0807n3:197_1": "saṁkho ca paṇavo ca deṇḍimo ca, saṁkhā ca paṇavā ca deṇḍimā cāti vā saṁkhapaṇavadeṇḍimaṁ,",
  "anya-e0807n3:197_2": "paṇavādayo dvepi bherivisesā, maddaviko ca pāṇaviko ca maddavikapāṇavikaṁ, gītañca",
  "anya-e0807n3:197_3": "vāditañca gītavāditaṁ, sammañca tāḷañca sammatāḷaṁ, sammaṁti kaṁsatālaṁ, tāḷaṁti hatthatāḷaṁ.",
  "anya-e0807n3:198": "Yoggaṅgānaṁ-phālo ca pācanañca phālapācanaṁ, yugañca naṅgalañca yuganaṅgalaṁ.",
  "anya-e0807n3:199_0": "Senaṅgānaṁ-hatthino ca assā ca hatthiassaṁ, rathā ca pattikā ca rathapattikaṁ, asi",
  "anya-e0807n3:199_1": "ca satti ca tomarañca piṇḍañca asisattitomarapiṇḍaṁ, asi ca cammañca asicammaṁ, cammanti",
  "anya-e0807n3:199_2": "saravāraṇa-phalakaṁ. Dhanu ca kalāpo ca dhanukalāpaṁ, kalāpo=tuṇīraṁ. Paharaṇañca",
  "anya-e0807n3:199_3": "āvaraṇañca paharaṇāvaraṇaṁ.",
  "anya-e0807n3:200": "Niccaverīnaṁ-ahi ca nakulo ca, ahī ca nakulā cāti vā ahinakulaṁ. Evaṁ biḷāramūsikaṁ, antassa rassattaṁ. Kākolukaṁ, sappamaṇḍūkaṁ, garuḷasappaṁ, nāgasupaṇṇaṁ.",
  "anya-e0807n3:201_0": "Saṅkhyāparimāṇasaññānaṁ-ekakañca dukañca ekakadukaṁ. Evaṁ, dukatikaṁ, tikacatukkaṁ,",
  "anya-e0807n3:201_1": "catukkapañcakaṁ. Dasakañca ekādasakañca dasekādasakaṁ, “titālīsa” iti caka-bhāgalopaniddesena kakārassa lopo.",
  "anya-e0807n3:202_0": "Khuddajantukānaṁ-kīṭā ca paṭaṅgā ca kīṭapaṭaṅgaṁ, kīṭā=kapālapiṭṭhikapāṇā. Evaṁ kunthakipillikaṁ,",
  "anya-e0807n3:202_1": "ḍaṁsā ca makasā ca ḍaṁsamakasaṁ, makkhikā ca kipillikā ca makkhikakipillikaṁ, kīṭā",
  "anya-e0807n3:202_2": "ca sariṁsapā ca kīṭasariṁsapaṁ. Tattha kunthā=sukhumakipillikā.",
  "anya-e0807n3:203": "Khuddajantu anaṭṭhī vā, atha kho khuddakopi vā;",
  "anya-e0807n3:204": "Sataṁ vā pasato yesaṁ, keci ānatulā iti.",
  "anya-e0807n3:205_0": "Pacanacaṇḍālānaṁ-orabbhikā ca sūkarikā ca orabbhikasūkarikaṁ, evaṁ sākuntikamāgavikaṁ.",
  "anya-e0807n3:205_1": "Sapāko ca caṇḍālo ca sapākacaṇḍālaṁ, pukkusachavaḍāhakaṁ, venarathakāraṁ, tattha",
  "anya-e0807n3:205_2": "venā=tacchakā, rathakārā=cammakārā.",
  "anya-e0807n3:206_0": "Caraṇasādhāraṇānaṁ-atiso ca bhāradvājo ca atisabhāradvājaṁ, kaṭṭho ca kapālo ca kaṭṭhakapālaṁ,",
  "anya-e0807n3:206_1": "sīlañca paññāṇañca sīlapaññāṇaṁ, samatho ca vipassanā ca samathavipassanaṁ, vijjā",
  "anya-e0807n3:206_2": "ca caraṇañca vijjācaraṇaṁ, evaṁ nāmarūpaṁ, hirottappaṁ, satisampa-jaññaṁ, lobhamohaṁ,",
  "anya-e0807n3:206_3": "dosamohaṁ, ahirikānottappaṁ, thinamiddhaṁ, uddhaccakukkucca+miccādi.",
  "anya-e0807n3:207": "Ekajjhāyanapāvacanānaṁ-dīgho ca majjhimo ca dīghamajjhimaṁ, evaṁ ekuttara saṁyuttakaṁ, khandhakavibhaṅgaṁ.",
  "anya-e0807n3:208_0": "Liṅgavisesānaṁ-itthī ca pumā ca itthipumaṁ, dāsī ca dāso ca dāsidāsaṁ, cīvarañca",
  "anya-e0807n3:208_1": "piṇḍapāto ca senāsanañca gilānapaccayabhesajjaparikkhāro ca cīvarapiṇḍapātasenāsanagilānapaccayabhesajjaparikkhāraṁ,",
  "anya-e0807n3:208_2": "tiṇañca kaṭṭho ca sākhā ca palāsañca tiṇakaṭṭhasākhāpalāsaṁ. “Lābhī hoti cīvarapiṇḍapātasenāsanagilānapaccayabhesajjaparikkhārānaṁ”tipi dissati.",
  "anya-e0807n3:209_0": "Vividhaviruddhānaṁ-kusalañca akusalañca kusalākusalaṁ, evaṁ sāvajjānavajjaṁ, hīnapaṇītaṁ,",
  "anya-e0807n3:209_1": "kaṇhasukkaṁ, chekapāpakaṁ, sukhadukkhaṁ, adhamuttamaṁ, paṭighānunayaṁ, chāyātapaṁ,",
  "anya-e0807n3:209_2": "ālokandhakāraṁ. Rattiñca divā ca rattindivaṁ, “rattindivadāragavacaturassā”ti apaccaye",
  "anya-e0807n3:209_3": "kate numaāgamo. Aho ca ratti ca ahorattaṁ, “dīghā+hovassekadesehi ca ratyā”ti apaccaye",
  "anya-e0807n3:209_4": "kate “manādyāpādīna+mo maye ce”ti okāro.",
  "anya-e0807n3:210": "Disānaṁ-pubbā ca aparā ca pubbāparaṁ, evaṁ puratthimapacchimaṁ, dakkhiṇuttaraṁ, pubbadakkhiṇaṁ, pubbuttaraṁ, aparadakkhiṇaṁ, aparuttaraṁ.",
  "anya-e0807n3:211": "Nadīnaṁ-gaṅgā ca yamunā ca gaṅgāyamunaṁ, evaṁ mahīsarabhū.",
  "anya-e0807n3:212_0": "Tiṇa+rukkha+pasu+sakuṇa+dhana+khañña+byañjana+janapadānaṁ vā. Tiṇavisesānaṁ-usīrāni",
  "anya-e0807n3:212_1": "ca bīraṇāni ca usīrabīraṇaṁ usīrabīraṇāni vā. Evaṁ muñjapabbajaṁ muñjapabbajāni vā,",
  "anya-e0807n3:212_2": "kāsakusaṁ kāsakusā vā.",
  "anya-e0807n3:213_0": "Rukkhavisesānaṁ-assatthā ca kapiṭṭhā ca assatthakapiṭṭhaṁ assatthakapiṭṭhā vā, evaṁ",
  "anya-e0807n3:213_1": "ambapanasaṁ ambapanasā, khadirapalāsaṁ khadirapalāsā, dhavāssakaṇṇaṁ dhavāssakaṇṇā,",
  "anya-e0807n3:213_2": "pilakkhanigrodhaṁ pilakkhanigrodhā, sākasālaṁ sākasālā.",
  "anya-e0807n3:214_0": "Pasuvisesānaṁ-gajā ca gavajā ca gajagavajaṁ gajagavajā vā, ajā ca eḷakā ca ajeḷakaṁ",
  "anya-e0807n3:214_1": "ajeḷakā, hatthī ca gāvo ca assā ca vaḷavā ca hatthīgavassavaḷavaṁ hatthīgavassavaḷavā,",
  "anya-e0807n3:214_2": "rassattaṁ. Evaṁ gomahisaṁ gomahisā, eṇeyyavarāhaṁ eṇeyyavarāhā, sīhabyagghataracchaṁ",
  "anya-e0807n3:214_3": "sīhabyagghataracchā, kukkuṭasūkaraṁ kukkuṭasūkarā, eṇeyyagomahisaṁ eṇeyyagomahisā.",
  "anya-e0807n3:215": "Sakuṇavisesānaṁ-haṁsā ca bakā ca haṁsabakaṁ haṁsabakā. Evaṁ kāraṇḍavacakkavākaṁ kāraṇḍavacakkavākā, mayūrakoñcaṁ mayūrakoñcā, sukasālikaṁ sukasālikā, bakabalākaṁ bakabalākā.",
  "anya-e0807n3:216": "Dhanānaṁ-hiraññañca suvaṇṇañca hiraññasuvaṇṇaṁ hiraññasuvaṇṇāni. Evaṁ jātarūparajataṁ jātarūparajatāni, maṇisaṅkhamuttaveḷuriyaṁ maṇisaṅkhamuttaveḷuriyā.",
  "anya-e0807n3:217": "Dhaññānaṁ-sālī ca yavā ca sāliyavaṁ sāliyavā vā. Evaṁ tilamuggamāsaṁ tilamuggamāsāni, nippāvakulatthaṁ nippāvakulatthā.",
  "anya-e0807n3:218": "Byañjanānaṁ-sāko ca suvā ca sākasuvaṁ sākasuvā. Evaṁ gabyamāhisaṁ gabyamāhisā, eṇeyyavarāhaṁ eṇeya, varāhā. Migamayūraṁ migamayūrā.",
  "anya-e0807n3:219_0": "Janapadānaṁ-kāsi ca kosalā ca kāsikosalaṁ kāsikosalā, vajjī ca mallā ca vajjimallaṁ",
  "anya-e0807n3:219_1": "vajjimallā, aṅgā ca magadhā ca aṅgamagadhaṁ aṅgamagadhā, evaṁ cetivaṁsaṁ cetivaṁsā,",
  "anya-e0807n3:219_2": "macchasūrasenaṁ macchasūrasenā, kurupañcālaṁ kurupañcālā. Nāmañca rūpañca nāmarūpañca",
  "anya-e0807n3:219_3": "nāmarūpanāmarūpanti caturekapañcavokāravasena vattabbe bahulādhikārā sarūpekasesaṁ",
  "anya-e0807n3:219_4": "katvā nāmarūpanti vuttaṁ.",
  "anya-e0807n3:220_0": "Etasmiṁ ekatthībhāvakaṇḍe yaṁ vuttaṁ pubbaṁ, tadeva pubbaṁ nipatati, kamātikkame",
  "anya-e0807n3:220_1": "payojanassā+bhāvā. Kvaci vipallāsopi hoti, bahulādhikārato, dantānaṁ rājā rājadanto.",
  "anya-e0807n3:220_2": "Catthe samāhāre “sabhāparisāyā”ti ñāpakā kvaci napuṁsakaliṅgaṁ na bhavati, ādhipaccañca",
  "anya-e0807n3:220_3": "parivāro ca ādhipaccaparivāro. Evaṁ chandapārisuddhi, paṭisandhipavattiyaṁ.",
  "anya-e0807n3:221": "40. Samāsantva",
  "anya-e0807n3:222": "Upari aya+madhikarīyati.",
  "anya-e0807n3:223": "41. Pāpādīhi bhūmiyā",
  "anya-e0807n3:224": "Pāpādīhi parā yā bhūmi, tassā samāsanto a hoti. Pāpā bhūmi yasminti pāpabhūmaṁ, jātiyā upalakkhitā bhūmi jātibhūmaṁ.",
  "anya-e0807n3:225": "42. Saṁkhyāhiti",
  "anya-e0807n3:226": "Saṁkhyāhi parāya bhūmiyā a hoti. Dve bhūmiyo assa dvibhūmaṁ. Evaṁ tibhūmaṁ.",
  "anya-e0807n3:227": "43. Nadīgodhāvarīnaṁ",
  "anya-e0807n3:228": "Saṁkhyāhi parāsaṁ nadīgodhāvarīnaṁ samāsanto a hoti. Pañcannaṁ nadīnaṁ samāhāro pañcanadaṁ. Evaṁ sattagodhāvaraṁ.",
  "anya-e0807n3:229": "44. Asaṁkhyehi cā+ṅgulyā+nāññāsaṁkhyatthesuti",
  "anya-e0807n3:230_0": "Asaṁkhyehi saṁkhyāhi ca parāya aṅguliyā samāsanto a hoti. Niggata+maṅgulīhi niraṅgulaṁ,",
  "anya-e0807n3:230_1": "dve aṅguliyo samāhaṭā dvaṅgulaṁ. Anaññāsaṁkhyatthesūti kiṁ, pañca aṅguliyo asmiṁ",
  "anya-e0807n3:230_2": "hattheti pañcaṅguli, aṅguliyā samīpaṁ upaṅguli.",
  "anya-e0807n3:231": "45. Dīghāhovassekadesehi ca rattyāti",
  "anya-e0807n3:232_0": "Dīghādīhi parāya rattiyā a hoti. Dīghā ca sā ratti cāti dīgharattaṁ. Aho ca ratti",
  "anya-e0807n3:232_1": "ca ahorattaṁ, āpādittā o. Vassāsu ratti vassārattaṁ. Pubbā ca sā ratti cāti pubbarattaṁ.",
  "anya-e0807n3:232_2": "Evaṁ apararattaṁ, aḍḍharattaṁ, atikkanto rattiṁ atiratto. Dve rattiyo samāhaṭā dvirattaṁ.",
  "anya-e0807n3:232_3": "Anaññāsaṁkhyatthesu tveva, dīghā ratti asminti dīgharatti, hemanto. Rattiyā samīpaṁ",
  "anya-e0807n3:232_4": "uparatti. Bahulaṁvidhānā kvaci hoteva, rattiparimāṇānurūpaṁ yathārattaṁ.",
  "anya-e0807n3:233": "46. Gotva+catthe cā+lope",
  "anya-e0807n3:234_0": "Gosaddā alopavisaye samāsanto a hoti na ce catthādīsu samāso. Rañño go rājagavo.",
  "anya-e0807n3:234_1": "Paramo ca so go cāti paramagavo. Pañcannaṁ gunnaṁ samāhāro pañcagavaṁ, “gossā+vaṅa”ti",
  "anya-e0807n3:234_2": "avaṅa. Taṁ dhana+massāti pañcagavadhano. Dasagavaṁ.",
  "anya-e0807n3:235": "47. Rattindiva+dāragava+caturassā",
  "anya-e0807n3:236": "Ete saddā a-antā nipaccante. Ratti ca divā ca rattindivaṁ, imināva numāga mā. Dārā ca gavo ca dāragavaṁ. Catasso assiyo assa caturasso.",
  "anya-e0807n3:237": "48. Āyāme+nugavaṁ",
  "anya-e0807n3:238": "Anugavaṁti nipaccate āyāmegamyamāne. Gavassa āyāmo anugavaṁ sakaṭaṁ, asaṅkhyasamāso.",
  "anya-e0807n3:239": "49. Akkhismā+ññatthe",
  "anya-e0807n3:240": "Akkhismā samāsanto a hoti aññatthe. Visālāni akkhīni yassa so visālakkho.",
  "anya-e0807n3:241": "50. Dārumya+ṅgulyā",
  "anya-e0807n3:242": "Aṅgulantā aññatthe dārumhi samāsanto a hoti. Dve aṅguliyo avayavā asseti dvaṅgulaṁ dāru, evaṁ pañcaṅgulaṁ. Aṅgulisadisāvayavaṁ dhaññādīnaṁ vikkhepakaṁ dārūti vuccate.",
  "anya-e0807n3:243": "54. Uttarapade",
  "anya-e0807n3:244": "Idaṁ sabbattha adhikātabbaṁ.",
  "anya-e0807n3:245": "55. Imassi+danti",
  "anya-e0807n3:246_0": "Uttarapade imassa idaṁ, imāya attho idamaṭṭho, thassa ṭho, idamaṭṭho assa atthīti",
  "anya-e0807n3:246_1": "idamaṭṭhī, idamaṭṭhino bhāvo idamaṭṭhitā. Imesaṁ paccayā idappaccayā, niggahītalopo passa ca dvibhāvo.",
  "anya-e0807n3:247": "57. Ṭa ntantūnanti",
  "anya-e0807n3:248": "Ntantūnaṁ uttarapade ṭa hoti. Bhavanto patiṭṭhā amhanti bhavaṁpatiṭṭhā mayaṁ, niggahītāgamo, vagganto, yossa ṭā ca. Bhagavā mūlaṁ etesaṁti bhagavaṁmūlakā no dhammā.",
  "anya-e0807n3:249": "58. A",
  "anya-e0807n3:250": "Iti ntantūnaṁ a hoti. Guṇavanto patiṭṭhā mamāti guṇavantapatiṭṭho+smi.",
  "anya-e0807n3:251": "60. Parassa saṁkhyāsuti",
  "anya-e0807n3:252": "Saṁkhyāsu parassa o, paro satasmā adhikā parosataṁ.",
  "anya-e0807n3:253": "61. Jane puthassuti",
  "anya-e0807n3:254": "Puthassa jane u hoti. Puthagevā+yaṁ janoti puthujjano, jassa dvittaṁ.",
  "anya-e0807n3:255": "62. So chassā+hā+yatane vā",
  "anya-e0807n3:256": "Ahe āyatane ca uttarapade chassa so hoti vā. Sāhaṁ chāhaṁ, saḷāyatanaṁ chaḷāyatanaṁ. (Sambaraṁ)",
  "anya-e0807n3:257": "63. Ltu+pitādīna+māravaraṅa",
  "anya-e0807n3:258": "Ltupaccayantānaṁ pitādīnañca yathākkama+māravaraṅa vā hontu+ttarapade. Satthuno dassanaṁ satthāradassanaṁ, kattāraniddeso. Mātarapitaro. Vātveva, satthudassanaṁ, mātujāyo.",
  "anya-e0807n3:259": "68. Kvaci paccayeti",
  "anya-e0807n3:260_0": "Paccaye pumabhāve atisayena byattā byattatarā, byattatamā. “Tassaṁ tatra, tāya tato,",
  "anya-e0807n3:260_1": "tassaṁ velāyaṁ tadā”“… etthantare rūpāni ācariyasaṁgharakkhita mahāsāmittheramatena",
  "anya-e0807n3:260_2": "imināva “kvaci paccayeti suttena siddhāni, teneva tāni imasmiṁ sutte udāhaṭāni. ācariyamoggallānamahātheramatena",
  "anya-e0807n3:260_3": "pane+tāni “sabbādayo vuttimatteti suttena siddhāni. toādīnaṁ vibhatyatthe vihitapaccayattā,",
  "anya-e0807n3:260_4": "tadanthānañca ṇādivuttittā dvinnampi therānaṁ matā aviruddhā.",
  "anya-e0807n3:261": "71. Saññāya+mudo+dakassa",
  "anya-e0807n3:262": "Saññāya+mudakassu+ttarapade udādeso hoti. Udadhi, udapānaṁ.",
  "anya-e0807n3:263": "72. Kumbhādīsu vā",
  "anya-e0807n3:264": "Kumbhādīsu+ttarapadesu udakassa udādeso vā hoti. Udakumbho, udakakumbho. Udapatto udakapatto. Udabindu udakabindu. Ākatigaṇo+yaṁ.",
  "anya-e0807n3:265": "73. Sotādīsū+lopo",
  "anya-e0807n3:266": "Sotādīsu+ttarapadesu udakassa ussa lopo hoti. Dakasotaṁ, dakarakkhaso.",
  "anya-e0807n3:267": "26. Itthiya+matvā",
  "anya-e0807n3:268": "Itthiyaṁ vattamānato akārantato nāmasmā āpaccayo hoti. Dhammadinnā.",
  "anya-e0807n3:269": "27. Nadādito ṅī",
  "anya-e0807n3:270": "Nadādīhi itthiyaṁ vīpaccayo hoti. Nadī mahī kumārī taruṇī vāruṇī gotamī.",
  "anya-e0807n3:271": "Goto vā",
  "anya-e0807n3:272": "Gāvī go. Ākatigaṇo+yaṁ. Va-kāro “ntantūnaṁ vīmhi to vā”ti visesanattho.",
  "anya-e0807n3:273": "28. Yakkhāditvi+nī ca",
  "anya-e0807n3:274": "Yakkhādito itthiyaṁ inī hoti vī ca. Yakkhinī yakkhī, nāginī nāgī, sīhinī sīhī.",
  "anya-e0807n3:275": "29. Ārāmikādīhi",
  "anya-e0807n3:276": "Ārāmikādito inī hoti+tthiyaṁ. Ārāmikinī, anantarāyikinī.",
  "anya-e0807n3:277": "Saññāyaṁ mānuso mānusinī, aññatra mānusī.",
  "anya-e0807n3:278": "30. Yuvaṇṇehi nī",
  "anya-e0807n3:279": "Itthiya+mivaṇṇuvaṇṇantehi nī hoti bahulaṁ. Sadāpayatapāṇinī, daṇḍinī, bhikkhunī, khattabandhunī, paracittavidunī. Mātuādito kasmā na hoti, itthipaccayaṁ vināpi itthattābhidhānato.",
  "anya-e0807n3:280": "31. Ttimhā+ññatthe",
  "anya-e0807n3:281": "Ttimhā+ññattheyeva itthiyaṁ nī hoti bahulaṁ. Sā+haṁ ahiṁsāratinī, tassā muṭṭhassatiniyā, sā gāvī vacchagiddhinī. Aññattheti kiṁ, dhammarati.",
  "anya-e0807n3:282": "32. Gharaṇyādayoti",
  "anya-e0807n3:283": "Gharaṇipabhutayo nīpaccayantā sādhavo honti. Ghara+massā atthīti īmhi “yuvaṇṇehi nī”ti nī, gharaṇī. Iminā nassa ṇo, īssa attañca.",
  "anya-e0807n3:284": "Ācariyā vā yalopo ca iti gaṇasuttena niyāmitattā imināva nīmhi yalopo ca, ācarinī ācariyā.",
  "anya-e0807n3:285": "33. Mātulāditvā+nī bhariyāyanti",
  "anya-e0807n3:286": "Mātulādito bhariyāya+mānī hoti. Mātulānī, varuṇānī, gahapatānī, ācariyānī.",
  "anya-e0807n3:287": "Abhariyāyaṁ khattiyā vā iti gaṇasuttena niyamitattā iminā vā ānī, khattiyānī. Nadādipāṭhā bhariyāyantu ī, khattiyī.",
  "anya-e0807n3:288": "34. Upamā+saṁhita+sahita+saññata+saha+sapha+vāma+lakkhaṇāditū+rutūti",
  "anya-e0807n3:289_0": "Ūrusaddato itthiya+mū hoti. Karabho viya ūru yassā sā karabhorū, saṁhito ūru assāti",
  "anya-e0807n3:289_1": "saṁhitorū, evaṁ sahitorū, saññatorū, sahorū, saphorū, vāmorū, lakkhaṇorū. Ūti yogavibhāgā brahmabandhū.",
  "anya-e0807n3:290": "35. Yuvāti",
  "anya-e0807n3:291": "Yuvasaddatoti hoti+tthiyaṁ. Yuvati.",
  "anya-e0807n3:292": "36. Ntantūnaṁ vīmhi to vāti",
  "anya-e0807n3:293": "Vīmhi ntantūnaṁ to vā hoti. Gacchatī gacchantī, sīlavata sīlavantī.",
  "anya-e0807n3:294": "37. Bhavato bhototi",
  "anya-e0807n3:295": "Vīmhi bhavato bhotādeso vā hoti. Bhotī bhavantī.",
  "anya-e0807n3:296": "39. Puthussa pathavaputhavāti",
  "anya-e0807n3:297": "Vīmhi puthussa pathavaputhavā honti. Pathavī puthavī, ṭhe pathavī.",
  "anya-e0807n3:298": "Iti payogasiddhiyaṁ samāsakaṇḍo catuttho."
}