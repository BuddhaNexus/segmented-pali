{
  "anya-e0801n3:0": "(3) Tatiyo kaṇḍo (samāso)",
  "anya-e0801n3:1": "1. Syādi syādinekatthaṁ.",
  "anya-e0801n3:2": "Syādyantaṁ syādyantena sahekatthaṁ hotīti idamadhikataṁ veditabbaṁ, so ca bhinnatthānamekatthībhāvo samāsoti vuccate.",
  "anya-e0801n3:3": "2. Asaṅkhyaṁvibhatti sampatti samīpa sākalyābhāva yathā pacchāyugapadatthe.",
  "anya-e0801n3:4_0": "Asaṅkhyaṁ, syādyantaṁ vibhatyādīnamatthe vattamānaṁ syādyantena sahekatthaṁ bhavati,",
  "anya-e0801n3:4_1": "tattha vibhatyatthe tāva itthīsu kathā pavattā adhitthi. Sampatti dvidhā attasampatti",
  "anya-e0801n3:4_2": "samiddhi ca, sampannaṁ brahmaṁ sabrahmaṁ licchavīnaṁ, samiddhi bhikkhānaṁ subhikkhaṁ.",
  "anya-e0801n3:4_3": "Samīpe kumbhassa samīpamupakumbhaṁ. Sākalyesatiṇamajjhoharati, sāgyadhīte. Abhāvo",
  "anya-e0801n3:4_4": "sambandhibhedā bahuvidho, tatra iddhābhāve-vigatā iddhi saddikānaṁ dussaddikaṁ, atthābhāve-abhāvo",
  "anya-e0801n3:4_5": "makkhikānaṁ nimmakkhikaṁ, ahikkamābhāve-atigatāni tiṇāni nittiṇaṁ, sampatyābhāve-atigataṁ",
  "anya-e0801n3:4_6": "lahupāvuraṇaṁ atilahupāvuraṇaṁ, lahupāvuraṇassa nāyamupabhogakāloti attho. Yathā",
  "anya-e0801n3:4_7": "etthā-nekavidho, tatra yoggatāyaṁ-anurūpaṁ surūpovahati, vicchāyaṁ-anvaddhamāsaṁ,",
  "anya-e0801n3:4_8": "atthānativattiyaṁ-yathāsatti, sadisatte, sadiso kikhiyā sakikhi, ānupubbiye-anujeṭṭhaṁ,",
  "anya-e0801n3:4_9": "pacchādattheanurathaṁ, yugapadatthe-sacakkaṁ nidhehi.",
  "anya-e0801n3:5": "3. Yathā na tulye.",
  "anya-e0801n3:6": "Yathāsaddo tulyatthe vattamāno syādyantena sahekattho na bhavati, yathā devadatto tathā yaññadatto.",
  "anya-e0801n3:7": "4. Yāvāvadhāraṇe.",
  "anya-e0801n3:8_0": "Yāvasaddo-vadhāraṇe vattamāno syādyantena sahekattho bhavati, avadhāraṇa mettakatā",
  "anya-e0801n3:8_1": "paricchedo, yāvāmattaṁ brāhmaṇe āmantaya, yāvajīvaṁ, avadhāraṇeti kiṁ? Yāva dinnaṁ",
  "anya-e0801n3:8_2": "tāva bhuttaṁ, nāvadhārayāmi kittakaṁ mayā bhuttanti.",
  "anya-e0801n3:9": "5. Payyapā bahi tiro pure pacchā vā pañcamyā.",
  "anya-e0801n3:10_0": "Pariādayo pañcamyantena sahekatthā honti vā, paripabbataṁ vassi devo paripabbatā,",
  "anya-e0801n3:10_1": "apapabbataṁ vassi devo apapabbatā, āpāṭaliputtaṁ vassi devo āpāṭaliputtā, bahigāmaṁ",
  "anya-e0801n3:10_2": "bahi gāmā, tiropabbataṁ tiropabbatā, purebhattaṁ purebhattā, pacchābhattaṁ pacchābhattā, vetādhikāro.",
  "anya-e0801n3:11": "6. Samīpāyāmesvanu.",
  "anya-e0801n3:12": "Anusaddo sāmīpye āyāme ca vattamāno syādyantena sahekattho hoti vā, anuvanamasani gatā, anugaṅgaṁ bārāṇasī, samīpāyāmesvīti kiṁ? Rakkhamanuvijjotate vijju.",
  "anya-e0801n3:13": "7. Tiṭṭhagvādīni.",
  "anya-e0801n3:14_0": "Tiṭṭhaguppabhutīni ekatthībhāvavisaye nipātīyante, tiṭṭhantī gāvo yasmiṁ kāle tiṭṭhagu",
  "anya-e0801n3:14_1": "kālo, vahaggu kālo. Āyatīgavaṁ, khaleyavaṁ, lūnayavaṁ lūyamānayavamiccādi, cyanto",
  "anya-e0801n3:14_2": "pettha kesā kesi, daṇḍā daṇḍi, tathā velāppabhāvanatthopi, pāto nahānaṁ pātarahānaṁ,",
  "anya-e0801n3:14_3": "sāyaṁ nayānaṁ sāyanahānaṁ, pātakālaṁ sāyakālaṁ, pātameghaṁ sāyameghaṁ, pātamaggaṁ sāyamaggaṁ.",
  "anya-e0801n3:15_0": "8. Ore pari paṭi pāre majjhe heṭṭhuddhādho-ntovāchaṭṭhiyā. Orādayo saddā chaṭṭhiyantena",
  "anya-e0801n3:15_1": "sahekatthā vā honti, ekārantattaṁ nipātanato, oregaṅgaṁ, parisikharaṁ, paṭisotaṁ,",
  "anya-e0801n3:15_2": "pāreyamunaṁ, majjhegaṅgaṁ, heṭṭhāpāsādaṁ, uddhagaṅgaṁ, adhogaṅgaṁ, anthopāsādaṁ,",
  "anya-e0801n3:15_3": "puna vāvidhānā ‘gaṅgāora’ miccādīpi honti.",
  "anya-e0801n3:16": "9. Taṁ napuṁsakaṁ.",
  "anya-e0801n3:17": "Yadetamatikkantamekatthaṁ, taṁ napuṁsakaliṅgaṁ veditabbaṁ, tathā cevodāhaṭaṁ, vā kvaci bahulādhikārā, yathāparisaṁ yathāparisāya, sakāya sakāya parisāyāti attho.",
  "anya-e0801n3:18": "10. Amādi.",
  "anya-e0801n3:19_0": "Amādi syādyantaṁ syādyantena saha bahulamekatthaṁ hoti gāmaṁ gato gāmagato, muhuttaṁ",
  "anya-e0801n3:19_1": "sukhaṁ muhuttasukhaṁ, vuttiyevopapadasamāse kumbhakāro, sapāko, tantavāyo, varāharo.",
  "anya-e0801n3:19_2": "Ntamānaktavantūti vākyameva, dhammaṁ suṇanto, dhammaṁ suṇamāno, odanaṁ bhuttavā.",
  "anya-e0801n3:20_0": "Raññā hato rājahato, asinā chinno asicchinno, pitusadiso, pitusamo, sukhasahagataṁ,",
  "anya-e0801n3:20_1": "dadhinā upasittaṁ bhojanaṁ dadhibhojanaṁ, guḷena misso odano guḷodano, vuttipadenevopasittādikiriyāyākhyāpanato",
  "anya-e0801n3:20_2": "natthāyuttatthatā. Kvaci vuttiyeva urago, pādapo. Kvaci vākyameva pharasunā chinnavā,",
  "anya-e0801n3:20_3": "dassanena pahātabbā.",
  "anya-e0801n3:21": "Buddhassa deyyaṁ buddhadeyyaṁ, yūpāya dāru yūpādāru, rajanāya doṇi rajanadoṇi. Idha na hoti saṅghassa dātabbaṁ. Kathaṁ ‘etadattho etadatthā etadattha’nti? Aññapadatthe bhavissati.",
  "anya-e0801n3:22": "Savarehi bhayaṁ savarabhayaṁ, gāmaniggato, methunāpeto, kvaci vuttiyeva kammajaṁ, cittajaṁ, idha na hoti rukkhā patito.",
  "anya-e0801n3:23_0": "Rañño puriso rājapuriso. Bahulādhikārā ntamānaniddhāriyapūraṇabhāvatittatthehi na",
  "anya-e0801n3:23_1": "hoti-mamānukubbaṁ, mamānukurumāno, gunnaṁ kaṇhā sampannakhīratamā, sissānaṁ pañcamo,",
  "anya-e0801n3:23_2": "paṭassa sukkatā, kvaci hoteva-vattamānasāmīpyaṁ, kathaṁ ‘brāhmaṇassa sukkā dantā’ti?",
  "anya-e0801n3:23_3": "Sāpekkhatāya na hoti. Idha pana hoteva ‘candanagandho, nadighoso, kaññārūpaṁ, kāyasamphasso,",
  "anya-e0801n3:23_4": "phalaraso’ti, phalānaṁ titto, phalānamāsito, phasānaṁ suhito.",
  "anya-e0801n3:24_0": "Brāhmaṇassa uccaṁ gehanti sāpekkhatāya na hoti, ‘rañño pāṭaliputtakassa dhana’nti",
  "anya-e0801n3:24_1": "dhanasambandhe chaṭṭhīti pāṭaliputtakena sambandhābhāvā na hessati, ‘rañño go ca",
  "anya-e0801n3:24_2": "asso ca puriso cā’ti bhinnatthatāya vākyameva, ‘rañño gavāssapurisā rājagavāssapurisā’ti",
  "anya-e0801n3:24_3": "vutti hotevekattibhāve.",
  "anya-e0801n3:25_0": "Dāne soṇḍo dānasoṇḍo, dhammarato, dānābhirato. Kvaci vuttiyeva kucchisayo, thalaṭṭho,",
  "anya-e0801n3:25_1": "paṅkajaṁ, saroruhaṁ. Idha na hoti bhojane mattaññutā, indriyesu guttadvāratā, āsane",
  "anya-e0801n3:25_2": "nisinno, āsane nisīditabbaṁ.",
  "anya-e0801n3:26": "11. Visesanamekatthena.",
  "anya-e0801n3:27_0": "Visesanaṁ syāntaṁ visessena syādyantena samānādhikaraṇena sahekatthaṁ hoti, nīlañca",
  "anya-e0801n3:27_1": "taṁ uppalañceti nīluppalaṁ, chinnañca taṁ paruḷhañceti chinnaparaḷhaṁ, satthīva satthī,",
  "anya-e0801n3:27_2": "satthī ca sā sāmā ceti satthisāmā, sīhova sīho, muni ca so sīho ceti munisīho, sīlameva dhanaṁ sīladhanaṁ.",
  "anya-e0801n3:28_0": "Kvaci vākyameva puṇṇo mantāṇiputto, citto gahapati. Kvaci vuttiyeva kaṇhasappo, lohitasāli,",
  "anya-e0801n3:28_1": "visesananti kiṁ? Tacchako sappo, ekattheneti kiṁ? Kāḷamhā añño. Kathaṁ ‘pattajīviko,",
  "anya-e0801n3:28_2": "āpannajīviko, māsajāto’ti? Aññapadatthe bhavissati.",
  "anya-e0801n3:29": "12. Naña.",
  "anya-e0801n3:30_0": "Nañiccetaṁ syādyantaṁ syādyantena sahekatthaṁ hoti, na brāhmaṇo abrāhmaṇo, bahulādhikārato",
  "anya-e0801n3:30_1": "asamatthatthehi, kehici hoti ‘apunageyyā gāthā, anokāsaṁ kāretvā, amūlā mūlaṁ gantvā.",
  "anya-e0801n3:30_2": "Īsaṁkaḷāro, īsaṁpiṅgaloti ‘syādi syādine’ti samāso, vākyameva vātippasaṅgābhāvā.",
  "anya-e0801n3:31": "13. Kupādayo niccamasyādividhimhi.",
  "anya-e0801n3:32_0": "Kusaddo pādayo ca syādyantena sahekatthā honti niccaṁ syādividhivisayato-ñattha,",
  "anya-e0801n3:32_1": "kucchito brāhmaṇo kubrāhmaṇo, īsakaṁ uṇhaṁ kaduṇhaṁ, panāyako, abhiseko, pakaritvā,",
  "anya-e0801n3:32_2": "pakataṁ, duppuriso, dukkaṭaṁ, supuriso, sukataṁ, abhitthutaṁ, atitthutaṁ, ākaḷāro, ābaddho.",
  "anya-e0801n3:33": "(9) “Pādayo gatādyatthe paṭhamāya”. Pagato ācariyo pācariyo, pantevāsī.",
  "anya-e0801n3:34": "(10) “Accādayo kantādyatthe dutiyāya”. Atikkanto mañcamatimañco, atimālo.",
  "anya-e0801n3:35": "(11) “Avādayo kuṭṭhādyatthe tatiyāya”. Avakuṭṭhaṁ kokilāya vanaṁ avakokilaṁ, avamayūraṁ.",
  "anya-e0801n3:36": "(12) “Pariyādayo gilānādyatthe catutthiyā”. Parigilāno ajjhenāya pariyajjheno.",
  "anya-e0801n3:37": "(13) “Nyādayo kantādyatthe pañcamiyā”.",
  "anya-e0801n3:38": "Nikkhanto kosambiyā nikkosampi, asyādividhimhīti kiṁ? Rukkhaṁ pati vijjotate.",
  "anya-e0801n3:39": "14. Cī kriyatthehi.",
  "anya-e0801n3:40": "Cīppaccayanto kiriyatthehi syādyantehi sahekattho hoti, malinīkariya.",
  "anya-e0801n3:41": "15. Bhūsanādarānādaresvalaṁsāsā.",
  "anya-e0801n3:42_0": "Bhūsanādisvatthe svalamādayo saddā kiriyatthehi syādyantehi sahekatthā honti, alaṁkariya,",
  "anya-e0801n3:42_1": "sakkacca, asakkacca. Bhūsanādīsūti kiṁ? Alaṁbhutvā gato, sakkatvā gato, asakkatvā",
  "anya-e0801n3:42_2": "gato, pariyattaṁ sobhanamasobhananti attho.",
  "anya-e0801n3:43": "16. Aññe ca.",
  "anya-e0801n3:44": "Aññe ca saddā kiriyatthehi syādyantehi saha bahulamekatthā bhavanti, purobhūya, tirobhūya, tirokariya, urasikariya, manasikariya, majjhekariya, tuṇhībhūya.",
  "anya-e0801n3:45": "17. Vānekaññatthe.",
  "anya-e0801n3:46_0": "Anekaṁ syādyantamaññassa padassatthe ekatthaṁ vā hoti, bahūni dhanāni yassa so bahudhano,",
  "anya-e0801n3:46_1": "lambā kaṇṇā yassa so lambakaṇṇo, vajiraṁ pāṇimhi yassa soyaṁ vajirapāṇi, mattā bahavo",
  "anya-e0801n3:46_2": "mātaṅgā ettha mattabahumātaṅgaṁ vanaṁ, āruḷho vānaro yaṁ rukkhaṁ so āruḷhavānaro,",
  "anya-e0801n3:46_3": "jitāni indriyāni yena so jitindriyo, dinnaṁ bhojanaṁ yassa so dinnabhojano, apagataṁ",
  "anya-e0801n3:46_4": "kāḷakaṁ yasmā paṭā so-yamapagatakāḷako, upagatā dasa yesaṁ te upadasā, āsannadasā,",
  "anya-e0801n3:46_5": "adūradasā, adhikadasā, tayo dasa parimāṇamesaṁ tidasā, kathaṁ dasasaddo saṅkhyāne",
  "anya-e0801n3:46_6": "vattate? Parimāṇasaddasannidhānā, yathā pañca parimāṇamesaṁ pañcakā sakunāti, dve",
  "anya-e0801n3:46_7": "vā tayo vā parimāṇamesaṁ dvattayo vāsaddatthe vā dve vā tayo vā dvattayo.",
  "anya-e0801n3:47_0": "Dakkhiṇassā ca pubbassā ca disāya yadantarāḷaṁ dakkhiṇapubbā disā, dakkhiṇā ca sā",
  "anya-e0801n3:47_1": "pubbā cāti vā, saha puttenāgato saputto, salomako vijjamānalomakoti attho, evaṁ sapakkhako,",
  "anya-e0801n3:47_2": "atthī khīrā brāhmaṇīti atthisaddo vijjamānatthe nipāto, kvaci gatatthatāya padantarānamappayogo,",
  "anya-e0801n3:47_3": "kaṇṭhaṭṭhā kāḷā assa kaṇṭhekāḷo, oṭṭhassa mukhamiva mukhamassa oṭṭhamukho, kesasaṅghāto",
  "anya-e0801n3:47_4": "cūḷā assa kesacūḷo, suvaṇṇavikāro alaṅkāro assa suvaṇṇālaṅkāro, papatitaṁ paṇṇamassa",
  "anya-e0801n3:47_5": "papatitapaṇṇo, papaṇṇo, avijjamānā puttā assa avijjamānaputto, na santi puttā assa",
  "anya-e0801n3:47_6": "aputte, kvaci na hoti pañca bhuttavanto assa bhātuno putto assa atthīti bahulādhikārato.",
  "anya-e0801n3:48": "18. Tattha gahetvā tena paharitvā yuddhe sarūpaṁ.",
  "anya-e0801n3:49_0": "Sattamyantaṁ tatiyantañca sarūpamanekaṁ tattha gahetvā tena paharitvā yuddhe-ññapadatthe",
  "anya-e0801n3:49_1": "ekatthaṁ vā hoti, kesesu ca kesesu ca gahetvā yuddhaṁ pavattaṁ kesākesi, daṇḍehi",
  "anya-e0801n3:49_2": "ca daṇḍehi ca paharitvā yuddhaṁ pavattaṁ daṇḍādaṇḍi, muṭṭhāmuṭṭhi, “ci vītiyāre”",
  "anya-e0801n3:49_3": "(3-51) ti ci samāsanto, “cismiṁ” (3.66) ti akāro. Tattha teneti kiṁ? Kāyañca kāyañca",
  "anya-e0801n3:49_4": "gahetvā yuddhaṁ pavattaṁ. Gahetvā paharitvāti kiṁ? Rathe ca rathe ca ṭhatvā yuddhaṁ",
  "anya-e0801n3:49_5": "pavatti. Yuddheti kiṁ? Hatthe ca hatthe ca gahetvā sakhyaṁ pavattaṁ. Sarūpanti kiṁ?",
  "anya-e0801n3:49_6": "Daṇḍehi ca musalehi ca paharitvā yuddha pavattaṁ.",
  "anya-e0801n3:50": "19. Catthe.",
  "anya-e0801n3:51_0": "Anekaṁ syādyantaṁ catthe ekatthaṁ vā bhavati. Samuccayonvācayo itarītarayogo samāhāro",
  "anya-e0801n3:51_1": "ca ca saddatthā, tattha samuccayānvācayesu nekatthībhāvo sambhavati, tesu hi samuccayo",
  "anya-e0801n3:51_2": "aññamaññanirapekkhā namattappadhānānaṁ katthaci kiriyāvisese cīyamānatā, yathā ‘dhave",
  "anya-e0801n3:51_3": "ca khadire ca palāse ca chindā’ti. Anvācayo ca yattheko padhānabhāvena vidhīyate",
  "anya-e0801n3:51_4": "aparo ca guṇabhāvena, yathā ‘bhikkhañcara gāvo cānaye’ti. Itaradvaye tu sambhavati,",
  "anya-e0801n3:51_5": "tesu hi aññamaññasāpekkhānamavayavabhadānugato itarītarayogo, yathā ‘sāriputtamoggallānā’ti,",
  "anya-e0801n3:51_6": "assāvayavappadhānattā bahuvacanameva. Aññamaññasāpekkhānameva tirohitāvayavabhedo",
  "anya-e0801n3:51_7": "samudāyappadhāno samāhāro, yathā ‘chattupāhana’nti, assa pana samudāyappadhānattā ekavacanameva.",
  "anya-e0801n3:52_0": "Te ca samāhārītarītarayogā bahulaṁ vidhānā niyatavisayāyeva honti, tatrāyaṁ visayavibhāgo",
  "anya-e0801n3:52_1": "nirutthipiṭakāgato-pāṇitūriyayoggasenaṅgānaṁ, niccaverīnaṁ, saṅkhyāparimāṇa-saññānaṁ,",
  "anya-e0801n3:52_2": "khuddajantukānaṁ, pacanacaṇḍālānaṁ, caraṇasādhāraṇānaṁ, ekajjhāyanapāvacanānaṁ, liṅgavisesānaṁ,",
  "anya-e0801n3:52_3": "vividhaviruddhānaṁ disānaṁ, nadīnañca niccaṁ samāhārekattaṁ bhavati, tiṇarukkhapasusakunadhanadhaññabyañjanajanappadānaṁ",
  "anya-e0801n3:52_4": "vā, aññesamitarītarayogova.",
  "anya-e0801n3:53_0": "Pāṇyaṅgānaṁ-cakkhusotaṁ, mukhanāsikaṁ, hanugīvaṁ, chavimaṁsalohitaṁ, nāmarūpaṁ, jarāmaraṇaṁ.",
  "anya-e0801n3:53_1": "Turiyaṅgānaṁ-alasatālambaraṁ, murajagomukhaṁ, saṅkhadeṇḍimaṁ, maddavikapāṇavikaṁ,",
  "anya-e0801n3:53_2": "gītavāditaṁ, sammatālaṁ. Yoggaṅgānaṁ phālapācanaṁ, yuganaṅgalaṁ. Senaṅgānaṁ-asisattitomarapiṇḍaṁ,",
  "anya-e0801n3:53_3": "asicammaṁ, dhanukalāpaṁ, paharaṇāvaraṇaṁ. Niccaverīnaṁ-ahinakulaṁ, bīḷālamūsikaṁ,",
  "anya-e0801n3:53_4": "kākolūkaṁ, nāgasupaṇṇaṁ. Saṅkhyāparimāṇa saññānaṁ-ekakadukaṁ, dukatikaṁ, tikacatukkaṁ,",
  "anya-e0801n3:53_5": "catukkapañcakaṁ, dasekādasakaṁ. Khuddajantukānaṁ kīṭapaṭaṅgaṁ, kunthakipillikaṁ,",
  "anya-e0801n3:53_6": "ḍaṁsamakasaṁ, makkhikakipillikaṁ. Pacanacaṇḍālānaṁ-orabbhikasūkarikaṁ, sākunti kamāgavikaṁ,",
  "anya-e0801n3:53_7": "sapākacaṇḍālaṁ, venarathakāraṁ, pukkusa chavaḍāhakaṁ. Caraṇasādhāraṇānaṁ-atisabhāradvājaṁ,",
  "anya-e0801n3:53_8": "kaṭhakalāpaṁ, sīlapaññāṇaṁ, samathavipassanaṁ, vijjācaraṇaṁ. Ekajjhāyanapāvacanānaṁ",
  "anya-e0801n3:53_9": "dīghamajjhimaṁ, ekuttarasaṁyuttakaṁ, khandhakavibhaṅgaṁ. Liṅgavisesānaṁ-itthipukhaṁ,",
  "anya-e0801n3:53_10": "dāsidāsaṁ, cīvarapiṇḍapātasenāsanagilānappaccayabhesajjaparikkhāraṁ, tiṇakaṭṭhasākhāpalāsaṁ,",
  "anya-e0801n3:53_11": "‘lābhī hoti cīvarapiṇḍapātasenā- sanagilānappaccayabhesajjaparikkhārāna’ntipi dissati.",
  "anya-e0801n3:53_12": "Vividhaviruddhānaṁ kusalākusalaṁ, sāvajjānavajjaṁ, hīnappaṇītaṁ, kaṇhasukkaṁ, chekapāpakaṁ.",
  "anya-e0801n3:53_13": "Disānaṁ pubbāparaṁ, dakkhiṇuttaraṁ, pubbadakkhiṇaṁ, pubbuttaraṁ, adharuttaraṁ, aparadakkhiṇaṁ,",
  "anya-e0801n3:53_14": "aparuttaraṁ. Nadīnaṁ-gaṅgāyamunaṁ, mahisarabhu.",
  "anya-e0801n3:54_0": "Tiṇavisesānaṁ-kāsakusaṁ kāsakusā, usīrabīraṇaṁ usīrabīraṇā, muñjapabbajaṁ muñjapabbajaṁ",
  "anya-e0801n3:54_1": "muñjapabbajā. Rukkhavisesānaṁ khadirapalāsaṁ khadirapalāsā, vossakaṇṇaṁ dhavāssakaṇṇā,",
  "anya-e0801n3:54_2": "pilakkhanigrodhaṁ pilakkhanigrodhā, assatthakapitthanaṁ assatthakapitthanā, sākasālaṁ",
  "anya-e0801n3:54_3": "sākasālā. Pasuvisesānaṁ-gajagavajaṁ gajagavajā, gomahisaṁ gomahisā, eṇeyyagomahisaṁ",
  "anya-e0801n3:54_4": "eṇeyyagomahisā, eṇeyyavarāhaṁ eṇeyyavarāhā, ajeḷakaṁ ajeḷakā, kukkurasūkaraṁ kukkurasūkarā,",
  "anya-e0801n3:54_5": "hatthigavāssavaḷavaṁ hatthigavāssavaḷavā. Sakunavisesānaṁ-haṁsabalāvaṁ haṁsabalāvā,",
  "anya-e0801n3:54_6": "kāraṇḍavacakkavākaṁ kāraṇḍavacakkavākā, bakabalākaṁ bakabalākā. Dhanānaṁ-hiraññasuvaṇṇaṁ",
  "anya-e0801n3:54_7": "hiraññasuvaṇṇā, maṇisaṅkhamuttāveḷuriyaṁ maṇisaṅkhamuttāveḷuriyā, jātarūparajataṁ",
  "anya-e0801n3:54_8": "jātarūparajatā. Dhaññānaṁ-sāliyavakaṁ sāliyavakā, tilamuggamāsaṁ tilamuggamāsā, nipphāvakulatthaṁ",
  "anya-e0801n3:54_9": "nipphāvakulatthā. Byañjanānaṁ-sākasuvaṁ sākasuvā, gabyamāhisaṁ gabyamāhisā, eṇeyyavārāhaṁ",
  "anya-e0801n3:54_10": "eṇeyyavārāhā, migamāyūraṁ migamāyūrā. Janapadānaṁ-kāsikosalaṁ kāsikosalā, vajjimallaṁ",
  "anya-e0801n3:54_11": "vajjimallā, cetivaṁsaṁ cetivaṁsā, macchasūrasenaṁ macchasūrasenā, kurupañcālaṁ kurupañcālā.",
  "anya-e0801n3:54_12": "Itarītarayogo yathā-candimasūriyā, samaṇabrāhmaṇā mātāpitaro iccādi.",
  "anya-e0801n3:55_0": "Etasmiṁ ekatthībhāvakaṇḍe yaṁ vuttaṁ pubbaṁ, tadeva pubbaṁ nipatati kamātikkame payojanābhāvā.",
  "anya-e0801n3:55_1": "Kvaci vipallāsopi hoti bahulādhikārato, dantānaṁ rājā rājadanto, katthaci kamaṁ paccānādarā",
  "anya-e0801n3:55_2": "pubbakālassāpi paranipāto, littavāsito, naggamusito, sittasammaṭṭho, bhaṭṭhaluñcito.",
  "anya-e0801n3:55_3": "Catthe yadekatthaṁ tattha keci pubbapadaṁ bahudhā niyamenti, tadiha byabhicāradassāna",
  "anya-e0801n3:55_4": "na vuttanti daṭṭhabbaṁ.",
  "anya-e0801n3:56": "20. Samāhāre napuṁsakaṁ.",
  "anya-e0801n3:57": "Catthe samāhāre yadekatthaṁ, taṁ napuṁsakaliṅgaṁ bhavati, tathācevodāhaṭaṁ, katthaci na hoti ‘sabhāparisāyā’ti ñāpakā, ādhipaccaparivāro, chandapārisuddhi, paṭisandhipavattiyaṁ.",
  "anya-e0801n3:58": "21. Saṅkhyādi.",
  "anya-e0801n3:59": "Ekatthe samāhāre saṅkhyādi napuṁsakaliṅgaṁ bhavati, pañcagavaṁ, catuppathaṁ, samāhārassekattā ekavacanameva hoti, samāhāretveva pañcakāpālo pūvo, tiputto.",
  "anya-e0801n3:60": "22. Kvacekattañca chaṭṭhiyā.",
  "anya-e0801n3:61_0": "Chaṭṭhiyekatthe kvaci napuṁsakattaṁ hotekatthañca, salabhānaṁ chāyā salabhacchāyaṁ,",
  "anya-e0801n3:61_1": "evaṁ sakuntānaṁ chāyā sakuntacchāyaṁ, pāsādacchāyaṁ pāsādacchāyā, gharacchāyaṁ gharacchāyā,",
  "anya-e0801n3:61_2": "amanussasabhāya napuṁsakekattaṁ bhavati brahmasabhaṁ, devasabhaṁ, indasabhaṁ, yakkhasabhaṁ,",
  "anya-e0801n3:61_3": "sarabhasabhaṁ, manussasabhāyaṁ pana khattiyasabhā, rājasabhā iccevamādi, kvacīti kiṁ rājapuriso.",
  "anya-e0801n3:62": "23. Syādīsu rasso.",
  "anya-e0801n3:63": "Napuṁsake vattamānassa rasso hoti syādīsu. Salabhacchāyaṁ, syādīsūti kiṁ? Salabhacchāye.",
  "anya-e0801n3:64": "24. Ghapassantassāppadhānassa.",
  "anya-e0801n3:65": "Antabhūtassa appadhānassa ghapassa syādīsu rasso hoti. Bahumālo poso, nikkosambi, ativāmoru, antassāti kiṁ? Rājā kaññāpiyo, appadhānassāti kiṁ? Rājakumārī brahmabandhū.",
  "anya-e0801n3:66": "25. Gossu.",
  "anya-e0801n3:67": "Antabhūtassa appadhānassa gossa syādīsu u hoti. Cittagu, appadhānassātveva? Sugo, antassātveva? Gokulaṁ.",
  "anya-e0801n3:68": "26. Itthiyamatvā.",
  "anya-e0801n3:69": "Itthiyaṁ vattamānato akārantato nāmasmā āpaccayo hoti. Dhammadinnā.",
  "anya-e0801n3:70": "37. Nadādito vī.",
  "anya-e0801n3:71": "Nadādīhi itthiyaṁ vīppaccayo hoti. Nadī, mahī, kumārī, taruṇī, vāruṇī, gotamī. (14) “Gotovā” gāvī go, ākatigaṇo-yaṁ, koro “ntantūnaṁ vīmhi to vā” (3-36) ti visesanattho.",
  "anya-e0801n3:72": "28. Yakkhāditinī ca.",
  "anya-e0801n3:73": "Yakkhādito itthiyaṁ inī hoti vīca. Yakkhinī yakkhī, nāginī nāgī, sīhinī sīhī.",
  "anya-e0801n3:74": "26. Ārāmikādīhi.",
  "anya-e0801n3:75": "Ārāmikādito inī hotitthiyaṁ. Ārāmikinī, anantarāyikinī, rājinī (15) “saññāyaṁ mānuso” mānusinī, aññatra mānusī.",
  "anya-e0801n3:76": "30. Yuvaṇṇehi nī.",
  "anya-e0801n3:77": "Itthiyamivaṇṇuvaṇṇantehi nī hoti bahulaṁ. Sadāpayatapāṇinī, daṇḍinī, bhikkhunī, khattabandhunī, paracittavidunī, mātuādito kasmā na hoti? Itthippaccayaṁ vināpi itthattābhidhānato.",
  "anya-e0801n3:78": "31. Ktimhāññatthe.",
  "anya-e0801n3:79": "Ktimhāññattheyeva itthiyaṁ nī hoti bahulaṁ. Sāhaṁ ahiṁ sāratinī, tassā muṭṭhassatiniyā, sā gāvī vacchagiddhinī, aññattheti kiṁ? Dhammarati.",
  "anya-e0801n3:80": "32. Gharaṇyādayo.",
  "anya-e0801n3:81": "Gharaṇippabhutayo nīppaccantāsādhavo bhavanti. Gharaṇī, pokkharaṇī, īssa-ttaṁ nipātanā, (16) “ācariyā vā ya-lopo ca” ācarinī, ācariyā.",
  "anya-e0801n3:82": "33. Mātulāditvānī bhariyāyaṁ.",
  "anya-e0801n3:83": "Mātulādito bhariyāyamānī hoti. Mātulānī, vāruṇānī, gahapatānī, ācariyānī, (17) “abhariyāyaṁ khattiyā vā” khattiyānī khattiyā, nadādipāṭhā bhariyāyantu khattiyī.",
  "anya-e0801n3:84": "34. Upamāsaṁhita sahita saññata saha saphavāma lakkhaṇāditūrutū.",
  "anya-e0801n3:85": "Ūrusaddā upamānādipubbā ittiyamū hoti. Karabhorū, saṁhitorū, sahitorū, saññatorū, sahorū, saphorū, vāmorū, lakkhaṇorū, ūtiyogavibhāgā ū brahmabandhū.",
  "anya-e0801n3:86": "35. Yuvā ti.",
  "anya-e0801n3:87": "Yuvasaddato ti hotitthiyaṁ. Yuvati.",
  "anya-e0801n3:88": "36. Ntantūnaṁ vīmhito vā.",
  "anya-e0801n3:89": "Vīmhi ntantūnaṁ to vā hoti. Gacchatī gacchantī, sīlavatī sīlavantī.",
  "anya-e0801n3:90": "37. Bhavato bhoto.",
  "anya-e0801n3:91": "Vīmhi bhavato bhotādeso hoti vā. Bhotī bhavantī.",
  "anya-e0801n3:92": "38. Gossāvaṅa.",
  "anya-e0801n3:93": "Gosaddassa vīmhāvaṅa hoti. Gāvī.",
  "anya-e0801n3:94": "39. Puthussa pathavaputhavā.",
  "anya-e0801n3:95": "Vīmhi puthussa pathavaputhavā honti. Pathavī, puthavī, ṭhe pathavī.",
  "anya-e0801n3:96": "40. Samāsantva.",
  "anya-e0801n3:97": "Samāsantva iti cādhikarīyati.",
  "anya-e0801n3:98": "41. Pāpādīhi bhūmiyā.",
  "anya-e0801n3:99": "Pāpādīhī parā yā bhūmi tassā samāsanto a hoti. Pāpabhūmaṁ, jātibhūmaṁ.",
  "anya-e0801n3:100": "42. Saṅkhyāhi.",
  "anya-e0801n3:101": "Saṅkhyāhi parā yā bhūmi tassā samāsanto a hoti. Dvibhūmaṁ, tibhūmaṁ.",
  "anya-e0801n3:102": "43. Nadīgodāvarīnaṁ.",
  "anya-e0801n3:103": "Saṅkhyāhi parāsaṁ nadīgodāvarīnaṁ samāsanto a hoti, pañcanadaṁ, sattagodāvaraṁ, saṅkhyāhitveva? Mahānadī, nadīgodāvarīnanti kiṁ? Dasitthi.",
  "anya-e0801n3:104": "44. Asaṅkhyehi cāṅgulyānaññāsaṅkhyatthesu.",
  "anya-e0801n3:105_0": "Asaṅkhyehi saṅkhyāhi ca parāya aṅgulyā samāsanto a hoti no ce aññapadatthe asaṅkhyatthe",
  "anya-e0801n3:105_1": "ca samāso vattate. Niggatamaṅgulīhi niraṅgulaṁ, accaṅgulaṁ, dve aṅguliyo samāhaṭā",
  "anya-e0801n3:105_2": "dvaṅgulaṁ, anaññāsaṅkhyatthesūti kiṁ? Pañcaṅguli hattho, upaṅguli, kathaṁ ‘dve aṅgulīmānamassāti",
  "anya-e0801n3:105_3": "dvaṅgula’nti? Nātra samāsoññapadatthe vihito mattādīnaṁ lope kate tattha vattate.",
  "anya-e0801n3:105_4": "Aṅgulasaddo vā pamāṇavāci saddantaraṁ, yathā ‘senaṅgulappamāṇena aṅgulānaṁ sataṁ",
  "anya-e0801n3:105_5": "puṇṇaṁ catuddasa vā aṅgulānī’ti.",
  "anya-e0801n3:106": "45. Dīghāhovassekadesehi ca rattyā.",
  "anya-e0801n3:107_0": "Dīghādīhi asaṅkhyehi saṅkhyāhi ca paramasmā rattiyā samāsanto a hoti. Dīgharattaṁ,",
  "anya-e0801n3:107_1": "ahorattaṁ (tto), vassārattaṁ (tto), pubbarattaṁ, apararattaṁ, aḍḍhurattaṁ, atikkanto",
  "anya-e0801n3:107_2": "rattiṁ atiratto, dverattī samāhaṭā dirattaṁ (tto), vā kvaci bahulādhikārā ekarattaṁ",
  "anya-e0801n3:107_3": "(tto), ekaratti, anaññāsaṅkhyatthesutveva? Dīgharattihemanto, uparatti, kvaci hoteva",
  "anya-e0801n3:107_4": "bahulaṁ vidhānāyathārattaṁ.",
  "anya-e0801n3:108": "46. Gotvacatthe cālope.",
  "anya-e0801n3:109_0": "Gosaddā alopavisayā samāsanto a hoti na ce catthe samāso aññapadatthe asaṅkhyatthe",
  "anya-e0801n3:109_1": "ca, rājagavo, paramagavo, pañcagavadhano, dasagavaṁ, alopeti kiṁ? Pañcahi gohi kīto",
  "anya-e0801n3:109_2": "pañcagu, acattheti ki? Ajassagāvo, anaññāsaṅkhyatthesutveva? Cittagu, upagu.",
  "anya-e0801n3:110": "47. Rattindivadāragavacaturassā.",
  "anya-e0801n3:111": "Ete saddā aantā nipaccante. Ratto ca divā ca rattindivaṁ, ratti ca divā ca rattindivaṁ, dārā ca gāvo ca dāragavaṁ, catasso assiyo assa caturasso.",
  "anya-e0801n3:112": "48. Āyāmenugavaṁ.",
  "anya-e0801n3:113": "Anugavanti nipaccate āyāme gamyamāne. Anugavaṁ sakaṭaṁ, āyāmeti kiṁ? Gunnaṁ pañchā anugu.",
  "anya-e0801n3:114": "49. Akkhismāññatthe. Akkhismā samāsanto a hoti aññatthe ce samādhasā. Visālakkho, visālakkhī.",
  "anya-e0801n3:115": "50. Dārumyaṅgulyā.",
  "anya-e0801n3:116_0": "Aṅgulantā aññapadatthe dārumhi samāsanto a hoti. Dvaṅgulaṁdāru, pañcaṅgulaṁ, aṅgulisadisāvayavaṁ",
  "anya-e0801n3:116_1": "dhaññādīnaṁ vikkhepakaṁ dāruṁ vuccate, pamāṇe tu pubbe viya siddhaṁ sakharājasaddā",
  "anya-e0801n3:116_2": "akārantāva, sissopi na dissati, gāṇḍī vadhanvāti pakatantarena siddhaṁ.",
  "anya-e0801n3:117": "51. Ci vītihāre.",
  "anya-e0801n3:118": "Oghābyatihāre gamyamāne aññapadatthe vattamānato ci hoti. Kesākesi daṇḍādaṇḍi, cakāro “cismi”nti (3.66) visesanattho, sugandhi, duggantīti payogo na dissate.",
  "anya-e0801n3:119": "52. Ltvitthiyūhi ko.",
  "anya-e0801n3:120": "Ltuppaccayantehi, itthiyamīkārūkārantehi ca bahulaṁ kappaccayo hoti aññapadatthe. Bahukattuko, bahukumāriko, bahubrahmabandhuko, bahulaṁtveva? Subbhū.",
  "anya-e0801n3:121": "53. Vāññato.",
  "anya-e0801n3:122": "Aññehi aññapadatthe ko vā bahulaṁ hoti. Bahumālako, bahumālo.",
  "anya-e0801n3:123": "54. Uttarapade. Etamadhikataṁ veditabbaṁ.",
  "anya-e0801n3:124": "55. Imassidaṁ.",
  "anya-e0801n3:125": "Uttarapade parato imassa idaṁ hoti. Idamaṭṭhitā, idappaccayatā, niggahītalopo passa ca dvibhāvo.",
  "anya-e0801n3:126": "56. Puṁ pumassa vā. Pumassa puṁ hotuttarapade vibhāsā. Pulliṅgaṁ, pumaliṅgaṁ.",
  "anya-e0801n3:127": "57. Ṭantantūnaṁ.",
  "anya-e0801n3:128": "Esaṁ ṭa hotuttarapade kvaci vā. Bhavampatiṭṭhāmayaṁ, bhagavaṁmūlakā no dhammā, bahulādhikārā tarādīsu ca pageva mahattarī, rattaññumahattaṁ.",
  "anya-e0801n3:129": "58. A. Esaṁ a hotuttarapade. Guṇavantapatiṭṭho-smi.",
  "anya-e0801n3:130": "59. Manādyāpādīnamo maye ca. Manādīnamāpādīnaṁ ca o hotuttarapade maye ca. Manoseṭṭhā, manomayā, rajojallaṁ, rajomayaṁ, āpogataṁ, āpomayaṁ, anuyanti disodisaṁ.",
  "anya-e0801n3:131": "60. Parassa saṅkhyāsu.",
  "anya-e0801n3:132": "Saṅkhyāsuttarapadesu parassa o hoti. Parosataṁ, parosahassaṁ, saṅkhyāsūti kiṁ? Paradattūpajīvino.",
  "anya-e0801n3:133": "61. Jane puthassu.",
  "anya-e0801n3:134": "Jane uttarapade puthassa u hoti. Ariyehi puthagevāyaṁ janoti puthujjano.",
  "anya-e0801n3:135": "62. So chassāhāyatane vā.",
  "anya-e0801n3:136": "Ahe āyatane cuttarapade chassa so vā hoti. Sāhaṁ chāhaṁ, saḷāyatanaṁ, chaḷāyatanaṁ.",
  "anya-e0801n3:137": "63. Ltupitādīnamāraṅaraṅa.",
  "anya-e0801n3:138": "Ltuppaccayantānaṁ pitādīnañca yathākkamamāraṅaraṅa vā hontuttarapade, satthāradassanaṁ, kattāraniddeso, mātarapitaro, vātveva? Satthudassanaṁ, mātāpitaro.",
  "anya-e0801n3:139": "64. Vijjāyonisambandhānamā tatra catthe.",
  "anya-e0801n3:140_0": "Ltupitādīnaṁ vijjāsambandhīnaṁ yonisambandhīnaṁ ca tesveva ltupitādīsu vijjāyonisambandhisuttarapadesu",
  "anya-e0801n3:140_1": "catthavisaye ā hoti. Hotāpotaro mātāpitaro, ltupitādīnaṁ tveva? Puttabhātaro, tatreti",
  "anya-e0801n3:140_2": "kiṁ? Pitupitāmahā, cattheti kiṁ? Mātubhātā, vijjāyonisambandhānanti kiṁ? Dātubhattāro.",
  "anya-e0801n3:141": "65. Putte.",
  "anya-e0801n3:142": "Putte uttarapade catthavisaye ltupitādīnaṁ vijjāyoni sambandhānamā hoti. Pitāputtā, mātāputtā.",
  "anya-e0801n3:143": "66. Cismiṁ.",
  "anya-e0801n3:144": "Cippaccayante uttarapade ā hoti. Kesākesi, muṭṭhāmuṭṭhi.",
  "anya-e0801n3:145": "67. Itthiyambhāsitapumitthī pumevekatthe.",
  "anya-e0801n3:146_0": "Itthiyaṁ vattamāne ekatthe samānādhikaraṇe uttarapade pare bhāsitapumā itthī pumeva",
  "anya-e0801n3:146_1": "hoti. Kumārabhariyo, dīghajaṅgho, yuvajāyo, itthiyanti kiṁ? Kalyāṇī padhānamesaṁ",
  "anya-e0801n3:146_2": "kalyāṇippadhānā, bhāsitapumeti kiṁ? Kaññābhariyo, itthīti kiṁ? Gāmaṇikulaṁ diṭṭhi",
  "anya-e0801n3:146_3": "assa gāmaṇidiṭṭhi, ekattheti kiṁ? Kalyāṇiyā mātā kalyāṇimātā.",
  "anya-e0801n3:147": "68. Kvaci paccaye.",
  "anya-e0801n3:148": "Bhāsitapumitthī paccaye kvaci pumeva moti. Byattatarā, byattatamā.",
  "anya-e0801n3:149": "69. Sabbādayo vuttimatte.",
  "anya-e0801n3:150": "Itthivācakā sabbādayo vuttimatte pumeva honti. Tassā mukhaṁ tammukhaṁ, tassaṁ tatra, tāya tato, tassaṁ velāyaṁ tadā.",
  "anya-e0801n3:151": "70. Jāyāya jayaṁ patimhi.",
  "anya-e0801n3:152": "Patimhi pare jāyāya jayaṁ hoti, jayampatī, ‘jānipatī’ti pakatantarena siddhaṁ, tathā ‘dampatī, jampatī’ti.",
  "anya-e0801n3:153": "71. Saññāyamudodakassa.",
  "anya-e0801n3:154": "Saññāyamudakassuttarapade udādeso hoti. Udadhi, udapānaṁ.",
  "anya-e0801n3:155": "72. Kumbhādīsu vā.",
  "anya-e0801n3:156": "Kumbhādīsuttarapadesu udakassa udādeso vā hoti. Udakumbho udakakumbho, udapatto udakapatto, udabindhu udakabindhu, ākatigaṇo-yaṁ.",
  "anya-e0801n3:157": "73. Sotādīsūlopo.",
  "anya-e0801n3:158": "Sotādīsuttarapadesu udakassa ussa lopo hoti. Dakasotaṁ, dakarakkhaso.",
  "anya-e0801n3:159": "74. Ṭa naña ssa.",
  "anya-e0801n3:160": "Uttarapade naña saddassa ṭa hoti. Abrāhmaṇo, ñakāro kiṁ? Kevalassa mā hotu pāmanaputto.",
  "anya-e0801n3:161": "75. Ana sare.",
  "anya-e0801n3:162": "Sarādo uttarapade naña saddassa ana hoti. Anakkhātaṁ.",
  "anya-e0801n3:163": "76. Nakhādayo.",
  "anya-e0801n3:164_0": "Nakhādayo saddā anana ṭādesā nipaccante. Nāssa khamatthīti nakho, akhamaññaṁ, saññāsaddesu",
  "anya-e0801n3:164_1": "ca nipphattimattaṁ yathākathañci kattabbaṁnāssa kulamathīti nakulo, akulamaññaṁ,",
  "anya-e0801n3:164_2": "nakha nakula napuṁsakanakkhatta nāka evamādi.",
  "anya-e0801n3:165": "77. Nago vāppāṇini.",
  "anya-e0801n3:166": "Nagaiccappāṇini vā nipaccate. Nago rukkho, nago pabbato, ago rukkho, ago pabbato, appāṇinīti kiṁ? Ago vasalo sītena.",
  "anya-e0801n3:167": "78. Sahassa so-ññatthe.",
  "anya-e0801n3:168": "Aññapadatthavutthimhi samāse uttarapade pare sahassa so vā hoti. Saputto, sahaputto, aññattheti kiṁ? Saha katvā, saha yujjhitvā.",
  "anya-e0801n3:169": "79. Saññāyaṁ.",
  "anya-e0801n3:170": "Sahassuttarapade so hoti saññāyaṁ. Sāssatthaṁ, sapalāsaṁ.",
  "anya-e0801n3:171": "80. Appaccakkhe.",
  "anya-e0801n3:172": "Appaccakkhe gamyamāne sahassa so hotuttarapade, sāggi kapoto, sapisācā vātamaṇḍalikā.",
  "anya-e0801n3:173": "81. Akāle sakatthe.",
  "anya-e0801n3:174": "Sakatthappadhānassa sahasaddassa akāle uttarapade so hoti. Sampannaṁ brahmaṁ sabrahmaṁ, sacakkaṁ nidhehi, sadhuraṁ pājehi, akāleti kiṁ? Saha pubbaṇhaṁ, sahāparaṇhaṁ.",
  "anya-e0801n3:175": "82. Ganthantādhikye.",
  "anya-e0801n3:176": "Ganthante ādhikye ca vattamānassa sahassa so hotuttarapade. Sakalaṁ jotimadhīte samuhuttaṁ, kālattho ārambho, ādhikye-sadoṇā khārī, samāsako kahāpaṇo, niccatthoyamārambho.",
  "anya-e0801n3:177": "83. Samānassa pakkhādīsu vā.",
  "anya-e0801n3:178_0": "Pakkhādīsuttarapadesu samānassa so hoti vā. Sapakkho samānapakkho, sajoti samānajoti,",
  "anya-e0801n3:178_1": "pakkhādīsūti kiṁ? Samānasīlo, pakkha, joti, janapada, ratti, pattinī, pattī, nābhi,",
  "anya-e0801n3:178_2": "bandhu brahmacārī, nāma, gotta, rūpa, ṭhāna, vaṇṇa, vayo, vacana, dhamma, jātiya, ghacca.",
  "anya-e0801n3:179": "84. Udare iye.",
  "anya-e0801n3:180": "Udare iye pare parato samānassa so vā hoti. Sodariyo, samānodariyo, iyeti kiṁ? Samānodaratā.",
  "anya-e0801n3:181": "85. Rīrikkhakesu.",
  "anya-e0801n3:182": "Etesu samānassa so hoti. Sarī, sarikkho, sariso.",
  "anya-e0801n3:183": "86. Sabbādīnamā.",
  "anya-e0801n3:184": "Rīrikkhakesu sabbādīnamā hoti. Yādī, yādikkho, yādiso.",
  "anya-e0801n3:185": "87. Ntakimimānaṁ ṭākīṭī.",
  "anya-e0801n3:186": "Rīrikkhakesu ntasadda kiṁsadda imasaddānaṁ ṭākīṭī honti yathākkamaṁ. Bhavādī, bhavādikkho, bhavādiso, kīdī, kīdikkho, kīdiso, īdī, īdikkho, īdiso.",
  "anya-e0801n3:187": "88. Tumhāmhānaṁ tāmekasmiṁ.",
  "anya-e0801n3:188": "Rīrikkhakesu tumhāmhānaṁ tāmā hontekasmiṁ yathākkamaṁ. Tādī, tādikkho, tādiso, mādī, mādikkho, mādiso. Ekasminti kiṁ? Tumhādī, amhādī, tumhādikkho, amhādikkho, tumhādiso, amhādiso.",
  "anya-e0801n3:189": "89. Taṁ mamaññatra.",
  "anya-e0801n3:190": "Rīrikkhakantato aññasmiṁ uttarapade tumhāmhānamekasmiṁ taṁmaṁ honti yathākkamaṁ, tandīpā, mandīpā, taṁsaraṇā, maṁsaraṇā, tayyogo, mayyogoti bindulopo.",
  "anya-e0801n3:191": "90. Vetasseṭa.",
  "anya-e0801n3:192": "Rīrikkhakesvetasseṭa vā hoti, edī, etādī, edikkho, etādikkho, ediso, etādiso.",
  "anya-e0801n3:193": "91. Vidhādīsu dvissa du.",
  "anya-e0801n3:194": "Dvissa du hoti vidhādīsu, duvidho, dupaṭṭaṁ evamādi.",
  "anya-e0801n3:195": "92. Di guṇādīsu.",
  "anya-e0801n3:196": "Guṇādīsu dvissa di hoti, dviguṇaṁ, diratti, digu evamādi.",
  "anya-e0801n3:197": "93. Tīsva.",
  "anya-e0801n3:198": "Tīsu dvissa ahoti. Dvattikkhattuṁ, dvittipattapurā.",
  "anya-e0801n3:199": "94. Ā saṅkhyāyāsatādo-naññatthe.",
  "anya-e0801n3:200": "Saṅkhyāyamuttarapade dvissa ā hoti asatādo anaññadhattha. Dvādasa, dvāvīsati dvattiṁsa, saṅkhyāyanti kiṁ? Dirattaṁ, asatādoti kiṁ? Disataṁ, disahassaṁ. Anaññattheti kiṁ? Dvidasā.",
  "anya-e0801n3:201": "95. Tisse.",
  "anya-e0801n3:202": "Saṅkhyāyamuttarapade tissa e hoti asatādo anaññatthe, terasa, tevīsa, tettiṁsa, saṅkhyāyaṁtveva? Tirattaṁ, asatādotveva? Tisataṁ, anaññatthetveva? Ticatukā.",
  "anya-e0801n3:203": "96. Cattālīsādo vā.",
  "anya-e0801n3:204": "Tisse vā hoti cattālīsādo, tecattālāsaṁ ticattālīsaṁ, tepaññāsaṁ tipaññāsaṁ, tesaṭṭhi tisaṭṭhi, tesattati tisattati, teasīti tiyāsīti, tenavuti tinavuti, asatādotveva? Tisataṁ.",
  "anya-e0801n3:205": "97. Dvissā ca.",
  "anya-e0801n3:206": "Asatādo-naññatthe cattālīsādo dvisse vā hoti ā ca. Dvecattālīsaṁ, dvācattālīsaṁ dvicattālīsaṁ, dvepaññāsaṁ, dvāpaññāsaṁ dvipaññāsaṁ iccādi.",
  "anya-e0801n3:207": "98. Bācattālīsādo.",
  "anya-e0801n3:208": "Dvissa bā vā hoti acattālīsādo-naññatthe. Bārasa dvādasa, bāvīsati dvāvīsati, battiṁsa dvattiṁsa, acattālīsādoti kiṁ? Dvicattālīsaṁ.",
  "anya-e0801n3:209": "99. Vīsatidasesu pañcassa paṇṇapannā.",
  "anya-e0801n3:210": "Vīsatidasesu paresu pañcassa paṇṇapannā honti vā yathākkamaṁ. Paṇṇavīsati pañcavīsati, pannarasva pañcadasa.",
  "anya-e0801n3:211": "100. Catussa cuco dase.",
  "anya-e0801n3:212": "Catussa cuco honti vā dasasadde pare. Cuddasa, coddasa, catuddasa.",
  "anya-e0801n3:213": "101. Chassa so.",
  "anya-e0801n3:214": "Chassa soiccayamādeso hoti dasasadde pare. Soḷasa.",
  "anya-e0801n3:215": "102. Ekaṭṭhānamā.",
  "anya-e0801n3:216": "Ekaaṭṭhānaṁ ā hoti dase pare. Ekādasa, aṭṭhārasa.",
  "anya-e0801n3:217": "103. Ra saṅkhyāto vā.",
  "anya-e0801n3:218_0": "Saṅkhyāto parassa dasassa ra hoti vibhāsā. Ekārasa ekādasa, bārasa dvādasa, pannarasa",
  "anya-e0801n3:218_1": "pañcadasa, sattarasa sattadasa, aṭṭhārasa aṭṭhādasa, pannabādesesu niccaṁ, idha na hoti catuddasa.",
  "anya-e0801n3:219": "104. Chatīhi ḷo ca.",
  "anya-e0801n3:220": "Chatīhi parassa dasassa ḷo hoti ro ca, soḷasa sorasa, teḷasa terasa.",
  "anya-e0801n3:221": "105. Catuttha tatiyāna maḍḍhuḍḍhatiyā.",
  "anya-e0801n3:222": "Aḍḍhā paresaṁ catutthatatiyānaṁ uḍḍhatiyā honti yathākkamaṁ. Aḍḍhena catuttho aḍḍhuḍḍho, aḍḍhena tatiyo aḍḍhatiyo, kathaṁ aḍḍhateyyoti? Sakatthe ṇye uttarapadavuḍḍhi.",
  "anya-e0801n3:223": "106. Dutiyassa saha diyaḍḍhadivaḍḍhā.",
  "anya-e0801n3:224": "Aḍḍhā parassa dutiyassa saha aḍḍhasaddena diyaḍḍhadivaḍḍhā honti. Aḍḍhena dutiyo diyaḍḍho, divaḍḍho vā.",
  "anya-e0801n3:225": "107. Sare kada kussuttaratthe.",
  "anya-e0801n3:226": "Kussuttarapadatthe vattamānassa sarādo uttarapade kadādeso hoti. Kadannaṁ, kadasanaṁ, sareti kiṁ? Kuputto, uttarattheti kiṁ? Kuoḍḍho rājā.",
  "anya-e0801n3:227": "108. Kāppatthe.",
  "anya-e0801n3:228": "Appatthe vattamānassa kussa kā hoti uttarapadatthe, appakaṁ lavaṇaṁ kālavaṇaṁ.",
  "anya-e0801n3:229": "109. Purise vā.",
  "anya-e0801n3:230": "Kussa purise kā hoti vā. Kāpuriso kupuriso, ayamappattavibhāsā, appatthe tu pubbena niccaṁ hoti īsaṁ puriso kāpuriso.",
  "anya-e0801n3:231": "110. Pubbāparajjasāyamajjhehāhassa ṇho.",
  "anya-e0801n3:232": "Pubbādīhuttarapadassa ahassa ṇhādeso hoti, pubbaṇho, aparaṇho, ajjaṇho, sāyaṇho, majjhaṇho (paṇho).",
  "anya-e0801n3:233": "Iti moggallāne byākaraṇe vuttiyaṁ",
  "anya-e0801n3:234": "Samāsakaṇḍo tatiyo."
}