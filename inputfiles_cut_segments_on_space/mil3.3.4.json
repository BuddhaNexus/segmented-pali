{
  "mil3.3.4:0.1": "Milindapañha",
  "mil3.3.4:0.2": "Vicāravagga",
  "mil3.3.4:0.3": "4. Saṅkhārajāyamānapañha",
  "mil3.3.4:1.1": "Rājā āha—",
  "mil3.3.4:1.2": "“bhante nāgasena, atthi keci saṅkhārā, ye jāyantī”ti?",
  "mil3.3.4:1.3": "“Āma, mahārāja, atthi saṅkhārā, ye jāyantī”ti.",
  "mil3.3.4:1.4": "“Katame te, bhante”ti?",
  "mil3.3.4:1.5_0": "“Cakkhusmiñca kho, mahārāja, sati rūpesu ca cakkhuviññāṇaṁ hoti, cakkhuviññāṇe sati",
  "mil3.3.4:1.5_1": "cakkhusamphasso hoti, cakkhusamphasse sati vedanā hoti, vedanāya sati taṇhā hoti,",
  "mil3.3.4:1.5_2": "taṇhāya sati upādānaṁ hoti, upādāne sati bhavo hoti, bhave sati jāti hoti, jātiyā",
  "mil3.3.4:1.5_3": "sati jarāmaraṇaṁ sokaparidevadukkhadomanassupāyāsā sambhavanti, evametassa kevalassa",
  "mil3.3.4:1.5_4": "dukkhakkhandhassa samudayo hoti.",
  "mil3.3.4:1.6_0": "Cakkhusmiñca kho, mahārāja, asati rūpesu ca asati cakkhuviññāṇaṁ na hoti, cakkhuviññāṇe",
  "mil3.3.4:1.6_1": "asati cakkhusamphasso na hoti, cakkhusamphasse asati vedanā na hoti, vedanāya asati",
  "mil3.3.4:1.6_2": "taṇhā na hoti, taṇhāya asati upādānaṁ na hoti, upādāne asati bhavo na hoti, bhave",
  "mil3.3.4:1.6_3": "asati jāti na hoti, jātiyā asati jarāmaraṇaṁ sokaparidevadukkhadomanassupāyāsā na",
  "mil3.3.4:1.6_4": "honti, evametassa kevalassa dukkhakkhandhassa nirodho hotī”ti.",
  "mil3.3.4:2.1": "“Kallosi, bhante nāgasenā”ti.",
  "mil3.3.4:3.1": "Saṅkhārajāyamānapañho catuttho."
}