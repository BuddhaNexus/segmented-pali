{
  "tha-ap107:0.1": "Therāpadāna ",
  "tha-ap107:0.2": "Bhikkhadāyivagga ",
  "tha-ap107:0.3": "5. Muṭṭhipupphiyattheraapadāna ",
  "tha-ap107:1.1": "“Sudassanoti nāmena, ",
  "tha-ap107:1.2": "mālākāro ahaṁ tadā; ",
  "tha-ap107:1.3": "Addasaṁ virajaṁ buddhaṁ, ",
  "tha-ap107:1.4": "lokajeṭṭhaṁ narāsabhaṁ. ",
  "tha-ap107:2.1": "Jātipupphaṁ gahetvāna, ",
  "tha-ap107:2.2": "pūjayiṁ padumuttaraṁ; ",
  "tha-ap107:2.3": "Visuddhacakkhu sumano, ",
  "tha-ap107:2.4": "dibbacakkhuṁ samajjhagaṁ. ",
  "tha-ap107:3.1": "Etissā pupphapūjāya, ",
  "tha-ap107:3.2": "cittassa paṇidhīhi ca; ",
  "tha-ap107:3.3": "Kappānaṁ satasahassaṁ, ",
  "tha-ap107:3.4": "duggatiṁ nupapajjahaṁ. ",
  "tha-ap107:4.1": "Soḷasāsiṁsu rājāno, ",
  "tha-ap107:4.2": "devuttarasanāmakā; ",
  "tha-ap107:4.3": "Chattiṁsamhi ito kappe, ",
  "tha-ap107:4.4": "cakkavattī mahabbalā. ",
  "tha-ap107:5.1": "Paṭisambhidā catasso, ",
  "tha-ap107:5.2": "…pe… ",
  "tha-ap107:5.3": "kataṁ buddhassa sāsanaṁ”. ",
  "tha-ap107:6.1": "Itthaṁ sudaṁ āyasmā muṭṭhipupphiyo thero imā gāthāyo abhāsitthāti. ",
  "tha-ap107:7.1": "Muṭṭhipupphiyattherassāpadānaṁ pañcamaṁ. "
}