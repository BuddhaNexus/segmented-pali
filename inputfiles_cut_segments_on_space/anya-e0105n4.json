{
  "anya-e0105n4:0": "Kabbasatthavicāraṇā",
  "anya-e0105n4:1_0": "4. Punapi so evamāha “kiñcāpi buddhaghoso rāmāyaṇamahābhāratasaṅkhātānaṁ mahākabbasatthānaṁ",
  "anya-e0105n4:1_1": "sukusalo viya na dissati, tathāpi tāni dassesi. Kathaṁ? Akkhānanti bhāratayujjhanādikaṁ,",
  "anya-e0105n4:1_2": "taṁ yasmiṁ ṭhāne kathīyati, tattha gantumpi na vaṭṭatīti dī. ni. aṭṭha. 1.13 ca,",
  "anya-e0105n4:1_3": "tassa (samphapalāpassa) dve sambhārā bhāratayuddhasītāharaṇādiniratthakakathāpurekkhāratā",
  "anya-e0105n4:1_4": "tathārūpikathākathanañcāti dī. ni. aṭṭha. 1.8 ca dassesī”ti.",
  "anya-e0105n4:2_0": "Taṁ pana purimavacanatopi ahetukataraṁ kevalaṁ anādarīkaraṇamattameva. Atigambhīratthassa",
  "anya-e0105n4:2_1": "hi atigarukaraṇīyassa piṭakattayassa atthasaṁvaṇṇanāyaṁ niratthakassa samphapalāpasamudāyabhūtassa",
  "anya-e0105n4:2_2": "kabbasatthassa vitthārato pakāsanena kiṁ siyā payojanaṁ, aññadatthu sāyevassa asammānitā,",
  "anya-e0105n4:2_3": "anādariyā ca viññūhīti."
}