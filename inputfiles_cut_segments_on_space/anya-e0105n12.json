{
  "anya-e0105n12:0": "Vetullavādassa paṭhamaniggaho",
  "anya-e0105n12:1_0": "Vohārakatissarañño kāle (758-780-bu-va) abhayagirivāsino dhammarucinikāyikā pubbe",
  "anya-e0105n12:1_1": "vuttappakārena sāsanavināsanatthāya bhikkhuvesadhārīhi vetullavādibrāhmaṇehi racitaṁ",
  "anya-e0105n12:1_2": "vetullapiṭakaṁ sampaṭiggahetvā ‘‘idaṁ buddhabhāsita’’nti dassenti. Taṁ mahāvihāravāsino",
  "anya-e0105n12:1_3": "theravādikā dhammavinayena saṁsandetvā adhammavādoti paṭikkhipiṁsu. Taṁ sutvā rājā",
  "anya-e0105n12:1_4": "sabbasatthapāraguṁ kapilaṁ nāma amaccaṁ pesetvā vinicchayaṁ kārāpetvā abuddhabhāsitabhāvaṁ",
  "anya-e0105n12:1_5": "ñatvā sabbaṁ vetullapotthakaṁ jhāpetvā talladdhike ca pāpabhikkhū niggahetvā buddhasāsanaṁ",
  "anya-e0105n12:1_6": "jotesi nikāyasaṅgahe 12-piṭṭhe. Vuttañhetaṁ mahāvaṁse –",
  "anya-e0105n12:2": "36-41.",
  "anya-e0105n12:3": " ‘‘Vetullavādaṁ madditvā, kāretvā pāpaniggahaṁ;",
  "anya-e0105n12:4": "Kapilena amaccena, sāsanaṁ jotayī ca so’’ti."
}