{
  "mil3.4.1:0.1": "Milindapañha",
  "mil3.4.1:0.2": "Nibbānavagga",
  "mil3.4.1:0.3": "1. Phassādivinibbhujanapañha",
  "mil3.4.1:1.1": "Rājā āha—",
  "mil3.4.1:1.2_0": "“bhante nāgasena, sakkā imesaṁ dhammānaṁ ekatobhāvagatānaṁ vinibbhujitvā vinibbhujitvā",
  "mil3.4.1:1.2_1": "nānākaraṇaṁ paññāpetuṁ ‘ayaṁ phasso, ayaṁ vedanā, ayaṁ saññā, ayaṁ cetanā, idaṁ viññāṇaṁ,",
  "mil3.4.1:1.2_2": "ayaṁ vitakko, ayaṁ vicāro’”ti?",
  "mil3.4.1:1.3_0": "“Na sakkā, mahārāja, imesaṁ dhammānaṁ ekatobhāvagatānaṁ vinibbhujitvā vinibbhujitvā",
  "mil3.4.1:1.3_1": "nānākaraṇaṁ paññāpetuṁ ‘ayaṁ phasso, ayaṁ vedanā, ayaṁ saññā, ayaṁ cetanā, idaṁ viññāṇaṁ,",
  "mil3.4.1:1.3_2": "ayaṁ vitakko, ayaṁ vicāro’”ti.",
  "mil3.4.1:2.1": "“Opammaṁ karohī”ti.",
  "mil3.4.1:2.2_0": "“Yathā, mahārāja, rañño sūdo arasaṁ vā rasaṁ vā kareyya, so tattha dadhimpi pakkhipeyya,",
  "mil3.4.1:2.2_1": "loṇampi pakkhipeyya, siṅgiverampi pakkhipeyya, jīrakampi pakkhipeyya, maricampi pakkhipeyya,",
  "mil3.4.1:2.2_2": "aññānipi pakārāni pakkhipeyya, tamenaṁ rājā evaṁ vadeyya, ‘dadhissa me rasaṁ āhara,",
  "mil3.4.1:2.2_3": "loṇassa me rasaṁ āhara, siṅgiverassa me rasaṁ āhara, jīrakassa me rasaṁ āhara, maricassa",
  "mil3.4.1:2.2_4": "me rasaṁ āhara, sabbesaṁ me pakkhittānaṁ rasaṁ āharā’ti.",
  "mil3.4.1:2.3_0": "Sakkā nu kho, mahārāja, tesaṁ rasānaṁ ekatobhāvagatānaṁ vinibbhujitvā vinibbhujitvā",
  "mil3.4.1:2.3_1": "rasaṁ āharituṁ ambilattaṁ vā lavaṇattaṁ vā tittakattaṁ vā kaṭukattaṁ vā kasāyattaṁ",
  "mil3.4.1:2.3_2": "vā madhurattaṁ vā”ti?",
  "mil3.4.1:2.4_0": "“Na hi, bhante, sakkā tesaṁ rasānaṁ ekatobhāvagatānaṁ vinibbhujitvā vinibbhujitvā",
  "mil3.4.1:2.4_1": "rasaṁ āharituṁ ambilattaṁ vā lavaṇattaṁ vā tittakattaṁ vā kaṭukattaṁ vā kasāyattaṁ",
  "mil3.4.1:2.4_2": "vā madhurattaṁ vā, api ca kho pana sakena sakena lakkhaṇena upaṭṭhahantī”ti.",
  "mil3.4.1:2.5_0": "“Evameva kho, mahārāja, na sakkā imesaṁ dhammānaṁ ekatobhāvagatānaṁ vinibbhujitvā",
  "mil3.4.1:2.5_1": "vinibbhujitvā nānākaraṇaṁ paññāpetuṁ ‘ayaṁ phasso, ayaṁ vedanā, ayaṁ saññā, ayaṁ",
  "mil3.4.1:2.5_2": "cetanā, idaṁ viññāṇaṁ, ayaṁ vitakko, ayaṁ vicāro’ti, api ca kho pana sakena sakena",
  "mil3.4.1:2.5_3": "lakkhaṇena upaṭṭhahantī”ti.",
  "mil3.4.1:3.1": "“Kallosi, bhante nāgasenā”ti.",
  "mil3.4.1:4.1": "Phassādivinibbhujanapañho paṭhamo."
}