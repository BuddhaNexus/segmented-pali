{
  "tika-abh02t28:0": "11. Maggaṅgavibhaṅgo",
  "tika-abh02t28:1": "2. Abhidhammabhājanīyavaṇṇanā",
  "tika-abh02t28:2_0": "490.Abhidhammeti dhammasaṅgahe. So hi nibbattitābhidhammadesanā, na vibhaṅgadesanā",
  "tika-abh02t28:2_1": "viya suttantanayavimissā. Ariyopapadataṁ na karoti vināpi tenassa ariyabhāvasiddhito.",
  "tika-abh02t28:2_2": "Tenāha aṭṭhakathāyaṁ “yathā hī”tiādi.",
  "tika-abh02t28:3_0": "493.“Lokiyakālenā”ti idaṁ pubbabhāgabhāvanānubhāvena kiccātirekasiddhīti dassanatthaṁ",
  "tika-abh02t28:3_1": "vuttaṁ. Etesanti sammādiṭṭhiādīnaṁ. Appahāne, pahāne ca ādīnavānisaṁsavibhāvanādinā",
  "tika-abh02t28:3_2": "visesappaccayattā sammādiṭṭhiādīni micchāvācādīni pajahāpentīti vuttāni. Micchāvācādito",
  "tika-abh02t28:3_3": "nivatti sammāvācādikiriyāti vuttaṁ “sammāvācādikiriyā hi viratī”ti. Sammādiṭṭhiādayo",
  "tika-abh02t28:3_4": "viya na kārāpakabhāvena, taṁsamaṅgīpuggalo viya na kattubhāvena. Lokuttarakkhaṇepīti",
  "tika-abh02t28:3_5": "na kevalaṁ lokiyakkhaṇeyeva, atha kho lokuttarakkhaṇepi.",
  "tika-abh02t28:4": "Khandhopadhiṁ vipaccatīti paṭisandhidāyikaṁ sandhāyāha. Tattha vipaccatīti pavattivipākadāyikaṁ.",
  "tika-abh02t28:5_0": "Ekekanti “tattha katamā sammādiṭṭhī”tiādinā ekekaṁ aṅgaṁ pucchitvā. Tassa tassevāti",
  "tika-abh02t28:5_1": "ekekaaṅgasseva, na aṅgasamudāyassa. Saha pana pucchitvāti “tattha katamo pañcaṅgiko",
  "tika-abh02t28:5_2": "maggo”ti pucchitvā. Ekato vissajjanapaṭiniddesattāti yadipi “tattha katamā sammādiṭṭhi?",
  "tika-abh02t28:5_3": "Yā paññā”tiādinā vissajjanaṁ kataṁ, “tattha katamo pañcaṅgiko maggo”ti pana ekato",
  "tika-abh02t28:5_4": "katāya pucchāya vissajjanavasena paṭiniddesabhāvato na pāṭiyekkaṁ pucchāvissajjanaṁ",
  "tika-abh02t28:5_5": "nāma hoti. Kasmā panettha pañcaṅgikavāre eva pāṭiyekkaṁ pucchāvissajjanaṁ kataṁ,",
  "tika-abh02t28:5_6": "na aṭṭhaṅgikavāreti codanaṁ sandhāyāha “tatthā”tiādi. Ekekamukhāyāti sammādiṭṭhiādimukhāya.",
  "tika-abh02t28:5_7": "Tena vuttaṁ “ariyaṁ vo, bhikkhave, sammādiṭṭhiṁ desessāmi saupanisaṁ saparikkhāra”ntiādi.",
  "tika-abh02t28:5_8": "Pubbasuddhiyā sijjhanti. Tathā hi vuttaṁ “pubbeva kho panassa kāyakammaṁ vacīkammaṁ",
  "tika-abh02t28:5_9": "ājīvo suparisuddho hotī”ti, tasmā sammāvācādimukhā bhāvanā natthīti adhippāyo. Tenāha",
  "tika-abh02t28:5_10": "“na maggassa upacārenā”ti.",
  "tika-abh02t28:6": "Abhidhammabhājanīyavaṇṇanā niṭṭhitā.",
  "tika-abh02t28:7": "Maggaṅgavibhaṅgavaṇṇanā niṭṭhitā."
}