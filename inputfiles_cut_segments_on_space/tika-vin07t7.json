{
  "tika-vin07t7:0": "6. Pāṭidesanīyakaṇḍaṁ",
  "tika-vin07t7:1": "1. Paṭhamapāṭidesanīyasikkhāpadavaṇṇanā",
  "tika-vin07t7:2_0": "553. Pāṭidesanīyesu paṭhame paṭidesetabbākāradassananti evaṁ āpattiṁ navakassa santike",
  "tika-vin07t7:2_1": "desetabbākāradassanaṁ. Iminā lakkhaṇena sambahulānaṁ āpattīnampi vuḍḍhassa santike",
  "tika-vin07t7:2_2": "ca desetabbākāro sakkā viññātunti. Tatrāyaṁ nayo – ‘‘gārayhe, āvuso, dhamme āpajjiṁ",
  "tika-vin07t7:2_3": "asappāye pāṭidesanīye’’ti evaṁ sambahulāsu. Vuḍḍhassa pana santike ‘‘gārayhaṁ, bhante,",
  "tika-vin07t7:2_4": "dhammaṁ…pe… gārayhe, bhante, dhamme’’ti yojanā veditabbā. Tattha asappāyanti saggamokkhantarāyakaranti",
  "tika-vin07t7:2_5": "attho. Aññātikāya bhikkhuniyā antaraghare ṭhitāya hatthato sahatthā yāvakālikaggahaṇaṁ,",
  "tika-vin07t7:2_6": "ajjhoharaṇanti dve aṅgāni.",
  "tika-vin07t7:3": "Paṭhamapāṭidesanīyasikkhāpadavaṇṇanā niṭṭhitā.",
  "tika-vin07t7:4": "558. Dutiye paripuṇṇūpasampannāya ananuññātākārena vosāsanā, anivāretvā bhojanajjhohāroti dve aṅgāni.",
  "tika-vin07t7:5": "563. Tatiye sekkhasammatatā, gharūpacāre animantitatā, gilānassa aniccabhattādiṁ gahetvā bhuñjananti tīṇi aṅgāni.",
  "tika-vin07t7:6": "570. Catutthe sāsaṅkāraññasenāsanatā, ananuññātaṁ yāvakālikaṁ appaṭisaṁviditaṁ ajjhārāme paṭiggahetvā agilānassa ajjhoharaṇanti dve aṅgāni. Sesaṁ uttānameva.",
  "tika-vin07t7:7": "Pāṭidesanīyavaṇṇanānayo niṭṭhito."
}