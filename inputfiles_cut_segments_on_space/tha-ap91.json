{
  "tha-ap91:0.1": "Therāpadāna ",
  "tha-ap91:0.2": "Timiravagga ",
  "tha-ap91:0.3": "9. Bodhisiñcakattheraapadāna ",
  "tha-ap91:1.1": "“Vipassissa bhagavato, ",
  "tha-ap91:1.2": "mahābodhimaho ahu; ",
  "tha-ap91:1.3": "Pabbajjupagato santo, ",
  "tha-ap91:1.4": "upagacchiṁ ahaṁ tadā. ",
  "tha-ap91:2.1": "Kusumodakamādāya, ",
  "tha-ap91:2.2": "bodhiyā okiriṁ ahaṁ; ",
  "tha-ap91:2.3": "Mocayissati no mutto, ",
  "tha-ap91:2.4": "nibbāpessati nibbuto. ",
  "tha-ap91:3.1": "Ekanavutito kappe, ",
  "tha-ap91:3.2": "yaṁ bodhimabhisiñcayiṁ; ",
  "tha-ap91:3.3": "Duggatiṁ nābhijānāmi, ",
  "tha-ap91:3.4": "bodhisiñcāyidaṁ phalaṁ. ",
  "tha-ap91:4.1": "Tettiṁse vattamānamhi, ",
  "tha-ap91:4.2": "kappe āsuṁ janādhipā; ",
  "tha-ap91:4.3": "Udakasecanā nāma, ",
  "tha-ap91:4.4": "aṭṭhete cakkavattino. ",
  "tha-ap91:5.1": "Paṭisambhidā catasso, ",
  "tha-ap91:5.2": "…pe… ",
  "tha-ap91:5.3": "kataṁ buddhassa sāsanaṁ”. ",
  "tha-ap91:6.1": "Itthaṁ sudaṁ āyasmā bodhisiñcako thero imā gāthāyo abhāsitthāti. ",
  "tha-ap91:7.1": "Bodhisiñcakattherassāpadānaṁ navamaṁ. "
}