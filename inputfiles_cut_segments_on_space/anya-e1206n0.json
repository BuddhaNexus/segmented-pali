{
  "anya-e1206n0:0": "Hatthavanagallavihāra vaṃso",
  "anya-e1206n0:1": "Namo tassa bhagavato arahato sammāsambuddhassa",
  "anya-e1206n0:2": "1.",
  "anya-e1206n0:3": "Snehuttarāya hadayā malamallikāya,",
  "anya-e1206n0:4": "Pajjālito matidasāya jinappadīpo;",
  "anya-e1206n0:5": "Mohaṇdhakāramakhilaṃ mama nīharanto,",
  "anya-e1206n0:6": "Niccaṃ vibhāvayatu cāru padattharāsiṃ.",
  "anya-e1206n0:7": "2.",
  "anya-e1206n0:8": "Laṅkābhisittavasudhādhipatīsu rājā,",
  "anya-e1206n0:9": "Yo bodhisattaguṇavā sirisaṅghabodhi;",
  "anya-e1206n0:10": "Tassāticāru cariyā racanāmukhena,",
  "anya-e1206n0:11": "Vakkāmi hatthavanagallavihāra vaṃsaṃ.",
  "anya-e1206n0:12": "3.",
  "anya-e1206n0:13": "Brahmanvayenanugatatthamanomadassī,",
  "anya-e1206n0:14": "Khyātena sabbayatirājadhuraṇdharena;",
  "anya-e1206n0:15": "Vyāpāritohamitibhānugataṃ kathañca,",
  "anya-e1206n0:16": "Nissāya pubbalikhitaṃvidha vāyamāmi.",
  "anya-e1206n0:17_0": "4. Arṇtha sugatāgamasudhāpagāniddhotakudiṭṭhivisakalaṅkāya laṃkāya bhagavato aṅgīrasassamahānāgavanuyyāne",
  "anya-e1206n0:17_1": "samitisamāgatayakkha rakkhasalokavijayāpadānassa siddhakkhentabhūto sīhaḷamahīmaṇḍalamaṇḍanāya",
  "anya-e1206n0:17_2": "māno vividharatanākaropalakkhamānamahagghamaṇi bhedo maṇi bhedo nāma janapado.",
  "anya-e1206n0:18": "5.",
  "anya-e1206n0:19": "Laddhāna satthu varaṇaṅkamanaññalabbha,",
  "anya-e1206n0:20": "Mānaṇdinā sumanakūṭasiluccayena;",
  "anya-e1206n0:21": "Ussāpitā vijayaketumatallikeva,",
  "anya-e1206n0:22": "Suddhoruvālukanadī yamalaṅkaroti.",
  "anya-e1206n0:23": "6.",
  "anya-e1206n0:24": "Laṅkāya yakkhagaṇanīharaṇe jinassa,",
  "anya-e1206n0:25": "Cammāsanugganahunāsanaphassadāhā;",
  "anya-e1206n0:26": "Saṃsārarakkhasavapubbhavabubbulaṃca,",
  "anya-e1206n0:27": "Yasmiṃ vihāti mahiyaṅgaṇa thūparājā.",
  "anya-e1206n0:28": "7.",
  "anya-e1206n0:29": "Sadāmahoghāya mahāpagāya,",
  "anya-e1206n0:30": "Pānīyapānāya samosaṭānaṃ;",
  "anya-e1206n0:31": "Samuccayo sāradavāridānaṃ,",
  "anya-e1206n0:32": "Nūnaṃ gato thāvarathūparūpaṃ.",
  "anya-e1206n0:33": "8.",
  "anya-e1206n0:34": "Tassāpagāya vimalambuni dissamāna,",
  "anya-e1206n0:35": "Mālolavicitaralaṃ paṭibimbarūpaṃ;",
  "anya-e1206n0:36": "Bhogehi veṭhiya nijaṃ bhavanaṃ phaṇīhi,",
  "anya-e1206n0:37": "Pūjatthikehi viya rājati nīyamānaṃ.",
  "anya-e1206n0:38_0": "9. Tassa mahiyaṅgaṇa mahā vihārassa pariyantagāmake selābhayo nāma khattiyo paṭivasanto",
  "anya-e1206n0:38_1": "puttaṃ paṭilabhitvā aṅgalakkhaṇapāṭhakānaṃ dassesi te tassa kumārassa aṅgalakkhaṇāni",
  "anya-e1206n0:38_2": "oloketvā “ayaṃ kumāro khamakasatto nahoti. Dhaññapuññalakkhaṇasampanno, sakalampi",
  "anya-e1206n0:38_3": "sīhaḷadīpaṃ ekacchattaṃ karitvā mahantamahantāni acchariyabbhutāni mahāvīracaritāni",
  "anya-e1206n0:38_4": "dassessatī”ti vyākariṃsu.",
  "anya-e1206n0:39_0": "10. Tato selābhaya khattiyo puttassa abhisekādisampattiṃ sutvā koṭippattapamodaparavasopi",
  "anya-e1206n0:39_1": "tasmiṃ kāle anurādhapure rajjaṃ kārayatā “vohāratissamahārājato kadāci keci upaddavo",
  "anya-e1206n0:39_2": "jāyissatīti. Jātaparisaṅkotaṃ kumāramādāya mahiyaṅgaṇamahāvihāre bodhi aṅgaṇe parittagge",
  "anya-e1206n0:39_3": "sannipatitassa naṇdamahātherapamukhassa mahābhikkhusaṅghassa majjhe nipajjāpetvā",
  "anya-e1206n0:39_4": "“eso me bhante kumāro mahāsaṅghassa ca mahā bodhipādassa ca saraṇaṃ gacchati taṃ",
  "anya-e1206n0:39_5": "sabbepi bhadantā rakkhantu saṅghabodhi nāmako cāyaṃ hotu”ti mahāsaṅghassa ca bodhi",
  "anya-e1206n0:39_6": "devatāya ca niyyādetvā paṭijagganto kumārassa sattavassika kāle kālamakāsi.",
  "anya-e1206n0:40_0": "11. Atha mātulo naṇdamahāthero kumārakaṃ vihāramānetvā paṭijagganto tepiṭakaṃ buddhavacanaṃ",
  "anya-e1206n0:40_1": "uggaṇhāpetvā bāhirasatthesu ca paramakocidaṃ kāresi. Saṅghabodhikumāropi katādhikārattā",
  "anya-e1206n0:40_2": "tikkhapaññattā ca ñāṇaviññāṇasampanno hutvā vayappatto lokassa locanehinipiyamānāya",
  "anya-e1206n0:40_3": "rūpasampattiyā savañjalipuṭehi assādiyamānasadācāraguṇa sampattiyā ca pattha ṭa yasoghoso ahosi.",
  "anya-e1206n0:41_0": "12. Kimiha bahunā?- Kādambinī kadambato siniddhanīlāyataguṇaṃdhammillakalāpe, paripuṇṇahariṇaṅkamaṇḍalato",
  "anya-e1206n0:41_1": "hilādakarapasādasommaguṇaṃ mukhamaṇḍale cāmīkarapiṃjarakambuvarato medurodārabaṇdhurabhāvaṃ",
  "anya-e1206n0:41_2": "gīvāvayave, kalyāṇasiluccayato saṃhata vilāsaṃ uratthale, surasādhisākhato pīvarāyatalalitarūpaṃ",
  "anya-e1206n0:41_3": "kāmadānapadānadva bāhuyugaḷe, samadagaṇdhasindhurato gamanalīḷhaṃ karākāradva hatthiyugaḷe,",
  "anya-e1206n0:41_4": "cārutaratharucirocamānacāmīkaramukurato tadākāraṃ sajāṇumaṇḍale jaṅghayugaḷe, niccā",
  "anya-e1206n0:41_5": "sīnakamalā kamalato rattakomaḷadalasiraṃ caraṇayugaḷe ādāya yojayatā pāramitādhammasippitā",
  "anya-e1206n0:41_6": "nimmitassa paramadassanīyagarūpavilāsassa tassa attabhāvassa saṃvaṇṇanāganthagāravamāvahati.",
  "anya-e1206n0:42": "13.",
  "anya-e1206n0:43": "Dehe sulakkhaṇayute navayobbanaḍḍhe,",
  "anya-e1206n0:44": "Tassujjale ca pasamāharaṇodayena;",
  "anya-e1206n0:45": "Kā vaṇṇanā kamalarūpini jātarūpe,",
  "anya-e1206n0:46": "Lokuttaraṃ parimalaṃ parito vahante.",
  "anya-e1206n0:47": "14.",
  "anya-e1206n0:48": "Dosārayo hadayaduggapure vijitvā,",
  "anya-e1206n0:49": "Tatthābhisicca suhadaṃ viya dhammabhūpaṃ;",
  "anya-e1206n0:50": "Atthānusāsanimimassa vadaṃ girāya,",
  "anya-e1206n0:51": "Tatthappavattayi sudhī nijakāyakammaṃ.",
  "anya-e1206n0:52": "Iti rājakumāruppatti paricchedo paṭhamo.",
  "anya-e1206n0:53_0": "15. Athekadā mātulamahātherā vayappattaṃ sirisaṅghabodhi kumāraṃ dhammasavanāvasāne",
  "anya-e1206n0:53_1": "āmantetvā evamāha, “kumāra! Mahābhāgadheyya! Idāni tvamasi adhītasugatāgamo, viditasakala",
  "anya-e1206n0:53_2": "bāhirasattho. Catubbidhapaṇḍiccakoṭippatto, tathāpi abhimānadhane khattiyakule jāti,",
  "anya-e1206n0:53_3": "sabbapatthavyāpitā yobbanavilāsena samalaṅkataṃ sarīraṃ, appaṭimā rūpasiri, amānusaṃ",
  "anya-e1206n0:53_4": "balañceti mahatīya balavanaṇtha paramparā’sabbāavinayāna mekekampi tesamāyatanaṃ",
  "anya-e1206n0:53_5": "kimuta samavāyo?“Yebhuyyena satthasalila vikkhālanāti nimmalāpi kālusiyamupayāni",
  "anya-e1206n0:53_6": "buddhī, anujjhitadhavalatāpi sarāgāeva bhavati navayobbanagabbitānaṃ diṭṭhi, apaharati",
  "anya-e1206n0:53_7": "ca vātamaṇḍali keva sukkhapaṇṇaṃ ubabhutarajo bhanti atidūramattano icchāya yobbanasamaye",
  "anya-e1206n0:53_8": "purisaṃ pakati. Iṇdriyabhariṇabhārinī sattamatidurantāya mupabhogamigataṇahikā tasmā",
  "anya-e1206n0:53_9": "ayamevānassādita visaya rasassa te kālo gurupadesassa. Madanasarappabhārajajjarite",
  "anya-e1206n0:53_10": "hadaye jalamiva galati gurūnamanussānaṃ akāraṇaṃchavati duppakati no kulaṃvā sutaṃ",
  "anya-e1206n0:53_11": "vā manayassa vaṇdanappabhavonadahati kiṃ dahano? Kiṃvāpasamahetunāpi nātivaṇḍataro",
  "anya-e1206n0:53_12": "bhavati vaḍabānaḷo salilena, tasmā gāḷhatara manusāsītabbosi.",
  "anya-e1206n0:54_0": "16. Apagatamale hi manasi elikamaṇimhi viya rajanikaramayukhāpavisanti, sukhamupadesaguṇā,",
  "anya-e1206n0:54_1": "guruvacanamamalampi salilamiva mahantaṃ jānimupajanayati savanahataṃ sūlamiva abhabbassa,",
  "anya-e1206n0:54_2": "bhabbassatu karino viya sabbābharaṇamānanasobhāsamudayamadhikatara mupavahati, anādisiddha",
  "anya-e1206n0:54_3": "taṇhākasāyitiṇdriyānucarañhi cittaṃ nāvahati kannāmānatthaṃ, tasmā rāja kumārānañca",
  "anya-e1206n0:54_4": "yatīnañca satibalena iṇdriyavijayo diṭṭhadhammikasamparāyikambilaṃ kalyāṇajātamupajanayati,",
  "anya-e1206n0:54_5": "iṇdriyavijayo ca sambhavati guruvuddhopasevāya tabbavanamavirādhetvā paṭipajjato,",
  "anya-e1206n0:54_6": "tasmā tayā āpāṇapariyantaṃ vatthuttayasaraṇaparāyaṇatā na pahātabbā.",
  "anya-e1206n0:55_0": "Na rāgāpasmāravibodhanaṃ visayadahanasalila saṃsevanaṃ kātabbaṃ, passatū hi kalyāṇābhinivesi",
  "anya-e1206n0:55_1": "cakkhūṇdriyalāḷana paravasassa salabhassa samujjalita dīpasikhāpatanaṃ sotiṇdriya",
  "anya-e1206n0:55_2": "sukhānuyuttassa taruṇa harīṇassa usu pātasammukhībhavanaṃ ghāṇiṇdriya paravasassa",
  "anya-e1206n0:55_3": "madhukarassa madavāraṇakaṇṇatālabhannaṃ rasaniṇdriyatappaṇavyasanino puthulomassa",
  "anya-e1206n0:55_4": "balisāghāsavyasanaṃ phassīṇdriyānubhavanalālasassamataṅgajassavāriṇi baṇdhanāpāyaṃ",
  "anya-e1206n0:55_5": "imehi iṇdriyehi militehi ekassa kāmino sadideva pañcannaṃ, visayarasānamupasevāya",
  "anya-e1206n0:55_6": "pattabbaṃ mahantaṃ dukkhajālaṃ kathamupavaṇṇayāma? Imāni ca subhāsitāni paccavekkhatu",
  "anya-e1206n0:55_7": "anukkhaṇaṃ vicakkhaṇo.",
  "anya-e1206n0:56": "17.",
  "anya-e1206n0:57": "Nāgārikaṃ sukhamudikkhati kiñci dhīro,",
  "anya-e1206n0:58": "Jānāti dehapaṭijagganamatthatove;",
  "anya-e1206n0:59": "Saṃsevatopi yuvatiṃ ratimohitassa,",
  "anya-e1206n0:60": "Kaṇḍuyane viya banassa sukhābhimāno.",
  "anya-e1206n0:61": "18.",
  "anya-e1206n0:62": "Ko seveyya paraṃ poso avamānaṃ saheyyavava,",
  "anya-e1206n0:63": "Na ve kalattanigaḷaṃ yadi dukkhanibaṇdhanaṃ.",
  "anya-e1206n0:64": "19.",
  "anya-e1206n0:65": "Ākaḍḍhamānā cisikhā smipaṃ,",
  "anya-e1206n0:66": "Parammukhāyeva sadā pavattā;",
  "anya-e1206n0:67": "Dūrampi gacchanti guṇaṃ vihāya,",
  "anya-e1206n0:68": "Pavattanaṃ tādisameva thīna.",
  "anya-e1206n0:69": "20.",
  "anya-e1206n0:70": "Asanthutaṃ tā purisampi anto,",
  "anya-e1206n0:71": "Karonti ādāyakatāva bhitti;",
  "anya-e1206n0:72": "Nettiṃ savallī viya haṇthagāpi,",
  "anya-e1206n0:73": "Dasāsu sabbāsu ca saṅkanīyā.",
  "anya-e1206n0:74": "21.",
  "anya-e1206n0:75": "Antoruddhā bahiddhāpi nissāsā viya nāriyo,",
  "anya-e1206n0:76": "Karonti nāsamevassa kodhīmātāsu vissase.",
  "anya-e1206n0:77": "22.",
  "anya-e1206n0:78": "Mānasa pāpasaṃninnaṃ apāyā vivaṭā nanā,",
  "anya-e1206n0:79": "Samantā pāpamittāva mokkho sabbabhayākathaṃ.",
  "anya-e1206n0:80": "23. Api ca hadayatarukoṭara kuṭīro kodha kuṇḍalīna kadāci bahi kātabbo. Api tu’titikkhāmantena acipphaṇdantaṃ upanetabbo.",
  "anya-e1206n0:81": "24.",
  "anya-e1206n0:82": "Sataṃ titikkhākavace viguṇṭhitā,",
  "anya-e1206n0:83": "Siyuṃ durālāpakhagā khalānaṃ;",
  "anya-e1206n0:84": "Sabhāpasaṃsākusumatta metā,",
  "anya-e1206n0:85": "Nibajjhare tā guṇa mālikāya.",
  "anya-e1206n0:86": "25.",
  "anya-e1206n0:87": "Lokādhipaccaṃ vipuledhane ca,",
  "anya-e1206n0:88": "Manonukūle tanaye ca dāre;",
  "anya-e1206n0:89": "Laddhāpi yāyeti na jātu titatiṃ,",
  "anya-e1206n0:90": "Bādhetu sātaṃ na papañca taṇhā.",
  "anya-e1206n0:91": "26.",
  "anya-e1206n0:92": "Vaṇṇappasādā yassā sukhāva,",
  "anya-e1206n0:93": "Dhanā ca hāyantupa jīvikāca;",
  "anya-e1206n0:94": "Yenābhibhūtāripuneva sattā,",
  "anya-e1206n0:95": "Dosaggi so te hadayaṃ jahātu.",
  "anya-e1206n0:96": "27.",
  "anya-e1206n0:97": "Khedo vipattīsu paṭikirayā na,",
  "anya-e1206n0:98": "Tasmā na dīnappa katiṃ bhajeyya;",
  "anya-e1206n0:99": "Paññānuyātaṃ vīriyaṃ vadanti,",
  "anya-e1206n0:100": "Sabbattha siddhiggahaṇaggahaṇthaṃ.",
  "anya-e1206n0:101": "28.",
  "anya-e1206n0:102": "Vyāpārā sabbabhūtānaṃ sukhatthāya vidhīyare;",
  "anya-e1206n0:103": "Sukhañca na vinā dhammaṃ tasmā dhammaparo bhavā’ti.",
  "anya-e1206n0:104_0": "29. Evamādikaṃ sappurisanītipathaṃ ādisante mahāthere tena kalyāṇadhammena asotabbatānādariyaracitabhukūṭika",
  "anya-e1206n0:104_1": "mukhena vā disācikkhittacakkhunā ca ahaṅkāraparavasena gajanimilitamubbhāvayatā vā",
  "anya-e1206n0:104_2": "attano paññādhikkhepamivaca acintayatā cuḷāvinihitakomaḷañjalipuṭena tanninnena,",
  "anya-e1206n0:104_3": "tappoṇena sirasā ca pīti samudita sādhuvādavikasitakapolenamukhena ca. Sakalāvayavacitthaṭaromañca",
  "anya-e1206n0:104_4": "kañcukitena dehena ca bhūmiyaṃ nipajjitvā dīghappamāṇa pamāṇa māvarattāmaggaphalalābhatoviya",
  "anya-e1206n0:104_5": "visiṭṭhataraṃ pamuditamāvikatamāsi.",
  "anya-e1206n0:105": "Iti anusāsana paricchedo dutiyo.",
  "anya-e1206n0:106": "30. Tato paṭṭhāya yathāvuttapaṭipadaṃ avirādhetvā samāvaraṇena santuṭṭho tassa saṅghabodhi samaññaṃ gopetukāmo mātulamahāthero dhammikoti vohāraṃ paṭṭhapesi.",
  "anya-e1206n0:107_0": "31. Lakkhaṇapāṭhakānaṃ vacanaṃ saddahanto bhāgineyyaṃ pabbajitukāmampi apabbājetvā",
  "anya-e1206n0:107_1": "“idha vāsato anurādhapure vāsoyeva kumārassa yogakkhemāvaho, puññānurūpena jāyamānassa",
  "anya-e1206n0:107_2": "vipākassa ca ṭhānaṃ hoti, mahācetiyassa vattapaṭivattasamācaraṇenaca mahanto puññakkhaṇdho",
  "anya-e1206n0:107_3": "sampajissati”ti maññamāno taṃ kumāramādāya gacchanto anurādhapuraṃ gantukāmo nikkhami.",
  "anya-e1206n0:107_4": "Saṅghatissogoṭhābhayoti ca lambakaṇṇā rāja kumārā aparepi duce tassa paṃsukīḷanato",
  "anya-e1206n0:107_5": "paṭṭhāya sahāyātena kumārena saddhiṃ nikkhamiṃsu te tayo kumāre ādāya gacchanto mahāthero",
  "anya-e1206n0:107_6": "puretarameva anurādhapuraṃ pāvisi. Mahātheramanugacchantesu tesu kumāresu jeṭṭho",
  "anya-e1206n0:107_7": "saṅghatisso majjhimo saṅghabodhi kaniṭṭho goṭhābhayoti te theraṃ pacchato anugacchantā",
  "anya-e1206n0:107_8": "tayopi paṭipāṭi yā tissavāpiyā setumatthakena gacchanti.",
  "anya-e1206n0:108_0": "32. Tattha setusālāya nisinno koci aṇdhovicakkhaṇo tesaṃ tiṇṇantaṃ kumārānaṃ padaviññāsaddaṃ",
  "anya-e1206n0:108_1": "sutvā lakkhaṇānusārena upaparikkhipitvā “ete tayopi sīhaḷadīpe pathavissarā bhavissantī”ti",
  "anya-e1206n0:108_2": "tattha nisinnānaṃ vyākāsi. Taṃvacanaṃ pacchā gacchanto goṭhābhayo sutvā itaresaṃ",
  "anya-e1206n0:108_3": "gacchantānaṃ anivedayitvā paccāgamma “katamo ciraṃ rajjaṃ kāressati? Caṃsaṭṭhitiñca",
  "anya-e1206n0:108_4": "karoti”ti? Pucchitvā pacchimoti vutte haṭṭhapahaṭṭho udaggudaggo sīghataraṃ āgamma",
  "anya-e1206n0:108_5": "tehi saddhiṃ gacchanto tikhiṇa mantitāya gambhīrabhāvato ca kañci ajānāpetvā antopuraṃ",
  "anya-e1206n0:108_6": "pāvisi. Te tayopi patirūpe nivāse vāsaṃ gaṇhiṃsu.",
  "anya-e1206n0:109_0": "33. Atha kaniṭṭho “ete dvepi appāyukattā rajje patiṭṭhitāpi na ciraṃ jīvanti kira",
  "anya-e1206n0:109_1": "ahameva tesaṃ rajjaṃ dupessāmi”ti tadanurūpena upāyenapaṭijjanto tesaṃ rajjalābhāya",
  "anya-e1206n0:109_2": "upāyaṃ dassento abhiṇhaṃ matteti. Jeṭṭhopi tasmiṃ atipiyāsamāno tenopadiṭṭhameva",
  "anya-e1206n0:109_3": "samācarantorājānaṃ disvā laddha sammāno sabbesu rājakiccesu pubbaṅgamo hutvā na cirasseva",
  "anya-e1206n0:109_4": "rājavallabho ahosi? Tasmiṃ kāle rajjaṃ kārento vijaya rājā nāma khattiyo tasmiṃ pasanno",
  "anya-e1206n0:109_5": "sabbesu rājakiccesu tamameva padhānabhūtaṃ katvā senāpatiṃ akāsi.",
  "anya-e1206n0:110_0": "34. Dhammiko pana rajjena anatthikatāya rajjalābhāya cittampi anuppādetvā kevalaṃ",
  "anya-e1206n0:110_1": "mahātherassa anusāsanamatteneva rājupaṭṭhānavelāyaṃ anucaraṇamattamācaranto rājagehaṃ",
  "anya-e1206n0:110_2": "pavisitvā tato tehi saddhiṃ nikkhamma sāyaṃ mahā therassa vihāreyeva vasanto attano",
  "anya-e1206n0:110_3": "dhammikānuṭṭhānaṃ ahāpetvā mahācetiyo paṭṭhānagilānupaṭṭhānādikaṃ anavajja dhammaṃcaranto kālaṃ vītināmeti.",
  "anya-e1206n0:111": "Tadā saṅghatisso sakalarajjañca purañca attanohatthagataṃ katvā ekasmiṃ dine laddhokāso rājānaṃ antobhavaneyeva goṭhābhayena mārāpetvā sayaṃ rajje patiṭṭhati.",
  "anya-e1206n0:112": "Iti anurādhapurappavesaparicchedo tatiyo.",
  "anya-e1206n0:113_0": "35. Atha goṭhābhayo dhammikaṃ anicchāmānampi senāpatiṭṭhāne ṭhapetvā āyatiṃ apekkhamāno",
  "anya-e1206n0:113_1": "sayaṃ bhaṇḍāgāriko ahosi. Atha saṅghatisso rājā bahuṃ puññca apuññca pasavanto jambuphalapākakāle",
  "anya-e1206n0:113_2": "saseno sāmacco sabhorodho abhiṇhaṃ pācīna desaṃ gantvā jambuphalāni khādati. Rañño",
  "anya-e1206n0:113_3": "yebhuyyena gamanā gamanena upaddutā raṭṭhavāsino rājupabhogārahesu jambuphalesu visaṃ",
  "anya-e1206n0:113_4": "yojesuṃ. Atha so saṅghatisso rājā tena visena tattheva kālamakāsi.",
  "anya-e1206n0:114_0": "36. Atha goṭhābhayo aṇdhavicakkhaṇassa vacanaṃ anussaranto anukkamena rajjaṃ dāpetvā",
  "anya-e1206n0:114_1": "pacchā ahaṃ suppatiṭṭho bhavissāmi’ti maññamāno sāmacco saseno saṅghabodhikumāraṃ",
  "anya-e1206n0:114_2": "rajjena nimantesi. So temiya mahābodhisattena diṭṭhādīnavattā rajjasukhāpariccāgānubhūtaṃ",
  "anya-e1206n0:114_3": "mahantaṃ dukkhajālaṃ anussaritvā punappunaṃ yāciyamānopi paṭikkhipiyeva abhayo gāmanigamarājadhānīsu",
  "anya-e1206n0:114_4": "sabbepi manusse sannipātetvā tehi saddhiṃ nānāppakāraṃ yācamānopi sampaṭicchāpetuṃ",
  "anya-e1206n0:114_5": "nāsakkhi. Atha sabbepi raṭṭhavāsino sāmaccāmahāvihāraṃ gantvā mahā saṅghaṃ sannipātetvā",
  "anya-e1206n0:114_6": "saṅgha majjhe saṅghabodhikumāro mahā saṅghaṃ bhūmiyaṃ nipajja namassitvā laddhokāso",
  "anya-e1206n0:114_7": "ekamantaṃ nisīditvā evaṃ vattumārabhī.",
  "anya-e1206n0:115_0": "37. Ayañhi rājalakkhīnāma yathā yathā dippate, tathā tathā kappuradīpasikheva kajjilaṃmalinameva",
  "anya-e1206n0:115_1": "kammajātaṃ kevalamubbamati. Tathāhi ayaṃ saṃvadhanavāridhārā taṇhāvisavallīnaṃ, nenāda",
  "anya-e1206n0:115_2": "madhurabhītikā ayaṃ iṇdriyamigānaṃ, parāmāsadhumalekhā sucarita cittakammassa vibbhamaseyyā",
  "anya-e1206n0:115_3": "mohaniddānaṃ timiruggati paññādiṭṭhīnaṃ, purassarapatākā avinayamahāsenāya, uppattininnanā",
  "anya-e1206n0:115_4": "kodhavega kumbhilānaṃ, āpānabhūmi micchādiṭṭhivadanaṃ. Saṃgīti sālā issariya vikāranāṭakānaṃ",
  "anya-e1206n0:115_5": "āvāsadarīdosāsivisānaṃ, ussāraṇavettalatā sappurisavohārānaṃ, akālajadāgamo sucarita",
  "anya-e1206n0:115_6": "haṃsānaṃ, patthāvanā kapaṭanāṭakānaṃ, kadalikā kāmakarino vajjhavālā sādhubhāvassa,",
  "anya-e1206n0:115_7": "rāhumukhaṃ dhammacaṇda maṇḍalassa, nahi taṃ passāmi yohi aparicitāyāpi etāya nibbharamupagulho",
  "anya-e1206n0:115_8": "na vippaladdho, apica, abhisekasamaye rājaññānaṃ maṅgalakalasajalehi viya vikkhālanamupayāti",
  "anya-e1206n0:115_9": "dakkhiññaṃ aggihutatadhumeneva malinībhavati hadayaṃ purohita kusagga samajjatena",
  "anya-e1206n0:115_10": "viya apaniyate titikkhā, uṇhīsa paṭṭa baṇdhanena viya chādīyatī jarāgamadassanaṃ,",
  "anya-e1206n0:115_11": "ātapatta maṇḍalena viya tirokarīyati paralokāpekkhaṇaṃ, cāmarapavanena viya duramuddhuyate",
  "anya-e1206n0:115_12": "saccāditā vettalatāppahārena viya duramapayanti sagguṇā eke rajjasiri madirā madamattā",
  "anya-e1206n0:115_13": "sakatthanipphādanaparehi dhanapisitāghāsagijjhehi sahānalīnībakehi dūtaṃ vinodananti,",
  "anya-e1206n0:115_14": "paradārābhigamanaṃ viddhatāti, mīgavana parissamoti, surāpānaṃ vilāsoti, niccappamattatā,",
  "anya-e1206n0:115_15": "surabhāvoti sadārappiccāgaṃ avyasanitāni, guruvacanāvadhīraṇaṃ aparappaneyattamiti",
  "anya-e1206n0:115_16": "ajitahaccataṃ sukhopasevattamīti, naccagīta gaṇākānusatti rasikatehi paribhavasahattaṃ",
  "anya-e1206n0:115_17": "khameti, serībhāvaṃ paṇḍiccāmiti vaṇdijana navacanaṃ yaseṃghosoti taralatā ussāhoti.",
  "anya-e1206n0:115_18": "Avisesaññuttaṃ apakkhapātittamiti? Eva dosagaṇampi guṇapakkhe ajjhāropayantehi sayampi",
  "anya-e1206n0:115_19": "anto ha santehi patāraṇakusalehi dhuttehi amānusocitāhi thomānāhi patāriyamānā, cittamadamatta",
  "anya-e1206n0:115_20": "cittā nicceta na tāya tatheti attani ajjhāropayantā alikābhimānaṃ maccadhammasamānāpi",
  "anya-e1206n0:115_21": "dibbaṃ sāvatiṇṇamiva amānusamiva attāna maññamānā āradhadibbocitakirayānu bhāvā sabbajano",
  "anya-e1206n0:115_22": "pabhasanīya bhāvamupayanti. Atta milambanañca anu jīvijanena karīyamānaṃ abhinaṇdanti.",
  "anya-e1206n0:116_0": "38. Mānasā devatājjhāropaṇappatāraṇa sambhūta sambhāvano pahatañca anto paviṭṭha",
  "anya-e1206n0:116_1": "aparabhujayugaṃ viya attano bāhuyugaṃ sambhāvayanti. Tacantarita locanaṃsakalalāṭa",
  "anya-e1206n0:116_2": "māsaṃkanti, alikasambhāvanābhimānabharitā na namassanti devatāyo na pūjayanti samaṇa",
  "anya-e1206n0:116_3": "brāhmaṇe na mānayantī mānanīye, na upatiṭṭhanti gurudassanepi anatthakāyā sāntarīta,",
  "anya-e1206n0:116_4": "visayo pabhogasukhāti apahasanti yatino? Jarābhi bhavapalapimiti na suṇanti vuddhajanupadesaṃ,",
  "anya-e1206n0:116_5": "attano paññā paribhavoti ususanti sacivo pahesassa,kuñjanti ekanta hitavādinaṃ evamādinā",
  "anya-e1206n0:116_6": "kākaṇena bahunnaṃ dosānaṃ mākara bhūtaṃrajjīvibhavaṃ ayaṃ na icchāmī’ti avoca.",
  "anya-e1206n0:117_0": "39. Atha mahājanena sādara majjhesito mahāsaṅgho kumārabhimukho hutvā “mahābhāgadheyya!",
  "anya-e1206n0:117_1": "Thanacucuke laggitājaluka tikkhaḍasanenatattha vedanuppādayanti lohitameva ākaḍḍhati,",
  "anya-e1206n0:117_2": "dārako pana komalena mukhapuṭenamātu sukhasaññaṃ uppādayanto khīrameva avheti.",
  "anya-e1206n0:118_0": "40. Evameva rajjavibhavaṃ patto adhīro bālo bahuṃ apuññameva sañciṇāni, medhāvi dhirapuriso",
  "anya-e1206n0:118_1": "pana āyusaṅkhārassa dubbalattañca dhanasañcayassa nissārattañca paññāya upa parikkhitvā",
  "anya-e1206n0:118_2": "dasa kusalakammāni pūrento tādisena mahatā bhogakkhaṇdhena mahantaṃ kusalarāsiṃ upaciṇāti,",
  "anya-e1206n0:118_3": "tvamasikatādhi kāro mahāsattadhuraṇdharo, etādisaṃ puññāyatanaṭṭhānaṃ laddhā dhammena",
  "anya-e1206n0:118_4": "samena lokaṃ paripālento sugatasāsanaṃ paggaṇhanto dānapāramikoṭippattaṃ katvā pacchā",
  "anya-e1206n0:118_5": "abhinikkhamaṇañca karonto bodhipakkhiyadhamme paripācehī”ti anusāsi.",
  "anya-e1206n0:119_0": "41. Atha so mahajjhāsayo purisavaro mahāsaṅghassa anusāsaniṃ madditu masamaṇtho adhivāsesī.",
  "anya-e1206n0:119_1": "Anantarañca mahājanakāyo saṅghassa anuññāya sakalaṃ sīladīpaṃ ekacchattaṃ katvā abhisiñciya",
  "anya-e1206n0:119_2": "dhammika sirisaṅghabodhirājāti vohāraṃ paṭṭhapesi goṭhābhayañca senāpatiṭṭhāne ṭhapesi.",
  "anya-e1206n0:120": "42.",
  "anya-e1206n0:121": "Dānaṃ adā dhārayi niccasīlaṃ,",
  "anya-e1206n0:122": "Vahī titikkhaṃ bhaji appamādaṃ;",
  "anya-e1206n0:123": "Pajā hitajjhāsaya sommarūpo,",
  "anya-e1206n0:124": "Dhammo ca so viggabhavā virocī.",
  "anya-e1206n0:125": "43.",
  "anya-e1206n0:126": "Viññāya lokassa hi so sabhāvaṃ,",
  "anya-e1206n0:127": "Padhānavattānu gatippadhānaṃ;",
  "anya-e1206n0:128": "Nidhātukāmo jantāsu dhammaṃ,",
  "anya-e1206n0:129": "Sayampi dhammā varaṇamhi satto.",
  "anya-e1206n0:130": "Iti rajjābhiseka paricchedo catuttho.",
  "anya-e1206n0:131_0": "44. So rājā mahā vihāre mahaggha mahāvisālaṃ salākaggaṃ kārāpetvā anekasahassānaṃ",
  "anya-e1206n0:131_1": "bhikkhūnaṃ niccaṃ salāka bhattaṃ paṭṭhapesi. Mātulamahātherassaṃca sakanāma dheyyena",
  "anya-e1206n0:131_2": "mahantaṃ pariveṇa vihāraṃ kārāpetvā anekehi kappiyabhaṇḍehi saddhiṃ saparivāra veṇā",
  "anya-e1206n0:131_3": "kāni gāmakkhettāni saṅasaparibhogārahāni katvā dāpesi sattameva nisīthakāle rahogato",
  "anya-e1206n0:131_4": "mahābodhisattassa dukkaracaritāni sallakkhento tādisāpadānaṃ attani sampādetumāsiṃsi. Tathā hi",
  "anya-e1206n0:132": "45.",
  "anya-e1206n0:133": "Dehīti vatthumasukaṃ gaditotthikehi,",
  "anya-e1206n0:134": "Nālaṃ kathetumha natthi na demicāti;",
  "anya-e1206n0:135": "Citte mahākaruṇāya pahaṭāvakāsāva,",
  "anya-e1206n0:136": "Duraṃjagāma viya tassa bhavatthu taṇhā.",
  "anya-e1206n0:137": "Evamamhākaṃ bodhisattassa viya bāhira vatthupariccāgamahussavo kadā me bhavissatiti ca,",
  "anya-e1206n0:138": "46.",
  "anya-e1206n0:139": "Ānīyate nisita satthanipātanena,",
  "anya-e1206n0:140": "Nikkaḍḍhate ca muhu dānhavāyaratyā;",
  "anya-e1206n0:141": "Evaṃ punappuna gatāgatavegakhinnaṃ,",
  "anya-e1206n0:142": "Dukkhaṃ na tassa hadayaṃ vata pīḷayittha.",
  "anya-e1206n0:143": "Evaṃ kirassa mahāsattassa maṃsa lohitādi ajjhattikavatthudānasamaye dukkhavedanā manaṃ na sambādhesi. Mamāpi īdisaṃ ajjhattika dānamahāmaṅgalaṃ kadā bhavissatīti ca.",
  "anya-e1206n0:144": "47.",
  "anya-e1206n0:145": "So saṃkhapālabhūjago visavegavāpi,",
  "anya-e1206n0:146": "Sīlassa bhedanabhayena akuppamāno;",
  "anya-e1206n0:147": "Icchaṃ sadehaharavābhijane dayāya,",
  "anya-e1206n0:148": "Gantuṃ sayaṃ apadatāya susocanūnaṃ.",
  "anya-e1206n0:149": "Evaṃ sīla rakkhanāpadānasiriṃ kadā viṇdāmīti ca,",
  "anya-e1206n0:150": "48.",
  "anya-e1206n0:151": "Piveyya thaññaṃ amatañca bālo,",
  "anya-e1206n0:152": "Vuddhiṃ gato sova jigucchite taṃ;",
  "anya-e1206n0:153": "Sa jātu evaṃ anubhūya rajjaṃ,",
  "anya-e1206n0:154": "Ñāṇassa pāke satataṃ jahāti.",
  "anya-e1206n0:155": "Evaṃ mayāpi acirasseva avassaṃ abhinikkhamanaṃ kātabbanti ca,",
  "anya-e1206n0:156": "49.",
  "anya-e1206n0:157": "So senako dvijapasibbakasāyisappaṃ,",
  "anya-e1206n0:158": "Aññāsi dosakalusāya dhiyābbhutaṃtaṃ;",
  "anya-e1206n0:159": "Kā vaṇṇanāssa khalu dosaviniggatāya,",
  "anya-e1206n0:160": "Sabbaññutāya dasapāramisādhitāya.",
  "anya-e1206n0:161": "Evaṃvidhā kalyānañāṇasampatti kadā me samijjhissatīti ca,",
  "anya-e1206n0:162": "50.",
  "anya-e1206n0:163": "Vālena so kisakalaṇdakajātiyampi,",
  "anya-e1206n0:164": "Ussiñcituṃ salilamussahi sāgarassa;",
  "anya-e1206n0:165": "Taṃ muddhatāya na bhave matiyā mahanyā,",
  "anya-e1206n0:166": "Sampādanāya bhimatassa samatthatāya.",
  "anya-e1206n0:167": "Evaṃ vidhāya vīriyapāramiyā kadā bhājanaṃ bhavissāmiti ca",
  "anya-e1206n0:168": "51.",
  "anya-e1206n0:169": "Kalāburājena hi khantivādi,",
  "anya-e1206n0:170": "Vadhaṃ vidhāyāpi atittakena;",
  "anya-e1206n0:171": "Hate padenorasi khantisodhe,",
  "anya-e1206n0:172": "So kūṭasaṇdhiggahaṇaṃ bubodha.",
  "anya-e1206n0:173": "Evaṃ vidhāya khattipāramiyā attānaṃ kadā alaṃkarissāmiti ca",
  "anya-e1206n0:174": "52.",
  "anya-e1206n0:175": "Micchābhiyogaṃ na sahiṃsu tassa,",
  "anya-e1206n0:176": "Rāmābhidhānassapi pādukāyo;",
  "anya-e1206n0:177": "Saccañcayā nāññamabhāsidhīro,",
  "anya-e1206n0:178": "So saccasaṇdho catusaccavādī.",
  "anya-e1206n0:179": "Ahampi īdisena saccapāramitābalena sabbalokassa catu saccāva bodhana samattho kadā bhavissāmiti ca",
  "anya-e1206n0:180": "53.",
  "anya-e1206n0:181": "So mugapakkha vidito siribhīrukāya,",
  "anya-e1206n0:182": "Mukādikaṃ vatavidhiṃ samadhiṭṭhahitvā;",
  "anya-e1206n0:183": "Taṃ tādisa anubhavaṃ asahampi dukkhaṃ,",
  "anya-e1206n0:184": "Yāvābhinikkhammabhedi adhiṭṭhitaṃno.",
  "anya-e1206n0:185": "Evaṃ ma māpi adhiṭṭhāna pāramitāya pāripūrī kadā bhavissatīti ca",
  "anya-e1206n0:186": "54.",
  "anya-e1206n0:187": "Mettānubhāvena sa lomahaṃso,",
  "anya-e1206n0:188": "Pemānubaddhena sabīkaronto;",
  "anya-e1206n0:189": "Satte samattepi ca niccaverī,",
  "anya-e1206n0:190": "Saddaṃ viruddhatthamakāsi dhīro.",
  "anya-e1206n0:191": "Ahampi evaṃvidhāya mettāpāramitāya koṭippatto kadā bhavissāmīti ca.",
  "anya-e1206n0:192": "55.",
  "anya-e1206n0:193": "So ekarājā vidito samacittatāya,",
  "anya-e1206n0:194": "Mānāvamāna nakaresu tulāsarūpo;",
  "anya-e1206n0:195": "Tosañca rosamanupecca bhajī upekkhaṃ,",
  "anya-e1206n0:196": "Sabbattha pītivikatī hatacetanova.",
  "anya-e1206n0:197": "Evaṃ ahappi upakkhāpāramitāya kadā sabbasādhāraṇobhavissāmiti ca niccaṃ cintesi.",
  "anya-e1206n0:198": "Iti pāramitāsiṃsana paricchedo pañcamo.",
  "anya-e1206n0:199": "56. Evamanavajjadhammena rajjaṃ kārente tasmiṃ kadāci kenacipajānaṃ akusala vipākena-",
  "anya-e1206n0:200": "Jaṭhara piṭharabhārakkantavaṅkorujāṇu,",
  "anya-e1206n0:201": "Sajala jalada kuṭākāraghororukāyo;",
  "anya-e1206n0:202": "Kuṭilakaṭhinadāṭhākoṭisaṇdaṭṭhahaṇḍo,",
  "anya-e1206n0:203": "Navadivasakarakkho rakkhasodipamāga.",
  "anya-e1206n0:204_0": "57. So tesu tesu gāmapariyantesu nisīdati, ye ye manussā tamāgamma taṃ rattakkhamudikkhanti",
  "anya-e1206n0:204_1": "tesaṃ akkhini rattāni bhavanti. Taṃ khaṇeyeva rattakkhamārako nāma jararogo pātubhavitvā māreti.",
  "anya-e1206n0:205_0": "58. So yakkho matamate nirāsaṅke khādati. Taṃ yakkhaṃ adasvāpi ye ye narā tenāturā",
  "anya-e1206n0:205_1": "te te passanti, tepi so rogo āvisati. Evaṃ na cironavayakkhabhayena rogena ca janapado viralajano jāto.",
  "anya-e1206n0:206_0": "59. Rājā taṃ pavattiṃ sutvāmayi rajjaṃ kārente pajānaṃ īdisassa bhayassa uppajjana",
  "anya-e1206n0:206_1": "ananucchavikanti maññamāno tadaheva aṭṭhaṃga sīlaṃ svādiyitvā attanā niccaṃ karīyamānāni",
  "anya-e1206n0:206_2": "dasakusalakammāni anussaritvā ahaṃ dhammavijayi bhavissāmīti taṃrakkhasaṃ ādisvā",
  "anya-e1206n0:206_3": "na uṭṭhahissāmīti daḷhataraṃ adhiṭṭhāya vāsagabbhe sayi. Tassa tena ācāra dhammatejena",
  "anya-e1206n0:206_4": "rājānubhāvena ca so rakkhaso santatto uttasitvā khaṇampi ṭhātuṃ asahanto ākāsenā",
  "anya-e1206n0:206_5": "gantvā balavapaccusa samaye antogabbhaṃ pavisitumasakkonto bāhire ṭhatvā rañño attānaṃ",
  "anya-e1206n0:206_6": "dassesi. Raññā ca kositvanti puṭṭho āha. Rattakkho nāmāhaṃ rakkhaso durajanapadesmiṭhito,",
  "anya-e1206n0:206_7": "ahaṃ khaṇampi ṭhātuṃ asakkonto tavānubhāvena baddhoviyahutvā idhānīto? Bhāyāmi deva tava dassananti.”",
  "anya-e1206n0:207_0": "60. Atha rājā sayanato vuṭṭhahitvā sīhapañjaraṃ vivaritvā oloketvā are! Jamma! Mma",
  "anya-e1206n0:207_1": "visayagate manusse kasmā? Khādayīti. Mahārāja tava visaye mayā māretvā ekopi khādito",
  "anya-e1206n0:207_2": "natthi, apitumatakalebaraṃ sonasigālādīnaṃ sādhāraṇa bhakkhabhūtaṃ khādāmi, na me",
  "anya-e1206n0:207_3": "koci aparādho atthi, atthi ce rājadaṇḍo mayi vidhīyatū’ti vatvā pavedhamāno niccalabhāvena",
  "anya-e1206n0:207_4": "ṭhātuṃ asakkonto bhayavegena jātalomahaṃso sānunayameva māha. “Devassa raṭṭhaṃthitaṃ",
  "anya-e1206n0:207_5": "dhanadhañña samiddhisampuṇṇaṃ devassa dhana vassena sampuṇṇamāno rathā manussā, idāni",
  "anya-e1206n0:207_6": "yācakāpi bahutarā na honti, aha mīdisaṃ raṭṭhaṃ patvāpi aladdhagocaro aparipuṇṇamanoratho",
  "anya-e1206n0:207_7": "jato pipāsitova hutvā dīna bhāvena jīvikaṃ kappemi, tathā īdisaṃ bhayaṃ pattomhi",
  "anya-e1206n0:207_8": "abhayaṃ me dehi mahārājā’ti.",
  "anya-e1206n0:208_0": "61. Atha rājā tassa dīnavacanaṃ sutvā karuṇāya kampitahadayo “mā bhāyitvaṃ rakkhasa!",
  "anya-e1206n0:208_1": "Abhayaṃ te dammi icchitaṃ tevadā”ti āha. Evaṃ raññoca rakkhassaca aññamaññehi saddhiṃ",
  "anya-e1206n0:208_2": "sallapannānaṃ saddaṃ sutvā antogatā anucarā rājānaṃ parivāresuṃ, atha kathānukathāya",
  "anya-e1206n0:208_3": "rakkhaso “agato raññā saddhiṃ sallapatī”ti sutvā sabbe amaccā ca nāgarā ca senā ca",
  "anya-e1206n0:208_4": "sannipatitvā rājaṅgaṇañca rāja bhavanañca pūretvā aruṇe uggacchante mahantaṃ kolāhalamakaṃsu.",
  "anya-e1206n0:209_0": "62. Atha sorakkhaso sannipatitaṃcaturaṅgabalañca āyudha hatthaṃ aneka sahassayodhabalañca",
  "anya-e1206n0:209_1": "disvā ativiyabhīto ṭhātuñca rañño āṇattibalena gattuñca kimapi bhāṇituñca na sakkoti,",
  "anya-e1206n0:209_2": "rājā tadavatthaṃ taṃ disvā laddhābhayosi imacchitaṃ te kathehī’ti āha, dhammiko rājā",
  "anya-e1206n0:209_3": "na me kiñci bhayaṃ uppādessatiti ñatvā rājānameva māha “devo jānātiyeva sabbesaṃ",
  "anya-e1206n0:209_4": "sattānaṃ āharaṭṭhitikataṃ, tathāhi uddhalokavāsino deva sudhābhojanena pīṇitā jīvanti,",
  "anya-e1206n0:209_5": "adhe lokavāsine nāgā bhekabhojanena suhitā vasanti manussā khajjakādinānāvidhena",
  "anya-e1206n0:209_6": "āhārajātena pīṇitā jīvanti. Amhādisā yakkha rakkhasādayo pana maṃsalohi sassādato",
  "anya-e1206n0:209_7": "tussanti? Tesvaha maññataro chāte ca pipāsite ca tādisaṃ karuṇāparāyaṇaṃ mahāpurisaṃ",
  "anya-e1206n0:209_8": "disvāpi aparipuṇṇamanorato maṇdabhāgadheyyo socāmī”ti āha.",
  "anya-e1206n0:210_0": "63. Tanutcamavoca “matakalebarāni khāditvā vasāmi“ti saccaṃ mahārāja! Matasarīraṃ",
  "anya-e1206n0:210_1": "sukkhapaṇṇaṃ viya nīrasaṃ kiṃ metāya dujjavikāya pasīda deva! Varaṃ me dehi nava",
  "anya-e1206n0:210_2": "visayethita manusso eko janapado gocaratthāya me dīyatu, tattha manussānaṃ anapagatuṇhavegaṃ",
  "anya-e1206n0:210_3": "jīvarudhirañca jīvamaṃ sañca khāditvā ciraṃ sukhena jīvituṃ sakkā’ti āha. Atha rājā",
  "anya-e1206n0:210_4": "arepāpima! Rakkhasa! Nāhaṃ pāṇavadhaṃ anujānissāmi cajetaṃ tava gāhavikāranti. “Tenahi",
  "anya-e1206n0:210_5": "dine dine ekaṃ manussabaliṃdehi”ti. Jīvabalimekampi na demīti vutte “sacca menaṃ",
  "anya-e1206n0:210_6": "maṃdisāna kappa rukkhāpi avakesino jāyantīti hā hatosmi kimahaṃ karomī”ti visāda",
  "anya-e1206n0:210_7": "dinnayano dummukho domanassappatto appaṭihāno aṭṭhāsi.",
  "anya-e1206n0:211": "64. Atha tassa nariṇdassa karuṇābhūyasi tahiṃ jāyamānā manotassa viratyā vyākulaṃ akāsi. Atha rājā evaṃ pari vitakkesi.",
  "anya-e1206n0:212": "65.",
  "anya-e1206n0:213": "Nānussarāmi vata yācitu māgatānaṃ,",
  "anya-e1206n0:214": "Icchāvighāta paritāpa hatajjutīti;",
  "anya-e1206n0:215": "Hemanta nibbahimamāruta nissirīka,",
  "anya-e1206n0:216": "Paṅkerubhehi sadisāni mukhāni jātu.",
  "anya-e1206n0:217_0": "66. Etassa rakkhassa paresaṃ dukkhamā pādayituṃ na kadāci sakkā, ahañca ajjhattika",
  "anya-e1206n0:217_1": "dānaṃ kadādassāmiti patthemi, tadidaṃ pattakakālaṃ jātaṃ, saka sarīrassa ahameva",
  "anya-e1206n0:217_2": "issaro, mama maṃsalohitena etaṃ santappayāmīti kata nicchayo amacce āmantetvā evamāha.",
  "anya-e1206n0:218": "67.",
  "anya-e1206n0:219": "Imaṃ sarattaṃ piyitaṃ sarīraṃ,",
  "anya-e1206n0:220": "Dhāremi lokassa hitattha meva;",
  "anya-e1206n0:221": "Ajjātitheyyatta mupeti tañce,",
  "anya-e1206n0:222": "Ato paraṃ kiṃ piya matthi mayhaṃ.",
  "anya-e1206n0:223": "Amaccā evamāhaṃsu ekassa rakkhassa atthāya sakala lokaṃ anāthikattu micchato koyaṃ dhamma maggo devassa atha rājā evamāha.",
  "anya-e1206n0:224": "68.",
  "anya-e1206n0:225": "Nicco pahogassa dhanassa cāpi,",
  "anya-e1206n0:226": "Na yācake daṭṭhu mahaṃ labhāmi;",
  "anya-e1206n0:227": "Evaṃ vidhaṃ atthi janantu laddhuṃ,",
  "anya-e1206n0:228": "Na devatā rādhanāyapi sakkā.",
  "anya-e1206n0:229_0": "69. Apetha tumhe na me dānantarāyaṃ karothā’ti āha. Atha amaccā yadicāyaṃ nicchayo",
  "anya-e1206n0:229_1": "apariccajanīyo amhesu ekeka meva dine dine rakkhassa balikammāya hotūti āhaṃsu. Atha",
  "anya-e1206n0:229_2": "rājā “ahameva jīvanto evaṃ nānājānissāmi”ti sallakattaṃ sīghaṃ ettha ānehīti saṃvidhahi.",
  "anya-e1206n0:229_3": "Atha tattha samāgatā sabbe janā taṃ pavattiṃ sutvā tassa guṇe anurattā sokena kampamānā",
  "anya-e1206n0:229_4": "tahiṃ patiṭṭhitena paṭighena ati kuddhā visuṃ visuṃ evamāhaṃsu.",
  "anya-e1206n0:230_0": "70. Eso rakkhaso sīsacchedamarahatiti keci, kāla megha sadisa metassa mahā sarīraṃ",
  "anya-e1206n0:230_1": "aneka satānaṃ sarānaṃ tuṇirabhāvaṃ netumarahatīti keci, anekesaṃ khepana satthānaṃ",
  "anya-e1206n0:230_2": "lakkhabhāvaṃ mupanetuṃ yuttamiti ca pare, asikadalikīlāya vajjhoyamiti aññño telacolena",
  "anya-e1206n0:230_3": "veṭhetvā mahatā pāvakena ujjāletvā dahitabboyamiti apare, idaṃ sabbaṃ rājānānu jānāti.",
  "anya-e1206n0:230_4": "Imaṃ asappurisaṃ jīvagāhaṃ gahetvā rajjūhi guḷapiṇḍaveṭhanaṃ veṭhetvā baṇdhanāgāre",
  "anya-e1206n0:230_5": "pakkhipi tabbanti aññe evamevaṃ tattha bahudhā kathentānaṃ kaṭukataraṃ vadhavidhānaṃ",
  "anya-e1206n0:230_6": "yakkho sutvā tasito militakkhamatadeho viya niccalova ṭhito, atha so rājā “ehi sakhe",
  "anya-e1206n0:230_7": "rakkhasa! Mahopakāra karaṇa bhūta!",
  "anya-e1206n0:231": "71.",
  "anya-e1206n0:232": "Deyyañca dānappavanañcacittaṃ,",
  "anya-e1206n0:233": "Atthi tuvaṃ lohita maṃsakāmī;",
  "anya-e1206n0:234": "Sametu metaṃ hitāya durāpaṃ,",
  "anya-e1206n0:235": "Mano ratho sijjhatu no ubhinnanti.",
  "anya-e1206n0:236": "Vatvā “mama sarīrato dīyamānaṃ jīvamaṃsaṃ jīvarudhirañca mayi anuggahena sampaṭicchā’ti rakkhassa vatvā sallakattābhimukhaṃ dakkhiṇabāhuṃ pasāresi maṃsakattanāya.",
  "anya-e1206n0:237_0": "72. Atha so yakkho ubho kaṇṇe pidhāya santaṃ pāpaṃ paṭihatamamaṃgalaṃ rañño sotthi",
  "anya-e1206n0:237_1": "bhavatu, kimidamāpatitaṃ mahatā me pāpa vipākena jīvatu micchato visabhojanamicca,",
  "anya-e1206n0:237_2": "ātapatilantassa dāvaggi parikkhepo viya ca yadi īdiso me saṃkappa mahārāje samujjo",
  "anya-e1206n0:237_3": "yeyya deva daṇḍo me sirasi addhā patatūti, lokapālāpi me sīsaṃ chiṇdanti nāha mevaṃ",
  "anya-e1206n0:237_4": "vidhamaparādhaṃ karissāmī’ti na sampaṭicchi,",
  "anya-e1206n0:238_0": "73. Atha rājā tena hi yakkha! “Kiṃ te mayā kātabbantī’ti āha. Atha so rakkhaso mahājanānaṃ",
  "anya-e1206n0:238_1": "vadha vidhānena rañño ānāya ca bhīto santatto “deva! Nāha maññaṃ patthayāmi kintu",
  "anya-e1206n0:238_2": "itoppabhūti rājārahena bhojanena gāme gāme upahārabaliṃ laddhukāmomhi’ti āha atha",
  "anya-e1206n0:238_3": "rājā “evaṃ karontu raṭṭhavāsino”ti nagareva sakala raṭṭhe ca bheriṃ carāpetvā pānātipāta",
  "anya-e1206n0:238_4": "viramaṇāya ovaditvā naṃ yakkhaṃ uyyojesi.",
  "anya-e1206n0:239": "Iti rattakkhidamana paricchedo chaṭṭho.",
  "anya-e1206n0:240": "Atha kadāci vassādhikatānaṃ devatānaṃ pamādena avaggaho pāturahosi.",
  "anya-e1206n0:241": "74.",
  "anya-e1206n0:242": "Nidāghavegena ravi patāpi,",
  "anya-e1206n0:243": "Uṇhābhitattā pacano baro ca;",
  "anya-e1206n0:244": "Jarāturevāsisirā dharā ca,",
  "anya-e1206n0:245": "Piviṃsu te sabbadhi sabbima mbu.",
  "anya-e1206n0:246": "75.",
  "anya-e1206n0:247": "Anetābhusuṇehana vipaccamāna,",
  "anya-e1206n0:248": "Sanīssanamebhāhariteva vāṭī;",
  "anya-e1206n0:249": "Tibbātapakkattavanantarājī,",
  "anya-e1206n0:250": "Runākulā khāyati vīrikānaṃ.",
  "anya-e1206n0:251": "76.",
  "anya-e1206n0:252": "Vassānakālepi pabhākarassa,",
  "anya-e1206n0:253": "Patāpasantāpitamantalikkhaṃ;",
  "anya-e1206n0:254": "Samācitaṃ paṇḍaravāridehi,",
  "anya-e1206n0:255": "Savaṇdanālepamivātirocī.",
  "anya-e1206n0:256_0": "77. Evaṃ mahatā gimhavipphuraṇena nadītaḷākasobbhādīsu sikatākaddamāvasesaṃ sositesu",
  "anya-e1206n0:256_1": "kedāresu mata sassesu bahudhā eḷitabhūmibhāgesu salilabhāvena kilantesu migapakkhisu",
  "anya-e1206n0:256_2": "taṃ pavattiṃ sutvā rāja karuṇāya kampitahadayo aṭṭhaṅgasīlaṃ samādiyitvā mahācetiyaṅgaṇamāgamma",
  "anya-e1206n0:256_3": "yāva devo sabbattha vittha tāhi saliladhārāhi sakala laṅkādīpaṃ pinento vassaṃ vassitvā",
  "anya-e1206n0:256_4": "mahatā udakappavāhena maṃ na plavayissati maramānopi tāva na uṭṭhahissāmīti daḷhataraṃ",
  "anya-e1206n0:256_5": "adhiṭṭhāya tattha silāpatthare sayi.",
  "anya-e1206n0:257": "78. Taṃkhaṇe tassa raññe dhammatejena cakitānaṃ guṇappabaṇdhena ca pasantānaṃ devanāgayakkhānaṃ ānubhāvena samantato vassavalāhakā uṭṭhahiṃsu tathā hi.",
  "anya-e1206n0:258": "79.",
  "anya-e1206n0:259": "Dīghāminantāva disāpayāmaṃ,",
  "anya-e1206n0:260": "Vitthārayantāva tamaṃ sikhāhī;",
  "anya-e1206n0:261": "Chāyā girīnaṃ viya kāḷameghā.",
  "anya-e1206n0:262": "80.",
  "anya-e1206n0:263": "Gambhīradhīratthanitā payodā,",
  "anya-e1206n0:264": "Tahiṃ tahiṃ vassitumārabhiṃsu;",
  "anya-e1206n0:265": "Samunnadattā sikhino kalāpaṃ,",
  "anya-e1206n0:266": "Saṇdhārayuṃ jattamicuttamaṅige.",
  "anya-e1206n0:267": "81.",
  "anya-e1206n0:268": "Muttākalāpā viya tehi muttā,",
  "anya-e1206n0:269": "Lambiṃsu dhārā pasamiṃsu reṇu;",
  "anya-e1206n0:270": "Gaṇdho subho mediniyāvacāra,",
  "anya-e1206n0:271": "Vitaññamāno jaladānilena.",
  "anya-e1206n0:272": "82.",
  "anya-e1206n0:273": "Jutīhi jambunadapippharāhi,",
  "anya-e1206n0:274": "Muhuṃ disante anura jayanti;",
  "anya-e1206n0:275": "Meghassanāḷituriyānuyātā,",
  "anya-e1206n0:276": "Vijjullatā naccamivācariṃsu.",
  "anya-e1206n0:277": "83.",
  "anya-e1206n0:278": "Kodhena rattā viya tambavaṇṇā,",
  "anya-e1206n0:279": "Ninādavanto jayapītiyāva;",
  "anya-e1206n0:280": "Gavesamānā viya gimhaveriṃ,",
  "anya-e1206n0:281": "Vyāpiṃsu sabbattha tadā mahoghā.",
  "anya-e1206n0:282_0": "84. Evaṃvidhe vasse pavattesi rājā namaṃ mahogho uppilāpadhīti na uṭṭhāsiyeva atha",
  "anya-e1206n0:282_1": "amaccā cetiyaṅgaṇe jalaniggamapaṇāliyo thakeseṃ anto sampuṇṇavāripūro rājānaṃ uppilāpesi.",
  "anya-e1206n0:282_2": "Atha so uṭṭhāya cetiyassa mahussavā vidhāya rājabhavanameva gato.",
  "anya-e1206n0:283_0": "85. Tato adaṇḍena asatthena rajjamanusāsato rañño accantamudramānasattaṃ viditvā",
  "anya-e1206n0:283_1": "unnaḷā keci manussā gāmavilopādikaṃ ācarantā corā ahesuṃ taṃ sutvā rājā te core jīvagāhaṃ",
  "anya-e1206n0:283_2": "gāhāpetvā baṇdhanāgāre khipitvā rahasi tesaṃ ratanahiraññādikaṃ datvā mā evaṃ karothāti",
  "anya-e1206n0:283_3": "ovaditvā palāpetvā rattiyaṃ āmakasusānato chavarūpe ānetvā corahiṃsaṃkārento viya",
  "anya-e1206n0:283_4": "agginā uttāpetvā nagarato bahi khipāpesi evaṃ corabhayadva apanetvā ekadā evaṃ cintesi.",
  "anya-e1206n0:284_0": "86. Kimanena rajjavibhavena, indaṃ paripuṇṇaṃ sakosaṃ saparajanaṃ sahorodhaṃ sāmaccaṃ",
  "anya-e1206n0:284_1": "sakhavāhanaṃ rajjaṃ kassaci dānarūpena datvā vanaṃ pavisitvā sīlaṃ samādāya kāyavivekaṃ",
  "anya-e1206n0:284_2": "cittavivekadva sampādetuṃ vaṭṭatīti abhinikkhamane ratiṃ janesi. Tadā goṭhābhayopi",
  "anya-e1206n0:284_3": "evarūpaṃ pāpavitakkaṃ uppādesi. Esa rājā dhammiko sadācārakusalo patidivasaṃ vīdhīyamānehi",
  "anya-e1206n0:284_4": "dasavidhakusalakammehi āyusaṃkhāropissa vaḍḍhati upapīḷakakammānica dūramapayanti.",
  "anya-e1206n0:284_5": "Tatoyeva cirataraṃ jīvissati etassa accayena kadāhaṃ rajjaṃ labhissāmi rajjaṃ patvāpi",
  "anya-e1206n0:284_6": "vaḍataro āhaṃ yuvajanasevanīyaṃ visayasukhaṃ kathamanubhavissāmi sīghamimaṃ ito palāpetvā",
  "anya-e1206n0:284_7": "rajje patiṭhahissāmīti cintetvā bahuṃ sāradhanamādāya uttaradvārato nikkhamitvā pubbacore",
  "anya-e1206n0:284_8": "sannipātetvā balakāyaṃ gahetvā āgamma nagaradvāraṃ gaṇhi taṃ pavattiṃ sutvā rājā",
  "anya-e1206n0:284_9": "“rajjaṃ kassacidatvā abhinikkhamanaṃ karissāmiti katasanniṭṭhānassa mama ayaṃ kenaci",
  "anya-e1206n0:284_10": "devānubhāvena sannidhāpito maññe amaccā mayaṃ ananumatāpi purāyujjhitumāra bhanti",
  "anya-e1206n0:284_11": "evaṃ sati maṃ nissāya ubhayapakkhagatassa mahājanassa vipulaṃ dukkhaṃ “bhavissati",
  "anya-e1206n0:284_12": "kimanena rajjena phalaṃ rajjaṃ tasseva dinnaṃ hotu”ti vatvā kaṃci ajānāpetvā parissāvanamattaṃ",
  "anya-e1206n0:284_13": "gahetvā dullakkhiyamānaveso dakkhiṇadvārena nikkhamitvā malayadesaṃ gacchanto",
  "anya-e1206n0:285": "87.",
  "anya-e1206n0:286": "Sadāsantuṭṭhacittānaṃ sakkā sabbattha jīvitu;",
  "anya-e1206n0:287": "Kutra nāma na vijjanti phalamūlajallāyā.",
  "anya-e1206n0:288_0": "88. Iti cintayanto kamena gantvā hatthavanagallaṃ nāma mahantaṃ araññāyantaṃ pāvisi,",
  "anya-e1206n0:288_1": "aviralapavālakusumaphalasaṃjannavisālasākhāmaṇḍalehi uccāvacehi panassahakārakapittha",
  "anya-e1206n0:288_2": "timbarujambirajambuvibhita kāmalaka bharīta katirīṭakasālasaralavakula punnāga nāgakandambakāsoka",
  "anya-e1206n0:288_3": "nīpacampaka bhintālatālappabhūtihi vividhatarugaṇehi samākiṇṇaṃ vipulavimalasiluccayapariyapariyantasaṅhatanadīsambhedatitthopasaṃkanta",
  "anya-e1206n0:288_4": "vividhamigayuthavihagavagganisevitaṃ mahesakkha devatādhiggahītaṃ naṇdanavanakamanīyaṃ",
  "anya-e1206n0:288_5": "suḷabhamūlaphalasalila sukhopabhogaramaṇīya taṃ mahā kānnaṃ oloketvā idaṃ me tapovanaṃ",
  "anya-e1206n0:288_6": "bhavitumarahatiti katālayo kāyavivekacittavivekānaṃ lābhena ekaggamānaso mettāvihāramanuyujantovaññajīvikāya",
  "anya-e1206n0:288_7": "saṃjanitasantosavippharaṇapinītakāyo vāsaṃ kappeti.",
  "anya-e1206n0:289": "Iti abhinikkhamanaparicchedo sattamo.",
  "anya-e1206n0:290_0": "89. Goṭhābhayopi rajjaṃ patvā katipāhaccayena “mama caṇḍatāya vīratto pajāvaggo manaṃ",
  "anya-e1206n0:290_1": "paviṭṭhaṃ saṅghabodhiṃ ānetvā rajjaṃ kāretuṃ kadāci ussahatī”ti saṃjātaparisaṅko",
  "anya-e1206n0:290_2": "taṃ mārāpetuṃ vaṭṭatīti abhisaṇdhāya “saṅghabodhirañño yo sīsaṃ ānessati tassa sahassaṃ",
  "anya-e1206n0:290_3": "pāritosikadhananti nagare bheriṃ carāpesi. Tato malayadesasiko koci duggatapuriso",
  "anya-e1206n0:290_4": "attano kaccena puṭabhatta ādāya vana maggena gacchanto bhojana velāya soṇḍisamīpe",
  "anya-e1206n0:290_5": "nisinnaṃ saṅghabodhirājānaṃ disvā tassa ākappena pasannahadayo bhattena taṃ nimantesi",
  "anya-e1206n0:290_6": "rājā taṃ nasampaṭicchi. So purisonāhaṃ nihīna jātiyaṃ jāto na pāṇavadhaṃ jivikāya",
  "anya-e1206n0:290_7": "jīvanto kevaṭṭo vā luddako vā bhavāmi atha ko uttama vaṇṇehi paribhogārahe vaṃse",
  "anya-e1206n0:290_8": "sañjātomhi mama santakamidaṃ bhattaṃ bhottumarabhati kallyāṇa dhammikoti taṃ punappuna yāci. Atha rājā",
  "anya-e1206n0:291": "90.",
  "anya-e1206n0:292": "Chāyaya gehaṃ sādhāya seyyaṃ vatthaṃ tacenaca;",
  "anya-e1206n0:293": "Asanaṃ thalapattehi sādhenti taravo mama.",
  "anya-e1206n0:294": "91.",
  "anya-e1206n0:295": "Evaṃ sampanna bhogassa na taṇhā parasantake;",
  "anya-e1206n0:296": "Tava jaccādimuddissa garahā mama na vijjatīti.",
  "anya-e1206n0:297": "Vatvā na icchi eva.",
  "anya-e1206n0:298_0": "92. Atha so puriso bhūmiyaṃ nipajjanamassamāno nibandhitva yāci. Tato tassa nibaṇdhanaṃ",
  "anya-e1206n0:298_1": "nivāretumasakkonto sagāravaṃ sopacāraṃ dīyamānaṃ bhattañca sakaparīssāvanaparīputapānīyañcā",
  "anya-e1206n0:298_2": "paribhuñjitvā hatthamukhadhovanena parisamatta bhatta kicco annohaṃ katupakāro kīdisamassa",
  "anya-e1206n0:298_3": "paccupakāraṃ karissāmiti cintayantova taṃ abhimukhīkariya “anurādhapure kā pavattī”ti",
  "anya-e1206n0:298_4": "pucchi, atha so puriso pubbarājānaṃ palāpetvā goṭhābhayo nāma rājā rajjepatiṭṭhahitvā",
  "anya-e1206n0:298_5": "siri saṅghabodhirañño yo sīsaṃ ādāya dasseti tasha sahassaṃ pāritosikadhananti nagare",
  "anya-e1206n0:298_6": "bheriṃ carāpesi kirāti suyati”ti.",
  "anya-e1206n0:299_0": "Tassa vacana samanantarameva tuṭṭhapahaṭṭhahadayo mama sahassārahasīsadānena idāni",
  "anya-e1206n0:299_1": "etassa paccupakāro kato bhavissati ajjhattikadānattā dānapāramitāva koṭippattā bhavissati idañca vatare-",
  "anya-e1206n0:300": "93.",
  "anya-e1206n0:301": "Na puti pugīphalamattakampi,",
  "anya-e1206n0:302": "Agghanti sīsāni cichivitānaṃ;",
  "anya-e1206n0:303": "Sīsantu me vattati bodhiyā ca,",
  "anya-e1206n0:304": "Dhanassa lābhāya ca addhikassa.",
  "anya-e1206n0:305": "Api ca.",
  "anya-e1206n0:306": "94.",
  "anya-e1206n0:307": "Nāḷivanasseva rujākarassa,",
  "anya-e1206n0:308": "Putippadhānassa kalebarassa;",
  "anya-e1206n0:309": "Dukkhannubhuta paṭijagganne,",
  "anya-e1206n0:310": "Sadatthayogā saphalaṃ karomīti-",
  "anya-e1206n0:311_0": "Cintetvā kataticchayo “bho purisa sobhaṃ pirī sirisaṅghabodhi rājānāma, mama sīsaṃ",
  "anya-e1206n0:311_1": "gahetvā gantvā rañño dassehī”ti āha. So taṃ sutvā “deva nāhamevaṃ vidhaṃ mahāpātaka",
  "anya-e1206n0:311_2": "kammaṃ āvajissāma bhāyāmi”ti āha.",
  "anya-e1206n0:312_0": "95. Atha rājā “mā bhāyi kahāpaṇasaggassalābhāya ahameva te upāsaṃ karissāmi kevalaṃ",
  "anya-e1206n0:312_1": "tvaṃ mayā vuttaniyāmeva paṭipajjā”ti vatvā sahassalābhagiddhena tena pathikapurisena",
  "anya-e1206n0:312_2": "adhivāsite sīsacchedāya satthaṃ alabhamāno dhammādhiṭṭhānateja sā sīsaṃ saṇdhito",
  "anya-e1206n0:312_3": "visuṃ karitvā dassāmīti cintetvā pallaṅkaṃ suṇthiraṃ baṇdhitvā mamedaṃ sīsadānaṃ",
  "anya-e1206n0:312_4": "sabbaññutañāṇa paṭilābhāya paccayo bhavatūti somanassapubbakaṃpatthanaṃ katvā taṃ",
  "anya-e1206n0:312_5": "purisaṃ attano samīpaṃ āmantesi. So adhikapuriso pubbe adiṭṭhāsutapubbadukkarakamma",
  "anya-e1206n0:312_6": "dinnaṃ sīsaṃ gahetvā anurādhapuraṃ gantvā dissemi kotaṃ sañjānāti kotaṃ saddahissatīti,",
  "anya-e1206n0:312_7": "atha so goṭhābhayo sace tena saddahissati ahavettha sakkhihutvā sahassaṃ dāpessāmi",
  "anya-e1206n0:312_8": "tayātu tattha evaṃ kattabba”nti paṭipajjitabbā karaṃ upadisitvā ehisappurisa mma",
  "anya-e1206n0:312_9": "santike mbaṇato hutvā ubhayartthalānaṃ ekīkaraṇavasena añjaliṃ katvā bāhuṃ pasārehīti",
  "anya-e1206n0:312_10": "vatvāubhosu passesu nīlamaññāsamaññānaṃ nālinaṃ ujubhāvāpādanena kaṇḍhanāḷaṃ sammā",
  "anya-e1206n0:312_11": "ṭhapetvā salilaparissāvanne sīsasaṇdhiṃ jala lekhāya paricchaṇditvā sakena dakkhiṇa",
  "anya-e1206n0:312_12": "hatthamuṭṭhinā culābaddhaṃ daḷhaṃ gaṇhitvā yāva mama sīraṃ ādāya addhikaṃ purisassa",
  "anya-e1206n0:312_13": "hatthe samappemi tāva mama cittakiriya vāyo dhātuvego avicchinno pavattatūti adhiṭṭhāya",
  "anya-e1206n0:312_14": "cuḷābaddhaṃ uddhābhimukhaṃ ukkhipi. Tāvadeva sīsabaṇdho puthubhūto hutvā tena dakkhiṇa",
  "anya-e1206n0:312_15": "hattha muṭṭhināgahitoyeva paggharantiyā lohitadhārāya saddhi addhikassahatthatāle",
  "anya-e1206n0:312_16": "patiṭṭhāsi, tasmiṃyeva khaṇe vanādhivatthā devatā sādhuvādamukharā pupphavassaṃ vassāpetvā",
  "anya-e1206n0:312_17": "sīsassa ārakkhaṃ gaṇhiṃsu.",
  "anya-e1206n0:313": "96.",
  "anya-e1206n0:314": "Saṃsattaratta kalale ddhikapāṇikhetteta,",
  "anya-e1206n0:315": "Nikkhitta sīsa varabīja samubbhavāya;",
  "anya-e1206n0:316": "Etassa dānamaya pāramitālatāya,",
  "anya-e1206n0:317": "Sabbaññutā phalaraso janataṃ dhinotuṃ.",
  "anya-e1206n0:318_0": "97. Atha so addhikapuriso sugaṇdhavana kusuma mālāhi taṃ sīsaṃ alaṃkaritvā pugakuhulikāpuṭe",
  "anya-e1206n0:318_1": "pakkhipitvā sīghagati vegena anurādhapuraṃ gantvā goṭhābhayassa dassesi, so taṃ disvā",
  "anya-e1206n0:318_2": "sañjanitu masakkonto saṃsayappatto aṭṭhāsi. Atha addhikapuriso raññā vuttavidhi manussaranto",
  "anya-e1206n0:318_3": "taṃ sīsaṃ gahetvā ākāse khipitvā “sāmi! Sirisaṅghabodhimahārāja! Tva mettha me sakkhibhavā”ti",
  "anya-e1206n0:318_4": "añjalimpaggahetvā ākāsa muddikkhamāno yāci, atha taṃ devatādhiggahitaṃ sīsaṃ nirālambe",
  "anya-e1206n0:318_5": "ambare laddha patiṭṭhaṃ goṭhābhayassa abhimukhaṃ hutvā.",
  "anya-e1206n0:319": "98.",
  "anya-e1206n0:320": "Rājā hameva suhado sirisaṅghabodhi,",
  "anya-e1206n0:321": "Sīsappadāna vidhināsmi samiddhicitto;",
  "anya-e1206n0:322": "Tvaṃ cāsi rajja sirilābha sukhena deva,",
  "anya-e1206n0:323": "Esova hotu paṭipanna sahassalābho’ti āha.",
  "anya-e1206n0:324_0": "99. Taṃ sutvā goṭhābhayo sāmacco vimbhītahadayo sīhāsanaṃ sajjetvā upari setacchattaṃ",
  "anya-e1206n0:324_1": "kāretvā idha deva! Otarāti yācitvā tattha otiṇṇaṃ taṃ sīsaṃ nānāvidhāhi pūjāhi ārādhetvā",
  "anya-e1206n0:324_2": "namassamāno khamāpetvā mahatā mahena āḷāhanakiccaṃ kāretvā aṅikaṃ kahāpaṇasahassena tosetvā uyyojesi.",
  "anya-e1206n0:325": "Iti ajjhattikadāna paricchedo aṭṭhamo.",
  "anya-e1206n0:326_0": "100. Sirisaṅghabodhi rañño mahesī pana rañño palātabhāvaṃ ñatvā “ahañca taṃ anubbajāmi”ti",
  "anya-e1206n0:326_1": "aññatara vesena dakkhiṇadvārena nikkhamitvā maggaṃ ajānanni ujukamaggaṃ pahāya taṃ",
  "anya-e1206n0:326_2": "taṃ gāmaṃ pavisitvā sāmikaṃ apassantī bhayena sālintāya ca pacchitumpi asahamānā",
  "anya-e1206n0:326_3": "malaya desa meva gatoti cintetvā vaṅkamaggena gacchantī komalatāya sīghaṃ gantumasakkonti",
  "anya-e1206n0:326_4": "kālaṃ yāpetvā tassa araññāyatanassa samīpagāmasmiṃ raññosisadānappavattiṃ sutvā “sā",
  "anya-e1206n0:326_5": "haṃ varākī dassanamattampi nālattha”nti soka paripuṇṇahadayā tameva vanasaṇḍaṃ adhiruyha",
  "anya-e1206n0:326_6": "bhattuno kalebaraṃ vicinantī samīpagāmesu mahajanaṃ pucchanti avandinasaṅiketattā",
  "anya-e1206n0:326_7": "tattha tattha vicarantī samīpagāmavāsino bālakā gopālakā kaṭṭhabhārikā itthiyo ca",
  "anya-e1206n0:326_8": "etissā vilāpaṃ sutvā kampita hadayā tāya saddhiṃ vicarantī. Sā evaṃ cilūpamānā bhīmiyaṃ",
  "anya-e1206n0:326_9": "supupphitaṃ vimalavālukaṃ vanagumbaṃ disvā tattha nipatitvā bhūmiyaṃ parivantamānā",
  "anya-e1206n0:326_10": "atikaruṇaṃ vilāpamakāsi, so padeso ajjāpi vidhavācana”nti vohārīyati.",
  "anya-e1206n0:327_0": "101. Sā mahatā rodante rodanena taṃrattiṃta ttheva khepetvā puna divase ito cito",
  "anya-e1206n0:327_1": "ca vicaranti mahatā sokagginā ḍayhamānā santāpaṃ adhivāsetuṃ asakkonti ekasmiṃ khuddaka",
  "anya-e1206n0:327_2": "jalāsaye nipatitvā nimuggaṃyeva mucchāvegena dve tayo muhutte ativāhetvā upaladdhapaṭibodhā",
  "anya-e1206n0:327_3": "pariḷāhaṃ nibbāpesi, taṃ ṭhānametarahi ca “nibbāṇa pokkharaṇī”ti ca samaññaṃ alabhi.",
  "anya-e1206n0:328_0": "102. Tato uṭṭhahitvā anubhūmiṃ anurukkhaṃ anusilā talaṃ gavesamānā soṇḍi samīpe sayamānaṃ",
  "anya-e1206n0:328_1": "devatādhiggahena sigālādīhaanupahataṃ sukkhaṃ kavaṇdharūpaṃ disvā sokavega phalipataneva",
  "anya-e1206n0:328_2": "hadayena daḷhataraṃ taṃ aliṃgitvā sayi, tāva bhone vekallena durāgamanena tattha",
  "anya-e1206n0:328_3": "tattha nipatita sarīra ghātena ca nilanta rūpā mucchā samakālameva kālamakāsi.",
  "anya-e1206n0:329_0": "103. Samīpagāma vāsino sannipatitvā muddhābhi sittassa rañño ca mahesiyā ca sarīraṃ",
  "anya-e1206n0:329_1": "amhādisehi phusituñca na yoggaṃ, vattamānassa rañño anivedayitvā āḷāhana kiccaṃ kātumpi",
  "anya-e1206n0:329_2": "na yuttanti sammanetatvā vassātapa nivāraṇāya kuṭiṃ katvā tiracchānappavesanisedhāya",
  "anya-e1206n0:329_3": "vatiñca katvā pakkamiṃsu.",
  "anya-e1206n0:330_0": "104. Goṭhābhayo sirisaṅghabodhirājassa anañña sādhāraṇa guṇappabaṇdhaṃ anussaranto",
  "anya-e1206n0:330_1": "daharakālato paṭṭhāya vatthuttaya saraṇaparāyaṇataṃ niccaṃ sīlarakkhaṇaṃ sugatāgama",
  "anya-e1206n0:330_2": "vicikkhaṇattaṃ sakalakalākosallaṃ rajje anatthikataṃ dānasoṇḍa taṃ rakkhasadamanādikaṃ",
  "anya-e1206n0:330_3": "dukkaracaritakañca tassa nāma sacetanassa na pitimāvahati visesato “addhikaduggatassa",
  "anya-e1206n0:330_4": "sahassa lābhāya sahatthena sīsaṃ kaṇṭhanālato uddharitvā dānaṃ sīsassāpi nirālambe",
  "anya-e1206n0:330_5": "ākāse avaṭṭhānaṃvyattatarāya girāya sādhippāyañcetaṃ nivedanañceti acchariyaṃ abbhutaṃ",
  "anya-e1206n0:330_6": "adhiṭṭhapubbaṃ assuta pubbañca nimmalacaritaṃ mama mahāparādhakalaṅike neva saddhiṃ",
  "anya-e1206n0:330_7": "cirakālaṃ pavattīssati, aho ahaṃ suciraṭṭhāyinā īdisena akittīsaddena sādhuhi niṇdaniyo",
  "anya-e1206n0:330_8": "bhavissāmi visesato pana niccakālaṃ kalyāṇa mittabhūtassa īdisassa mahānubhāvassa",
  "anya-e1206n0:330_9": "anaparedhassa mahāpurisassa rajjaṃ acchiṇditvā vadhaṃ kāresiṃ aññadatthu mittadubhikammena",
  "anya-e1206n0:330_10": "ahaṃ paḷiveṭhito bhavissāmi”ti cintettoyeva bhayasantā pehi nikkhanta sedo pavedhamāno",
  "anya-e1206n0:330_11": "kathamidisā mahāpāpā mocessāmīti upa parikkhī.",
  "anya-e1206n0:331_0": "105. Atha tassa daṇḍakammassa karaṇavasena uḷāraṃ taraṃ kusalakammaṃ kātabbanti paṭibhāyi.",
  "anya-e1206n0:331_1": "Atha so amacce sannipātetvā tehi saddhiṃ sammantetvā kata nicchayo mahā saṅgheneva",
  "anya-e1206n0:331_2": "tatheva anusiṭṭho mahatā balakāyena saddhiṃ gantvā tassa araññāyatanassa avidūre",
  "anya-e1206n0:331_3": "senāsannivesaṃ kāretvā tassa mahāpurisassa dukkarapadāna sakkhībhūtaṃ puññaṭṭhānaṃ",
  "anya-e1206n0:331_4": "sayameva gantvā soṇḍikā samīpe anurūpaṭṭhānaṃ sallakkhetvā attano rājānubhāvaṃ dassento",
  "anya-e1206n0:331_5": "āḷāhanaṭṭhānaṃ devanagaramiva alaṅkārāpetvā kevalehi mahantehi caṇdanadāruhi uccataraṃ",
  "anya-e1206n0:331_6": "citakaṃ kāretvā bhārena pamāṇena ca rañño sīsasadisaṃ jambonadakanakehi sakaṇṭha",
  "anya-e1206n0:331_7": "nāḷaṃ sīsākāraṃ sippihi kāretvā kavaṇdharūpe saṅghaṭitvā vividha ratana samujjalaṃ",
  "anya-e1206n0:331_8": "suvaṇṇakirīṭaṃ pilaṇdhāpetvā mahesiñca tatheva alaṃkaritvā te ubhopi kāghikavatthasadisehi",
  "anya-e1206n0:331_9": "mahaggha dukulehi acchādetvā anekaratanakhacitaṃ suvaṇṇasayanaṃ āropetvā caṇdana",
  "anya-e1206n0:331_10": "citakamatthake ṭhapetvā parisuddhajoti pāvakaṃ jāletvā aneka khattiyakumāraparivārito",
  "anya-e1206n0:331_11": "sayameva tattha ṭhatvā anekasappighaṭasatehi siñcitvā āḷāhana mahussavaṃ kāresi.",
  "anya-e1206n0:332_0": "106. Tatheva dūtiya divasepi mahatā jaṇena āḷāhanaṃ nibbāpetvā tasmiṃ ṭhane cetiya",
  "anya-e1206n0:332_1": "bhavanaṃ vaṭṭulākāretuṃ vaṭṭatīti cintetvā amacce āmantetvā etarahi anekabhūmikaṃ",
  "anya-e1206n0:332_2": "ativisālaṃ kanakamaya vaṭṭulagharaṃ kāretuṃ sakatā āyati parihārakānaṃ abhāvena nappavattati",
  "anya-e1206n0:332_3": "raṭṭhavilepakāpi suvaṇṇalobhena nāsenti tasmā alohanīyaṃ sukhaparihārārahaṃ pamāṇayuttaṃ",
  "anya-e1206n0:332_4": "vaṭṭulagharañca cetiyañca nacirasseva kātuṃ yuttanti mantetvā mahābalakāyaṃ niyojetvā",
  "anya-e1206n0:332_5": "vuttaniyāmeneva dvibhumakaṃ vaṭṭula bhavanaṃ nimmāpetvā tassa abbhantare sugatadhātunidhānaṃ",
  "anya-e1206n0:332_6": "pūjanīyaṃ cetiyañca kārāpetvā mahussadivase mahāsaṅghassa taṃ dassetvā “eso bhante",
  "anya-e1206n0:332_7": "sirisaṅghabodhi mahārājā pubbe ekacchattena laṅkātale rajjaṃ kāresi, idāni mayā tassa",
  "anya-e1206n0:332_8": "rañño cetiyarūpassa kittimaya sarīrassa chattādhichattaṃ viya dvibhumakaṃ vaṭṭulavimānaṃ",
  "anya-e1206n0:332_9": "kāretvā cetiyasīse kirīṭaṃ viya kanakamayaṃ thūpikañca yojetvā sabbehi devamanussehi",
  "anya-e1206n0:332_10": "māna nīyataṃ caṇdanīyataṃva pāpito”ti vatvā cetiyagharassa anekāni gāmakkhettāni",
  "anya-e1206n0:332_11": "parosahassaṃ parivārajanaṃca niyādetvā pabbatapāde anekasatapāsāda pariveṇacaṅkamana",
  "anya-e1206n0:332_12": "rattiṭṭhāna divāṭṭhāna dhammasālāgopurapākārādi avayavasahite vividhe saṅghārāme",
  "anya-e1206n0:332_13": "kāretvā tattha vasantassa anekāni sahassassa bhikkhusaṅghassa niccaṃ paccayalābhāya",
  "anya-e1206n0:332_14": "anekāni saparijanāni gāmakkhettāni datvā “mahā lekharaṭṭhassa samussitadhajāyamāno",
  "anya-e1206n0:332_15": "ayaṃ mahāvihārolaṅkā bhūmisāmikānaṃ khattiya janānaṃ kuladhanabhūto sabbehi khattiyehi",
  "anya-e1206n0:332_16": "aparihāpaniya vibhavo niccaṃ pālanīyo”ti mahājanakāyassa majjhe khattiya kumārānaṃ",
  "anya-e1206n0:332_17": "ādisitvā anurudhapuraṃ gatopi tasse ca pāpakammassa nirākaranāya tesu tesu vihāresu",
  "anya-e1206n0:332_18": "mahantāni puññakammāni kāropesi, tatoppabhūti laṅkādhipaccāmupagate hi khattiyehi",
  "anya-e1206n0:332_19": "mahā maccādīhi ca so hatthavanagallamahāvihāro antarattarā paṭisaṅkharīyamāno aparihīna",
  "anya-e1206n0:332_20": "parihāro pavattataki.",
  "anya-e1206n0:333": "Iti vaṭṭulavimānuppatti paricchedo navamo.",
  "anya-e1206n0:334_0": "107. Athāparena samayena kadāci kasmiṃ vihāre nivasato mahā bhikkhusaṅghassa antare",
  "anya-e1206n0:334_1": "keci mahāthero ambhokāsiko hutvā antovihāre ekasmiṃ padese nisiditvā bhāvanamanuyujanto",
  "anya-e1206n0:334_2": "vipassanaṃ vaḍḍhetvā mahāmedaniyā nigghosena ākāsaṃ pūrento arahattaṃ pāpuṇi.",
  "anya-e1206n0:335_0": "108. Tadā upatisso nāma rājā rajjaṃ kārento nisīthasamaye bhayāvahaṃ taṃ pathavisaddaṃ",
  "anya-e1206n0:335_1": "sutvā kiṃ vā mebhavissatiti santāpena niddaṃ alabhamāno sokena santappeti, atha taṃ",
  "anya-e1206n0:335_2": "setacchattā dhivatthā devatā “mahāyi mahārāja! Ito kāraṇākidvite avamaṅgalaṃ natthi",
  "anya-e1206n0:335_3": "hatthavanagallamahāvihāre keci mahāthero arahattaṃ pāpuṇī”ti āha, tassa arahattappattikāle",
  "anya-e1206n0:335_4": "pathaviniggosassa kāraṇaṃ kiṃtu vutte so thero pubbe puññakammaṃ karento ākāsena",
  "anya-e1206n0:335_5": "saddhiṃ pathaviṃ unnādetvā arahā bhaveyyanti patthanaṃ ṭhapesi tassa phalamidanti samassāsesi.",
  "anya-e1206n0:336_0": "109. Taṃ sutvā rājā avasesabhikkhūnaṃ arahatthappattito visiṭṭhataro tassa kilesavijayoti",
  "anya-e1206n0:336_1": "pasannahadayo taṃ mahātheraṃ namassitvā tassa asavakkhayassa mahussave āsanabhūtaṃ",
  "anya-e1206n0:336_2": "bhumippadesadva pāsādakaraṇavasena sammānissāmīti cintetvā mahābalakāyamādāya tattha",
  "anya-e1206n0:336_3": "gantvā tasmiṃ padese pañcabhūmakaṃ mahāpāsaṃ kāretvā vividha cittakammehi samalaṅkārāpetvā",
  "anya-e1206n0:336_4": "kanaka khacita tambamaya pattharehi chādetvā devavimānaṃ viya sajjetvā taṃ khīṇāsava",
  "anya-e1206n0:336_5": "mahāteraṃ sabhikkhusaṅghaṃ tattha vāsetvā catūhi paccayehi upaṭṭhāpetvā saparijanāti",
  "anya-e1206n0:336_6": "gāmakkhettāni pāsādasantikāni katvā pakkāmi.",
  "anya-e1206n0:337_0": "110. Tato dīghassa addhuno accayena malayadesavāsino keci corā ekato hutvā gāmavilopaṃ",
  "anya-e1206n0:337_1": "katvā mahantena dhanalābhenamattā dhanaṃ datvā balakāyaṃ uppādetvā yebhuyye serino",
  "anya-e1206n0:337_2": "hutvā mahanta mahante vihāreva vilumpannā suvaṇṇapattharacchadanaṃ gaṇhantā mahāpāsādaṃ",
  "anya-e1206n0:337_3": "viddhaṃsitvā pātayiṃsu.",
  "anya-e1206n0:338_0": "111. Tadā moggallāno nāma rājā rajjaṃ kārento taṃ pavattiṃ sutvā tesaṃ santike care",
  "anya-e1206n0:338_1": "pasetvā dānasāmabhedehi aññamaññaṃ bhiṇdi, te corā bhiṇdantā itaretarehi yujjhitvā",
  "anya-e1206n0:338_2": "sayameva dubbalā ahesuṃ, athaso rājā te asamagge ñatvā attano senaṃ gahetvā tattha",
  "anya-e1206n0:338_3": "gantvā te visuṃ visuṃ gahetvā niggayha raṭṭhe abhayabheriṃ carāpetvā janapadaṃ suppatiṭṭhitaṃ",
  "anya-e1206n0:338_4": "katvā tehi apaviddhavihāre pākatike kāretvā mahāpāsādaṃ suvaṇṇa gaṇhanakāle pātesuṃ",
  "anya-e1206n0:338_5": "tī sutvā “pubbeviya suvaṇṇapattharehi chādito pacchāpi īdisi vipattijāyissatī”ti",
  "anya-e1206n0:338_6": "ñatvā tebhūmakaṃ kāretvā yathāpure pāsādaṃ nimmāpetvā mattikā pattharehi chādetvā",
  "anya-e1206n0:338_7": "vaṭṭulabhavanaṃ paṭisaṃkhāretvā sabbasaṅghārāmañca pākatikaṃ kāretvā pakkāmi.",
  "anya-e1206n0:339": "Iti pāsāduppatti paricchedo dasamo.",
  "anya-e1206n0:340_0": "112. Atha laṅkālaṅkārabhūtesu visālapuññiddhivikkamesu ratanattayamāmakesu anekesu",
  "anya-e1206n0:340_1": "laṅkānāthesu kittipuñjāvasesesu jātesu apetanītimaggesu rajjaparipānocitavidhānavirahitesu",
  "anya-e1206n0:340_2": "mudubhūkesvevāmaccajanesuca yebhuyyena aññamaññaṃ viruddhesu vattamānesu laṅkāvāsīnaṃ",
  "anya-e1206n0:340_3": "purākatena kenāpi dāruṇena pāpakammunā nānādesavāsinī aviditasatthusamayā paviṭṭhamicchādiṭhigahaṇā",
  "anya-e1206n0:340_4": "paccatthisenā jambudīpā idhāgamma sakalalaṅkādīpaṃ anekātaṅka saṅkulamakāsi.",
  "anya-e1206n0:341_0": "113. Tadātāya paccatthisenāya gālhataraṃ nippiḷiyamānā rāja rāja mahāmattādayo anekasahassajanakāyā",
  "anya-e1206n0:341_1": "ca bhayavakitahadayāsakatāṇa gavesino jaḍḍitagāmanigamanagarā tattha tattha gariduggādo",
  "anya-e1206n0:341_2": "kicchena vāsaṃ kappesuṃ tato sugatadasanadhāturakkhādhikatā uttaramūḷavāyino mahāyatayo",
  "anya-e1206n0:341_3": "dantadhātudva pattadhātuvaradva gahetvā kunnamalayābhidhānaṃ giriduggaṃ duppavesaṃjanapadamupāgamma",
  "anya-e1206n0:341_4": "tatthāpi tampaṭijaggitumasamatthā bhūmiyaṃ nidabhitvā yathākāmaṃ gatā.",
  "anya-e1206n0:342_0": "114. Tato pubbe jayamahābodhidumiṇdena saha sakalajambudīpādhipatinā dinakarakulatilakena",
  "anya-e1206n0:342_1": "dhammāsokanariṇdena pesitānaṃ attanā samāna gottānaṃ rājaputtānaṃ nattapannatādiparamparāgatassa",
  "anya-e1206n0:342_2": "vijayamallanarādhipassa orasaputto vijayabāhu nariṇdā nāma rājā suciññātabbasamayantaro",
  "anya-e1206n0:342_3": "sattasamāciṇṇa sunītipatho sampannabalavāhano jambuddoṇiṃ nāma puravaraṃmāpetvā tattha",
  "anya-e1206n0:342_4": "vasanto mahatā balakāyena katasakalapaccatthivijayokunta malayabhūmippadesato bhagavato",
  "anya-e1206n0:342_5": "dantadhātubhaṭṭārakaṃ pattadhātuvarañca āharāpetvā surasandanasadisamativirocamānaṃ",
  "anya-e1206n0:342_6": "vimānaṃ māpetvā tasmiṃ taṃ dhātuyugaḷaṃ nivesetvā mahatā upahāravidhānā sādaramupaṭṭhahanto",
  "anya-e1206n0:342_7": "bhagavato caturāsītidhammakkhaṇdhane mahantaṃ praññāpadānaṃ janayanto dhammikasirisaṅghabodhimahārājasirodānāpadānasiddhaka",
  "anya-e1206n0:342_8": "khattabhute anekakhīṇāsavasahassa caraṇarajoparipūtamanoharabhūmibhāge goṭhābhayamahārājena",
  "anya-e1206n0:342_9": "kārite hatthavanagallamahāvihāramaṇḍanāyamāne vaṭṭulavimānepurā raṭṭha vilopāgatāya",
  "anya-e1206n0:342_10": "colake raḷādikāya titthiyasenāyamahācetiyaṃ udare bhinnamatte jīvite viya dhātubhaṭṭārake",
  "anya-e1206n0:342_11": "antarahite hadayavatthumaṃsamīva suvaṇṇarantādikama paharitvā viddhastaṃ piṇṇudhāravidhīnā",
  "anya-e1206n0:342_12": "paṭisaṃvaronto pupphādhānatta yato paṭṭhāya sakkaccaṃ vināpetvā mahantaṃ suvaṇṇa",
  "anya-e1206n0:342_13": "thūpikāmabhadva kāretvā saparijanāni gāmakkhettādīni ca datvā tattha nivasantānaṃ",
  "anya-e1206n0:342_14": "bhikkhūnaṃ nibaddhadānavaṭṭaṃ paṭṭhapetvā taṃ hatthavanagalla mahā vihāraṃ sabbathā samiddhamakāsi.",
  "anya-e1206n0:343_0": "115. Atha tasmiṃ laṅkānāthe kittisarīrāvasese jāte tassa tujavaro parakkamabhujo",
  "anya-e1206n0:343_1": "nāmarājā amhākaṃ bhagavato arahato sammāsambuddhassa bodhimūle nisīditvā mārabalaṃ",
  "anya-e1206n0:343_2": "vidhametvā sambodhirajjappattito paṭṭhāya aṭṭhasatādhikavassasahasse catuvīsatiyā",
  "anya-e1206n0:343_3": "ca vaccharesu atikkantesu sampattarajjābhiseko anekavidhasaṅgahavatthuhi saṅgahitamahājano",
  "anya-e1206n0:343_4": "catupaccayadānena satatasamārādhitā nekasahassabhikkhusaṅgho bhujabalavidhutārātirājakulāvalepo",
  "anya-e1206n0:343_5": "aneka maṇi rattasamubbhāsitaratanakaraṇḍakañca pañcahi suvaṇṇasahassehi sovaṇṇakaraṇḍakañca",
  "anya-e1206n0:343_6": "pañcavīsatiyā rajatasahassehi rajatakaṇḍakañca dāṭhādhātubhadantassa kārāpetvā atīca",
  "anya-e1206n0:343_7": "pasannahadayo suhumuttena tattha sampayanto attanonagarañca dhantadhātumaṇdirañca",
  "anya-e1206n0:343_8": "sakkañcaṃ samalaṅkārāpetvā bahumāna purassarodasanadhātuvaramādāya anekāni bhagavato",
  "anya-e1206n0:343_9": "cariyāpadānānī samanussaritvā purā nekabhupatayo pāṭihīrasaṇdassanena pasāditā iti",
  "anya-e1206n0:343_10": "pavattakathāmataraseneva me savanayugaḷaṃ paripīnitamadhunāpi kenaci pāṭihāriyavisesena",
  "anya-e1206n0:343_11": "mama cakkhupaṭilābho saphalo kātabboti sādaramārādhanamakāsi.",
  "anya-e1206n0:344_0": "116. Tasmiṃ khaṇe sā dasanadhātu tassa karapaṅakaje rājahaṃsivilāsamātanvatī pāṭihīramakāsi.",
  "anya-e1206n0:344_1": "Kathanti ce? Yathā antimabhave mātu tucchito jātamattova bodhisatto naravarakaratopanītadukulacumbaṭakato",
  "anya-e1206n0:344_2": "otarantova bālo samānopi soḷasavassuddesiko viya amaṇḍitopi anekavatthābharaṇavibhusito",
  "anya-e1206n0:344_3": "viya bhūmiyā gacchantopi ākāsena gacchanto viya sabbesaṃ janānaṃ paṭihāsi, tatheva",
  "anya-e1206n0:344_4": "tattha tadā dantadhātubhaṭṭārako sugabimbā kāra salakkhaṇāvayavena rūpena bhāsamāno",
  "anya-e1206n0:344_5": "anekavidharaṃsinikare vikiranto tattha santipatitānaṃ janānaṃ mānanaṃ jānesi. Vuttañhi.",
  "anya-e1206n0:345": "117.",
  "anya-e1206n0:346": "“Laṅkādhināthakarapaṅkaja rājahaṃsi,",
  "anya-e1206n0:347": "Nimmāya sā dasanadhātu muniṇdarūpaṃ;",
  "anya-e1206n0:348": "Nekehi raṃsivisarehi samujjalantī,",
  "anya-e1206n0:349": "Sabbādisā ca vidisā samalaṅkarittha.",
  "anya-e1206n0:350": "118.",
  "anya-e1206n0:351": "Disvā tamabbhūtamatīca pasannacitto,",
  "anya-e1206n0:352": "Sampattacakkaratano viya cakkavatti;",
  "anya-e1206n0:353": "Seṭṭhehi nekaratanābharaṇādikehi,",
  "anya-e1206n0:354": "Pūjesi dhātumasamaṃ manujādhinātho.",
  "anya-e1206n0:355_0": "119. Tato jinadantadhātuvarappasādakālamhi tejobalaparakkamamahimo parakkamabāhumahānariṇdo",
  "anya-e1206n0:355_1": "pulatthipuranivāsiniṃ kataloka sāsanavilopaṃ sarājikamanekasahassasaṃkha colakeraḷavāhinica",
  "anya-e1206n0:355_2": "nekadesamahipālamattamātaṅgakesarivikkamaṃ duratikkamaṃ lokasāsanasaṅgahakaraṇavasena",
  "anya-e1206n0:355_3": "vacitasakalalokaṃ sampannabalavāhanaṃ laṅkārajjagahaṇatthinaṃ tambaliṅgavisayāgatamatisāhasaṃ",
  "anya-e1206n0:355_4": "vaṇdabhānumanujādhipaṃva sasāmantakabhavanamupanīya sakala laṅkādīpamekacchattaṃvidhāya",
  "anya-e1206n0:355_5": "attanopitumahārājato diguṇaṃlokasāsanasaṅgahaṃ karonto kadāci saṅghassa kaṭhinacīvarānidātukāmo",
  "anya-e1206n0:355_6": "kappāsaparikammakantanādikāni sabbakaraṇīyāni ekāheneva naṭṭhapetvā paccekamanekamahaggha",
  "anya-e1206n0:355_7": "garubhaṇḍamaṇḍitāni sasāmaṇikaparikkhārāni asītimattāni kaṭhinacīvarāni dāpetvā lokassa",
  "anya-e1206n0:355_8": "sādhuvādena dasadisaṃ pūresi.",
  "anya-e1206n0:356_0": "120. Evamaññānipi bahūni lokavimbhayakarāni puññapadānāni sampādento so parakkamabāhumahānariṇdo",
  "anya-e1206n0:356_1": "hatthavanagalla vihāre attano pitumahārañño āḷāhanaṭṭhāne mahācetiyaṃ baṇdhāpetvā",
  "anya-e1206n0:356_2": "tattheva aṇekakhīṇāsavasahassaparibhuttaṃ pāsādavaraṃ cirakāla cinaṭṭhaṃ sutvā dhanuketakivatthuvaṃse",
  "anya-e1206n0:356_3": "jātaṃ saddhādiguṇasampatti samuditaṃ patirājadeva nāmakaṃ amaccavaraṃ pesetvā tena",
  "anya-e1206n0:356_4": "anekasahassadhanapariccāgena bhumittitayamaṇḍitaṃ sumanobharaṃ pure piyataṃ pāsādaṃ",
  "anya-e1206n0:356_5": "kārāpetvā tattha nivasantānaṃ anekasaṃ bhikkhunaṃ nibaddha paccayadānaṃ pavattesi.",
  "anya-e1206n0:357_0": "121. Tattheva vaṭṭulavimānassa heṭṭhimatale gopānasiyo ṭhapetvā samantā chadanarūpaṃ",
  "anya-e1206n0:357_1": "kāretvā dvibhumakaṃ vimānaṃ tibhumakamakāsi tatthevalaṅkādīpe abhūtapubbaṃ jinamaṇdiraṃ",
  "anya-e1206n0:357_2": "kārāpetukāmo vaṭṭulavimānato uttaradisābhāge paṭhamaṃ porisappamāṇaṃ silātalapariyantaṃ",
  "anya-e1206n0:357_3": "khaṇitvā paṃsūni apanetvā nadīvālukāhi pūretvā kuñjararājavirājitaādhārabaṇdhakato",
  "anya-e1206n0:357_4": "paṭṭhāya yāva phupikaṃ aṭṭhaṃsavibhāgena bhitticchadanāni vibhattāni katvā paccekaṃ",
  "anya-e1206n0:357_5": "nānāvaṇṇavicittānamaṭṭhavidhānaṃ bhittībhāgānamupari keliparihāsarasajanakanānāvesavilāsabhūsitapahūtabhūtakiṃkaraparigataviṭaddhakamaṇḍalamaṇḍitaṃ",
  "anya-e1206n0:357_6": "pamukhapariyante vividhacittarūpamanoharamuccataraṃ iḍhikāhi nivitaṃ katasudhāparikammaṃ",
  "anya-e1206n0:357_7": "makaratoraṇamaṇḍalañca nimminitvā antoviracitāti manoharamālākammalatā kammādi nānāvidha",
  "anya-e1206n0:357_8": "cittakamma samujjalaṃ suvihitasopānadvārakavāṭaṃ samalaṅkataṭṭhānalīḷhamanohara sajīvajinasaṃ",
  "anya-e1206n0:357_9": "kāsapaṭibimbarūpavibhūsitaṃ paṭibimbassa dakkhiṇato ghanasilāvihita sugatarūpapatimaṇḍitaṃ",
  "anya-e1206n0:357_10": "tibhūmakaṃ mahā vimānaṃ kāresi.",
  "anya-e1206n0:358": "Iti aṭṭhaṃsa vimānuppattiparicchedo ekādasamo.",
  "anya-e1206n0:359": "122.",
  "anya-e1206n0:360": "Viddhastasaṃkharaṇato navakammunāvā,",
  "anya-e1206n0:361": "Khettādidānavidhināca anāgatepi;",
  "anya-e1206n0:362": "Ye sādhavo pariharanti imaṃ vihāraṃ,",
  "anya-e1206n0:363": "Nāmadva kārampi tesamihālikhantu."
}