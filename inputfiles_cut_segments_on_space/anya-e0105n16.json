{
  "anya-e0105n16:0": "Mahāvihāranāsanaṁ",
  "anya-e0105n16:1_0": "Mahāvihāravāsīsu pana vuttappakārena sabbavihāre chaḍḍetvā gatesu saṅghamitto pāpabhikkhu",
  "anya-e0105n16:1_1": "rājānaṁ saññāpetvā lohapāsādādike catusaṭṭhyādhike tisatamatte pariveṇapāsāde nāsetvā",
  "anya-e0105n16:1_2": "samūlaṁ uddharāpetvā abhayagirivihāraṁ ānayāpesi. Vihārabhūmiyañca kasāpetvā aparaṇṇe",
  "anya-e0105n16:1_3": "vapāpesi. Evaṁ tadā mahāvihāro nava vassāni bhikkhūhi suñño ahosi āvāsavirahito ca.",
  "anya-e0105n16:1_4": "Atha rājā meghavaṇṇābhayassa nāma kalyāṇamittabhūtassa amaccassa santajjanapubbaṅgamena",
  "anya-e0105n16:1_5": "vacanena mahāvihāraṁ puna pākatikaṁ katvā te cāpi apakkante bhikkhū ānetvā catūhi",
  "anya-e0105n16:1_6": "paccayehi upaṭṭhahi mahāvaṁse 37-30-gāthāsu. nikāyasaṅgahe 14-15-piṭṭhesu."
}