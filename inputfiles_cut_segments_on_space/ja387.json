{
  "ja387:0.1": "Jātaka ",
  "ja387:0.2": "Chakkanipāta ",
  "ja387:0.3": "Kharaputtavagga ",
  "ja387:0.4": "2. Sūcijātaka ",
  "ja387:1.1": "“Akakkasaṁ apharusaṁ, ",
  "ja387:1.2": "kharadhotaṁ supāsiyaṁ; ",
  "ja387:1.3": "Sukhumaṁ tikhiṇaggañca, ",
  "ja387:1.4": "ko sūciṁ ketumicchati. ",
  "ja387:2.1": "Sumajjañca supāsañca, ",
  "ja387:2.2": "anupubbaṁ suvaṭṭitaṁ; ",
  "ja387:2.3": "Ghanaghātimaṁ paṭithaddhaṁ, ",
  "ja387:2.4": "ko sūciṁ ketumicchati”. ",
  "ja387:3.1": "“Ito dāni patāyanti, ",
  "ja387:3.2": "sūciyo baḷisāni ca; ",
  "ja387:3.3": "Koyaṁ kammāragāmasmiṁ, ",
  "ja387:3.4": "sūciṁ vikketumicchati. ",
  "ja387:4.1": "Ito satthāni gacchanti, ",
  "ja387:4.2": "Kammantā vividhā puthū; ",
  "ja387:4.3": "Koyaṁ kammāragāmasmiṁ, ",
  "ja387:4.4": "Sūciṁ vikketumicchati”. ",
  "ja387:5.1": "“Sūciṁ kammāragāmasmiṁ, ",
  "ja387:5.2": "vikketabbā pajānatā; ",
  "ja387:5.3": "Ācariyāva jānanti, ",
  "ja387:5.4": "kammaṁ sukatadukkaṭaṁ. ",
  "ja387:6.1": "Imañce te pitā bhadde, ",
  "ja387:6.2": "Sūciṁ jaññā mayā kataṁ; ",
  "ja387:6.3": "Tayā ca maṁ nimanteyya, ",
  "ja387:6.4": "Yañcatthaññaṁ ghare dhanan”ti. ",
  "ja387:7.1": "Sūcijātakaṁ dutiyaṁ. "
}