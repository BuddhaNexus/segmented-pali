{
  "ud7.1:0.1": "Udāna 7.1 ",
  "ud7.1:0.2": "Paṭhamalakuṇḍakabhaddiyasutta ",
  "ud7.1:1.1": "Evaṁ me sutaṁ—",
  "ud7.1:1.2": "ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. ",
  "ud7.1:1.3": "Tena kho pana samayena āyasmā sāriputto āyasmantaṁ lakuṇḍakabhaddiyaṁ anekapariyāyena dhammiyā kathāya sandasseti samādapeti samuttejeti sampahaṁseti. ",
  "ud7.1:2.1_0": "Atha kho āyasmato lakuṇḍakabhaddiyassa āyasmatā sāriputtena anekapariyāyena dhammiyā",
  "ud7.1:2.1_1": "kathāya sandassiyamānassa samādapiyamānassa samuttejiyamānassa sampahaṁsiyamānassa",
  "ud7.1:2.1_2": "anupādāya āsavehi cittaṁ vimucci.",
  "ud7.1:3.1_0": "Addasā kho bhagavā āyasmantaṁ lakuṇḍakabhaddiyaṁ āyasmatā sāriputtena anekapariyāyena",
  "ud7.1:3.1_1": "dhammiyā kathāya sandassiyamānaṁ samādapiyamānaṁ samuttejiyamānaṁ sampahaṁsiyamānaṁ",
  "ud7.1:3.1_2": "anupādāya āsavehi cittaṁ vimuttaṁ.",
  "ud7.1:4.1": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: ",
  "ud7.1:5.1": "“Uddhaṁ adho sabbadhi vippamutto, ",
  "ud7.1:5.2": "Ayaṁhamasmīti anānupassī; ",
  "ud7.1:5.3": "Evaṁ vimutto udatāri oghaṁ, ",
  "ud7.1:5.4": "Atiṇṇapubbaṁ apunabbhavāyā”ti. ",
  "ud7.1:5.5": "Paṭhamaṁ. "
}