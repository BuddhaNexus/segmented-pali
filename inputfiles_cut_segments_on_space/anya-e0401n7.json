{
  "anya-e0401n7:0": "8. Paccayasaṅgahaanudīpanā",
  "anya-e0401n7:1_0": "166. Yehipakārehi yathā. Tesaṁ vibhāgo taṁ vibhāgo. Ayañcaniddeso ekasesaniddeso,",
  "anya-e0401n7:1_1": "vicchālopaniddesovāti dassetuṁ ‘‘tesaṁ’’tiādimāha. Na sameti. Gāthāyaṁ ‘yesaṁ’tiādinā",
  "anya-e0401n7:1_2": "tīhi-ya-saddehi dassitānaṁ tiṇṇaṁ atthānaṁ-ta-saddattha sambhavato. Ta-saddatthānañca",
  "anya-e0401n7:1_3": "anusandhiyaṁ paripuṇṇaṁ katvā vattabbato. ‘‘Samuppajjatī’’ti suṭṭhu paripuṇṇaṁ katvā",
  "anya-e0401n7:1_4": "uppajjati, pātubhavati. ‘‘Avinā’’ti avinā hutvā. ‘‘Sahajāta dhammehī’’ti avijjā paccayā",
  "anya-e0401n7:1_5": "saṅkhārātiādīsu saṅkhārādīnaṁ sahajāta dhammehi saheva uppajjanaṁ. ‘‘Kalāpavasenā’’ti",
  "anya-e0401n7:1_6": "suddha dhamma kalāpavasena. ‘‘Sāmañña lakkhaṇaṁ’’ti sādhāraṇa lakkhaṇaṁ. ‘‘Attho’’ti",
  "anya-e0401n7:1_7": "idappaccayatā saddassa attho. ‘‘Ayamattho paṭikkhitto’’ti ‘samuppajjanaṁ samuppādo’ti",
  "anya-e0401n7:1_8": "ayaṁbhāvasādhanattho paṭikkhitto. ‘‘Ayamevā’’ti ayaṁ bhāvasādhanattho eva. Jarāmaraṇaṁ",
  "anya-e0401n7:1_9": "sambhavatīti yojanā. ‘‘Uppādāvā tathāgatānaṁ’’ti sammāsambuddhānaṁ uppādevā sati.",
  "anya-e0401n7:1_10": "‘‘Anuppādāvā’’ti anuppādevā sati. ‘‘Ṭhitāva sādhātū’’ti jātiyā sati jarāmaraṇassa",
  "anya-e0401n7:1_11": "pavattisabhāvo loke ṭhitoyeva. Katamā pana sādhātūti āha ‘‘dhammaṭṭhitatā’’tiādiṁ.",
  "anya-e0401n7:1_12": "Tattha ‘‘dhammaṭṭhitatā’’ti kenaci akatā sabhāvaṭṭhitatā. ‘‘Dhammaniyāmatā’’ti sabhāvaniyāmatā.",
  "anya-e0401n7:1_13": "‘‘Tatra tathatā’’ti tasmiṁ sāmaññalakkhaṇe saṅkhata dhammānaṁ tathatā. Sāmañña lakkhaṇameva",
  "anya-e0401n7:1_14": "paṭiccasamuppādo nāmāti dasseti, na avijjādiko paccaya dhammo. Kasmā, tehi vacanehi",
  "anya-e0401n7:1_15": "dhammaniyāmatā mattassa dassitattā. Avijjādīnaṁ dhamma sarūpānaṁ adassitattā. ‘‘Dhammaniyāmatāmattaṁ’’ti",
  "anya-e0401n7:1_16": "ca yathā vuttasāmañña lakkhaṇameva vuccati. Yadi bhāvasādhanaṁ iccheyya, bhāvasādhanaṁ",
  "anya-e0401n7:1_17": "nāma katturahitaṁ bhaveyya. Katturahite ca sati, kathaṁ paṭicca kriyāya samānakattukatā",
  "anya-e0401n7:1_18": "labbhati. Aladdhe ca samānakattukatte kathañca pubbakāletvā paccayasambhavoti. Ayaṁ",
  "anya-e0401n7:1_19": "bhāvasādhanaṁ icchantassa byañjanayuttivirodho. Taṁ pariharanto na cetthātiādimāha.",
  "anya-e0401n7:1_20": "Gambhīrocānanda paṭiccasamuppādo gambhīrāva bhāsocāti bhagavatā vuttaṁ. Bhāvasādhane",
  "anya-e0401n7:1_21": "ca kate uppajjana kriyāmattaṁ nāma visuṁ eko dhammo na hotīti kathaṁ taṁ gambhīraṁ",
  "anya-e0401n7:1_22": "siyāti. Ayaṁ bhāvasādhanaṁ icchantassa gambhīravacana virodho. Taṁ pariharanto ‘‘saṅkhata",
  "anya-e0401n7:1_23": "dhammesu cā’’tiādimāha. Api ca saṅkhata lakkhaṇaṁ nāma saṅkhata dhammatopi gambhīraṁ",
  "anya-e0401n7:1_24": "hoti. Tathāhi cittaṁ nāma saṅkhata dhammo. Tañca atthi mecittaṁ nāmāti sattānaṁ pākaṭaṁ",
  "anya-e0401n7:1_25": "hoti. Tassa pana aniccatā saṅkhātaṁ saṅkhata lakkhaṇaṁ apākaṭaṁ hoti suṭṭhu santatiyā",
  "anya-e0401n7:1_26": "paṭicchannaṁ. Tathā vedanā nāma sukhāvā dukkhāvā saṅkhata dhammo. Sā ca atthi mevedanāti",
  "anya-e0401n7:1_27": "sattānaṁ pākaṭā hoti. Tassā pana aniccatā saṅkhātaṁ saṅkhata lakkhaṇaṁ apākaṭaṁ hoti",
  "anya-e0401n7:1_28": "suṭṭhu santatiyā paṭicchannaṁ. Evaṁ sesesu nāmadhammesu ca rūpadhammesu ca. Yato",
  "anya-e0401n7:1_29": "sattasu visuddhīsu saṅkhata dhamma vavatthāna saṅkhātaṁ diṭṭhivisuddhiñāṇañca avijjādipaccaya",
  "anya-e0401n7:1_30": "pariggaha saṅkhātaṁ kaṅkhāvitaraṇa visuddhiñāṇañca pathamaṁ sampādetvā pacchā dasavidhāni",
  "anya-e0401n7:1_31": "saṅkhata lakkhaṇānupassanā ñāṇāni sampādetabbāni hontīti. Yathā ca aniccatā saṅkhātaṁ",
  "anya-e0401n7:1_32": "saṅkhata lakkhaṇaṁ saṅkhata dhammato gambhīraṁ hoti. Tathā idampi paṭiccasamuppāda",
  "anya-e0401n7:1_33": "saṅkhātaṁ saṅkhata lakkhaṇaṁ saṅkhata dhammato gambhīraṁ hotīti daṭṭhabbaṁ.",
  "anya-e0401n7:2_0": "‘‘Tabbhāvabhāvībhāvo’’ti ettha bhavati saṁvijjatīti bhāvo. So so avijjādiko bhāvo",
  "anya-e0401n7:2_1": "tabbhāvo. Tabbhāve bhavanti sambhavanti sīlenāti tabbhāvabhāvino. Saṅkhārādayo. ‘‘Bhāvo’’ti",
  "anya-e0401n7:2_2": "uppattikāraṇaṁ. Tabbhāvabhāvīnaṁ bhāvoti tabbhāvabhāvi bhāvoti imamatthaṁ dassento",
  "anya-e0401n7:2_3": "‘‘tasmiṁ tasmiṁ’’tiādimāha. Api ca ‘‘bhāvo’’ti vijjamānatā vuccati. Tassa tassa paccaya",
  "anya-e0401n7:2_4": "dhammassa bhāvoti tabbhāvo. Tabbhāve sati bhavanti sambhavanti dhammatāyāti tabbhāvabhāvino.",
  "anya-e0401n7:2_5": "Tesaṁ bhāvotipi yujjatiyeva. ‘‘Hetvādi paccaya sattiniyāmaṁ’’ti hetupaccayo, ārammaṇa",
  "anya-e0401n7:2_6": "paccayo, tiādīsu hetusadda ārammaṇa saddādayo lobhādīnaṁ rūpārammaṇādīnañca dhammānaṁ",
  "anya-e0401n7:2_7": "taṁ taṁ paccaya sattivisesaṁ dīpenti. Tesañca so so paccaya sattiviseso visuṁ dhammaniyāmo",
  "anya-e0401n7:2_8": "hoti, evaṁ hetvādi paccayasattiniyāmaṁ nivatteti. ‘‘Tathā tathā’’ti mūlaṭṭhagocaravisayaṭṭhādikena",
  "anya-e0401n7:2_9": "tena tena paccayākārena. So hi vuccatīti sambandho. ‘‘Paccaya dhammuddhāra matte",
  "anya-e0401n7:2_10": "aṭhatvā’’ti paccaya dhammānaṁ nāma saññāvasena uddharaṇamattaṁ akatvāti adhippāyo.",
  "anya-e0401n7:2_11": "‘‘Āhaccā’’ti āhanitvā taṁ taṁ paccayasatti visesaṁ pāpetvāti attho. Tenāha ‘‘matthakaṁ",
  "anya-e0401n7:2_12": "pāpetvā’’ti. Paccayasatti viseso hi hetuphaladīpane tato uttari vattabba kiccābhāvato",
  "anya-e0401n7:2_13": "matthakaṁ nāma hotīti. ‘‘Anosakkamānā’’ti anivattamānā. ‘‘Etāyā’’ti paccaya sattiyā. Papañcente ācariye.",
  "anya-e0401n7:3_0": "Etasmā kāraṇā phalaṁ etadeva paṭicca anāgatapakkhato paccuppannapakkhaṁ āgacchati",
  "anya-e0401n7:3_1": "pātubbhavatīti paccayo. Uppattikāraṇaṁ pavattikāraṇañca. Tattha uppattikāraṇaṁ janakapaccayo.",
  "anya-e0401n7:3_2": "Pavattikāraṇaṁ upatthambhaka paccayo. ‘‘Etenā’’ti hetunā. ‘‘Kāyavacī manokammaṁ’’ti",
  "anya-e0401n7:3_3": "ettha ‘‘kammaṁ’’ti kriyāvuccati, gamana ṭhāna nisajjasayanādikaṁ kāyika kriyañca.",
  "anya-e0401n7:3_4": "Ālāpa sallāpa kathana sajjhāyana gāyanādikaṁ vācasika kriyañca. Vijānana cintana",
  "anya-e0401n7:3_5": "vīmaṁsanādikaṁ mānasika kriyañca. ‘‘Abhisaṅkharontī’’ti abhinipphādenti. ‘‘Etehī’’ti",
  "anya-e0401n7:3_6": "etehi lokiyakusalā kusala cetanā dhammehi. Api ca saṅkharonti sattā etehīti saṅkhārā.",
  "anya-e0401n7:3_7": "‘‘Saṅkharontī’’ti kiṁ saṅkharonti. Attabhāvaṁ saṅkharonti. Bhavābhavaṁ saṅkharonti.",
  "anya-e0401n7:3_8": "Diṭṭhadhammikampi atthaṁ vā anatthaṁ vā saṅkharonti. Samparāyikampi atthaṁ vā anatthaṁ",
  "anya-e0401n7:3_9": "vā saṅkharontītiādinā. Cakkhumpi saṅkharonti, sotaṁpi saṅkharontītiādinā. Dassanampi",
  "anya-e0401n7:3_10": "saṅkharonti, savanampi saṅkharontītiādinā ca vattuṁ vaṭṭatiyeva. ‘‘Vijānātī’’ti vividhena",
  "anya-e0401n7:3_11": "jānāti. Bhūtenapi jānāti, abhūtenapi jānāti. ‘‘Namatī’’ti gocara visayatthāya namati.",
  "anya-e0401n7:3_12": "‘‘Ruppatī’’ti kuppati, khobhati. ‘‘Phusatī’’ti saṁhanati. ‘‘Vedayatī’’ti viditaṁ",
  "anya-e0401n7:3_13": "karoti. Taṁ taṁ ārammaṇaṁ lagganavasena bhusaṁ nahati bandhati, muñcituṁ na detīti",
  "anya-e0401n7:3_14": "taṇhātipi yujjati. ‘‘Upādiyatī’’ti daḷhaṁ gaṇhāti. Tenāha ‘‘amuñcaggāhaṁ gaṇhātī’’ti.",
  "anya-e0401n7:3_15": "Bhavatīti bhavo. Upapattibhavo. Bhavanti etenāti bhavo. Kammabhavo. ‘‘Jananaṁ’’ti",
  "anya-e0401n7:3_16": "abhinavassa pātubbhavanaṁ. ‘‘Jīraṇaṁ’’ti abhinavabhāvato hāyanaṁ. ‘‘Socanaṁ’’ti cittasantāpanaṁ.",
  "anya-e0401n7:3_17": "‘‘Paridevanaṁ’’ti rodanaṁ. ‘‘Dukkhaṁ’’ti kāyarujjanaṁ. ‘‘Domanassaṁ’’ti cittarujjanaṁ.",
  "anya-e0401n7:3_18": "‘‘Visīdanaṁ’’ti bāḷhaṁ cittakilamathabhāvena virūpaṁ hutvā cittassasīdanaṁ. Thāmabalakhiyyanaṁ.",
  "anya-e0401n7:3_19": "Yato assāsapassāsānaṁ virūpappavattivā taṅkhaṇe sabbaso uparujjhanaṁ vā hotīti. ‘‘Kenaci",
  "anya-e0401n7:3_20": "sukhenā’’ti dukkhasaccato vimuttena kenaci santisukhena.",
  "anya-e0401n7:4_0": "‘‘Dukkhappaṭicchādikā’’ti bhayaṭṭhena dukkhabhūtānaṁ tebhūmika dhammānaṁ dukkhabhāvappaṭicchādikā.",
  "anya-e0401n7:4_1": "‘‘Samudayappaṭicchādikā’’ti taṇhāya dukkha samudaya bhāvappaṭicchādikā. ‘‘Nirodhappaṭicchādikā’’ti",
  "anya-e0401n7:4_2": "taṇhānirodhasseva dukkhanirodha bhāvappaṭicchādikā. ‘‘Maggappaṭicchādikā’’ti aṭṭhaṅgīka",
  "anya-e0401n7:4_3": "maggasseva dukkhanirodha maggabhāvappaṭicchādikā. Pubbanto vuccati atītekāle bhavaparamparā.",
  "anya-e0401n7:4_4": "Aparanto vuccati anāgate bhavaparamparā. Pubbantā paranto vuccati tadubhayaṁ. ‘‘Paṭiccasamuppādappaṭicchādikā’’ti",
  "anya-e0401n7:4_5": "paccuppannabhave khandhānaṁ paṭiccasamuppādappaṭicchādikā. ‘‘Suttantikanayenā’’ti",
  "anya-e0401n7:4_6": "abhidhammepi vibhaṅge suttanta bhājanīyaṁ nāma āgataṁ. Tena suttanta bhājanīyanayena.",
  "anya-e0401n7:4_7": "Sāsavā kusalā kusala cetanā saṅkhārā nāmāti yojanā. ‘‘Abhidhammanayenā’’ti vibhaṅge",
  "anya-e0401n7:4_8": "abhidhammabhājanīyanayena. Aṭṭhakathāpāṭhe. Avijjā kiriya dhammānaṁ neva upanissaya",
  "anya-e0401n7:4_9": "paccayattaṁ labhati. Kusalā kusalamūlāni kiriya dhammānaṁ na upanissaya paccayattaṁ",
  "anya-e0401n7:4_10": "labhantīti yojanā. Kiriya dhammā avijjāto ca kusalā kusala mūlehi ca upanissaya paccayaṁ",
  "anya-e0401n7:4_11": "na labhantīti vuttaṁ hoti. ‘‘Paccayākāro’’ti paṭicca samuppādo. ‘‘Avijjāvirāgā’’ti",
  "anya-e0401n7:4_12": "avijjā vigamanato. Tesaṁpikiriya dhammānaṁ. Viññāṇādīsupi kiriya viññāṇaṁ, kiriya",
  "anya-e0401n7:4_13": "nāmaṁ, kiriya manāyatanaṁ, kiriyaphasso, kiriya vedanāti atthitāya ‘‘esanayo viññāṇādīsupī’’ti",
  "anya-e0401n7:4_14": "vuttaṁ. ‘‘Kusalā kusala vipākasampayuttaṁ’’ti kusala viññāṇa sampayuttaṁ, akusalaviññāṇasampayuttaṁ",
  "anya-e0401n7:4_15": ", vipāka viññāṇa sampayuttaṁ. ‘‘Taṁ anupapannaṁ’’ti pavattivipākaviññāṇa sahagatassa",
  "anya-e0401n7:4_16": "khandhattayassa taṁ sahajātassa cittajarūpassa ca avasiṭṭhattā taṁ na sampannaṁti",
  "anya-e0401n7:4_17": "attho. Tattha hi viññāṇapade pavattivasena dvattiṁsavidhaṁ vipākacittaṁ viññāṇaṁ",
  "anya-e0401n7:4_18": "nāmāti vuttaṁ. Evañcasati, nāma rūpapadepi pavattivasena tadubhayaṁ pavattiviññāṇasahagataṁpi",
  "anya-e0401n7:4_19": "gahetabbamevāti. ‘‘Taṁ taṁ viññāṇa sampayuttā’’ti paṭisandhiviññāṇa pavatti viññāṇasampayuttā.",
  "anya-e0401n7:4_20": "‘‘Taṇhupādānānipākaṭānī’’ti cha taṇhā rūpataṇhā saddataṇhādivasena. Cattāri upādānāni",
  "anya-e0401n7:4_21": "kāmupādānādivasenāti evaṁ pākaṭāniyeva. ‘‘Lakkhaṇamattānī’’ti saṅkhata dhammānaṁ",
  "anya-e0401n7:4_22": "saṅkhatabhāvasallakkhaṇa nimittamattāni. ‘‘Ñātibyasanādīhī’’ti ñātivināsanādīhi.",
  "anya-e0401n7:4_23": "‘‘Ñātibyasanādinimittaṁ’’ti ñātivināsanādikāraṇā.",
  "anya-e0401n7:5_0": "‘‘Khandhadukkhe’’ti paccakkhandhasaṅkhāte dukkhasacce. Khandhappavatti maggo nāma",
  "anya-e0401n7:5_1": "taṇhāsamudayo eva. Khandhanirodha maggo nāma ariyamaggo. ‘‘Khandha samudayabhūtā’’ti",
  "anya-e0401n7:5_2": "khandhappavattiyā kāraṇabhūtā. ‘‘Avijjāni vuṭānaṁ’’ti avijjāyanīvāritānaṁ pihitānaṁ.",
  "anya-e0401n7:5_3": "‘‘Appahīna bhavābhilāsānaṁ’’ti maggena appahīna bhavapatthanānaṁ. Appahīnabhavataṇhānanti",
  "anya-e0401n7:5_4": "vuttaṁ hoti. ‘‘Vibandho’’ti antarāyo. ‘‘Udayabhūtānaṁ’’ti vaḍḍhibhūtānaṁ. ‘‘Avassayo’’ti",
  "anya-e0401n7:5_5": "nissayo. Sukhavedanā visesato taṇhāya paccayo hotīti vuttaṁ ‘‘sukhavedanāsadiso’’tiādi.",
  "anya-e0401n7:5_6": "Domanassānaṁ pana tassā paccayabhāvo parato pariyeṭṭhitaṇhāyaṁ pākaṭo bhavissati.",
  "anya-e0401n7:5_7": "Upekkhā vedanāpi dukkhena pīḷitassa sukhaṭhāne tiṭṭhati. Sukhaṁ viya taṁ patthetīti.",
  "anya-e0401n7:5_8": "Samudā caritvā paricayitvā. ‘‘Taṇhā evā’’ti kāmataṇhā eva. ‘‘Attani cā’’ti diṭṭhiyañcāti",
  "anya-e0401n7:5_9": "adhippāyo. ‘‘Attano ārammaṇesū’’ti atta jīva lokādīsu diṭṭhiyāgahitā rammaṇesu. ‘‘Assādana",
  "anya-e0401n7:5_10": "khamanarocanabhūtāyā’’ti sādhuvatāyaṁ mamadassananti evaṁ rajjana tussana kantibhūtāya.",
  "anya-e0401n7:5_11": "‘‘Upādānīyassā’’ti daḷhaṁ gahetabbassa. ‘‘Atthassā’’ti attano attādikassa atthassa.",
  "anya-e0401n7:5_12": "Gāthāyaṁ .‘‘Bhavaṁ hotī’’ti bhavanto vaḍḍhanto hoti. ‘‘Parābhavo’’ti vināsanto.",
  "anya-e0401n7:6_0": "‘‘Addhānavante dhamme’’ti tekālikasaṅkhata dhamme. Apatamāne katvāti pāṭhaseso. Yathā",
  "anya-e0401n7:6_1": "upādānaṁti disvā upādārūpaṁti pade ādāsaddo viññāyati. Na upubba padasaddo. Itarathā",
  "anya-e0401n7:6_2": "upādānanti nasijjhati. Evaṁ addhā, addhāna, padesupi. Tenāha ‘‘addhānaṁ’’ti nasijjhatīti.",
  "anya-e0401n7:6_3": "Saṁkhipanti vīsatākārā etesūti saṅkhepā. Saṅgahā. ‘‘Vaṭṭadhammā’’ti saṅkhārādayo",
  "anya-e0401n7:6_4": "dhammā. ‘‘Etthā’’ti etāsu avijjātaṇhāsu. Kathaṁ tiṭṭhantīti āha ‘‘tadāyattavuttitāyā’’ti.",
  "anya-e0401n7:6_5": "‘‘Patiṭṭhā’’ti suppatiṭṭhitaṭṭhānāni. ‘‘Pabhavā’’ti vaṭṭadhammaparamparappavattiyā",
  "anya-e0401n7:6_6": "mūla padhāna kāraṇāni. Tattha hetu ca desetabbo hoti. Itarathā issaranimmānadiṭṭhi",
  "anya-e0401n7:6_7": "ahetuka diṭṭhīnaṁ okāso siyāti. Phalañca desetabbaṁ hoti. Itarathā ucchedadiṭṭhiyā",
  "anya-e0401n7:6_8": "okāso siyāti. ‘‘Addhuno’’ti dīghakālassa. ‘‘Nivattetī’’ti samucchindati. ‘‘Ahetū",
  "anya-e0401n7:6_9": "apaccayā sattā pavattantī’’ti pubbaheturahitā pubbapaccayarahitā hutvā imesattā pavattanti.",
  "anya-e0401n7:6_10": "‘‘Avijjādīhi sādhetabbo na hotī’’ti bhavaparamparāsu nicco hutvā sandhāvantassa avijjādīhi",
  "anya-e0401n7:6_11": "kattabba kiccaṁ na hotīti adhippāyo. ‘‘Kesañci na sambhavantiyevā’’ti anāgāmīnaṁ",
  "anya-e0401n7:6_12": "arahantānañca na sambhavantiyeva. Mahāādīnavarāsidassanatthaṁ sokādivacanaṁ hotīti",
  "anya-e0401n7:6_13": "yojanā. ‘‘Tesaṁ’’ti aññesaṁ paccayānaṁ. ‘‘Laddhā’’ti atthato laddhā. ‘‘Tadavinābhāvibhāvalakkhaṇenā’’ti",
  "anya-e0401n7:6_14": "ettha tena tena paccayena avinābhāvīnaṁ bhāvo, so eva lakkhaṇanti viggaho. ‘‘Parattha",
  "anya-e0401n7:6_15": "pī’’ti ito paresu taṇhupādāna bhavaggahaṇenātiādīsupi. ‘‘Ādito’’tiādimhi. Vibhāvanipāṭhe.",
  "anya-e0401n7:6_16": "‘‘Kilesabhāvasāmaññato’’ti kilesabhāvena samānattā sadisattā. ‘‘Lakkhitabba dhammehī’’ti",
  "anya-e0401n7:6_17": "viññāṇādīhi. ‘‘Pathamena dutīyassā’’ti pathamasaṅkhepena saddhiṁ dutīyassa saṅkhepassa",
  "anya-e0401n7:6_18": "ekā sandhītiādinā yojetabbaṁ. ‘‘Lokassa pākaṭa vohārenā’’ti kilesadhammā kammadhammā",
  "anya-e0401n7:6_19": "ca loke hetūti pākaṭā honti. Vipākadhammā pana phalanti pākaṭā. Evaṁ loke pākaṭa",
  "anya-e0401n7:6_20": "vohārena. Idha pana kilesadhammakammadhammā vā hontu, vipākadhammā vā, yo yo paccayapakkhe",
  "anya-e0401n7:6_21": "ṭhito, so so hetūtipi vattabboyeva. Yo yo paccayuppanna pakkhe ṭhito, so so phalantidassento",
  "anya-e0401n7:6_22": "‘‘hetuphalasaddāpanā’’tiādimāha. Aṭṭhakathā pāṭhe. ‘‘Sajjantassā’’ti saṁvidahantassa.",
  "anya-e0401n7:6_23": "‘‘Āyūhana saṅkhārā nāmā’’tiādito paṭṭhāya samuccayanasaṅkhārā nāma. ‘‘Dakkhiṇaṁ’’ti",
  "anya-e0401n7:6_24": "dānavatthuṁ. Dakkhiṇodakaṁ vā. ‘‘Ettha cā’’ti imasmiṁ tatīyapañcake ca. ‘‘Vuttanayene",
  "anya-e0401n7:6_25": "vā’’ti pathamapañcake vuttanayeneva. Vibhāvanipāṭhe. ‘‘Āyatiṁ paṭisandhiyā paccayacetanā",
  "anya-e0401n7:6_26": "bhavo nāmā’’ti idaṁ uddesapāḷiyaṁ yathādiṭṭhapāṭhavaseneva vuttaṁ. Tathā purimakammabhavasmiṁ",
  "anya-e0401n7:6_27": "idha paṭisandhiyā paccayacetanā saṅkhārā nāmāti idañca. Idha pana pubbeyeva dvīsuhetupañcakesu",
  "anya-e0401n7:6_28": "dvinnaṁ saṅkhāra kammabhavānaṁ saṅgahitattā aṭṭhakathāyaṁ vuttanayeneva dvinnaṁ saṅkhāra",
  "anya-e0401n7:6_29": "kammabhavānaṁ viseso yutto. Tenāha ‘‘taṁ idha na yujjatī’’ti. ‘‘Saṅgahitattā’’ti",
  "anya-e0401n7:6_30": "pubbeyeva saṅgahitattā. ‘‘Etaṁ’’ti vibhāvani vacanaṁ. ‘‘Dhammavibhāgarakkhaṇatthaṁ’’ti",
  "anya-e0401n7:6_31": "vibhaṅge bhavapade upapattibhavassapi vibhattattā evaṁ vibhattassa dhammavibhāgassa",
  "anya-e0401n7:6_32": "rakkhaṇatthaṁ. Phalapañcakato anaññaṁpi upapattibhavaṁ aññaṁviya katvā ‘upapattibhavasaṅkhāto",
  "anya-e0401n7:6_33": "bhavekadeso’ti vuttaṁ. So ca upapattibhavo nāma paccuppannahetūhi nibbattattā catutthe",
  "anya-e0401n7:6_34": "phalapañcake eva saṅgahito. Tasmā tena upapattibhavasaddena catuttha pañcakameva",
  "anya-e0401n7:6_35": "gahitanti yuttaṁ. Itarathā dve phalapañcakāni vipākavaṭṭanti vutte siddhameva hoti.",
  "anya-e0401n7:6_36": "Evañcasati avasesā cāti ettha dutīyaphalapañcakameva avasiṭṭhaṁ hotīti daṭṭhabbaṁ.",
  "anya-e0401n7:6_37": "‘‘Avijjā nāma moho, so ca akusala mūla’’ntiādi abhidhamme mūlayamake mūlanāmena āgatattā",
  "anya-e0401n7:6_38": "vuttaṁ. Dvīsupanabhava cakkesu purimacakke avijjā ādi hoti. Pacchimacakke taṇhā.",
  "anya-e0401n7:6_39": "Ādi ca nāma mūlanti ca sīsanti ca vattuṁ vaṭṭatīti pariyāyaṁ dassetuṁ ‘‘athavā’’tiādi",
  "anya-e0401n7:6_40": "vuttaṁ .‘‘Āgamanasambhāresū’’ti atītabhavato imaṁbhavaṁ āgamanasambhāresu. Taṇhā",
  "anya-e0401n7:6_41": "eva sīsaṁ katvā vuttāti yojanā. ‘‘Tesaṁ antare’’ti avijjāsaṅkhārānaṁ antare. Taṇhāya",
  "anya-e0401n7:6_42": "okāso natthīti kasmā vuttaṁ. Nanu avijjāya sati, taṇhā nāma ekantena sambhavatiyeva.",
  "anya-e0401n7:6_43": "Sā ca saṅkhārānaṁ balavapaccayo hoti. Tasmā sā avijjā paccayā taṇhā, taṇhā paccayā",
  "anya-e0401n7:6_44": "saṅkhārāti vattabbā siyāti. Taṁ pariharituṁ ‘‘ayañhī’’tiādivuttaṁ. Paṭilomapaṭiccasamuppādo",
  "anya-e0401n7:6_45": "nāma avijjānirodhā saṅkhāranirodhoti evaṁ pavatto paṭiccasamuppādo. ‘‘Jarāmaraṇamucchayātiādi",
  "anya-e0401n7:6_46": "navattabbaṁ siyā’’ti jarāmaraṇamucchāyātiādivacanaṁ anulomapaṭiccasamuppāda sambandha",
  "anya-e0401n7:6_47": "vacananti katvā vuttaṁ. ‘‘Uparivaṭṭamūla dhammappaṭipādakānaṁ’’ti upari dutiyānāgatabhāvādīsu",
  "anya-e0401n7:6_48": "avijjātaṇhā saṅkhātānaṁ vaṭṭamūladhammānaṁ niyojakānaṁ. ‘‘Te pī’’ti sokādayo dukkhadhammāpi.",
  "anya-e0401n7:6_49": "‘‘Āsavasambhūtā’’ti āsavehi sambhūtā sañjātā. ‘‘Tesaṁ’’ti sokādīnaṁ dukkhadhammānaṁ.",
  "anya-e0401n7:6_50": "‘‘Jarāmaraṇaṅge gahaṇaṁ’’ti dvādasasu aṅgesu jarāmaraṇaṅge saṅgahaṇaṁ. ‘‘Pavaḍḍhatī’’ti",
  "anya-e0401n7:6_51": "bhusaṁ vaḍḍhati. ‘‘Āsavasamudayā’’ti āsavasamuppādā. ‘‘Avijjāsamudayo’’ti avijjāsamuppādo.",
  "anya-e0401n7:6_52": "‘‘Avijjāpaccayāsaṅkhārātī’’ti ettha itisaddo ādiattho. ‘‘Nānābyasana phuṭṭhassā’’ti",
  "anya-e0401n7:6_53": "ñātibyasanādīhi nānābyasanehi phuṭṭhassa, vihiṁsitassa. ‘‘Yato’’ti yaṁ kāraṇā, avijjātaṇhānaṁ",
  "anya-e0401n7:6_54": "vaḍḍhanakāraṇā. ‘‘Vaṭṭaṁ’’ti saṅkhārādikaṁ bhavacakkaṁ. Saṁmuyhanaṁ sammoho. Pariyesanaṁ",
  "anya-e0401n7:6_55": "pariyeṭṭhi. Vipaccatīti vipāko. Vipāko eva vepakkaṁ. Sammoho vepakkaṁ assāti sammohavepakkaṁ.",
  "anya-e0401n7:6_56": "Tathā pariyeṭṭhive pakkañcāti imamatthaṁ dasseti ‘‘tadubhayaṁ’’tiādinā. Tadubhayaṁ",
  "anya-e0401n7:6_57": "vipākaṁ etassāti katvā dukkhaṁ sammohavepakkanti ca pariyeṭṭhivepakkanti ca vuccatīti",
  "anya-e0401n7:6_58": "yojanā. Api ca, sammohaṁ vipāceti sañjanetīti sammoha vepakkaṁ. Evaṁ pariyeṭṭhivepakkantipi",
  "anya-e0401n7:6_59": "yujjati. ‘‘Kicchaṁ’’ti kasiraṁ dukkhaṁ āpanno. ‘‘Miyyatī’’ti marati. ‘‘Ca vatī’’ti",
  "anya-e0401n7:6_60": "saṅkamati. ‘‘Upapajjatī’’ti bhavantaraṁ upeti. ‘‘Atha ca panā’’ti evaṁbhūtassa sato.",
  "anya-e0401n7:6_61": "‘‘Jarāmaraṇassā’’ti jarāmaraṇa saṅkhātassa imassa dukkhassāti sambandho. ‘‘Nissaraṇaṁ’’ti",
  "anya-e0401n7:6_62": "niggamanaṁ. ‘‘Nappajānātī’’ti ayaṁ loko nappajānāti. ‘‘Āgatiyā’’ti imasmiṁ bhave",
  "anya-e0401n7:6_63": "paṭisandhiviññāṇuppattivasena āgamanena. ‘‘Gatiyā cā’’ti anāgatabhave jātipātubbhāvavasena",
  "anya-e0401n7:6_64": "gamanena ca. Ādisaṅkhāto pubbapariyanto yassa atthītiādimantaṁ. Na ādimantaṁ anādimantaṁ.",
  "anya-e0401n7:6_65": "‘‘Vaṭṭappavattassā’’ti tividhavaṭṭasaṅkhātassa pabandhappavattassa. Jātiyā vuttāya",
  "anya-e0401n7:6_66": "sabbāni tassā nidānāni vuttāni eva hontīti katvā ‘‘jātiyā eva vā’’ti vuttaṁ. ‘‘Iccevaṁ’’ti",
  "anya-e0401n7:6_67": "iti evaṁ. Tattha avijjāpaccayā saṅkhārātiādinā nayena paṭṭhapesi mahāmunīti sambandho.",
  "anya-e0401n7:6_68": "Ācariya vādepana ‘‘iccevaṁ’’ti jarāmaraṇa mucchāyātiādinānayena. Ābandhaṁ anādikanti",
  "anya-e0401n7:6_69": "sambandho. Idhapi tameva sambandhaṁ gahetvā yojeti ‘‘iccevaṁ ābandhanti. La. Punappunaṁ",
  "anya-e0401n7:6_70": "ābandhaṁ’’ti. Avijjā ādimhi vuttā. Tasmā sā sayaṁ ahetu apaccayā hutvā vaṭṭassa ādipaccayabhūtā",
  "anya-e0401n7:6_71": "hotīti codanā. Taṁ pariharati ‘‘vaṭṭassā’’tiādinā. ‘‘Vaṭṭakathāya sīsabhūtattā’’ti",
  "anya-e0401n7:6_72": "vaṭṭassa ādināma natthi. Tassa pana pavatti nivattiyo atthi. Jānantehi tāsaṁ pakāsanatthāya",
  "anya-e0401n7:6_73": "paṭiccasamuppādakathānāma vaṭṭakathā ekantena kathetabbā hoti. Kathentehi ca vaṭṭadhammānaṁ",
  "anya-e0401n7:6_74": "majjhe katamassa dhammassa kiccaṁ vaṭṭappavattatthāya padhānataraṁ hotīti jānitabbaṁ",
  "anya-e0401n7:6_75": "hoti. Tadā kiccavasena padhānataraṁ ekaṁ dhammaṁ mūlaṁ sīsaṁ katvā vaṭṭakathā kathetabbāti.",
  "anya-e0401n7:6_76": "Idaṁ vaṭṭakathāya sīsaṁ nāma. Tattha avijjā nāma moho. So ca muyhanakiriyā. Andhabhāvakaraṇañcassa",
  "anya-e0401n7:6_77": "kiccaṁ. Na ca paññā cakkhussa andhabhāvakaraṇa sadisaṁ aññaṁ vaṭṭassa pavattatthāya",
  "anya-e0401n7:6_78": "padhānakiccaṁ nāma atthi. Tasmā avijjā evettha sabbappadhāna kiccattā vaṭṭakathāya",
  "anya-e0401n7:6_79": "sīsabhūtā hoti. Evaṁ vaṭṭakathāya sīsabhūtattā sā ādimhi vuttāti. ‘‘Anādikabhāvo",
  "anya-e0401n7:6_80": "eva dassito’’ti anādikabhāvo dassito eva. No na dassitoti attho. Iti etaṁ atthajātaṁ",
  "anya-e0401n7:6_81": "paccakkhato siddhaṁ. ‘‘Idhā’’ti imasmiṁbhave. ‘‘Tassā’’ti atīta bhavapariyāpannāya",
  "anya-e0401n7:6_82": "avijjāya. ‘‘Aññāya avijjāya evā’’ti atītabhavatopi purimabhave siddhāya aññāya avijjāya",
  "anya-e0401n7:6_83": "eva. ‘‘Tassāpī’’ti purimatarabhave avijjāyapi. ‘‘Attabhāvo’’ti purimataro attabhāvo.",
  "anya-e0401n7:6_84": "‘‘Padhāna paccayabhūtattā’’ti pubbe vuttanayena andhabhāvakaraṇa kiccattā vaṭṭappavattiyā",
  "anya-e0401n7:6_85": "padhāna paccayabhūtā hoti. Evaṁ padhānapaccayabhūtattā. ‘‘Tassa tassāti niṭṭhānameva",
  "anya-e0401n7:6_86": "na paññāyeyyā’’ti tassa paccayassa paccayo vattabbo. Tassapi paccayassa paccayo vattabboti",
  "anya-e0401n7:6_87": "evaṁ vassasatampi vassasahassaṁpi niṭṭhānameva na paññāyeyya. ‘‘Vuttoyevā’’ti avijjāya",
  "anya-e0401n7:6_88": "paccayo vuttoyeva. ‘‘Pañcanīvaraṇātissavacanīyaṁ’’ti pañcanīvaraṇa dhammā avijjāya",
  "anya-e0401n7:6_89": "āhāroti vacanīyaṁ bhaveyya. Tattha ‘‘āhāro’’ti balavapaccayo vuccatīti.",
  "anya-e0401n7:7": "Paṭiccasamuppādanayānudīpanā niṭṭhitā.",
  "anya-e0401n7:8_0": "167. Paṭṭhānanaye. ‘‘Hetu ca so paccayo cā’’ti ettha lobho hetujātikattā hetu ca",
  "anya-e0401n7:8_1": "hoti. Ārammaṇānantarādi paccayena aññadhammassa paccayo ca hotīti atthassa sambhavato",
  "anya-e0401n7:8_2": "‘‘hetu hutvā paccayo’’ti vaṇṇeti. Evaṁ vaṇṇitepi ‘‘hetu hutvā paccayo’’ti hetu honto",
  "anya-e0401n7:8_3": "paccayoti atthe sati, so yevattho sambhavatīti ‘‘puna hetubhāvena paccayo’’ti vaṇṇeti.",
  "anya-e0401n7:8_4": "Ettha siyā, hetu ca so paccayo cāti ettha pada dvayaṁ ekadhammādhikaraṇattā tulyādhikaraṇaṁ",
  "anya-e0401n7:8_5": "hoti. Hetubhāvena paccayoti ettha pana padadvayaṁ tulyādhikaraṇaṁ na hoti. Purima",
  "anya-e0401n7:8_6": "padañhi dhamma bhāvappadhānaṁ, pacchimaṁ dhammappadhānanti. Evaṁ sante tulyādhikaraṇaṁ",
  "anya-e0401n7:8_7": "vākyaṁ bhinnādhikaraṇaṁ katvā vaṇṇetīti na yuttametanti. No na yuttaṁ. Mukhyopacāramattena",
  "anya-e0401n7:8_8": "nānatthattā. Pacchimavākyaṁhi mukhyavacanaṁ. Purimavākyaṁ upacāra vacanaṁ. Upacāravacane",
  "anya-e0401n7:8_9": "ca upacārattho yujjati. Mukhyavacane mukhyatthoti. ‘‘Heṭṭhāvuttamevā’’ti pakiṇṇakasaṅgahe",
  "anya-e0401n7:8_10": "vuttameva. Hinonti etthāti hetu. Hinonti etenāti hetu. Tattha ‘‘hinontī’’ti suṭṭhupatiṭṭhahanti.",
  "anya-e0401n7:8_11": "Ke patiṭṭhahantīti āha ‘‘sahajāta dhammā’’ti. Kathañca suṭṭhupatiṭṭhahantīti āha",
  "anya-e0401n7:8_12": "‘‘vuddhi viruḷhi vepullapattavasenā’’ti. Kasmā te suṭṭhu patiṭṭhahantīti. Patiṭṭhitaṭṭhānassa",
  "anya-e0401n7:8_13": "patiṭṭhitakāraṇassa vā thāmabalasampannattāti dassetuṁ ‘‘ārammaṇe daḷhanipātinā thāmabalasampannenā’’ti",
  "anya-e0401n7:8_14": "vuttaṁ. Hetuvisesanañcetaṁ. Ārammaṇe daḷhanipātimhi thāmabalasampanne ettha dhammetipi",
  "anya-e0401n7:8_15": "yojetabbaṁ. Upakārakoti ca upaladdhiyevāti sambandho. ‘‘Yādisenasabhāvenā’’ti hetubhāvādisabhāvena.",
  "anya-e0401n7:8_16": "‘‘Upaladdhiyevā’’ti kasmā vuttaṁ. Nanu upakāraka saddo kattāraṁ vā kāretāraṁ vā vadatīti.",
  "anya-e0401n7:8_17": "Vohāramattena vadati. Dhammato pana kattā vā kāretā vā natthīti dassetuṁ ‘‘na hi",
  "anya-e0401n7:8_18": "sabhāva dhammesū’’tiādimāha. Yadi dhammato kattāvā kāretāvā natthi. Kasmā upakārakoti",
  "anya-e0401n7:8_19": "vuccatīti āha ‘‘tathā upaladdhiyaṁ panā’’tiādiṁ.",
  "anya-e0401n7:9": "Ārammaṇapaccaye. ‘‘Ajjholambamānā’’ti ārammaṇa karaṇavasena adhiolambamānā. ‘‘Ārammaṇabhāvenā’’ti gocaravisayabhāvena.",
  "anya-e0401n7:10_0": "Adhipatipaccaye. ‘‘Garukatā’’ti assādanābhinandanādivasena vā saddhāpasādādivasena",
  "anya-e0401n7:10_1": "vā garukatā. ‘‘Sāmino viya dāse’’ti sāmino attanodāse attanovase vattayamānā viya.",
  "anya-e0401n7:10_2": "Sahajātādhipati pana heṭṭhā samuccaya saṅgahe vuttoti idha na vutto.",
  "anya-e0401n7:11_0": "Anantarapaccayadvaye. ‘‘Antaraṁ’’ti chiddaṁ vivaraṁ. ‘‘Santānaṁ’’ti cittasantānaṁ.",
  "anya-e0401n7:11_1": "‘‘Santānānubandhavasenā’’ti cittasantānaṁ punappunaṁ bandhanavasena. Uppādananti",
  "anya-e0401n7:11_2": "sambandho. ‘‘Dhammantarassā’’ti nāmakkhandha dhammantarassa. ‘‘Anantara paccayatā’’ti",
  "anya-e0401n7:11_3": "anantarapaccaya kiccanti vuttaṁ hoti. Yaṁ kiñci dhammantaraṁ. ‘‘Purimapacchimabhāgappavattānaṁ’’ti",
  "anya-e0401n7:11_4": "nirodhassa asaññībhavassa ca purimabhāge ca pacchimabhāge ca pavattānaṁ. ‘‘Cittuppādānaṁ",
  "anya-e0401n7:11_5": "pī’’ti nirodhassa pubbabhāge nevasaññānāsaññāyatana kusala kriya cittuppādānaṁ. Pacchābhāge",
  "anya-e0401n7:11_6": "anāgāmiphala arahattaphalacittuppādānaṁ . Asaññībhavassa pubbabhāge kāmabhave cuti",
  "anya-e0401n7:11_7": "cittuppādānaṁ. Pacchābhāge kāmabhave eva paṭisandhi cittuppādānaṁ. Tesu pana kathaṁ",
  "anya-e0401n7:11_8": "anantaraṁ nāma siyā. Dvinnaṁ dvinnaṁ purimabhāga pacchima bhāgānaṁ majjhe acittakassa",
  "anya-e0401n7:11_9": "kālassa acittakassa rūpasantānassa ca antarikattāti codanā. Taṁ pariharituṁ ‘‘na",
  "anya-e0401n7:11_10": "hi abhāvabhūto’’tiādi vuttaṁ. ‘‘Tesaṁ’’ti dvinnaṁ dvinnaṁ cittuppādānaṁ. Rūpadhammo",
  "anya-e0401n7:11_11": "antaraṁ na ca karoti nāma. Arūpadhammānaṁ anantaratā nāmātiādinā yojanā hoti. ‘‘Tathāpavattana",
  "anya-e0401n7:11_12": "samatthatā’’ti ekībhūtānaṁ viya attano anantare dhammantaraṁ uppādane samatthatā.",
  "anya-e0401n7:12": "Sahajātapaccaye. ‘‘Ye pana dhammā’’ti paccayuppanna dhammā. ‘‘Attanī’’ti paccaya dhammo vuccati.",
  "anya-e0401n7:13_0": "‘‘Aññamaññaṁ upatthambhantaṁ tidaṇḍaṁ viyā’’ti bhūmiyaṁ aññamaññaṁ nissāya ussitā",
  "anya-e0401n7:13_1": "tayodaṇḍā aññamaññaṁ upatthambhantā viya. ‘‘Purimenā’’ti purimena sahajāta paccayena.",
  "anya-e0401n7:13_2": "‘‘Itarītaro patthambhanaṁ’’ti aññamañño patthambhanaṁ.",
  "anya-e0401n7:14_0": "‘‘Sūdo’’ti bhattakārako. ‘‘Ukkhalī’’ti bhattapacanakumbhī. ‘‘Vuṭṭhidhārā’’ti meghavuṭṭhidhārā.",
  "anya-e0401n7:14_1": "‘‘Upanissayo’’ti bhattuppattiyā upanissayo. ‘‘Tāsu asatī’’ti sālikkhetta vuṭṭhidhārāsu",
  "anya-e0401n7:14_2": "asati. ‘‘Balavataraṭṭhenā’’ti balavataranissayaṭṭhena. ‘‘Pakatūpanissayo’’ti ettha",
  "anya-e0401n7:14_3": "‘‘pakato’’ti bhusaṁ kato. Tenāha ‘‘suṭṭhukato’’ti. Karaṇañca attano santāne suṭṭhuuppādanañca",
  "anya-e0401n7:14_4": "suṭṭhuupasevanañca daṭṭhabbanti sambandho. ‘‘Vuttappakārenā’’ti ‘yathā kate satī’tiādinā vuttappakārena.",
  "anya-e0401n7:15_0": "‘‘Nissayārammaṇa dhammā evā’’ti nissaya paccaya dhamma ārammaṇa paccaya dhammā eva.",
  "anya-e0401n7:15_1": "‘‘Purejātatāmattavisiṭṭhā’’ti ettha mattasaddena nissayārammaṇasattito visuṁ purejātasatti",
  "anya-e0401n7:15_2": "nāma natthīti dasseti. Visuṁ purejātasatti nāma atthītipi vadanti. Taṁ vādaṁ dassetuṁ",
  "anya-e0401n7:15_3": "‘‘ācariyānandattherenā’’tiādimāha. Ettha pañcavatthūni ca pañcārammaṇāni ca purejātattā",
  "anya-e0401n7:15_4": "eva suṭṭhubalavatāya pañcaviññāṇānaṁ vatthu kicca ārammaṇa kiccāni sādhenti. Tathā",
  "anya-e0401n7:15_5": "hadayavatthu ca manodhātu manoviññāṇadhātū nanti. Ayaṁ visuṁ purejātasatti visesoti",
  "anya-e0401n7:15_6": "vadeyya. Saccaṁ. Suddhamano dvārepana idha ṭhatvā nirayesu evarūpāni nirayaggirūpāni",
  "anya-e0401n7:15_7": "atthi. Idāni devesu ca evarūpāni dibbarūpāni atthīti cintayantānampi, tesu pure evarūpāni",
  "anya-e0401n7:15_8": "uppajjiṁsūti vā, tesu anāgate evarūpāni uppajjissantīti vā cintayantānaṁpitāni rūpāni",
  "anya-e0401n7:15_9": "nibbisesāni hutvā manoviññāṇānaṁ ārammaṇa paccayattaṁ gacchanti. Tattha pure jātāni",
  "anya-e0401n7:15_10": "hutvā tadā vijjamānāni paccuppannarūpāni ārammaṇa purejātapaccayo. Itarāni ārammaṇa",
  "anya-e0401n7:15_11": "paccayo eva. Na cettha purejātānaṁ paccuppannarūpānaṁ purejātattena viseso atthi.",
  "anya-e0401n7:15_12": "Na ca tāni purejātapaccayo na honti. Yadi visuṁ purejātasattiviseso purejātapaccayoti",
  "anya-e0401n7:15_13": "vadeyya. Tāni purejātapaccayo nāma na bhaveyyuṁ. Kasmā, tādisassa visesassa natthitāya.",
  "anya-e0401n7:15_14": "Na ca nabhavanti. Kasmā, purejātamattavisesassa atthitāya. Ettha vadeyyuṁ, pañcadvāresu",
  "anya-e0401n7:15_15": "pana pubbe vuttanayena visuṁ purejātasattiviseso dissatīti. Kiñcāpidissati. So pana",
  "anya-e0401n7:15_16": "bahuvidhānaṁ nissaya paccaya ārammaṇapaccayānaṁ majjhe nissaya sattiviseso eva, ārammaṇa",
  "anya-e0401n7:15_17": "sattiviseso eva cāti. Api ca visuṁ purejāta sattiviseso nāma natthīti idaṁ yathāvutte",
  "anya-e0401n7:15_18": "suddhamanodvāre tabbisesābhāvaṁ sandhāya vuttaṁ. Visuṁ purejāta sattiviseso nāma",
  "anya-e0401n7:15_19": "atthīti idaṁ pañcadvāresu tabbisesassa atthibhāvaṁ sandhāya vuttanti. Yaṁ ruccati, taṁ gahetabbaṁ.",
  "anya-e0401n7:16_0": "Pacchājātapaccaye. ‘‘Rukkhapotakānaṁ viyā’’ti pacchā āsiñciyamānaṁ udakaṁ rukkhapotakānaṁ",
  "anya-e0401n7:16_1": "vuddhaviruḷhabhāvaṁ pāpetvā upatthambhanavasena upakārako viyāti yojanā. Āhāraṁ āsiṁ",
  "anya-e0401n7:16_2": "satīti āhārāsā. Jighacchā, pipāsā, taṇhā. Tāya sampayuttā cetanāti viggaho. Sā pana",
  "anya-e0401n7:16_3": "āhārāsā cetanā upatthambhati yevāti sambandho. ‘‘Ayamattho’’ti ‘supākaṭenā’tiādinā",
  "anya-e0401n7:16_4": "vutto ayamattho. Sabbācesāvicāraṇā gijjhopamāya upamāmattabhāvaṁ nīvāretā hotīti.",
  "anya-e0401n7:17_0": "Āsevanti taṁ paccaya dhammaṁ paccayuppannā dhammāti āsevanaṁ. Etena bhuso paccayuppanna",
  "anya-e0401n7:17_1": "dhammehi āsevitabbattā āsevananti vuccatīti dassetīti. ‘‘Taṁ’’ti taṁ purimaṁ purimaṁ",
  "anya-e0401n7:17_2": "paccaya dhammaṁ. ‘‘Bhajantī’’ti upenti. Ke bhajantīti āha ‘‘aparāparaṁ uppajjamānā",
  "anya-e0401n7:17_3": "dhammā’’ti. ‘‘Dhammā’’ti ca anantaruppannā cittacetasikā dhammā. Kathañca taṁ tebhajantīti",
  "anya-e0401n7:17_4": "āha ‘‘suṭṭhusevamānā viya bhajamānā viya pavattantī’’ti. Viya saddena loke kiñcijanaṁ",
  "anya-e0401n7:17_5": "kecijanā kenaci atthena suṭṭhusevantā viyāti dasseti. Kathaṁ suṭṭhuseviyamānā viya",
  "anya-e0401n7:17_6": "hontīti āha ‘‘tassa purimassā’’tiādiṁ. Purimassa anantarassa cittuppādassāti attho.",
  "anya-e0401n7:17_7": "‘‘Sabbaparipūraṁ ākāraṁ’’ti javavegasahitehi vijānana phusanādīhi sāvajjāna vajjādīhi",
  "anya-e0401n7:17_8": "ca sabbehi javanaguṇehi paripūraṁ ākāraṁ. ‘‘Āsevetī’’ti maṁ suṭṭhu sevathāti niyojentaṁ",
  "anya-e0401n7:17_9": "viya hoti. Tenāha ‘‘attano vāsaṁ’’tiādiṁ. Tattha ‘‘vāsaṁ’’ti vāsanaṁ. ‘‘Suṭṭhu gāhāpetī’’ti",
  "anya-e0401n7:17_10": "paripuṇṇaṁ detīti vuttaṁ hoti. Etena yathā loke eko paresaṁ yathicchitaṁ deti. Evaṁ",
  "anya-e0401n7:17_11": "dentaṁ pana pare bhajantiyeva. Maṁ bhajathāti niyojanakiccaṁ natthi. Evameva idhapi",
  "anya-e0401n7:17_12": "suṭṭhuvāsadānameva bhajāpanaṁ nāmāti dasseti. ‘‘Vaḍḍheti vā’’ti etena āsevanā bhāvanā",
  "anya-e0401n7:17_13": "vaḍḍhanāti imaṁpariyāyatthaṁ vadati. Purimābhiyogo nāma ādito paṭṭhāya sajjhāyanādikammesu",
  "anya-e0401n7:17_14": "yathāsatti yathābalaṁ vā yāmakaraṇaṁ. Tathā karontassa taṁ uggahaṇa kammaṁ uparūpari",
  "anya-e0401n7:17_15": "paguṇabhāvaṁ gacchatīti. ‘‘Āsevanaṭṭhenā’’ti vaḍḍhāpanaṭṭhena, upakārakoti sambandho.",
  "anya-e0401n7:17_16": "‘‘Sajātiyānaṁ’’ti kusalādibhāvena samānajātikānaṁ.",
  "anya-e0401n7:18_0": "Kāyaṅgābhisaṅkharaṇaṁ nāma kāyasañcetanākiccaṁ. Vācaṅgābhisaṅkharaṇaṁ vacīsañcetanākiccaṁ.",
  "anya-e0401n7:18_1": "Cittaṅgābhisaṅkharaṇaṁ manosañcetanākiccaṁ. ‘‘Kiriyābhāvenā’’ti dassanasavanādikiccesu",
  "anya-e0401n7:18_2": "gamanaṭhāna nisajjādikiccesu saṁvidhānakiriyābhāvena. ‘‘Vatthumhī’’ti gabbhavatthumhi.",
  "anya-e0401n7:18_3": "Yathāvuttābhisaṅkharaṇakiccaṁ nāma kāyaṅgavācaṅga cittaṅgābhisaṅkharaṇa kiccaṁ. ‘‘Tadabhisaṅkharaṇavegajanitaṁ’’ti",
  "anya-e0401n7:18_4": "tassa kāyaṅgādikassa abhisaṅkharaṇavegena janitaṁ kiriyāvisesa nidhānakiccanti sambandho.",
  "anya-e0401n7:18_5": "‘‘Santāne’’ti cittasantāne.",
  "anya-e0401n7:19_0": "Vipaccanabhāvo ca nāma pātubhāvoti sambandho. Nirussāha santabhāvo nāma kusalā kusalānaṁ",
  "anya-e0401n7:19_1": "viya kāyaṅgavācaṅgābhisaṅkharaṇa kiccesu ca āyatiṁ vipaccana kiccesu ca nirussāhabhāvena",
  "anya-e0401n7:19_2": "santabhāvo. Na kilesu pasantabhāvena. Cittābhisaṅkharaṇa kiccesupana sampayuttacetanāvasena",
  "anya-e0401n7:19_3": "yathopaṭṭhitesu ārammaṇesu sampayuttadhammānaṁ ekato sannipātagamanussāhamattaṁ atthi.",
  "anya-e0401n7:19_4": "Tatoparaṁ pana supina dassana kiccaṁpi natthīti. ‘‘Mandamandākārenā’’ti mandato atimandākārena.",
  "anya-e0401n7:19_5": "Kiñcijānana cittaṁ nāma kammādi ārammaṇaṁ appamattakaṁpi jānanaṁ vīthicittaṁ. Tassa pavattiyā.",
  "anya-e0401n7:20": "‘‘Arūpino’’ti arūpalakkhaṇa samaṅgino. Nāmalakkhaṇa samaṅgīnoti vuttaṁ hoti. ‘‘Janayantāpī’’ti sahajāta dhamme janentāpi. ‘‘Santānaṭṭhitiyā’’ti pabandhappatiṭṭhānassa.",
  "anya-e0401n7:21_0": "‘‘Kasmāpanetthā’’tiādīsu. ‘‘Bhāvindriya dvayaṁ’’ti itthindriya purisindriya dvayaṁ.",
  "anya-e0401n7:21_1": "‘‘Idhā’’ti imasmiṁ indriyapaccaye. Kasmā na gahitaṁ. Nanu itthiliṅgādīnaṁ pavattikāraṇattā",
  "anya-e0401n7:21_2": "idha gahetabbamevāti adhippāyo. Janakattaṁ nāma janaka kiccaṁ. Evaṁ sesesupi. ‘‘Etaṁtayaṁpi",
  "anya-e0401n7:21_3": "natthī’’ti janakattādikiccattayaṁpi natthi. Evaṁsantekathaṁ liṅgādīnaṁ pavattikāraṇaṁ",
  "anya-e0401n7:21_4": "hotītiāha ‘‘kevalaṁ panā’’tiādiṁ. ‘‘Dvayaṁ’’ti itthibhāvapumbhāva dvayaṁ. Na indriya",
  "anya-e0401n7:21_5": "paccayattena indriyaṁ nāma hoti. Yathāhi eko rājā attano vijite gehāni karonti. Evaṁ",
  "anya-e0401n7:21_6": "karontūti gehasaṇṭhānaṁ paṭṭhapeti. Sabbejanā tatheva karonti, no aññathā. Tattha",
  "anya-e0401n7:21_7": "rājā gehuppattiyā ca gehaṭṭhitiyā ca kiñci kiccaṁ na karoti. Gehasāmikāvā gehavaḍḍhakino",
  "anya-e0401n7:21_8": "vā karonti. Karontā pana raññā paṭṭhapitaṁ saṇṭhānaṁ anatikkamitvāva karonti. Evameva",
  "anya-e0401n7:21_9": "midaṁ daṭṭhabbaṁ. Upagantvā jhāyanaṭṭhenāti sambandho. Upasaddo upanissaya padeviya",
  "anya-e0401n7:21_10": "upari attho. ‘‘Uparī’’ti ca thāmabalavuddhivasenāti āha ‘‘tasmiṁ vā’’tiādiṁ. ‘‘Tasmiṁ’’ti ārammaṇe.",
  "anya-e0401n7:22_0": "‘‘Sugati duggati nibbāna sampāpakaṭṭhenā’’ti vuttaṁ. So attho abyākatamaggaṅgesu",
  "anya-e0401n7:22_1": "natthi. Evañcasati tāni kathaṁ maggapaccayattaṁ gacchantīti āha ‘‘ettha cā’’tiādiṁ.",
  "anya-e0401n7:22_2": "‘‘Sammādassanādinā’’ti sammādassana saṅkappanādinā. ‘‘Tesaṁ’’ti sammādiṭṭhīnaṁ. ‘‘Tesaṁ",
  "anya-e0401n7:22_3": "pī’’ti abyākata bhūtānaṁ sammādiṭṭhīnampi. ‘‘Tenevaṭṭhenā’’ti sammādassanādinā lakkhaṇaṭṭhena.",
  "anya-e0401n7:22_4": "Athavā. ‘‘Tenevaṭṭhenā’’ti sugati nibbāna sampāpakaṭṭhene vāti attho. Evañcasati",
  "anya-e0401n7:22_5": "sahetukā vipāka kriyā byākatadhammāpi tenevaṭṭhena sabbaso kusalasadisā siyunti.",
  "anya-e0401n7:22_6": "Na siyuṁ, paccaya vekallattā. Vipākābyākatāhi kammavegena santāne patitamattattā",
  "anya-e0401n7:22_7": "nirussāhasantasabhāvato taṁ sampayuttā cetanā nānakkhaṇika kammapaccayattaṁ na gacchati.",
  "anya-e0401n7:22_8": "Kiriyābyākatā ca niranusayasantāne uppannattā taṁ sampayuttacetanāpi tappaccayattaṁ",
  "anya-e0401n7:22_9": "na gacchatiyeva. Tasmā tesu vipāka kriyābyākatesu sammādiṭṭhādīnipi sugati sampāpakaṭṭhaṁ",
  "anya-e0401n7:22_10": "na sādhenti. Kilesappahāna kiccassa abhāvato nibbāna sampāpakaṭṭhampi nasādhenti.",
  "anya-e0401n7:22_11": "Sabhāva lakkhaṇavekallatāpana tesaṁ sammādiṭṭhādīnaṁ natthiyeva. Tasmā tāni maggapaccaye",
  "anya-e0401n7:22_12": "saṅgahitānīti. Indriya dhammesu arūpindriyānaṁ ādhippacca kiccaṁ arūpadhamme sveva",
  "anya-e0401n7:22_13": "pharati. Rūpadhammā pana taṁ samuṭṭhitattā eva tappaccayuppannesu vuttā. Tathā hetu",
  "anya-e0401n7:22_14": "kamma magga jhānesu. Tena vuttaṁ ‘‘esanayo kammindriyajhānapaccayesupī’’ti. Tattha",
  "anya-e0401n7:22_15": "kammasaddena nānakkhaṇika paccayo gahetabbo.",
  "anya-e0401n7:23_0": "‘‘Sampayuttāsaṅkā sambhavatī’’ti sahajātā nāmadhammā taṁ samuṭṭhāna rūpehi, pacchājātā",
  "anya-e0401n7:23_1": "ca attano attano paccayuppannarūpehi, vatthu dhammā ca tannissitanāmadhammehi kālato",
  "anya-e0401n7:23_2": "ca ṭhānato ca eka sambandhattā tesu sampayuttāsaṅkā sambhavati. ‘‘Vippayuttapaccayappasaṅgo",
  "anya-e0401n7:23_3": "natthī’’ti ārammaṇānantarādipaccayāpi attano paccayuppannehi sampayuttā na honti.",
  "anya-e0401n7:23_4": "Tasmā tepi vippayuttapaccaya bhāvena vattabbāti evarūpo vippayuttapaccayappasaṅgo",
  "anya-e0401n7:23_5": "tesu ārammaṇa paccayādīsu natthīti adhippāyo.",
  "anya-e0401n7:24_0": "‘‘Heṭṭhāvuttappakāresu evā’’ti ettha evasaddena paccayantaraṁ na hotīti dasseti.",
  "anya-e0401n7:24_1": "Yadi paccayantaraṁ na hoti, na vattabboyeva. Kasmā, desakassa punaruttiniratthakavāditā",
  "anya-e0401n7:24_2": "pattitoti. No na vattabbo. Kasmā, loke yo sayaṁ natthi, vigato hoti. So kassa paccayo",
  "anya-e0401n7:24_3": "bhavituṁ arahatīti evarūpassa micchābhinivesassa pahānato. Tena imamatthaṁ ñāpeti,",
  "anya-e0401n7:24_4": "loke kecidhammā sayaṁ atthikāle eva aññesaṁ paccayā honti, no natthikāle. Keci dhammā",
  "anya-e0401n7:24_5": "sayaṁ natthikāle eva aññesaṁ paccayā honti, no atthikāleti ayañcavibhāgo avassaṁ",
  "anya-e0401n7:24_6": "icchitabbo yevāti. ‘‘Okāsadānasaṅkhātenā’’ti tassa aññassa cittuppādassa uppattiyā",
  "anya-e0401n7:24_7": "okāsadānasaṅkhātena.",
  "anya-e0401n7:25_0": "Suttante, atthīti aya meko antoti sattānaṁ seṭṭhasārabhūto attānāma anamatagge saṁsāre",
  "anya-e0401n7:25_1": "niccakālaṁ atthi. Ucchedo vā vimokkho vā sabbaso natthi. Ayaṁ sassatavādo nāma ekovisamanto",
  "anya-e0401n7:25_2": "ekāvisamākoṭi. Natthīti sattonāma ekabhavaparamo hoti, maraṇato paraṁ natthi. Ekantena",
  "anya-e0401n7:25_3": "ucchijjati. Ayaṁ ucchedavādo nāma dutīyo visamanto dutīyāvisamakoṭi. Ime paṭicca",
  "anya-e0401n7:25_4": "samuppādaṁ ajānantānaṁ ubhovisamantā nāma. Jānantānaṁ pana tādiso attānāma natthi,",
  "anya-e0401n7:25_5": "yo atthīti vā natthīti vā vattabbo bhaveyya. Suddhadhammappabandho eva atthi. Tassa",
  "anya-e0401n7:25_6": "ca yāva avijjā appahīnā hoti, tāva ucchedo nāma natthi. Avijjāya pana pahīnāya tatoparaṁ",
  "anya-e0401n7:25_7": "na pavattati. Atthi nāma na hoti. Ayaṁ antadvayamutto majjhimañāyo nāma. Bahuṁ nānattha",
  "anya-e0401n7:25_8": "sambhavaṁ vaṇṇentiyeva. Vaṇṇentānaṁpi tesaṁ bahu payojanaṁ natthi yevāti adhippāyo.",
  "anya-e0401n7:26": "Paccayuddesānudīpanā niṭṭhitā.",
  "anya-e0401n7:27_0": "168. Paccayaniddese. ‘‘Pañcadhā’’ti pañcavidhehi paccayehi. ‘‘Ekadhā’’ti ekavidhena",
  "anya-e0401n7:27_1": "paccayena. Evaṁ sesesupi. ‘‘Avicchedāyā’’ti avicchedatthāya. ‘‘Paṭipādanāyā’’ti yojanatthāya.",
  "anya-e0401n7:27_2": "Yo koci cittuppādo aviruddhassa yassa kassaci cittuppādassa paccayo na na hotīti",
  "anya-e0401n7:27_3": "yojanā. ‘‘Punuppannānaṁ’’ti nirujjhitvā puna uppannānaṁ. ‘‘Purimāni javanānī’’ti",
  "anya-e0401n7:27_4": "ettha maggo gotrabhuto āsevana paccayaṁ labhati. Phalassa pana so bhinnajātikattā",
  "anya-e0401n7:27_5": "āsevana paccayo na hoti. Phalaṁ pana sabbaso āsevana muttaṁ hoti. Tasmā tadubhayaṁ",
  "anya-e0401n7:27_6": "idha purimajavanasaṅkhyaṁ na gacchatīti vuttaṁ ‘‘magga phalajavanavajjānī’’ti. Phalajavanavajjānaṁ",
  "anya-e0401n7:27_7": "pacchimānaṁ javanānaṁ. ‘‘Sabbākārapāripūraṁ’’ti ettha kusalādijātipi saṅgahitāti",
  "anya-e0401n7:27_8": "vuttaṁ ‘‘jātimattenapī’’ti. Abhinnā eva siyuṁ. Na pana bhinnā honti. Kadāci kecibhinnā",
  "anya-e0401n7:27_9": "eva honti. Tasmā bhinnajātikā dhammā. La. Na sakkontīti yojanā. ‘‘Kāmāvacarabhāvato",
  "anya-e0401n7:27_10": "mahaggatānuttarabhāvapatti nāmā’’ti cittasantānassāti adhippāyo. Gotra bhucittaṁ",
  "anya-e0401n7:27_11": "kāmabhūmi. Jhānacittaṁ mahaggatabhūmi. Maggacittaṁ lokuttara bhūmi. Kammacetanāya",
  "anya-e0401n7:27_12": "niruddhāyapi tassā pavattākāro nanirujjhati. Cittasantānaṁ anugacchati. So eva āyatiṁ",
  "anya-e0401n7:27_13": "vipākadhammarāsi hutvā pātubbhavati. Tasmā so vipākassa bījasaṅkhyaṁ gacchati. So",
  "anya-e0401n7:27_14": "ca yāva na vipaccati. Tāva saṁsārappavattiyā sati, antarā vinaṭṭho nāma na hoti.",
  "anya-e0401n7:27_15": "Tasmā kammacetanā uppajjamānā cittasantāne tassa bījassa nidhānatthāya uppajjati,",
  "anya-e0401n7:27_16": "nirujjhamānā ca nidahitvā eva nirujjhatīti vuttaṁ ‘‘attano pavattākārasaṅkhāta bījanidhānañcā’’ti.",
  "anya-e0401n7:27_17": "‘‘Cetanāya hotī’’ti cetanāya sādhāraṇaṁ hoti. Purejātā sālarukkhapotakā paccayā hontīti",
  "anya-e0401n7:27_18": "sambandho. Purimacittakkhaṇesu uppannā catusamuṭṭhānikarūpadhammāti sambandhitabbaṁ.",
  "anya-e0401n7:27_19": "‘‘Āhārajakāyo’’ti evaṁ vuttāti pāṭhaseso. ‘‘Pacchā jātenā’’ti pacchājātapaccayena",
  "anya-e0401n7:27_20": "payojanaṁ natthi. Jiṇṇapatarukkhassa udakāsiñcanaṁ viya hotīti adhippāyo. ‘‘Yadaggenā’’ti",
  "anya-e0401n7:27_21": "yenakāraṇa koṭṭhāsena. ‘‘Vatthu rūpaṁ’’ti nirodhāsannaṁ hadayavatthu rūpaṁ. ‘‘Evamayaṁ",
  "anya-e0401n7:27_22": "pī’’ti evaṁ ayaṁ pacchājātapaccayopi. Vividhena ākārena pharaṇaṁ kālantara desantara",
  "anya-e0401n7:27_23": "gamanaṁ vipphāro. Mahanto vipphāro yassāti samāso. ‘‘Vatthumhī’’ti hadayavatthumhi.",
  "anya-e0401n7:27_24": "Pañcahi khandhehi vokiṇṇo sammissoti pañcavokāro. Kāma rūpabhavo . Vinā uppajjituṁ",
  "anya-e0401n7:27_25": "na sakkoti. Rūpavirāgabhāvanābalena rūpassa avikkhambhitattāti adhippāyo. ‘‘Purejātaṁ",
  "anya-e0401n7:27_26": "vā’’ti ekacittakkhaṇātīte purejātaṁ vā. ‘‘Vaḍḍhanapakkhe ṭhitaṁ vā’’ti tato pacchā",
  "anya-e0401n7:27_27": "yāva aṭṭhama cittakkhaṇā vaḍḍhanapakkhe ṭhitaṁ vā. ‘‘Uppannaṁ vatthū’’ti uppannaṁ",
  "anya-e0401n7:27_28": "vatthurūpaṁ. ‘‘Etthā’’ti imasmiṁ purejāta paccaye. Kiñcāpi dissatīti sambandho. ‘‘Paccanīye’’ti",
  "anya-e0401n7:27_29": "paccanīya vāre. ‘‘Taṁ’’ti ārammaṇapurejātaṁ. Tassa ārammaṇassa aparibyattattāvāti",
  "anya-e0401n7:27_30": "sambandho. Kāraṇaṁ vadanti paṭṭhānaṭīkācariyā. Arūpabhave maraṇāsannakāle kassaci",
  "anya-e0401n7:27_31": "gatinimittu paṭṭhānaṁ aṭṭhakathāsu vuttameva. Evañcasati, tattha ārammaṇa purejātaṁ",
  "anya-e0401n7:27_32": "laddhabbameva. Paṭṭhānepana tasmiṁbhave sabbaṁ purejātapaccayaṁ paṭikkhipati. Kasmā",
  "anya-e0401n7:27_33": "iti ce, vatthu purejātapaccayassa tattha aladdhabbattāti iminā adhippāyena ‘‘āruppeviyā’’ti",
  "anya-e0401n7:27_34": "vuttaṁ. Ettha ca paṭṭhāne arūpabhave dvepi purejātapaccayā paṭikkhittā, tasmā sabbepi",
  "anya-e0401n7:27_35": "arūpa puggalā sabbaṁpi rūpadhammaṁ ārammaṇaṁ na karontītipi vadanti. Evañca katvā",
  "anya-e0401n7:27_36": "ārammaṇa saṅgahadīpaniyaṁ ‘asaññībhavato cutānaṁ viya arūpabhavato cutānaṁpi gatinimittabhūtaṁ",
  "anya-e0401n7:27_37": "kāmapaṭisandhiyā ārammaṇaṁ bhavantare kenacidvārena aggahitaṁ, kevalaṁ kammabaleneva",
  "anya-e0401n7:27_38": "upaṭṭhāpita’nti vuttaṁ. ‘‘Gūthakuṇapādīnī’’ti gūthañca matapūtisarīrāni ca. ‘‘Evaṁ",
  "anya-e0401n7:27_39": "vuttehī’’ti paṭṭhāne vuttehi. Te pana akusalā dhammā kathaṁ catubhūmika kusalānaṁ",
  "anya-e0401n7:27_40": "upanissaya paccayā hontīti āha ‘‘tattha ānantariya vajjānī’’tiādiṁ. Tattha ānantariya",
  "anya-e0401n7:27_41": "kammakatānaṁ kilesāvaraṇa kammāvaraṇehi samannāgatattā jhānamaggappaṭilābho nāma",
  "anya-e0401n7:27_42": "natthīti vuttaṁ ‘‘ānantariya vajjānī’’ti. ‘‘Tānī’’ti rāgādīni akusalāni catubhūmika",
  "anya-e0401n7:27_43": "kusalānaṁ uppattiyā balavanissayā hontīti yojanā. ‘‘Samatikkamamukhenā’’ti paṭṭhāne",
  "anya-e0401n7:27_44": "akusalo dhammo kusalassa dhammassa upanissaya paccayena paccayoti etassa pañhassa",
  "anya-e0401n7:27_45": "vibhaṅge pāṇaṁ hantvā tassa paṭighā tatthāya dānaṁ deti, sīlaṁ samādiyati, uposathakammaṁ",
  "anya-e0401n7:27_46": "karoti, jhānaṁ uppādeti, maggaṁ uppādeti, abhiññaṁ uppādetīti vuttaṁ. Tattha ‘‘tassa",
  "anya-e0401n7:27_47": "paṭighātatthāyā’’ti tassa pāṇātipātakammassa paṭihananatthāya pahānatthāya samatikkamanatthāyāti",
  "anya-e0401n7:27_48": "vuttaṁ hoti. So ce pāṇātipātī puggalo puna saṁvegaṁ āpajjitvā tassa kammassa samatikkamanatthāya",
  "anya-e0401n7:27_49": "dānaṁ deti, sīlaṁ samādiyati, uposatha kammaṁ karoti. Tadā taṁ pāṇāti pātakammaṁ",
  "anya-e0401n7:27_50": "taṁ puggalaṁ dānakammeniyojeti nāma. Tathā sīlakamme uposatha kammeti. Yathāhi rājā",
  "anya-e0401n7:27_51": "evaṁ vadeyya imasmiṁ divase yo uposathaṁ nupavasati, taṁ ghātessāmīti. Tadā sabbepi",
  "anya-e0401n7:27_52": "nāgarā uposathaṁ upavaseyyuṁ. Evamidaṁ daṭṭhabbaṁ. Rājāviya hi tassa pāṇātipātakammaṁ.",
  "anya-e0401n7:27_53": "Nāgarā viya so pāṇaghātako. Uposatha kamma kusalāni viya tassa dānasīla uposatha",
  "anya-e0401n7:27_54": "kamma kusalānīti. ‘‘Jhānaṁ uppādeti, maggaṁ uppādeti, abhiññaṁ uppādetī’’ti padesupi",
  "anya-e0401n7:27_55": "esevanayo. Evaṁ samatikkamamukhena ekaṁpi akusalaṁ sabbāni catubhūmika kusalāni upanissaya",
  "anya-e0401n7:27_56": "sattiyā janeti pavattetīti veditabbaṁ. ‘‘Tāniyeva sabbānī’’ti ānantariya kammasahitānisabbāni",
  "anya-e0401n7:27_57": "akusalāniyeva sabbesaṁ akusalānaṁ abyākata dhammānaṁ uppattiyā balavanissayā hontīti",
  "anya-e0401n7:27_58": "yojanā. Dānasīlādayo kusalā dhammā. Suṭṭhu balavaṁ kammaṁ adhippetaṁ, na dubbalaṁ.",
  "anya-e0401n7:27_59": "Upanissayaṭṭhānattā. Tesaṁpi rūpadhammānaṁ balavanissayā nanuhontīti sambandho. Kathaṁ",
  "anya-e0401n7:27_60": "hontīti āha ‘‘bahiddhārukkhatiṇādīnaṁ’’tiādiṁ. Tattha pathavīrasa āporasavassodaka",
  "anya-e0401n7:27_61": "bījāni rukkhatiṇādīnaṁ balavanissayā honti. Mūlabhesajjādīni ajjhattaṁ santānaṁ balavanissayā",
  "anya-e0401n7:27_62": "hontīti yojanā. ‘‘Pakatassevā’’ti pathamataraṁ katassa uppādanādikammasseva. ‘‘Na",
  "anya-e0401n7:27_63": "evaṁ rūpasantānenā’’ti evaṁ rūpasantānena uppāditā upasevitā dhammā natthi. ‘‘Taṁ’’ti",
  "anya-e0401n7:27_64": "utubījādikaṁ. Kammādikañca. ‘‘Pakataṁ’’ti puretaraṁ uppāditañca upasevitañca. Sacetanasseva",
  "anya-e0401n7:27_65": "cetanaṁ pakappanaṁ pakaraṇanti sambandho. Cetanaṁ pakappanaṁ pakaraṇaṁ nāmāti attho.",
  "anya-e0401n7:27_66": "‘‘Pakappanaṁ’’ti ca saṁvidhānaṁ. ‘‘Kiñcī’’ti kiñcikammādikaṁ utubhojanādikañca. Attano",
  "anya-e0401n7:27_67": "ca uppannā rāgādayo parassa ca santāne parassa ca uppannā rāgādayo attano ca santāneti",
  "anya-e0401n7:27_68": "yojanā . ‘‘Nidassanaṁ’’ti udāharaṇaṁ hoti. Manopadosikadevā aññamaññaṁ disvā attano",
  "anya-e0401n7:27_69": "manaṁ padūsenti. Bāḷhaṁ issādhammaṁ uppādenti. Tasmiṁyeva khaṇe cavanti. Tesaṁ dve",
  "anya-e0401n7:27_70": "issādhammā aññamaññassa balavanissayā hontīti. Kāmāvacara kusalassa balavanissayā",
  "anya-e0401n7:27_71": "hontītiādinā yojetabbaṁ. Vibhāvanipāṭhe. Jhāna magga phala vipassanādibhedaṁ ālambaṇaṁ",
  "anya-e0401n7:27_72": "paccavekkhana assādanādi dhamme attādhīne karotīti yojanā. ‘‘Attādhīne’’ti attāyatte",
  "anya-e0401n7:27_73": "attābaddhe. Paṭṭhāne pañhavāre dānaṁ datvā sīlaṁsamādiyitvā uposathakammaṁ katvā",
  "anya-e0401n7:27_74": "taṁ garuṁ katvā paccavekkhati. Pubbe suciṇṇāni garuṁ katvā paccavekkhantītiādinā",
  "anya-e0401n7:27_75": "āgatattādāna sīla. La. Nibbānāni cevāti vuttaṁ. Rāgaṁ garuṁkatvā assādenti, abhinandatītiādinā,",
  "anya-e0401n7:27_76": "cakkhuṁ garuṁ katvā assādentītiādinā ca āgatattā ‘‘rāga diṭṭhi cakkhu sotādīnicā’’ti",
  "anya-e0401n7:27_77": "vuttaṁ. ‘‘Parattha pī’’ti parato nissaya paccayādīsupi. ‘‘So evā’’ti paccupatthambhako",
  "anya-e0401n7:27_78": "eva. ‘‘Kiñcī’’ti kiñcimattaṁpi. Mahābhūte kiñci upatthambhetuṁ na sakkontīti yojanā.",
  "anya-e0401n7:27_79": "Nanu āhāra rūpaṁ mahābhūte upatthambhetuṁ sakkoti. Jīvitarūpañca kammajamahābhūte",
  "anya-e0401n7:27_80": "anupāletunti. Saccaṁ. Idha pana sahajātapaccaya kiccaṁ adhippetaṁ. Tesañca dvinnaṁ",
  "anya-e0401n7:27_81": "sahajātapaccaya kiccaṁ natthi. Taṁ parato āvī bhavissatīti. ‘‘Vatthu vipākānaṁ’’ti",
  "anya-e0401n7:27_82": "vatthurūpaṁ vipākānaṁ. Paṭṭhānapāṭhe. Ārammaṇañca, nissayo ca, purejātañca, vippayutto",
  "anya-e0401n7:27_83": "ca, atthi ca, avigato cā,ti chasupaccayesu ghaṭitesu tīṇi visajjanāni labbhantīti",
  "anya-e0401n7:27_84": "yojanā. Tīṇi visajjanāni nāma vatthu kusalānaṁ khandhānaṁ cha hi paccayehi paccayo.",
  "anya-e0401n7:27_85": "Vatthu akusalānaṁ, vatthu abyākatānanti. Ettha ca attano ajjhattaṁ vatthuṁ ārabbha",
  "anya-e0401n7:27_86": "vatthu me aniccantiādinā sammasantassa vatthurūpaṁ kusalānaṁ khandhānaṁ chahi paccayehi",
  "anya-e0401n7:27_87": "paccayo. Etaṁ mama, eso hamasmi, eso me attā,ti upādiyantassa vatthu rūpaṁ akusalānaṁ.",
  "anya-e0401n7:27_88": "Ubhayatthapi āvajjanakkhaṇe abyākatānaṁ. Arahato pana taṁ aniccantiādinā sammasantassa",
  "anya-e0401n7:27_89": "kriyābyākatānaṁ khandhānanti. Tenāha ‘‘paccuppannaṁ vatthuṁ’’tiādiṁ. Tattha ‘‘paccuppannaṁ",
  "anya-e0401n7:27_90": "vatthuṁ’’ti attano paccuppannaṁ vatthuṁ. Adhiṭṭhānavidhāne pana ākāsa gamane rūpakāyaṁ",
  "anya-e0401n7:27_91": "ārabbhacittaṁ viya kāyaṁ lahukaṁ adhiṭṭhahantassa tappariyāpannaṁ vatthu abhiññācitta",
  "anya-e0401n7:27_92": "dvayassāti yojetabbaṁ. ‘‘Aniṭṭheṭhāne’’ti javanacittassa āvajjanena vinā uppajjanaṁ",
  "anya-e0401n7:27_93": "nāma katthaci icchitabbaṁ hoti. Katthaci anicchitabbaṁ. Tattha nirodhasamāpattito",
  "anya-e0401n7:27_94": "vuṭṭhāne, maggavīthīsu gotrabhuvodānaṭṭhāne, āgantuka bhavaṅgaṭṭhāneti idaṁ icchitabbaṭṭhānaṁ",
  "anya-e0401n7:27_95": "nāma. Ito aññaṁ anicchitaṭṭhānaṁ nāma. Evaṁ anicchitabbe ṭhāneti attho. ‘‘Pakatikāle’’ti",
  "anya-e0401n7:27_96": "maraṇāsannakālato aññasmiṁkāle. ‘‘Tānivā’’ti attano attano nissayavatthūnivā. ‘‘Aññaṁ",
  "anya-e0401n7:27_97": "vā’’ti vatthuto aññaṁ rūpādikaṁ vā. ‘‘Bhinnārammaṇāni nāmā’’ti aññaṁ āvajjanassa",
  "anya-e0401n7:27_98": "ārammaṇaṁ, aññaṁ javanānanti evaṁ javanāni āvajjanena bhinnārammaṇāni vā. Tena vuttaṁ",
  "anya-e0401n7:27_99": "‘‘pacchāuppannānī’’tiādi. ‘‘Tesaṁ’’ti vīthicittānaṁ. ‘‘Tadevā’’ti taṁ evavatthu rūpaṁ.",
  "anya-e0401n7:27_100": "‘‘Vatthu cā’’ti nissayo ca. ‘‘Tesaṁ’’ti aṭṭhakathācariyānaṁ. Na hi gahetuṁ sakkontīti",
  "anya-e0401n7:27_101": "sambandho. Sesamettha subodhaṁ. ‘‘Kasmā vuttaṁ’’tiādīsu. ‘‘Tassa yakkhassā’’ti indakanāmassa",
  "anya-e0401n7:27_102": "tassayakkhassa. ‘‘Itaresaṁpī’’ti saṁsedajopapātikānaṁpi. ‘‘Duvidhenā’’ti rūpajanana",
  "anya-e0401n7:27_103": "kiccaṁ rūpūpatthambhana kiccanti evaṁ duvidhena. Athavā ‘‘duvidhenā’’ti ajjhattāhārassa",
  "anya-e0401n7:27_104": "upatthambhanaṁ bahiddhāhārassa upatthambhananti evaṁ duvidhena. ‘‘Tathārūpānañcā’’ti",
  "anya-e0401n7:27_105": "appanāpattakammavisesena siddhānañca. ‘‘Ajjhattāhāropī’’ti pisaddena yathāvuttajīvitindriyañca",
  "anya-e0401n7:27_106": "arūpāhāre ca sampiṇḍeti. ‘‘Vatthuvipākānaṁ’’ti vatthurūpaṁ vipākānaṁ. ‘‘Sabbathā’’ti",
  "anya-e0401n7:27_107": "abyāyapadaṁ. Tañca sabbavibhattiyuttaṁ. Idha pana paccattavacananti āha ‘‘sabbathā’’ti",
  "anya-e0401n7:27_108": "sabbappakāranti. Pakāro ca veditabboti sambandho. Kathaṁ veditabboti āha ‘‘tividho’’tiādiṁ.",
  "anya-e0401n7:27_109": "‘‘Sahajāte saṅgahetabbaṁ’’ti paccayabhāvena saṅgahetabbaṁ. Sahajananaṁ nāma attanā",
  "anya-e0401n7:27_110": "saha janentassa sahajananaṁ. Tañca kammacittādīnaṁ viya visuṁ jananakiccaṁ na hoti.",
  "anya-e0401n7:27_111": "Attani uppajjante eva itarāni rūpāni uppajjanti. Anuppajjante na uppajjantīti evarūpaṁ",
  "anya-e0401n7:27_112": "jananakiccaṁ veditabbaṁ .‘‘Vināva sahuppādanakiccenā’’ti attanā sahuppādanakicce",
  "anya-e0401n7:27_113": "āhārassa byāpāro natthīti adhippāyo. Teneva sahajātāni upatthambhantopi sahajātapaccayattaṁ",
  "anya-e0401n7:27_114": "na gacchatīti. Esanayo rūpajīvitindriyepi. Tena vuttaṁ ‘‘jīvitaṁpī’’tiādi. ‘‘Tīsū’’ti",
  "anya-e0401n7:27_115": "ārammaṇañca upanissayo ca atthicāti imesu tīsu. Ārammaṇādhipatimhi purejātā rammaṇādhipatipi",
  "anya-e0401n7:27_116": "atthi. So purejātatthi paccayo evāti atthipaccaye saṅgahito. ‘‘Tasmiṁ kate pavattamānānaṁ’’ti",
  "anya-e0401n7:27_117": "tasmiṁ kamme kate tassa katattā eva pavattamānānaṁ. Ārammaṇākāro gocaravisayākāro.",
  "anya-e0401n7:27_118": "‘‘Santānavisesaṁ katvā’’ti bījanidhānaṁ katvāti adhippāyo. ‘‘Te’’ti ārammaṇapaccaya",
  "anya-e0401n7:27_119": "kamma paccayā. ‘‘Akāliko’’ti maggacetanāvasena akāliko. Sohi attano anantarephalaṁ",
  "anya-e0401n7:27_120": "janeti. Tasmā āgametabbassa āyatikālassa abhāvā akālikoti vuccati. Avaseso nānakkhaṇikapaccayo",
  "anya-e0401n7:27_121": "kāliko. ‘‘Paccayaṭṭhenā’’ti paccayakiccena. Lokappavattiyā kammahetukattāti sambandho.",
  "anya-e0401n7:27_122": "‘‘Phalahetū pacārenā’’ti phalabhūtāya sabbalokappavattiyā hetubhūtassa kammassa nāmaṁ",
  "anya-e0401n7:27_123": "phalamhi āropetvā vohārena sabbepi tevīsatipaccayā kammasabhāvaṁ nātivattantīti yojanā.",
  "anya-e0401n7:27_124": "Kammapaccaya saṅkhyaṁ gacchantīti vuttaṁ hoti. ‘‘Vijjamānā yevā’’ti atthipaccayā",
  "anya-e0401n7:27_125": "evāti vuttaṁ hoti. ‘‘Sāsanayuttiyā viruddhamevā’’ti ettha sāsanayutti nāma tīṇipiṭakāni.",
  "anya-e0401n7:27_126": "‘‘Viruddhamevā’’ti ārammaṇa paccayabhūtā sabbe pathavī pabbata nadīsamudda ajaṭākāsādayo",
  "anya-e0401n7:27_127": "ca sabbāpaññattiyo ca nibbānañca kammasaṅkhyaṁ gacchantīti vadanto ca, sabbe atītānāgata",
  "anya-e0401n7:27_128": "dhammā atthipaccayā evāti vadanto ca, tīhi piṭakehipi virujjhatiyeva. Paṭṭhānapāḷiyā",
  "anya-e0401n7:27_129": "pana vattabbameva natthi. Atthi saddohi paṭṭhāne paccuppannabhāvena vijjamānattho.",
  "anya-e0401n7:27_130": "Na paramattha dhamma bhāvena. Nāpiloka sammutivasena. Na hi paramattha dhamma bhūtāpi",
  "anya-e0401n7:27_131": "atītānāgatadhammā idha atthi saṅkhyaṁ gacchanti. Nāpipaññatti hoti. ‘‘Aññamaññappaṭibaddhaokāse’’ti",
  "anya-e0401n7:27_132": "aññamaññaṁ nissayanissitabhāve na paṭibaddhe kāmarūpabhavokāse. ‘‘Yato’’ti yamhāpaṭisandhi",
  "anya-e0401n7:27_133": "viññāṇato. ‘‘Yato’’ti vā yamhāsīsato, yamhābījato nibbattīti yojanā. ‘‘Bījato viya",
  "anya-e0401n7:27_134": "mahārukkhassā’’ti bījapaccayā kaḷīraṅkurādikassa mahārukkhasantānassa nibbattiviya.",
  "anya-e0401n7:27_135": "Pāḷipāṭhe. ‘‘Na okkamissathā’’ti sace na okkameyya. ‘‘Samuccissathā’’ti apinukho",
  "anya-e0401n7:27_136": "samucceyya, vaḍḍheyya. ‘‘Vokkamissathā’’ti sace vigameyya, vināseyya. ‘‘Abhinibbattissathā’’ti",
  "anya-e0401n7:27_137": "apinukho abhinibbatteyya, pātubhaveyya. ‘‘Vocchijjissathā’’ti saceucchijjeyya. ‘‘Āpajjissathā’’ti",
  "anya-e0401n7:27_138": "apinukho āpajjeyya. ‘‘Yadidaṁ’’ti yaṁ idaṁ. ‘‘Idaṁ’’ti nipātamattaṁ. ‘‘Viññāṇaṁ’’ti",
  "anya-e0401n7:27_139": "paṭisandhiviññāṇaṁ. Yaṁ viññāṇaṁ atthi. Eseva viññāṇa dhammoti yojanā. ‘‘Rūpuppattiyā’’ti",
  "anya-e0401n7:27_140": "rūpuppādassa. Viññāṇaṁ paccayo etassāti viññāṇa paccayā. Rūpuppatti. ‘‘Rūpappaveṇiyā’’ti",
  "anya-e0401n7:27_141": "kammajarūpasantatiyā. ‘‘Utuāhārāpī’’ti ajjhatta utuajjhatta āhārāpi. Idañca sambhavayutti",
  "anya-e0401n7:27_142": "vasena vuttaṁ. Atthato pana purimuppannāya rūpappaveṇiyā asati, ajjhattaṁ te utuāhārāpi",
  "anya-e0401n7:27_143": "natthiyeva. Bahiddhā utupana asatipi purimuppannāya rūpappaveṇiyā rūpaṁ na janetīti",
  "anya-e0401n7:27_144": "na vattabbaṁ. Ṭīkāpāṭhe. ‘‘Arūpaṁ panā’’ti arūpabhūmipana. ‘‘Yasmiṁrūpe’’ti kammajarūpe.",
  "anya-e0401n7:27_145": "‘‘Paccayabhāvo atthī’’ti pacchimarūpuppattiyā paccayasatti atthi. Kasmā viññāyatīti",
  "anya-e0401n7:27_146": "ce. ‘‘Puttassā’’tiādimāha. ‘‘Bījabhāvasaṅkhātaṁ’’ti ambabījādīnaṁ bījabhāvasaṅkhātaṁ.",
  "anya-e0401n7:27_147": "‘‘Niyāmarūpaṁ nāmā’’ti utuvisesamāha. ‘‘Yathā vā tathā vā’’ti aniyamatoti vuttaṁ",
  "anya-e0401n7:27_148": "hoti. ‘‘Yonibhāvasaṅkhātaṁ’’ti taṁ taṁ gottakulajātīnaṁ jātibhāvasaṅkhātaṁ. ‘‘Niyāmarūpaṁ’’ti",
  "anya-e0401n7:27_149": "utuvisesa saṅkhātaṁ niyāmarūpaṁ. Sadisāni rūpasaṇṭhānāni yesanti viggaho. ‘‘Paṭisandhirūpasseva",
  "anya-e0401n7:27_150": "ānubhāvo’’ti kalalakālādīsu uppannassa paṭisandhirūpasseva ānubhāvo. Puna tamevatthaṁ",
  "anya-e0401n7:27_151": "visesetvā dassetuṁ ‘‘apicā’’tiādimāha. ‘‘Samudāgataṁ’’ti suṭṭhu uparūpariāgataṁ.",
  "anya-e0401n7:27_152": "Itthibhāvādirūpaṁ bījarūpañca niyāmetīti sambandho. ‘‘Niyāmakaṁ’’ti nānāvaṇṇasaṇṭhānādīnaṁ",
  "anya-e0401n7:27_153": "niyāmakaṁ. ‘‘Tattha imasmiṁ bhave’’tiādīsu. Dhanañca dhaññañca tato avasesā sabbeupabhogaparibhogācāti",
  "anya-e0401n7:27_154": "viggaho. Vijjā ca sippañca nānābahussutañca pariyatti cāti dvando. ‘‘Anāgatānaṁ tāsaṁ’’ti",
  "anya-e0401n7:27_155": "tāsaṁ abhinavadhanadhaññādisampattīnaṁ. ‘‘Upanissaya paccayatā’’ti pubbayogakammassa",
  "anya-e0401n7:27_156": "upanissaya paccayatā. Tattha dhanadhaññabhogānaṁ paṭilābhatthāya pubbayogakaraṇaṁ",
  "anya-e0401n7:27_157": "nāma kasikamma vāṇijjakammādīnaṁ karaṇaṁ. Tattha kasikamme tāva dhanadhaññabhogānaṁ",
  "anya-e0401n7:27_158": "paṭilābhatthāya kasikammakaraṇe dhanadhaññabhogā anāgatūpanissaya paccayo. Idāni",
  "anya-e0401n7:27_159": "kasikammakaraṇaṁ tassa paccayuppannaṁ. Dhanadhañña bhogānaṁ paṭilābhaparibhogakālesu",
  "anya-e0401n7:27_160": "kasikammakaraṇaṁ atītūpanissaya paccayo. Tesaṁ paṭilābho ca paribhogo ca tassa paccayuppanno.",
  "anya-e0401n7:27_161": "Kasikammakaraṇakkhaṇe pana khetta, vatthu, bīja, meghavuṭṭhiyo ca naṅgalādīni kasibhaṇḍāni",
  "anya-e0401n7:27_162": "ca gomahiṁsā ca kammakāraka purisā ca paccuppannūpanissayo. Kasikammakaraṇaṁ tassa",
  "anya-e0401n7:27_163": "paccayuppannaṁ. Kammasādhikassa mātāpitādayo pubbapurisā tassa kammassa atītūpanissaya",
  "anya-e0401n7:27_164": "paccayo. Taṁ kammaṁ tassa paccayuppannanti. Evaṁ sesesupi. Sesaṁ suviññeyyaṁ.",
  "anya-e0401n7:28_0": "‘‘Pañcavidha’’ntiādīsu. ‘‘Saṇṭhānattaṁ’’ti aṇu, tajjārī, rathareṇu, likkhādīni upādāya",
  "anya-e0401n7:28_1": "sabbesaṁ rūpasaṇṭhānānaṁ bhāvo saṇṭhānattaṁ. ‘‘Bhāvo’’ti ca tesaṁ pavatti vuccati.",
  "anya-e0401n7:28_2": "‘‘Pavatti hetū’’ti ca paramattha rūpa dhammā eva. ‘‘Anupagamanato’’ti ettha sabhāvato",
  "anya-e0401n7:28_3": "atisukhumattā anupagamanaṁ veditabbaṁ. Adhivacanasaṅkhātaṁ nāmābhidhānanti viggaho.",
  "anya-e0401n7:28_4": "‘‘Adhivacanaṁ’’ti ca atthappakāsakattā adhikaṁ vacanaṁ adhivacanaṁ. ‘‘Nāmābhidhāna’’nti",
  "anya-e0401n7:28_5": "ca nāmapaññatti vuccati. ‘‘Gahetabba bhāvo’’ti idaṁ cittaṁ nāma, ayaṁ phassonāmātiādinā",
  "anya-e0401n7:28_6": "kathentānaṁ santikā nāmābhidhānaṁ sutvā tadanurūpassa sabhāvatthassa jānanavasena",
  "anya-e0401n7:28_7": "ñāṇena gahetabbabhāvo. Nāma paññattānusārena jānitabbattā nāmanti vuccatīti vuttaṁ",
  "anya-e0401n7:28_8": "hoti. Ārammaṇe namatīti nāmaṁ. Ārammaṇika dhammā vā ettha namantīti nāmantipi yujjati.",
  "anya-e0401n7:29_0": "Imasmiṁ paccayasaṅgahe paccayadhammesu paññattīnaṁpi saṅgahitattā paññatti saṅgahopi",
  "anya-e0401n7:29_1": "therena idha nikkhitto. Tattha ‘‘paññāvīyatī’’ti ettha paññāpanaṁ nāma vohāraṭṭhapanaṁ.",
  "anya-e0401n7:29_2": "Tañcaṭhapanaṁ dvīhikāraṇehi sijjhati vadantānaṁ vohārena ca, suṇantānaṁ sampaṭicchanena",
  "anya-e0401n7:29_3": "cāti dassetuṁ ‘‘ayaṁ pī’’tiādimāha. ‘‘Sampaṭicchīyatī’’ti yathā pubbapurisehi voharīyati,",
  "anya-e0401n7:29_4": "tathā pacchima janaparamparāhi voharīyatīti vuttaṁ hoti. Pakārena ñāpīyatīti paññattītipi",
  "anya-e0401n7:29_5": "yujjati. ‘‘Byañjanattho’’ti manussa, deva, pathavī, pabbatādiko saddattho. ‘‘Paññā",
  "anya-e0401n7:29_6": "pīyantī’’ti pakārena ṭhapīyanti. Saddapaññattiṁ āhāti adhikāro. Adhimattabhāvappakāro",
  "anya-e0401n7:29_7": "nāma pathavīpabbatādīsu pathavīdhātuyā adhimatta bhāvaviseso. Nadī samuddodakādīsu",
  "anya-e0401n7:29_8": "āpodhātuyā. Aggikkhandhesu tejodhātuyā. Vātakkhandhesu vāyodhātuyāti evaṁ adhimatta",
  "anya-e0401n7:29_9": "bhāvaviseso. Vividhena pakārena pariṇamanaṁ vipariṇāmoti āha tathā tathā vipariṇāmākāranti.",
  "anya-e0401n7:29_10": "Pathavīpabbatādivohāro saṇṭhitākāraṁ nissāya pavatto na hoti. Pathavī nāma evaṁ saṇṭhānā,",
  "anya-e0401n7:29_11": "pabbato nāma evaṁ saṇṭhānoti saṇṭhānaniyamo natthi. Paṁsusilānaṁ rāsipuñjappavattimattena",
  "anya-e0401n7:29_12": "vohāro siddhoti vuttaṁ ‘‘na hi idha saṇṭhānaṁ padhānaṁ’’ti. ‘‘Kaṭṭhādayo eva vuccantī’’ti",
  "anya-e0401n7:29_13": "te evasaṇṭhānanānattaṁ paṭicca nānāvohārena vuccanti. Pathavī pabbata nadī samuddādīsu",
  "anya-e0401n7:29_14": "viya bhūtānaṁ pavattivisesākārenāti vuttaṁ ‘‘na hi idha samūho padhānaṁ’’ti. ‘‘Upādāpaññattī’’ti",
  "anya-e0401n7:29_15": "pañcakkhandha dhamme upādāya tehi anaññaṁ ekībhūtaṁ katvā paññatti. Na ākāsa paññatti",
  "anya-e0401n7:29_16": "disādesapaññattiyo viya tehi khandhehi muñcitvā paññatti. ‘‘Yato’’ti yamhādisato.",
  "anya-e0401n7:29_17": "‘‘Laddhappakāsattā’’ti laddhappabhāsattā. ‘‘Ahassā’’ti divasassa. Uddhumātakādīni",
  "anya-e0401n7:29_18": "‘uddhumātakaṁ paṭikūlaṁ’tiādinā paṭikūlavasena manasikarontassapi nimittaṁ upaṭṭhahantaṁ",
  "anya-e0401n7:29_19": "bhūtavikārappakārena upaṭṭhahatīti katvā bhūtanimitte saṅgaṇhāti. ‘‘Aṭṭhakathāyaṁ’’ti",
  "anya-e0401n7:29_20": "puggalapaññatti aṭṭhakathāyaṁ. ‘‘Tāsaṁ’’ti bhūmipabbatādikānaṁ attha paññattīnaṁ.",
  "anya-e0401n7:29_21": "‘‘Tathā tathā’’ti ayaṁ bhūmi, ayaṁ pabbato, tiādinā tena tena vohārena. Atthānaṁ",
  "anya-e0401n7:29_22": "paramatthānaṁ chāyāti atthacchāyā. ‘‘Chāyā’’ti ca nimittacchāyāyo vuccanti. Atthacchāyānaṁ",
  "anya-e0401n7:29_23": "ākāro atthacchāyākāro. ‘‘Ākāro’’ti ca nānāsamūha nānāsaṇṭhānādiko ākāro. Atthoti",
  "anya-e0401n7:29_24": "vā saddābhidheyyo vacanattho. Soyeva samūhākārādi nimitta mattattā atthacchāyākāroti",
  "anya-e0401n7:29_25": "vuccatīti imamatthaṁ dasseti ‘‘saddābhidheyya saṅkhātenā’’tiādinā. ‘‘Dabbappaṭibimbākārenā’’ti",
  "anya-e0401n7:29_26": "dabbasaṅkhātena paṭibimbākārena. ‘‘Olambiyā’’ti avalambitvā. ‘‘Gaṇanūpagaṁ katvā’’ti",
  "anya-e0401n7:29_27": "aya meko attho, idamekaṁ vatthūti evaṁ gaṇanūpagaṁ katvā. ‘‘Imechā’’ti ime chasaddapaññatti",
  "anya-e0401n7:29_28": "vohārā nāma nāmakammādi nāma. ‘‘Attanī’’ti nāmapada saṅkhāte attani. Attha visayaṁ",
  "anya-e0401n7:29_29": "eva hutvā pavattati bhāsaññūnanti adhippāyo. ‘‘Nāme satī’’ti akkharasamūho padaṁ,",
  "anya-e0401n7:29_30": "padasamūho vākyanti evaṁ vutte nāmapade vijjamāne sati. ‘‘Taduggaṇhantānaṁ’’ti taṁ",
  "anya-e0401n7:29_31": "taṁ nāmapadaṁ vācuggatakaraṇa vasena uggaṇhantānaṁ janānaṁ. ‘‘Tadatthā’’ti tassa",
  "anya-e0401n7:29_32": "tassa nāma padassa atthā. ‘‘Āgacchanti yevā’’ti bhāsaññūnaṁ ñāṇābhimukhaṁ āgacchantiyeva.",
  "anya-e0401n7:29_33": "Etena attani atthassa nāmanaṁ nāma atthajotana kiccamevāti dīpeti. ‘‘Suṇantānaṁ ñāṇaṁ’’ti",
  "anya-e0401n7:29_34": "ettha ‘‘ñāṇaṁ’’ti upalakkhaṇa vacanaṁ, akusala viññāṇassapi adhippetattā. ‘‘Taṁ taṁ",
  "anya-e0401n7:29_35": "atthābhimukhaṁ nāmetī’’ti ārammaṇa karaṇavasena nāmeti. ‘‘Nāmaggahaṇa vasenā’’ti",
  "anya-e0401n7:29_36": "ayaṁ asukonāma hotūti evaṁ nāmaggahaṇavasena. ‘‘Dhārīyatī’’ti yāvajīvaṁpi appamussamānaṁ",
  "anya-e0401n7:29_37": "katvā dhārīyati. Nīharitvā vuccati attho etāyāti nirutti. ‘‘Etāyā’’ti karaṇabhūtāya",
  "anya-e0401n7:29_38": "etāyanāmajātiyā. ‘‘Aviditapakkhe’’ti nāmapadaṁ assutakāle aviññātapakkhe. ‘‘Tato",
  "anya-e0401n7:29_39": "nīharitvā’’ti aviditapakkhato ñāṇena nīharitvā. ‘‘Kathīyatī’’ti taṁ sutakāle vadantena",
  "anya-e0401n7:29_40": "suṇantassa ācikkhīyati jānāpīyati. ‘‘Atthassā’’ti aviditapakkhe ṭhitassa atthassa.",
  "anya-e0401n7:29_41": "‘‘Etasse vā’’ti nāmapadasseva. Nāmapadanti ca kriya padaṁpi , upasaggapadampi, nipātapadampi,",
  "anya-e0401n7:29_42": "pāṭipadikapadaṁpi, idha nāmapadantveva vuccati. ‘‘Visesanabhūtānaṁ’’ti aññapadatthasamāse",
  "anya-e0401n7:29_43": "samāsapadānaṁ atthā visesanā nāma. Evaṁ visesanabhūtānaṁ. ‘‘Puggalassā’’ti aññapadatthabhūtassa",
  "anya-e0401n7:29_44": "abhiññālābhī puggalassa. ‘‘Vadantī’’ti ānandācariyaṁ sandhāya vuttaṁ. So hi dhammasaṅgaṇiyaṁ",
  "anya-e0401n7:29_45": "paññattidukaniddese mūlaṭīkāyaṁ tathā vadati. ‘‘Tabbhāvaṁ’’ti akkhara padabyañjanabhāvaṁ.",
  "anya-e0401n7:29_46": "‘‘Assā’’ti nāmapaññattiyā. Akkharapadabyañjanaṁ gocaro ārammaṇaṁ assāti viggaho.",
  "anya-e0401n7:29_47": "‘‘Anusārenā’’ti anugamanena. ‘‘Lokasaṅketa nimmitā’’ti lokasaṅketaññāṇena pavattitā.",
  "anya-e0401n7:29_48": "‘‘Lokasaṅketaññāṇaṁ’’ti ca idaṁ nāmaṁ imassatthassa nāmaṁ, ayamattho imassa nāmassa",
  "anya-e0401n7:29_49": "atthoti evaṁ puretaraṁ lokasaññāṇa jānanakaññāṇaṁ. ‘‘Atīta saddamattārammaṇā’’ti",
  "anya-e0401n7:29_50": "sotaviññāṇa vīthiyā ārammaṇaṁ hutvā niruddhaṁ atīta saddamattaṁ kurumānā. ‘‘Tena",
  "anya-e0401n7:29_51": "vuttavacane’’ti tena sikkhaṁ paccakkhantena bhikkhunā sikkhaṁ paccakkhāmīti vuttavacane.",
  "anya-e0401n7:29_52": "Paccuppannaṁ saddaṁ sotaviññāṇa vīthiyā, atītañca saddaṁ manoviññāṇa vīthiyāti yojanā.",
  "anya-e0401n7:29_53": "‘‘Tāni akkharānī’’ti sikkhaṁ paccakkhāmīti vākye avayavakkharāni. ‘‘Ayaṁ akkhara",
  "anya-e0401n7:29_54": "samūho’’ti idaṁ nāmapadanti vuttaṁ hoti. Etassa atthassa. ‘‘Vinicchayavīthiṁ’’ti",
  "anya-e0401n7:29_55": "akkhara padasallakkhaṇavīthiñca. ‘‘Ekakkhare sadde’’ti ‘go’ iccādike ekakkhare paññatti",
  "anya-e0401n7:29_56": "sadde. ‘‘Yā’’ti nāma paññatti. ‘‘Vadantassa manasā’’ti sambandho. ‘‘Pubbabhāge’’ti",
  "anya-e0401n7:29_57": "yaṁ kiñci atthaṁ paresaṁ vattukāmo vadanto tassa tassa atthassa nāmaṁ pathamaṁ manodvāravīthiyā",
  "anya-e0401n7:29_58": "niyametvā eva vadati, taṁ nāmaṁ pubbabhāge vadantena manasā vavatthāpitā nāmapaññattīti",
  "anya-e0401n7:29_59": "vuccati. Paṭipāṭikathanaṁ pavattikkamakathanaṁ. ‘‘Vuttaṁ’’ti aṭṭhakathāsu vuttaṁ.",
  "anya-e0401n7:29_60": "Tathā addhamattikanti ca vuttanti sambandho. ‘‘Vuttaṁ’’ti ca saddasatthesu vuttaṁ.",
  "anya-e0401n7:30_0": "Gāthāyaṁ. ‘‘Mattā’’ti ekavijjuppādakkhaṇaṁ vuccati. Ekā mattāyassāti ekamatto. ‘‘Dīghamuccate’’ti",
  "anya-e0401n7:30_1": "dīgho nāma vuccate. ‘‘Pluto’’ti nānappakārena ruto gāyitoti paruto . So eva rakārassa",
  "anya-e0401n7:30_2": "lakāraṁ katvā pakāre ca saralopaṁ katvā plutoti vuccati. Gītanti vuttaṁ hoti. ‘‘Paramattha",
  "anya-e0401n7:30_3": "saddasaṅghāṭānaṁ’’ti paramparā pavattānaṁ paramattha saddarāsīnaṁ. ‘‘Anekakoṭisatasahassāni",
  "anya-e0401n7:30_4": "cittānī’’ti javanavīthīnaṁ antarantarā bhavaṅgacittehi saddhiṁ anekakoṭisatasahassāni cittāni.",
  "anya-e0401n7:31": "Paṭṭhānanayānudīpanā niṭṭhitā.",
  "anya-e0401n7:32": "Paccayasaṅgahānudīpanā niṭṭhitā."
}