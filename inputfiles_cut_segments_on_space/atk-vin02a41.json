{
  "atk-vin02a41:0": "Samuṭṭhānasīsavaṇṇanā",
  "atk-vin02a41:1_0": "257. Tadanantarāya pana samuṭṭhānakathāya anattā iti nicchayāti anattā iti nicchitā.",
  "atk-vin02a41:1_1": "Sabhāgadhammānanti aniccākārādīhi sabhāgānaṁ saṅkhatadhammānaṁ. Nāmamattaṁ na nāyatīti",
  "atk-vin02a41:1_2": "nāmamattampi na paññāyati. Dukkhahāninti dukkhaghātanaṁ. Khandhakā yā ca mātikāti",
  "atk-vin02a41:1_3": "khandhakā yā ca mātikāti attho. Ayameva vā pāṭho. Samuṭṭhānaṁ niyato katanti samuṭṭhānaṁ",
  "atk-vin02a41:1_4": "niyatokataṁ niyatakataṁ; niyatasamuṭṭhānanti attho. Etena bhūtārocanacorivuṭṭhāpanaananuññātasikkhāpadattayassa",
  "atk-vin02a41:1_5": "saṅgaho paccetabbo. Etāneva hi tīṇi sikkhāpadāni niyatasamuṭṭhānāni, aññehi saddhiṁ",
  "atk-vin02a41:1_6": "asambhinnasamuṭṭhānāni.",
  "atk-vin02a41:2_0": "Sambhedaṁ nidānañcaññanti aññampi sambhedañca nidānañca. Tattha sambhedavacanena",
  "atk-vin02a41:2_1": "samuṭṭhānasambhedassa gahaṇaṁ paccetabbaṁ, tāni hi tīṇi sikkhāpadāni ṭhapetvā sesāni",
  "atk-vin02a41:2_2": "sambhinnasamuṭṭhānāni. Nidānavacanena sikkhāpadānaṁ paññattidesasaṅkhātaṁ nidānaṁ",
  "atk-vin02a41:2_3": "paccetabbaṁ. Sutte dissanti uparīti sikkhāpadānaṁ samuṭṭhānaniyamo sambhedo nidānanti",
  "atk-vin02a41:2_4": "imāni tīṇi suttamhi eva dissanti; paññāyantīti attho. Tattha “ekena samuṭṭhānena",
  "atk-vin02a41:2_5": "samuṭṭhāti, kāyato ca cittato cā”tiādimhi tāva purimanaye samuṭṭhānaniyamo ca sambhedo",
  "atk-vin02a41:2_6": "ca dissanti. Itaraṁ pana nidānaṁ nāma –",
  "atk-vin02a41:3": "“Vesāliyā rājagahe, sāvatthiyā ca āḷavī;",
  "atk-vin02a41:4": "Kosambiyā ca sakkesu, bhaggesu ceva paññattā”ti.",
  "atk-vin02a41:5": "Evaṁ upari dissati, parato āgate sutte dissatīti veditabbaṁ.",
  "atk-vin02a41:6_0": "“Vibhaṅgedvīsū”ti gāthāya ayamattho – yaṁ sikkhāpadaṁ dvīsu vibhaṅgesu paññattaṁ",
  "atk-vin02a41:6_1": "uposathadivase bhikkhū ca bhikkhuniyo ca uddisanti, tassa yathāñāyaṁ samuṭṭhānaṁ",
  "atk-vin02a41:6_2": "pavakkhāmi, taṁ me suṇāthāti.",
  "atk-vin02a41:7_0": "Sañcarittānubhāsanañcāti sañcarittañca samanubhāsanañca. Atirekañca cīvaranti atirekacīvaraṁ",
  "atk-vin02a41:7_1": "; kathinanti attho. Lomāni padasodhammoti eḷakalomāni ca padasodhammo ca. Bhūtaṁ",
  "atk-vin02a41:7_2": "saṁvidhānena cāti bhūtārocanañca saṁvidahitvā addhānappaṭipajjanañca. Theyyadesanā",
  "atk-vin02a41:7_3": "coriṁ cāti theyyasattho ca chattapāṇissa agilānassa dhammadesanā ca corivuṭṭhāpanañca.",
  "atk-vin02a41:7_4": "Ananuññātāya terasāti mātāpitusāmikehi ananuññātāya saddhiṁ imāni terasa samuṭṭhānāni",
  "atk-vin02a41:7_5": "honti. Sadisā idha dissareti idha ubhatovibhaṅge etesu terasasu samuṭṭhānasīsesu",
  "atk-vin02a41:7_6": "ekekasmiṁ aññānipi sadisāni samuṭṭhānāni dissanti.",
  "atk-vin02a41:8": "Paṭhamapārājikasamuṭṭhānavaṇṇanā",
  "atk-vin02a41:9_0": "258. Idāni tāni dassetuṁ “methunaṁ sukkasaṁsaggo”tiādi vuttaṁ. Tattha methunanti",
  "atk-vin02a41:9_1": "idaṁ tāva paṭhamapārājikaṁ nāma ekaṁ samuṭṭhānasīsaṁ, sesāni tena sadisāni. Tattha",
  "atk-vin02a41:9_2": "sukkasaṁsaggoti sukkavissaṭṭhi ceva kāyasaṁsaggo ca. Aniyatā paṭhamikāti paṭhamaṁ",
  "atk-vin02a41:9_3": "aniyatasikkhāpadaṁ. Pubbūpaparipācitāti “jānaṁ pubbūpagataṁ bhikkhu”nti sikkhāpadañca",
  "atk-vin02a41:9_4": "bhikkhuniparipācitapiṇḍapātasikkhāpadañca. Raho bhikkhuniyā sahāti bhikkhuniyā saddhiṁ",
  "atk-vin02a41:9_5": "raho nisajjasikkhāpadañca.",
  "atk-vin02a41:10_0": "Sabhojane raho dve cāti sabhojane kule anupakhajjanisajjasikkhāpadañca dve rahonisajjasikkhāpadāni",
  "atk-vin02a41:10_1": "ca. Aṅguli udake hasanti aṅgulipatodakañca udake hasadhammasikkhāpadañca. Pahāre",
  "atk-vin02a41:10_2": "uggire cevāti pahāradānasikkhāpadañca talasattikauggiraṇasikkhāpadañca. Tepaññāsā",
  "atk-vin02a41:10_3": "ca sekhiyāti parimaṇḍalanivāsanādīni khuddakavaṇṇanāvasāne vuttāni tepaññāsa sekhiyasikkhāpadāni ca.",
  "atk-vin02a41:11_0": "Adhakkhagāmāvassutāti bhikkhunīnaṁ adhakkhakasikkhāpadañca gāmantaragamanaṁ avassutā",
  "atk-vin02a41:11_1": "avassutassa hatthato khādanīyabhojanīyaggahaṇasikkhāpadañca. Talamaṭṭhañca suddhikāti",
  "atk-vin02a41:11_2": "talaghātakaṁ jatumaṭṭhaṁ udakasuddhikādiyanañca. Vassaṁvuṭṭhā ca ovādanti vassaṁvuṭṭhā",
  "atk-vin02a41:11_3": "chappañcayojanāni sikkhāpadañca ovādāya agamanasikkhāpadañca. Nānubandhe pavattininti",
  "atk-vin02a41:11_4": "yā pana bhikkhunī vuṭṭhāpitaṁ pavattiniṁ dve vassāni nānubandheyyāti vuttasikkhāpadaṁ.",
  "atk-vin02a41:12": "Imesikkhāti imā sikkhāyo; liṅgavipariyāyo kato. Kāyamānasikā katāti kāyacittasamuṭṭhānā katā.",
  "atk-vin02a41:13": "Dutiyapārājikasamuṭṭhānavaṇṇanā",
  "atk-vin02a41:14_0": "259.Adinnanti idaṁ tāva adinnādānanti vā dutiyapārājikanti vā ekaṁ samuṭṭhānasīsaṁ,",
  "atk-vin02a41:14_1": "sesāni tena sadisāni. Tattha viggahuttarīti manussaviggahauttarimanussadhammasikkhāpadāni.",
  "atk-vin02a41:14_2": "Duṭṭhullā attakāminanti duṭṭhullavācāattakāmapāricariyasikkhāpadāni. Amūlā aññabhāgiyāti",
  "atk-vin02a41:14_3": "dve duṭṭhadosasikkhāpadāni. Aniyatā dutiyikāti dutiyaṁ aniyatasikkhāpadaṁ.",
  "atk-vin02a41:15_0": "Acchinde pariṇāmaneti sāmaṁ cīvaraṁ datvā acchindanañca saṅghikalābhassa attano pariṇāmanañca.",
  "atk-vin02a41:15_1": "Musā omasapesuṇāti musāvādo ca omasavādo ca bhikkhupesuññañca. Duṭṭhullā pathavīkhaṇeti",
  "atk-vin02a41:15_2": "duṭṭhullāpattiārocanañca pathavīkhaṇañca. Bhūtaṁ aññāya ujjhāpeti bhūtagāmaaññavādakaujjhāpanakasikkhāpadāni.",
  "atk-vin02a41:16_0": "Nikkaḍḍhanaṁ siñcanañcāti vihārato nikkaḍḍhanañca udakena tiṇādisiñcanañca. Āmisahetu",
  "atk-vin02a41:16_1": "bhuttāvīti “āmisahetu bhikkhuniyo ovadantī”ti sikkhāpadañca, bhuttāviṁ anatirittena",
  "atk-vin02a41:16_2": "khādanīyādinā pavāraṇāsikkhāpadañca. Ehi anādari bhiṁsāti “ehāvuso gāmaṁ vā”ti sikkhāpadañca,",
  "atk-vin02a41:16_3": "anādariyañca bhikkhubhiṁsāpanakañca. Apanidhe ca jīvitanti pattādīnaṁ apanidhānasikkhāpadañca,",
  "atk-vin02a41:16_4": "sañcicca pāṇaṁ jīvitāvoropanañca.",
  "atk-vin02a41:17_0": "Jānaṁ sappāṇakaṁ kammanti jānaṁ sappāṇakaudakasikkhāpadañca punakammāya ukkoṭanañca.",
  "atk-vin02a41:17_1": "Ūnasaṁvāsanāsanāti ūnavīsativassasikkhāpadañca ukkhittakena saddhiṁ saṁvāsasikkhāpadañca",
  "atk-vin02a41:17_2": "nāsitakasāmaṇerasambhogasikkhāpadañca. Sahadhammikaṁ vilekhāti sahadhammikaṁ vuccamānasikkhāpadañca,",
  "atk-vin02a41:17_3": "vilekhāya saṁvattantīti āgatasikkhāpadañca. Moho amūlakena cāti mohanake pācittiyasikkhāpadañca,",
  "atk-vin02a41:17_4": "amūlakena saṅghādisesena anuddhaṁsanasikkhāpadañca.",
  "atk-vin02a41:18_0": "Kukkuccaṁ dhammikaṁ cīvaraṁ datvāti kukkuccaupadahanañca, dhammikānaṁ kammānaṁ chandaṁ",
  "atk-vin02a41:18_1": "datvā khīyanañca, cīvaraṁ datvā khīyanañca. Pariṇāmeyya puggaleti saṅghikaṁ lābhaṁ",
  "atk-vin02a41:18_2": "puggalassa pariṇāmanasikkhāpadaṁ. Kiṁ te akālaṁ acchindeti “kiṁ te ayye eso purisapuggalo",
  "atk-vin02a41:18_3": "karissatī”ti āgatasikkhāpadañca, “akālacīvaraṁ kālacīvara”nti adhiṭṭhahitvā bhājanasikkhāpadañca,",
  "atk-vin02a41:18_4": "bhikkhuniyā saddhiṁ cīvaraṁ parivattetvā acchindanasikkhāpadañca. Duggahī nirayenacāti",
  "atk-vin02a41:18_5": "duggahitena duppadhāritena paraṁ ujjhāpanasikkhāpadañca, nirayena vā brahmacariyena",
  "atk-vin02a41:18_6": "vā abhisapanasikkhāpadañca.",
  "atk-vin02a41:19_0": "Gaṇaṁ vibhaṅga dubbalanti “gaṇassa cīvaralābhaṁ antarāyaṁ kareyyā”ti ca “dhammikaṁ",
  "atk-vin02a41:19_1": "cīvaravibhaṅgaṁ paṭibāheyyā”ti ca “dubbalacīvarapaccāsāya cīvarakālasamayaṁ atikkāmeyyā”ti",
  "atk-vin02a41:19_2": "ca vuttasikkhāpadāni. Kathinā phāsu passayanti “dhammikaṁ kathinuddhāraṁ paṭibāheyya,",
  "atk-vin02a41:19_3": "bhikkhuniyā sañcicca aphāsuṁ kareyya, bhikkhuniyā upassayaṁ datvā kupitā anattamanā",
  "atk-vin02a41:19_4": "nikkaḍḍheyya vā”ti vuttasikkhāpadāni. Akkosacaṇḍī maccharīti “bhikkhuṁ akkoseyya",
  "atk-vin02a41:19_5": "vā paribhāseyya vā, caṇḍikatā gaṇaṁ paribhāseyya, kule maccharinī assā”ti vuttasikkhāpadāni.",
  "atk-vin02a41:19_6": "Gabbhiniñca pāyantiyāti “gabbhiniṁ vuṭṭhāpeyya, pāyantiṁ vuṭṭhāpeyyā”ti vuttasikkhāpadāni.",
  "atk-vin02a41:20_0": "Dvevassaṁ sikkhā saṅghenāti “dve vassāni chasu dhammesu asikkhitasikkhaṁ sikkhamānaṁ",
  "atk-vin02a41:20_1": "vuṭṭhāpeyya, sikkhitasikkhaṁ sikkhamānaṁ saṅghena asammataṁ vuṭṭhāpeyyā”ti vuttasikkhāpadāni.",
  "atk-vin02a41:20_2": "Tayo ceva gihīgatāti ūnadvādasavassaṁ gihigataṁ, paripuṇṇadvādasavassaṁ gihigataṁ",
  "atk-vin02a41:20_3": "“dve vassāni chasu dhammesu asikkhitasikkhaṁ dve vassāni sikkhitasikkhaṁ saṅghena",
  "atk-vin02a41:20_4": "asammata”nti vuttasikkhāpadāni. Kumāribhūtā tissoti “ūnavīsativassaṁ kumāribhūta”ntiādinā",
  "atk-vin02a41:20_5": "nayena vuttā tisso. Ūnadvādasasammatāti “ūnadvādasavassā vuṭṭhāpeyya, paripuṇṇadvādasavassā",
  "atk-vin02a41:20_6": "saṅghena asammatā vuṭṭhāpeyyā”ti vuttasikkhāpadadvayaṁ.",
  "atk-vin02a41:21_0": "Alaṁ tāva sokāvāsanti “alaṁ tāva te ayye vuṭṭhāpitenā”ti ca, “caṇḍiṁ sokāvāsaṁ sikkhamānaṁ",
  "atk-vin02a41:21_1": "vuṭṭhāpeyyā”ti ca vuttasikkhāpadadvayaṁ. Chandā anuvassā ca dveti “pārivāsikachandadānena",
  "atk-vin02a41:21_2": "sikkhamānaṁ vuṭṭhāpeyya, anuvassaṁ vuṭṭhāpeyya, ekaṁ vassaṁ dve vuṭṭhāpeyyā”ti vuttasikkhāpadattayaṁ.",
  "atk-vin02a41:21_3": "Samuṭṭhānā tikā katāti tikasamuṭṭhānā katā.",
  "atk-vin02a41:22": "Sañcarittasamuṭṭhānavaṇṇanā",
  "atk-vin02a41:23_0": "260.Sañcarīkuṭi vihāroti sañcarittaṁ saññācikāya kuṭikaraṇaṁ mahallakavihārakaraṇañca.",
  "atk-vin02a41:23_1": "Dhovanañca paṭiggahoti aññātikāya bhikkhuniyā purāṇacīvaradhovāpanañca cīvarapaṭiggahaṇañca.",
  "atk-vin02a41:23_2": "Viññattuttari abhihaṭṭhunti aññātakaṁ gahapatiṁ cīvaraviññāpanaṁ tatuttarisādiyanasikkhāpadañca.",
  "atk-vin02a41:23_3": "Ubhinnaṁ dūtakena cāti “cīvaracetāpannaṁ upakkhaṭaṁ hotī”ti āgatasikkhāpadadvayañca",
  "atk-vin02a41:23_4": "dūtena cīvaracetāpannapahitasikkhāpadañca.",
  "atk-vin02a41:24_0": "Kosiyā suddhadvebhāgā, chabbassāni nisīdananti “kosiyamissakaṁ santhata”ntiādīni",
  "atk-vin02a41:24_1": "pañca sikkhāpadāni. Riñcanti rūpikā cevāti vibhaṅge “riñcanti uddesa”nti āgataṁ eḷakalomadhovāpanaṁ",
  "atk-vin02a41:24_2": "rūpiyappaṭiggahaṇasikkhāpadañca. Ubho nānappakārakāti rūpiyasaṁvohārakayavikkayasikkhāpadadvayaṁ.",
  "atk-vin02a41:25_0": "Ūnabandhanavassikāti ūnapañcabandhanapattasikkhāpadañca vassikasāṭikasikkhāpadañca.",
  "atk-vin02a41:25_1": "Suttaṁ vikappanena cāti suttaṁ viññāpetvā cīvaravāyāpanañca tantavāye upasaṅkamitvā",
  "atk-vin02a41:25_2": "cīvare vikappāpajjanañca. Dvāradānasibbāni cāti yāva dvārakosā aggaḷaṭṭhapanāya,",
  "atk-vin02a41:25_3": "“aññātikāya bhikkhuniyā cīvaraṁ dadeyya, cīvaraṁ sibbeyyā”ti vuttasikkhāpadattayaṁ.",
  "atk-vin02a41:25_4": "Pūvapaccayajoti cāti pūvehi vā manthehi vā abhihaṭṭhuṁ pavāraṇāsikkhāpadaṁ cātumāsapaccayappavāraṇājotisamādahanasikkhāpadāni ca.",
  "atk-vin02a41:26_0": "Ratanaṁsūci mañco ca, tūlaṁ nisīdanakaṇḍu ca, vassikā ca sugatenāti ratanasikkhāpadañceva",
  "atk-vin02a41:26_1": "sūcigharasikkhāpadādīni ca satta sikkhāpadāni. Viññatti aññaṁ cetāpanā, dve saṅghikā",
  "atk-vin02a41:26_2": "mahājanikā, dve puggalalahukā garūti “yā pana bhikkhunī aññaṁ viññāpetvā aññaṁ viññāpeyyā”tiādīni",
  "atk-vin02a41:26_3": "nava sikkhāpadāni. Dve vighāsā sāṭikā cāti “uccāraṁ vā passāvaṁ vā saṅkāraṁ vā vighāsaṁ",
  "atk-vin02a41:26_4": "vā tirokuṭṭe vā tiropākāre vā chaḍḍeyya vā chaḍḍāpeyya vā, harite chaḍḍeyya vā chaḍḍāpeyya",
  "atk-vin02a41:26_5": "vā”ti evaṁ vuttāni dve vighāsasikkhāpadāni ca udakasāṭikāsikkhāpadañca. Samaṇacīvarena",
  "atk-vin02a41:26_6": "cāti “samaṇacīvaraṁ dadeyyā”ti idametaṁ sandhāya vuttaṁ.",
  "atk-vin02a41:27": "Samanubhāsanāsamuṭṭhānavaṇṇanā",
  "atk-vin02a41:28_0": "261.Bhedānuvattadubbacadūsaduṭṭhulladiṭṭhicāti saṅghabhedānuvattakadubbacakuladūsakaduṭṭhullappaṭicchādanadiṭṭhiappaṭinissajjanasikkhāpadāni.",
  "atk-vin02a41:28_1": "Chandaṁ ujjagghikā dve cāti chandaṁ adatvā gamanasikkhāpadaṁ ujjagghikāya antaraghare",
  "atk-vin02a41:28_2": "gamananisīdanasikkhāpadadvayañca. Dve ca saddāti “appasaddo antaraghare gamissāmi,",
  "atk-vin02a41:28_3": "nisīdissāmī”ti sikkhāpadadvayañca. Na byāhareti “na sakabaḷena mukhena byāharissāmī”ti sikkhāpadaṁ.",
  "atk-vin02a41:29_0": "Chamā nīcāsane ṭhānaṁ, pacchato uppathena cāti chamāyaṁ nisīditvā, nīce āsane nisīditvā;",
  "atk-vin02a41:29_1": "ṭhitena nisinnassa, pacchato gacchantena purato gacchantassa, uppathena gacchantena",
  "atk-vin02a41:29_2": "pathena gacchantassa dhammadesanāsikkhāpadāni. Vajjānuvattigahaṇāti vajjappaṭicchādanauakhattānuvattakahatthaggahaṇādisaṅkhātāni",
  "atk-vin02a41:29_3": "tīṇi pārājikāni. Osāre paccācikkhanāti “anapaloketvā kārakasaṅghaṁ anaññāya gaṇassa",
  "atk-vin02a41:29_4": "chandaṁ osāreyyā”ti ca “buddhaṁ paccakkhāmī”ti ca vuttasikkhāpadadvayaṁ.",
  "atk-vin02a41:30_0": "Kismiṁ saṁsaṭṭhā dve vadhīti “kismiñcideva adhikaraṇe paccākatā”ti ca “bhikkhuniyo",
  "atk-vin02a41:30_1": "paneva saṁsaṭṭhā viharantī”ti ca “yā pana bhikkhunī evaṁ vadeyya saṁsaṭṭhāva ayye",
  "atk-vin02a41:30_2": "tumhe viharathā”ti ca “attānaṁ vadhitvā vadhitvā rodeyyā”ti ca vuttasikkhāpadāni.",
  "atk-vin02a41:30_3": "Visibbe dukkhitāya cāti “bhikkhuniyā cīvaraṁ visibbetvā vā visibbāpetvā vā”ti ca",
  "atk-vin02a41:30_4": "“dukkhitaṁ sahajīvini”nti ca vuttasikkhāpadadvayaṁ. Puna saṁsaṭṭhā na vūpasameti",
  "atk-vin02a41:30_5": "“saṁsaṭṭhā vihareyya gahapatinā vā gahapatiputtena vā”ti evaṁ puna vuttasaṁsaṭṭhasikkhāpadañca",
  "atk-vin02a41:30_6": "“ehayye, imaṁ adhikaraṇaṁ vūpasamehī”ti vuccamānā, “sādhū”ti paṭissuṇitvā “sā pacchā",
  "atk-vin02a41:30_7": "anantarāyikinī neva vūpasammeyyā”ti vuttasikkhāpadañca. Ārāmañca pavāraṇāti “jānaṁ",
  "atk-vin02a41:30_8": "sabhikkhukaṁ ārāmaṁ anāpucchā paviseyyā”ti ca “ubhatosaṅghe tīhi ṭhānehi na pavāreyyā”ti",
  "atk-vin02a41:30_9": "ca vuttasikkhāpadadvayaṁ.",
  "atk-vin02a41:31_0": "Anvaddhaṁ sahajīviniṁ dveti “anvaddhamāsaṁ bhikkhuniyā bhikkhusaṅghato dve dhammā",
  "atk-vin02a41:31_1": "paccāsīsitabbā”ti vuttasikkhāpadañca, “sahajīviniṁ vuṭṭhāpetvā dve vassāni neva anuggaṇheyya,",
  "atk-vin02a41:31_2": "sahajīviniṁ vuṭṭhāpetvā neva vūpakāseyyā”ti vuttasikkhāpadadvayañca. Cīvaraṁ anubandhanāti",
  "atk-vin02a41:31_3": "“sace me tvaṁ, ayye, cīvaraṁ dassasi, evāhaṁ taṁ vuṭṭhāpessāmī”ti ca “sace maṁ tvaṁ,",
  "atk-vin02a41:31_4": "ayye, dve vassāni anubandhissasi, evāhaṁ taṁ vuṭṭhāpessāmī”ti ca vuttasikkhāpadadvayaṁ.",
  "atk-vin02a41:32": "Kathinasamuṭṭhānavaṇṇanā",
  "atk-vin02a41:33_0": "262.Ubbhataṁkathinaṁ tīṇīti “niṭṭhitacīvarasmiṁ bhikkhunā ubbhatasmiṁ kathine”ti",
  "atk-vin02a41:33_1": "vuttāni āditova tīṇi sikkhāpadāni. Paṭhamaṁ pattabhesajjanti “dasāhaparamaṁ atirekapatto”ti",
  "atk-vin02a41:33_2": "vuttaṁ paṭhamapattasikkhāpadañca “paṭisāyanīyāni bhesajjānī”ti vuttasikkhāpadañca.",
  "atk-vin02a41:33_3": "Accekañcāpi sāsaṅkanti accekacīvarasikkhāpadañca tadanantarameva sāsaṅkasikkhāpadañca.",
  "atk-vin02a41:33_4": "Pakkamantena vā duveti “taṁ pakkamanto neva uddhareyyā”ti bhūtagāmavagge vuttasikkhāpadadvayaṁ.",
  "atk-vin02a41:34_0": "Upassayaṁ paramparāti “bhikkhunupassayaṁ gantvā bhikkhuniyo ovadeyyā”ti ca “paramparabhojane",
  "atk-vin02a41:34_1": "pācittiya”nti ca vuttasikkhāpadadvayaṁ. Anatirittaṁ nimantanāti “anatirittaṁ khādanīyaṁ",
  "atk-vin02a41:34_2": "vā bhojanīyaṁ vā”ti ca “nimantito sabhatto samāno”ti ca vuttasikkhāpadadvayaṁ. Vikappaṁ",
  "atk-vin02a41:34_3": "rañño vikāleti “sāmaṁ cīvaraṁ vikappetvā”ti ca “rañño khattiyassā”ti ca “vikāle gāmaṁ",
  "atk-vin02a41:34_4": "paviseyyā”ti ca vuttasikkhāpadattayaṁ. Vosāsāraññakena cāti “vosāsamānarūpā ṭhitā”ti",
  "atk-vin02a41:34_5": "ca “tathārūpesu āraññakesu senāsanesu pubbe appaṭisaṁvidita”nti ca vuttasikkhāpadadvayaṁ.",
  "atk-vin02a41:35_0": "Ussayā sannicayañcāti “ussayavādikā”ti ca “pattasannicayaṁ kareyyā”ti ca vuttasikkhāpadadvayaṁ.",
  "atk-vin02a41:35_1": "Pure pacchā vikāle cāti “yā pana bhikkhunī purebhattaṁ kulāni upasaṅkamitvā”ti ca,",
  "atk-vin02a41:35_2": "“pacchābhattaṁ kulāni upasaṅkamitvā”ti ca, “vikāle kulāni upasaṅkamitvā”ti ca vuttasikkhāpadattayaṁ.",
  "atk-vin02a41:35_3": "Pañcāhikā saṅkamanīti “pañcāhikā saṅghāṭicāraṁ atikkameyyā”ti ca “cīvarasaṅkamanīyaṁ",
  "atk-vin02a41:35_4": "dhāreyyā”ti ca vuttasikkhāpadadvayaṁ. Dvepi āvasathena cāti “āvasathacīvaraṁ anissajjitvā",
  "atk-vin02a41:35_5": "paribhuñjeyya, āvasathaṁ anissajjitvā cārikaṁ pakkameyyā”ti ca evaṁ āvasathena saddhiṁ",
  "atk-vin02a41:35_6": "vuttasikkhāpadāni ca dve.",
  "atk-vin02a41:36": "Pasākhe āsane cevāti “pasākhe jātaṁ gaṇḍaṁ vā”ti ca “bhikkhussa purato anāpucchā āsane nisīdeyyā”ti ca vuttasikkhāpadadvayaṁ.",
  "atk-vin02a41:37": "Eḷakalomasamuṭṭhānavaṇṇanā",
  "atk-vin02a41:38_0": "263.Eḷakalomādve seyyāti eḷakalomasikkhāpadañceva dve ca sahaseyyasikkhāpadāni. Āhacca",
  "atk-vin02a41:38_1": "piṇḍabhojananti āhaccapādakasikkhāpadañca āvasathapiṇḍabhojanasikkhāpadañca. Gaṇavikālasannidhīti",
  "atk-vin02a41:38_2": "gaṇabhojanavikālabhojanasannidhikārakasikkhāpadattayaṁ. Dantaponena celakāti dantaponasikkhāpadañca",
  "atk-vin02a41:38_3": "acelakasikkhāpadañca. Uyyuttaṁ senaṁ uyyodhīti “uyyuttaṁ senaṁ dassanāya gaccheyya,",
  "atk-vin02a41:38_4": "senāya vaseyya, uyyodhikaṁ vā…pe… anīkadassanaṁ vā gaccheyyā”ti vuttasikkhāpadattayaṁ.",
  "atk-vin02a41:38_5": "Surā orena nhāyanāti surāpānasikkhāpadañca orenaddhamāsanahānasikkhāpadañca. Dubbaṇṇe",
  "atk-vin02a41:38_6": "dve desanikāti “tiṇṇaṁ dubbaṇṇakaraṇāna”nti vuttasikkhāpadañca vuttāvasesapāṭidesanīyadvayañca.",
  "atk-vin02a41:38_7": "Lasuṇupatiṭṭhe naccanāti lasuṇasikkhāpadaṁ, “bhikkhussa bhuñjantassa pānīyena vā",
  "atk-vin02a41:38_8": "vidhūpanena vā upatiṭṭheyyā”ti vuttasikkhāpadaṁ, “naccaṁ vā gītaṁ vā vāditaṁ vā dassanāya",
  "atk-vin02a41:38_9": "gaccheyyā”ti vuttasikkhāpadañca. Ito paraṁ pāḷiṁ virajjhitvā likhanti. Yathā pana",
  "atk-vin02a41:38_10": "atthaṁ vaṇṇayissāma; evamettha anukkamo veditabbo.",
  "atk-vin02a41:39_0": "Nhānamattharaṇaṁseyyāti “naggā nahāyeyya, ekattharaṇapāvuraṇā tuvaṭṭeyyuṁ, ekamañce",
  "atk-vin02a41:39_1": "tuvaṭṭeyyu”nti vuttasikkhāpadattayaṁ. Antoraṭṭhe tathā bahīti “antoraṭṭhe sāsaṅkasammate,",
  "atk-vin02a41:39_2": "tiroraṭṭhe sāsaṅkasammate”ti vuttasikkhāpadadvayaṁ. Antovassaṁ cittāgāranti “antovassaṁ",
  "atk-vin02a41:39_3": "cārikaṁ pakkameyya, rājāgāraṁ vā cittāgāraṁ vā…pe… pokkharaṇiṁ vā dassanāya gaccheyyā”ti",
  "atk-vin02a41:39_4": "ca vuttasikkhāpadadvayaṁ. Āsandiṁ suttakantanāti “āsandiṁ vā pallaṅkaṁ vā paribhuñjeyya,",
  "atk-vin02a41:39_5": "suttaṁ kanteyyā”ti vuttasikkhāpadadvayaṁ.",
  "atk-vin02a41:40_0": "Veyyāvaccaṁ sahatthā cāti “gihiveyyāvaccaṁ kareyya, agārikassa vā paribbājakassa",
  "atk-vin02a41:40_1": "vā paribbājikāya vā sahatthā khādanīyaṁ vā bhojanīyaṁ vā dadeyyā”ti vuttasikkhāpadadvayaṁ.",
  "atk-vin02a41:40_2": "Abhikkhukāvāsena cāti “abhikkhuke āvāse vassaṁ vaseyyā”ti idametaṁ sandhāya vuttaṁ.",
  "atk-vin02a41:40_3": "Chattaṁ yānañca saṅghāṇinti “chattupāhanaṁ dhāreyya, yānena yāyeyya, saṅghāṇiṁ dhāreyyā”ti",
  "atk-vin02a41:40_4": "vuttasikkhāpadattayaṁ. Alaṅkāragandhavāsitanti “itthālaṅkāraṁ dhāreyya, gandhacuṇṇakena",
  "atk-vin02a41:40_5": "nahāyeyya, vāsitakena piññākena nahāyeyyā”ti vuttasikkhāpadattayaṁ. Bhikkhunītiādinā",
  "atk-vin02a41:40_6": "“bhikkhuniyā ummaddāpeyyā”tiādīni cattāri sikkhāpadāni vuttāni. Asaṅkaccikā āpattīti",
  "atk-vin02a41:40_7": "“asaṅkaccikā gāmaṁ paviseyya pācittiya”nti evaṁ vuttaāpatti ca. Cattārīsā catuttarīti",
  "atk-vin02a41:40_8": "etāni sabbānipi catucattālīsa sikkhāpadāni vuttāni.",
  "atk-vin02a41:41_0": "Kāyena na vācācittena, kāyacittena na vācatoti kāyena ceva kāyacittena ca samuṭṭhahanti;",
  "atk-vin02a41:41_1": "na vācācittena na vācatoti attho. Dvisamuṭṭhānikā sabbe, samā eḷakalomikāti idaṁ uttānatthameva.",
  "atk-vin02a41:42": "Padasodhammasamuṭṭhānavaṇṇanā",
  "atk-vin02a41:43_0": "264.Padaññatra asammatāti “padaso dhammaṁ, mātugāmassa uttarichappañcavācāhi dhammaṁ",
  "atk-vin02a41:43_1": "deseyya, aññatra viññunā purisaviggahena, asammato bhikkhuniyo ovadeyyā”ti vuttasikkhāpadattayaṁ.",
  "atk-vin02a41:43_2": "Tathā atthaṅgatena cāti “atthaṅgate sūriye ovadeyyā”ti idametaṁ sandhāya vuttaṁ.",
  "atk-vin02a41:43_3": "Tiracchānavijjā dveti “tiracchānavijjaṁ pariyāpuṇeyya, vāceyyā”ti evaṁ vuttasikkhāpadadvayaṁ.",
  "atk-vin02a41:43_4": "Anokāso ca pucchanāti “anokāsakataṁ bhikkhuṁ pañhaṁ puccheyyā”ti idametaṁ sandhāya vuttaṁ.",
  "atk-vin02a41:44": "Addhānasamuṭṭhānavaṇṇanā",
  "atk-vin02a41:45_0": "265.Addhānanāvaṁ paṇītanti “bhikkhuniyā saddhiṁ saṁvidhāya ekaddhānamaggaṁ paṭipajjeyya,",
  "atk-vin02a41:45_1": "ekaṁ nāvaṁ abhiruheyya, paṇītabhojanāni agilāno attano atthāya viññāpetvā bhuñjeyyā”ti",
  "atk-vin02a41:45_2": "vuttasikkhāpadattayaṁ. Mātugāmena saṁhareti mātugāmena saddhiṁ saṁvidhāya gamanañca",
  "atk-vin02a41:45_3": "“sambādhe lomaṁ saṁharāpeyyā”ti vuttasikkhāpadañca. Dhaññaṁ nimantitā cevāti “dhaññaṁ",
  "atk-vin02a41:45_4": "viññāpetvā vā”ti ca “nimantitā vā pavāritā vā khādanīyaṁ vā bhojanīyaṁ vā khādeyya",
  "atk-vin02a41:45_5": "vā bhuñjeyya vā”ti vuttasikkhāpadañca. Aṭṭha cāti bhikkhunīnaṁ vuttā aṭṭha pāṭidesanīyā vā.",
  "atk-vin02a41:46": "Theyyasatthasamuṭṭhānavaṇṇanā",
  "atk-vin02a41:47_0": "266.Theyyasatthaṁ upassutīti theyyasatthena saddhiṁ saṁvidhāya ekaddhānamaggagamanañca",
  "atk-vin02a41:47_1": "upassutitiṭṭhanañca. Sūpaviññāpanena cāti idaṁ sūpodanaviññattiṁ sandhāya vuttaṁ.",
  "atk-vin02a41:47_2": "Rattichannañca okāsanti “rattandhakāre appadīpe, paṭicchanne okāse, ajjhokāse purisena",
  "atk-vin02a41:47_3": "saddhi”nti evaṁ vuttasikkhāpadattayaṁ. Byūhena sattamāti idaṁ tadanantarameva “rathikāya",
  "atk-vin02a41:47_4": "vā byūhe vā siṅghāṭake vā purisena saddhi”nti āgatasikkhāpadaṁ sandhāya vuttaṁ.",
  "atk-vin02a41:48": "Dhammadesanāsamuṭṭhānavaṇṇanā",
  "atk-vin02a41:49_0": "267. Dhammadesanāsamuṭṭhānāni ekādasa uttānāneva. Evaṁ tāva sambhinnasamuṭṭhānaṁ",
  "atk-vin02a41:49_1": "veditabbaṁ. Niyatasamuṭṭhānaṁ pana tividhaṁ, taṁ ekekasseva sikkhāpadassa hoti, taṁ",
  "atk-vin02a41:49_2": "visuṁyeva dassetuṁ “bhūtaṁ kāyena jāyatī”tiādi vuttaṁ, taṁ uttānameva. Nettidhammānulomikanti",
  "atk-vin02a41:49_3": "vinayapāḷidhammassa anulomanti.",
  "atk-vin02a41:50": "Samuṭṭhānasīsavaṇṇanā niṭṭhitā."
}