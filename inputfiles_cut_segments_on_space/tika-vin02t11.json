{
  "tika-vin02t11:0": "3. Vassūpanāyikakkhandhakaṁ",
  "tika-vin02t11:1": "Vassūpanāyikānujānanakathāvaṇṇanā",
  "tika-vin02t11:2_0": "184. Vassūpanāyikakkhandhake idha-saddo nipātamattoti okāsaparidīpanassapi asambhavato",
  "tika-vin02t11:2_1": "atthantarassa abodhanato vuttaṁ. Aparajjugatāya assāti iminā asamānādhikaraṇavisayo",
  "tika-vin02t11:2_2": "bāhiratthasamāsoyanti dasseti. Aparajjūti āsāḷhīpuṇṇamito aparaṁ dinaṁ, pāṭipadanti",
  "tika-vin02t11:2_3": "attho. Assāti āsāḷhīpuṇṇamiyā.",
  "tika-vin02t11:3": "Vassāne cārikāpaṭikkhepādikathāvaṇṇanā",
  "tika-vin02t11:4_0": "185.Anapekkhagamanena vā aññattha aruṇaṁ uṭṭhāpanena vā āpatti veditabbāti ettha",
  "tika-vin02t11:4_1": "anapekkhagamanena upacārātikkame āpatti veditabbā, sāpekkhagamanena aññattha aruṇuṭṭhāpanena āpatti veditabbā.",
  "tika-vin02t11:5": "Sattāhakaraṇīyānujānanakathāvaṇṇanā",
  "tika-vin02t11:6_0": "187-189.Tīṇi parihīnānīti bhikkhunīnaṁ vaccakuṭiādīnaṁ paṭikkhittattā pahīnāni. Vāreyyanti",
  "tika-vin02t11:6_1": "āvāhavivāhamaṅgalaṁ. Suttantoti attano paguṇasuttanto. Na palujjatīti na vinassati na antaradhāyati.",
  "tika-vin02t11:7": "Pahiteyeva anujānanakathāvaṇṇanā",
  "tika-vin02t11:8_0": "199.Bhikkhugatikoti bhikkhunissitako. So pana yasmā bhikkhūhi saddhiṁ vasati, tasmā",
  "tika-vin02t11:8_1": "vuttaṁ ‘‘bhikkhūhi saddhiṁ vasanakapuriso’’ti. Sattāhakaraṇīyena gantvā bahiddhā",
  "tika-vin02t11:8_2": "aruṇuṭṭhāpanaṁ ratticchedo. Animantitena gantuṁ na vaṭṭatīti ettha animantitattā",
  "tika-vin02t11:8_3": "sattāhakiccaṁ adhiṭṭhahitvā gacchantassapi vassacchedo ceva dukkaṭañca hotīti veditabbaṁ.",
  "tika-vin02t11:8_4": "Yathāvuttañhi ratticchedakāraṇaṁ vinā tirovihāre vasitvā āgacchissāmīti gacchatopi",
  "tika-vin02t11:8_5": "vassacchedaṁ vadanti. Gantuṁ vaṭṭatīti sattāhakaraṇīyena gantuṁ vaṭṭati. Evaṁ gacchantena",
  "tika-vin02t11:8_6": "ca antoupacārasīmāyaṁ ṭhiteneva ‘‘antosattāhe āgacchissāmī’’ti ābhogaṁ katvā gantabbaṁ.",
  "tika-vin02t11:8_7": "Sace ābhogaṁ akatvā upacārasīmaṁ atikkamati, chinnavassova hotīti vadanti. Bhaṇḍakanti",
  "tika-vin02t11:8_8": "cīvaraṁ sandhāya vuttaṁ. Pahiṇantīti cīvaradhovanādikammena pahiṇanti. Sampāpuṇituṁna",
  "tika-vin02t11:8_9": "sakkoti, vaṭṭatīti ettha ‘‘ajjeva āgamissāmī’’ti sāmantavihāraṁ gantvā puna āgacchantassa",
  "tika-vin02t11:8_10": "antarāmagge sace aruṇuggamanaṁ hoti, vassacchedopi na hoti, ratticchedadukkaṭañca",
  "tika-vin02t11:8_11": "natthīti vadanti. ‘‘Ācariyaṁ passissāmī’’ti pana gantuṁ labhatīti ‘‘agilānampi ācariyaṁ",
  "tika-vin02t11:8_12": "upajjhāyaṁ vā passissāmī’’ti sattāhakaraṇīyena gantuṁ labhati. Sace pana naṁ ācariyo",
  "tika-vin02t11:8_13": "‘‘ajja mā gacchā’’ti vadati, vaṭṭatīti evaṁ sattāhakaraṇīyena gataṁ antosattāheyeva",
  "tika-vin02t11:8_14": "puna āgacchantaṁ sace ācariyo upajjhāyo vā ‘‘ajja mā gacchā’’ti vadati, vaṭṭati,",
  "tika-vin02t11:8_15": "sattāhātikkamepi anāpattīti adhippāyo, vassacchedo pana hotiyevāti daṭṭhabbaṁ sattāhassa",
  "tika-vin02t11:8_16": "bahiddhā vītināmitattā.",
  "tika-vin02t11:9": "Antarāye anāpattivassacchedakathāvaṇṇanā",
  "tika-vin02t11:10": "201.Sace dūraṁ gato hoti, sattāhavārena aruṇo uṭṭhāpetabboti iminā vassacchedakāraṇe sati sattāhakaraṇīyena gantuṁ vaṭṭatīti dīpeti.",
  "tika-vin02t11:11": "Vajādīsu vassūpagamanakathāvaṇṇanā",
  "tika-vin02t11:12_0": "203.‘‘Idha vassaṁ upemī’’ti tikkhattuṁ vattabbanti satthassāvihārattā ‘‘imasmiṁ vihāre’’ti",
  "tika-vin02t11:12_1": "avatvā ‘‘idha vassaṁ upemī’’ti ettakameva vattabbaṁ. Satthe pana vassaṁ upagantuṁ",
  "tika-vin02t11:12_2": "na vaṭṭatīti kuṭikādīnaṁ abhāve ‘‘idha vassaṁ upemī’’ti vacībhedaṁ katvā upagantuṁ",
  "tika-vin02t11:12_3": "na vaṭṭati, ālayakaraṇamatteneva vaṭṭatīti adhippāyo. Vippakiratīti visuṁ visuṁ gacchati.",
  "tika-vin02t11:12_4": "Tīsu ṭhānesu natthi vassacchede āpattīti tehi saddhiṁ gacchantasseva natthi āpatti,",
  "tika-vin02t11:12_5": "tehi viyujjitvā gamane pana āpattiyeva, pavāretuñca na labhati.",
  "tika-vin02t11:13": "Vassaṁ anupagantabbaṭṭhānakathāvaṇṇanā",
  "tika-vin02t11:14_0": "204.Seyyathāpipisācillikāti ettha pisācā eva pisācillikā, pisācadārakātipi vadanti.",
  "tika-vin02t11:14_1": "Pavisanadvāraṁ yojetvāti sakavāṭabaddhameva yojetvā. Pañcannaṁ chadanānanti tiṇapaṇṇaiṭṭhakasilāsudhāsaṅkhātānaṁ",
  "tika-vin02t11:14_2": "pañcannaṁ chadanānaṁ. Idañca yebhuyyena vuttanti veditabbaṁ rukkhādīsu padaracchadanāyapi",
  "tika-vin02t11:14_3": "kuṭikāya vassūpagamanassa vuttattā. Na, bhikkhave, asenāsanikena vassaṁ upagantabbanti",
  "tika-vin02t11:14_4": "vacībhedaṁ katvā vassūpagamanaṁ sandhāyeva paṭikkhepo, na ālayakaraṇavasena upagamanaṁ",
  "tika-vin02t11:14_5": "sandhāyāti vadanti. Pāḷiyaṁ pana avisesena vuttattā aṭṭhakathāyañca dutiyapārājikasaṁvaṇṇanāyaṁ",
  "tika-vin02t11:14_6": "(pārā. aṭṭha. 1.84) ‘‘vassaṁ upagacchantena hi nālakapaṭipadaṁ paṭipannenapi pañcannaṁ",
  "tika-vin02t11:14_7": "chadanānaṁ aññatarena channeyeva sadvārabandhe senāsane upagantabbaṁ. Tasmā vassakāle",
  "tika-vin02t11:14_8": "sace senāsanaṁ labhati, iccetaṁ kusalaṁ. No ce labhati, hatthakammaṁ pariyesitvāpi",
  "tika-vin02t11:14_9": "kātabbaṁ. Hatthakammaṁ alabhantena sāmampi kātabbaṁ, na tveva asenāsanikena vassaṁ",
  "tika-vin02t11:14_10": "upagantabba’’nti daḷhaṁ katvā vuttattā asenāsanikassa nāvādiṁ vinā aññattha ālayo",
  "tika-vin02t11:14_11": "na vaṭṭatīti amhākaṁ khanti. Nāvāsatthavajesuyeva hi ‘‘anujānāmi, bhikkhave, nāvāya",
  "tika-vin02t11:14_12": "vassaṁ upagantu’’ntiādinā sati asati vā senāsane vassūpagamanassa visuṁ anuññātattā",
  "tika-vin02t11:14_13": "‘‘na, bhikkhave, asenāsanikena vassaṁ upagantabba’’nti ayaṁ paṭikkhepo tattha na",
  "tika-vin02t11:14_14": "labbhatīti asati senāsane ālayavasenapi nāvādīsu upagamanaṁ vuttaṁ. Ṭaṅkitamañco",
  "tika-vin02t11:14_15": "nāma dīghe mañcapāde majjhe vijjhitvā aṭaniyo pavesetvā kato mañco. Tassa idaṁ upari",
  "tika-vin02t11:14_16": "idaṁ heṭṭhāti natthi, parivattetvā atthatopi tādisova hoti, taṁ susāne devaṭṭhāne",
  "tika-vin02t11:14_17": "ca ṭhapenti, catunnaṁ pāsāṇānaṁ upari pāsāṇaṁ attharitvā kataṁ gehampi ‘‘ṭaṅkitamañco’’ti vuccati.",
  "tika-vin02t11:15": "Vassaṁ anupagantabbaṭṭhānakathāvaṇṇanā niṭṭhitā.",
  "tika-vin02t11:16": "Adhammikakatikakathāvaṇṇanā",
  "tika-vin02t11:17_0": "205.Tassā lakkhaṇaṁ mahāvibhaṅge vuttanti catutthapārājikasaṁvaṇṇanāyaṁ ‘‘yo imamhā",
  "tika-vin02t11:17_1": "āvāsā paṭhamaṁ pakkamissati, taṁ mayaṁ arahāti jānissāmā’’ti (pārā. 228) ettha dassitaṁ",
  "tika-vin02t11:17_2": "adhammikakatikavattalakkhaṇaṁ sandhāya vadati, paratopi senāsanakkhandhakavaṇṇanāyaṁ",
  "tika-vin02t11:17_3": "adhammikaṁ katikavattaṁ āvi bhavissatiyeva.",
  "tika-vin02t11:18": "Paṭissavadukkaṭāpattikathāvaṇṇanā",
  "tika-vin02t11:19_0": "207. Yasmā nānāsīmāyaṁ dvīsu āvāsesu vassaṁ vasantassa dutiye ‘‘vasāmī’’ti citte",
  "tika-vin02t11:19_1": "uppanne paṭhamasenāsanaggāho paṭippassambhati, puna paṭhameyeva ‘‘vasāmī’’ti citte",
  "tika-vin02t11:19_2": "uppanne dutiyo paṭippassambhati, tasmā ‘‘tassa, bhikkhave, bhikkhuno purimikā ca",
  "tika-vin02t11:19_3": "na paññāyatī’’ti vuttaṁ. Paṭissavassa visaṁvādanapaccayā hontampi dukkaṭaṁ satiyeva",
  "tika-vin02t11:19_4": "paṭissave hotīti āha ‘‘tassa tassa paṭissave dukkaṭa’’nti. Tenevāha ‘‘tañca kho…pe…",
  "tika-vin02t11:19_5": "pacchā visaṁvādanapaccayā’’ti.",
  "tika-vin02t11:20_0": "Akaraṇīyoti sattāhakaraṇīyena akaraṇīyo. Sakaraṇīyoti sattāhakaraṇīyeneva sakaraṇīyo.",
  "tika-vin02t11:20_1": "Yadi evaṁ ‘‘sattāhakaraṇīyena akaraṇīyo sakaraṇīyo’’ti ca kasmā na vuttanti? ‘‘Akaraṇīyo’’ti",
  "tika-vin02t11:20_2": "vuttepi sattāhakaraṇīyena sakaraṇīyākaraṇīyatā viññāyatīti katvā na vuttaṁ. Yadi",
  "tika-vin02t11:20_3": "evaṁ parato ‘‘sattāhakaraṇīyena pakkamatī’’ti vāradvayepi ‘‘sakaraṇīyo pakkamatī’’ti",
  "tika-vin02t11:20_4": "ettakameva kasmā na vuttanti? Vuccate – tattha ‘‘sattāhakaraṇīyenā’’ti avatvā ‘‘sakaraṇīyo",
  "tika-vin02t11:20_5": "pakkamatī’’ti vutte so taṁ sattāhaṁ bahiddhā vītināmetīti na sakkā vattunti ‘‘sattāhakaraṇīyena",
  "tika-vin02t11:20_6": "pakkamatī’’ti vuttaṁ. Evañhi vutte sattāhassa adhikatattā so taṁ sattāhaṁ bahi vītināmetīti sakkā vattuṁ.",
  "tika-vin02t11:21_0": "Ettha ca ādimhi cattāro vārā nirapekkhagamanaṁ sandhāya vuttā, tatthāpi purimā dve",
  "tika-vin02t11:21_1": "vārā vassaṁ anupagatassa vasena vuttā, pacchimā pana dve vārā vassaṁ upagatassa vasena,",
  "tika-vin02t11:21_2": "tato paraṁ dve vārā sāpekkhagamanaṁ sandhāya vuttā, tatthāpi paṭhamavāro sāpekkhassapi",
  "tika-vin02t11:21_3": "sattāhakaraṇīyena gantvā taṁ sattāhaṁ bahiddhā vītināmentassa vassacchedadassanatthaṁ",
  "tika-vin02t11:21_4": "vutto, itaro vuttanayeneva gantvā antosattāhe nivattantassa vassacchedābhāvadassanatthaṁ.",
  "tika-vin02t11:21_5": "‘‘So sattāhaṁ anāgatāya pavāraṇāya sakaraṇīyo pakkamatī’’ti ayaṁ pana vāro navamito",
  "tika-vin02t11:21_6": "paṭṭhāya gantvā sattāhaṁ bahiddhā vītināmentassapi vassacchedābhāvadassanatthaṁ vutto.",
  "tika-vin02t11:21_7": "Ettha ca ‘‘akaraṇīyo pakkamatī’’ti dutiyavārassa anāgatattā navamito paṭṭhāya gacchantenapi",
  "tika-vin02t11:21_8": "satiyeva karaṇīye gantabbaṁ, nāsatīti daṭṭhabbaṁ. Ime ca satta vārā bahiddhā katauposathikassa",
  "tika-vin02t11:21_9": "vasena āgatā, apare satta antovihāraṁ gantvā katauposathassa vasenāti evaṁ purimikāya",
  "tika-vin02t11:21_10": "vasena cuddasa vārā vuttā, tato paraṁ pacchimikāya vasena teyeva cuddasa vārā vuttāti",
  "tika-vin02t11:21_11": "evametesaṁ nānākaraṇaṁ veditabbaṁ.",
  "tika-vin02t11:22_0": "Imehi pana sabbavārehi vuttamatthaṁ sampiṇḍetvā dassetuṁ ‘‘so tadaheva akaraṇīyotiādīsū’’tiādi",
  "tika-vin02t11:22_1": "āraddhaṁ. Ko pana vādo dvīhatīhaṁ vasitvā antosattāhe nivattantassāti vassaṁ upagantvā",
  "tika-vin02t11:22_2": "dvīhatīhaṁ vasitvā sattāhakaraṇīyena gantvā antosattāhe nivattantassa ko pana vādo,",
  "tika-vin02t11:22_3": "kathā eva natthīti adhippāyo. Asatiyā pana vassaṁ na upetīti ‘‘imasmiṁ vihāre imaṁ",
  "tika-vin02t11:22_4": "temāsaṁ vassaṁ upemī’’ti vacībhedaṁ katvā na upeti.",
  "tika-vin02t11:23_0": "Komudiyā cātumāsiniyāti pacchimakattikapuṇṇamāyaṁ. Sā hi kumudānaṁ atthitāya komudī,",
  "tika-vin02t11:23_1": "catunnaṁ vassikānaṁ māsānaṁ pariyosānattā ‘‘cātumāsinī’’ti vuccati. Tadā hi kumudāni",
  "tika-vin02t11:23_2": "supupphitāni honti, tasmā kumudānaṁ samūho, kumudāni eva vā komudā, te ettha atthīti",
  "tika-vin02t11:23_3": "‘‘komudī’’ti vuccati, kumudavatīti vuttaṁ hoti. Sesamettha uttānameva.",
  "tika-vin02t11:24": "Paṭissavadukkaṭāpattikathāvaṇṇanā niṭṭhitā.",
  "tika-vin02t11:25": "Vassūpanāyikakkhandhakavaṇṇanā niṭṭhitā."
}