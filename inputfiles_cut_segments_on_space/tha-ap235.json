{
  "tha-ap235:0.1": "Therāpadāna ",
  "tha-ap235:0.2": "Udakāsanavagga ",
  "tha-ap235:0.3": "3. Sālapupphiyattheraapadāna ",
  "tha-ap235:1.1": "“Aruṇavatiyā nagare, ",
  "tha-ap235:1.2": "ahosiṁ pūpiko tadā; ",
  "tha-ap235:1.3": "Mama dvārena gacchantaṁ, ",
  "tha-ap235:1.4": "sikhinaṁ addasaṁ jinaṁ. ",
  "tha-ap235:2.1": "Buddhassa pattaṁ paggayha, ",
  "tha-ap235:2.2": "sālapupphaṁ adāsahaṁ; ",
  "tha-ap235:2.3": "Sammaggatassa buddhassa, ",
  "tha-ap235:2.4": "vippasannena cetasā. ",
  "tha-ap235:3.1": "Ekattiṁse ito kappe, ",
  "tha-ap235:3.2": "Yaṁ pupphamabhidāsahaṁ; ",
  "tha-ap235:3.3": "Duggatiṁ nābhijānāmi, ",
  "tha-ap235:3.4": "Sālapupphassidaṁ phalaṁ. ",
  "tha-ap235:4.1": "Ito cuddasakappamhi, ",
  "tha-ap235:4.2": "ahosiṁ amitañjalo; ",
  "tha-ap235:4.3": "Sattaratanasampanno, ",
  "tha-ap235:4.4": "cakkavattī mahabbalo. ",
  "tha-ap235:5.1": "Paṭisambhidā catasso, ",
  "tha-ap235:5.2": "…pe… ",
  "tha-ap235:5.3": "kataṁ buddhassa sāsanaṁ”. ",
  "tha-ap235:6.1": "Itthaṁ sudaṁ āyasmā sālapupphiyo thero imā gāthāyo abhāsitthāti. ",
  "tha-ap235:7.1": "Sālapupphiyattherassāpadānaṁ tatiyaṁ. "
}