{
  "tika-vin02t31:0": "12. Sattasatikakkhandhakaṁ",
  "tika-vin02t31:1": "Dasavatthukathāvaṇṇanā",
  "tika-vin02t31:2_0": "446. Sattasatikakkhandhake nikkhittamaṇisuvaṇṇāti rūpiyasikkhāpadeneva paṭikkhittamaṇisuvaṇṇā.",
  "tika-vin02t31:2_1": "Tattha maṇiggahaṇena sabbaṁ dukkaṭavatthu, suvaṇṇaggahaṇena sabbaṁ pācittiyavatthu",
  "tika-vin02t31:2_2": "gahitaṁ hoti. Bhikkhaggenāti bhikkhugaṇanāya.",
  "tika-vin02t31:3_0": "447.Upakkilesāti virocituṁ adatvā upakkiliṭṭhabhāvakaraṇena upakkilesā. Mahikāti",
  "tika-vin02t31:3_1": "himaṁ. Dhūmo ca rajo ca dhūmarajo. Ettha purimā tayo asampattaupakkilesā, rāhu pana",
  "tika-vin02t31:3_2": "sampattaupakkilesavasena kathitoti veditabbo. Samaṇabrāhmaṇā na tapanti na bhāsanti",
  "tika-vin02t31:3_3": "na virocantīti guṇapatāpena na tapanti guṇobhāsena na bhāsanti guṇavirocanena na",
  "tika-vin02t31:3_4": "virocanti. Surāmerayapānā appaṭiviratāti pañcavidhāya surāya catubbidhassa ca merayassa pānato aviratā.",
  "tika-vin02t31:4_0": "Avijjānivuṭāti avijjāya nivāritā pihitā. Piyarūpābhinandinoti piyarūpaṁ sātarūpaṁ",
  "tika-vin02t31:4_1": "abhinandamānā tussamānā. Sādiyantīti gaṇhanti. Aviddasūti andhabālā. Sarajāti sakilesarajā.",
  "tika-vin02t31:4_2": "Magāti migasadisā. Tasmiṁ tasmiṁ visaye bhave vā netīti netti, taṇhāyetaṁ adhivacanaṁ.",
  "tika-vin02t31:4_3": "Tāya saha vattantīti sanettikā.",
  "tika-vin02t31:5_0": "448.Taṁ parisaṁ etadavocāti tassa kira evaṁ ahosi “kulaputtā pabbajantā puttadārañceva",
  "tika-vin02t31:5_1": "jātarūparajatañca pahāyeva pabbajanti, na ca sakkā yaṁ pahāya pabbajitā taṁ etehi",
  "tika-vin02t31:5_2": "gāhetu”nti nayaggāhe ṭhatvā etaṁ “mā ayyā”tiādivacanaṁ avoca. Ekaṁsenetanti etaṁ",
  "tika-vin02t31:5_3": "pañcakāmaguṇakappanaṁ “assamaṇadhammo asakyaputtiyadhammo”ti ekaṁsena dhāreyyāsi.",
  "tika-vin02t31:6_0": "Tiṇanti senāsanacchadanatiṇaṁ. Pariyesitabbanti tiṇacchadane vā iṭṭhakacchadane vā",
  "tika-vin02t31:6_1": "gehe palujjante yehi taṁ kāritaṁ, tesaṁ santikaṁ gantvā “tumhehi kāritaṁ senāsanaṁ",
  "tika-vin02t31:6_2": "ovassati, na sakkā tattha vasitu”nti ācikkhitabbaṁ. Manussā sakkontā karissanti,",
  "tika-vin02t31:6_3": "asakkontā “tumhe vaḍḍhakī gahetvā kārāpetha, mayaṁ te saññāpessāmā”ti vakkhanti.",
  "tika-vin02t31:6_4": "Evaṁ vutte kāretvā tesaṁ ācikkhitabbaṁ, manussā vaḍḍhakīnaṁ dātabbaṁ dassanti. Sace",
  "tika-vin02t31:6_5": "āvāsasāmikā natthi, aññesampi bhikkhācāravattena ārocetvā kāretuṁ vaṭṭati. Imaṁ sandhāya",
  "tika-vin02t31:6_6": "“pariyesitabba”nti vuttaṁ.",
  "tika-vin02t31:7_0": "Dārūti senāsane gopānasiādīsu palujjamānesu tadatthāya dāru pariyesitabbaṁ. Sakaṭanti",
  "tika-vin02t31:7_1": "gihivikaṭaṁ vā tāvakālikaṁ vā katvā sakaṭaṁ pariyesitabbaṁ. Na kevalañca sakaṭameva,",
  "tika-vin02t31:7_2": "aññampi vāsipharasukudālādiupakaraṇaṁ evaṁ pariyesituṁ vaṭṭati. Purisoti hatthakammavasena",
  "tika-vin02t31:7_3": "puriso pariyesitabbo. Yaṁ kañci hi purisaṁ “hatthakammaṁ āvuso dassasī”ti vatvā “dassāmi",
  "tika-vin02t31:7_4": "bhante”ti vutte “imasmiṁ idañcidañca karohī”ti yaṁ icchati, taṁ kāretuṁ vaṭṭati.",
  "tika-vin02t31:7_5": "Na tvevāhaṁ gāmaṇi kenaci pariyāyenāti jātarūparajataṁ panāhaṁ kenacipi kāraṇena",
  "tika-vin02t31:7_6": "pariyesitabbanti na vadāmi.",
  "tika-vin02t31:8": "449.Pāpakaṁ katanti asundaraṁ kataṁ.",
  "tika-vin02t31:9": "450.Ahogaṅgoti tassa pabbatassa nāmaṁ.",
  "tika-vin02t31:10": "451.Paṭikacceva gaccheyyanti yattha taṁ adhikaraṇaṁ vūpasametuṁ bhikkhū sannipatanti, tattha paṭhamameva gaccheyyaṁ. Sambhāvesunti pāpuṇiṁsu.",
  "tika-vin02t31:11": "452.Aloṇakaṁ bhavissatīti aloṇakaṁ bhattaṁ vā byañjanaṁ vā bhavissati. Āsutāti sabbasambhārasajjitā. “Asuttā”ti vā pāṭho.",
  "tika-vin02t31:12": "453.Ujjaviṁsūti nāvaṁ āruyha paṭisotena gacchiṁsu. Pācīnakāti pācīnadesavāsino.",
  "tika-vin02t31:13_0": "454.Nanu tvaṁ āvuso vuḍḍho vīsativassosīti nanu tvaṁ āvuso vīsativasso, na nissayapaṭibaddho,",
  "tika-vin02t31:13_1": "kasmā taṁ thero paṇāmetīti dīpenti. Garunissayaṁ gaṇhāmāti kiñcāpi mayaṁ mahallakā,",
  "tika-vin02t31:13_2": "etaṁ pana theraṁ garuṁ katvā vasissāmāti adhippāyo.",
  "tika-vin02t31:14_0": "455. Mettāya rūpāvacarasamādhimattabhāvato “kullakavihārenā”ti vuttaṁ, khuddakena",
  "tika-vin02t31:14_1": "vihārenāti attho, khuddakatā cassa agambhīrabhāvatoti āha “uttānavihārenā”ti. Suññatāvihārenāti",
  "tika-vin02t31:14_2": "suññatāmukhena adhigataphalasamāpattiṁ sandhāya vuttaṁ.",
  "tika-vin02t31:15_0": "457.Suttavibhaṅgeti padabhājanīye. Tena saddhinti purepaṭiggahitaloṇena saddhiṁ.",
  "tika-vin02t31:15_1": "Na hi ettha yāvajīvikaṁ tadahupaṭiggahitanti “kappati siṅgiloṇakappo”ti ettha vuttasiṅgiloṇaṁ",
  "tika-vin02t31:15_2": "sandhāya vuttaṁ. Tañhi pure paṭiggahetvā siṅgena parihaṭaṁ na tadahupaṭiggahitaṁ.",
  "tika-vin02t31:15_3": "Yāvakālikameva tadahupaṭiggahitanti siṅgiloṇena missetvā bhuñjitabbaṁ aloṇāmisaṁ",
  "tika-vin02t31:15_4": "sandhāya vuttaṁ. Uposathasaṁyutteti uposathapaṭisaṁyutte, uposathakkhandhaketi vuttaṁ",
  "tika-vin02t31:15_5": "hoti. Atisaraṇaṁ atisāro, atikkamo. Vinayassa atisāro vinayātisāro. Taṁ pamāṇaṁ karontassāti",
  "tika-vin02t31:15_6": "dasāya saddhiṁ nisīdane yaṁ pamāṇaṁ vuttaṁ, dasāya vinā taṁ pamāṇaṁ karontassa. Sesamettha suviññeyyameva.",
  "tika-vin02t31:16": "Sattasatikakkhandhakavaṇṇanā niṭṭhitā.",
  "tika-vin02t31:17_0": "Dvivaggasaṅgahāti cūḷavaggamahāvaggasaṅkhātehi dvīhi vaggehi saṅgahitā. Dvāvīsatipabhedanāti",
  "tika-vin02t31:17_1": "mahāvagge dasa, cūḷavagge dvādasāti evaṁ dvāvīsatippabhedā. Sāsaneti satthusāsane.",
  "tika-vin02t31:17_2": "Ye khandhakā vuttāti yojetabbaṁ.",
  "tika-vin02t31:18": "Iti samantapāsādikāya vinayaṭṭhakathāya sāratthadīpaniyaṁ",
  "tika-vin02t31:19": "Cūḷavaggavaṇṇanā niṭṭhitā.",
  "tika-vin02t31:20": "Namo tassa bhagavato arahato sammāsambuddhassa"
}