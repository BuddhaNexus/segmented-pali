{
  "atk-abh03a62:0": "6. Dukadukapaṭṭhānavaṇṇanā",
  "atk-abh03a62:1_0": "Dukadukapaṭṭhānepi hetusahetukaṁ dhammaṁ paṭicca hetusahetuko dhammo uppajjati hetupaccayāti",
  "atk-abh03a62:1_1": "pañhuddhāravaseneva saṅkhepato desanā katā. Tattha hetudukaṁ sahetukadukādīhi, sahetukadukādīni",
  "atk-abh03a62:1_2": "ca tena saddhiṁ yojitāni. Ekekaṁ pana dukaṁ sesehi, sesā ca tehi saddhiṁ paṭipāṭiyā",
  "atk-abh03a62:1_3": "yojetabbā. Idañhi dukadukapaṭṭhānaṁ nāma ‘dukesuyeva duke pakkhipitvā’ desitaṁ. Tenettha",
  "atk-abh03a62:1_4": "sabbadukehi saddhiṁ sabbadukānaṁ yojanā veditabbā. Pāḷi pana saṅkhittā. Yena yena",
  "atk-abh03a62:1_5": "ca padena saddhiṁ yaṁ yaṁ padaṁ yojanaṁ na gacchati, taṁ taṁ hāpetvāva desanā katāti.",
  "atk-abh03a62:2": "Dukadukapaṭṭhānavaṇṇanā.",
  "atk-abh03a62:3": "Ettāvatā –",
  "atk-abh03a62:4": "Tikañca paṭṭhānavaraṁ dukuttamaṁ,",
  "atk-abh03a62:5": "Dukaṁ tikañceva tikaṁ dukañca;",
  "atk-abh03a62:6": "Tikaṁ tikañceva dukaṁ dukañca,",
  "atk-abh03a62:7": "Cha anulomamhi nayā sugambhīrāti. –",
  "atk-abh03a62:8_0": "Aṭṭhakathāyaṁ vuttagāthāya dīpitā. Dhammānulomapaṭṭhāne cha nayā niddiṭṭhā honti.",
  "atk-abh03a62:8_1": "Paccayavasena panettha ekekasmiṁ paṭṭhāne anulomādayo cattāro cattāro nayāti ekena",
  "atk-abh03a62:8_2": "pariyāyena catuvīsatinayapaṭimaṇḍitaṁ anulomapaṭṭhānaṁyeva veditabbaṁ."
}