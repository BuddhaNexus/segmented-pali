{
  "ja331:0.1": "Jātaka ",
  "ja331:0.2": "Catukkanipāta ",
  "ja331:0.3": "Kokilavagga ",
  "ja331:0.4": "1. Kokilajātaka ",
  "ja331:1.1": "“Yo ve kāle asampatte, ",
  "ja331:1.2": "ativelaṁ pabhāsati; ",
  "ja331:1.3": "Evaṁ so nihato seti, ",
  "ja331:1.4": "kokilāyiva atrajo. ",
  "ja331:2.1": "Na hi satthaṁ sunisitaṁ, ",
  "ja331:2.2": "visaṁ halāhalāmiva; ",
  "ja331:2.3": "Evaṁ nikaṭṭhe pāteti, ",
  "ja331:2.4": "vācā dubbhāsitā yathā. ",
  "ja331:3.1": "Tasmā kāle akāle vā, ",
  "ja331:3.2": "vācaṁ rakkheyya paṇḍito; ",
  "ja331:3.3": "Nātivelaṁ pabhāseyya, ",
  "ja331:3.4": "api attasamamhi vā. ",
  "ja331:4.1": "Yo ca kāle mitaṁ bhāse, ",
  "ja331:4.2": "matipubbo vicakkhaṇo; ",
  "ja331:4.3": "Sabbe amitte ādeti, ",
  "ja331:4.4": "supaṇṇo uragāmivā”ti. ",
  "ja331:5.1": "Kokilajātakaṁ paṭhamaṁ. "
}