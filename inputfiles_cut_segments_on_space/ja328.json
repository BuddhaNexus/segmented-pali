{
  "ja328:0.1": "Jātaka ",
  "ja328:0.2": "Catukkanipāta ",
  "ja328:0.3": "Kuṭidūsakavagga ",
  "ja328:0.4": "8. Ananusociyajātaka ",
  "ja328:1.1": "“Bahūnaṁ vijjatī bhotī, ",
  "ja328:1.2": "tehi me kiṁ bhavissati; ",
  "ja328:1.3": "Tasmā etaṁ na socāmi, ",
  "ja328:1.4": "piyaṁ sammillahāsiniṁ. ",
  "ja328:2.1": "Taṁ tañce anusoceyya, ",
  "ja328:2.2": "yaṁ yaṁ tassa na vijjati; ",
  "ja328:2.3": "Attānamanusoceyya, ",
  "ja328:2.4": "sadā maccuvasaṁ pataṁ. ",
  "ja328:3.1": "Na heva ṭhitaṁ nāsīnaṁ, ",
  "ja328:3.2": "Na sayānaṁ na paddhaguṁ; ",
  "ja328:3.3": "Yāva byāti nimisati, ",
  "ja328:3.4": "Tatrāpi rasatī vayo. ",
  "ja328:4.1": "Tatthattani vatappaddhe, ",
  "ja328:4.2": "vinābhāve asaṁsaye; ",
  "ja328:4.3": "Bhūtaṁ sesaṁ dayitabbaṁ, ",
  "ja328:4.4": "vītaṁ ananusociyan”ti. ",
  "ja328:5.1": "Ananusociyajātakaṁ aṭṭhamaṁ. "
}