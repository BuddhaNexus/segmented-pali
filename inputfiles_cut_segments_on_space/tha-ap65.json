{
  "tha-ap65:0.1": "Therāpadāna ",
  "tha-ap65:0.2": "Sakacintaniyavagga ",
  "tha-ap65:0.3": "3. Paccāgamaniyattheraapadāna ",
  "tha-ap65:1.1": "“Sindhuyā nadiyā tīre, ",
  "tha-ap65:1.2": "cakkavāko ahaṁ tadā; ",
  "tha-ap65:1.3": "Suddhasevālabhakkhohaṁ, ",
  "tha-ap65:1.4": "pāpesu ca susaññato. ",
  "tha-ap65:2.1": "Addasaṁ virajaṁ buddhaṁ, ",
  "tha-ap65:2.2": "gacchantaṁ anilañjase; ",
  "tha-ap65:2.3": "Tuṇḍena sālaṁ paggayha, ",
  "tha-ap65:2.4": "vipassissābhiropayiṁ. ",
  "tha-ap65:3.1": "Yassa saddhā tathāgate, ",
  "tha-ap65:3.2": "acalā supatiṭṭhitā; ",
  "tha-ap65:3.3": "Tena cittappasādena, ",
  "tha-ap65:3.4": "duggatiṁ so na gacchati. ",
  "tha-ap65:4.1": "Svāgataṁ vata me āsi, ",
  "tha-ap65:4.2": "buddhaseṭṭhassa santike; ",
  "tha-ap65:4.3": "Vihaṅgamena santena, ",
  "tha-ap65:4.4": "subījaṁ ropitaṁ mayā. ",
  "tha-ap65:5.1": "Ekanavutito kappe, ",
  "tha-ap65:5.2": "yaṁ pupphamabhiropayiṁ; ",
  "tha-ap65:5.3": "Duggatiṁ nābhijānāmi, ",
  "tha-ap65:5.4": "buddhapūjāyidaṁ phalaṁ. ",
  "tha-ap65:6.1": "Sucārudassanā nāma, ",
  "tha-ap65:6.2": "aṭṭhete ekanāmakā; ",
  "tha-ap65:6.3": "Kappe sattarase āsuṁ, ",
  "tha-ap65:6.4": "cakkavattī mahabbalā. ",
  "tha-ap65:7.1": "Paṭisambhidā catasso, ",
  "tha-ap65:7.2": "…pe… ",
  "tha-ap65:7.3": "kataṁ buddhassa sāsanaṁ”. ",
  "tha-ap65:8.1": "Itthaṁ sudaṁ āyasmā paccāgamaniyo thero imā gāthāyo abhāsitthāti. ",
  "tha-ap65:9.1": "Paccāgamaniyattherassāpadānaṁ tatiyaṁ. "
}