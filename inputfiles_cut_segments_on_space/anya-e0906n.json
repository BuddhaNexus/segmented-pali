{
  "anya-e0906n:0": " Namo tassa bhagavato arahato sammāsambuddhassa",
  "anya-e0906n:1": "Abhidhammapiṭaka",
  "anya-e0906n:2": "Saṁgāyanassa pucchā vissajjanā",
  "anya-e0906n:3_0": "Pucchā – paṭhamamahāsaṁgītikāle āvuso dhammasaṁgāhakā mahākassapādayo mahātheravarā",
  "anya-e0906n:3_1": "porāṇasaṁgītikārā paṭhamaṁ vinayapiṭakaṁ saṁgāyitvā suttantapiṭake ca dīghamajjhimasaṁyuttaaṅguttarasaṁkhāte",
  "anya-e0906n:3_2": "cattāro mahānikāye saṁgāyitvā tadanantaraṁ kiṁ nāma pāvacanaṁ saṁgāyiṁsu.",
  "anya-e0906n:4_0": "Vissajjanā – paṭhamamahāsaṁgītikāle bhante dhammasaṁgāhakā mahākassapādayo mahātheravarā",
  "anya-e0906n:4_1": "porāṇasaṁgītikārā paṭhamaṁ vinayapiṭakaṁ saṁgāyitvā suttantapiṭake ca dīghamajjhimasaṁyuttaaṅguttarasaṁkhāte",
  "anya-e0906n:4_2": "cattāro nikāye saṁgāyitvā tadanantaraṁ abhidhammapiṭakaṁ nāma pāvacanaṁ saṁgāyiṁsu.",
  "anya-e0906n:5_0": "Pucchā – imissampi āvuso chaṭṭhasaṁgītiyaṁ sakalañceva vinayapiṭakaṁ saṁgītaṁ, te",
  "anya-e0906n:5_1": "ca cattāro mahānikāyā. Kālo dāni āvuso sampatto abhidhammapiṭakaṁ saṁgāyituṁ, tasmāhaṁ",
  "anya-e0906n:5_2": "taṁ tattha pucchitabbāni pucchissāmi. Abhidhammo nāmesa āvuso kenaṭṭhena abhidhammoti vuccati.",
  "anya-e0906n:6": "Vissajjanā – dhammātireka dhammavisesaṭṭhena bhante abhidhammoti vuccati.",
  "anya-e0906n:7": "Pucchā – so panesa āvuso abhidhammo kena kattha kadā ca adhigato.",
  "anya-e0906n:8": "Vissajjanā – so kho bhante abhidhammo sabbaññubuddhena mahābodhimaṇḍamūle vesākhapuṇṇamiyaṁ yathābhūtaṁ adhigato.",
  "anya-e0906n:9": "Pucchā – kattha panesa āvuso abhidhammo bhagavatā kadā ca vicito.",
  "anya-e0906n:10": "Vissajjanā – so kho bhante abhidhammo bhagavatā mahābodhimaṇḍe ratanagharasattāhe vicito.",
  "anya-e0906n:11": "Pucchā – kattha panesa āvuso abhidhammo bhagavatā kadā kassatthāya ca desito.",
  "anya-e0906n:12_0": "Vissajjanā – so kho bhante abhidhammo bhagavatā devesu tāvatiṁsesu pāricchattakamūlamhi",
  "anya-e0906n:12_1": "paṇḍukambalasilāyaṁ abhisambodhito sattame vasse mātaraṁ pamukhaṁ katvā dasahi cakkavāḷasahassehi",
  "anya-e0906n:12_2": "āgamma sannisinnānaṁ devatānaṁ caturoghanittharaṇatthāya anto vassaṁ desito.",
  "anya-e0906n:13": "Pucchā – kenesa āvuso abhidhammo paṭhamaṁ manussaloke patiggahito, kassa ca puna tena desito.",
  "anya-e0906n:14_0": "Vissajjanā – āyasmatā bhante sāriputtattherena dhammasenāpatinā esa abhidhammo paṭhamaṁ",
  "anya-e0906n:14_1": "manussaloke patiggahito, teneva bhante āyasmatā sāriputtattherena attano saddhivihārikānaṁ",
  "anya-e0906n:14_2": "pañcannaṁ bhikkhusatānaṁ desito.",
  "anya-e0906n:15": "Pucchā – ke āvuso sikkhanti.",
  "anya-e0906n:16": "Vissajjanā – sekhā ca bhante puthujjanā kalyāṇakā ca sikkhanti.",
  "anya-e0906n:17": "Pucchā – ke āvuso sikkhitasikkhā.",
  "anya-e0906n:18": "Vissajjanā – arahanto bhante sikkhitasikkhā.",
  "anya-e0906n:19": "Pucchā – ke āvuso dhārenti.",
  "anya-e0906n:20": "Vissajjanā – yesaṁ bhante vattati, te dhārenti.",
  "anya-e0906n:21": "Pucchā – kassa āvuso vacanaṁ.",
  "anya-e0906n:22": "Vissajjanā – bhagavato bhante vacanaṁ arahato sammāsambuddhassa.",
  "anya-e0906n:23": "Pucchā – kenāvuso ābhataṁ.",
  "anya-e0906n:24": "Vissajjanā – paraṁparāya bhante ābhataṁ.",
  "anya-e0906n:25": "Dhammasaṅgaṇī",
  "anya-e0906n:26": "Pucchā – so panesa āvuso abhidhammo dhammasaṅgaṇivibhaṅgādipakaraṇaparicchedavasena sattavidho. Tesu paṭhamaṁ bhagavatā kataraṁ pakaraṇaṁ desitaṁ.",
  "anya-e0906n:27": "Vissajjanā – paṭhamaṁ bhante dhammasaṅgaṇipakaraṇaṁ bhagavatā desitaṁ.",
  "anya-e0906n:28": "Pucchā – dhammasaṅgaṇiyaṁ āvuso atthi mātikā, atthi padabhājanīyaṁ. Tesu mātikaṁ nikkhipantena bhagavatā kataṁ nikkhittā.",
  "anya-e0906n:29_0": "Vissajjanā – mātikaṁ bhante nikkhipantena bhagavatā ‘‘kusalā dhammā akusalā dhammā",
  "anya-e0906n:29_1": "abyākatā dhammā. Sukhāya vedanāya sampayuttā dhammā dukkhāya vedanāya sampayuttā",
  "anya-e0906n:29_2": "dhammā adukkhamasukhāya vedanāya sampayuttā dhammā. Vipākā dhammā vipākadhammadhammā",
  "anya-e0906n:29_3": "nevavipākanavipākadhammadhammā’’ti evamādinā dvāvīsatiyā tikānaṁ vasena. ‘‘Hetū dhammā",
  "anya-e0906n:29_4": "na hetū dhammā. Sahetukā dhammā ahetukā dhammā.",
  "anya-e0906n:30_0": "Hetusampayuttā dhammā hetuvippayuttā dhammā. Hetū ceva dhammā sahetukā ca sahetukā",
  "anya-e0906n:30_1": "ceva dhammā na ca hetū. Hetū ceva dhammā hetusampayuttā ca hetusampayuttā ceva dhammā",
  "anya-e0906n:30_2": "na ca hetū. Na hetū kho pana dhammā sahetukāpi ahetukāpī’’ti evamādinā dukasatānañca",
  "anya-e0906n:30_3": "vasena mātikā nikkhittā.",
  "anya-e0906n:31": "Kāmāvacarakusala",
  "anya-e0906n:32_0": "Pucchā – abhidhammapiṭake āvuso dhammasaṅgaṇiyaṁ padabhājanīye cittuppādakaṇḍe kusalā",
  "anya-e0906n:32_1": "dhammātipadassa atthaṁ vibhajantena bhagavatā kathaṁ kāmāvacarakusalaṁ vitthārato vibhajitvā desitaṁ.",
  "anya-e0906n:33_0": "Vissajjanā – abhidhammapiṭake bhante dhammasaṅgaṇipakaraṇe cittuppādakaṇḍe kusalā",
  "anya-e0906n:33_1": "dhammāti padassa atthaṁ vibhajantena bhagavatā ‘‘katame dhammā kusalā. Yasmiṁ samaye",
  "anya-e0906n:33_2": "kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ",
  "anya-e0906n:33_3": "vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ",
  "anya-e0906n:33_4": "vā yaṁ yaṁ vā panārabbha. Tasmiṁ samaye phasso hoti vedanā hoti saññā hoti cetanā",
  "anya-e0906n:33_5": "hoti cittaṁ hoti vitakko hoti vicāro hoti pīti hoti sukhaṁ hoti cittassekaggatā hotī’’ti",
  "anya-e0906n:33_6": "evamādinā kāmāvacarakusalaṁ tīhi mahāvārehi vibhajitvā desitaṁ.",
  "anya-e0906n:34": "Rūpāvacarakusala",
  "anya-e0906n:35_0": "Pucchā – abhidhammapiṭake āvuso dhammasaṅgaṇīpāḷiyaṁ cittuppādakaṇḍe kusalā dhammāti",
  "anya-e0906n:35_1": "padassa atthaṁ vibhajantena bhagavatā kathaṁ rūpāvacarakusalañca arūpāvacarakusalañca",
  "anya-e0906n:35_2": "vitthārato vibhajitvā desitaṁ.",
  "anya-e0906n:36_0": "Vissajjanā – rūpāvacarakusalañca arūpāvacarakusalañca bhante ‘‘katame dhammā kusalā.",
  "anya-e0906n:36_1": "Yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi",
  "anya-e0906n:36_2": "savitakkaṁ savitakkaṁ vivekajaṁ pītisukhaṁ paṭhamaṁ jhānaṁ upasampajja viharati pathavīkasiṇa’’nti",
  "anya-e0906n:36_3": "evamādinā bhagavatā vitthārato desitaṁ.",
  "anya-e0906n:37": "Lokuttarākusala",
  "anya-e0906n:38": "Pucchā – abhidhammapiṭake āvuso dhammasaṅgaṇīpāḷiyaṁ cittuppādakaṇḍe kusalā dhammāti padassa atthaṁ vibhajantena bhagavatā kathaṁ lokuttarakusalaṁ vitthārato vibhajitvā desitaṁ.",
  "anya-e0906n:39_0": "Vissajjanā – abhidhammapiṭake bhante dhammasaṅgaṇiyaṁ cittuppādakaṇḍe kusalā dhammāti",
  "anya-e0906n:39_1": "padassa atthaṁ vibhajantena bhagavatā ‘‘katame dhammā kusalā. Yasmiṁ samaye lokuttaraṁ",
  "anya-e0906n:39_2": "jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā",
  "anya-e0906n:39_3": "vivicceva kāmehi…pe… paṭhamaṁ jhānaṁ upasampajja viharati dukkhapaṭipadaṁ dandhābhiñña’’nti",
  "anya-e0906n:39_4": "evamādinā bhagavatā lokuttarakusalaṁ vitthārato vibhajitvā desitaṁ.",
  "anya-e0906n:40": "Akusala",
  "anya-e0906n:41": "Pucchā – tattheva āvuso akusalā dhammāti mātikāpadassa atthaṁ vibhajantena bhagavatā kathaṁ akusalaṁ vitthārato vibhajitvā desitaṁ.",
  "anya-e0906n:42_0": "Vissajjanā – tattheva bhante akusalā dhammāti mātikāpadassa atthaṁ vibhajantena bhagavatā",
  "anya-e0906n:42_1": "‘‘katame dhammā akusalā. Yasmiṁ samaye akusalaṁ cittaṁ uppannaṁ hoti somanassasahagataṁ",
  "anya-e0906n:42_2": "diṭṭhigatasampayuttaṁ rūpārammaṇaṁ vā saddhārammaṇaṁ vā gandhārammaṇaṁ vā rasārammaṇaṁ",
  "anya-e0906n:42_3": "vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha. Tasmiṁ samaye phasso",
  "anya-e0906n:42_4": "hoti vedanā hoti saññā hoti cetanā hoti cittaṁ hotī’’ti evamādinā akusalaṁ vitthārato vibhajitvā desitaṁ.",
  "anya-e0906n:43": "Abyākata",
  "anya-e0906n:44_0": "Pucchā – abhidhammapiṭake āvuso dhammasaṅgaṇīpāḷiyaṁ cittuppādakaṇḍarūpakaṇḍesu abyākatā",
  "anya-e0906n:44_1": "dhammāti mātikāpadassa atthaṁ vibhajantena bhagavatā kathaṁ abyākatā dhammā vitthārato vibhajitvā desitā.",
  "anya-e0906n:45_0": "Vissajjanā – abhidhammapiṭake bhante dhammasaṅgaṇiyaṁ abyākatā dhammāti padassa atthaṁ",
  "anya-e0906n:45_1": "vibhajantena bhagavatā ‘‘katame dhammā abyākatā. Yasmiṁ samaye kāmāvacarassa kusalassa",
  "anya-e0906n:45_2": "kammassa katattā upacitattā vipākaṁ cakkhuviññāṇaṁ uppannaṁ hoti upekkhāsahagataṁ",
  "anya-e0906n:45_3": "rūpārammaṇaṁ. Tasmiṁ samaye phasso hoti vedanā hoti saññā hoti cetanā hoti cittaṁ",
  "anya-e0906n:45_4": "hotī’’ti evamādinā ca cittuppādakaṇḍe, rūpakaṇḍe ca ‘‘katame dhammā abyākatā. Kusalākusalānaṁ",
  "anya-e0906n:45_5": "dhammānaṁ vipākā kāmāvacarā rūpāvacarā arūpāvacarā apariyāpannā vedanākkhandho saññākkhandho",
  "anya-e0906n:45_6": "saṅkhārakkhandho viññāṇakkhandho. Ye ca dhammā kiriyā neva kusalā nākusalā na ca",
  "anya-e0906n:45_7": "kammavipākā. Sabbañca rūpaṁ asaṅkhatā ca dhātu. Ime dhammā abyākatā’’ti evamādinā",
  "anya-e0906n:45_8": "ca abyākatā dhammā vitthārato vibhajitvā desitā.",
  "anya-e0906n:46": "Vibhaṅga",
  "anya-e0906n:47": "Pucchā – sattasu āvuso abhidhammappakaraṇesu vibhaṅgappakaraṇe bhagavatā kati vibhaṅgā desitā.",
  "anya-e0906n:48_0": "Vissajjanā – abhidhammapiṭake bhante sattasu pakaraṇesu dutiye vibhaṅgappakaraṇe",
  "anya-e0906n:48_1": "khandhavibhaṅgo āyatanavibhaṅgo dhātuvibhaṅgo saccavibhaṅgo indriyavibhaṅgo paṭiccasamuppādavibhaṅgo",
  "anya-e0906n:48_2": "satipaṭṭhānavibhaṅgo sammappadhānavibhaṅgo iddhipādavibhaṅgo bojjhaṅgavibhaṅgo maggaṅgavibhaṅgo",
  "anya-e0906n:48_3": "jhānavibhaṅgo appamaññāvibhaṅgo sikkhāpadavibhaṅgo paṭisambhidāvibhaṅgo ñāṇavibhaṅgo",
  "anya-e0906n:48_4": "khuddakavatthuvibhaṅgo dhammahadayavibhaṅgoti bhagavatā aṭṭhārasa vibhaṅgā desitā.",
  "anya-e0906n:49": "Khandhavibhaṅga",
  "anya-e0906n:50": "Pucchā – tesu āvuso aṭṭhārasasu vibhaṅgesu paṭhame khandhavibhaṅge bhagavatā kathaṁ khandhā vitthārato vibhajitvā desitā.",
  "anya-e0906n:51_0": "Vissajjanā – tesu bhante aṭṭhārasasu vibhaṅgesu paṭhame khandhavibhaṅge ‘‘pañcakkhandhā",
  "anya-e0906n:51_1": "rūpakkhandho vedanākkhandho saññākkhandho saṅkhārakkhandho viññāṇakkhandho. Tattha",
  "anya-e0906n:51_2": "katamo rūpakkhandho, yaṁkiñci rūpaṁ atītānāgatapaccuppannaṁ ajjhattaṁ vā bahiddhā",
  "anya-e0906n:51_3": "vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, tadekajjhaṁ abhisaññūhitvā",
  "anya-e0906n:51_4": "abhisaṅkhipitvā ayaṁ vuccati rūpakkhandho’’ti evamādinā suttantabhājanīyaabhidhammabhājanīyapañhāpucchakasaṅkhātehi",
  "anya-e0906n:51_5": "tīhi mahānayehi bhagavatā khandhā vitthārato vibhajitvā desitā.",
  "anya-e0906n:52": "Āyatanavibhaṅga",
  "anya-e0906n:53": "Pucchā – dutiye pana āvuso āyatanavibhaṅge bhagavatā kathaṁ āyatanāni vitthārato vibhajitvā desitāni.",
  "anya-e0906n:54_0": "Vissajjanā – dutiye bhante āyatanavibhaṅge ‘‘dvādasāyatanāni cakkhāyatanaṁ rūpāyatanaṁ",
  "anya-e0906n:54_1": "sotāyatanaṁ saddāyatanaṁ ghānāyatanaṁ gandhāyatanaṁ jivhāyatanaṁ rasāyatanaṁ kāyāyatanaṁ",
  "anya-e0906n:54_2": "phoṭṭhabbāyatanaṁ manāyatanaṁ dhammāyatanaṁ. Cakkhuṁ aniccaṁ dukkhaṁ anattā vipariṇāmadhammaṁ,",
  "anya-e0906n:54_3": "rūpā aniccā dukkhā anattā vipariṇāmadhammā’’ti evamādinā bhagavatā suttantabhājanīyaabhidhammabhājanīyapañhāpucchakasaṅkhātehi",
  "anya-e0906n:54_4": "tīheva āyatanāni vitthārato vibhajitvā desitāni.",
  "anya-e0906n:55": "Dhātuvibhaṅga",
  "anya-e0906n:56": "Pucchā – abhidhammapiṭake āvuso vibhaṅgappakaraṇe tatiye dhātuvibhaṅge bhagavatā kathaṁ dhātuyo vitthārena vibhajitvā desitā.",
  "anya-e0906n:57_0": "Vissajjanā – tatiye bhante dhātuvibhaṅge ‘‘cha dhātuyo pathavīdhātu āpodhātu tejodhātu",
  "anya-e0906n:57_1": "vāyodhātu ākāsadhātu viññāṇadhātū’’ti bhante suttantabhājanīyaabhidhammabhājanīyapañhāpucchakasaṅkhātehi",
  "anya-e0906n:57_2": "tīhi mahānayehi bhagavatā dhātuyo vitthārato vibhajitvā desitā.",
  "anya-e0906n:58": "Saccavibhaṅga",
  "anya-e0906n:59": "Pucchā – catutthe pana āvuso saccavibhaṅge bhagavatā kathaṁ saccāni vitthārato vibhajitvā desitāni.",
  "anya-e0906n:60_0": "Vissajjanā – catutthe bhante saccavibhaṅge ‘‘cattāri ariyasaccāni dukkhaṁ ariyasaccaṁ,",
  "anya-e0906n:60_1": "dukkhasamudayaṁ ariyasaccaṁ, dukkhanirodhaṁ ariyasaccaṁ, dukkhanirodhagāminī paṭipadā",
  "anya-e0906n:60_2": "ariyasaccaṁ. Tattha katamaṁ dukkhaṁ ariyasaccaṁ, jātipi dukkhā, jarāpi dukkhā, maraṇampi",
  "anya-e0906n:60_3": "dukkhaṁ, sokaparidevadukkhadomanassupāyāsāpi dukkhā, appiyehi sampayogo dukkho, piyehi",
  "anya-e0906n:60_4": "vippayogo dukkho, yampicchaṁ na labhati, tampi dukkhaṁ, saṁkhittena pañcupādānakkhandhā",
  "anya-e0906n:60_5": "dukkhā’’ti evamādinā suttantabhājanīyaabhidhammabhājanīyapañhāpucchakasaṅkhātehi",
  "anya-e0906n:60_6": "tīhi mahānayehi bhagavatā saccāni vitthārato vibhajitvā desitāni.",
  "anya-e0906n:61": "Indriyavibhaṅga",
  "anya-e0906n:62": "Pucchā – pañcame pana āvuso indriyavibhaṅge bhagavatā kathaṁ indriyāni vitthārato vibhajitvā desitāni.",
  "anya-e0906n:63_0": "Vissajjanā – pañcame pana bhante indriyavibhaṅge ‘‘bāvīsatindriyāni cakkhundriyaṁ",
  "anya-e0906n:63_1": "sotindriyaṁ ghānindriyaṁ jivhindriyaṁ kāyindriyaṁ manindriyaṁ…pe… aññātāvindriya’’nti",
  "anya-e0906n:63_2": "evamādinā abhidhammabhājanīyapañhāpucchakasaṅkhātehi dvīhi mahānayehi bhagavatā indriyāni",
  "anya-e0906n:63_3": "vitthārato vibhajitvā desitāni.",
  "anya-e0906n:64": "Paṭiccasamuppāda vibhaṅga",
  "anya-e0906n:65": "Pucchā – abhidhammapiṭake āvuso vibhaṅgappakaraṇe chaṭṭhe paṭiccasamuppādavibhaṅge bhagavatā kathaṁ paṭiccasamuppādo vitthārena vibhajitvā desito.",
  "anya-e0906n:66_0": "Vissajjanā – chaṭṭhe bhante paṭiccasamuppādavibhaṅge ‘‘avijjāpaccayā saṅkhārā…pe…",
  "anya-e0906n:66_1": "samudayo hotī’’ti evamādinā bhagavatā paṭiccasamuppādo suttantabhājanīyaabhidhammabhājanīyasaṅkhātehi",
  "anya-e0906n:66_2": "dvīhi mahānayehi vitthārato vibhajitvā desito.",
  "anya-e0906n:67": "Satipaṭṭhānavibhaṅga",
  "anya-e0906n:68": "Pucchā – sattame pana āvuso satipaṭṭhānavibhaṅge bhagavatā kathaṁ satipaṭṭhānā vitthārato vibhajitvā desitā.",
  "anya-e0906n:69_0": "Vissajjanā – sattame bhante satipaṭṭhānavibhaṅge ‘‘cattāro satipaṭṭhānā idha bhikkhu",
  "anya-e0906n:69_1": "ajjhattaṁ kāye kāyānupassī viharati, bahiddhā kāye kāyānupassī viharati, ajjhattabahiddhā",
  "anya-e0906n:69_2": "kāye kāyānupassī viharati ātāpī sampajāno satimā vineyya loke abhijjhādomanassa’’nti",
  "anya-e0906n:69_3": "evamādinā suttantabhājanīyaabhidhammabhājanīyapañhāpucchakasaṅkhātehi tīhi mahānayehi",
  "anya-e0906n:69_4": "bhagavatā satipaṭṭhānā vitthārato vibhajitvā desitā.",
  "anya-e0906n:70": "Sammappadhānavibhaṅga",
  "anya-e0906n:71": "Pucchā – aṭṭhame pana āvuso sammappadhānavibhaṅge bhagavatā kathaṁ sammappadhānā vitthārato vibhajitvā desitā.",
  "anya-e0906n:72_0": "Vissajjanā – aṭṭhame bhante sammappadhānavibhaṅge ‘‘cattāro sammappadhānā idha bhikkhu",
  "anya-e0906n:72_1": "anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ",
  "anya-e0906n:72_2": "ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya",
  "anya-e0906n:72_3": "chandaṁ janeti vāyamati vīriyaṁ ārabhati cittaṁ paggaṇhāti padahati, anuppannānaṁ",
  "anya-e0906n:72_4": "kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti",
  "anya-e0906n:72_5": "padahati, uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya",
  "anya-e0906n:72_6": "bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahatī’’ti",
  "anya-e0906n:72_7": "evamādinā bhagavatā sammappadhānā vitthārato vibhajitvā desitā.",
  "anya-e0906n:73": "Iddhipādavibhaṅga",
  "anya-e0906n:74": "Pucchā – navame pana āvuso iddhipādavibhaṅge bhagavatā kathaṁ iddhipādā vitthārato vibhajitvā desitā.",
  "anya-e0906n:75_0": "Vissajjanā – navame bhante iddhipādavibhaṅge ‘‘cattāro iddhipādā idha bhikkhu chandasamādhipadhānasaṅkhārasamannāgataṁ",
  "anya-e0906n:75_1": "iddhipādaṁ bhāveti…pe… vīmaṁsāsamādhipadhānasaṅkhārasamannāgataṁ iddhipādaṁ bhāvetī’’ti",
  "anya-e0906n:75_2": "evamādinā tīhi mahānayehi bhagavatā iddhipādā vitthārato vibhajitvā desitā.",
  "anya-e0906n:76": "Bojjhaṅgavibhaṅga",
  "anya-e0906n:77": "Pucchā – abhidhammapiṭake āvuso vibhaṅgappakaraṇe dasame bojjhaṅgavibhaṅge bhagavatā kathaṁ bojjhaṅgā vitthārato vibhajitvā desitā.",
  "anya-e0906n:78_0": "Vissajjanā – dasame bhante bojjhaṅgavibhaṅge ‘‘satta bojjhaṅgā satisambojjhaṅgo dhammavicayasambojjhaṅgo",
  "anya-e0906n:78_1": "vīriyasambojjhaṅgo pītisambojjhaṅgo passaddhisambojjhaṅgo samādhisambojjhaṅgo upekkhāsambojjhaṅgo.",
  "anya-e0906n:78_2": "Tattha katamo satisambojjhaṅgo, idha bhikkhu satimā hoti paramena satinepakkena samannāgato",
  "anya-e0906n:78_3": "cirakatampi cirabhāsitampi saritā hoti anussaritā, ayaṁ vuccati satisambojjhaṅgo’’ti",
  "anya-e0906n:78_4": "evamādinā bhagavatā suttantabhājanīyaabhidhammabhājanīyapañhāpucchakasaṅkhātehi tīhi",
  "anya-e0906n:78_5": "nayehi bojjhaṅgā vitthārato vibhajitvā desitā.",
  "anya-e0906n:79": "Maggaṅgavibhaṅga",
  "anya-e0906n:80": "Pucchā – ekādasame pana āvuso maggaṅgavibhaṅge bhagavatā kathaṁ maggaṅgā vitthārato vibhajitvā desitā.",
  "anya-e0906n:81_0": "Vissajjanā – ekādasame bhante maggaṅgavibhaṅge ‘‘ariyo aṭṭhaṅgiko maggo. Seyyathidaṁ,",
  "anya-e0906n:81_1": "sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati",
  "anya-e0906n:81_2": "sammāsamādhī’’ti evamādinā bhagavatā suttantabhājanīyaabhidhammabhājanīyapañhāpucchakasaṅkhātehi",
  "anya-e0906n:81_3": "tīhi mahānayehi maggaṅgā vitthārato vibhajitvā desitā.",
  "anya-e0906n:82": "Jhānavibhaṅga",
  "anya-e0906n:83": "Pucchā – dvādasamo pana āvuso jhānavibhaṅgo bhagavatā kathaṁ vitthārena vibhajitvā desito.",
  "anya-e0906n:84_0": "Vissajjanā – dvādasamo bhante jhānavibhaṅgo ‘‘idha bhikkhu pātimokkhasaṁvarasaṁvuto",
  "anya-e0906n:84_1": "viharati ācāragocarasampanno aṇumattesu vajjesu bhayadassāvī samādāya sikkhati sikkhāpadesu",
  "anya-e0906n:84_2": "indriyesu guttadvāro bhojane mattaññū pubbarattāpararattaṁ jāgariyānuyogamanuyutto’’ti",
  "anya-e0906n:84_3": "evamādinā bhagavatā vitthārato vibhajitvā desito.",
  "anya-e0906n:85": "Appamaññāvibhaṅga",
  "anya-e0906n:86": "Pucchā – terasame pana āvuso appamaññāvibhaṅge bhagavatā kathaṁ appamaññāyo vitthārato vibhajitvā desitā.",
  "anya-e0906n:87_0": "Vissajjanā – terasame bhante appamaññāvibhaṅge ‘‘catasso appamaññāyo idha bhikkhu",
  "anya-e0906n:87_1": "mettāsahagatena cetasā ekaṁ disaṁ pharitvā viharati, tathā dutiyaṁ. Tathā tatiyaṁ.",
  "anya-e0906n:87_2": "Tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena",
  "anya-e0906n:87_3": "cetasā vipulena mahaggatena appamāṇena averena abyāpajjena pharitvā viharatī’’ti",
  "anya-e0906n:87_4": "evamādinā bhagavatā suttantabhājanīyaabhidhammabhājanīyapañhāpucchakasaṅkhātehi tīhi",
  "anya-e0906n:87_5": "mahānayehi appamaññāyo vitthārato vibhajitvā desitā.",
  "anya-e0906n:88": "Sikkhāpadavibhaṅga",
  "anya-e0906n:89": "Pucchā – abhidhammapiṭake āvuso vibhaṅgappakaraṇe cuddasame sikkhāpadavibhaṅge bhagavatā kathaṁ sikkhāpadāni vitthārato vibhajitvā desitāni.",
  "anya-e0906n:90_0": "Vissajjanā – cuddasame bhante sikkhāpadavibhaṅge ‘‘pañca sikkhāpadāni pāṇātipātā",
  "anya-e0906n:90_1": "veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī",
  "anya-e0906n:90_2": "sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī",
  "anya-e0906n:90_3": "sikkhāpadaṁ. Tattha katamaṁ pāṇātipātā veramaṇī sikkhāpadaṁ, yasmiṁ samaye kāmāvacaraṁ",
  "anya-e0906n:90_4": "kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassā’’ti",
  "anya-e0906n:90_5": "evamādinā abhidhammabhājanīyapañhāpucchakasaṅkhātehi dvīhi mahānayehi bhagavatā sikkhāpadāni",
  "anya-e0906n:90_6": "vitthārato vibhajitvā desitāni.",
  "anya-e0906n:91": "Paṭisambhidāvibhaṅga",
  "anya-e0906n:92": "Pucchā – pannarasame pana āvuso paṭisambhidāvibhaṅge bhagavatā kathaṁ paṭisambhidāyo vitthārato vibhajitvā desitā.",
  "anya-e0906n:93_0": "Vissajjanā – pannarasame bhante paṭisambhidāvibhaṅge ‘‘catasso paṭisambhidā atthapaṭisambhidā",
  "anya-e0906n:93_1": "dhammapaṭisambhidā niruttipaṭisambhidā paṭibhānapaṭisambhidā. Atthe ñāṇaṁ atthapaṭisambhidā,",
  "anya-e0906n:93_2": "dhamme ñāṇaṁ dhammapaṭisambhidā, tatra dhammaniruttābhilāpe ñāṇaṁ niruttipaṭisambhidā,",
  "anya-e0906n:93_3": "ñāṇesu ñāṇaṁ paṭibhānapaṭisambhidā’’ti evamādinā bhagavatā catasso paṭisambhidāyo",
  "anya-e0906n:93_4": "suttantabhājanīyaabhidhammabhājanīyapañhāpucchakasaṅkhātehi tīhi mahānayehi vitthārato vibhajitvā desitā.",
  "anya-e0906n:94": "Ñāṇavibhaṅga",
  "anya-e0906n:95": "Pucchā – soḷasame pana āvuso ñāṇavibhaṅge bhagavatā kathaṁ ñāṇāni vitthārato vibhajitvā desitāni.",
  "anya-e0906n:96_0": "Vissajjanā – soḷasame bhante ñāṇavibhaṅge ‘‘ekavidhena ñāṇavatthu pañcaviññāṇā na",
  "anya-e0906n:96_1": "hetū, ahetukā, hetuvippayuttā, sappaccayā , saṅkhatā, arūpā, lokiyā, sāsavā’’ti evamādinā",
  "anya-e0906n:96_2": "ekakato paṭṭhāya yāva dasakā bhagavatā ñāṇāni vitthārato vibhajitvā desitāni.",
  "anya-e0906n:97": "Khuddakavatthuvibhaṅga",
  "anya-e0906n:98": "Pucchā – abhidhammapiṭake āvuso vibhaṅgappakaraṇe sattarasamo khuddakavatthuvibhaṅgo bhagavatā kathaṁ desito.",
  "anya-e0906n:99_0": "Vissajjanā – abhidhammapiṭake bhante dutiye vibhaṅgappakaraṇe sattarasamo khuddakavatthuvibhaṅgo",
  "anya-e0906n:99_1": "‘‘jātimado, gottamado, ārogyamado, yobbanamado, jīvitamado’’ti evamādinā ekakato",
  "anya-e0906n:99_2": "paṭṭhāya yāva aṭṭhasatataṇhāvicaritaṁ bhagavatā vitthārato vibhajitvā desito.",
  "anya-e0906n:100": "Dhammahadayavibhaṅga",
  "anya-e0906n:101": "Pucchā – tattha āvuso aṭṭhārasamo dhammahadayavibhaṅgo bhagavatā kathaṁ vibhajitvā desito.",
  "anya-e0906n:102_0": "Vissajjanā – aṭṭhārasamo bhante dhammahadayavibhaṅgo ‘‘kati khandhā, kati āyatanāni,",
  "anya-e0906n:102_1": "kati dhātuyo, kati saccāni, kati indriyāni, kati hetū, kati āhārā, kati phassā, kati",
  "anya-e0906n:102_2": "vedanā, kati saññā, kati cetanā, kati cittāni. Pañcakkhandhā, dvādasāyatanāni, aṭṭhārasa",
  "anya-e0906n:102_3": "dhātuyo, cattāri saccāni, bāvīsatindriyāni, nava hetū, cattāro āhārā, satta phassā,",
  "anya-e0906n:102_4": "satta vedanā, satta saññā, satta cetanā, satta cittānī’’ti evamādinā sabbasaṅgāhakādīhi",
  "anya-e0906n:102_5": "dasahi vārehi bhagavatā vitthārena vibhajitvā desito.",
  "anya-e0906n:103": "Pucchā – kathañcāvuso tattha bhagavatā uppādakakammaāyuppamāṇavāro vitthārena vibhajitvā desito.",
  "anya-e0906n:104_0": "Vissajjanā – dānaṁ datvā sīlaṁ samādiyitvā uposathakammaṁ katvā kattha upapajjanti.",
  "anya-e0906n:104_1": "Dānaṁ datvā, sīlaṁ samādiyitvā uposathakammaṁ katvā appekacce khattiyamahāsālānaṁ",
  "anya-e0906n:104_2": "sahabyataṁ upapajjanti, appekacce brāhmaṇamahāsālānaṁ, appekacce gahapatimahāsālānaṁ,",
  "anya-e0906n:104_3": "appekacce cātumahārājikānaṁ devānaṁ, appekacce tāvatiṁsānaṁ devānaṁ, appekacce yāmānaṁ",
  "anya-e0906n:104_4": "devānaṁ, appekacce tusitānaṁ devānaṁ sahabyataṁ upapajjantīti evamādinā bhante tattha",
  "anya-e0906n:104_5": "bhagavatā uppādakakammaāyuppamāṇavāro vitthārena vibhajitvā desito.",
  "anya-e0906n:105": "Ukkhittā puññatejena, kāmarūpagatiṁ gatā;",
  "anya-e0906n:106": "Bhavaggatampi sampattā, punāgacchanti duggatiṁ –",
  "anya-e0906n:107": "Dhātukathā",
  "anya-e0906n:108_0": "Pucchā – tenāvuso bhagavatā aṭṭhārasahi buddhadhammehi samannāgatena abhidhamme aṭṭhārasahi",
  "anya-e0906n:108_1": "vibhaṅgehi paṭimaṇḍitaṁ dutiyaṁ vibhaṅgappakaraṇaṁ desetvā tadanantaraṁ dhātukathaṁ",
  "anya-e0906n:108_2": "nāma tatiyaṁ pakaraṇaṁ kathaṁ vibhajitvā desitaṁ.",
  "anya-e0906n:109_0": "Vissajjanā – tatiyaṁ bhante dhātukathaṁ nāma abhidhammapiṭakaṁ ‘‘saṅgaho asaṅgaho,",
  "anya-e0906n:109_1": "saṅgahitena asaṅgahitaṁ, asaṅgahitena saṅgahitaṁ, saṅgahitena saṅgahitaṁ, asaṅgahitena",
  "anya-e0906n:109_2": "asaṅgahitaṁ. Sampayogo vippayogo, sampayuttena vippayuttaṁ, vippayuttena sampayuttaṁ,",
  "anya-e0906n:109_3": "sampayuttena sampayuttaṁ, vippayuttena vippayuttaṁ. Saṅgahitena sampayuttaṁ vippayuttaṁ,",
  "anya-e0906n:109_4": "sampayuttena saṅgahitaṁ asaṅgahitaṁ, asaṅgahitena sampayuttaṁ vippayuttaṁ, vippayuttena",
  "anya-e0906n:109_5": "saṅgahitaṁ asaṅgahita’’nti evamādinā pañca mātikāyo paṭhamaṁ nikkhipitvā saṅgahāsaṅgahādīhi",
  "anya-e0906n:109_6": "cuddasahi nayehi bhagavatā vitthārato vibhajitvā desitaṁ.",
  "anya-e0906n:110": "Puggalapaññatti",
  "anya-e0906n:111": "Pucchā – tenāvuso bhagavatā sabbadhātukusalena abhidhammapiṭake tatiyaṁ dhātukathāpakaraṇaṁ desetvā tadanantaraṁ catutthaṁ puggalapaññattippakaraṇaṁ kathaṁ vibhajitvā desitaṁ.",
  "anya-e0906n:112_0": "Vissajjanā – abhidhammapiṭake bhante catutthaṁ puggalapaññattippakaraṇaṁ ‘‘cha paññattiyo",
  "anya-e0906n:112_1": "khandhapaññatti āyatanapaññatti dhātupaññatti saccapaññatti indriyapaññatti puggalapaññatti.",
  "anya-e0906n:112_2": "Kittāvatā khandhānaṁ khandhapaññatti, yāvatā pañcakkhandhā, rūpakkhandho vedanākkhandho",
  "anya-e0906n:112_3": "saññākkhandho saṅkhārakkhandho viññāṇakkhandho. Ettāvatā khandhānaṁ khandhapaññattī’’ti",
  "anya-e0906n:112_4": "evamādinā khandhāyatanadhātusaccaindriyapaññattiyo saṁkhittena uddisitvā puggalapaññattiṁ",
  "anya-e0906n:112_5": "ca ekakadukatikacatukkapañcakachakkasattakaaṭṭhakanavakadasakavasena vitthārato vibhajitvā bhagavatā desitā.",
  "anya-e0906n:113": "Kathāvatthu",
  "anya-e0906n:114_0": "Pucchā – tenāvuso bhagavatā sabbaparamatthapaññattidhammakusalena abhidhammapiṭake",
  "anya-e0906n:114_1": "catutthaṁ puggalapaññattippakaraṇaṁ desetvā tadanantaraṁ pañcamaṁ kathāvatthuppakaraṇaṁ kathaṁ desitaṁ.",
  "anya-e0906n:115_0": "Vissajjanā – sabbaparamatthapaññattidhammakusalena bhante bhagavatā loke aggapuggalena",
  "anya-e0906n:115_1": "abhidhammapiṭake catutthaṁ puggalapaññattippakaraṇaṁ desetvā tadanantaraṁ kathāvatthudesanāya",
  "anya-e0906n:115_2": "vāre sampatte ‘‘anāgate mama sāvako moggaliputtatissatthero nāma uppannaṁ sāsanamalaṁ",
  "anya-e0906n:115_3": "sodhetvā tatiyasaṅgītiṁ karonto bhikkhusaṅghassa majjhe nisinno sakavāde pañca suttasatāni",
  "anya-e0906n:115_4": "paravāde pañcāti suttasahassaṁ samodhānetvā, imaṁ pakaraṇaṁ bhājessatī’’ti tassokāsaṁ",
  "anya-e0906n:115_5": "karontena puggalavāre aṭṭhamukhā vādayuttiṁ ādiṁ katvā sabbakathāmaggesu asampuṇṇabhāṇavāratthāya",
  "anya-e0906n:115_6": "tantiyā mātikā nikkhepamattena pañcamaṁ kathāvatthuppakaraṇaṁ saṁkhepato desitaṁ.",
  "anya-e0906n:116": "Pucchā – adhunā pākaṭaṁ panāvuso vitthāraṁ kathāvatthuppakaraṇaṁ kadā kena kattha kathañca vitthārato vibhajitvā desitaṁ.",
  "anya-e0906n:117_0": "Vissajjanā – taṁ kho bhante bhagavato nayamukhaṁ nissāya āyasmatā mahāmoggaliputtatissattherena",
  "anya-e0906n:117_1": "tatiyasaṁgītikāle pāṭaliputte asokārāme saṭṭhibhikkhusatasahassānaṁ samāgame bhagavatā",
  "anya-e0906n:117_2": "dinnanayavasena tathāgatena ṭhapitamātikaṁ vibhajantena sakavāde pañcasuttasatāni",
  "anya-e0906n:117_3": "paravāde pañcāti suttasahassaṁ āharitvā idaṁ paravādamathanaṁ adhunā pākaṭaṁ kathāvatthuppakaraṇaṁ",
  "anya-e0906n:117_4": "vitthārato vibhajitvā desitaṁ.",
  "anya-e0906n:118": "Pucchā – kati āvuso tattha kathāyo tena āyasmatā mahāmoggaliputtatissattherena vitthārato vibhajitvā kathitā.",
  "anya-e0906n:119": "Vissajjanā – tattha bhante vācanāmaggato dve ca satāni sattavīsati ca kathāyo āyasmatā mahāmoggaliputtatissattherena vitthārato vibhajitvā kathitā.",
  "anya-e0906n:120": "Puggalakathā",
  "anya-e0906n:121": "Pucchā – kathañcāvuso tattha paṭhamā puggalakathā āyasmatā mahāmoggaliputtatissattherena vitthārato vibhajitvā kathitā.",
  "anya-e0906n:122_0": "Vissajjanā – puggalo upalabbhati saccikaṭṭhaparamatthenāti, āmantā. Yo saccikaṭṭho",
  "anya-e0906n:122_1": "paramattho, tato so puggalo upalabbhati saccikaṭṭhaparamatthenāti, na hevaṁ vattabbe.",
  "anya-e0906n:122_2": "Ājānāhi niggahaṁ hañci puggalo upalabbhati saccikaṭṭhaparamatthena, tena vata re",
  "anya-e0906n:122_3": "vattabbe ‘‘yo saccikaṭṭho paramattho, tato so puggalo upalabbhati saccikaṭṭhaparamatthenā’’ti.",
  "anya-e0906n:122_4": "Yaṁ tattha vadesi ‘‘vattabbe kho ‘puggalo upalabbhati saccikaṭṭhaparamatthena’, no",
  "anya-e0906n:122_5": "ca vattabbe ‘yo saccikaṭṭho paramattho, tato so puggalo upalabbhati saccikaṭṭhaparamatthenā’’ti,",
  "anya-e0906n:122_6": "micchāti evamādinā bhante tattha paṭhamā puggalakathā pañca bhāṇavāramattāya tantiyā",
  "anya-e0906n:122_7": "āyasmatā mahāmoggaliputtatissattherena vitthārato vibhajitvā kathitā.",
  "anya-e0906n:123": "Aññāṇakathā",
  "anya-e0906n:124": "Pucchā – abhidhammapiṭake āvuso kathāvatthuppakaraṇe dutiyavagge dutiyā aññāṇakathā āyasmatā mahāmoggaliputtatissattherena kathaṁ vitthārato vibhajitvā kathitā.",
  "anya-e0906n:125_0": "Vissajjanā – abhidhammapiṭake bhante pañcame kathāvatthuppakaraṇe dutiyavagge dutiyā",
  "anya-e0906n:125_1": "aññāṇakathā ‘‘atthi arahato aññāṇanti, āmantā. Atthi arahato avijjā avijjogho avijjāyogo",
  "anya-e0906n:125_2": "avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti, na hevaṁ vattabbe.",
  "anya-e0906n:125_3": "Natthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ",
  "anya-e0906n:125_4": "avijjānivaraṇanti, āmantā. Hañci natthi arahato avijjā avijjogho avijjāyogo avijjānusayo",
  "anya-e0906n:125_5": "avijjāpariyuṭṭhānaṁ avijjāsaṁyojanaṁ avijjānīvaraṇaṁ, no ca vata re vattabbe ‘‘atthi",
  "anya-e0906n:125_6": "arahato aññāṇa’’nti evamādinā āyasmatā mahāmoggaliputtatissattherena vitthārato vibhajitvā bhāsitā.",
  "anya-e0906n:126": "Asaññakathā",
  "anya-e0906n:127": "Pucchā – abhidhammapiṭake āvuso pañcame kathāvatthuppakaraṇe tatiyavagge ekādasamā asaññakathā āyasmatā mahāmoggaliputtatissattherena kathaṁ vitthārato vibhajitvā kathitā.",
  "anya-e0906n:128_0": "Vissajjanā – abhidhammapiṭake bhante pañcame kathāvatthuppakaraṇe tatiyavagge ekādasamā",
  "anya-e0906n:128_1": "asaññakathā ‘‘asaññasattesu saññā atthīti, āmantā. Saññābhavo saññāgati saññāsattāvāso",
  "anya-e0906n:128_2": "saññāsaṁsāro saññāyoni saññattabhāvapaṭilābhoti, na hevaṁ vattabbe’’ti evamādinā",
  "anya-e0906n:128_3": "āyasmatā mahāmoggaliputtatissattherena vitthārato vibhajitvā kathitā.",
  "anya-e0906n:129": "Asaññasattesu saññā atthi.",
  "anya-e0906n:130": "Saññābhavo saññāgati saññāsattāvāso saññāsaṁsāro saññāyoni saññattabhāvapaṭilābho.",
  "anya-e0906n:131": "Na hevaṁ vattabbe.",
  "anya-e0906n:132": "Nanu asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābho.",
  "anya-e0906n:133": "Hañci asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābho, no ca vata re vattabbe asaññasattesu saññā atthi.",
  "anya-e0906n:134": "Asaññasattesu saññā atthi.",
  "anya-e0906n:135": "Pañcavokārabhavo gati sattāvāso saṁsāro yoni attabhāvapaṭilābho.",
  "anya-e0906n:136": "Nanu ekavokārabhavo gati sattāvāso saṁsāro yoni attabhāvapaṭilābho.",
  "anya-e0906n:137": "Hañci ekavokārabhavo gati sattāvāso saṁsāro yoni attabhāvapaṭilābho, no ca vata re vattabbe asaññasattesu saññā atthi.",
  "anya-e0906n:138": "Chaṭṭhavagga",
  "anya-e0906n:139": "Pathavīdhātusanidassanātiādikathā",
  "anya-e0906n:140": "Pucchā – chaṭṭhavagge pana āvuso aṭṭhamā pathavīdhātu sanidassanātiādikathā āyasmatā mahāmoggaliputtatissattherena kathaṁ vitthārato vibhajitvā kathitā.",
  "anya-e0906n:141_0": "Vissajjanā – chaṭṭhavagge bhante aṭṭhamā pathavīdhātu sanidassanātiādikathā ‘‘pathavīdhātu",
  "anya-e0906n:141_1": "sanidassanāti āmantā. Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ",
  "anya-e0906n:141_2": "cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti, na hevaṁ vattabbe’’ti",
  "anya-e0906n:141_3": "evamādinā āyasmatā mahāmoggali puttatissattherena vitthārato vibhajitvā kathitā.",
  "anya-e0906n:142": "Pathavīdhātu sanidassanā.",
  "anya-e0906n:143": "Cakkhuñca paṭicca pathavīdhātuñca uppajjati cakkhuviññāṇaṁ.",
  "anya-e0906n:144": "Tena hi na vattabbaṁ cakkhuñca paṭicca pathavīdhātuñca uppajjati cakkhuviññāṇaṁ.",
  "anya-e0906n:145": "Antarābhavakathā",
  "anya-e0906n:146": "Pucchā – abhidhammapiṭake āvuso pañcame kathāvatthuppakaraṇe aṭṭhamavagge dutiyā antarābhavakathā āyasmatā mahāmoggaliputtatissattherena kathaṁ vitthārato vibhajitvā kathitā.",
  "anya-e0906n:147_0": "Vissajjanā – abhidhammapiṭake bhante pañcame kathāvatthuppakaraṇe aṭṭhamavagge dutiyā",
  "anya-e0906n:147_1": "antarābhavakathā ‘‘atthi antarābhavoti, āmantā. Kāmabhavoti, na hevaṁ vattabbe…pe…",
  "anya-e0906n:147_2": "atthi antarābhavoti, āmantā. Rūpabhavoti, na hevaṁ vattabbe…pe… atthi antarābhavoti,",
  "anya-e0906n:147_3": "āmantā. Arūpabhavoti, na hevaṁ vattabbe’’ti evamādinā āyasmatā mahāmoggaliputtatissattherena",
  "anya-e0906n:147_4": "vitthārato vibhajitvā kathitā.",
  "anya-e0906n:148": "Atthi antarābhavo.",
  "anya-e0906n:149": "Na hevaṁ vattabbe.",
  "anya-e0906n:150": "Atthi antarābhavo.",
  "anya-e0906n:151": "Kāmabhavassa ca rūpabhavassa ca antare atthi antarābhavo.",
  "anya-e0906n:152": "Na hevaṁ vattabbe.",
  "anya-e0906n:153": "Rūpabhavassa ca arūpabhavassa ca antare atthi antarābhavo.",
  "anya-e0906n:154": "Kāmabhavassa ca rūpabhavassa ca antare natthi antarābhavo.",
  "anya-e0906n:155": "Hañci kāmabhavassa ca rūpabhavassa ca antare natthi antarābhavo, no ca vata re vattabbe atthi antarābhavo.",
  "anya-e0906n:156": "Saḷāyatanuppattikathā",
  "anya-e0906n:157": "Pucchā – abhidhammapiṭake āvuso pañcame kathāvatthuppakaraṇe cuddasamavagge dutiyā saḷāyatanuppattikathā āyasmatā mahāmoggaliputtatissattherena kathaṁ vitthārato vibhajitvā desitā.",
  "anya-e0906n:158_0": "Vissajjanā – abhidhammapiṭake bhante pañcame kathāvatthuppakaraṇe cuddasamevagge",
  "anya-e0906n:158_1": "dutiyā saḷāyatanuppattikathā ‘‘saḷāyatanaṁ apubbaṁ acarimaṁ mātukucchismiṁ saṇṭhātīti,",
  "anya-e0906n:158_2": "āmantā. Sabbaṅgapaccaṅgī ahīnindriyo mātukucchismiṁ okkamatīti, na hevaṁ vattabbe’’ti",
  "anya-e0906n:158_3": "evamādinā āyasmatā mahāmoggaliputtatissattherena vitthārato vibhajitvā kathitā.",
  "anya-e0906n:159": "Saḷāyatanaṁ apubbaṁ acarimaṁ mātukucchismiṁ saṇṭhāti.",
  "anya-e0906n:160": "Sabbaṅgappaccaṅgī ahīnindriyo mātukucchismiṁ okkamati.",
  "anya-e0906n:161": "Na hevaṁ vattabbe.",
  "anya-e0906n:162": "Upapattesiyena cittena cakkhāyatanaṁ saṇṭhāti.",
  "anya-e0906n:163": "Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhanti.",
  "anya-e0906n:164": "Na hevaṁ vattabbe.",
  "anya-e0906n:165_0": "Pucchā – tenāvuso bhagavatā yamakapāṭihīrāvasāne tāvatiṁsadevalokaṁ gantvā dasasahassalokadhātūhi",
  "anya-e0906n:165_1": "āgamma sannisinnānaṁ devānaṁ abhidhammadesanaṁ desentena paṭhamaṁ abhidhammapiṭake",
  "anya-e0906n:165_2": "pañcappakaraṇāni desetvā tadanantaraṁ chaṭṭhaṁ yamakappakaraṇaṁ desentena kati yamakappakaraṇāni",
  "anya-e0906n:165_3": "vibhajitvā desitāni.",
  "anya-e0906n:166_0": "Vissajjanā – bhagavatā bhante yamassa visayātītena yamakapāṭihīrāvasāne tāvatiṁsadevalokaṁ",
  "anya-e0906n:166_1": "gantvā tattha dasasahassalokadhātūhi āgamma sannisinnānaṁ devatānaṁ abhidhammapiṭakaṁ",
  "anya-e0906n:166_2": "desentena abhidhammapiṭake pūrimāni pañcappakaraṇāni desetvā tadanantaraṁ chaṭṭhaṁ",
  "anya-e0906n:166_3": "yamakappakaraṇaṁ mūlayamakaṁ khandhayamakaṁ āyatanayamakaṁ dhātuyamakaṁ saccayamakaṁ",
  "anya-e0906n:166_4": "saṅkhārayamakaṁ anusayayamakaṁ cittayamakaṁ dhammayamakaṁ indriyayamakanti dasa yamakappakaraṇāni",
  "anya-e0906n:166_5": "vitthārato vibhajitvā desitāni.",
  "anya-e0906n:167": "Mūlayamaka",
  "anya-e0906n:168": "Pucchā – kathañcāvuso tattha bhagavatā paṭhamaṁ mūlayamakaṁ vitthārato vibhajitvā desitaṁ.",
  "anya-e0906n:169_0": "Vissajjanā – ye keci kusalā dhammā, sabbe te kusalamūlā. Ye vā pana kusalamūlā, sabbe",
  "anya-e0906n:169_1": "te dhammā kusalā. Ye keci kusalā dhammā, sabbe te kusalamūlena ekamūlā. Ye vā pana",
  "anya-e0906n:169_2": "kusalamūlena ekamūlā, sabbe te dhammā kusalā. Ye keci kusalamūlena ekamūlā dhammā,",
  "anya-e0906n:169_3": "sabbe te dhammā kusalamūlena aññamaññamūlā. Ye vā pana kusalamūlena aññamaññamūlā,",
  "anya-e0906n:169_4": "sabbe te dhammā kusalāti evamādinā bhante tattha bhagavatā paṭhamaṁ mūlayamakaṁ bāvīsatiyā",
  "anya-e0906n:169_5": "ca tikehi dukasatena ca vitthārato vibhajitvā desitaṁ.",
  "anya-e0906n:170": "Ye keci kusalā dhammā, sabbe te kusalamūlā.",
  "anya-e0906n:171": "Ye keci kusalā dhammā, sabbe te kusalamūlāti, tīṇeva kusalamūlāni avasesā kusalā dhammā, na kusalamūlā, ye vā pana kusalamūlā, sabbe te dhammā kusalāti, āmantā –",
  "anya-e0906n:172": "Khandhayamaka",
  "anya-e0906n:173": "Pucchā – abhidhammapiṭake āvuso chaṭṭhe yamakappakaraṇe dutiyaṁ khandhayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:174_0": "Vissajjanā – abhidhammapiṭake bhante chaṭṭhe yamakappakaraṇe dutiyaṁ khandhayamakaṁ",
  "anya-e0906n:174_1": "‘‘pañcakkhandhā – rūpakkhandho vedanākkhandho saññākkhandho saṅkhārakkhandho viññāṇakkhandho.",
  "anya-e0906n:174_2": "Rūpaṁ rūpakkhandho, rūpakkhandho rūpaṁ. Vedanā vedanākkhandho, vedanākkhandho vedanā.",
  "anya-e0906n:174_3": "Saññā saññākkhandho, saññākkhandho saññā. Saṅkhārā saṅkhārakkhandho, saṅkhārakkhandho",
  "anya-e0906n:174_4": "saṅkhārā. Viññāṇaṁ viññāṇakkhandho, viññāṇakkhandho viññāṇa’’nti evamādinā bhagavatā",
  "anya-e0906n:174_5": "paṇṇattivārapavattivārapariññāvārasaṅkhātehi tīhi vārehi vitthārato vibhajitvā desitaṁ.",
  "anya-e0906n:175": "Āyatanayamaka",
  "anya-e0906n:176": "Pucchā – abhidhammapiṭake āvuso chaṭṭhe yamakappakaraṇe tatiyaṁ āyatanayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:177_0": "Vissajjanā – abhidhammapiṭake bhante chaṭṭhe yamakappakaraṇe tatiyaṁ āyatanayamakaṁ",
  "anya-e0906n:177_1": "‘‘dvādasāyatanāni – cakkhāyatanaṁ sotāyatanaṁ ghānāyatanaṁ jivhāyatanaṁ kāyāyatanaṁ",
  "anya-e0906n:177_2": "rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manāyatanaṁ",
  "anya-e0906n:177_3": "dhammāyatanaṁ. Cakkhu cakkhāyatanaṁ, cakkhāyatanaṁ cakkhu. Sotaṁ sotāyatanaṁ, sotāyatanaṁ",
  "anya-e0906n:177_4": "sota’’nti evamādinā paṇṇattivārapavattivārapariññāvārasaṅkhātehi tīhi vārehi bhagavatā",
  "anya-e0906n:177_5": "vitthārato vibhajitvā desitaṁ.",
  "anya-e0906n:178": "Dhātuyamaka",
  "anya-e0906n:179": "Pucchā – abhidhammapiṭake āvuso chaṭṭhe yamakappakaraṇe dasasu yamakesu catutthaṁ dhātuyamakaṁ bhagavatā kathaṁ vitthārato vibhajitvā desitaṁ.",
  "anya-e0906n:180_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu catutthaṁ",
  "anya-e0906n:180_1": "dhātuyamakaṁ ‘‘aṭṭhārasa dhātuyo – cakkhudhātu sotadhātu ghānadhātu jivhādhātu kāyadhātu",
  "anya-e0906n:180_2": "rūpadhātu saddadhātu gandhadhātu rasadhātu phoṭṭhabbadhātu cakkhuviññāṇadhātu sotaviññāṇadhātu",
  "anya-e0906n:180_3": "ghānaviññāṇadhātu jivhāviññāṇadhātu kāyaviññāṇadhātu manodhātu manoviññāṇadhātu dhammadhātū’’ti",
  "anya-e0906n:180_4": "evamādinā bhagavatā paṇṇattivārapavattivārapariññāvārasaṅkhātehi tīhi mahāvārehi",
  "anya-e0906n:180_5": "vitthārato vibhajitvā desitaṁ.",
  "anya-e0906n:181": "Saccayamaka",
  "anya-e0906n:182": "Pucchā – abhidhammapiṭake āvuso chaṭṭhe yamakappakaraṇe dasasu yamakesu pañcamaṁ saccayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:183_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu pañcamaṁ",
  "anya-e0906n:183_1": "saccayamakaṁ ‘‘cattāri saccāni – dukkhasaccaṁ samudayasaccaṁ nirodhasaccaṁ maggasaccaṁ.",
  "anya-e0906n:183_2": "Dukkhaṁ dukkhasaccaṁ, dukkhasaccaṁ dukkhaṁ. Samudayo samudayasaccaṁ, samudayasaccaṁ",
  "anya-e0906n:183_3": "samudayo. Nirodho nirodhasaccaṁ, nirodhasaccaṁ nirodho. Maggo maggasaccaṁ, maggasaccaṁ",
  "anya-e0906n:183_4": "maggo’’ti evamādinā bhagavatā vitthārato vibhajitvā desitaṁ.",
  "anya-e0906n:184": "Saṅkhārayamaka",
  "anya-e0906n:185": "Pucchā – abhidhammapiṭake āvuso chaṭṭhe yamakappakaraṇe dasasu yamakesu chaṭṭhaṁ saṅkhārayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:186_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu chaṭṭhaṁ",
  "anya-e0906n:186_1": "saṅkhārayamakaṁ ‘‘tayo saṅkhārā – kāyasaṅkhāro vacīsaṅkhāro , cittasaṅkhāro. Assāsapassāsā",
  "anya-e0906n:186_2": "kāyasaṅkhāro, vitakkavicārā vacīsaṅkhārā, saññā ca vedanā ca cittasaṅkhāro ṭhapetvā",
  "anya-e0906n:186_3": "vitakkavicāre sabbepi cittasampayuttakā dhammā cittasaṅkhāro’’ti evamādinā bhagavatā",
  "anya-e0906n:186_4": "paṇṇattivārapavattivārapariññāvārasaṅkhātehi tīhi mahāvārehi vitthārato vibhajitvā desitaṁ.",
  "anya-e0906n:187": "Anusayayamaka",
  "anya-e0906n:188": "Pucchā – abhidhammapiṭake āvuso chaṭṭhe yamakappakaraṇe dasasu yamakesu sattamaṁ anusayayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:189_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu sattamaṁ",
  "anya-e0906n:189_1": "anusayayamakaṁ ‘‘satta anusayā – kāmarāgānusayo paṭighānusayo mānānusayo diṭṭhānusayo",
  "anya-e0906n:189_2": "vicikicchānusayo bhavarāgānusayo avijjānusayo. Kattha kāmarāgānusayo anuseti, kāmadhātuyā",
  "anya-e0906n:189_3": "dvīsu vedanāsu ettha kāmarāgānusayo anusetī’’ti evamādinā bhagavatā uppattiṭṭhānavāra",
  "anya-e0906n:189_4": "anusayavāra sānusayavāra pajahanavāra pariññāvāra pahīnavāra uppajjanavāra dhātuvārasaṅkhātehi",
  "anya-e0906n:189_5": "aṭṭhahi mahāvārehi vitthārato vibhajitvā desitaṁ.",
  "anya-e0906n:190": "Cittayamaka",
  "anya-e0906n:191": "Pucchā – abhidhammapiṭake āvuso chaṭṭhe yamakappakaraṇe dasasu yamakesu aṭṭhamaṁ cittayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:192_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu aṭṭhamaṁ",
  "anya-e0906n:192_1": "cittayamakaṁ ‘‘yassa cittaṁ uppajjati na nirujjhati, tassa cittaṁ nirujjhissati na",
  "anya-e0906n:192_2": "uppajjissati. Yassa vā pana cittaṁ nirujjhissati na uppajjissati, tassa cittaṁ uppajjati",
  "anya-e0906n:192_3": "na nirujjhatī’’ti evamādinā bhagavatā suddhacittasāmaññasuttantacittamissakavisesaabhidhammacittamissakavisesa-",
  "anya-e0906n:192_4": "saṅkhātehi tīhi mahānayeti vitthārato vibhajitvā desitaṁ.",
  "anya-e0906n:193": "Dhammayamaka",
  "anya-e0906n:194": "Pucchā – abhidhammapiṭake āvuso chaṭṭhe yamakappakaraṇe dasasu yamakesu navamaṁ dhammayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:195_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu navamaṁ",
  "anya-e0906n:195_1": "dhammayamakaṁ ‘‘kusalā kusalā dhammā, kusalā dhammā kusalā. Akusalā akusalā dhammā,",
  "anya-e0906n:195_2": "akusalā dhammā akusalā. Abyākatā abyākatā dhammā, abyākatā dhammā abyākatā’’ti evamādinā",
  "anya-e0906n:195_3": "bhagavatā paṇṇattivārapavattivārapariññāvārasaṅkhātehi tīhi mahāvārehi vitthārato vibhajitvā desitaṁ.",
  "anya-e0906n:196": "Indriyayamaka",
  "anya-e0906n:197": "Pucchā – abhidhammapiṭake āvuso chaṭṭhe yamakappakaraṇe dasasu yamakesu dasamaṁ indriyayamakaṁ bhagavatā kathaṁ vitthārato vibhajitvā desitaṁ.",
  "anya-e0906n:198_0": "Vissajjanā – abhidhammapiṭake bhante chaṭṭhe yamakappakaraṇe dasasu yamakesu dasamaṁ",
  "anya-e0906n:198_1": "indriyayamakaṁ ‘‘bāvīsatindriyāni – cakkhundriyaṁ sotindriyaṁ ghānindriyaṁ jivhindriyaṁ",
  "anya-e0906n:198_2": "kāyindriyaṁ itthindriyaṁ purisindriyaṁ jīvitindriyaṁ manindriyaṁ sukhindriyaṁ dukkhindriyaṁ",
  "anya-e0906n:198_3": "somanassindriyaṁ domanassindriyaṁ upekkhindriyaṁ saddhindriyaṁ vīriyindriyaṁ samādhindriyaṁ",
  "anya-e0906n:198_4": "paññindriyaṁ anaññātaññassāmītindriyaṁ aññindriyaṁ aññātāvindriya’’nti evamādinā",
  "anya-e0906n:198_5": "bhagavatā paṇṇattivāra pavattivāra pariññāvārasaṅkhātehi tīhi mahāvārehi vitthārato vibhajitvā desitaṁ.",
  "anya-e0906n:199": "Atītavāra",
  "anya-e0906n:200": "Pucchā – abhidhammapiṭake āvuso indriyayamake tīsu mahāvāresu pavattivāre uppādaatītavāro bhagavatā kathaṁ vitthārena vibhajitvā desito.",
  "anya-e0906n:201_0": "Vissajjanā – abhidhammapiṭake bhante indriyayamake tīsu mahāvāresu pavattivāre uppādaatītavāro",
  "anya-e0906n:201_1": "‘‘yassa cakkhundriyaṁ uppajjitta, tassa sotindriyaṁ, ghānindriyaṁ, jivhindriyaṁ,",
  "anya-e0906n:201_2": "kāyindriyaṁ, itthindriyaṁ, purisindriyaṁ, jīvitindriyaṁ, somanassindriyaṁ, upekkhindriyaṁ,",
  "anya-e0906n:201_3": "saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ,",
  "anya-e0906n:201_4": "uppajjitthāti, āmantā. Yassa vā pana manindriyaṁ uppajjittha, tassa cakkhundriyaṁ",
  "anya-e0906n:201_5": "uppajjitthāti, āmantā’’ti evamādinā bhagavatā vibhajitvā desito.",
  "anya-e0906n:202": "Uppādaanāgatavāra",
  "anya-e0906n:203": "Pucchā – abhidhammapiṭake āvuso indriyayamake tīsu mahāvāresu pavattivāre uppādaanāgatavāro bhagavatā kathaṁ vitthārena vibhajitvā desito.",
  "anya-e0906n:204_0": "Vissajjanā – abhidhammapiṭake bhante indriyayamake tīsu mahāvāresu pavattivāre uppādaanāgatavāro",
  "anya-e0906n:204_1": "‘‘yassa cakkhundriyaṁ uppajjissati, tassa sotindriyaṁ uppajjissatīti, āmantā. Yassa",
  "anya-e0906n:204_2": "vā pana sotindriyaṁ uppajjissati, tassa cakkhundriyaṁ uppajjissatī’’ti āmantā. Yassa",
  "anya-e0906n:204_3": "cakkhundriyaṁ uppajjissati, tassa ghānindriyaṁ, jivhindriyaṁ, kāyindriyaṁ uppajjissatīti,",
  "anya-e0906n:204_4": "ye rūpāvacaraṁ upapajjitvā parinibbāyissanti, tesaṁ cakkhundriyaṁ uppajjissati, no",
  "anya-e0906n:204_5": "ca tesaṁ kāyindriyaṁ uppajjissati, itaresaṁ tesaṁ cakkhundriyañca uppajjissati kāyindriyañca",
  "anya-e0906n:204_6": "uppajjissatī’’ti evamādinā bhagavatā vitthārato vibhajitvā desito.",
  "anya-e0906n:205_0": "Yassa cakkhundriyaṁ uppajjissati, tassa itthindriyaṁ uppajjissatīti. Ye rūpāvacaraṁ",
  "anya-e0906n:205_1": "upapajjitvā parinibbāyissanti, ye ca purisā eteneva bhāvena katici bhave dassetvā",
  "anya-e0906n:205_2": "parinibbāyissanti tesaṁ cakkhundriyaṁ uppajjissati, no ca tesaṁ itthindriyaṁ uppajjissati,",
  "anya-e0906n:205_3": "itaresaṁ tesaṁ cakkhundriyañca uppajjissati itthindriyañca uppajjissati.",
  "anya-e0906n:206_0": "Yassa cakkhundriyaṁ uppajjissati, tassa purisindriyaṁ uppajjissatīti, ye rūpāvacaraṁ",
  "anya-e0906n:206_1": "upapajjitvā parinibbāyissanti, yā ca itthiyo eteneva bhāvena katici bhave dassetvā",
  "anya-e0906n:206_2": "parinibbāyissanti, tesaṁ cakkhundriyaṁ uppajjissati, no ca tesaṁ purisindriyaṁ uppajjissati.",
  "anya-e0906n:206_3": "Itaresaṁ tesaṁ cakkhundriyañca uppajjissati purisindriyañca uppajjissati.",
  "anya-e0906n:207_0": "Yassa itthindriyaṁ uppajjissati, tassa purisindriyaṁ uppajjissatīti, yā itthiyo eteneva",
  "anya-e0906n:207_1": "bhāvena katici bhave dassetvā parinibbāyissanti, tāsaṁ itthindriyaṁ uppajjissati,",
  "anya-e0906n:207_2": "no ca tāsaṁ purisindriyaṁ uppajjissati. Itaresaṁ tesaṁ itthindriyañca uppajjissati",
  "anya-e0906n:207_3": "purisindriyañca uppajjissati.",
  "anya-e0906n:208": "Paṭṭhāna",
  "anya-e0906n:209_0": "Pucchā – tenāvuso bhagavatā jānatā passatā arahatā sammāsambuddhena abhisambuddhakālato",
  "anya-e0906n:209_1": "sattamavasse manussaloke yamakapāṭihīraṁ dassetvā tadanantaraṁ tāvatiṁsadevalokaṁ",
  "anya-e0906n:209_2": "gantvā tattha paṇḍukambalasilāyaṁ sannisīditvā dasahi cakkavāḷasahassehi āgamma sannisinnānaṁ",
  "anya-e0906n:209_3": "devānaṁ abhidhammadesanaṁ desentena yāva yamakappakaraṇā purimāni cha abhidhammappakaraṇāni",
  "anya-e0906n:209_4": "desetvā tadanantaraṁ kiṁnāma pakaraṇaṁ desitaṁ.",
  "anya-e0906n:210_0": "Vissajjanā – tena bhante bhagavatā jānatā passatā arahatā sammāsambuddhena abhisambuddhakālato",
  "anya-e0906n:210_1": "sattame vasse manussaloke sāvatthiyaṁ kaṇḍambamūle yamakapāṭihīraṁ dassetvā tadanantaraṁ",
  "anya-e0906n:210_2": "tāvatiṁsadevalokaṁ gantvā tattha paṇḍukambalasilāyaṁ sannipatitvā dasahi cakkavāḷasahassehi",
  "anya-e0906n:210_3": "āgamma sannisinnānaṁ devānaṁ abhidhammadesanaṁ desentena purimāni cha abhidhammappakaraṇāni",
  "anya-e0906n:210_4": "desetvā tadanantaraṁ anantanayasamantapaṭṭhānaṁ nāma sattamaṁ mahāpakaraṇaṁ desitaṁ.",
  "anya-e0906n:211": "Pucchā – taṁ panetaṁ āvuso paṭṭhānaṁ kenaṭṭhena paṭṭhānanti vuccati.",
  "anya-e0906n:212": "Vissajjanā – taṁ panetaṁ bhante paṭṭhānaṁ nānappakārapaccayaṭṭhena vibhajanaṭṭhena paṭṭhitaṭṭhena ca paṭṭhānanti vuccati.",
  "anya-e0906n:213": "Pucchā – tañcāvuso bhagavatā paṭṭhānamahāpakaraṇaṁ desentena katihi vārehi vibhajitvā desitaṁ.",
  "anya-e0906n:214": "Vissajjanā – taṁ kho bhante bhagavatā paṭṭhānamahāpakaraṇaṁ desentena mātikānikkhepavārasaṅkhāto paccayuddeso paccayaniddeso mahāvāreti dvīhi paricchedavārehi vibhajitvā desitaṁ.",
  "anya-e0906n:215": "Pucchā – tesu āvuso vāresu paṭhame mātikānikkhepavāre paccayuddesavāro bhagavatā kathaṁ desito.",
  "anya-e0906n:216_0": "Vissajjanā – tesu bhante dvīsu paricchedavāresu paṭhame mātikānikkhepavāre paccayuddese",
  "anya-e0906n:216_1": "hetupaccayo ārammaṇapaccayo adhipatipaccayo anantarapaccayo samanantarapaccayo sahajātapaccayo",
  "anya-e0906n:216_2": "aññamaññapaccayo nissayapaccayo…pe… avigatapaccayo’’ti. Evaṁ kho bhante bhagavatā vibhajitvā desito.",
  "anya-e0906n:217": "Pucchā – tadanantaraṁ pana āvuso paccayaniddesavāro bhagavatā kathaṁ vibhajitvā desito.",
  "anya-e0906n:218_0": "Vissajjanā – tadanantaraṁ pana bhante paccayaniddesavāro ‘‘hetupaccayoti – hetū hetusampayuttakānaṁ",
  "anya-e0906n:218_1": "dhammānaṁ taṁsamuṭṭhānānañca rūpānaṁ hetupaccayena paccayo. Ārammaṇapaccayoti – rūpārammaṇaṁ",
  "anya-e0906n:218_2": "cakkhuviññāṇadhātuyā taṁsampayuttakānañca dhammānaṁ ārammaṇapaccayena paccayo. Saddhāyatanaṁ",
  "anya-e0906n:218_3": "sotaviññāṇadhātuyā…. Gandhāyatanaṁ ghānaviññāṇadhātuyā…. Rasāyatanaṁ jivhāviññāṇadhātuyā….",
  "anya-e0906n:218_4": "Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ ārammaṇapaccayena",
  "anya-e0906n:218_5": "paccayo. Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā",
  "anya-e0906n:218_6": "taṁsampayuttakānañca dhammānaṁ ārammaṇapaccayena paccayo. Sabbe dhammā manoviññāṇadhātuyā",
  "anya-e0906n:218_7": "taṁsampayuttakānañca dhammānaṁ ārammaṇapaccayena paccayo. Yaṁ yaṁ dhammaṁ ārabbha",
  "anya-e0906n:218_8": "ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ",
  "anya-e0906n:218_9": "ārammaṇapaccayena paccayo’’ti evamādinā bhagavatā vibhajitvā desito.",
  "anya-e0906n:219": "Pucchā – tenāvuso…pe… sammāsambuddhena abhidhammapiṭake sattame mahāpakaraṇe dvīsu padhānavāresu dutiye mahāvāre kati ṭhānāni vibhajitvā desitāni.",
  "anya-e0906n:220_0": "Vissajjanā – abhidhammapiṭake bhante sattasu pakaraṇesu sattame anantanayasamantapaṭṭhāne",
  "anya-e0906n:220_1": "mahāpakaraṇe dvīsu padhānaparicchedavāresu dutiye mahāvāre dhammānulome cha paṭṭhānāni,",
  "anya-e0906n:220_2": "tathā dhammapaccanīye dhammānulomapaccanīye dhammapaccanīyānulometi catuvīsati paṭṭhānāni",
  "anya-e0906n:220_3": "bhagavatā vibhajitvā desitāni.",
  "anya-e0906n:221": "Dhammānuloma tikapaṭṭhāna",
  "anya-e0906n:222": "Pucchā – tesupi āvuso catuvīsatiyā paṭṭhānesu paṭhame dhammānulomatikapaṭṭhāne dvāvīsatitikā bhagavatā katihi vārehi vibhajitvā desitā.",
  "anya-e0906n:223_0": "Vissajjanā – tesu bhante catuvīsatiyā mahāpaṭṭhānesu paṭhame dhammānulomatikapaṭṭhāne",
  "anya-e0906n:223_1": "dvāvīsatitikā paṭiccavāro sahajātavāro paccayavāro nissayavāro saṁsaṭṭhavāro sampayuttavāro",
  "anya-e0906n:223_2": "pañhāvāroti sattahi sattahi vārehi vibhajitvā bhagavatā desitā.",
  "anya-e0906n:224": "Kusalatika paṭiccavāra",
  "anya-e0906n:225": "Pucchā – tesu cāvuso dvāvīsatiyā tikesu paṭhame kusalattike sattasu mahāvāresu paṭhamo paṭiccamahāvāro bhagavatā kathaṁ vibhajitvā desito.",
  "anya-e0906n:226_0": "Vissajjanā – tesu bhante dvāvīsatiyā tikesu paṭhame kusalattike sattasu mahāvāresu",
  "anya-e0906n:226_1": "paṭhamo paṭiccamahāvāro siyā kusalaṁ dhammaṁ paṭicca kusalo dhammo uppajjeyya hetupaccayā.",
  "anya-e0906n:226_2": "Siyā kusalaṁ dhammaṁ paṭicca akusalo dhammo uppajjeyya hetupaccayā. Siyā kusalaṁ",
  "anya-e0906n:226_3": "dhammaṁ paṭicca abyākato dhammo uppajjeyya hetupaccayā. Siyā kusalaṁ dhammaṁ paṭicca",
  "anya-e0906n:226_4": "kusalā ca abyākatā ca dhammā uppajjeyyuṁ hetupaccayā. Siyā kusalaṁ dhammaṁ paṭicca",
  "anya-e0906n:226_5": "akusalo ca abyākato ca dhammā uppajjeyyuṁ hetupaccayā. Siyā kusalaṁ dhammaṁ paṭicca",
  "anya-e0906n:226_6": "kusalo ca akusalo ca dhammā uppajjeyyuṁ hetupaccayā. Siyā kusalaṁ dhammaṁ paṭicca",
  "anya-e0906n:226_7": "kusalo ca akusalo ca abyākato ca dhammā uppajjeyyuṁ hetupaccayā’’ti evamādinā pucchāvārena",
  "anya-e0906n:226_8": "ca. ‘‘Kusalaṁ dhammaṁ paṭicca kusalo dhammo uppajjati hetupaccayā. Kusalaṁ ekaṁ khandhaṁ",
  "anya-e0906n:226_9": "paṭicca tayo khandhā, tayo khandhe paṭicca eko khandho, dve khandhe paṭicca dve khandhā.",
  "anya-e0906n:226_10": "Kusalaṁ dhammaṁ paṭicca abyākato dhammo uppajjati hetupaccayā. Kusale khandhe paṭicca",
  "anya-e0906n:226_11": "cittasamuṭṭhānaṁ rūpaṁ. Kusalaṁ dhammaṁ paṭicca kusalo ca abyākato ca dhammā uppajjanti",
  "anya-e0906n:226_12": "hetupaccayā. Kusalaṁ ekaṁ khandhaṁ paṭicca tayo khandhā cittasamuṭṭhānañca rūpaṁ,",
  "anya-e0906n:226_13": "tayo khandhe paṭicca eko khandho cittasamuṭṭhānañca rūpaṁ, dve khandhe paṭicca dve",
  "anya-e0906n:226_14": "khandhā cittasamuṭṭhānañca rūpa’’nti evamādinā vissajjanā vissajjanāvārena ca. ‘‘Hetuyā",
  "anya-e0906n:226_15": "nava, ārammaṇe tīṇi, adhipatiyā nava, anantare samanantare tīṇi, sahajāte nava, aññamaññe",
  "anya-e0906n:226_16": "tīṇi, nissaye nava, upanissaye tīṇi, purejāte tīṇi, āsevane tīṇi, kamme nava, vipāke",
  "anya-e0906n:226_17": "ekaṁ, āhāre jhāne indriye magge nava, sampayutte tīṇi, vippayutte atthiyā nava, natthiyā",
  "anya-e0906n:226_18": "vigate tīṇi, avigate navā’’ti evamādinā saṅkhyāvārena ca bhagavatā vitthārato vibhajitvā desito.",
  "anya-e0906n:227": "Siyā kusalaṁ dhammaṁ paṭicca kusalo dhammo uppajjeyya hetupaccayā.",
  "anya-e0906n:228": "Kusalatika sahajātavāra",
  "anya-e0906n:229_0": "Pucchā – tenāvuso bhagavatā…pe… sammāsambuddhena abhidhammapiṭake mahāpakaraṇe catuvīsatiyā",
  "anya-e0906n:229_1": "paṭṭhānesu paṭhame dhammānulomatikapaṭṭhāne dvāvīsatiyā tikesu paṭhame kusalattike",
  "anya-e0906n:229_2": "sattasu mahāvāresu dutiyo sahajātavāro kathaṁ vitthārena vibhajitvā desito.",
  "anya-e0906n:230_0": "Vissajjanā – abhidhammapiṭake bhante anantanayapaṭṭhāne mahāpakaraṇe catuvīsatiyā",
  "anya-e0906n:230_1": "paṭṭhānesu paṭhame dhammānulomatikapaṭṭhāne dvāvīsatiyā tikesu paṭhame kusalattike",
  "anya-e0906n:230_2": "sattasu mahāvāresu dutiyo sahajātāvāro ‘‘kusalaṁ dhammaṁ sahajāto kusalo dhammo uppajjati",
  "anya-e0906n:230_3": "hetupaccayā, kusalaṁ ekaṁ khandhaṁ sahajātā tayo khandhā, tayo khandhe sahajāto eko",
  "anya-e0906n:230_4": "khandho, dve khandhe sahajātā dve khandhā. Kusalaṁ dhammaṁ sahajāto abyākato dhammo",
  "anya-e0906n:230_5": "uppajjati hetupaccayā, kusale khandhe sahajātaṁ cittasamuṭṭhānaṁ rūpaṁ. Kusalaṁ dhammaṁ",
  "anya-e0906n:230_6": "sahajāto kusalo ca abyākato ca dhammā uppajjanti hetupaccayā, kusalaṁ ekaṁ khandhaṁ",
  "anya-e0906n:230_7": "sahajātā tayo khandhā cittasamuṭṭhānañca rūpaṁ, tayo khandhe sahajāto eko khandho",
  "anya-e0906n:230_8": "cittasamuṭṭhānañca rūpaṁ, dve khandhe cittasamuṭṭhānañca rūpa’’nti evamādinā vissajjanāvārena",
  "anya-e0906n:230_9": "ca. Hetuyā nava, ārammaṇe tīṇi, adhipatiyā nava, anantare samanantare tīṇī’’ti evamādinā",
  "anya-e0906n:230_10": "saṅkhyāvārena ca vācanāmaggato dvīhi vārehi paṭimaṇḍitvā bhagavatā vitthārato vibhajitvā desito.",
  "anya-e0906n:231": "Kusalatika paccayavāra",
  "anya-e0906n:232_0": "Pucchā – tenāvuso bhagavatā…pe… sammāsambuddhena paṭṭhānamahāpakaraṇe catuvīsatiyā",
  "anya-e0906n:232_1": "paṭṭhānesu paṭhame dhammānulomatikapaṭṭhāne dvāvīsatiyā tikesu paṭhame kusalattike",
  "anya-e0906n:232_2": "sattasu mahāvāresu tatiyo paccayavāro kathaṁ vibhajitvā vitthārena desito.",
  "anya-e0906n:233_0": "Vissajjanā – abhidhammapiṭake bhante sattasu pakaraṇesu sattame anantanayasamantapaṭṭhāne",
  "anya-e0906n:233_1": "mahāpakaraṇe catuvīsatiyā paṭṭhānesu paṭhame dhammānulomatikapaṭṭhāne bāvīsatiyā",
  "anya-e0906n:233_2": "tikesu paṭhame kusalattike sattasu mahāvāresu tatiyo paccayavāro ‘‘siyā kusalaṁ dhammaṁ",
  "anya-e0906n:233_3": "paccayā kusalo dhammo uppajjeyya hetupaccayā, siyā kusalaṁ dhammaṁ paccayā akusalo",
  "anya-e0906n:233_4": "dhammo uppajjeyya hetupaccayā, siyā kusalaṁ dhammaṁ paccayā abyākato dhammo uppajjeyya",
  "anya-e0906n:233_5": "hetupaccayā’’ti evamādinā pucchāvārena ca. ‘‘Kusalaṁ dhammaṁ paccayā kusalo dhammo",
  "anya-e0906n:233_6": "uppajjati hetupaccayā, kusalaṁ ekaṁ khandhaṁ paccayā tayo khandhā, tayo khandhe paccayā",
  "anya-e0906n:233_7": "eko khandho, dve khandhe paccayā dve khandhā’’ti evamādinā vissajjanāvārena ca. ‘‘Hetuyā",
  "anya-e0906n:233_8": "sattarasa, ārammaṇe satta, adhipatiyā sattarasa, anantare samanantare satta, sahajāte",
  "anya-e0906n:233_9": "sattarasa. Aññamaññe sattā’’ti evamādinā saṅkhyāvārena ca. Paccayānuloma paccaya",
  "anya-e0906n:233_10": "paccaniya paccayānuloma paccanīya paccaya paccanīyānulomasaṅkhātehi catūhi nayehi",
  "anya-e0906n:233_11": "vibhajitvā bhagavatā desito.",
  "anya-e0906n:234": "Kusalaṁ dhammaṁ paccayā kusalo dhammo uppajjati hetupaccayā. Kusalaṁ ekaṁ khandhaṁ paccayā tayo khandhā, tayo khandhe paccayā eko khandho, dve khandhe paccayā dve khandhā- ….",
  "anya-e0906n:235": "Pañhāvāra",
  "anya-e0906n:236_0": "Pucchā – tenāvuso bhagavatā…pe… sammāsambuddhena abhidhammapiṭake sattasu mahāpakaraṇesu",
  "anya-e0906n:236_1": "sattame paṭṭhānamahāpakaraṇe catuvīsatiyā paṭṭhānesu paṭhame dhammānulomatikapaṭṭhāne",
  "anya-e0906n:236_2": "dvāvīsatiyā tikesu paṭhame kusalattike sattasu mahāvāresu sattamo pañhāvāro kathaṁ",
  "anya-e0906n:236_3": "vitthārena vibhajitvā desito.",
  "anya-e0906n:237_0": "Vissajjanā – abhidhammapiṭake bhante sattasu pakaraṇesu sattame anantanayasamantapaṭṭhāne",
  "anya-e0906n:237_1": "mahāpakaraṇe catuvīsatiyā paṭṭhānesu paṭhame dhammānulomatikapaṭṭhāne dvāvīsatiyā",
  "anya-e0906n:237_2": "tikesu paṭhame kusalattike sattasu mahāvāresu sattamo pañhāvāro ‘‘siyā kusalo dhammo",
  "anya-e0906n:237_3": "kusalassa dhammassa hetupaccayena paccayo. Siyā kusalo dhammo akusalassa dhammassa",
  "anya-e0906n:237_4": "hetupaccayena paccayo. Siyā kusalo dhammo abyākatassa dhammassa hetupaccayena paccayo’’ti",
  "anya-e0906n:237_5": "evamādinā pucchāvārena ca. ‘‘Kusalo dhammo kusalassa dhammassa hetupaccayena paccayo,",
  "anya-e0906n:237_6": "kusalā hetū sampayuttakānaṁ khandhānaṁ hetupaccayena paccayo. Kusalo dhammo abyākatassa",
  "anya-e0906n:237_7": "dhammassa hetupaccayena paccayo, kusalā hetū cittasamuṭṭhānānaṁ rūpānaṁ hetupaccayena",
  "anya-e0906n:237_8": "paccayo’’ti evamādinā vissajjanāvārena ca ‘‘hetuyā satta, ārammaṇe nava, adhipatiyā",
  "anya-e0906n:237_9": "dasa, anantare samanantare satta, sahajāte nava, aññamaññe tīṇi, nissaye terasa,",
  "anya-e0906n:237_10": "upanissaye nava, purejāte pacchājāte āsevane tīṇi, kamme satta, vipāke ekaṁ. Āhāre",
  "anya-e0906n:237_11": "indriye jhāne magge satta, sampayutte tīṇi, vippayutte pañca, atthiyā terasa, natthiyā",
  "anya-e0906n:237_12": "vigate satta, avigate terasā’’ti evamādinā saṅkhyāvārena ca paccayānulomapaccayapaccanīyapaccayānulomapaccanīyapaccayapaccanīyānulomasaṅkhātehi",
  "anya-e0906n:237_13": "catūhi nayehi bhagavatā vitthārato vibhajitvā desito.",
  "anya-e0906n:238_0": "Kusalo dhammo kusalassa dhammassa hetupaccayena paccayo, kusalā hetū sampayuttakānaṁ",
  "anya-e0906n:238_1": "khandhānaṁ hetupaccayena paccayo. Kusalo dhammo abyākatassa dhammassa hetupaccayena",
  "anya-e0906n:238_2": "paccayo, kusalā hetū cittasamuṭṭhānānaṁ rūpānaṁ hetupaccayena paccayo. Kusalo dhammo",
  "anya-e0906n:238_3": "kusalassa ca abyākatassa ca dhammassa hetupaccayena paccayo, kusalā hetū sampayuttakānaṁ",
  "anya-e0906n:238_4": "khandhānaṁ cittasamuṭṭhānānañca rūpānaṁ hetupaccayena paccayo ….",
  "anya-e0906n:239": "Vissajjanāvāra",
  "anya-e0906n:240": "Hetupaccayavibhaṅga",
  "anya-e0906n:241_0": "Pucchā – tenāvuso bhagavatā…pe… sammāsambuddhena abhidhammapiṭake sattasu pakaraṇesu",
  "anya-e0906n:241_1": "sattame paṭṭhānamahāpakaraṇe catuvīsatiyā paṭṭhānesu paṭhame dhammānulomatikapaṭṭhāne",
  "anya-e0906n:241_2": "dvāvīsatiyā tikesu paṭhame kusalattike sattasu mahāvāresu sattame pañhāvāre pucchāvissajjanāsaṅkhyāvārasaṅkhātesu",
  "anya-e0906n:241_3": "tīsu vāresu vissajjanāvāre hetupaccayavibhaṅgo kathaṁ vitthārena vibhajitvā desito.",
  "anya-e0906n:242_0": "Vissajjanā – abhidhammapiṭake bhante sattasu pakaraṇesu sattame anantanayasamantapaṭṭhāne",
  "anya-e0906n:242_1": "mahāpakaraṇe catuvīsatiyā paṭṭhānesu paṭhame dhammānulomatikapaṭṭhāne dvāvīsatiyā",
  "anya-e0906n:242_2": "tikesu paṭhame kusalattike sattasu mahāvāresu sattame pañhāvāre paccayānulomapaccayapaccanīya",
  "anya-e0906n:242_3": "paccayānuloma paccanīyapaccaya paccayanīyānulomasaṅkhātesu catūsu nayesu paṭhame",
  "anya-e0906n:242_4": "paccayānulomanaye pucchāvāravissajjanāvārasaṅkhyāvārasaṅkhātesu tīsupi vāresu dutiye",
  "anya-e0906n:242_5": "vissajjanāvāre hetupaccayavibhaṅgo ‘‘kusalo dhammo kusalassa dhammassa hetupaccayena",
  "anya-e0906n:242_6": "paccayo, kusalā hetū sampayuttakānaṁ khandhānaṁ hetupaccayena paccayo. Kusalo dhammo",
  "anya-e0906n:242_7": "abyākatassa dhammassa hetupaccayena paccayo. Kusalā hetū cittasamuṭṭhānānaṁ rūpānaṁ",
  "anya-e0906n:242_8": "hetupaccayena paccayo. Kusalo dhammo kusalassa ca abyākatassa ca dhammassa hetupaccayena",
  "anya-e0906n:242_9": "paccayo, kusalā hetū sampayuttakānaṁ khandhānaṁ cittasamuṭṭhānānañca rūpānaṁ hetupaccayena",
  "anya-e0906n:242_10": "paccayo’’ti evamādinā bhagavatā vitthārato vibhajitvā desito.",
  "anya-e0906n:243_0": "… ‘‘Kusalo dhammo kusalassa dhammassa hetupaccayena paccayo, kusalā hetū sampayattakānaṁ",
  "anya-e0906n:243_1": "khandhānaṁ hetupaccayena paccayo. Kusalo dhammo abyākatassa dhammassa hetupaccayena",
  "anya-e0906n:243_2": "paccayo, kusalā hetū cittasamuṭṭhānaṁ rūpānaṁ hetupaccayena paccayo. Kusalo dhammo",
  "anya-e0906n:243_3": "kusalassa ca abyākatassa ca dhammassa hetupaccayena paccayo, kusalā hetū sampayuttakānaṁ",
  "anya-e0906n:243_4": "khandhānaṁ cittasamuṭṭhānānañca rūpānaṁ hetupaccayena paccayo’’.",
  "anya-e0906n:244": "Ārammaṇapaccayavibhaṅga",
  "anya-e0906n:245_0": "Pucchā – tenāvuso…pe… sammāsambuddhena abhidhammapiṭake sattasu pakaraṇesu sattame",
  "anya-e0906n:245_1": "paṭṭhānamahāpakaraṇe catuvīsatiyā paṭṭhānesu paṭhame dhammānulomatikapaṭṭhāne dvāvīsatiyā",
  "anya-e0906n:245_2": "tikesu paṭhame kusalattike sattasu mahāvāresu sattame pañhāvāre catūsu nayesu paṭhame",
  "anya-e0906n:245_3": "paccayānulomanaye pucchāvissajjanāsaṅkhyāvārasaṅkhātesu tīsu vāresu dutiye vissajjanāvāre",
  "anya-e0906n:245_4": "hetupaccayavibhaṅgādīsu catuvīsatiyā vibhaṅgesu dutiyo ārammaṇapaccayavibhaṅgo kathaṁ",
  "anya-e0906n:245_5": "vitthārena vibhajitvā desito.",
  "anya-e0906n:246_0": "Vissajjanā – abhidhammapiṭake bhante sattasu pakaraṇesu sattame anantanayasamantapaṭṭhāne",
  "anya-e0906n:246_1": "mahāpakaraṇe catuvīsatiyā paṭṭhānesu paṭhame dhammānulomatikapaṭṭhāne dvāvīsatiyā",
  "anya-e0906n:246_2": "tikesu paṭhame kusalattike sattasu mahāvāresu sattame pañhāvāre catūsu nayesu paṭhame",
  "anya-e0906n:246_3": "paccayānulomanaye tīsu ca vāresu dutiye vibhaṅgavāre hetupaccayavibhaṅgādīsu catuvīsatiyā",
  "anya-e0906n:246_4": "vibhaṅgesu dutiyo ārammaṇapaccayavibhaṅgo ‘‘kusalo dhammo kusalassa dhammassa ārammaṇapaccayena",
  "anya-e0906n:246_5": "paccayo, dānaṁ datvā sīlaṁ samādiyitvā uposathakammaṁ katvā taṁ paccavekkhati, pubbe",
  "anya-e0906n:246_6": "suciṇṇāni paccavekkhati, jhānā vuṭṭhahitvā jhānaṁ paccavekkhati, sekkhā gotrabhuṁ",
  "anya-e0906n:246_7": "paccavekkhanti, vodānaṁ paccavekkhanti, sekkhā maggā vuṭṭhahitvā maggaṁ paccavekkhanti,",
  "anya-e0906n:246_8": "sekkhā vā puthujjanā vā kusalaṁ aniccato dukkhato anattato vipassanti, cetopariyañāṇena",
  "anya-e0906n:246_9": "kusalacittasamaṅgissa cittaṁ jānanti, ākāsānañcāyatanakusalaṁ viññāṇañcāyatanakusalassa",
  "anya-e0906n:246_10": "ārammaṇapaccayena paccayo. Ākiñcaññāyatanakusalaṁ nevasaññānāsaññāyatanakusalassa",
  "anya-e0906n:246_11": "ārammaṇapaccayena paccayo. Kusalā khandhā iddhividhañāṇassa, cetopariyañāṇassa, pubbenivāsānussatiñāṇassa,",
  "anya-e0906n:246_12": "yathākammupagañāṇassa, anāgataṁsañāṇassa ārammaṇapaccayena paccayo’’ti evamādinā",
  "anya-e0906n:246_13": "bhagavatā vitthārato vibhajitvā desito.",
  "anya-e0906n:247": "Adhipatipaccayavibhaṅga",
  "anya-e0906n:248_0": "Pucchā – abhidhammapiṭake āvuso sattasu pakaraṇesu sattame paṭṭhānamahāpakaraṇe catuvīsatiyā",
  "anya-e0906n:248_1": "paṭṭhānesu paṭhame dhammānulomatikapaṭṭhānesu bāvīsatiyā tikesu paṭhame kusalattike",
  "anya-e0906n:248_2": "sattasu mahāvāresu sattame pañhāvāre catūsu nayesu paṭhame paccayānulomanaye pucchāvissajjanāsaṅkhyāsaṅkhātesu",
  "anya-e0906n:248_3": "tīsu vāresu dutiye vissajjanāsaṅkhāte vibhaṅgavāre hetupaccayavibhaṅgādīsu catuvīsatiyā",
  "anya-e0906n:248_4": "vibhaṅgesu tatiyo adhipatipaccayavibhaṅgo kathaṁ vitthārena vibhajitvā desito.",
  "anya-e0906n:249_0": "Vissajjanā – abhidhammapiṭake bhante sattasu pakaraṇesu sattame anantanayasamantapaṭṭhāne",
  "anya-e0906n:249_1": "mahāpakaraṇe catuvīsatiyā paṭṭhānesu paṭhame dhammānulomatikapaṭṭhāne bāvīsatiyā",
  "anya-e0906n:249_2": "tikesu paṭhame kusalattike sattasu mahāvāresu sattame pañhāvāre catūsu nayesu paṭhame",
  "anya-e0906n:249_3": "paccayānulomanaye pucchāvissajjanāsaṅkhyāsaṅkhātesu tīsu vāresu dutiye vissajjanāsaṅkhāte",
  "anya-e0906n:249_4": "vibhaṅgavāre hetupaccayavibhaṅgādīsu catuvīsatiyā vibhaṅgesu tatiyo adhipatipaccayavibhaṅgo",
  "anya-e0906n:249_5": "‘‘kusalo dhammo kusalassa dhammassa adhipatipaccayena paccayo. Ārammaṇādhipati, sahajātādhipati.",
  "anya-e0906n:249_6": "Ārammaṇādhipati–dānaṁ datvā sīlaṁ samādiyitvā uposathakammaṁ katvā taṁ garuṁ katvā",
  "anya-e0906n:249_7": "paccavekkhati. Pubbe suciṇṇāni garuṁ katvā paccavekkhati, jhānā vuṭṭhahitvā jhānaṁ",
  "anya-e0906n:249_8": "garuṁ katvā paccavekkhati, sekkhā gotrabhuṁ garuṁ katvā paccavekkhanti, vodānaṁ garuṁ",
  "anya-e0906n:249_9": "katvā paccavekkhanti, sekkhā maggā vuṭṭhahitvā maggaṁ garuṁ katvā paccavekkhanti.",
  "anya-e0906n:249_10": "Sahajātādhipati–kusalādhipati sampayuttakānaṁ khandhānaṁ adhipatipaccayena paccayo’’ti",
  "anya-e0906n:249_11": "evamādinā bhagavatā vitthārato vibhajitvā desito.",
  "anya-e0906n:250": "Anantarapaccayavibhaṅga",
  "anya-e0906n:251": "Pucchā – tenāvuso bhagavatā…pe… catuttho anantarapaccayavibhaṅgo kathaṁ vitthārena vibhajitvā desito.",
  "anya-e0906n:252_0": "Vissajjanā – abhidhammapiṭake bhante…pe… catuttho anantarapaccayavibhaṅgo ‘‘kusalo",
  "anya-e0906n:252_1": "dhammo kusalassa dhammassa anantarapaccayena paccayo, purimā purimā kusalā khandhā",
  "anya-e0906n:252_2": "pacchimānaṁ pacchimānaṁ kusalānaṁ khandhānaṁ anantarapaccayena paccayo. Anulomaṁ",
  "anya-e0906n:252_3": "gotrabhussa, anulomaṁ vodānassa, gotrabhu maggassa, vodānaṁ maggassa anantarapaccayena",
  "anya-e0906n:252_4": "paccayo’’ti evamādinā bhagavatā vitthārato vibhajitvā desito.",
  "anya-e0906n:253": "Sahajātapaccayavibhaṅga",
  "anya-e0906n:254": "Pucchā – tenāvuso…pe… chaṭṭho sahajātapaccayavibhaṅgo kathaṁ vitthārena vibhajitvā desito.",
  "anya-e0906n:255_0": "Vissajjanā – abhidhammapiṭake bhante…pe… chaṭṭho sahajātapaccayavibhaṅgo ‘‘kusalo",
  "anya-e0906n:255_1": "dhammo kusalassa dhammassa sahajātapaccayena paccayo, kusalo eko khandho tiṇṇannaṁ",
  "anya-e0906n:255_2": "khandhānaṁ sahajātapaccayena paccayo, tayo khandhā ekassa khandhassa sahajātapaccayena",
  "anya-e0906n:255_3": "paccayo, dve dvinnaṁ khandhānaṁ sahajātapaccayena paccayo. Kusalo dhammo abyākatassa",
  "anya-e0906n:255_4": "dhammassa sahajātapaccayena paccayo, kusalā khandhā cittasamuṭṭhānānaṁ rūpānaṁ sahajātapaccayena",
  "anya-e0906n:255_5": "paccayo’’ti evamādinā bhagavatā vitthārato vibhajitvā desito.",
  "anya-e0906n:256": "Upanissayapaccayavibhaṅga",
  "anya-e0906n:257": "Pucchā – tenāvuso bhagavatā…pe… navamo upanissayapaccayavibhaṅgo kathaṁ vitthārena vibhajitvā desito.",
  "anya-e0906n:258_0": "Vissajjanā – abhidhammapiṭake bhante…pe… navamo upanissayapaccayavibhaṅgo ‘‘kusalo",
  "anya-e0906n:258_1": "dhammo kusalassa dhammassa upanissayapaccayena paccayo. Ārammaṇūpanissayo, anantarūpanissayo,",
  "anya-e0906n:258_2": "pakatūpanissayo. Ārammaṇūpanissayo–dānaṁ datvā sīlaṁ samādiyitvā uposathakammaṁ katvā",
  "anya-e0906n:258_3": "kaṁ garuṁ katvā paccavekkhati…pe…",
  "anya-e0906n:259_0": "Pakatūpanissayo – saddhaṁ upanissāya dānaṁ deti sīlaṁ samādiyati uposathakammaṁ karoti,",
  "anya-e0906n:259_1": "jhānaṁ uppādeti, vipassanaṁ uppādeti, maggaṁ uppādeti, abhiññaṁ uppādeti, samāpattiṁ",
  "anya-e0906n:259_2": "uppādetī’’ti evamādinā bhagavatā vitthārato vibhajitvā desito.",
  "anya-e0906n:260": "Purejātapaccayavibhaṅga",
  "anya-e0906n:261": "Pucchā – tenāvuso…pe… dasamo purejātapaccayavibhaṅgo kathaṁ vitthārena vibhajitvā desito.",
  "anya-e0906n:262_0": "Vissajjanā – abhidhammapiṭake bhante…pe… dasamo purejātapaccayavibhaṅgo ‘‘abyākato",
  "anya-e0906n:262_1": "dhammo abyākatassa dhammassa purejātapaccayena paccayo. Ārammaṇapurejātaṁ, vatthupurejātaṁ.",
  "anya-e0906n:262_2": "Ārammaṇapurejātaṁ–arahā cakkhuṁ aniccato dukkhato anattato vipassati. Ghānaṁ, jivhaṁ,",
  "anya-e0906n:262_3": "kāyaṁ, rūpe, sadde, gandhe, rase, phoṭṭhabbe, vatthuṁ aniccato dukkhato anattato",
  "anya-e0906n:262_4": "vipassati. Dibbena cakkhunā rūpaṁ passati, dibbāya sotadhātuyā saddaṁ suṇāti, rūpāyatanaṁ",
  "anya-e0906n:262_5": "cakkhuviññāṇassa, saddāyatanaṁ sotaviññāṇassa, gandhāyatanaṁ ghānaviññāṇassa, rasāyatanaṁ",
  "anya-e0906n:262_6": "jivhāviññāṇassa, phoṭṭhabbāyatanaṁ kāyaviññāṇassa purejātapaccayena paccayo. Vatthupurejātaṁ–cakkhāyatanaṁ",
  "anya-e0906n:262_7": "cakkhuviññāṇassa, sotāyatanaṁ sotaviññāṇassa, ghānāyatanaṁ ghānaviññāṇassa, jivhāyatanaṁ",
  "anya-e0906n:262_8": "jivhāviññāṇassa, kāyāyatanaṁ kāyaviññāṇassa, vatthu vipākābyākatānaṁ kriyābyākatānaṁ",
  "anya-e0906n:262_9": "khandhānaṁ purejātapaccayena paccayo’’ti evamādinā bhagavatā vitthārato vibhajitvā desito.",
  "anya-e0906n:263": "Kammapaccayavibhaṅga",
  "anya-e0906n:264": "Pucchā – tenāvuso bhagavatā…pe… terasamo kammapaccayavibhaṅgo kathaṁ vitthārena vibhajitvā desito.",
  "anya-e0906n:265_0": "Vissajjanā – abhidhammapiṭake bhante…pe… terasamo kammapaccayavibhaṅgo ‘‘kusalo dhammo",
  "anya-e0906n:265_1": "kusalassa dhammassa kammapaccayena paccayo, kusalā cetanā sampayuttakānaṁ khandhānaṁ",
  "anya-e0906n:265_2": "kammapaccayena paccayo. Kusalo dhammo abyākatassa dhammassa kammapaccayena paccayo.",
  "anya-e0906n:265_3": "Sahajātā, nānākkhaṇikā. Sahajātā–kusalā cetanā cittasamuṭṭhānānaṁ rūpānaṁ kammapaccayena",
  "anya-e0906n:265_4": "paccayo. Nānākkhaṇikā–kusalā cetanā vipākānaṁ khandhānaṁ kaṭattā ca rūpānaṁ kammapaccayena",
  "anya-e0906n:265_5": "paccayo. Kusalo dhammo kusalassa ca abyākatassa ca dhammassa kammapaccayena paccayo.",
  "anya-e0906n:265_6": "Kusalā cetanā sampayuttakānaṁ khandhānaṁ cittasamuṭṭhānānañca rūpānaṁ kammapaccayena",
  "anya-e0906n:265_7": "paccayo’’ti evamādinā bhagavatā vitthārato vibhajitvā desito.",
  "anya-e0906n:266": "Āhārapaccayavibhaṅga",
  "anya-e0906n:267": "Pucchā – tenāvuso…pe… pannarasamo āhārapaccayavibhaṅgo kathaṁ vitthārena vibhajitvā desito.",
  "anya-e0906n:268_0": "Vissajjanā – abhidhammapiṭake bhante…pe… pannarasamo āhārapaccayavibhaṅgo ‘‘kusalo",
  "anya-e0906n:268_1": "dhammo kusalassa dhammassa āhārapaccayena paccayo. Kusalā āhārā sampayuttakānaṁ khandhānaṁ",
  "anya-e0906n:268_2": "āhārapaccayena paccayo. Kusalo dhammo abyākatassa dhammassa āhārapaccayena paccayo.",
  "anya-e0906n:268_3": "Kusalā āhārā cittasamuṭṭhānānaṁ rūpānaṁ āhārapaccayena paccayo’’ti evamādinā bhagavatā",
  "anya-e0906n:268_4": "vitthārato vibhajitvā desito.",
  "anya-e0906n:269": "Indriyapaccayavibhaṅga",
  "anya-e0906n:270": "Pucchā – tenāvuso bhagavatā…pe… soḷasamo indriyapaccayavibhaṅgo kathaṁ vitthārena vibhajitvā desito.",
  "anya-e0906n:271_0": "Vissajjanā – abhidhammapiṭake bhante…pe… soḷasamo indriyapaccayavibhaṅgo ‘‘kusalo",
  "anya-e0906n:271_1": "dhammo kusalassa dhammassa indriyapaccayena paccayo, kusalo indriyā sampayuttakānaṁ",
  "anya-e0906n:271_2": "khandhānaṁ indriyapaccayena paccayo. Kusalo dhammo abyākatassa dhammassa indriyapaccayena",
  "anya-e0906n:271_3": "paccayo, kusalā indriyā cittasamuṭṭhānānaṁ rūpānaṁ indriyapaccayena paccayo’’ti evamādinā",
  "anya-e0906n:271_4": "bhagavatā vitthārato vibhajitvā desito.",
  "anya-e0906n:272": "Saṅkhyāvāra",
  "anya-e0906n:273": "Pucchā – tenāvuso…pe… pucchāvissajjanāsaṅkhyāvārasaṅkhātesu tīsu vāresu tatiyo saṅkhyāvāro kathaṁ vitthārato vibhajitvā desito.",
  "anya-e0906n:274_0": "Vissajjanā – abhidhammapiṭake bhante…pe… tatiyo saṅkhyāvāro ‘‘hetuyā satta, ārammaṇe",
  "anya-e0906n:274_1": "nava, adhipatiyā dasa, anantara samanantare satta, sahajāte nava, aññamaññe tīṇi,",
  "anya-e0906n:274_2": "nissaye terasa, upanissaye nava, purejāte pacchājāte āsevane tīṇi , kamme satta,",
  "anya-e0906n:274_3": "vipāke ekaṁ, āhāre indriye jhāne magge satta, sampayutte tīṇi, vippayutte pañca,",
  "anya-e0906n:274_4": "atthiyā terasa, natthiyā vigate satta, avigate terasā’’ti evamādinā bhagavatā vitthārato vibhajitvā desito.",
  "anya-e0906n:275": "Hetu sahajāta nissaya atthi avigatanti satta, hetu sahajāta aññamañña nissaya atthi avigatanti tīṇi, hetu sahajāta aññamañña nissaya sampayutta atthi avigatanti tīṇi …",
  "anya-e0906n:276": "Vedanātika paṭiccavāra",
  "anya-e0906n:277": "Pucchā – tenāvuso bhagavatā…pe… paṭhamaṁ kusalattikaṁ vitthārato vibhajitvā tadanantaraṁ avasesā vedanāttikādayo ekavīsatitikā kathaṁ vitthārato vibhajitvā desitā.",
  "anya-e0906n:278_0": "Vissajjanā – abhidhammapiṭake bhante…pe… paṭhamaṁ kusalattikaṁ vitthārato vibhajitvā",
  "anya-e0906n:278_1": "tadanantaraṁ avasesā vedanāttikādayo ekavīsatitikā ‘‘sukhāya vedanāya sampayuttaṁ",
  "anya-e0906n:278_2": "dhammaṁ paṭicca sukhāya vedanāya sampayutto dhammo uppajjati hetupaccayā. Sukhāya",
  "anya-e0906n:278_3": "vedanāya sampayuttaṁ ekaṁ khandhaṁ paṭicca dve khandhā, dve khandhe paṭicca eko khandho,",
  "anya-e0906n:278_4": "paṭisandhikkhaṇe sukhāya vedanāya sampayuttaṁ ekaṁ khandhaṁ paṭicca dve khandhā,",
  "anya-e0906n:278_5": "dve khandhe paṭicca eko khandho’’ti evamādinā ca. Vipākaṁ dhammaṁ paṭicca vipāko",
  "anya-e0906n:278_6": "dhammo uppajjati hetupaccayā. Vipākaṁ ekaṁ khandhaṁ paṭicca tayo khandhā, tayo khandhe",
  "anya-e0906n:278_7": "paṭicca eko khandho, dve khandhe paṭicca dve khandhā, paṭisandhikkhaṇe vipākaṁ ekaṁ",
  "anya-e0906n:278_8": "khandhaṁ paṭicca tayo khandhā, tayo khandhe paṭicca eko khandho, dve khandhe paṭicca",
  "anya-e0906n:278_9": "dve khandhā. Vipākaṁ dhammaṁ paṭicca nevavipākanavipākadhammadhammo uppajjati hetupaccayā,",
  "anya-e0906n:278_10": "vipāke khandhe paṭicca cittasamuṭṭhānarūpaṁ, paṭisandhikkhaṇe vipāke khandhe paṭicca",
  "anya-e0906n:278_11": "kaṭattārūpaṁ, khandhe paṭicca vatthū’’ti evamādinā ca ekekasmiṁ tike sattahi sattahi",
  "anya-e0906n:278_12": "mahāvārehi ekekasmiñca mahāvāre catūhi catūhi nayehi bhagavatā vitthārato vibhajitvā desitā.",
  "anya-e0906n:279": "Dukapaṭṭhāna",
  "anya-e0906n:280": "Pucchā – tenāvuso…pe… tikapaṭṭhānādīsu chasu antogadhapaṭṭhānādīsu paṭhamaṁ tikapaṭṭhānaṁ desetvā tadanantaraṁ dukapaṭṭhānaṁ kathaṁ vitthārato vibhajitvā desitaṁ.",
  "anya-e0906n:281_0": "Vissajjanā – abhidhammapiṭake bhante…pe… tikapaṭṭhānādīsu chasu antogadhapaṭṭhānādīsu",
  "anya-e0906n:281_1": "paṭhamaṁ tikapaṭṭhānaṁ vibhajitvā tadanantaraṁ dukapaṭṭhānaṁ ‘‘hetuṁ dhammaṁ paṭicca",
  "anya-e0906n:281_2": "hetu dhammo uppajjati hetupaccayā, alobhaṁ paṭicca adoso amoho, adosaṁ paṭicca alobho",
  "anya-e0906n:281_3": "amoho, amohaṁ paṭicca alobho adoso. Lobhaṁ paṭicca moho, mohaṁ paṭicca lobho, dosaṁ",
  "anya-e0906n:281_4": "paṭicca moho, mohaṁ paṭicca doso’’ti evamādinā ca. Saraṇaṁ dhammaṁ paṭicca saraṇo",
  "anya-e0906n:281_5": "dammo uppajjati hetupaccayā, saraṇaṁ ekaṁ khandhaṁ paṭicca tayo khandhā, tayo khandhe",
  "anya-e0906n:281_6": "paṭicca eko khandho, dve khandhe paṭicca dve khandhā. Saraṇaṁ dhammaṁ paṭicca araṇo",
  "anya-e0906n:281_7": "dhammo uppajjati hetupaccayā, saraṇo khandhe paṭicca cittasamuṭṭhānaṁ rūpaṁ. Saraṇaṁ",
  "anya-e0906n:281_8": "dhammaṁ paṭicca saraṇo ca araṇo ca dhammā uppajjanti hetupaccayā. Saraṇaṁ ekaṁ khandhaṁ",
  "anya-e0906n:281_9": "paṭicca tayo khandhā cittasamuṭṭhānañca rūpaṁ, tayo khandhe paṭicca eko khandho cittasamuṭṭhānañca",
  "anya-e0906n:281_10": "rūpaṁ, dve khandhe paṭicca dve khandhā cittasamuṭṭhānañca rūpa’’nti evamādinā ca.",
  "anya-e0906n:281_11": "Ekekasmiṁ duke sattahi sattahi mahāvārehi ekekasmiñca mahāvāre catūhi catūhi nayehi",
  "anya-e0906n:281_12": "bhagavatā vitthārato vibhajitvā desitaṁ.",
  "anya-e0906n:282": "Saraṇaṁ dhammaṁ paṭicca saraṇo dhammo uppajjati hetupaccayā, saraṇaṁ ekaṁ khandhaṁ paṭicca tayo khandhā, tayo khandhe paṭicca eko khandho, dve",
  "anya-e0906n:283": "Khandhe paṭicca dve khandhā …",
  "anya-e0906n:284": "Dukatikapaṭṭhāna dukadukapaṭṭhāna",
  "anya-e0906n:285_0": "Pucchā – tenāvuso…pe… tikapaṭṭhānādīsu chasu antogadhapaṭṭhānesu paṭhamaṁ tikapaṭṭhānañca",
  "anya-e0906n:285_1": "dutiyaṁ dukapaṭṭhānañca vibhajitvā tadavasesāni dukatikapaṭṭhānādīni cattāro paṭṭhānāni",
  "anya-e0906n:285_2": "kathaṁ vibhajitvā desitāni.",
  "anya-e0906n:286_0": "Vissajjanā – abhidhammapiṭake bhante…pe… tikapaṭṭhānādīsu chasu antogadhapaṭṭhānesu",
  "anya-e0906n:286_1": "paṭhamaṁ tikapaṭṭhānañca dutiyaṁ dukapaṭṭhānañca vibhajitvā tadavasesā dukatikapaṭṭhānādayo",
  "anya-e0906n:286_2": "‘‘hetuṁ kusalaṁ dhammaṁ paṭicca hetu kusalo dhammo uppajjati hetupaccayā. Hetuṁ kusalaṁ",
  "anya-e0906n:286_3": "dhammaṁ paṭicca nahetu kusalo dhammo uppajjati hetupaccayā. Hetuṁ kusalaṁ dhammaṁ",
  "anya-e0906n:286_4": "paṭicca hetu kusalo ca nahetu kusalo ca dhammā uppajjanti hetupaccayā, nahetuṁ kusalaṁ",
  "anya-e0906n:286_5": "dhammaṁ paṭicca nahetu kusalo dhammo uppajjati hetupaccayā, nahetuṁ kusalaṁ dhammaṁ",
  "anya-e0906n:286_6": "paṭicca hetu kusalo dhammo uppajjati hetupaccayā, nahetuṁ kusalaṁ dhammaṁ paṭicca",
  "anya-e0906n:286_7": "hetu kusalo ca nahetu kusalo ca dhammā uppajjanti hetupaccayā’’ti evamādinā vitthārato",
  "anya-e0906n:286_8": "vibhajitvā desitāni.",
  "anya-e0906n:287": "Dhammapaccanīyapaṭṭhāna",
  "anya-e0906n:288": "Pucchā – tenāvuso bhagavatā…pe… paṭhamaṁ dhammānulomapaṭṭhānaṁ vibhajitvā tadanantaraṁ dutiyaṁ dhammapaccanīyapaṭṭhānaṁ kathaṁ vibhajitvā desitaṁ.",
  "anya-e0906n:289_0": "Vissajjanā – abhidhammapiṭake bhante…pe… paṭhamaṁ dhammānulomapaṭṭhānaṁ vibhajitvā",
  "anya-e0906n:289_1": "tadanantaraṁ dutiyaṁ dhammapaccanīyapaṭṭhānaṁ ‘‘nakusalaṁ dhammaṁ paṭicca nakusalo",
  "anya-e0906n:289_2": "dhammo uppajjati hetupaccayā. Akusalābyākataṁ ekaṁ khandhaṁ paṭicca akusalābyākatā",
  "anya-e0906n:289_3": "tayo khandhā cittasamuṭṭhānañca rūpaṁ. Tayo khandhe paṭicca eko khandho cittasamuṭṭhānañca",
  "anya-e0906n:289_4": "rūpaṁ. Dve khandhe paṭicca dve khandhā cittasamuṭṭhānañca rūpaṁ. Nakusalaṁ dhammaṁ",
  "anya-e0906n:289_5": "paṭicca naakusalo dhammo uppajjati hetu paccayā. Vipākābyākataṁ kiriyābyākataṁ ekaṁ",
  "anya-e0906n:289_6": "khandhaṁ paṭicca tayo khandhā cittasamuṭṭhānañca rūpaṁ. Tayo khandhe paṭicca eko",
  "anya-e0906n:289_7": "khandho cittasamuṭṭhānañca rūpaṁ. Dve khandhe paṭicca dve khandhā cittasamuṭṭhānañca",
  "anya-e0906n:289_8": "rūpaṁ. Paṭisandhikkhaṇe…pe… nakusalaṁ dhammaṁ paṭicca naabyākato dhammo uppajjati",
  "anya-e0906n:289_9": "hetupaccayā. Akusalaṁ ekaṁ khandhaṁ paṭicca tayo khandhā, tayo khandhe paṭicca eko",
  "anya-e0906n:289_10": "khandho, dve khandhe paṭicca dve khandhā’’ti evamādinā tikapaṭṭhānādīhi chahi antogadhapaṭṭhānehi",
  "anya-e0906n:289_11": "ekekasmiñca tikapaṭṭhāne dukapaṭṭhāne dukatikapaṭṭhāne tikadukapaṭṭhāne tikatikapaṭṭhāne",
  "anya-e0906n:289_12": "dukadukapaṭṭhāne sattahi sattahi mahāvārehi ekekasmiñca mahāvāre catūhi catūhi nayehi",
  "anya-e0906n:289_13": "bhagavatā vitthārato vibhajitvā desitaṁ.",
  "anya-e0906n:290": "Dhammānulomapaccanīyapaṭṭhāna",
  "anya-e0906n:291": "Pucchā – tenāvuso bhagavatā…pe… tatiyaṁ dhammānulomapaccanīyapaṭṭhānaṁ kathaṁ vitthārato vibhajitvā desitaṁ.",
  "anya-e0906n:292_0": "Vissajjanā – abhidhammapiṭake…pe… tatiyaṁ dhammānulomapaccanīyapaṭṭhānaṁ ‘‘kusalaṁ",
  "anya-e0906n:292_1": "dhammaṁ paṭicca nakusalo dhammo uppajjati hetupaccayā. Kusale khandhe paṭicca cittasamuṭṭhānarūpaṁ.",
  "anya-e0906n:292_2": "Kusalaṁ dhammaṁ paṭicca naakusalo dhammo uppajjati hetupaccayā. Kusalaṁ ekaṁ khandhaṁ",
  "anya-e0906n:292_3": "paṭicca tayo khandhā cittasamuṭṭhānañca rūpaṁ. Tayo khandhe paṭicca eko khandho cittasamuṭṭhānañca",
  "anya-e0906n:292_4": "rūpaṁ. Dve khandhe paṭicca dve khandhā cittasamuṭṭhānañca rūpaṁ. Kusalaṁ dhammaṁ",
  "anya-e0906n:292_5": "paṭicca naabyākato dhammo uppajjati hetupaccayā. Kusalaṁ ekaṁ khandhaṁ paṭicca tayo",
  "anya-e0906n:292_6": "khandhā, tayo khandhe paṭicca eko khandho, dve khandhe paṭicca dve khandhā. Kusalaṁ",
  "anya-e0906n:292_7": "dhammaṁ paṭicca naakusalo ca naabyākato ca dhammā uppajjanti hetupaccayā. Kusalaṁ",
  "anya-e0906n:292_8": "ekaṁ khandhaṁ paṭicca tayo khandhā…pe… dve khandhe paṭicca dve khandhā. Kusalaṁ dhammaṁ",
  "anya-e0906n:292_9": "paṭicca nakusalo ca naakusalo ca dhammā uppajjanti hetupaccayā. Kusale khandhe paṭicca",
  "anya-e0906n:292_10": "cittasamuṭṭhānarūpa’’nti evamādinā bhante tikapaṭṭhānādīhi chahi antogadhapaṭṭhānehi",
  "anya-e0906n:292_11": "ekekasmiñca tikapaṭṭhāne dukapaṭṭhāne tikadukapaṭṭhāne dukatikapaṭṭhāne tikatikapaṭṭhāne",
  "anya-e0906n:292_12": "dukadukapaṭṭhāne sattahi sattahi mahāvārehi ekekasmiñca mahāvāre catūhi catūhi nayehi",
  "anya-e0906n:292_13": "bhagavatā vitthārato vibhajitvā desitaṁ.",
  "anya-e0906n:293": "Dhammapaccanīyānulomapaṭṭhāna",
  "anya-e0906n:294": "Pucchā – tenāvuso bhagavatā…pe… dhammānulomādīsu padhānabhūtesu catūsu paṭṭhānesu catutthaṁ pariyosānabhūtaṁ dhammapaccanīyānulomapaṭṭhānaṁ kathaṁ vitthārato vibhajitvā desitaṁ.",
  "anya-e0906n:295_0": "Vissajjanā – abhidhammapiṭake bhante…pe… dhammānulomapaṭṭhānādīsu catūsu padhānabhūtesu",
  "anya-e0906n:295_1": "mahāpaṭṭhānesu catutthaṁ pariyosānabhūtaṁ dhammapaccanīyānulomapaṭṭhānaṁ ‘‘nakusalaṁ",
  "anya-e0906n:295_2": "dhammaṁ paṭicca akusalo dhammo uppajjati hetupaccayā, akusalaṁ ekaṁ khandhaṁ paṭicca",
  "anya-e0906n:295_3": "tayo khandhā, tayo khandhe paṭicca eko khandho, dve khandhe paṭicca dve khandhā.",
  "anya-e0906n:295_4": "Nakusalaṁ dhammaṁ paṭicca naakusalo dhammo uppajjati hetupaccayā. Akusale khandhe",
  "anya-e0906n:295_5": "paṭicca cittasamuṭṭhānarūpaṁ, vipākābyākataṁ kriyābyākataṁ ekaṁ khandhaṁ paṭicca",
  "anya-e0906n:295_6": "tayo khandhā cittasamuṭṭhānañca rūpaṁ…pe… dve khandhe paṭicca dve khandhā cittasamuṭṭhānañca",
  "anya-e0906n:295_7": "rūpaṁ. Khandhe paṭicca vatthu, vatthuṁ paṭicca khandhā. Nakusalaṁ dhammaṁ paṭicca",
  "anya-e0906n:295_8": "naabyākato dhammo uppajjati hetupaccayā, akusalaṁ ekaṁ khandhaṁ paṭicca tayo khandhā,",
  "anya-e0906n:295_9": "tayo khandhe paṭicca eko khandho, dve khandhe paṭicca dve khandhā’’ti evamādinā tikapaṭṭhānādīhi",
  "anya-e0906n:295_10": "cāti antogadhapabhedapaṭṭhānehi ekekasmiñca tikapaṭṭhāne dukapaṭṭhāne dukatikatikadukatikatikadukadukapaṭṭhāne",
  "anya-e0906n:295_11": "paṭiccavārādīhi sattahi mahāvārehi ekekasmiñca mahāvāre paccayānulomādīhi catūhi",
  "anya-e0906n:295_12": "catūhi nayehi bhagavatā vitthārato vibhajitvā desitaṁ."
}