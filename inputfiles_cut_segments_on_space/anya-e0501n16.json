{
  "anya-e0501n16:0": "17. Jhānapaccayo",
  "anya-e0501n16:1_0": "Satta jhānaṅgāni jhānapaccayo, vitakko vicāro pīti somanassaṁ domanassaṁ upekkhā",
  "anya-e0501n16:1_1": "ekaggatā. Tehi sahajātā pañcaviññāṇavajjitā cittacetasikadhammā ca rūpadhammā ca",
  "anya-e0501n16:1_2": "tassa paccayuppannā.",
  "anya-e0501n16:2_0": "Kenaṭṭhena jhānanti. Upanijjhāyanaṭṭhena jhānaṁ. Upanijjhāya naṭṭhenāti ca manasā",
  "anya-e0501n16:2_1": "ārammaṇaṁ upagantvā nijjhāyanaṭṭhena pekkhanaṭṭhena. Yathā hi issāso dūre ṭhatvā",
  "anya-e0501n16:2_2": "khuddake lakkhamaṇḍale saraṁ pavesento hatthehi saraṁ ujukañca niccalañca katvā maṇḍalañca",
  "anya-e0501n16:2_3": "vibhūtaṁ katvā cakkhunā nijjhāyanto paveseti. Evameva imehi aṅgehi cittaṁ ujukañca",
  "anya-e0501n16:2_4": "niccalañca katvā ārammaṇañca vibhūtaṁ katvā nijjhāyanto puggalo upanijjhāyatīti vuccati.",
  "anya-e0501n16:2_5": "Evaṁ upanijjhāyitvā yaṁkiñci kāyakammaṁ vā vacīkammaṁ vā manokammaṁ vā karonto avirajjhamāno karoti.",
  "anya-e0501n16:3_0": "Tattha kāyakammaṁ nāma abhikkamappaṭikkamādikaṁ vuccati. Vacīkammaṁ nāma akkharavaṇṇaparipuṇṇaṁ",
  "anya-e0501n16:3_1": "vacībhedakaraṇaṁ vuccati. Manokammaṁ nāma yaṁkiñci manasā ārammaṇavibhāvanaṁ vuccati.",
  "anya-e0501n16:3_2": "Dānakammaṁ vā pāṇātipāta kammaṁ vā anurūpehi jhānaṅgehi vinā dubbalena cittena kātuṁ",
  "anya-e0501n16:3_3": "na sakkā hoti. Esa nayo sesesu kusalākusala kammesūti.",
  "anya-e0501n16:4_0": "Ayañca attho vitakkādīnaṁ jhānaṅgadhammānaṁ visuṁ visuṁ sabhāva lakkhaṇehi dīpetabbo.",
  "anya-e0501n16:4_1": "Sampayuttadhamme ārammaṇābhiniropana lakkhaṇo vitakko, so cittaṁ ārammaṇe daḷhaṁ",
  "anya-e0501n16:4_2": "niyojeti. Ārammaṇānumajjanalakkhaṇo vicāro, so cittaṁ ārammaṇe daḷhaṁ saṁyojeti.",
  "anya-e0501n16:4_3": "Ārammaṇasampiyāyanalakkhaṇāpīti, sā cittaṁ ārammaṇe parituṭṭhaṁ karoti. Tissopi vedanā",
  "anya-e0501n16:4_4": "ārammaṇarasānu bhavanalakkhaṇā, tāpi cittaṁ ārammaṇe iṭṭhāniṭṭhamajjhattarasānubhavana",
  "anya-e0501n16:4_5": "kiccena daḷhappaṭibaddhaṁ karonti. Samādhānalakkhaṇā ekaggatā, sāpi cittaṁ ārammaṇe",
  "anya-e0501n16:4_6": "niccalaṁ katvā ṭhapetīti. Jhānapaccayadīpanā niṭṭhitā."
}