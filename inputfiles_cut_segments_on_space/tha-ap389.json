{
  "tha-ap389:0.1": "Therāpadāna ",
  "tha-ap389:0.2": "Avaṭaphalavagga ",
  "tha-ap389:0.3": "7. Kadaliphaladāyakattheraapadāna ",
  "tha-ap389:1.1": "“Kaṇikāraṁva jalitaṁ, ",
  "tha-ap389:1.2": "puṇṇamāyeva candimaṁ; ",
  "tha-ap389:1.3": "Jalantaṁ dīparukkhaṁva, ",
  "tha-ap389:1.4": "addasaṁ lokanāyakaṁ. ",
  "tha-ap389:2.1": "Kadaliphalaṁ paggayha, ",
  "tha-ap389:2.2": "adāsiṁ satthuno ahaṁ; ",
  "tha-ap389:2.3": "Pasannacitto sumano, ",
  "tha-ap389:2.4": "vanditvāna apakkamiṁ. ",
  "tha-ap389:3.1": "Ekattiṁse ito kappe, ",
  "tha-ap389:3.2": "yaṁ phalamadadiṁ tadā; ",
  "tha-ap389:3.3": "Duggatiṁ nābhijānāmi, ",
  "tha-ap389:3.4": "phaladānassidaṁ phalaṁ. ",
  "tha-ap389:4.1": "Kilesā jhāpitā mayhaṁ, ",
  "tha-ap389:4.2": "…pe… ",
  "tha-ap389:4.3": "viharāmi anāsavo. ",
  "tha-ap389:5.1": "Svāgataṁ vata me āsi, ",
  "tha-ap389:5.2": "…pe… ",
  "tha-ap389:5.3": "kataṁ buddhassa sāsanaṁ. ",
  "tha-ap389:6.1": "Paṭisambhidā catasso, ",
  "tha-ap389:6.2": "…pe… ",
  "tha-ap389:6.3": "kataṁ buddhassa sāsanaṁ”. ",
  "tha-ap389:7.1": "Itthaṁ sudaṁ āyasmā kadaliphaladāyako thero imā gāthāyo abhāsitthāti. ",
  "tha-ap389:8.1": "Kadaliphaladāyakattherassāpadānaṁ sattamaṁ. "
}