{
  "atk-s0303a12:0": "13. Jhānasaṁyuttaṁ",
  "atk-s0303a12:1": "1. Samādhimūlakasamāpattisuttavaṇṇanā",
  "atk-s0303a12:2_0": "662. Jhānasaṁyuttassa paṭhame samādhikusaloti paṭhamaṁ jhānaṁ pañcaṅgikaṁ dutiyaṁ",
  "atk-s0303a12:2_1": "tivaṅgikanti evaṁ aṅgavavatthānakusalo. Na samādhismiṁ samāpattikusaloti cittaṁ hāsetvā",
  "atk-s0303a12:2_2": "kallaṁ katvā jhānaṁ samāpajjituṁ na sakkoti. Iminā nayena sesapadānipi veditabbāni.",
  "atk-s0303a12:3": "2-55. Samādhimūlakaṭhitisuttādivaṇṇanā",
  "atk-s0303a12:4_0": "663-716. Dutiyādīsu na samādhismiṁ ṭhitikusaloti jhānaṁ ṭhapetuṁ akusalo, sattaṭṭhaaccharāmattaṁ",
  "atk-s0303a12:4_1": "jhānaṁ ṭhapetuṁ na sakkoti. Na samādhismiṁ vuṭṭhānakusaloti jhānato vuṭṭhātuṁ akusalo,",
  "atk-s0303a12:4_2": "yathāparicchedena vuṭṭhātuṁ na sakkoti. Na samādhismiṁ kallitakusaloti cittaṁ hāsetvā",
  "atk-s0303a12:4_3": "kallaṁ kātuṁ akusalo. Na samādhismiṁ ārammaṇakusaloti kasiṇārammaṇesu akusalo. Na",
  "atk-s0303a12:4_4": "samādhismiṁ gocarakusaloti kammaṭṭhānagocare ceva bhikkhācāragocare ca akusalo. Na",
  "atk-s0303a12:4_5": "samādhismiṁ abhinīhārakusaloti kammaṭṭhānaṁ abhinīharituṁ akusalo. Na samādhismiṁ",
  "atk-s0303a12:4_6": "sakkaccakārīti jhānaṁ appetuṁ sakkaccakārī na hoti. Na samādhismiṁ sātaccakārīti",
  "atk-s0303a12:4_7": "jhānappanāya satatakārī na hoti, kadācideva karoti. Na samādhismiṁ sappāyakārīti",
  "atk-s0303a12:4_8": "samādhissa sappāye upakārakadhamme pūretuṁ na sakkoti. Tato paraṁ samāpattiādīhi",
  "atk-s0303a12:4_9": "padehi yojetvā catukkā vuttā. Tesaṁ attho vuttanayeneva veditabbo. Sakalaṁ panettha",
  "atk-s0303a12:4_10": "jhānasaṁyuttaṁ lokiyajjhānavaseneva kathitanti.",
  "atk-s0303a12:5": "Jhānasaṁyuttavaṇṇanā niṭṭhitā.",
  "atk-s0303a12:6": "Iti sāratthappakāsiniyā saṁyuttanikāya-aṭṭhakathāya",
  "atk-s0303a12:7": "Khandhavaggavaṇṇanā niṭṭhitā.",
  "atk-s0303a12:8": "Saṁyuttanikāya-aṭṭhakathāya dutiyo bhāgo."
}