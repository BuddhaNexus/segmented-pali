{
  "tika-vin07t12:0": "3. Nissaggiyakaṇḍaṁ",
  "tika-vin07t12:1": "2. Dutiyanissaggiyādipācittiyasikkhāpadavaṇṇanā",
  "tika-vin07t12:2": "733. Nissaggiyesupi paṭhamaṁ uttānameva.",
  "tika-vin07t12:3_0": "740. Dutiye ayyāya dammīti evaṁ paṭiladdhanti nissaṭṭhapaṭiladdhaṁ, nissaṭṭhaṁ paṭilabhitvāpi",
  "tika-vin07t12:3_1": "yaṁ uddissa dāyakehi dinnaṁ, tattheva dātabbaṁ. Tenāha “yathādāneyeva upanetabba”nti.",
  "tika-vin07t12:3_2": "Akālacīvaratā, taṁ ñatvā kālacīvaranti lesena bhājāpanaṁ, paṭilābhoti tīṇi aṅgāni.",
  "tika-vin07t12:4": "743. Tatiye metanti mamevetaṁ cīvaraṁ. Upasampannatā, parivattitavikappanupagacīvarassa sakasaññāya acchindanādīti dve aṅgāni.",
  "tika-vin07t12:5": "748-752. Catutthe āhaṭasappiṁ datvāti attano datvā. Yamakaṁ pacitabbanti sappiñca telañca ekato pacitabbaṁ. Lesena gahetukāmatā, aññassa viññatti, paṭilābhoti tīṇi aṅgāni.",
  "tika-vin07t12:6_0": "753. Pañcame sāti thullanandā. Ayanti sikkhamānā. Cetāpetvāti jānāpetvāti idha vuttaṁ,",
  "tika-vin07t12:6_1": "mātikāṭṭhakathāyaṁ pana “attano kappiyabhaṇḍena ‘idaṁ nāma āharā’ti aññaṁ parivattāpetvā”ti vuttaṁ.",
  "tika-vin07t12:7": "758. Chaṭṭhe pāvārikassāti dussavāṇijakassa.",
  "tika-vin07t12:8": "764. Sattame saññācitakenāti sayaṁ yācitakenapīti attho.",
  "tika-vin07t12:9": "769-789. Aṭṭhamato yāvadvādasamā uttānameva.",
  "tika-vin07t12:10": "Nissaggiyavaṇṇanānayo niṭṭhito."
}