{
  "anya-e0105n0:0": "Namo tassa bhagavato arahato sammāsambuddhassa.",
  "anya-e0105n0:1": "Visuddhimagga nidānakathā",
  "anya-e0105n0:2_0": "Visuddhimaggo nāmāyaṁ gantho piṭakattayasārabhūto sakalaloke paṭipattidīpakaganthānaṁ",
  "anya-e0105n0:2_1": "aggo hoti seṭṭho pamukho pāmokkho uttamo pavaro cāti viññūhi pasattho. Tattha hi",
  "anya-e0105n0:2_2": "saṅgītittayārūḷhassa tepiṭakabuddhavacanassa atthaṁ saṁkhipitvā sikkhattayasaṅgahitaṁ",
  "anya-e0105n0:2_3": "brahmacariyaṁ paripuṇṇaṁ pakāsitaṁ suvisadañca. Evaṁ pasatthassetassa visuddhimaggassa",
  "anya-e0105n0:2_4": "nidānakathāyapi bhavitabbameva. Tasmādāni tampakāsanatthamidaṁ pañhakammaṁ vuccati –",
  "anya-e0105n0:3": "“So panesa visuddhimaggo kena kato, kadā kato, kattha kato, kasmā kato, kimatthaṁ kato, kiṁ nissāya kato, kena pakārena kato, kissa sakalaloke patthaṭo”ti.",
  "anya-e0105n0:4": "Tattha kena katoti ācariyabuddhaghosattheravarena tepiṭakasaṅgahaṭṭhakathākārena kato.",
  "anya-e0105n0:5": "Kadā katoti amhākaṁ bhagavato sammāsambuddhassa sakalalokanāthassa parinibbutikālato pacchā dasame vassasatake (973 -buddhavasse) kato.",
  "anya-e0105n0:6": "Kattha katoti sīhaḷadīpe anurādhapure mahāvihāre kato.",
  "anya-e0105n0:7": "Kasmā katoti visuddhikāmānaṁ sādhujanānaṁ tadadhigamupāyaṁ sammāpaṭipattinayaṁ ñāpetukāmatāsaṅkhātena attano ajjhāsayena sañcoditattā, saṅghapālattherena ca ajjhesitattā kato.",
  "anya-e0105n0:8_0": "Ettha pana ṭhatvā ācariyabuddhaghosattherassa uppatti kathetabbā, sā ca mahāvaṁse",
  "anya-e0105n0:8_1": "(cūḷavaṁsotipi voharite dutiyabhāge) sattatiṁsamaparicchede pannarasādhikadvisatagāthāto",
  "anya-e0105n0:8_2": "(37, 215) paṭṭhāya bāttiṁsāya gāthāhi pakāsitāyeva. Kathaṁ? –",
  "anya-e0105n0:9": "Mahāvaṁsa-buddhaghosakathā",
  "anya-e0105n0:10": "215.",
  "anya-e0105n0:11": "Bodhimaṇḍasamīpamhi, jāto brāhmaṇamāṇavo;",
  "anya-e0105n0:12": "Vijjā-sippa-kalā-vedī, tīsu vedesu pāragū.",
  "anya-e0105n0:13": "216.",
  "anya-e0105n0:14": "Sammā viññātasamayo, sabbavādavisārado;",
  "anya-e0105n0:15": "Vādatthī jambudīpamhi, āhiṇḍanto pavādiko.",
  "anya-e0105n0:16": "217.",
  "anya-e0105n0:17": "Vihārameka’māgamma, rattiṁ pātañjalīmataṁ;",
  "anya-e0105n0:18": "Parivatteti sampuṇṇa-padaṁ suparimaṇḍalaṁ.",
  "anya-e0105n0:19": "218.",
  "anya-e0105n0:20": "Tattheko revato nāma, mahāthero vijāniya;",
  "anya-e0105n0:21": "“Mahāpañño ayaṁ satto, dametuṁ vaṭṭatī”ti, so.",
  "anya-e0105n0:22": "219.",
  "anya-e0105n0:23": "“Ko nu gadrabharāvena, viravanto”ti abravi;",
  "anya-e0105n0:24": "“Gadrabhānaṁ rave atthaṁ, kiṁ jānāsī”ti āha taṁ.",
  "anya-e0105n0:25": "220.",
  "anya-e0105n0:26": "“Ahaṁ jāne”ti vutto so, otāresi sakaṁ mataṁ;",
  "anya-e0105n0:27": "Puṭṭhaṁ puṭṭhaṁ viyākāsi, viraddhampi ca dassayi.",
  "anya-e0105n0:28": "221.",
  "anya-e0105n0:29": "“Tena hi tvaṁ sakaṁ vāda-motārehī”ti codito;",
  "anya-e0105n0:30": "Pāḷi’māhā’bhidhammassa, attha’massa na so’dhigā.",
  "anya-e0105n0:31": "222.",
  "anya-e0105n0:32": "Āha“kasse’sa manto”ti,“buddhamanto”ti so’bravi;",
  "anya-e0105n0:33": "“Dehi metaṁ”ti vutte hi, “gaṇha pabbajja taṁ”iti.",
  "anya-e0105n0:34": "223.",
  "anya-e0105n0:35": "Mantatthī pabbajitvā so, uggaṇhi piṭakattayaṁ;",
  "anya-e0105n0:36": "Ekāyano ayaṁ maggo, iti pacchā ta’maggahi.",
  "anya-e0105n0:37": "224.",
  "anya-e0105n0:38": "Buddhassa viya gambhīra-ghosattā naṁ viyākaruṁ;",
  "anya-e0105n0:39": "Buddhaghosoti ghoso hi, buddho viya mahītale.",
  "anya-e0105n0:40": "225.",
  "anya-e0105n0:41": "Tattha ñāṇodayaṁñāṇodayaṁ nāmapakaraṇaṁ idāni kuhiñcipi na dissati; nāma, katvā pakaraṇaṁ tadā;",
  "anya-e0105n0:42": "Dhammasaṅgaṇiyākāsi, kacchaṁ so aṭṭhasāliniṁidāni dissamānā pana aṭṭhasālinī sīhaḷadīpikāyeva; na jambudīpikā; parato (54-55 piṭṭhesu) esa āvibhavissati.",
  "anya-e0105n0:43": "226.",
  "anya-e0105n0:44": "Parittaṭṭhakathañceva parittaṭṭhakathanti piṭakattayassa saṅkhepato atthavaṇṇanābhūtā khuddakaṭṭhakathāti adhippetā bhavesu, kātuṁ ārabhi buddhimā;",
  "anya-e0105n0:45": "Taṁ disvā revato thero, idaṁ vacanamabravi.",
  "anya-e0105n0:46": "227.",
  "anya-e0105n0:47_0": "“Pāḷimattaṁ idhānītaṁ, natthi aṭṭhakathā idha ettha sagībhittayārūḷhā moggaliputtatissattherassa",
  "anya-e0105n0:47_1": "santikā uggahitā sissānusissaparamparātatā mūlaṭṭhakathā kasmā jambudīpe sabbaso",
  "anya-e0105n0:47_2": "antarahitāti vimaṁsitabbaṁ;",
  "anya-e0105n0:48": "Tathācariyavādā ca, bhinnarūpā na vijjare.",
  "anya-e0105n0:49": "228.",
  "anya-e0105n0:50": "Sīhaḷaṭṭhakathā suddhā, mahindena matīmatā;",
  "anya-e0105n0:51": "Saṅgītittayamārūḷhaṁ, sammāsambuddhadesitaṁ.",
  "anya-e0105n0:52": "229.",
  "anya-e0105n0:53": "Sāriputtādigītañca, kathāmaggaṁ samekkhiya;",
  "anya-e0105n0:54": "Katā sīhaḷabhāsāya, sīhaḷesu pavattati.",
  "anya-e0105n0:55": "230.",
  "anya-e0105n0:56": "Taṁ tattha gantvā sutvā tvaṁ, māgadhānaṁ niruttiyā;",
  "anya-e0105n0:57": "Parivattehi, sā hoti, sabbalokahitāvahā”.",
  "anya-e0105n0:58": "231.",
  "anya-e0105n0:59": "Evaṁ vutte pasanno so, nikkhamitvā tato imaṁ;",
  "anya-e0105n0:60_0": "Dīpaṁ āgā imasseva idassevāti imasseva mahānāmarañño kāle 953-975 buddhavasse; ayañca",
  "anya-e0105n0:60_1": "vassaparicchedo sīhaḷarājavaṁsaṁ nissāya dassito; yuropiyavicakkhaṇānaṁ pana matena",
  "anya-e0105n0:60_2": "941-964 buddhavasse iti veditabbo; evamuparipi;, rañño kāle mahāmati.",
  "anya-e0105n0:61": "232.",
  "anya-e0105n0:62": "Mahāvihāraṁ sampatto, vihāraṁ sabbasādhunaṁ;",
  "anya-e0105n0:63": "Mahāpadhānagharaṁ gantvā, saṅghapālassa santikā.",
  "anya-e0105n0:64": "233.",
  "anya-e0105n0:65": "Sīhaḷaṭṭhakathaṁ sutvā, theravādañca sabbaso;",
  "anya-e0105n0:66": "“Dhammassāmissa esova, adhippāyo”ti nicchiya.",
  "anya-e0105n0:67": "234.",
  "anya-e0105n0:68": "Tattha saṅghaṁ samānetvā, “kātuṁ aṭṭhakathaṁ mama;",
  "anya-e0105n0:69": "Potthake detha sabbe”ti, āha, vīmaṁsituṁ sa taṁ.",
  "anya-e0105n0:70": "235.",
  "anya-e0105n0:71": "Saṅgho gāthādvayaṁ tassā’dāsi “sāmatthiyaṁ tava;",
  "anya-e0105n0:72_0": "Ettha dassehi, taṁ disvā, sabbe demāti potthake” 234-5 gāthāsu ayamatthayojanā– “tattha",
  "anya-e0105n0:72_1": "mahāvihāre saṁghaṁ mahānetvā saṁgha sannipātaṁ kāretvā ācariyapubbaddhaghoso evamāha",
  "anya-e0105n0:72_2": "‘aṭṭhakathaṁ kātuṁ sabbe pāḷi-aṭṭhakathā-potthake mama dethā’ti; so saṁgho taṁ vīmaṁsituṁ",
  "anya-e0105n0:72_3": "saṁyuttanikāyato ‘antojaṭā’tiādikaṁ ca ‘sīle patiṭṭhāyā’tiādikaṁ cāti gāthādvayaṁ",
  "anya-e0105n0:72_4": "tassa adāsi ‘ettha tava sāmatthiyaṁ ñāṇappabhāvaṁ dasseti; taṁ disvā sabbe potthake",
  "anya-e0105n0:72_5": "demā’tivatvā”ti; iminā pana ayamatthā dassito hoti “ācariya buddhaghoso visuddhimaggaṁ",
  "anya-e0105n0:72_6": "karonto tadeva gāthādvayaṁ oloketvā, kiñcipi aññaṁ potthakaṁ anoloketvā akāsī”ti;",
  "anya-e0105n0:72_7": "tassa panatthassa yuttāyuttavicāraṇā parato (39-49-piṭṭhesu) āgamissati.",
  "anya-e0105n0:73": "236.",
  "anya-e0105n0:74": "Piṭakattaya’mettheva, saddhiṁ aṭṭhakathāya so;",
  "anya-e0105n0:75": "Visuddhimaggaṁ nāmā’kā, saṅgahetvā samāsato.",
  "anya-e0105n0:76": "237.",
  "anya-e0105n0:77": "Tato saṅghaṁ samūhetvā, sambuddhamatakovidaṁ;",
  "anya-e0105n0:78": "Mahābodhisamīpamhi, so taṁ vācetu mārabhi.",
  "anya-e0105n0:79": "238.",
  "anya-e0105n0:80": "Devatā tassa nepuññaṁ, pakāsetuṁ mahājane;",
  "anya-e0105n0:81_0": "Chādesuṁ potthakaṁ sopi, dvattikkhattumpi taṁ akā 238 gāthāya ayamattho– “devatā",
  "anya-e0105n0:81_1": "tassa buddhaghosassa nepuññaṁ nipuṇaññāppasāvaṁ mahājanassa pakāsetuṁ tena likhitaṁ",
  "anya-e0105n0:81_2": "visuddhimaggapotthakaṁ chādesuṁ paṭicchādetvā apassiyabhāvaṁ pāpetvā ṭhapesuṁ; sopi",
  "anya-e0105n0:81_3": "buddhaghoso dutiyampi taṁ likhi, tampi devatā chadesuṁ; tatiyampi likhī”ti; tena",
  "anya-e0105n0:81_4": "vuttaṁ “dvattikkhattumpi taṁ akā”ti; idameva mahāvaṁsavacanaṁ nissāya vittāretvā",
  "anya-e0105n0:81_5": "kathitāya buddhaghosuppattiyā nāma kathāla ekaratteneva visuddhimaggassa tikkhattumpi",
  "anya-e0105n0:81_6": "likhitvā niṭṭhāpitabhāvo pakāsito; īdisī pana kathā bahūnaṁ vimhayajananīpi parikkhakānaṁ",
  "anya-e0105n0:81_7": "saṁsayajananī hoti; tasmā imissāpi vicāraṇā parato (47-8-piṭṭhesu) dassiyissati.",
  "anya-e0105n0:82": "239.",
  "anya-e0105n0:83": "Vācetuṁ tatiye vāre, potthake samudāhaṭe;",
  "anya-e0105n0:84": "Potthakadvaya’maññampi, saṇṭhapesuṁ tahiṁ marū.",
  "anya-e0105n0:85": "240.",
  "anya-e0105n0:86": "Vācayiṁsu tadā bhikkhū, potthakattaya’mekato;",
  "anya-e0105n0:87": "Ganthato atthato vāpi, pubbāparavasena vā.",
  "anya-e0105n0:88": "241.",
  "anya-e0105n0:89": "Theravādehi pāḷīhi, padehi byañjanehi vā;",
  "anya-e0105n0:90": "Aññathattamahū neva, potthakesupi tīsupi.",
  "anya-e0105n0:91": "242.",
  "anya-e0105n0:92": "Atha ugghosayī saṅgho, tuṭṭhahaṭṭho visesato;",
  "anya-e0105n0:93": "Nissaṁsayaṁ’sa metteyyo, iti vatvā punappunaṁ.",
  "anya-e0105n0:94": "243.",
  "anya-e0105n0:95": "Saddhiṁ aṭṭhakathāyā’dā, potthake piṭakattaye;",
  "anya-e0105n0:96": "Ganthākare vasanto so, vihāre dūrasaṅkare.",
  "anya-e0105n0:97": "244.",
  "anya-e0105n0:98": "Parivattesi sabbāpi, sīhaḷaṭṭhakathā tadā;",
  "anya-e0105n0:99": "Sabbesaṁ mūlabhāsāya, māgadhāya niruttiyā.",
  "anya-e0105n0:100": "245.",
  "anya-e0105n0:101": "Sattānaṁ sabbabhāsānaṁ, sā ahosi hitāvahā;",
  "anya-e0105n0:102": "Theriyācariyā sabbe, pāḷiṁ viya ta’maggahuṁ.",
  "anya-e0105n0:103": "246.",
  "anya-e0105n0:104": "Atha kattabbakiccesu, gatesu pariniṭṭhitiṁ;",
  "anya-e0105n0:105_0": "Vandituṁ so mahābodhiṁ, jambudīpaṁ upāgamī”ti so mahābodhi vandituṁ jambudīpaṁ upāgamīti",
  "anya-e0105n0:105_1": "idaṁ vacanaṁ purimavacanehi asaṁsaṭṭhaṁ viya hoti; pubbe hi “ācariyabuddhaghoso bodhimaṇḍasamīpe",
  "anya-e0105n0:105_2": "jāto”ti ca, “sīhaḷadīpaṁ gantvā sīhaḷaṭṭhakathāyo māgadhabhāsāya parivattehīti tassācariyena",
  "anya-e0105n0:105_3": "revatattherena vutto”ti ca vuttaṁ; tasmā idhāpi ācariyabuddhaghosassa pavatti tadanurūpā",
  "anya-e0105n0:105_4": "“tā bhāsāparivattitaṭṭhakathāyo ādāya sāsanujjotanatthaṁ jambudīpaṁ upāgamī”ti evamādinā",
  "anya-e0105n0:105_5": "sāsanujjotanamūlikā eva bhavituṁ arahati, na pana mahābodhivandanamūlikāti.",
  "anya-e0105n0:106_0": "Ayañca pana mahāvaṁsakathā 1950 - kharistavasse hābadamahāvijjālayamuddaṇayante romakkharena",
  "anya-e0105n0:106_1": "mudditassa visuddhimaggapotthakassa purecārikakathāyaṁ “anekānettha atthi vicāretabbānī”ti",
  "anya-e0105n0:106_2": "vatvā dhammānandakosambīnāmakena vicakkhaṇena vicāritā. Tamettha yuttāyuttavicinanāya",
  "anya-e0105n0:106_3": "dassetvā anuvicāraṇampissa karissāma."
}