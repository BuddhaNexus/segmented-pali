{
  "tika-s0304t8:0": "9. Asaṅkhatasaṁyuttaṁ",
  "tika-s0304t8:1": "1. Paṭhamavaggo",
  "tika-s0304t8:2": "1-11. Kāyagatāsatisuttādivaṇṇanā",
  "tika-s0304t8:3_0": "366-376.Asaṅkhatanti na saṅkhataṁ hetupaccayeti. Tenāha ‘‘akata’’nti. Hitaṁ esantenāti",
  "tika-s0304t8:3_1": "mettāyantena. Anukampamānenāti karuṇāyantena. Upādāyāti ādiyitvāti ayamatthotiāha",
  "tika-s0304t8:3_2": "‘‘cittena pariggahetvā’’ti. Aviparītadhammadesanāti aviparītadhammassa desanā, paṭipattimpi",
  "tika-s0304t8:3_3": "sāvakā viya garuko bhagavā. Dāyajjaṁ attano adhiṭṭhitaṁ niyyāteti.",
  "tika-s0304t8:4_0": "Bhikkhāsampattikālādīnaṁ sattannaṁ sappāyānaṁ sampattiyā labbhanakāle. Vipattikāle",
  "tika-s0304t8:4_1": "pana ettha vuttavipariyāyena attho veditabbo. Bhāriyanti dukkhabahulatāya dāruṇaṁ.",
  "tika-s0304t8:4_2": "Amhākaṁ santikā laddhabbā. Tumhākaṁ anusāsanīti tumhākaṁ dātabbā anusāsanī.",
  "tika-s0304t8:5": "Kāyagatāsatisuttādivaṇṇanā niṭṭhitā.",
  "tika-s0304t8:6": "2. Dutiyavaggo",
  "tika-s0304t8:7": "23-33. Asaṅkhatasuttādivaṇṇanā",
  "tika-s0304t8:8_0": "377-409. Tattha ca natthi ettha taṇhāsaṅkhātaṁ nataṁ, natthi etasmiṁ vā adhigate",
  "tika-s0304t8:8_1": "puggalabhāvoti anataṁ. Anāsavanti etthāpi eseva nayo. Saccadhammatāya saccaṁ. Vaṭṭadukkhato",
  "tika-s0304t8:8_2": "pārametīti pāraṁ. Saṇhaṭṭhenāti sukhumaṭṭhena nipuṇaṁ. Tato eva duddasatāya. Ajajjaraṁ",
  "tika-s0304t8:8_3": "niccasabhāvattā. Natthi etassa nidassananti vā anidassanaṁ. Etasmiṁ adhigate natthi",
  "tika-s0304t8:8_4": "saṁsāre. Papañcanti vā nippapañcaṁ.",
  "tika-s0304t8:9": "Etasmiṁ adhigate puggalassa maraṇaṁ natthīti vā amataṁ. Atappakaṭṭhena vā paṇītaṁ. Sukhahetutāya vā sivaṁ. Taṇhā khīyanti etthāti taṇhakkhayaṁ.",
  "tika-s0304t8:10_0": "Aññassa tādisassa abhāvato vimhāpanīyatāya abhūtamevāti. Kutoci paccayato anibbattameva",
  "tika-s0304t8:10_1": "hutvā bhūtaṁ vijjamānaṁ. Tenāha ‘‘ajātaṁ hutvā atthī’’ti. Natthi ettha dukkhanti",
  "tika-s0304t8:10_2": "niddukkhaṁ, tassa bhāvo niddukkhattaṁ. Tasmā anītikaṁ ītirahitaṁ. Vānaṁ vuccati taṇhā,",
  "tika-s0304t8:10_3": "tadabhāvena nibbānaṁ. Byābajjhaṁ vuccati dukkhaṁ, tadabhāvena abyābajjhaṁ. Paramatthato",
  "tika-s0304t8:10_4": "saccato suddhibhāvena. Kāmā eva puthujjanehi allīyitabbato ālayā. Esa nayo sesesupi.",
  "tika-s0304t8:10_5": "Patiṭṭhaṭṭhenāti patiṭṭhābhāvena vaṭṭadukkhato muccitukāmānaṁ dīpasadisaṁ oghehi",
  "tika-s0304t8:10_6": "anajjhottharaṇīyattā. Allīyitabbayuttaṭṭhenāti allīyituṁ arahabhāvato. Tāyanaṭṭhenāti",
  "tika-s0304t8:10_7": "saparatāyanaṭṭhena. Bhayasaraṇaṭṭhenāti bhayassa hiṁsanaṭṭhena. Seṭṭhaṁ uttamaṁ.",
  "tika-s0304t8:10_8": "Gatīti gandhabbaṭṭhānaṁ.",
  "tika-s0304t8:11": "Asaṅkhatasuttādivaṇṇanā niṭṭhitā.",
  "tika-s0304t8:12": "Asaṅkhatasaṁyuttavaṇṇanā niṭṭhitā."
}