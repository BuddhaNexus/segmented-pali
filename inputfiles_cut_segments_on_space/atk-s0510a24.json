{
  "atk-s0510a24:0": "26. Thomakavaggo",
  "atk-s0510a24:1": "1-10. Thomakattheraapadānādivaṇṇanā",
  "atk-s0510a24:2": "Chabbīsatime vagge paṭhamāpadānaṁ uttānameva.",
  "atk-s0510a24:3_0": "5-6. Dutiyāpadāne vijahitvā devavaṇṇanti devatā sarīraṁ vijahitvā chaḍḍetvā, manussasarīraṁ",
  "atk-s0510a24:3_1": "nimminitvāti attho. Adhikāraṁ kattukāmoti adhikakiriyaṁ puññasambhāraṁ kattukāmo",
  "atk-s0510a24:3_2": "devaro nāma ahaṁ devarājā bhariyāya saha buddhaseṭṭhassa sāsane sādaratāya idha imasmiṁ",
  "atk-s0510a24:3_3": "manussaloke āgamiṁ āgatoti attho. Tassa bhikkhā mayā dinnāti padumuttarassa bhagavato",
  "atk-s0510a24:3_4": "yo nāmena devalo nāma sāvako ahosi, tassa sāvakassa mayā vippasannena cetasā bhikkhā",
  "atk-s0510a24:3_5": "dinnā piṇḍapāto dinnoti attho.",
  "atk-s0510a24:4_0": "9-10. Tatiyāpadāne ānando nāma sambuddhoti ānandaṁ tuṭṭhiṁ jananato ānando nāma paccekabuddhoti",
  "atk-s0510a24:4_1": "attho. Amanussamhi kānaneti amanussapariggahe kānane mahāaraññe parinibbāyi anupādisesanibbānadhātuyā",
  "atk-s0510a24:4_2": "antaradhāyi, adassanaṁ agamāsīti attho. Sarīraṁ tattha jhāpesinti ahaṁ devalokā idhāgantvā",
  "atk-s0510a24:4_3": "tassa bhagavato sarīraṁ tattha araññe jhāpesiṁ dahanaṁ akāsinti attho.",
  "atk-s0510a24:5": "Catutthapañcamāpadānāni uttānāneva.",
  "atk-s0510a24:6_0": "20. Chaṭṭhāpadāne ahosiṁ candano nāmāti nāmena paṇṇattivasena candano nāma. Sambuddhassatrajoti",
  "atk-s0510a24:6_1": "paccekasambuddhabhūtato pubbe tassa atrajo putto ahaṁ. Ekopāhano mayā dinnoti ekaṁ",
  "atk-s0510a24:6_2": "upāhanayugaṁ mayā dinnaṁ. Bodhiṁ sampajja me tuvanti tena upāhanayugena me mayhaṁ",
  "atk-s0510a24:6_3": "sāvakabodhiṁ tuvaṁ sampajja nipphādehīti attho.",
  "atk-s0510a24:7_0": "23-24. Sattamāpadāne mañjarikaṁ karitvānāti mañjeṭṭhipupphaṁ haritacaṅkoṭakaṁ gahetvā",
  "atk-s0510a24:7_1": "rathiyaṁ vīthiyā paṭipajjiṁ ahaṁ tathā paṭipannova bhikkhusaṅghapurakkhataṁ bhikkhusaṅghena",
  "atk-s0510a24:7_2": "parivutaṁ samaṇānaggaṁ samaṇānaṁ bhikkhūnaṁ aggaṁ seṭṭhaṁ sammāsambuddhaṁ addasanti",
  "atk-s0510a24:7_3": "sambandho. Buddhassa abhiropayinti disvā ca pana taṁ pupphaṁ ubhohi hatthehi paggayha",
  "atk-s0510a24:7_4": "ukkhipitvā buddhassa phussassa bhagavato abhiropayiṁ pūjesinti attho.",
  "atk-s0510a24:8_0": "28-29. Aṭṭhamāpadāne aloṇapaṇṇabhakkhomhīti khīrapaṇṇādīni uñchācariyāya āharitvā",
  "atk-s0510a24:8_1": "loṇavirahitāni paṇṇāni pacitvā bhakkhāmi, aloṇapaṇṇabhakkho amhi bhavāmīti attho.",
  "atk-s0510a24:8_2": "Niyamesu ca saṁvutoti niyamasaññitesu pāṇātipātāveramaṇiādīsu niccapañcasīlesu saṁvuto",
  "atk-s0510a24:8_3": "pihitoti attho. Pātarāse anuppatteti purebhattakāle anuppatte. Siddhattho upagacchi",
  "atk-s0510a24:8_4": "manti mama samīpaṁ siddhattho bhagavā upagañchi sampāpuṇi. Tāhaṁ buddhassa pādāsinti",
  "atk-s0510a24:8_5": "ahaṁ taṁ aloṇapaṇṇaṁ tassa buddhassa adāsinti attho.",
  "atk-s0510a24:9": "Navamāpadānaṁ uttānameva.",
  "atk-s0510a24:10_0": "37-38. Dasamāpadāne sikhinaṁ sikhinaṁ yathāti sarīrato nikkhantachabbaṇṇaraṁsīhi",
  "atk-s0510a24:10_1": "obhāsayantaṁ jalantaṁ sikhīnaṁ sikhībhagavantaṁ sikhīnaṁ yathā jalamānaaggikkhandhaṁ",
  "atk-s0510a24:10_2": "viya. Aggajaṁ pupphamādāyāti aggajanāmakaṁ pupphaṁ gahetvā buddhassa sikhissa bhagavato",
  "atk-s0510a24:10_3": "abhiropayiṁ pūjesinti attho.",
  "atk-s0510a24:11": "Chabbīsatimavaggavaṇṇanā samattā."
}