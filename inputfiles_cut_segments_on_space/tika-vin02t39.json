{
  "tika-vin02t39:0": "Adhikaraṇabhedavaṇṇanā",
  "tika-vin02t39:1": "340. Yasmā adhikaraṇaṁ ukkoṭento samathappattameva ukkoṭeti, tasmā ‘‘vivādādhikaraṇaṁ ukkoṭento kati samathe ukkoṭetī’’tiādi vuttaṁ.",
  "tika-vin02t39:2_0": "341.Pāḷimuttakavinicchayenevāti vinayalakkhaṇaṁ vinā kevalaṁ dhammadesanāmattavasenevāti",
  "tika-vin02t39:2_1": "attho. Yenāpi vinicchayenāti pāḷimuttakavinicchayameva sandhāya vuttaṁ. Khandhakato",
  "tika-vin02t39:2_2": "ca parivārato ca suttenāti khandhakaparivārato ānītasuttena. Nijjhāpentīti paññāpenti.",
  "tika-vin02t39:3": "342.Kiccaṁ nissāya uppajjanakakiccānanti pubbe kataukkhepanīyādikiccaṁ nissāya uppajjanakakiccānaṁ. Kīdisānaṁ? Yāvatatiyasamanubhāsanādīnaṁ.",
  "tika-vin02t39:4": "343.Taṁ hīti taṁ vivādādhikaraṇaṁ.",
  "tika-vin02t39:5_0": "344.Adhikaraṇesu yena adhikaraṇena sammanti, taṁ dassetuṁ vuttanti yadā adhikaraṇehi",
  "tika-vin02t39:5_1": "sammanti, tadā kiccādhikaraṇeneva sammanti, na aññehi adhikaraṇehīti dassanatthaṁ vuttanti adhippāyo.",
  "tika-vin02t39:6_0": "353. ‘‘Sattannaṁ samathānaṁ katame chattiṁsa samuṭṭhānā’’ti pucchitvāpi ‘‘kammassa",
  "tika-vin02t39:6_1": "kiriyā karaṇa’’ntiādinā sammukhāvinayassa samuṭṭhānāni avibhajitvāva sativinayādīnaṁ",
  "tika-vin02t39:6_2": "channaññeva cha samuṭṭhānāni vibhattāni, taṁ kasmāti āha ‘‘kiñcāpi sattannaṁ samathāna’’ntiādi.",
  "tika-vin02t39:6_3": "Sativinayādīnaṁ viya saṅghasammukhatādīnaṁ kiccayatā nāma natthīti āha ‘‘kammasaṅgahābhāvenā’’ti."
}