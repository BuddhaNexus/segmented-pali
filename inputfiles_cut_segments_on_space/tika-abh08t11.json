{
  "tika-abh08t11:0": "12. Dvādasamo paricchedo",
  "tika-abh08t11:1": "Paññattiniddesavaṇṇanā",
  "tika-abh08t11:2": "Saṅkhāyatīti saṅkhā, kathīyatīti attho. Kinti kiṁ iti kathīyati. ‘‘Aha’’nti ‘‘mama’’nti kathīyati.",
  "tika-abh08t11:3": "Tajjāpaññattīti tassa cakkhusotādikassa anurūpavasena jātā paññattīti attho.",
  "tika-abh08t11:4": "Ekassavāti ekassa nāmadhammassa ‘‘accho’’ti nāmaṁ gahetvā bahūnaṁ nāmadhammānaṁ ‘‘accho’’ti nāmaṁ gahetvā. Samūhamevāti nāmadhammānaṁ samūhaṁ eva.",
  "tika-abh08t11:5": "Gahito pubbe saṅketo etenāti gahitapubbasaṅketaṁ. Kiṁ taṁ? Manodvārāvajjanajavanaviññāṇaṁ. Tena gahitāya paññattiyā viññāyati ‘‘sattā’’ti ‘‘kammajā’’ti kathīyati.",
  "tika-abh08t11:6": "Itthī ca puriso ca itthipurisā, te ādayo yesaṁ te itthipurisādayo, tesaṁ.",
  "tika-abh08t11:7": "778.Tatiyā koṭīti tatiyo koṭṭhāso.",
  "tika-abh08t11:8": "Iti abhidhammāvatāraṭīkāya",
  "tika-abh08t11:9": "Paññattiniddesavaṇṇanā niṭṭhitā.",
  "tika-abh08t11:10": "Dvādasamo paricchedo."
}