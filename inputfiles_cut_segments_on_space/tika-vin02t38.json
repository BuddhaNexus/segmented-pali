{
  "tika-vin02t38:0": "Paṭhamagāthāsaṅgaṇikaṁ",
  "tika-vin02t38:1": "Sattanagaresu paññattasikkhāpadavaṇṇanā",
  "tika-vin02t38:2_0": "335.Aḍḍhuḍḍhasatānīti tīṇi satāni paññāsañca sikkhāpadāni. Viggahanti manussaviggahaṁ.",
  "tika-vin02t38:2_1": "Atirekanti dasāhaparamaṁ atirekacīvaraṁ. Kāḷakanti “suddhakāḷakāna”nti vuttakāḷakaṁ.",
  "tika-vin02t38:2_2": "Bhūtanti bhūtārocanaṁ. Paramparabhattanti paramparabhojanaṁ. Bhikkhunīsu ca akkosoti",
  "tika-vin02t38:2_3": "“yā pana bhikkhunī bhikkhuṁ akkoseyya vā paribhāseyya vā”ti vuttasikkhāpadaṁ. Antaravāsakanti",
  "tika-vin02t38:2_4": "aññātikāya bhikkhuniyā cīvarapaṭiggaṇhanaṁ. Rūpiyanti rūpiyasaṁvohāraṁ. Suttanti",
  "tika-vin02t38:2_5": "“sāmaṁ suttaṁ viññāpetvā tantavāyehī”ti vuttasikkhāpadaṁ. Ujjhāpanaketi ujjhāpanake",
  "tika-vin02t38:2_6": "khiyyanake pācittiyaṁ. Pācitapiṇḍanti bhikkhunīparipācitaṁ. Cīvaraṁ datvāti “samaggena",
  "tika-vin02t38:2_7": "saṅghena cīvaraṁ datvā”ti vuttasikkhāpadaṁ. Vosāsantīti “bhikkhū paneva kulesu nimantitā",
  "tika-vin02t38:2_8": "bhuñjanti, tatra cesā bhikkhunī”ti vuttapāṭidesanīyaṁ. Giragganti “yā pana bhikkhunī",
  "tika-vin02t38:2_9": "naccaṁ vā gītaṁ vā”ti vuttasikkhāpadaṁ. Cariyāti “antovassaṁ cārikaṁ careyyā”ti ca,",
  "tika-vin02t38:2_10": "“vassaṁvutthā cārikaṁ na pakkameyyā”ti ca vuttasikkhāpadadvayaṁ. Chandadānenāti pārivāsikena chandadānena.",
  "tika-vin02t38:3_0": "Pārājikāni cattārīti bhikkhunīnaṁ cattāri pārājikāni. Kuṭīti kuṭikārasikkhāpadaṁ.",
  "tika-vin02t38:3_1": "Kosiyanti kosiyamissakasikkhāpadaṁ. Seyyāti anupasampannena sahaseyyasikkhāpadaṁ.",
  "tika-vin02t38:3_2": "Khaṇaneti pathavīkhaṇanaṁ. Gaccha devateti bhūtagāmasikkhāpadaṁ. Siñcanti sappāṇakaudakasiñcanaṁ.",
  "tika-vin02t38:3_3": "Mahāvihāroti mahallakavihāro. Aññanti aññavādakaṁ. Dvāranti yāva dvārakosā. Sahadhammoti",
  "tika-vin02t38:3_4": "sahadhammikaṁ vuccamāno. Payopānanti surusurukārakaṁ. Eḷakalomānīti eḷakalomadhovāpanaṁ.",
  "tika-vin02t38:3_5": "Pattoti ūnapañcabandhanapatto. Ovādoti bhikkhunupassayaṁ upasaṅkamitvā ovādo. Bhesajjanti",
  "tika-vin02t38:3_6": "taduttaribhesajjaviññāpanaṁ. Sūcīti aṭṭhimayādisūcigharaṁ. Āraññikoti “yāni kho pana",
  "tika-vin02t38:3_7": "tāni āraññakāni senāsanānī”tiādinā vuttapāṭidesanīyaṁ. Ovādoti “yā pana bhikkhunī",
  "tika-vin02t38:3_8": "ovādāya vā saṁvāsāya vā na gaccheyyā”ti vuttasikkhāpadaṁ.",
  "tika-vin02t38:4": "Pārājikāni cattārītiādinā chasu nagaresu paññattaṁ ekato sampiṇḍitvā sāvatthiyā paññattaṁ visuṁ gaṇetvā sabbāneva sikkhāpadāni dvīhi rāsīhi saṅgaṇhāti.",
  "tika-vin02t38:5": "Sattanagaresu paññattasikkhāpadavaṇṇanā niṭṭhitā.",
  "tika-vin02t38:6": "Catuvipattivaṇṇanā",
  "tika-vin02t38:7_0": "336.Ekatiṁsa garukā nāma ubhato aṭṭha pārājikā, bhikkhūnaṁ terasa, bhikkhunīnaṁ dasa",
  "tika-vin02t38:7_1": "saṅghādisesā. Aṭṭhettha anavasesāti etesu yathāvuttagarukesu sādhāraṇāsādhāraṇavasena",
  "tika-vin02t38:7_2": "aṭṭha pārājikā anavasesā nāma.",
  "tika-vin02t38:8": "Asādhāraṇādivaṇṇanā",
  "tika-vin02t38:9_0": "338. “Dhovanañca paṭiggaho”ti gāthā aṭṭhakathācariyānaṁ. Tattha dhovanañca paṭiggahoti",
  "tika-vin02t38:9_1": "aññātikāya bhikkhuniyā cīvaradhovāpanaṁ cīvarapaṭiggahaṇañca. Koseyya…pe… dve lomāti",
  "tika-vin02t38:9_2": "eḷakalomavagge ādito satta sikkhāpadāni vuttāni. Vassikāti vassikasāṭikasikkhāpadaṁ.",
  "tika-vin02t38:9_3": "Āraññakena cāti sāsaṅkasikkhāpadaṁ vuttaṁ. Paṇītanti paṇītabhojanaviññatti. Ūnanti",
  "tika-vin02t38:9_4": "ūnavīsativassasikkhāpadaṁ. Nisīdane ca yā sikkhā, vassikā yā ca sāṭikāti nisīdanavassikasāṭikānaṁ pamāṇātikkamo.",
  "tika-vin02t38:10_0": "Āpattikkhandhā ceva uposathādīni ca “pārājikasaṅghādisesā”tiādinā vibhattattā “vibhattiyo”ti",
  "tika-vin02t38:10_1": "vuttāni. Tevīsati saṅghādisesāti bhikkhunīnaṁ āgatāni dasa, bhikkhūnaṁ terasāti tevīsati.",
  "tika-vin02t38:10_2": "Dvecattālīsa nissaggiyātiādīsupi eseva nayo. Dvīhi…pe… kiccaṁ ekena sammatīti dvīhi",
  "tika-vin02t38:10_3": "vivādādhikaraṇaṁ, catūhi anuvādādhikaraṇaṁ, tīhi āpattādhikaraṇaṁ, ekena kiccādhikaraṇaṁ sammatīti attho.",
  "tika-vin02t38:11": "339.Niraṅkatoti saṅghamhā apasārito."
}