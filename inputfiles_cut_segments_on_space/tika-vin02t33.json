{
  "tika-vin02t33:0.1": "Parivāra-ṭīkā",
  "tika-vin02t33:0.2": "Soḷasamahāvāro",
  "tika-vin02t33:1": "Paññattivāravaṇṇanā",
  "tika-vin02t33:2_0": "Visuddhaparivārassāti sabbaso parisuddhakhīṇāsavaparivārassa. Dhammakkhandhasarīrassāti",
  "tika-vin02t33:2_1": "sīlasamādhipaññāvimuttivimuttiñāṇadassanasaṅkhātadhammakkhandhasarīrassa sāsaneti",
  "tika-vin02t33:2_2": "sambandho. Tassāti ‘‘parivāro’’ti yo saṅgahaṁ āruḷho, tassa. Pubbāgataṁ nayanti pubbe āgataṁ vinicchayaṁ.",
  "tika-vin02t33:3_0": "1. Pakatatthapaṭiniddeso ta-saddoti tassa ‘‘bhagavatā’’tiādīhi padehi samānādhikaraṇabhāvena",
  "tika-vin02t33:3_1": "vuttatthassa yāya vinayapaññattiyā bhagavā pakato adhikato supākaṭo ca, taṁ vinayapaññattiṁ",
  "tika-vin02t33:3_2": "saddhiṁ yācanāya atthabhāvena dassento ‘‘yo so…pe… vinayapaññattiṁ paññapesī’’ti",
  "tika-vin02t33:3_3": "āha. Tattha vinayapaññattinti vinayabhūtaṁ paññattiṁ.",
  "tika-vin02t33:4_0": "‘‘Jānatā passatā’’ti imesaṁ padānaṁ vinayassa adhikatattā tattha vuttanayena tāva",
  "tika-vin02t33:4_1": "atthaṁ yojetvā idāni suttantanayena dassento satipi ñāṇadassana-saddānaṁ paññāvevacanabhāve",
  "tika-vin02t33:4_2": "tena tena visesena tesaṁ visayavisesapavattidassanatthaṁ vijjattayavasena abhiññānāvaraṇañāṇavasena",
  "tika-vin02t33:4_3": "sabbaññutaññāṇamaṁsacakkhuvasena paṭivedhadesanāñāṇavasena ca atthaṁ yojetvā dassento",
  "tika-vin02t33:4_4": "‘‘apicā’’tiādimāha. Tattha pubbenivāsādīhīti pubbenivāsāsavakkhayañāṇehi. Paṭivedhapaññāyāti",
  "tika-vin02t33:4_5": "ariyamaggapaññāya. Desanāpaññāya passatāti desetabbadhammānaṁ desetabbappakāraṁ bodhaneyyapuggalānañca",
  "tika-vin02t33:4_6": "āsayānusayacaritādhimuttiādibhedaṁ dhammaṁ desanāpaññāya yāthāvato passatā. Arahatāti",
  "tika-vin02t33:4_7": "arīnaṁ, arānañca hatattā, paccayādīnañca arahattā arahatā. Sammāsambuddhenāti sammā",
  "tika-vin02t33:4_8": "sāmañca saccānaṁ buddhattā sammāsambuddhena. Atha vā antarāyikadhamme jānatā, niyyānikadhamme",
  "tika-vin02t33:4_9": "passatā, kilesārīnaṁ hatattā arahatā, sammā sāmaṁ sabbadhammānaṁ buddhattā sammāsambuddhenāti",
  "tika-vin02t33:4_10": "evaṁ catuvesārajjavasenapettha yojanā veditabbā.",
  "tika-vin02t33:5_0": "Apica ṭhānāṭṭhānādivibhāgaṁ jānatā, yathākammūpage satte passatā, savāsanaāsavānaṁ",
  "tika-vin02t33:5_1": "chinnattā arahatā, abhiññeyyādibhede dhamme abhiññeyyādito aviparītāvabodhato sammāsambuddhena.",
  "tika-vin02t33:5_2": "Atha vā tīsu kālesu appaṭihatañāṇatāya jānatā, kāyakammādivasena tiṇṇampi kammānaṁ",
  "tika-vin02t33:5_3": "ñāṇānuparivattito sammā kāritāya passatā, davādīnaṁ abhāvasādhikāya pahānasampadāya",
  "tika-vin02t33:5_4": "arahatā, chandādīnaṁ ahānihetubhūtāya akkhayapaṭibhānasādhikāya sabbaññutāya sammāsambuddhenāti",
  "tika-vin02t33:5_5": "evaṁ dasabalaaṭṭhārasāveṇikabuddhadhammavasenapi yojanā kātabbā.",
  "tika-vin02t33:6_0": "2.Pucchāvissajjaneti pucchāya vissajjane. Etthāti etasmiṁ pucchāvissajjane. Majjhimadeseyeva",
  "tika-vin02t33:6_1": "paññattīti tasmiṁyeva dese yathāvuttavatthuvītikkame āpattisambhavato. Vinītakathāti",
  "tika-vin02t33:6_2": "vinītavatthukathā, ayameva vā pāṭho.",
  "tika-vin02t33:7_0": "Kāyena pana āpattiṁ āpajjatīti pubbabhāge sevanacittaṁ aṅgaṁ katvā kāyadvārasaṅkhātaviññattiṁ",
  "tika-vin02t33:7_1": "janayitvā pavattacittuppādasaṅkhātaṁ āpattiṁ āpajjati. Kiñcāpi hi cittena samuṭṭhāpitā",
  "tika-vin02t33:7_2": "viññatti, tathāpi cittena adhippetassa atthassa kāyaviññattiyā sādhitattā ‘‘kāyadvārena",
  "tika-vin02t33:7_3": "āpattiṁ āpajjatī’’ti vuccati. Imamatthaṁ sandhāyāti āpannāya āpattiyā anāpattibhāvāpādanassa",
  "tika-vin02t33:7_4": "asakkuṇeyyatāsaṅkhātamatthaṁ sandhāya, na bhaṇḍanādivūpasamaṁ.",
  "tika-vin02t33:8_0": "3.Porāṇakehi mahātherehīti sīhaḷadīpavāsīhi mahātherehi. Ṭhapitāti potthakasaṅgahārohanakāle",
  "tika-vin02t33:8_1": "ṭhapitā. Catutthasaṅgītisadisā hi potthakārohasaṅgīti. Ubhatovibhaṅge dvattiṁsa vārā suviññeyyāva."
}