{
  "tha-ap141:0.1": "Therāpadāna ",
  "tha-ap141:0.2": "Sobhitavagga ",
  "tha-ap141:0.3": "9 Sālapupphadāyakattheraapadāna ",
  "tha-ap141:1.1": "“Migarājā tadā āsiṁ, ",
  "tha-ap141:1.2": "abhijāto sukesarī; ",
  "tha-ap141:1.3": "Giriduggaṁ gavesanto, ",
  "tha-ap141:1.4": "addasaṁ lokanāyakaṁ. ",
  "tha-ap141:2.1": "Ayaṁ nu kho mahāvīro, ",
  "tha-ap141:2.2": "nibbāpeti mahājanaṁ; ",
  "tha-ap141:2.3": "Yannūnāhaṁ upāseyyaṁ, ",
  "tha-ap141:2.4": "devadevaṁ narāsabhaṁ. ",
  "tha-ap141:3.1": "Sākhaṁ sālassa bhañjitvā, ",
  "tha-ap141:3.2": "sakosaṁ pupphamāhariṁ; ",
  "tha-ap141:3.3": "Upagantvāna sambuddhaṁ, ",
  "tha-ap141:3.4": "adāsiṁ pupphamuttamaṁ. ",
  "tha-ap141:4.1": "Ekanavutito kappe, ",
  "tha-ap141:4.2": "yaṁ pupphamabhiropayiṁ; ",
  "tha-ap141:4.3": "Duggatiṁ nābhijānāmi, ",
  "tha-ap141:4.4": "pupphadānassidaṁ phalaṁ. ",
  "tha-ap141:5.1": "Ito ca navame kappe, ",
  "tha-ap141:5.2": "virocanasanāmakā; ",
  "tha-ap141:5.3": "Tayo āsiṁsu rājāno, ",
  "tha-ap141:5.4": "cakkavattī mahabbalā. ",
  "tha-ap141:6.1": "Paṭisambhidā catasso, ",
  "tha-ap141:6.2": "…pe… ",
  "tha-ap141:6.3": "kataṁ buddhassa sāsanaṁ”. ",
  "tha-ap141:7.1": "Itthaṁ sudaṁ āyasmā sālapupphadāyako thero imā gāthāyo abhāsitthāti. ",
  "tha-ap141:8.1": "Sālapupphadāyakattherassāpadānaṁ navamaṁ. "
}