{
  "tika-s0402t53:0": "(20) 5. Mahāvaggo",
  "tika-s0402t53:1": "1. Sotānugatasuttavaṇṇanā",
  "tika-s0402t53:2_0": "191. Pañcamassa paṭhame sotānugatānanti pasādasotaṁ anugantvā gatānaṁ, paguṇānaṁ",
  "tika-s0402t53:2_1": "vācuggatānanti attho. Evaṁbhūtā ca pasādasotaṁ odahitvā ñāṇasotena suṭṭhu vavatthapitā",
  "tika-s0402t53:2_2": "nāma hontīti āha ‘‘pasādasota’’ntiādi. Ekaccassa hi uggahitapubbavacanaṁ taṁ taṁ",
  "tika-s0402t53:2_3": "paguṇaṁ niccharitaṁ suṭṭhu vavatthapitaṁ na hoti. ‘‘Asukaṁ suttaṁ vā jātakaṁ vā kathehī’’ti",
  "tika-s0402t53:2_4": "vutte ‘‘sajjhāyitvā saṁsanditvā samanuggāhitvā jānissāmī’’ti vadanti. Ekaccassa taṁ",
  "tika-s0402t53:2_5": "taṁ paguṇaṁ bhavaṅgasotasadisaṁ hoti ‘‘asukaṁ suttaṁ vā jātakaṁ vā kathehī’’ti vutte",
  "tika-s0402t53:2_6": "uddharitvā tameva katheti. Taṁ sandhāyetaṁ vuttaṁ ‘‘ñāṇasotena vavatthapitāna’’nti.",
  "tika-s0402t53:2_7": "Itthiliṅgādīni tīṇi liṅgāni. Nāmādīni cattāri padāni. Paṭhamādayo satta vibhattiyo.",
  "tika-s0402t53:3_0": "Vaḷañjetīti pāḷiṁ anusandhiṁ pubbāparavasena vācuggataṁ karonto dhāreti. Vacasā paricitāti",
  "tika-s0402t53:3_1": "suttadasakavaggadasakapaṇṇāsadasakavasena vācāya sajjhāyitā, ‘‘dasasuttāni gatāni,",
  "tika-s0402t53:3_2": "dasavaggāni gatānī’’tiādinā sallakkhetvā vācāya sajjhāyitāti attho. Vaggādivasena",
  "tika-s0402t53:3_3": "hi idha vacasā paricayo adhippeto, na pana suttekadesassa suttamattassa vacasā paricayo.",
  "tika-s0402t53:3_4": "Manasā anu anu pekkhitā bhāgaso nijjhāyitā viditā manusānupekkhitā. Yassa vācāya",
  "tika-s0402t53:3_5": "sajjhāyitaṁ buddhavacanaṁ manasā cintentassa tattha tattha pākaṭaṁ hoti, mahādīpaṁ",
  "tika-s0402t53:3_6": "jāletvā ṭhitassa rūpagataṁ viya vibhūtaṁ hutvā paññāyati. Taṁ sandhāyetaṁ vuttaṁ.",
  "tika-s0402t53:3_7": "Suppaṭividdhāti nijjaṭaṁ niggumbaṁ katvā suṭṭhu yāthāvato paṭividdhā. Sesamettha suviññeyyameva.",
  "tika-s0402t53:4": "Sotānugatasuttavaṇṇanā niṭṭhitā.",
  "tika-s0402t53:5": "2. Ṭhānasuttavaṇṇanā",
  "tika-s0402t53:6_0": "192. Dutiye saṁvāsenāti sahavāsena. Sīlaṁ veditabbanti ‘‘ayaṁ susīlo vā dussīlo vā’’ti",
  "tika-s0402t53:6_1": "saha vasantena upasaṅkamantena jānitabbo. Tañca kho dīghena addhunā, na ittaranti",
  "tika-s0402t53:6_2": "tañca sīlaṁ dīghena kālena veditabbaṁ, na ittarena. Dvīhatīhañhi saṁyatākāro ca saṁvutindriyākāro",
  "tika-s0402t53:6_3": "ca na sakkā dassetuṁ. Manasi karotāti tampi ‘‘sīlamassa pariggahessāmī’’ti manasikarontena",
  "tika-s0402t53:6_4": "paccavekkhanteneva sakkā jānituṁ, na itarena. Paññavatāti tampi sappaññeneva paṇḍitena.",
  "tika-s0402t53:6_5": "Bālo hi manasikarontopi jānituṁ na sakkoti.",
  "tika-s0402t53:7": "Saṁvohārenāti aparāparaṁ kathanena.",
  "tika-s0402t53:8": "‘‘Yo hi koci manussesu, vohāraṁ upajīvati;",
  "tika-s0402t53:9": "Evaṁ vāseṭṭha jānāhi, vāṇijo so na brāhmaṇo’’ti. (ma. ni. 2.457; su. ni. 619) –",
  "tika-s0402t53:10_0": "Ettha hi byavahāro nāma. ‘‘Cattāro ariyavohārā, cattāro anariyavohārā’’ti (dī. ni.",
  "tika-s0402t53:10_1": "3.313) ettha cetanā. ‘‘Saṅkhā samaññā paññatti vohāro’’ti (dha. sa. 1313-1315; mahāni.",
  "tika-s0402t53:10_2": "73) ettha paññatti. ‘‘Vohāramattena so vohareyyā’’ti (saṁ. ni. 1.25) ettha kathāvohāro.",
  "tika-s0402t53:10_3": "Idhāpi esova adhippeto. Ekaccassa hi sammukhākathā parammukhākathāya na sameti parammukhākathā",
  "tika-s0402t53:10_4": "sammukhākathāya. Tathā purimakathā pacchimakathāya, pacchimakathā ca purimakathāya.",
  "tika-s0402t53:10_5": "So kathaneneva sakkā jānituṁ ‘‘asuci eso puggalo’’ti. Sucisīlassa pana purimaṁ pacchimena,",
  "tika-s0402t53:10_6": "pacchimañca purimena sameti. Sammukhākathitaṁ parammukhākathitena sameti, parammukhākathitañca",
  "tika-s0402t53:10_7": "sammukhākathitena, tasmā kathanena sakkā sucibhāvo jānitunti pakāsento evamāha.",
  "tika-s0402t53:11_0": "Thāmoti ñāṇathāmo. Yassa hi ñāṇathāmo natthi, so uppannesu upaddavesu gahetabbaṁ",
  "tika-s0402t53:11_1": "gahaṇaṁ kattabbaṁ kiccaṁ apassanto advārakagharaṁ paviṭṭho viya carati. Tenāha ‘‘āpadāsu,",
  "tika-s0402t53:11_2": "bhikkhave, thāmo veditabbo’’ti.",
  "tika-s0402t53:12_0": "Sākacchāyāti saṁkathāya. Duppaññassa hi kathā udake geṇḍu viya uppilavati. Paññavato",
  "tika-s0402t53:12_1": "kathentassa paṭibhānaṁ anantaṁ hoti. Udakavipphanditeneva hi maccho khuddako vā mahanto vāti ñāyati.",
  "tika-s0402t53:13_0": "Ñātivināsoti corarogabhayādīhi ñātīnaṁ vināso. Bhogānaṁ byasanaṁ bhogabyasanaṁ, rājacorādivasena",
  "tika-s0402t53:13_1": "bhogavināsoti attho. Tenāha ‘‘dutiyapadepi eseva nayo’’ti. Pañhummaggoti pañhagavesanaṁ,",
  "tika-s0402t53:13_2": "ñātuṁ icchitassa atthassa vīmaṁsananti attho. Atappakanti atittikaraṭṭhena atappakaṁ",
  "tika-s0402t53:13_3": "sādurasabhojanaṁ viya. Saṇhanti sukhumasabhāvaṁ.",
  "tika-s0402t53:14": "Ṭhānasuttavaṇṇanā niṭṭhitā.",
  "tika-s0402t53:15": "3. Bhaddiyasuttavaṇṇanā",
  "tika-s0402t53:16": "193. Tatiye karaṇassa uttaraṁ kiriyaṁ karaṇuttariyaṁ, taṁ lakkhaṇaṁ etassāti karaṇuttariyalakkhaṇo. Sesaṁ suviññeyyameva.",
  "tika-s0402t53:17": "Bhaddiyasuttavaṇṇanā niṭṭhitā.",
  "tika-s0402t53:18": "4. Sāmugiyasuttavaṇṇanā",
  "tika-s0402t53:19": "194. Catutthe puggalassa pārisuddhiyā padhānabhūtāni vā aṅgāni pārisuddhipadhāniyaṅgāni. Sesamettha suviññeyyameva.",
  "tika-s0402t53:20": "Sāmugiyasuttavaṇṇanā niṭṭhitā.",
  "tika-s0402t53:21": "5. Vappasuttavaṇṇanā",
  "tika-s0402t53:22_0": "195. Pañcame pihitattāti akusalassa pavesanadvāraṁ pidahitvā ṭhitattā. Kāyena saṁvaritabbañhi",
  "tika-s0402t53:22_1": "apihitena dvārena pavattanakaṁ pāpadhammaṁ saṁvaritvā ṭhito kāyena saṁvuto nāma.",
  "tika-s0402t53:22_2": "Khayavirāgenāti accantakhayasaṅkhātena virajjanena, anuppādanirodhenāti attho. Kiṁ",
  "tika-s0402t53:22_3": "vijjā pubbe uppannāti? Ubhayametaṁ na vattabbaṁ. Pahānābhisamayabhāvanābhisamayānaṁ",
  "tika-s0402t53:22_4": "abhinnakālattā padīpujjalanena andhakāraṁ viya vijjuppādena avijjā niruddhāva hoti,",
  "tika-s0402t53:22_5": "vattabbaṁ vā hetuphalattamupacāravasena. Yathā hi padīpujjalanahetuko andhakāravigamo,",
  "tika-s0402t53:22_6": "evaṁ vijjuppādahetuko avijjānirodho. Hetuphaladhammā ca samānakālāpi pubbāparakālā",
  "tika-s0402t53:22_7": "viya voharīyanti yathā ‘‘cakkhuñca paṭicca rūpe ca uppajjati cakkhuviññāṇa’’nti (ma.",
  "tika-s0402t53:22_8": "ni. 1.400; 3.421, 425, 426; saṁ. ni. 2.43-44; 2.4.60; kathā. 465, 467) paccayādānuppajjanakiriyā.",
  "tika-s0402t53:22_9": "Cittassa kāyassa ca vihananato vighāto, dukkhaṁ. Paridahanato pariḷāho.",
  "tika-s0402t53:23_0": "Niccavihārāti sabbadā pavattanakavihārā. Ṭhapetvā hi samāpattivelaṁ bhavaṅgavelañca",
  "tika-s0402t53:23_1": "khīṇāsavā iminā chaḷaṅgupekkhāvihārena sabbakālaṁ viharanti. Cakkhunā rūpaṁ disvāti",
  "tika-s0402t53:23_2": "cakkhuviññāṇena rūpaṁ disvā. Cakkhunā rūpaṁ disvāti hi nissayavohārena vuttaṁ. Sasambhārakathā",
  "tika-s0402t53:23_3": "hesā yathā ‘‘dhanunā vijjhatī’’ti, tasmā nissayasīsena nissitassa gahaṇaṁ daṭṭhabbaṁ.",
  "tika-s0402t53:23_4": "Rāgavasena na somanassajāto hotīti gehasitapemavasenapi javanakkhaṇe somanassajāto",
  "tika-s0402t53:23_5": "na hoti maggena samucchinnattā, na domanassajāto pasādaññathattavasenapi. Upekkhako",
  "tika-s0402t53:23_6": "majjhatto hutvā viharatīti asamapekkhanena mohaṁ anuppādento ñāṇupekkhāvaseneva upekkhako",
  "tika-s0402t53:23_7": "viharati majjhatto. Khīṇāsavo hi iṭṭhepi aniṭṭhepi majjhattepi ārammaṇe yo asamapekkhanena",
  "tika-s0402t53:23_8": "samasamā ayonisogahaṇe akhīṇāsavānaṁ moho uppajjati, taṁ anuppādento maggeneva tassa",
  "tika-s0402t53:23_9": "samugghātitattā ñāṇupekkhāvaseneva upekkhako viharati, ayañcassa paṭipatti sativepullapattiyā",
  "tika-s0402t53:23_10": "paññāvepullapattiyā cāti vuttaṁ ‘‘satisampajaññapariggahitāyā’’ti.",
  "tika-s0402t53:24_0": "Ettha ca ‘‘chasu dvāresu upekkhako viharatī’’ti iminā chaḷaṅgupekkhā kathitā. ‘‘Sampajāno’’ti",
  "tika-s0402t53:24_1": "vacanato pana cattāri ñāṇasampayuttacittāni labbhanti tehi vinā sampajānatāya asambhavato.",
  "tika-s0402t53:24_2": "‘‘Satatavihārā’’ti vacanato aṭṭhapi mahākiriyacittāni labbhanti ñāṇuppattipaccayarahitakālepi",
  "tika-s0402t53:24_3": "pavattijotanato. ‘‘Arajjanto adussanto’’ti vacanato hasituppādavoṭṭhabbanehi saddhiṁ",
  "tika-s0402t53:24_4": "dasa cittāni labbhanti. Arajjanādussanavasena pavatti hi tesampi sādhāraṇāti. Nanu",
  "tika-s0402t53:24_5": "cettha ‘‘upekkhako viharatī’’ti chaḷaṅgupekkhāvasena imesaṁ satatavihārānaṁ āgatattā",
  "tika-s0402t53:24_6": "somanassaṁ kathaṁ labbhatīti? Āsevanatoti. Kiñcāpi hi khīṇāsavo iṭṭhāniṭṭhepi ārammaṇe",
  "tika-s0402t53:24_7": "majjhatte viya bahulaṁ upekkhako viharati attano parisuddhappakatibhāvāvijahanato,",
  "tika-s0402t53:24_8": "kadāci pana tathā cetobhisaṅkhārabhāve yaṁ taṁ sabhāvato iṭṭhaṁ ārammaṇaṁ , tassa",
  "tika-s0402t53:24_9": "yāthāvato sabhāvaggahaṇavasenapi arahato cittaṁ somanassasahagataṁ hutvā pavattateva,",
  "tika-s0402t53:24_10": "tañca kho pubbāsevanavasena.",
  "tika-s0402t53:25_0": "Kāyoti (saṁ. ni. ṭī. 2.2.51) pañcadvārakāyo, so anto avasānaṁ etissāti kāyantikā,",
  "tika-s0402t53:25_1": "taṁ kāyantikaṁ. Tenāha – ‘‘yāva pañcadvārakāyo pavattati, tāva pavatta’’nti. Jīvitantikanti",
  "tika-s0402t53:25_2": "etthāpi eseva nayo. Pacchā uppajjitvāti etasmiṁ attabhāve manodvārikavedanāto pacchā",
  "tika-s0402t53:25_3": "uppajjitvā tato paṭhamaṁ nirujjhati, tato eva atthasiddhamatthaṁ sarūpeneva dassetuṁ",
  "tika-s0402t53:25_4": "‘‘manodvārikavedanā paṭhamaṁ uppajjitvā pacchā nirujjhatī’’ti vuttaṁ. Idāni tameva",
  "tika-s0402t53:25_5": "saṅkhepena vuttaṁ vivarituṁ ‘‘sā hī’’tiādimāha. Yāva tettiṁsavassāni paṭhamavayo.",
  "tika-s0402t53:25_6": "Paññāsavassakāleti paṭhamavayato yāva paññāsavassakālā, tāva. Ṭhitā hotīti vaḍḍhihāniyo",
  "tika-s0402t53:25_7": "anupagantvā samarūpeneva ṭhitā hoti. Mandāti mudukā atikhiṇā. Tadāti asītinavutivassakāle",
  "tika-s0402t53:25_8": "vadantepi tathāciraparicitepīti adhippāyo. Bhaggāti tejobhaggena bhaggā dubbaṇṇā.",
  "tika-s0402t53:25_9": "Hadayakoṭiṁyevāti cakkhādivatthūsu appavattitvā tesaṁ ādiantakoṭibhūtaṁ hadayavatthuṁyeva.",
  "tika-s0402t53:25_10": "Tāvāti yāva vedanā vattati, tāva.",
  "tika-s0402t53:26_0": "Vāpiyāti mahātaḷākena. Pañcaudakamaggasampannanti pañcahi udakassa pavisananikkhamanamaggehi",
  "tika-s0402t53:26_1": "yuttaṁ. Tato tato vissandamānaṁ sabbaso puṇṇattā. Paṭhamaṁ deve vassantetiādi upamāsaṁsandanaṁ.",
  "tika-s0402t53:26_2": "Imaṁ vedanaṁ sandhāyāti imaṁ yathāvuttaṁ pariyosānappattaṁ manodvārikavedanaṁ sandhāya.",
  "tika-s0402t53:27_0": "Kāyassa bhedāti attabhāvassa vināsanato. Parato agantvāti paralokavasena agantvā.",
  "tika-s0402t53:27_1": "Vedanānaṁ sītibhāvo nāma saṅkhāradarathapariḷāhābhāvo. So panāyaṁ sabbaso appavattivasenevāti",
  "tika-s0402t53:27_2": "āha ‘‘appavattanadhammāni bhavissantī’’ti.",
  "tika-s0402t53:28_0": "Attabhāvaṁ nāsetukāmassa daḷhaṁ uppannaṁ saṁvegañāṇaṁ sandhāyāha ‘‘kudālo viya paññā’’ti.",
  "tika-s0402t53:28_1": "Tato nibbattitajjhānasamādhiṁ sandhāya ‘‘piṭakaṁ viya samādhī’’ti. Tannissāya pavattetabbavipassanārambhañāṇaṁ",
  "tika-s0402t53:28_2": "sandhāya ‘‘khanitti viya vipassanā’’ti ca vuttaṁ. Sesamettha uttānameva.",
  "tika-s0402t53:29": "Vappasuttavaṇṇanā niṭṭhitā.",
  "tika-s0402t53:30": "6. Sāḷhasuttavaṇṇanā",
  "tika-s0402t53:31_0": "196. Chaṭṭhe kāyadaḷhibahulataṁ tapatīti tapo, attakilamathānuyogavasena pavattaṁ",
  "tika-s0402t53:31_1": "vīriyaṁ. Tena kāyadaḷhibahulatānimittassa pāpassa jigucchanaṁ virajjanaṁ tapojigucchāti",
  "tika-s0402t53:31_2": "āha ‘‘dukkarakārikasaṅkhātenā’’tiādi. Tapojigucchavādātiādīsu tapojigucchaṁ vadanti,",
  "tika-s0402t53:31_3": "manasāpi tameva sārato gahetvā vicaranti, kāyenapi tameva allīnā nānappakāraṁ attakilamathānuyogamanuyuttā",
  "tika-s0402t53:31_4": "viharantīti attho. Aparisuddhakāyasamācārāti aparisuddhena pāṇātipātādinā kāyasamācārena",
  "tika-s0402t53:31_5": "samannāgatā. Aparisuddhavacīsamācārāti aparisuddhena musāvādādinā vacīsamācārena",
  "tika-s0402t53:31_6": "samannāgatā. Aparisuddhamanosamācārāti aparisuddhena abhijjhādinā manosamācārena",
  "tika-s0402t53:31_7": "samannāgatā. Kāmaṁ akusalakāyasamācāravacīsamācārappavattikālepi abhijjhādayo pavattantiyeva,",
  "tika-s0402t53:31_8": "tadā pana te cetanāpakkhikā vā abbohārikā vāti, manosamācāravāre eva abhijjhādivasena",
  "tika-s0402t53:31_9": "yojanā katā. Atha vā dvārantare pavattānaṁ pāṇātipātādīnaṁ vacīsamācārādibhāvābhāvo",
  "tika-s0402t53:31_10": "viya dvārantare pavattānampi abhijjhādīnaṁ kāyasamācārādibhāvo asiddho, manosamācārabhāvo",
  "tika-s0402t53:31_11": "eva pana siddhoti katvā manosamācāravāre eva abhijjhādayo uddhaṭā. Tathā hi vuttaṁ –",
  "tika-s0402t53:32": "‘‘Dvāre caranti kammāni, na dvārā dvāracārino;",
  "tika-s0402t53:33": "Tasmā dvārehi kammāni, aññamaññaṁ vavatthitā’’ti. (dha. sa. aṭṭha. 1 kāmāvacarakusaladvārakathā);",
  "tika-s0402t53:34_0": "Aparisuddhājīvāti aparisuddhena vejjakammadūtakammavaḍḍhiyogādinā ekavīsatianesanābhedena",
  "tika-s0402t53:34_1": "ājīvena samannāgatā. Idañca sāsane pabbajitānaṁyeva vasena vuttaṁ, ‘‘yepi te samaṇabrāhmaṇā’’ti",
  "tika-s0402t53:34_2": "pana vacanato bāhirakavasena gahaṭṭhavasena ca yojanā veditabbā. Gahaṭṭhānampi hi",
  "tika-s0402t53:34_3": "jātidhammakuladhammadesadhammavilomanavasena aññathāpi micchājīvo labbhateva.",
  "tika-s0402t53:35_0": "Ñāṇadassanāyāti ettha ñāṇadassananti maggañāṇampi vuccati phalañāṇampi sabbaññutaññāṇampi",
  "tika-s0402t53:35_1": "paccavekkhaṇañāṇampi vipassanāñāṇampi. ‘‘Kiṁ nu kho, āvuso, ñāṇadassanavisuddhatthaṁ",
  "tika-s0402t53:35_2": "bhagavati brahmacariyaṁ vussatī’’ti (ma. ni. 1.257) hi ettha maggañāṇaṁ ‘‘ñāṇadassana’’nti",
  "tika-s0402t53:35_3": "vuttaṁ. ‘‘Ayamañño uttarimanussadhammo alamariyañāṇadassanaviseso adhigato phāsuvihāro’’ti",
  "tika-s0402t53:35_4": "(ma. ni. 1.328) ettha phalañāṇaṁ. ‘‘Bhagavatopi kho ñāṇaṁ udapādi sattāhakālakato",
  "tika-s0402t53:35_5": "āḷāro kālāmo’’ti (mahāva. 10) ettha sabbaññutaññāṇaṁ. ‘‘Ñāṇañca pana me dassanaṁ",
  "tika-s0402t53:35_6": "udapādi, akuppā me vimutti, ayamantimā jātī’’ti (saṁ. ni. 5.1081; mahāva. 16; paṭi.",
  "tika-s0402t53:35_7": "ma. 2.30) ettha paccavekkhaṇañāṇaṁ. ‘‘Ñāṇadassanāya cittaṁ abhinīharatī’’ti (dī.",
  "tika-s0402t53:35_8": "ni. 1.234-235) ettha vipassanāñāṇaṁ. Idha pana ñāṇadassanāyāti maggañāṇaṁ ‘‘ñāṇadassana’’nti",
  "tika-s0402t53:35_9": "vuttaṁ. Tenāha ‘‘maggañāṇasaṅkhātāya dassanāyā’’ti. Avirādhitaṁ vijjhatīti avirādhitaṁ",
  "tika-s0402t53:35_10": "katvā vijjhati. Sesamettha suviññeyyameva.",
  "tika-s0402t53:36": "Sāḷhasuttavaṇṇanā niṭṭhitā.",
  "tika-s0402t53:37": "7. Mallikādevīsuttavaṇṇanā",
  "tika-s0402t53:38_0": "197. Sattame appesakkhāti appānubhāvā. Sā pana appesakkhatā ādhipateyyasampattiyā",
  "tika-s0402t53:38_1": "parivārasampattiyā ca abhāvena pākaṭā hoti. Tattha parivārasampattiyā abhāvaṁ dassento",
  "tika-s0402t53:38_2": "‘‘appaparivārā’’ti āha. Issarāti ādhipateyyasaṁvattanakammabalena īsanasīlā. Sā panassā",
  "tika-s0402t53:38_3": "issaratā vibhavasampattipaccayā pākaṭā jātāti aḍḍhatāpariyāyabhāvena vadanto ‘‘aḍḍhāti",
  "tika-s0402t53:38_4": "issarā’’ti āha. Mahantaṁ dhanametissā bhūmigatañceva vaḷañjanakañcāti mahaddhanā.",
  "tika-s0402t53:38_5": "Idha pana vaḷañjanakeneva dhanena mahaddhanataṁ dassento ‘‘vaḷañjanakadhanena mahaddhanā’’ti",
  "tika-s0402t53:38_6": "āha. Īsatīti īsā, abhibhūti attho. Mahatī īsā mahesā, suppatiṭṭhitamahesatāya pana",
  "tika-s0402t53:38_7": "parehi mahesoti akkhātabbatāya mahesakkhā. Yasmā pana so mahesakkhābhāvo ādhipateyyaparivārasampattiyā",
  "tika-s0402t53:38_8": "viññāyati, tasmā ‘‘mahāparivārā’’ti vuttaṁ.",
  "tika-s0402t53:39_0": "Saṇṭhānapāripūriyā adhikaṁ rūpamassāti abhirūpā. Saṇṭhānapāripūriyāti ca hatthapādādisarīrāvayavānaṁ",
  "tika-s0402t53:39_1": "susaṇṭhitatāyāti attho. Avayavapāripūriyā hi samudāyapāripūrisiddhi. Rūpanti ca sarīraṁ",
  "tika-s0402t53:39_2": "‘‘rūpavanteva saṅkhyaṁ gacchatī’’tiādīsu viya. Dassanayuttāti surūpabhāvena passitabbayuttā,",
  "tika-s0402t53:39_3": "dissamānā cakkhūni piyāyatīti aññakiccavikkhepaṁ hitvāpi daṭṭhabbāti vuttaṁ hoti.",
  "tika-s0402t53:39_4": "Dissamānāva somanassavasena cittaṁ pasādetīti pāsādikā. Tenāha ‘‘dassanena pāsādikā’’ti.",
  "tika-s0402t53:39_5": "Pokkharatāti vuccati sundarabhāvo, vaṇṇassa pokkharatā vaṇṇapokkharatā, tāya vaṇṇasampattiyāti",
  "tika-s0402t53:39_6": "attho. Porāṇā pana pokkharanti sarīraṁ vadanti , vaṇṇaṁ vaṇṇameva. Tesaṁ matena vaṇṇañca",
  "tika-s0402t53:39_7": "pokkharañca vaṇṇapokkharāni, tesaṁ bhāvo vaṇṇapokkharatā. Iti paramāya vaṇṇapokkharatāyāti",
  "tika-s0402t53:39_8": "uttamaparisuddhena vaṇṇena ceva sarīrasaṇṭhānasampattiyā cāti attho daṭṭhabbo. Tenevāha",
  "tika-s0402t53:39_9": "‘‘vaṇṇena ceva sarīrasaṇṭhānena cā’’ti. Tattha vaṇṇenāti vaṇṇadhātuyā. Sarīraṁ nāma",
  "tika-s0402t53:39_10": "sannivesavisiṭṭho karacaraṇagīvāsīsādiavayavasamudāyo, so ca saṇṭhānamukhena gayhatīti",
  "tika-s0402t53:39_11": "āha ‘‘sarīrasaṇṭhānenā’’ti.",
  "tika-s0402t53:40_0": "Abhisajjatīti kujjhanavaseneva kuṭilakaṇṭako viya tasmiṁ tasmiṁ samuṭṭhāne makaradanto",
  "tika-s0402t53:40_1": "viya lagati. Yañhi kodhassa uppattiṭṭhānabhūte ārammaṇe upanāhassa paccayabhūtaṁ",
  "tika-s0402t53:40_2": "kujjhanavasena abhisajjanaṁ, taṁ idhādhippetaṁ, na lubbhanavasena. Kuppatītiādīsu",
  "tika-s0402t53:40_3": "pubbuppatti kopo, tato balavataro byāpādo laddhāsevanatāya cittassa byāpajjanato.",
  "tika-s0402t53:40_4": "Sātisayaṁ laddhāsevanatāya tato byāpādatopi balavatarā paccatthikabhāvena thāmappatti",
  "tika-s0402t53:40_5": "patitthiyanā. Annaṁ pānantiādīsu adīyato annaṁ, khādanīyaṁ bhojanīyañca. Pātabyato",
  "tika-s0402t53:40_6": "pānaṁ, yaṁkiñci pānaṁ. Vasitabbato acchādetabbato vatthaṁ, nivāsanapāvuraṇaṁ. Yanti",
  "tika-s0402t53:40_7": "tenāti yānaṁ, chattupāhanavayhasivikādi yaṁkiñci gamanapaccayaṁ. Chattampi hi vassātapadukkhanivāraṇena",
  "tika-s0402t53:40_8": "maggagamanasādhananti katvā ‘‘yāna’’nti vuccati. Mālanti yaṁkiñci sumanamālādipupphaṁ.",
  "tika-s0402t53:40_9": "Gandhanti yaṁkiñci candanādivilepanaṁ.",
  "tika-s0402t53:41": "Mallikādevīsuttavaṇṇanā niṭṭhitā.",
  "tika-s0402t53:42": "8. Attantapasuttavaṇṇanā",
  "tika-s0402t53:43_0": "198. Aṭṭhame āhito ahaṁmāno etthāti attā, attabhāvo. Idha pana yo paro na hoti, so",
  "tika-s0402t53:43_1": "attā, taṁ attānaṁ. Paranti attato aññaṁ. Diṭṭheti paccakkhabhūte. Dhammeti upādānakkhandhadhamme.",
  "tika-s0402t53:43_2": "Tattha hi attā bhavati, attasaññādiṭṭhi bhavatīti attabhāvasamaññā. Tenāha ‘‘diṭṭheva",
  "tika-s0402t53:43_3": "dhammeti imasmiṁyeva attabhāve’’ti. Chātaṁ vuccati taṇhā jighacchāhetutāya. Anto",
  "tika-s0402t53:43_4": "tāpanakilesānanti attano santāne darathapariḷāhajananena santāpanakilesānaṁ.",
  "tika-s0402t53:44": "Paresaṁ hananaghātanādinā rodāpanato luddo. Tathā vighātakabhāvena kāyacittānaṁ vidālanato dāruṇo. Thaddhahadayo kakkhaḷo. Bandhanāgāre niyutto bandhanāgāriko.",
  "tika-s0402t53:45_0": "Khattiyābhisekenāti khattiyānaṁ kātabbaabhisekena. Santhāgāranti santhāravasena kataṁ",
  "tika-s0402t53:45_1": "agāraṁ yaññāgāraṁ. Sappitelenāti sappimissena telena. Yamakasnehena hi esā tadā kāyaṁ",
  "tika-s0402t53:45_2": "abbhañjati. Vacchabhāvaṁ taritvā ṭhito vacchataro. Parikkhepakaraṇatthāyāti navamālāhi",
  "tika-s0402t53:45_3": "saddhiṁ dabbhehi vediyā parikkhipanatthāya. Yaññabhūmiyanti avasesayaññaṭṭhāne.",
  "tika-s0402t53:46_0": "Dūrasamussāritamānasseva sāsane sammāpaṭipatti sambhavati, na mānajātikassāti āha",
  "tika-s0402t53:46_1": "‘‘nihatamānattā’’ti. Ussannattāti bahubhāvato. Bhogārogyādivatthukā madā suppahiyā",
  "tika-s0402t53:46_2": "honti nimittassa avaṭṭhānato, na tathā kulavijjāmadāti khattiyabrāhmaṇakulānaṁ pabbajitānampi",
  "tika-s0402t53:46_3": "jātivijjā nissāya mānajappanaṁ duppajahanti āha ‘‘yebhuyyena hi…pe… mānaṁ karontī’’ti.",
  "tika-s0402t53:46_4": "Vijātitāyāti nihīnajātitāya. Patiṭṭhātuṁ na sakkontīti suvisuddhaṁ katvā sīlaṁ rakkhituṁ",
  "tika-s0402t53:46_5": "na sakkonti. Sīlavasena hi sāsane patiṭṭhahanti. Patiṭṭhātunti vā saccappaṭivedhena",
  "tika-s0402t53:46_6": "lokuttarāya patiṭṭhāya patiṭṭhātuṁ. Yebhuyyena hi upanissayasampannā sujātāyeva honti, na dujjātā.",
  "tika-s0402t53:47_0": "Parisuddhanti rāgādīnaṁ accantameva pahānadīpanato nirupakkilesatāya sabbaso visuddhaṁ.",
  "tika-s0402t53:47_1": "Saddhaṁ paṭilabhatīti pothujjanikasaddhāvasena saddahati. Viññujātikānañhi dhammasampattiggahaṇapubbikā",
  "tika-s0402t53:47_2": "saddhāsiddhi dhammappamāṇadhammappasannabhāvato. Jāyampatikāti gharaṇipatikā. Kāmaṁ",
  "tika-s0402t53:47_3": "‘‘jāyampatikā’’ti vutte gharasāmikagharasāminivasena dvinnaṁyeva gahaṇaṁ viññāyati,",
  "tika-s0402t53:47_4": "yassa pana purisassa anekā pajāpatiyo honti, tattha kiṁ vattabbanti ekāyapi saṁvāso",
  "tika-s0402t53:47_5": "sambādhoti dassanatthaṁ ‘‘dve’’ti vuttaṁ. Rāgādinā sakiñcanaṭṭhena, khettavatthuādinā",
  "tika-s0402t53:47_6": "sapalibodhaṭṭhena rāgarajādīnaṁ āgamanapathatāpi uppajjanaṭṭhānatā evāti dvepi vaṇṇanā",
  "tika-s0402t53:47_7": "ekatthā, byañjanameva nānaṁ. Alagganaṭṭhenāti asajjanaṭṭhena appaṭibaddhabhāvena.",
  "tika-s0402t53:47_8": "Evaṁ akusalakusalappavattīnaṁ ṭhānabhāvena gharāvāsapabbajjānaṁ sambādhabbhokāsataṁ",
  "tika-s0402t53:47_9": "dassetvā idāni kusalappavattiyāyeva aṭṭhānaṭṭhānabhāvena tesaṁ taṁ dassetuṁ ‘‘apicā’’tiādi vuttaṁ.",
  "tika-s0402t53:48_0": "Saṅkhepakathāti visuṁ visuṁ paduddhāraṁ akatvā saṅkhepato atthavaṇṇanā. Ekampi divasanti",
  "tika-s0402t53:48_1": "ekadivasamattampi. Akhaṇḍaṁ katvāti dukkaṭamattassapi anāpajjanena akhaṇḍitaṁ katvā.",
  "tika-s0402t53:48_2": "Kilesamalena amalinanti taṇhāsaṁkilesādivasena asaṁkiliṭṭhaṁ katvā. Paridahitvāti",
  "tika-s0402t53:48_3": "nivāsetvā ceva pārupitvā ca. Agāravāso agāraṁ uttarapadalopena, tassa vaḍḍhiāvahaṁ agārassa hitaṁ.",
  "tika-s0402t53:49_0": "Bhogakkhandhoti bhogarāsi bhogasamudāyo. Ābandhanaṭṭhenāti putto nattātiādinā pemavasena",
  "tika-s0402t53:49_1": "saparicchedavasena bandhanaṭṭhena. Amhākameteti ñāyantīti ñātī, pitāmahapituputtādivasena",
  "tika-s0402t53:49_2": "parivattanaṭṭhena parivaṭṭo. Sāmaññavācīpi sikkhā-saddo ājīvasaddasannidhānato uparivuccamānavisesāpekkhāya",
  "tika-s0402t53:49_3": "ca visesaniviṭṭhova hotīti vuttaṁ ‘‘yā bhikkhūnaṁ adhisīlasaṅkhātā sikkhā’’ti. Sikkhitabbaṭṭhena",
  "tika-s0402t53:49_4": "sikkhā, saha ājīvanti etthāti sājīvo. Sikkhanabhāvenāti sikkhāya sājīve ca sikkhanabhāvena.",
  "tika-s0402t53:49_5": "Sikkhaṁ paripūrentoti sīlasaṁvaraṁ paripūrento. Sājīvañca avītikkamantoti ‘‘nāmakāyo,",
  "tika-s0402t53:49_6": "padakāyo, niruttikāyo, byañjanakāyo’’ti (pārā. aṭṭha. 1.39) vuttaṁ sikkhāpadaṁ bhagavato",
  "tika-s0402t53:49_7": "ca vacanaṁ avītikkamanto hutvāti attho. Idameva ca ‘‘sikkhana’’nti vuttaṁ, tattha",
  "tika-s0402t53:49_8": "sājīvānaṁ avītikkamo sikkhāpāripūriyā paccayo. Tato hi yāva maggā sikkhāpāripūrī hotīti.",
  "tika-s0402t53:50_0": "Anuppadātāti anubalappadātā, anuvattanavasena vā padātā. Kassa pana anuvattanaṁ padānañcāti?",
  "tika-s0402t53:50_1": "‘‘Sahitāna’’nti vuttattā sandhānassāti viññāyati. Tenāha ‘‘sandhānānuppadātā’’ti.",
  "tika-s0402t53:50_2": "Yasmā pana anuvattanavasena sandhānassa padānaṁ ādhānaṁ ārakkhanaṁ vā daḷhakaraṇaṁ",
  "tika-s0402t53:50_3": "hoti, tena vuttaṁ ‘‘dve jane samagge disvā’’tiādi. Āramanti etthāti ārāmo, ramitabbaṭṭhānaṁ.",
  "tika-s0402t53:50_4": "Yasmā pana ā-kārena vināpi ayamattho labbhati, tasmā vuttaṁ ‘‘samaggarāmotipi pāḷi, ayamevattho’’ti.",
  "tika-s0402t53:51": "Etthāti –",
  "tika-s0402t53:52": "‘‘Nelaṅgo setapacchādo, ekāro vattatī ratho;",
  "tika-s0402t53:53": "Anīghaṁ passa āyantaṁ, chinnasotaṁ abandhana’’nti. (saṁ. ni. 4.347; udā. 65; peṭako. 25) –",
  "tika-s0402t53:54_0": "Imissā gāthāya. Sīlañhettha nelaṅganti vuttaṁ. Tenevāha – ‘‘citto gahapati, nelaṅganti",
  "tika-s0402t53:54_1": "kho, bhante, sīlānametaṁ adhivacana’’nti (saṁ. ni. 4.347). Sukumārāti appharusatāya",
  "tika-s0402t53:54_2": "mudukā. Purassa esāti ettha pura-saddo tannivāsivācako daṭṭhabbo – ‘‘gāmo āgato’’tiādīsu",
  "tika-s0402t53:54_3": "viya. Tenevāha ‘‘nagaravāsīna’’nti. Manaṁ appāyati vaḍḍhetīti manāpo. Tena vuttaṁ",
  "tika-s0402t53:54_4": "‘‘cittavuḍḍhikarā’’ti.",
  "tika-s0402t53:55_0": "Kālavādītiādi samphappalāpā paṭiviratassa paṭipattidassanaṁ. Atthasaṁhitāpi hi vācā",
  "tika-s0402t53:55_1": "ayuttakālappayogena atthāvahā na siyāti anatthaviññāpanavācaṁ anulometi, tasmā samphappalāpaṁ",
  "tika-s0402t53:55_2": "pajahantena akālavāditā pariharitabbāti vuttaṁ ‘‘kālavādī’’ti. Kālena vadantenapi",
  "tika-s0402t53:55_3": "ubhayānatthasādhanato abhūtaṁ parivajjetabbanti āha ‘‘bhūtavādī’’ti. Bhūtañca vadantena",
  "tika-s0402t53:55_4": "yaṁ idhalokaparalokahitasampādakaṁ, tadeva vattabbanti dassetuṁ ‘‘atthavādī’’ti vuttaṁ.",
  "tika-s0402t53:55_5": "Atthaṁ vadantenapi lokiyadhammasannissitameva avatvā lokuttaradhammasannissitaṁ katvā",
  "tika-s0402t53:55_6": "vattabbanti dassanatthaṁ ‘‘dhammavādī’’ti vuttaṁ. Yathā ca attho lokuttaradhammasannissito",
  "tika-s0402t53:55_7": "hoti, taṁ dassetuṁ ‘‘vinayavādī’’ti vuttaṁ. Pañcannañhi saṁvaravinayānaṁ pañcannañca",
  "tika-s0402t53:55_8": "pahānavinayānaṁ vasena vuccamāno attho nibbānādhigamanahetubhāvato lokuttaradhammasannissito",
  "tika-s0402t53:55_9": "hotīti. Evaṁ guṇavisesayuttova attho vuccamāno desanākosalle sati sobhati, kiccakaro",
  "tika-s0402t53:55_10": "ca hoti, na aññathāti dassetuṁ ‘‘nidhānavatiṁ vācaṁ bhāsitā’’ti vuttaṁ. Idāni taṁ",
  "tika-s0402t53:55_11": "desanākosallaṁ vibhāvetuṁ ‘‘kālenā’’tiādimāha. Pucchādivasena hi otiṇṇavācāvatthusmiṁ",
  "tika-s0402t53:55_12": "ekaṁsādibyākaraṇavibhāgaṁ sallakkhetvā ṭhapanāhetūdāharaṇasandassanādiṁ taṁtaṁkālānurūpaṁ",
  "tika-s0402t53:55_13": "vibhāventiyā parimitaparicchinnarūpāya vipulataragambhīrodāraparamatthavitthārasaṅgāhikāya",
  "tika-s0402t53:55_14": "kathāya ñāṇabalānurūpaṁ pare yāthāvato dhamme patiṭṭhāpento ‘‘desanākusalo’’ti vuccatīti",
  "tika-s0402t53:55_15": "evamettha atthayojanā veditabbā.",
  "tika-s0402t53:56_0": "Evaṁ paṭipāṭiyā satta mūlasikkhāpadāni vibhajitvā abhijjhādippahānaṁ indriyasaṁvarajāgariyānuyogehi",
  "tika-s0402t53:56_1": "vibhāvetuṁ tampi nīharitvā ācārasīlasseva vibhajanavasena pāḷi pavattāti tadatthaṁ",
  "tika-s0402t53:56_2": "vivarituṁ ‘‘bījagāmabhūtagāmasamārambhā’’tiādi vuttaṁ. Tattha bījānaṁ gāmo samūho",
  "tika-s0402t53:56_3": "bījagāmo. Bhūtānaṁ jātānaṁ nibbattānaṁ rukkhagacchalatādīnaṁ samūho bhūtagāmo. Nanu",
  "tika-s0402t53:56_4": "ca rukkhādayo cittarahitatāya na jīvā, cittarahitatā ca paripphandābhāvato chinne",
  "tika-s0402t53:56_5": "viruhanato visadisajātibhāvato catuyoniapariyāpannato ca veditabbā, vuddhi pana pavāḷasilālavaṇānampi",
  "tika-s0402t53:56_6": "vijjatīti na tesaṁ jīvabhāve kāraṇaṁ, visayaggahaṇañca nesaṁ parikappanāmattaṁ supanaṁ",
  "tika-s0402t53:56_7": "viya ciñcādīnaṁ, tathā dohaḷādayo, atha kasmā bījagāmabhūtagāmasamārambhā paṭivirati",
  "tika-s0402t53:56_8": "icchitāti? Samaṇasāruppato tannivāsisattānurakkhaṇato ca. Tenevāha – ‘‘jīvasaññino",
  "tika-s0402t53:56_9": "hi moghapurisa manussā rukkhasmi’’ntiādi (pāci. 89).",
  "tika-s0402t53:57_0": "Mūlameva bījaṁ mūlabījaṁ, mūlaṁ bījaṁ etassātipi mūlabījaṁ. Sesesupi eseva nayo.",
  "tika-s0402t53:57_1": "Phaḷubījanti pabbabījaṁ. Paccayantarasamavāye sadisaphaluppattiyā visesakāraṇabhāvato",
  "tika-s0402t53:57_2": "viruhanasamatthe sāraphale niruḷho bīja-saddo tadatthasaṁsiddhiyā mūlādīsupi kesuci",
  "tika-s0402t53:57_3": "pavattatīti mūlādito nivattanatthaṁ ekena bīja-saddena visesetvā vuttaṁ ‘‘bījabīja’’nti",
  "tika-s0402t53:57_4": "‘‘rūparūpaṁ, dukkhadukkha’’nti (saṁ. ni. 4.327) ca yathā. Kasmā panettha bījagāmabhūtagāmaṁ",
  "tika-s0402t53:57_5": "uddharitvā bījagāmo eva niddiṭṭhoti? Na kho panetaṁ evaṁ daṭṭhabbaṁ, nanu avocumhā",
  "tika-s0402t53:57_6": "‘‘mūlameva bījaṁ mūlabījaṁ, mūlaṁ bījaṁ etassātipi mūlabīja’’nti. Tattha purimena",
  "tika-s0402t53:57_7": "bījagāmo niddiṭṭho, dutiyena bhūtagāmo. Duvidhopesa mūlabījañca mūlabījañca mūlabījanti",
  "tika-s0402t53:57_8": "sāmaññaniddesena, ekasesanayena vā uddiṭṭhoti veditabbo. Tenevāha ‘‘pañcavidhassā’’tiādi.",
  "tika-s0402t53:57_9": "Nīlatiṇarukkhādikassāti allatiṇassa ceva allarukkhādikassa ca. Ādi-saddena osadhigacchalatādīnaṁ saṅgaho.",
  "tika-s0402t53:58_0": "Ekaṁ bhattaṁ ekabhattaṁ, taṁ assa atthīti ekabhattiko. So pana rattibhojanenapi siyāti",
  "tika-s0402t53:58_1": "tannivattanatthaṁ āha ‘‘rattūparato’’ti. Evampi aparaṇhabhojīpi siyā ekabhattikoti",
  "tika-s0402t53:58_2": "tannivattanatthaṁ ‘‘virato vikālabhojanā’’ti vuttaṁ. Aruṇuggamanato paṭṭhāya yāva",
  "tika-s0402t53:58_3": "majjhanhikā ayaṁ buddhādīnaṁ ariyānaṁ āciṇṇasamāciṇṇo bhojanassa kālo nāma, tadañño",
  "tika-s0402t53:58_4": "vikālo. Aṭṭhakathāyaṁ pana dutiyapadena rattibhojanassa paṭikkhittattā ‘‘atikkante",
  "tika-s0402t53:58_5": "majjhanhike yāva sūriyatthaṅgamanā bhojanaṁ vikālabhojanaṁ nāmā’’ti vuttaṁ.",
  "tika-s0402t53:59_0": "Dārumāsakoti ye vohāraṁ gacchantīti iti-saddena evaṁpakāre dasseti. Aññehi gāhāpane",
  "tika-s0402t53:59_1": "upanikkhittasādiyane ca paṭiggahaṇattho labbhatīti ‘‘neva taṁ uggaṇhāti, na uggahāpeti,",
  "tika-s0402t53:59_2": "na upanikkhittaṁ sādiyatī’’ti vuttaṁ. Atha vā tividhaṁ paṭiggahaṇaṁ kāyena, vācāya,",
  "tika-s0402t53:59_3": "manasāti. Tattha kāyena paṭiggahaṇaṁ uggaṇhanaṁ, vācāya paṭiggahaṇaṁ uggahāpanaṁ,",
  "tika-s0402t53:59_4": "manasā paṭiggahaṇaṁ sādiyananti tividhampi paṭiggahaṇaṁ ekajjhaṁ gahetvā paṭiggahaṇāti",
  "tika-s0402t53:59_5": "vuttanti āha ‘‘neva taṁ uggaṇhātī’’tiādi. Esa nayo āmakadhaññapaṭiggahaṇātiādīsupi.",
  "tika-s0402t53:59_6": "Nīvārādiupadhaññassa sāliādimūladhaññantogadhattā vuttaṁ ‘‘sattavidhassā’’ti. ‘‘Anujānāmi,",
  "tika-s0402t53:59_7": "bhikkhave, pañca vasāni bhesajjāni acchavasaṁ, macchavasaṁ, susukāvasaṁ, sūkaravasaṁ,",
  "tika-s0402t53:59_8": "gadrabhavasa’’nti (mahāva. 262) vuttattā idaṁ odissa anuññātaṁ nāma. Tassa pana ‘‘kāle",
  "tika-s0402t53:59_9": "paṭiggahita’’nti (mahāva. 262) vuttattā paṭiggahaṇaṁ vaṭṭati sati paccayeti āha ‘‘aññatra",
  "tika-s0402t53:59_10": "odissa anuññātā’’ti.",
  "tika-s0402t53:60_0": "Sāruppena vañcanaṁ rūpakūṭaṁ, patirūpena vañcanāti attho. Aṅgena attano sarīrāvayavena",
  "tika-s0402t53:60_1": "vañcanaṁ aṅgakūṭaṁ. Gaṇhanavasena vañcanaṁ gahaṇakūṭaṁ. Paṭicchannaṁ katvā vañcanaṁ",
  "tika-s0402t53:60_2": "paṭicchannakūṭaṁ. Akkamatīti nippīḷeti, pubbabhāge akkamatīti sambandho. Hadayanti",
  "tika-s0402t53:60_3": "nāḷiādimānabhājanānaṁ abbhantaraṁ. Telādīnaṁ nāḷiādīhi minanakāle ussāpitā sikhāyeva",
  "tika-s0402t53:60_4": "sikhābhedo, tassā hāpanaṁ. Kecīti sārasamāsācariyā uttaravihāravāsino ca.",
  "tika-s0402t53:61_0": "Vadhoti muṭṭhippahārakasātāḷanādīhi hiṁsanaṁ, viheṭhananti attho. Viheṭhanatthopi",
  "tika-s0402t53:61_1": "hi vadha-saddo dissati ‘‘attānaṁ vadhitvā vadhitvā rodatī’’tiādīsu. Yathā hi apaṭiggahabhāvasāmaññe",
  "tika-s0402t53:61_2": "satipi pabbajitehi appaṭiggahitabbavatthuvisesabhāvasandassanatthaṁ itthikumāridāsidāsādayo",
  "tika-s0402t53:61_3": "vibhāgena vuttā, evaṁ parassaharaṇabhāvato adinnādānabhāvasāmaññe satipi tulākūṭādayo",
  "tika-s0402t53:61_4": "adinnādānavisesabhāvadassanatthaṁ vibhāgena vuttā. Na evaṁ pāṇātipātapariyāyassa",
  "tika-s0402t53:61_5": "vadhassa puna gahaṇe payojanaṁ atthi, tattha sayaṁkāro, idha paraṁkāroti ca na sakkā",
  "tika-s0402t53:61_6": "vattuṁ ‘‘kāyavacippayogasamuṭṭhāpikā cetanā chappayogā’’ti (dī. ni. ṭī. 1.10) vacanato,",
  "tika-s0402t53:61_7": "tasmā yathāvutto evamettha attho yutto. Aṭṭhakathāyaṁ pana ‘‘vadhoti māraṇa’’nti",
  "tika-s0402t53:61_8": "vuttaṁ. Tampi pothanameva sandhāyāti ca sakkā viññātuṁ māraṇasaddassa vihiṁsanepi dissanato.",
  "tika-s0402t53:62_0": "Cīvarapiṇḍapātānaṁ yathākkamaṁ kāyakucchipariharaṇamattajotanāyaṁ avisesato aṭṭhannaṁ",
  "tika-s0402t53:62_1": "parikkhārānaṁ tappayojanatā sambhavatīti dassento ‘‘te sabbepī’’tiādimāha. Etepīti",
  "tika-s0402t53:62_2": "navaparikkhārikādayopi appicchā ca santuṭṭhā ca. Na hi tattakena mahicchatā asantuṭṭhitā hotīti.",
  "tika-s0402t53:63_0": "Catūsu disāsu sukhaṁ viharati, tato eva sukhavihāraṭṭhānabhūtā catasso disā assa",
  "tika-s0402t53:63_1": "santīti cātuddiso. Tattha cāyaṁ satte vā saṅkhāre vā bhayena nappaṭihaññatīti appaṭigho.",
  "tika-s0402t53:63_2": "Dvādasavidhassa santosassa vasena santussanato santussamāno. Itarītarenāti uccāvacena",
  "tika-s0402t53:63_3": "parissayānaṁ bāhirānaṁ sīhabyagghādīnaṁ, abbhantarānañca kāmacchandādīnaṁ kāyacittūpaddavānaṁ",
  "tika-s0402t53:63_4": "abhibhavanato parissayānaṁ sahitā. Bandhanabhāvakarabhayābhāvena acchambhi. Eko asahāyo.",
  "tika-s0402t53:63_5": "Tato eva khaggamigasiṅgasadisatāya khaggavisāṇakappo careyyāti attho.",
  "tika-s0402t53:64_0": "Chinnapakkho, asañjātapakkho vā sakuṇo gantuṁ na sakkotīti pakkhi-saddena visesetvā",
  "tika-s0402t53:64_1": "sakuṇo pāḷiyaṁ vuttoti āha ‘‘pakkhayutto sakuṇo’’ti. Yassa sannidhikāraparibhogo",
  "tika-s0402t53:64_2": "kiñci ṭhapetabbaṁ sāpekkhāṭhapanañca natthi, tādiso ayaṁ bhikkhūti dassento ‘‘ayametthasaṅkhepattho’’tiādimāha.",
  "tika-s0402t53:64_3": "Ariyanti apenti tato dosā, tehi vā ārakāti ariyoti āha ‘‘ariyenāti niddosenā’’ti.",
  "tika-s0402t53:64_4": "Ajjhattanti attani. Niddosasukhanti nirāmisasukhaṁ kilesavajjarahitattā.",
  "tika-s0402t53:65_0": "Yathāvutte sīlasaṁvare patiṭṭhitasseva indriyasaṁvaro icchitabbo tadadhiṭṭhānato",
  "tika-s0402t53:65_1": "tassa ca paripālakabhāvatoti vuttaṁ ‘‘so iminā ariyena sīlakkhandhena samannāgato",
  "tika-s0402t53:65_2": "bhikkhū’’ti. Sesapadesūti ‘‘na nimittaggāhī hotī’’tiādipadesu. Ayaṁ panettha saṅkhepattho",
  "tika-s0402t53:65_3": "– na nimittaggāhīti itthipurisanimittaṁ vā subhanimittādikaṁ vā kilesavatthubhūtaṁ",
  "tika-s0402t53:65_4": "nimittaṁ na gaṇhāti, diṭṭhamatteyeva saṇṭhāti. Nānubyañjanaggāhīti kilesānaṁ anu",
  "tika-s0402t53:65_5": "anu byañjanato pākaṭabhāvakaraṇato anubyañjanantiladdhavohāraṁ hatthapādasitahasitakathitavilokitādibhedaṁ",
  "tika-s0402t53:65_6": "ākāraṁ na gaṇhāti. Yaṁ tattha bhūtaṁ, tadeva gaṇhāti. Yatvādhikaraṇamenantiādimhi",
  "tika-s0402t53:65_7": "yaṁkāraṇā yassa cakkhundriyāsaṁvarassa hetu etaṁ puggalaṁ satikavāṭena cakkhundriyaṁ",
  "tika-s0402t53:65_8": "asaṁvutaṁ apihitacakkhudvāraṁ hutvā viharantaṁ ete abhijjhādayo dhammā anvassaveyyuṁ",
  "tika-s0402t53:65_9": "anuppabandheyyuṁ. Tassa saṁvarāya paṭipajjatīti tassa cakkhundriyassa satikavāṭena",
  "tika-s0402t53:65_10": "pidahanatthāya paṭipajjati. Evaṁ paṭipajjantoyeva ca ‘‘rakkhati cakkhundriyaṁ, cakkhundriye",
  "tika-s0402t53:65_11": "saṁvaraṁ āpajjatī’’ti vuccati. Sotena saddaṁ sutvātiādīsupi eseva nayo. Evamidaṁ",
  "tika-s0402t53:65_12": "saṅkhepato rūpādīsu kilesānubandhanimittādiggāhaparivajjanalakkhaṇaṁ indriyasaṁvaraṁ",
  "tika-s0402t53:65_13": "sīlaṁ veditabbaṁ. Ayamettha saṅkhepo, vitthāro pana visuddhimaggasaṁvaṇṇanāsu (visuddhi.",
  "tika-s0402t53:65_14": "mahāṭī. 1.13) vuttanayeneva veditabbo. Kilesehi anavasittasukhantiādīsu rūpādīsu",
  "tika-s0402t53:65_15": "nimittādiggāhaparivajjanalakkhaṇattā indriyasaṁvarassa kilesehi anavasittasukhatā",
  "tika-s0402t53:65_16": "avikiṇṇasukhatā cassa vuttā.",
  "tika-s0402t53:66_0": "Abhikkamanaṁ abhikkanto, purato gamanaṁ. Paṭikkamanaṁ paṭikkanto, paccāgamanaṁ. Tadubhayampi",
  "tika-s0402t53:66_1": "catūsu iriyāpathesu labbhati. Gamane tāva purato kāyaṁ abhiharanto abhikkamati nāma,",
  "tika-s0402t53:66_2": "paṭinivattento paṭikkamati nāma. Ṭhānepi ṭhitakova kāyaṁ purato oṇamanto abhikkamati",
  "tika-s0402t53:66_3": "nāma, pacchato apanāmento paṭikkamati nāma. Nisajjāyapi nisinnakova āsanassa purimaaṅgābhimukho",
  "tika-s0402t53:66_4": "saṁsaranto abhikkamati nāma, pacchimaṁ aṅgappadesaṁ paccāsaṁsaranto paṭikkamati nāma.",
  "tika-s0402t53:66_5": "Nipajjāyapi eseva nayo.",
  "tika-s0402t53:67_0": "Sātthakasampajaññantiādīsu samantato pakārehi, pakaṭṭhaṁ vā savisesaṁ jānātīti sampajāno,",
  "tika-s0402t53:67_1": "sampajānassa bhāvo sampajaññaṁ, tathāpavattaṁ ñāṇaṁ. Dhammato vaḍḍhisaṅkhātena saha",
  "tika-s0402t53:67_2": "atthena vattatīti sātthakaṁ, abhikkantādisātthakassa sampajaññaṁ sātthakasampajaññaṁ.",
  "tika-s0402t53:67_3": "Sappāyassa attano upakārāvahassa sampajaññaṁ sappāyasampajaññaṁ. Abhikkamādīsu bhikkhācāragocare,",
  "tika-s0402t53:67_4": "aññatthāpi pavattesu avijahitakammaṭṭhānasaṅkhāte gocare sampajaññaṁ gocarasampajaññaṁ.",
  "tika-s0402t53:67_5": "Abhikkamādīsu asammuyhanameva sampajaññaṁ asammohasampajaññaṁ. Tattha (dī. ni. aṭṭha.",
  "tika-s0402t53:67_6": "1.214; ma. ni. aṭṭha. 1.109) abhikkamanacitte uppanne cittavaseneva agantvā ‘‘kinnu",
  "tika-s0402t53:67_7": "me ettha gatena attho atthi natthī’’ti atthānatthaṁ pariggahetvā atthapariggahaṇaṁ",
  "tika-s0402t53:67_8": "sātthakasampajaññaṁ. Tattha ca atthoti cetiyadassanabodhidassanasaṅghadassanatheradassanaasubhadassanādivasena",
  "tika-s0402t53:67_9": "dhammato vaḍḍhi. Cetiyaṁ vā bodhiṁ vā disvāpi hi buddhārammaṇaṁ, saṅghadassanena",
  "tika-s0402t53:67_10": "saṅghārammaṇaṁ pītiṁ uppādetvā tadeva khayavayato sammasanto arahattaṁ pāpuṇāti.",
  "tika-s0402t53:67_11": "There disvā tesaṁ ovāde patiṭṭhāya asubhaṁ disvā tattha paṭhamajjhānaṁ uppādetvā",
  "tika-s0402t53:67_12": "tadeva khayavayato sammasanto arahattaṁ pāpuṇāti, tasmā etesaṁ dassanaṁ ‘‘sātthaka’’nti",
  "tika-s0402t53:67_13": "vuttaṁ. Keci pana ‘‘āmisatopi vaḍḍhi atthoyeva taṁ nissāya brahmacariyānuggahāya",
  "tika-s0402t53:67_14": "paṭipannattā’’ti vadanti.",
  "tika-s0402t53:68_0": "Tasmiṁ pana gamane sappāyāsappāyaṁ pariggahetvā sappāyapariggaṇhanaṁ sappāyasampajaññaṁ.",
  "tika-s0402t53:68_1": "Seyyathidaṁ – cetiyadassanaṁ tāva sātthaṁ. Sace pana cetiyassa mahāpūjāya dasadvādasayojanantare",
  "tika-s0402t53:68_2": "parisā sannipatanti, attano vibhavānurūpaṁ itthiyopi purisāpi alaṅkatapaṭiyattā cittakammarūpakāni",
  "tika-s0402t53:68_3": "viya sañcaranti. Tatra cassa iṭṭhe ārammaṇe lobho, aniṭṭhe paṭigho, asamapekkhane",
  "tika-s0402t53:68_4": "moho uppajjati, kāyasaṁsaggāpattiṁ vā āpajjati, jīvitabrahmacariyānaṁ vā antarāyo",
  "tika-s0402t53:68_5": "hoti. Evaṁ taṁ ṭhānaṁ asappāyaṁ hoti, vuttappakāraantarāyābhāve sappāyaṁ. Bodhidassanepi",
  "tika-s0402t53:68_6": "eseva nayo. Saṅghadassanampi sātthaṁ. Sace pana antogāme mahāmaṇḍapaṁ kāretvā sabbarattiṁ",
  "tika-s0402t53:68_7": "dhammassavanaṁ karontesu manussesu vuttappakāreneva janasannipāto ceva antarāyo ca",
  "tika-s0402t53:68_8": "hoti. Evaṁ taṁ ṭhānaṁ asappāyaṁ, antarāyābhāve sappāyaṁ. Mahāparisāparivārānaṁ therānaṁ",
  "tika-s0402t53:68_9": "dassanepi eseva nayo. Asubhadassanampi sātthaṁ maggaphalādhigamahetubhāvato. Dantakaṭṭhatthāya",
  "tika-s0402t53:68_10": "sāmaṇeraṁ gahetvā gatadaharabhikkhuno vatthupettha kathetabbaṁ. Evaṁ sātthampi panetaṁ",
  "tika-s0402t53:68_11": "purisassa mātugāmāsubhaṁ asappāyaṁ, mātugāmassa ca purisāsubhaṁ. Sabhāgameva sappāyanti",
  "tika-s0402t53:68_12": "evaṁ sappāyapariggaṇhanaṁ sappāyasampajaññaṁ nāma.",
  "tika-s0402t53:69_0": "Evaṁ pariggahitasātthakasappāyassa pana aṭṭhatiṁsāya kammaṭṭhānesu attano cittaruciyaṁ",
  "tika-s0402t53:69_1": "kammaṭṭhānasaṅkhātaṁ gocaraṁ uggahetvā bhikkhācāragocare taṁ gahetvāva gamanaṁ gocarasampajaññaṁ nāma.",
  "tika-s0402t53:70_0": "Abhikkamādīsu pana asammuyhanaṁ asammohasampajaññaṁ. Taṁ evaṁ veditabbaṁ – idha bhikkhu",
  "tika-s0402t53:70_1": "abhikkamanto vā paṭikkamanto vā yathā andhaputhujjanā abhikkamādīsu ‘‘attā abhikkamati,",
  "tika-s0402t53:70_2": "attanā abhikkamo nibbattito’’ti vā, ‘‘ahaṁ abhikkamāmi, mayā abhikkamo nibbattito’’ti",
  "tika-s0402t53:70_3": "vā sammuyhanti, tathā asammuyhanto ‘‘abhikkamāmī’’ti citte uppajjamāne teneva cittena",
  "tika-s0402t53:70_4": "saddhiṁ cittasamuṭṭhānā vāyodhātu viññattiṁ janayamānā uppajjati, iti cittakiriyavāyodhātuvipphāravasena",
  "tika-s0402t53:70_5": "ayaṁ kāyasammato aṭṭhisaṅghāṭo abhikkamati, tassevaṁ abhikkamato ekekapaduddharaṇe",
  "tika-s0402t53:70_6": "pathavīdhātu, āpodhātūti dve dhātuyo omattā honti mandā, itarā dve adhimattā honti",
  "tika-s0402t53:70_7": "balavatiyo. Tathā atiharaṇavītiharaṇesu. Vossajjane tejodhātu, vāyodhātūti dve dhātuyo",
  "tika-s0402t53:70_8": "omattā honti mandā, itarā dve adhimattā balavatiyo. Tathā sannikkhepanasannirumbhanesu.",
  "tika-s0402t53:70_9": "Tattha uddharaṇe pavattā rūpārūpadhammā atiharaṇaṁ na pāpuṇanti, tathā atiharaṇe",
  "tika-s0402t53:70_10": "pavattā vītiharaṇaṁ, vītiharaṇe pavattā vossajjanaṁ, vossajjane pavattā sannikkhepanaṁ,",
  "tika-s0402t53:70_11": "sannikkhepane pavattā sannirumbhanaṁ na pāpuṇanti. Tattha tattheva pabbapabbaṁ sannisandhi",
  "tika-s0402t53:70_12": "odhiodhi hutvā tattakapāle pakkhittatilaṁ viya paṭapaṭāyantā bhijjanti. Tattha ko",
  "tika-s0402t53:70_13": "eko abhikkamati, kassa vā ekassa abhikkamanaṁ? Paramatthato hi dhātūnaṁyeva gamanaṁ,",
  "tika-s0402t53:70_14": "dhātūnaṁ ṭhānaṁ, dhātūnaṁ nisajjanaṁ, dhātūnaṁ sayanaṁ. Tasmiṁ tasmiñhi koṭṭhāse saddhiṁ rūpena –",
  "tika-s0402t53:71": "‘‘Aññaṁ uppajjate cittaṁ, aññaṁ cittaṁ nirujjhati;",
  "tika-s0402t53:72": "Avīcimanusambandho, nadīsotova vattatī’’ti. (dī. ni. aṭṭha. 1.214; ma. ni. aṭṭha. 1.109; saṁ. ni. aṭṭha. 3.5.368);",
  "tika-s0402t53:73_0": "Evaṁ abhikkamādīsu asammuyhanaṁ asammohasampajaññaṁ nāmāti. Paccayasampattinti paccayapāripūriṁ.",
  "tika-s0402t53:73_1": "Ime cattāroti sīlasaṁvaro, santoso, indriyasaṁvaro, satisampajaññanti ime cattāro",
  "tika-s0402t53:73_2": "araññavāsassa sambhārā . Vattabbataṁ āpajjatīti ‘‘asukassa bhikkhuno araññe tiracchānagatānaṁ",
  "tika-s0402t53:73_3": "viya vanacarakānaṁ viya ca nivāsamattameva, na araññavāsānucchavikā kāci sammāpaṭipattī’’ti",
  "tika-s0402t53:73_4": "apavādavasena vattabbataṁ, āraññakehi vā tiracchānagatehi vanacarakavisabhāgajanehi",
  "tika-s0402t53:73_5": "vippaṭipattivasena vatthabbataṁ āpajjati. Bheravasaddaṁ sāventi, tāvatā apalāyantānaṁ",
  "tika-s0402t53:73_6": "hatthehi sīsaṁ…pe… karonti. Kāḷakasadisattā kāḷakaṁ, vītikkamasaṅkhātaṁ thullavajjaṁ.",
  "tika-s0402t53:73_7": "Tilakasadisattā tilakaṁ, micchāvitakkasaṅkhātaṁ aṇumattavajjaṁ. Tanti pītiṁ. Vibhūtabhāvena",
  "tika-s0402t53:73_8": "upaṭṭhānato khayato sammasanto.",
  "tika-s0402t53:74_0": "Vivittanti janavivittaṁ. Tenāha ‘‘suñña’’nti. Taṁ pana janasaddanigghosābhāvena veditabbaṁ",
  "tika-s0402t53:74_1": "saddakaṇṭakattā jhānassāti āha ‘‘appasaddaṁ appanigghosanti attho’’ti. Etadevāti",
  "tika-s0402t53:74_2": "nissaddataṁyeva. Vihāro pākāraparicchinno sakalo āvāso. Aḍḍhayogo dīghapāsādo, ‘‘garuḷasaṇṭhānapāsādo’’tipi",
  "tika-s0402t53:74_3": "vadanti. Pāsādo caturassapāsādo. Hammiyaṁ muṇḍacchadanapāsādo. Aṭṭo paṭirājūnaṁ paṭibāhanayoggo",
  "tika-s0402t53:74_4": "catuppañcabhūmako patissayaviseso. Māḷo ekakūṭasaṅgahito anekakoṇavanto patissayaviseso.",
  "tika-s0402t53:74_5": "Aparo nayo – vihāro nāma dīghamukhapāsādo. Aḍḍhayogo ekapassacchadanakasenāsanaṁ.",
  "tika-s0402t53:74_6": "Tassa kira ekapasse bhitti uccatarā hoti, itarapasse nīcā. Etena taṁ ekapassacchadanakaṁ",
  "tika-s0402t53:74_7": "hoti. Pāsādo nāma āyatacaturassapāsādo. Hammiyaṁ muṇḍacchadanaṁ candikaṅgaṇayuttaṁ.",
  "tika-s0402t53:74_8": "Guhā nāma kevalā pabbataguhā. Leṇaṁ dvārabaddhaṁ pabbhāraṁ. Maṇḍapoti sākhāmaṇḍapo.",
  "tika-s0402t53:74_9": "Āvasathabhūtaṁ senāsanaṁ viharitabbaṭṭhena vihārasenāsanaṁ. Masārakādi mañcapīṭhaṁ",
  "tika-s0402t53:74_10": "tattha attharitabbabhisi upadhānañca mañcapīṭhasambandhato mañcapīṭhasenāsanaṁ. Cimilikādi",
  "tika-s0402t53:74_11": "bhūmiyaṁ santharitabbatāya santhatasenāsanaṁ. Abhisaṅkhatābhāvato kevalaṁ sayanassa",
  "tika-s0402t53:74_12": "nisajjāya ca okāsabhūtaṁ rukkhamūlādi paṭikkamitabbaṭṭhānaṁ okāsasenāsanaṁ. Senāsanaggahaṇena",
  "tika-s0402t53:74_13": "gahitamevāti ‘‘vivittaṁ senāsana’’nti iminā senāsanaggahaṇena gahitameva sāmaññajotanābhāvato.",
  "tika-s0402t53:75_0": "Yadi evaṁ kasmā ‘‘arañña’’nti vuttanti āha ‘‘imassa panā’’tiādi. Bhikkhunīnaṁ vasena",
  "tika-s0402t53:75_1": "āgatanti idaṁ vinaye tathā āgataṁ sandhāya vuttaṁ , abhidhammepi (vibha. 529) pana",
  "tika-s0402t53:75_2": "‘‘araññanti nikkhamitvā bahi indakhilā sabbametaṁ arañña’’nti āgatameva. Tattha hi",
  "tika-s0402t53:75_3": "yaṁ na gāmappadesantogadhaṁ, taṁ araññanti nippariyāyavasena tathā vuttaṁ. Dhutaṅganiddese",
  "tika-s0402t53:75_4": "(visuddhi. 1.31) yaṁ vuttaṁ, taṁ yuttaṁ, tasmā tattha vuttanayena gahetabbanti adhippāyo.",
  "tika-s0402t53:75_5": "Rukkhamūlanti rukkhasamīpaṁ. Vuttañhetaṁ ‘‘yāvatā majjhanhike kāle samantā chāyā",
  "tika-s0402t53:75_6": "pharati, nivāte paṇṇāni patanti, ettāvatā rukkhamūla’’nti. Sela-saddo avisesato pabbatapariyāyoti",
  "tika-s0402t53:75_7": "katvā vuttaṁ ‘‘pabbatanti sela’’nti, na silāmayameva. Paṁsumayādiko hi tividhopi",
  "tika-s0402t53:75_8": "pabbato evāti. Vivaranti dvinnaṁ pabbatānaṁ mitho āsannatare ṭhitānaṁ ovarakādisadisaṁ",
  "tika-s0402t53:75_9": "vivaraṁ. Ekasmiṁyeva vā pabbate. Umaṅgasadisanti suduṅgāsadisaṁ. Manussānaṁ anupacāraṭṭhānanti",
  "tika-s0402t53:75_10": "pakatisañcāravasena manussehi na sañcaritabbaṭṭhānaṁ. Ādi-saddena ‘‘vanapatthanti",
  "tika-s0402t53:75_11": "vanasaṇḍānametaṁ senāsanānaṁ adhivacanaṁ. Vanapatthanti bhiṁsanakānametaṁ. Vanapatthanti",
  "tika-s0402t53:75_12": "salomahaṁsānametaṁ. Vanapatthanti pariyantānametaṁ. Vanapatthanti na manussūpacārānametaṁ",
  "tika-s0402t53:75_13": "senāsanānaṁ adhivacana’’nti (vibha. 531) imaṁ pāḷippadesaṁ saṅgaṇhāti. Acchannanti",
  "tika-s0402t53:75_14": "kenaci chadanena antamaso rukkhasākhāyapi na chāditaṁ. Nikkaḍḍhitvāti nīharitvā.",
  "tika-s0402t53:75_15": "Pabbhāraleṇasadiseti pabbhārasadise, leṇasadise vā.",
  "tika-s0402t53:76_0": "Piṇḍapātapariyesanaṁ piṇḍapāto uttarapadalopenāti āha ‘‘piṇḍapātapariyesanato paṭikkanto’’ti.",
  "tika-s0402t53:76_1": "Pallaṅkanti ettha pari-saddo samantatoti etasmiṁ atthe, tasmā vāmoruṁ dakkhiṇoruñca",
  "tika-s0402t53:76_2": "samaṁ ṭhapetvā ubho pāde aññamaññaṁ sambandhe katvā nisajjā pallaṅkanti āha ‘‘samantato",
  "tika-s0402t53:76_3": "ūrubaddhāsana’’nti. Ūrūnaṁ bandhanavasena nisajjā pallaṅkaṁ. Ābhujitvāti ca yathā",
  "tika-s0402t53:76_4": "pallaṅkavasena nisajjā hoti, evaṁ ubho pāde ābhujite samiñjite katvā. Taṁ pana ubhinnaṁ",
  "tika-s0402t53:76_5": "pādānaṁ tathāsambandhatākaraṇanti āha ‘‘bandhitvā’’ti. Heṭṭhimakāyassa anujukaṁ ṭhapanaṁ",
  "tika-s0402t53:76_6": "nisajjāvacaneneva bodhitanti ujuṁ kāyanti ettha kāya-saddo uparimakāyavisayoti āha",
  "tika-s0402t53:76_7": "‘‘uparimasarīraṁ ujukaṁ ṭhapetvā’’ti. Taṁ pana ujukaṁ ṭhapanaṁ sarūpato payojanato",
  "tika-s0402t53:76_8": "ca dassetuṁ ‘‘aṭṭhārasā’’tiādi vuttaṁ. Na paṇamantīti na oṇamanti. Na paripatatīti",
  "tika-s0402t53:76_9": "na vigacchati vīthiṁ na laṅgheti, tato eva pubbenāparaṁ visesasampattiyā kammaṭṭhānaṁ",
  "tika-s0402t53:76_10": "vuddhiṁ phātiṁ gacchati. Parimukhanti ettha pari-saddo abhi-saddena samānatthoti",
  "tika-s0402t53:76_11": "āha ‘‘kammaṭṭhānābhimukha’’nti, bahiddhā puthuttārammaṇato nivāretvā kammaṭṭhānaṁyeva",
  "tika-s0402t53:76_12": "purakkhatvāti attho. Samīpattho vā pari-saddoti dassento ‘‘mukhasamīpe vā katvā’’ti",
  "tika-s0402t53:76_13": "āha. Ettha ca yathā ‘‘vivittaṁ senāsanaṁ bhajatī’’tiādinā bhāvanānurūpaṁ senāsanaṁ",
  "tika-s0402t53:76_14": "dassitaṁ, evaṁ nisīdatīti iminā alīnānuddhaccapakkhiyo santo iriyāpatho dassito.",
  "tika-s0402t53:76_15": "‘‘Pallaṅkaṁ ābhujitvā’’ti iminā nisajjāya daḷhabhāvo. ‘‘Parimukhaṁ satiṁ upaṭṭhapetvā’’ti",
  "tika-s0402t53:76_16": "iminā ārammaṇapariggahūpāyo.",
  "tika-s0402t53:77_0": "Parīti pariggahaṭṭho ‘‘pariṇāyikā’’tiādīsu (dha. sa. 16, 20) viya. Mukhanti niyyānaṭṭho",
  "tika-s0402t53:77_1": "‘‘suññatavimokkhamukha’’ntiādīsu viya. Paṭipakkhato niggamanaṭṭho hi niyyānaṭṭho,",
  "tika-s0402t53:77_2": "tasmā pariggahitaniyyānaṁ satinti sabbathā gahitāsammosaṁ pariccattasammosaṁ satiṁ",
  "tika-s0402t53:77_3": "katvā, paramasatinepakkaṁ upaṭṭhapetvāti attho.",
  "tika-s0402t53:78_0": "Abhijjhāyati gijjhati abhikaṅkhati etāyāti abhijjhā, lobho. Lujjanaṭṭhenāti bhijjanaṭṭhena,",
  "tika-s0402t53:78_1": "khaṇe khaṇe bhijjanaṭṭhenāti attho. Vikkhambhanavasenāti ettha vikkhambhanaṁ anuppādanaṁ",
  "tika-s0402t53:78_2": "appavattanaṁ paṭipakkhena suppahīnattā. Pahīnattāti ca pahīnasadisataṁ sandhāya vuttaṁ",
  "tika-s0402t53:78_3": "jhānassa anadhigatattā. Tathāpi nayidaṁ cakkhuviññāṇaṁ viya sabhāvato vigatābhijjhaṁ,",
  "tika-s0402t53:78_4": "atha kho bhāvanāvasena. Tenāha ‘‘na cakkhuviññāṇasadisenā’’ti. Eseva nayoti yathā",
  "tika-s0402t53:78_5": "cakkhuviññāṇaṁ sabhāvena vigatābhijjhaṁ abyāpannañca na bhāvanāya vikkhambhitattā,",
  "tika-s0402t53:78_6": "na evamidaṁ. Idaṁ pana cittaṁ bhāvanāya parisodhitattā abyāpannaṁ vigatathinamiddhaṁ",
  "tika-s0402t53:78_7": "anuddhataṁ nibbicikicchañcāti attho. Purimapakatinti parisuddhapaṇḍarasabhāvaṁ. ‘‘Yā",
  "tika-s0402t53:78_8": "tasmiṁ samaye cittassa akalyatā’’tiādinā (dha. sa. 1162; vibha. 546) thinassa, ‘‘yā",
  "tika-s0402t53:78_9": "tasmiṁ samaye kāyassa akalyatā’’tiādinā (dha. sa. 1163; vibha. 546) ca middhassa",
  "tika-s0402t53:78_10": "abhidhamme niddiṭṭhattā vuttaṁ ‘‘thinaṁ cittagelaññaṁ, middhaṁ cetasikagelañña’’nti.",
  "tika-s0402t53:78_11": "Satipi hi aññamaññaṁ avippayoge cittakāyalahutādīnaṁ viya cittacetasikānaṁ yathākkamaṁ",
  "tika-s0402t53:78_12": "taṁtaṁvisesassa yā tesaṁ akalyatādīnaṁ visesapaccayatā, ayametesaṁ sabhāvoti daṭṭhabbaṁ.",
  "tika-s0402t53:78_13": "Ālokasaññīti ettha atisayattavisiṭṭhaatthiatthāvabodhakoyamīkāroti dassento āha ‘‘rattimpi…pe…",
  "tika-s0402t53:78_14": "samannāgato’’ti. Idaṁ ubhayanti satisampajaññamāha.",
  "tika-s0402t53:79_0": "Atikkamitvāti vikkhambhanavasena pajahitvā. Kathamidaṁ kathamidanti pavattiyā kathaṁkathā,",
  "tika-s0402t53:79_1": "vicikicchā, sā etassa atthīti kathaṁkathī, na kathaṁkathīti akathaṁkathī, nibbicikiccho.",
  "tika-s0402t53:79_2": "Lakkhaṇādibhedatoti ettha ādi-saddena paccayaparihānappahāyakādīnampi saṅgaho daṭṭhabbo.",
  "tika-s0402t53:79_3": "Tepi hi pabhedato daṭṭhabbāti. Ucchinditvā pātentīti ettha ucchindanaṁ pātanañca",
  "tika-s0402t53:79_4": "tāsaṁ paññānaṁ anuppannānaṁ uppajjituṁ appadānameva. Iti mahaggatānuttarapaññānaṁ",
  "tika-s0402t53:79_5": "ekaccāya ca parittapaññāya anuppattihetubhūtā nīvaraṇadhammā itarāya ca samatthataṁ",
  "tika-s0402t53:79_6": "vihanantiyevāti ‘‘paññāya dubbalīkaraṇā’’ti vuttā. Appentoti nigamento.",
  "tika-s0402t53:80": "Attantapasuttavaṇṇanā niṭṭhitā.",
  "tika-s0402t53:81": "9-10. Taṇhāsuttādivaṇṇanā",
  "tika-s0402t53:82_0": "199-200. Navame tayo bhave ajjhottharitvā ṭhitaṁ ‘‘ajjhattikassa upādāya aṭṭhārasa",
  "tika-s0402t53:82_1": "taṇhāvicaritānī’’tiādinā vuttaṁ taṁ taṁ attano koṭṭhāsabhūtaṁ jālametissā atthīti",
  "tika-s0402t53:82_2": "jālinī. Tenāha ‘‘tayo vā bhave’’tiādi. Tattha tatthāti tasmiṁ tasmiṁ bhave, ārammaṇe",
  "tika-s0402t53:82_3": "vā. Apicātiādinā niddesanayena visattikāpadassa atthaṁ dassento niddesapāḷiyā ekadesaṁ",
  "tika-s0402t53:82_4": "dasseti ‘‘visamūlā’’tiādinā. Ayañhettha niddesapāḷi (mahāni. 3; cūḷani. mettagūmāṇavapucchāniddeso",
  "tika-s0402t53:82_5": "22, khaggavisāṇasuttaniddeso 124) –",
  "tika-s0402t53:83_0": "‘‘Visattikāti kenaṭṭhena visattikā? Visatāti visattikā, visaṭāti visattikā, visālāti",
  "tika-s0402t53:83_1": "visattikā, visakkatīti visattikā, visaṁharatīti visattikā, visaṁvādikāti visattikā,",
  "tika-s0402t53:83_2": "visamūlāti visattikā, visaphalāti visattikā . Visaparibhogāti visattikā. Visālā vā",
  "tika-s0402t53:83_3": "pana sā taṇhā rūpe sadde gandhe rase phoṭṭhabbe kule gaṇe āvāse lābhe yase pasaṁsāya",
  "tika-s0402t53:83_4": "sukhe cīvarapiṇḍapātasenāsanagilānapaccayabhesajjaparikkhāre kāmadhātuyā rūpadhātuyā",
  "tika-s0402t53:83_5": "arūpadhātuyā kāmabhave rūpabhave arūpabhave saññibhave asaññibhave nevasaññināsaññibhave",
  "tika-s0402t53:83_6": "ekavokārabhave catuvokārabhave pañcavokārabhave atīte anāgate paccuppanne diṭṭhasutamutaviññātabbesu",
  "tika-s0402t53:83_7": "visaṭā vitthatāti visattikā’’ti.",
  "tika-s0402t53:84_0": "Tattha (mahāni. aṭṭha. 3; saṁ. ni. ṭī. 1.1.1 oghataraṇasuttavaṇṇanā) visatāti vitthatā",
  "tika-s0402t53:84_1": "rūpādīsu tebhūmakadhammabyāpanavasena. Visaṭāti purimavacanameva ta-kārassa ṭa-kāraṁ",
  "tika-s0402t53:84_2": "katvā vuttaṁ. Visālāti vipulā. Visakkatīti parisahati. Ratto hi rāgavatthunā parena",
  "tika-s0402t53:84_3": "tāḷiyamānopi sahati, vipphandanaṁ vā ‘‘visakkana’’nti vadanti. Visaṁharatīti tathā",
  "tika-s0402t53:84_4": "tathā kāmesu ānisaṁsaṁ dassentī vividhehi ākārehi nekkhammābhimukhappavattito cittaṁ",
  "tika-s0402t53:84_5": "saṁharati saṁkhipati. Visaṁ vā dukkhaṁ, taṁ harati upanetīti attho. Aniccādiṁ niccādito",
  "tika-s0402t53:84_6": "gaṇhantī visaṁvādikā hoti. Dukkhanibbattakassa kammassa hetubhāvato visamūlā, visaṁ",
  "tika-s0402t53:84_7": "vā dukkhadukkhādibhūtā vedanā mūlaṁ etissāti visamūlā. Dukkhasamudayattā visaṁ phalaṁ",
  "tika-s0402t53:84_8": "etissāti visaphalā. Taṇhāya rūpādikassa dukkhassa paribhogo hoti, na amatassāti sā",
  "tika-s0402t53:84_9": "visaparibhogā vuttā. Sabbattha niruttivasena padasiddhi veditabbā. Yo panettha padhāno",
  "tika-s0402t53:84_10": "attho, taṁ dassetuṁ puna ‘‘visaṭā vā panā’’tiādi vuttaṁ.",
  "tika-s0402t53:85_0": "Tantaṁ vuccati (dī. ni. ṭī. 2.95 apasādanāvaṇṇanā; saṁ. ni. ṭī. 2.2.60) vatthavinanatthaṁ",
  "tika-s0402t53:85_1": "tantavāyehi daṇḍake āsañcitvā pasāritasuttavaṭṭi ‘‘tanīyatī’’ti katvā, taṁ pana suttaṁ",
  "tika-s0402t53:85_2": "santānākulatāya nidassanabhāvena ākulameva gahitanti āha ‘‘tantaṁ viya ākulajāto’’ti.",
  "tika-s0402t53:85_3": "Saṅkhepato vuttamatthaṁ vitthārato dassetuṁ ‘‘yathā nāmā’’tiādi vuttaṁ. Samānetunti",
  "tika-s0402t53:85_4": "pubbenāparaṁ samaṁ katvā ānetuṁ, avisamaṁ ujuṁ kātunti attho. Tantameva vā ākulaṁ",
  "tika-s0402t53:85_5": "tantākulaṁ, tantākulaṁ viya jāto bhūtoti tantākulakajāto. Vinanato gulāti itthiliṅgavasena",
  "tika-s0402t53:85_6": "laddhanāmassa tantavāyassa guṇṭhikaṁ nāma ākulabhāvena aggato vā mūlato vā duviññeyyameva",
  "tika-s0402t53:85_7": "khalibaddhatantasuttanti āha ‘‘gulāguṇṭhikaṁ vuccati pesakārakañjiyasutta’’nti.",
  "tika-s0402t53:86_0": "Sakuṇikāti paṭapadasakuṇikā. Sā hi rukkhasākhāsu olambanakuṭavā hoti. Tañhi sā kuṭavaṁ",
  "tika-s0402t53:86_1": "tato tato tiṇahīrādike ānetvā tathā vinati, yathā te pesakārakañjiyasuttaṁ viya aggena",
  "tika-s0402t53:86_2": "vā aggaṁ, mūlena vā mūlaṁ samānetuṁ vivecetuṁ vā na sakkā. Tenāha ‘‘yathā’’tiādi.",
  "tika-s0402t53:86_3": "Tadubhayampi ‘‘gulāguṇṭhika’’nti vuttaṁ kañjiyasuttaṁ kulāvakañca. Purimanayenevāti",
  "tika-s0402t53:86_4": "‘‘evameva sattā’’tiādinā vuttanayeneva. Kāmaṁ muñjapabbajatiṇāni yathājātānipi dīghabhāvena",
  "tika-s0402t53:86_5": "patitvā araññaṭṭhāne aññamaññaṁ vinandhitvā ākulabyākulāni hutvā tiṭṭhanti, tāni",
  "tika-s0402t53:86_6": "pana na tathā dubbiveciyāni yathā rajjubhūtānīti dassetuṁ ‘‘yathā tānī’’tiādi vuttaṁ.",
  "tika-s0402t53:86_7": "Sesamettha heṭṭhā vuttanayameva.",
  "tika-s0402t53:87_0": "Apāyāti avaḍḍhikā, sukhena, sukhahetunā vā virahitāti attho. Dukkhassa gatibhāvatoti",
  "tika-s0402t53:87_1": "āpāyikassa dukkhassa pavattiṭṭhānabhāvato. Sukhasamussayatoti abbhudayato. Vinipatitattāti",
  "tika-s0402t53:87_2": "virūpaṁ nipātattā, yathā tenattabhāvena sukhasamussayo na hoti, evaṁ nipatitattā.",
  "tika-s0402t53:87_3": "Itaroti saṁsāro. Nanu ‘‘apāya’’ntiādinā vuttopi saṁsāro evāti? Saccametaṁ, nirayādīnaṁ",
  "tika-s0402t53:87_4": "pana adhimattadukkhabhāvadassanatthaṁ apāyādiggahaṇaṁ. Gobalībaddañāyenāyamattho veditabbo.",
  "tika-s0402t53:88_0": "Khandhānañca paṭipāṭīti pañcannaṁ khandhānaṁ hetuphalabhāvena aparāparappavatti.",
  "tika-s0402t53:88_1": "Abbocchinnaṁ vattamānāti avicchedena vattamānā. Taṁ sabbampīti taṁ ‘‘apāya’’ntiādinā",
  "tika-s0402t53:88_2": "vuttaṁ sabbaṁ apāyadukkhañca vaṭṭadukkhañca. Mahāsamudde vātakkhittā nāvā viyāti",
  "tika-s0402t53:88_3": "idaṁ paribbhamanaṭṭhānassa mahantadassanatthañceva paribbhamanassa anavaṭṭhitatādassanatthañca",
  "tika-s0402t53:88_4": "upamā. Yante yuttagoṇo viyāti idaṁ pana avasībhāvadassanatthañceva duppamokkhabhāvadassanatthañcāti veditabbaṁ.",
  "tika-s0402t53:89_0": "‘‘Samūhaggāhoti taṇhāmānadiṭṭhīnaṁ sādhāraṇaggāho’’ti vadanti, ‘‘itthaṁ evaṁ aññathā’’ti",
  "tika-s0402t53:89_1": "pana visesaṁ akatvā gahaṇaṁ samūhaggāhoti daṭṭhabbo. Visesaṁ akatvāti ca anupanidhānaṁ",
  "tika-s0402t53:89_2": "samato asamato ca upanidhānanti imaṁ vibhāgaṁ akatvāti attho. Itthanti hi anupanidhānaṁ",
  "tika-s0402t53:89_3": "kathitaṁ. Evaṁ aññathāti pana samato asamato ca upanidhānaṁ. Aññaṁ ākāranti parasantānagataṁ ākāraṁ.",
  "tika-s0402t53:90_0": "Atthīti sadā saṁvijjatīti attho. Sīdatīti nassati. Saṁsayaparivitakkavasenāti ‘‘kiṁ",
  "tika-s0402t53:90_1": "nu kho ahaṁ siyaṁ, na siya’’nti evaṁ parivitakkavasena. Patthanākappanavasenāti ‘‘api",
  "tika-s0402t53:90_2": "nāma sādhu panāhaṁ siya’’nti evaṁ patthanāya kappanavasena. Suddhasīsāti taṇhāmānadiṭṭhīnaṁ",
  "tika-s0402t53:90_3": "sādhāraṇā sīsā. ‘‘Itthaṁ evaṁ aññathā’’ti vuttassa visesassa anissitattā ‘‘suddhasīsā’’ti",
  "tika-s0402t53:90_4": "vuttā. Tattha diṭṭhisīsehi diṭṭhiyā gahitāya tadavinābhāvinī taṇhā dassitā, catūhi",
  "tika-s0402t53:90_5": "sīsehi dvādasahi ca sīsamūlakehi mānadiṭṭhīhi ayameva taṇhā dassitāti āha ‘‘evamete…pe…",
  "tika-s0402t53:90_6": "taṇhāvicaritadhammā veditabbā’’ti. Nanu ca mānadiṭṭhiggāhopi idhādhippeto, yato ‘‘taṇhāmānadiṭṭhivasena",
  "tika-s0402t53:90_7": "samūhaggāho’’ti aṭṭhakathāyaṁ vuttaṁ, tasmā kathaṁ taṇhāvicaritānīti idaṁ vacanaṁ?",
  "tika-s0402t53:90_8": "Vuccate – diṭṭhimānesupi taṇhāvicaritānīti vacanaṁ aññamaññaṁ vippayogīnaṁ diṭṭhimānānaṁ",
  "tika-s0402t53:90_9": "taṇhāya avippayogānaṁ taṁmūlakattā tappadhānatāya katanti veditabbaṁ. Dasamaṁ uttānameva.",
  "tika-s0402t53:91": "Taṇhāsuttādivaṇṇanā niṭṭhitā.",
  "tika-s0402t53:92": "Mahāvaggavaṇṇanā niṭṭhitā.",
  "tika-s0402t53:93": "Catutthapaṇṇāsakaṁ niṭṭhitaṁ.",
  "tika-s0402t53:94": "5. Pañcamapaṇṇāsakaṁ"
}