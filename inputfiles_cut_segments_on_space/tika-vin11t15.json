{
  "tika-vin11t15:0": "Sikkhākaraṇīyakathāvaṇṇanā",
  "tika-vin11t15:1_0": "2438. Pāṭidesanīyānantaraṁ uddiṭṭhāni pañcasattati sekhiyāni mahāvibhaṅge vuttavinicchayānevāti",
  "tika-vin11t15:1_1": "tadeva atidisanto āha “sekhiyā pana ye dhammā”tiādi. Ye pana pañcasattati sekhiyā",
  "tika-vin11t15:1_2": "dhammā pāṭidesanīyānantaraṁ uddiṭṭhā, tesaṁ atthavinicchayo mahāvibhaṅge vuttovāti",
  "tika-vin11t15:1_3": "yojanā, atthikehi tatova gahetabbo, na puna idha dassessāmīti adhippāyo.",
  "tika-vin11t15:2": "Iti vinayatthasārasandīpaniyā vinayavinicchayavaṇṇanāya",
  "tika-vin11t15:3": "Sikkhākaraṇīyakathāvaṇṇanā niṭṭhitā.",
  "tika-vin11t15:4_0": "2439-40.Savibhaṅgānaṁ ubhatovibhaṅgasahitānaṁ ubhatopātimokkhānaṁ bhikkhūnaṁ, bhikkhunīnañca",
  "tika-vin11t15:4_1": "pātimokkhānaṁ aṭṭhakathāsāro sabbaṭṭhakathānaṁ sārabhūto yo so attho visesato samantapāsādikāyaṁ",
  "tika-vin11t15:4_2": "vutto. Taṁ sabbaṁ sārabhūtaṁ atthaṁ samādāya yo vinayassavinicchayo bhikkhūnaṁ, bhikkhunīnañca",
  "tika-vin11t15:4_3": "hitatthāya mayā kato viracitoti sambandho.",
  "tika-vin11t15:5_0": "2441.No amhākaṁ paṭibhāṇajaṁ paṭibhāṇato jātaṁ imaṁ tu imaṁ vinayavinicchayaṁ pana",
  "tika-vin11t15:5_1": "ye jantuno sattā suṇanti, te jantuno janassa sattalokassa hite adhisīlasikkhāpakāsakattā",
  "tika-vin11t15:5_2": "upakārake sumatassa sobhaṇanti buddhādīhi matassa, sobhaṇehi vā buddhādīhi matassa",
  "tika-vin11t15:5_3": "paṭividdhassa amatamahānibbānassa ayane añjasabhūte janassa tāyane kāyikavācasikavītikkamapaṭipakkhattā",
  "tika-vin11t15:5_4": "apāyabhayanivāraṇaṭṭhena tāṇabhūte vinaye vinayapiṭake pakataññuno yathāsabhāvaṁ",
  "tika-vin11t15:5_5": "jānantā taññuno bhavanti taṁ taṁ kappiyākappiyaṁ sevitabbāsevitabbaṁ jānantā bhavantevāti attho.",
  "tika-vin11t15:6_0": "2442. Bahavo sārabhūtā nayā etthāti bahusāranayo, tasmiṁ bahusāranaye. Parame uttame",
  "tika-vin11t15:6_1": "vinaye vinayapiṭake visāradataṁ vesārajjaṁ asaṁhīrañāṇaṁ abhipatthayatā visesato",
  "tika-vin11t15:6_2": "icchantena buddhimatā ñāṇātisayamantena yatinā sabbakālaṁ tividhasikkhāparipūraṇe",
  "tika-vin11t15:6_3": "asithilapavattasammāvāyāmena bhikkhunā imasmiṁ vinayavinicchaye paramā uttaritarā",
  "tika-vin11t15:6_4": "mahatī ādaratā karaṇīyatamā visesena kātabbāyevāti attho.",
  "tika-vin11t15:7_0": "2443. Iccevaṁ sīlavisuddhisādhane vinayapiṭake vesārajjahetutāya imassa vinayavinicchayassa",
  "tika-vin11t15:7_1": "sīlavisuddhiādisattavisuddhiparamparāya adhigantabbassa amatamahānibbānassa pattiyāpi",
  "tika-vin11t15:7_2": "mūlabhūtataṁ dassetumāha “avagacchatī”tiādi.",
  "tika-vin11t15:8_0": "Yo pana bhikkhu atthayuttaṁ mahatā payojanatthena, abhidheyyatthena ca samannāgataṁ",
  "tika-vin11t15:8_1": "imaṁ vinayassavinicchayaṁ avagacchati avecca yāthāvato jānāti, so aparamparaṁ maraṇābhāvā",
  "tika-vin11t15:8_2": "amaraṁ jarāyābhāvā ajaraṁ rāgādikilesarajapaṭipakkhattā arajaṁ anekappakārarogānaṁ",
  "tika-vin11t15:8_3": "appavattihetuttā arujaṁ santipadaṁ sabbakilesadarathapariḷāhānaṁ vūpasamahetuttā",
  "tika-vin11t15:8_4": "santisaṅkhātaṁ nibbānapadaṁ adhigacchati sīlavisuddhiādisattavisuddhiparamparāya",
  "tika-vin11t15:8_5": "gantvā paṭivijjhatīti yojanā.",
  "tika-vin11t15:9": "Iti vinayatthasārasandīpaniyā vinayavinicchayavaṇṇanāya",
  "tika-vin11t15:10": "Bhikkhunivibhaṅgakathāvaṇṇanā niṭṭhitā.",
  "tika-vin11t15:11": "Khandhakakathā"
}