{
  "anya-e0401n3:0": "4. Vīthisaṅgahaanudīpanā",
  "anya-e0401n3:1_0": "136. Vīthisaṅgahe . ‘‘Tesaññe vā’’ti citta cetasikānaṁ eva. ‘‘Vuttappakārenā’’ti",
  "anya-e0401n3:1_1": "‘tattha cittaṁ tāva catubbidhaṁ hoti kāmāvacaraṁ rūpāvacaraṁ, tiādinā iccevaṁ vuttappakārena.",
  "anya-e0401n3:1_2": "‘‘Pubbā paraniyāmitaṁ’’ti vā dvattiṁsa sukha puññamhātiādinā nayena pubbā paraniyāmitaṁ.",
  "anya-e0401n3:1_3": "‘‘Ārabbhagāthāyā’’ti.",
  "anya-e0401n3:2": "Vīthi cittavasenevaṁ, pavattiya mudīrito;",
  "anya-e0401n3:3": "Pavatti saṅgaho nāma, sandhiyaṁ dāni vuccatī.ti",
  "anya-e0401n3:4_0": "Evaṁ pavattikāle pavatti saṅgaho, paṭisandhikāle pavatti saṅgahoti siddho hoti. Keci",
  "anya-e0401n3:4_1": "vāde ‘‘paṭisandhi pavattiyaṁ’’ti niddhāraṇe gahite dvīsu paṭisandhi saṅgaha pavatti",
  "anya-e0401n3:4_2": "saṅgahesu idāni pavatti saṅgahaṁ pavakkhāmi, pacchā paṭisandhi saṅgahaṁ pavakkhāmīti",
  "anya-e0401n3:4_3": "attho hoti. Tattha ‘‘paṭisandhi saṅgaho’’ti paṭisandhikāle saṅgaho. ‘‘Pavatti saṅgaho’’ti",
  "anya-e0401n3:4_4": "pavattikāle saṅgaho. So ca uparigāthāya na sametīti dassetuṁ ‘‘evaṁ satī’’tiādimāha.",
  "anya-e0401n3:4_5": "‘‘Tāni tīṇi chakkāni nikkhittānī’’ti chakkamattāni nikkhittāni, na sakalaṁ. Vatthu",
  "anya-e0401n3:4_6": "dvārā lambaṇa saṅgahoti adhippāyo. ‘‘Sā panā’’ti sāvisayappavatti pana. ‘‘Kāci sīghatamā’’ti",
  "anya-e0401n3:4_7": "kāci atirekataraṁ sīghā. ‘‘Dandhā’’ti saṇikā, cirāyikā. ‘‘Anupapannā’’ti asampannā.",
  "anya-e0401n3:4_8": "Asampanna doso āgacchatīti vuttaṁ hoti. ‘‘Dhātubhedaṁ’’ti satta viññāṇa dhātūnaṁ",
  "anya-e0401n3:4_9": "vibhāgaṁ. ‘‘Dhātunānattaṁ’’ti dhāraṇa kiccanānattaṁ. Iti tasmā manodhātu visuṁ vuttāti",
  "anya-e0401n3:4_10": "sambandho. ‘‘Mananaṁ’’ti vijānanabhāvaṁ apattaṁ. Āvajjanamatta sampaṭicchanamatta",
  "anya-e0401n3:4_11": "saṅkhātaṁ jānanamattaṁ. ‘‘Yaṁ kiñci mananaṁ’’ti antamaso āvajjanamatta sampaṭicchanamattaṁ",
  "anya-e0401n3:4_12": "pīti adhippāyo. ‘‘Suddho pana manoviññāṇappabandho’’ti manodvāra vikāraṁ paṭicca",
  "anya-e0401n3:4_13": "pavatto manoviññāṇappabandho. Na bhavaṅga manoviññāṇappabandho. So hi vīthimuttattā",
  "anya-e0401n3:4_14": "idha appasaṅgoti . Manodvāre pana dvidhāti sambandho. Buddhassa bhagavato pathamābhinīhārakālo",
  "anya-e0401n3:4_15": "nāma sumedhatāpasakāle buddha bhāvāya kāya cittānaṁ abhinīhārakālo. Ādisaddena pacchima",
  "anya-e0401n3:4_16": "bhave paṭisandhiggahaṇādiṁ saṅgaṇhāti. ‘‘Jāti phalikakkhandhā viya sampajjantī’’ti",
  "anya-e0401n3:4_17": "tena obhāsena ajjhotthaṭattā jātiphalikakkhandha sadisā hontīti adhippāyo. ‘‘Upapatti",
  "anya-e0401n3:4_18": "deva brahmānaṁ panā’’ti upapattippaṭisandhikānaṁ opapātika deva brahmānaṁ pana. ‘‘Pasāda",
  "anya-e0401n3:4_19": "nissaya bhūtānaṁ’’ti cakkhādīnaṁ pasāda vatthūnaṁ nissaya mahābhūtānaṁ.",
  "anya-e0401n3:5_0": "‘‘Yāni panā’’tiādīsu. Dvatti cittakkhaṇāni atikkamma āpātaṁ āgacchantīti yojanā.",
  "anya-e0401n3:5_1": "Evaṁ paratthapi. Vibhūtassāti ca avibhūtassāti ca idaṁ ādimhi manodvāre pana vibhūtassāti",
  "anya-e0401n3:5_2": "ca avibhūtassāti ca padānaṁ uddharaṇaṁ. ‘‘Rūpā rūpānaṁ’’ti rūpa dhammānañca arūpa",
  "anya-e0401n3:5_3": "dhammānañca. ‘‘Tāvā’’ti vīthi cittappavatti dassanato pathamataraṁ evāti attho. ‘‘Addhāna",
  "anya-e0401n3:5_4": "paricchedaṁ’’ti khaṇakāla paricchedaṁ. Vibhāvanipāṭhe ‘‘atimahantā divasena visaya",
  "anya-e0401n3:5_5": "vavatthānaṁ hotī’’ti vacanena ādimhi ‘chavatthūni, cha dvārāni, cha ārammaṇāni, cha",
  "anya-e0401n3:5_6": "viññāṇāni, cha vīthiyo, cha dhāvisayappavattī,ti evaṁ vuttesu chasu chakkesu chadhāvisayappavattīti",
  "anya-e0401n3:5_7": "padamattaṁ saṅgaṇhāti. Taṁ anupapannaṁ hoti. Tenāha ‘‘evañhi satī’’tiādiṁ. ‘‘Visaya",
  "anya-e0401n3:5_8": "vavatthānattha mevā’’ti atimahantādi visaya vavatthānatthameva vuttanti na ca sakkā",
  "anya-e0401n3:5_9": "vattuṁ. Rūpā rūpa dhammānaṁ addhāna paricchedo nāma abhidhamme sabbattha icchitabbo.",
  "anya-e0401n3:5_10": "Tasmā tassa dassanatthampi taṁ vuttanti daṭṭhabbaṁ. ‘‘Sabhāvappaṭilābho’’ti cintana",
  "anya-e0401n3:5_11": "phusanādīnaṁ pātubhāvo vuccati. ‘‘Anivattī’’ti anantaradhānaṁ vuccati. ‘‘Parihāyitvā’’ti",
  "anya-e0401n3:5_12": "jarā kiccaṁ āha. ‘‘Accharāsaṅghāṭakkhaṇassā’’ti aṅgulīnaṁ saṅghaṭṭanakkhaṇassa. Ācariyānandatthero",
  "anya-e0401n3:5_13": "nāma abhidhamma ṭīkākāro vuccati. ‘‘Assā vijjuyāṭhiti nāma visuṁ na paññāyatī’’ti",
  "anya-e0401n3:5_14": "vijjuppādaṁ passantānaṁ na paññāyati. Tathā cittampi vaḍḍhanānantarameva bhijjatīti",
  "anya-e0401n3:5_15": "yojanā. Tenāha ‘‘taṁ pī’’tiādiṁ. Udayabhāgo nāma vaḍḍhanabhāgo, vayabhāgo nāma antaradhānabhāgo.",
  "anya-e0401n3:5_16": "‘‘Evañca katvā’’ti laddhaguṇa vacanaṁ. ‘‘Ekaṁcittaṁ divasaṁ tiṭṭhatī’’ti pucchā vacanaṁ.",
  "anya-e0401n3:5_17": "‘‘Āmantā’’ti paṭiññā vacanaṁ. ‘‘Vayakkhaṇo’’ti pucchā. ‘‘Na hevaṁ vattabbe’’ti paṭikkhepo.",
  "anya-e0401n3:5_18": "Paccatta vacanassa ekārattaṁ. Evaṁ navattabbanti attho. ‘‘Mahātherenā’’ti moggali",
  "anya-e0401n3:5_19": "puttatissa mahātherena. Nanu suttantesu vuttanti sambandho. ‘‘Nā’’ti na upalabbhati.",
  "anya-e0401n3:5_20": "‘‘Imassa vuttattā’’ti imassa vacanassa vuttattā. Saṅkhata lakkhaṇaṁ visayo yesaṁ",
  "anya-e0401n3:5_21": "tāni saṅkhata visaya lakkhaṇāni. Saṅkhata dhammameva āhacca tiṭṭhati. Ayaṁ abhidhamme",
  "anya-e0401n3:5_22": "dhammatāti adhippāyo. ‘‘Saṅgaha kārenā’’ti ācariya buddhaghosattheraṁ vadati. ‘‘Atthikkhaṇaṁ’’ti",
  "anya-e0401n3:5_23": "khaṇadvayameva vuccati. Iti vatvā tamatthaṁ sādhentīti sambandho. Gāthāyaṁ. ‘‘Tassevā’’ti",
  "anya-e0401n3:5_24": "tassā ṭhitiyā eva bhedo. Sabbadā sabbapāṇinaṁ maraṇaṁ nāma vuccatīti yojanā. ‘‘Tamatthaṁ’’ti",
  "anya-e0401n3:5_25": "tāni atthikkhaṇaṁ upādāya labbhantīti atthaṁ. ‘‘Athavā’’ti eko theravādo. ‘‘Santati",
  "anya-e0401n3:5_26": "vasena ṭhānaṁ’’ti ṭhitāya aññathattaṁ paññāyatīti ettha ṭhitabhāvasaṅkhātaṁ ṭhānaṁ",
  "anya-e0401n3:5_27": "santati ṭhitivasena veditabbanti vadanti. ‘‘Imasmiṁ pana sutte’’ti vedanāya uppādo",
  "anya-e0401n3:5_28": "paññāyati, vayo paññāyati, ṭhitāya aññathattaṁ paññāyatīti idaṁ suttaṁ vadati. ‘‘Appaṭibāhetvā’’ti",
  "anya-e0401n3:5_29": "anīvāretvā. Yāvaḍḍhanassa nivatti nāma atthi. Udaya pariyanta mattabhūtā sā eva nivatti.",
  "anya-e0401n3:5_30": "‘‘Dvīhi khandhehī’’ti rūpa jarā rūpakkhandhena saṅgahitā. Arūpa jarā saṅkhārakkhandhenāti",
  "anya-e0401n3:5_31": "evaṁ dvīhi khandhehi. Yañca tattha vuttanti sambandho. Rūpassa uppādo dvidhābhinditvā",
  "anya-e0401n3:5_32": "desito. Kathaṁ, upacayo santatī tiyojanā. ‘‘Vibhāgā rahassā’’ti uppādo uppajja naṭṭhena",
  "anya-e0401n3:5_33": "eko samāno rūpānaṁ vaḍḍhana samaye uppādo. Upari vaḍḍhanaṭṭhena upacayoti vutto.",
  "anya-e0401n3:5_34": "Avaḍḍhitvā ṭhita samaye uppādo yathā ṭhita nīhārena cirakālaṁ pavatti atthena santatīti",
  "anya-e0401n3:5_35": "vutto. Evaṁ vibhāgā rahassa. ‘‘Yathānuloma sāsanaṁ’’ti vinetabba puggalānaṁ ajjhāsayānuloma sāsanaṁ.",
  "anya-e0401n3:6_0": "‘‘Arūpa’’ntiādīsu. ‘‘Arūpaṁ’’ti sabbaso rūpasaṇṭhāna rahitattā citta cetasikaṁ nāmaṁ",
  "anya-e0401n3:6_1": "vuccati. ‘‘Arūpi sabhāvattā’’ti arūpa dhamma sabhāvattā iccevattho. Tattha arūpa",
  "anya-e0401n3:6_2": "dhamma sabhāvo nāma rūpa dhammato sataguṇenavāsahassaguṇenavāsaṇhasukhumasabhāvo",
  "anya-e0401n3:6_3": ". Vibhāva nipāṭhe. ‘‘Gāhaka gahetabba bhāvassa taṁ taṁ khaṇavasena nipphajjanato’’ti",
  "anya-e0401n3:6_4": "ettha pañcadvāra vīthīsu vīthi cittānañca ārammaṇānañca visayī visayabhāvo gāhaka",
  "anya-e0401n3:6_5": "gahetabba bhāvo nāma. ‘‘Taṁ taṁ khaṇavasena nipphajjanato’’ti vīthi cittāni ca ekasmiṁ",
  "anya-e0401n3:6_6": "ārammaṇepi āvajjanādīhi nānā kiccehi gaṇhantā eva gahaṇa kiccaṁ sampādenti. Nānā",
  "anya-e0401n3:6_7": "kiccāni ca nānā cittānaṁ vasena sampajjanti. Ārammaṇāni ca purejātāni hutvā yāva",
  "anya-e0401n3:6_8": "tāni kiccāni sampajjanti, tāva paccuppannabhāvena dharamānāni eva gahaṇaṁ sampādenti.",
  "anya-e0401n3:6_9": "Evaṁ sati, gāhakānaṁ vīthi cittānañca khaṇattayāyukattā eva gāhaka kiccaṁ nipphajjati,",
  "anya-e0401n3:6_10": "sijjhati. Gahetabbānaṁ ārammaṇānañca sattarasa cittakkhaṇāyukattā eva gahetabba kiccaṁ",
  "anya-e0401n3:6_11": "nipphajjati, sijjhati. Evaṁ taṁ taṁ khaṇa vasena nipphajjanato. Viññatti dvayaṁ eka",
  "anya-e0401n3:6_12": "cittakkhaṇikaṁ. Kasmā, cittānu parivatti dhammattā. ‘‘Uppādamattā’’ti nipphanna rūpānaṁ",
  "anya-e0401n3:6_13": "uppādamattā. ‘‘Bhaṅgamattā’’ti tesameva bhaṅgamattā. ‘‘Rūpa dhammānaṁ’’ti nipphanna",
  "anya-e0401n3:6_14": "rūpa dhammānaṁ. ‘‘Uppādanirodha vidhānassā’’ti uppāda nirodha vidhānabhūtassa mahāaṭṭhakathāvādassa",
  "anya-e0401n3:6_15": "paṭisiddhattāti sambandho. ‘‘Taṁ’’ti taṁ mahāaṭṭhakathā vacanaṁ. ‘‘Tasmiṁ vāde’’ti",
  "anya-e0401n3:6_16": "tasmiṁ mahāaṭṭhakathāvāde. ‘‘Tattha āgatā’’ti tasmiṁ vāde āgatā. Yaṁ pana vibhāvaniyaṁ",
  "anya-e0401n3:6_17": "kāraṇaṁ vuttanti sambandho. ‘‘Taṁ ṭīkānayaṁ’’ti taṁ soḷasa cittakkhaṇāyuka dīpakaṁ",
  "anya-e0401n3:6_18": "mūlaṭīkānayaṁ. Tadatthaṁ sādhentena vibhāvani ṭīkācariyena vuttanti sambandho. Saṅgahakārassa",
  "anya-e0401n3:6_19": "aṭṭhakathā cariyassa. ‘‘Upacarīyatī’’ti upacāra vasena voharīyati. Vibhāvanipāṭhe.",
  "anya-e0401n3:6_20": "‘‘Etānī’’ti ārammaṇāni. ‘‘Taṁ’’ti taṁ eka cittakkhaṇaṁ. ‘‘Te cā’’ti rūpa dhammā ca.",
  "anya-e0401n3:6_21": "‘‘Paripuṇṇa paccayūpaladdhā’’ti paripuṇṇaṁ paccayaṁ upaladdhā. ‘‘So’’ti ṭīkākāro.",
  "anya-e0401n3:6_22": "‘‘Itarānī’’ti gandharasa phoṭṭhabbāni. ‘‘Gocarabhāvaṁ’’ti pañcadvārika cittānaṁ gocarabhāvaṁ.",
  "anya-e0401n3:6_23": "‘‘Purimāni dve’’ti rūpasaddā rammaṇāni. ‘‘Nimitta vasena ghaṭṭentī’’ti ādāsaṁ passantassa",
  "anya-e0401n3:6_24": "mukhasadisaṁ mukhanimittaṁ mukhappaṭibimbaṁ ādāse upaṭṭhāti. Evaṁ rūpārammaṇaṁ cakkhupasāde",
  "anya-e0401n3:6_25": "saddārammaṇañca sotapasāde taṁ sadisa nimitta vasena ghaṭṭenti . Navatthu vasena",
  "anya-e0401n3:6_26": "ghaṭṭenti. Sayaṁ gantvā na ghaṭṭentīti adhippāyo. Asampattānaññeva ārammaṇānaṁ. ‘‘Nimittu",
  "anya-e0401n3:6_27": "paṭṭhāna vasenā’’ti nimittassa upaṭṭhānavasena. ‘‘Nimitta appanāvasenā’’ti nimittassa",
  "anya-e0401n3:6_28": "pavesana vasena. Manodvāre pana asampattāniyeva hutvāti pāṭhaseso. ‘‘Āpātā gamanañcetthā’’tiādīsu.",
  "anya-e0401n3:6_29": "‘‘Lañchakānaṁ’’ti lañchanakārānaṁ. ‘‘Lañchanakkhandhaṁ’’ti ayomayaṁ lañchanakkhandhaṁ.",
  "anya-e0401n3:6_30": "So ca lañchanakkhandho tālapaṇṇe āpātetvā akkharaṁ upaṭṭhāpeti. Tattha ‘‘āpātetvā’’ti",
  "anya-e0401n3:6_31": "ajjhottharitvā. ‘‘Cakkhādippathe’’ti cakkhādīnaṁ visayakkhette. Na kevalaṁ attano",
  "anya-e0401n3:6_32": "dvāresu eva āpāta māgacchanti. Atha kho manodvārepi āpāta māgacchanti. Na kevalaṁ",
  "anya-e0401n3:6_33": "bhavaṅga manodvāre eva āpāta māgacchantīti yojanā. ‘‘Tesu panā’’ti tesu ārammaṇesu",
  "anya-e0401n3:6_34": "pana. Tāni ārammaṇāni yesaṁ tāni tadā rammaṇāni. Na ekakkhaṇe pañcasu ārammaṇesu",
  "anya-e0401n3:6_35": "vīthi cittāni pavattanti, ekekasmiṁ ārammaṇe evāti vuttattā na dvīsu, na tīsu, na",
  "anya-e0401n3:6_36": "catūsūtipi vattabbaṁ. Bahucittakkhaṇātītāni pañcārammaṇāni bahucittakkhaṇātīte pañcadvāreti",
  "anya-e0401n3:6_37": "yojanā. Pañcadvāreti ca pañcadvāresūti attho. ‘‘Evaṁ satī’’ti tesaṁ pasādānaṁ āvajjanena",
  "anya-e0401n3:6_38": "saddhiṁ uppattiyā sati. ‘‘Ādilakkhaṇaṁ’’ti pañcārammaṇānaṁ pañcadvāresu āpātā gamana",
  "anya-e0401n3:6_39": "saṅkhātaṁ visayappavattiyā ādilakkhaṇaṁ. Calanañca daṭṭhabbanti sambandho. ‘‘Yathā",
  "anya-e0401n3:6_40": "gahitaṁ’’ti paṭisandhito paṭṭhāya gahitappakāraṁ. Vibhāvanipāṭhe ‘‘yogya desāvaṭṭhāna",
  "anya-e0401n3:6_41": "vasenā’’ti āpātaṁ āgantuṁ yuttaṭṭhāne aveccaṭṭhāna vasena. Yujjanañca, manthanañca,",
  "anya-e0401n3:6_42": "khobhakaraṇañca, ghaṭṭananti ca āpātā gamananti ca vuccatīti yojanā. Heṭṭhā vuttoyeva",
  "anya-e0401n3:6_43": "āpātā gamanañcetthātiādinā. ‘‘Nānā ṭhāniyesū’’ti nānā ṭhānesu ṭhitesu. ‘‘Eko dhammaniyāmo",
  "anya-e0401n3:6_44": "nāmā’’ti yathā bodhisatte mātukucchimhi paṭisandhiṁ gaṇhante dhammaniyāma vasena",
  "anya-e0401n3:6_45": "sakale jātikkhette pathavikampanaṁ ahosi. Tathā idhapi pañcadvāresu ekekasmiṁ dvāre",
  "anya-e0401n3:6_46": "ārammaṇe ghaṭṭente dhammaniyāma vasena bhavaṅga calanaṁ hoti. Ayaṁ dhammaniyāmo nāma.",
  "anya-e0401n3:6_47": "‘‘Sahevā’’ti ekatoyeva. Kathaṁ hadaya vatthu nissitassa bhavaṅgassa calanaṁ siyāti",
  "anya-e0401n3:6_48": "yojanā. Ettha ca pañcaviññāṇassa calanaṁ siyāti idaṁ na vattabbaṁ. Kasmā, tadā pañcaviññāṇassa",
  "anya-e0401n3:6_49": "avijjamānattā. Yadā ca taṁ vijjati, tadā taṁ na calatīti na vattabbaṁ. Sabbampi hi",
  "anya-e0401n3:6_50": "vīthicittaṁ nāma calati yevāti. Santati nāma pubbā parappabandho. Saṇṭhānaṁ nāma",
  "anya-e0401n3:6_51": "sahappavattānaṁ ekato ṭhiti. Idha saṇṭhānaṁ adhippetaṁ. Pañcanissaya mahābhūtehi",
  "anya-e0401n3:6_52": "saddhiṁ hadaya vatthu nissayabhūtānaṁ eka saṇṭhāna bhāvena ekābaddhattāti vuttaṁ",
  "anya-e0401n3:6_53": "hoti. Tenāha ‘‘saṇṭhāna vasenāti pana vattabbaṁ’’ti. ‘‘Tādisassa anukkama calanassā’’ti",
  "anya-e0401n3:6_54": "vibhāvaniyaṁ bherisakkharopamāya saddhiṁ rūpādinā pasāde ghaṭṭite tannissa yesu mahābhūtesu",
  "anya-e0401n3:6_55": "calitesu anukkamena taṁ sambandhānaṁ sesarūpānampi calanena hadaya vatthumhi calite",
  "anya-e0401n3:6_56": "tannissitassa bhavaṅgassa calanā kārena pavattitotīti evaṁ vuttassa anukkama calanassa.",
  "anya-e0401n3:6_57": "‘‘Bhavaṅgappavāhaṁ’’ti bhavaṅga santatiṁ. ‘‘Kurumānaṁ’’ti karontaṁ. Sallakkhentaṁ’’ti",
  "anya-e0401n3:6_58": "idamevāti sanniṭṭhāpentaṁ. ‘‘Yoni somanasikārādivasenā’’ti yoni somanasikāro kusala",
  "anya-e0401n3:6_59": "javanuppattiyā paccayo. Ayoni somanasikāro akusala javanuppattiyā paccayo. Niranusaya",
  "anya-e0401n3:6_60": "santānatā kriyajavanuppattiyā paccayo. Tesu ca somanassa javanādīnaṁ uppatti paccayopi",
  "anya-e0401n3:6_61": "heṭṭhā citta saṅgahe vuttanayena veditabbo.",
  "anya-e0401n3:7_0": "‘‘Bhavaṅgapāto’’tiādīsu. ‘‘Āvajjanato paṭṭhāya uṭṭhitaṁ’’ti kamma vipākasantānato",
  "anya-e0401n3:7_1": "ca tadārammaṇato ca muñcitvā visuṁ kriyāmaya byāpārena ārammaṇantaraṁ gahetvā uṭṭhitaṁ",
  "anya-e0401n3:7_2": "samuṭṭhitaṁ. Bhavaṅga calanampi uṭṭhānassa ādi hoti. Tasmā tampi uṭṭhite citta santāne",
  "anya-e0401n3:7_3": "saṅgaṇhanto pathama bhavaṅga calanatoyeva vāti vuttaṁ. ‘‘Imasmiṁ ṭhāne’’ti vīthi",
  "anya-e0401n3:7_4": "cittānaṁ anukkamena attano kiccehi ārammaṇappavattiṭṭhāne. ‘‘Dovārikopamā’’ti badhiradovārikopamā.",
  "anya-e0401n3:7_5": "‘‘Gāmillopamā’’ti gāmadārakopamā. ‘‘Ambopamā’’ti ambapphalopamā. Aññāpi upamā atthi.",
  "anya-e0401n3:7_6": "Makkaṭasuttopamā, ucchuyantopamā, jaccandhopamā. Tāsabbāpi aṭṭhasāliniyaṁ vipākuddhāra",
  "anya-e0401n3:7_7": "kathāto gahetabbā. ‘‘Yatthahī’’tiādīsu. ‘‘Kathaṁ cha chakka yojanā hotī’’ti. Cakkhu",
  "anya-e0401n3:7_8": "vatthu vacanañca, cakkhudvāra vacanañca, rūpā rammaṇa vacanañca, cakkhu viññāṇa vacanañca,",
  "anya-e0401n3:7_9": "cakkhudvāra vīthi cakkhu viññāṇa vīthi vacanañca, atimahantā rammaṇa vacanañcā,ti",
  "anya-e0401n3:7_10": "etāni chavacanāni. Tehi chachakkehi āharitvā imissaṁ vīthiyaṁ dassitāni. Sesavīthīsupi",
  "anya-e0401n3:7_11": "yathālābhaṁ dassitabbāni. Evaṁ chachakkayojanā hoti. ‘‘Ettha ca yattakānī’’tiādīsu.",
  "anya-e0401n3:7_12": "‘‘Ekūna paññāsa parimāṇesū’’ti ekassanipphanna rūpadhammassa ekapaññāsa mattesu khuddakakkhaṇesu",
  "anya-e0401n3:7_13": "uppādakkhaṇañca bhaṅgakkhaṇañca ṭhapetvā majjhe ekūna paññāsa mattāni ṭhitikkhaṇāni",
  "anya-e0401n3:7_14": "santi. Tesu khaṇesu anukkamena uppannā ekūna paññāsa cakkhu pasādā ca santi. ‘‘Kismiñcī’’ti",
  "anya-e0401n3:7_15": "tesu katarasmiṁ nāma cakkhu pasāde na ghaṭṭentīti na vattabbāni. ‘‘Tesu panā’’ti",
  "anya-e0401n3:7_16": "niddhāraṇe bhummavacanaṁ. ‘‘Yadeva ekaṁ cakkhū’’ti niddhāraṇīyaṁ. Taṁ pana katamanti.",
  "anya-e0401n3:7_17": "Atīta bhavaṅgena saddhiṁ uppajjitvā taṁ atikkamma bhavaṅga calanakkhaṇe laddhaghaṭanaṁ",
  "anya-e0401n3:7_18": "ekaṁ cakkhu. Taṁ pana cakkhu viññāṇassa vatthu bhāvañca dvārabhāvañca sādheti. Sesaviññāṇānaṁ",
  "anya-e0401n3:7_19": "dvārabhāvaṁ sādhetīti. Tenāha ‘‘yathārahaṁ’’ti. Etadeva etaṁ eva cakkhu kicca sādhanaṁ",
  "anya-e0401n3:7_20": "nāma hoti vīthi cittuppattiyā vatthu kiccadvāra kiccānaṁ sādhanato. ‘‘Yaṁ majjhimāyukaṁ’’ti",
  "anya-e0401n3:7_21": "mandāyuka amandāyukānaṁ majjhe pavattattā yaṁ majjhimāyukanti vadanti. Taṁ kicca",
  "anya-e0401n3:7_22": "sādhanaṁ nāmāti yojanā. ‘‘Itarāni panā’’ti ekūna paññāsa parimāṇesu cakkhu pasādesūti",
  "anya-e0401n3:7_23": "vuttāni, tesu ekaṁ kicca sādhanaṁ ṭhapetvā sesāni itarāni aṭṭha cattālīsa cakkhūni",
  "anya-e0401n3:7_24": "moghavatthūni nāma honti. Rūpā rammaṇehi saddhiṁ laddha ghaṭṭanānampi sataṁ vīthi",
  "anya-e0401n3:7_25": "cittuppattiyā vatthu kiccadvāra kiccarahitattā. Tesu katamāni mandāyukāni nāmāti",
  "anya-e0401n3:7_26": "āha ‘‘tāni panā’’tiādiṁ. Kicca sādhanato purimāni nāma atīta bhavaṅgato pure terasasu",
  "anya-e0401n3:7_27": "bhavaṅgesu ādi bhavaṅgassa bhaṅgakkhaṇato paṭṭhāya khaṇe khaṇe uppannā sattatiṁsa",
  "anya-e0401n3:7_28": "cakkhu pasādā. Tāni mandāyukānīti vadanti. Kasmā, kicca sādhanato appatarāyukattā.",
  "anya-e0401n3:7_29": "Kicca sādhanato pacchimāni nāma atīta bhavaṅgassa ṭhitikkhaṇato paṭṭhāya khaṇe khaṇe",
  "anya-e0401n3:7_30": "uppannā ekādasa cakkhu pasādā, tāni amandāyukānīti vadanti. Kasmā, kicca sādhanato",
  "anya-e0401n3:7_31": "bahutarāyukattā. Tadubhayānipi aṭṭha cattālīsa mattāni veditabbānīti sambandho. ‘‘Tato’’ti",
  "anya-e0401n3:7_32": "tehi aṭṭhacattālīsa mattehi. ‘‘Purimatarānī’’ti sattatiṁsa mandāyukehi purimatarāni.",
  "anya-e0401n3:7_33": "Tāni hi cakkhu viññāṇassa uppādakkhaṇe ṭhiti bhāvena anupaladdhattā idha na gahitāni.",
  "anya-e0401n3:7_34": "‘‘Pacchimatarānī’’ti ekādasa amandāyukehi pacchimatarāni. Tāni ca cakkhu viññāṇassa",
  "anya-e0401n3:7_35": "uppādakkhaṇe uppannānipi tasmiṁ khaṇe ṭhiti bhāvena anupaladdhattā idha na gahitāni.",
  "anya-e0401n3:7_36": "Kasmā pana cakkhuviññāṇassa uppādakkhaṇe ṭhiti bhāvena anupaladdhāni tadubhayāni",
  "anya-e0401n3:7_37": "idha na gahitānīti. Cakkhu viññāṇassa uppādakkhaṇe ṭhiti bhāvena dharamānānaṁ aṭṭhacattālīsa",
  "anya-e0401n3:7_38": "mattānaṁ cakkhūnaṁ majjhe eva katamaṁ cakkhu cakkhu viññāṇassa vatthu kicca dvāra",
  "anya-e0401n3:7_39": "kiccaṁ sādhetīti āsaṅkitabbaṁ hoti. Ettha ca pañca vatthūni nāma attano ṭhitikkhaṇe",
  "anya-e0401n3:7_40": "eva pañcaviññāṇānaṁ vatthudvāra kicca sādhakattā cakkhu viññāṇassa uppādakkhaṇe ṭhiti",
  "anya-e0401n3:7_41": "bhāvena anupaladdhattā idha na gahitānīti ca, cakkhu viññāṇassa uppādakkhaṇe ṭhiti",
  "anya-e0401n3:7_42": "bhāvena dharamānānanti ca, vuttanti daṭṭhabbaṁ.",
  "anya-e0401n3:8_0": "‘‘Ettha siyā’’tiādīsu. ‘‘Imāya vīthiyā’’ti imāya atimahantā rammaṇa vīthiyā. ‘‘Samudāyaggāhikā’’ti",
  "anya-e0401n3:8_1": "rūpā rammaṇānaṁ samūhaggāhikā. ‘‘Vaṇṇasallakkhaṇā’’ti vaṇṇavavatthānikā. ‘‘Vatthuggāhikā’’ti",
  "anya-e0401n3:8_2": "dabba saṇṭhānaggāhikā. ‘‘Nāmaggāhikā’’ti nāma paññattiggāhikā. ‘‘Alātacakkassa gāhikā",
  "anya-e0401n3:8_3": "viyā’’ti rattandhakāre eko alātaṁ gahetvā paribbhamati. Añño taṁ passanto cakkaṁ",
  "anya-e0401n3:8_4": "viya maññati. Tattha alātassa gatagataṭṭhāne paccuppannaṁ rūpaṁ ārabbha cakkhudvāra",
  "anya-e0401n3:8_5": "vīthiyo uppajjanti. Manodvāra vīthiyo pana purima purimāhi cakkhudvāra vīthīhi gahitāni",
  "anya-e0401n3:8_6": "atīta rūpāni amuñcitvā ekato saṇṭhānañca santatiñca katvā gaṇhanti. Tadā passantassa",
  "anya-e0401n3:8_7": "cakkaṁ viya upaṭṭhāti. Evaṁ ayaṁ samudāyaggāhikā daṭṭhabbā. ‘‘Natthi tadārammaṇuppādo’’tiādīsu.",
  "anya-e0401n3:8_8": "‘‘Yassā’’ti yassa ārammaṇassa. Cittānīti ca nānārammaṇānīti ca kammapadāni. Avasese",
  "anya-e0401n3:8_9": "tasmiṁ ārammaṇe. ‘‘Saṅgaha kārenā’’ti porāṇa aṭṭhakathāyo ekato saṅgahetvā katattā",
  "anya-e0401n3:8_10": "buddhaghosattherena katā sabbā aṭṭhakathāyo saṅgahaṭṭhakathā nāma. So ca saṅgaha",
  "anya-e0401n3:8_11": "kāroti vuccati. ‘‘Idha pī’’ti imasmiṁ abhidhammattha saṅgahepi. ‘‘Therenā’’ti anuruddhattherena.",
  "anya-e0401n3:8_12": "‘‘Ekampi icchati yevā’’ti. ‘‘Yassa hi cattārī’’tiādīsu yassa ārammaṇassa cattāri",
  "anya-e0401n3:8_13": "vā pañcavā chavātiādinā yojetabbaṁ. ‘‘Javanampi anuppajjitvā’’tiādīsu. ‘‘Attano padhāna",
  "anya-e0401n3:8_14": "kriyāyā’’ti anuppajjitvāti padassa parato ‘yaṁ pavattatī’ti attano padhāna kriyāpadaṁ",
  "anya-e0401n3:8_15": "atthi. Tena attano kriyāpadena saddhinti attho. ‘‘Katthaci vuttā’’ti katthaci saddaganthesu",
  "anya-e0401n3:8_16": "vuttā. Api ca, hetumhi tvāpaccayo lakkhaṇe hetumhi ca mānanta paccayā jotanīyaṭṭhena",
  "anya-e0401n3:8_17": "vuttā, na vacanīyaṭṭhenāti daṭṭhabbā. ‘‘Pakati niyāmenā’’ti etena paccaya visesesati,",
  "anya-e0401n3:8_18": "cattāri vā pañcavā chavā javanāni uppajjantīti dīpeti. Tenāha ‘‘etthapanā’’tiādiṁ.",
  "anya-e0401n3:8_19": "‘‘Dvattikkhattuṁ’’ti vāsaddatthe aññapadattha samāsapadanti vuttaṁ ‘‘dvikkhattuṁ",
  "anya-e0401n3:8_20": "vā tikkhattuṁ vā’’ti. ‘‘Voṭṭhabbanassa āsevanatā’’ti āsevana paccayatāvā paccayuppannatāvā.",
  "anya-e0401n3:8_21": "‘‘Āvajjanāyā’’ti ettha voṭṭhabbana kiccaṁ āvajjanampi saṅgaṇhāti. Idhapi ārammaṇa",
  "anya-e0401n3:8_22": "dubbalatāya catuppañca javanuppatti icchi tabbāti yojanā. Tattha ‘‘idha pī’’ti imasmiṁ",
  "anya-e0401n3:8_23": "parittā rammaṇa vārepi. Tivoṭṭhabbanikā pañca parittā rammaṇa vīthiyoti yojanā. ‘‘Itarānī’’ti",
  "anya-e0401n3:8_24": "paritta mahantāti mahantā rammaṇāni. ‘‘Ubhayathāpī’’ti āpātā gamana vasenapi ārammaṇa",
  "anya-e0401n3:8_25": "karaṇa vasenapi. Imassa padassa.",
  "anya-e0401n3:9_0": "137. ‘‘Manodvāre panā’’tiādīsu. ‘‘Parittakkhaṇā pī’’ti citta phassādayo appatarakkhaṇāpi.",
  "anya-e0401n3:9_1": "‘‘Atītānāgatā pī’’ti atītānāgata dhammāpi. ‘‘Ghaṭṭanenā’’ti rūpādīnaṁ ghaṭṭanena.",
  "anya-e0401n3:9_2": "‘‘Yatthā’’ti yasmiṁ bhavaṅge. ‘‘Pañcadvārānu bandhakaṁ’’ti pañcadvāra vīthi anugataṁ.",
  "anya-e0401n3:9_3": "Atītaṁ ālambaṇaṁ pavatteti yevāti sambandho. ‘‘Yathāpātā gatamevā’’ti pakatiyā āpātā",
  "anya-e0401n3:9_4": "gatappakārameva. ‘‘Tathā tathā’’ti diṭṭha sambandhādinā tena tena pakārena. ‘‘Kiñcī’’ti",
  "anya-e0401n3:9_5": "kiñci ārammaṇaṁ. ‘‘Disvā’’ti paccakkhaṁ katvā. Pañcadvāraggahitañhi ārammaṇaṁ paccakkhakataṭṭhena",
  "anya-e0401n3:9_6": "diṭṭhanti vuccati. Yaṁ kiñci ārammaṇaṁ. ‘‘Anumānentassā’’ti evameva bhavittha, bhavissati,",
  "anya-e0401n3:9_7": "bhavatīti anumānaññāṇena cintentassa. Taṁ sadisaṁ ārammaṇaṁ. ‘‘Parassa saddahanā’’ti",
  "anya-e0401n3:9_8": "paravacanaṁ sutvā yathā ayaṁ vadati, tathe vetanti saddahanā. ‘‘Diṭṭhi’’ vuccati",
  "anya-e0401n3:9_9": "ñāṇaṁ vā laddhi vā. ‘‘Nijjhānaṁ’’ti suṭṭhu olokanaṁ. ‘‘Khantī’’ti khamanaṁ sahanaṁ.",
  "anya-e0401n3:9_10": "Aññathattaṁ agamanaṁ. Diṭṭhiyā nijjhānaṁ diṭṭhinijjhānaṁ. Diṭṭhinijjhānassa khanti",
  "anya-e0401n3:9_11": "diṭṭhinijjhānakkhanti. ‘‘Sesaṁ’’ti nānākamma balenātiādikaṁ. ‘‘Devato pasaṁhāravasenā’’ti",
  "anya-e0401n3:9_12": "devatā kadāci kesañci supinante nānārammaṇāni upasaṁharitvā dassenti. Evaṁ devato",
  "anya-e0401n3:9_13": "pasaṁhāra vasenāpi. Anubodho nāma lokiyaññāṇa vasena catussacca dhammānaṁ anubujjhanaṁ.",
  "anya-e0401n3:9_14": "Paṭivedho nāma lokuttaraññāṇa kiccaṁ. Ananta rūpa nissaya paccayaggahaṇena pakatū",
  "anya-e0401n3:9_15": "panissaya paccayampi upalakkheti. Citta santānassa anantarūpanissaya paccayabhāvo",
  "anya-e0401n3:9_16": "nāmāti sambandho. Ananta rūpa nissaya paccayasatti nāma anantara parampara vippharaṇavasena",
  "anya-e0401n3:9_17": "mahāgatikā hotīti vuttaṁ hoti. Ananta rūpa nissaya paccayānu bhāvotipi yujjati. Kathaṁ",
  "anya-e0401n3:9_18": "mahāvipphāroti āha ‘‘sakiṁ pī’’tiādiṁ. ‘‘Suṭṭhu āsevitvā’’ti ettha pacchā appamussamānaṁ",
  "anya-e0401n3:9_19": "katvā punappunaṁ sevanaṁ suṭṭhu āsevanaṁ nāma. Na kevalaṁ purima citta santānassa",
  "anya-e0401n3:9_20": "so upanissaya paccayānubhāvo eva mahāvipphāro hoti. Pakatiyā cittassa vicitta bhāva",
  "anya-e0401n3:9_21": "saṅkhātaṁ cintanā kiccampi mahāvipphāraṁ hotīti dassetuṁ ‘‘cittañca nāmā’’tiādivuttaṁ.",
  "anya-e0401n3:9_22": "Kathaṁ mahāvipphāraṁ hotīti āha ‘‘kiñci nimittaṁ’’tiādiṁ. ‘‘Kiñci nimittaṁ’’ti diṭṭhādīsu",
  "anya-e0401n3:9_23": "nānā rammaṇesu kiñci appamattakaṁ diṭṭhādikaṁ ārammaṇa nimittaṁ. ‘‘Tehi cakāraṇehī’’ti",
  "anya-e0401n3:9_24": "tehi kattubhūtehi diṭṭhādīhi kāraṇehi. ‘‘Codīyamānaṁ’’ti payojīyamānaṁ. ‘‘Ajjhāsaya",
  "anya-e0401n3:9_25": "yuttaṁ’’ti ajjhāsayena saṁyuttaṁ. Bhavaṅga cittassa ārammaṇaṁ nāma avibhūtaṁ hoti.",
  "anya-e0401n3:9_26": "Bhavaṅgaṁ cāletvā āvajjanaṁ niyojetīti sambandho. ‘‘Laddha paccayesū’’ti ālokādivasena",
  "anya-e0401n3:9_27": "vā diṭṭhādivasena vā laddha paccayavantesu. Tadabhininnākāro nāma niccakālampi tesu",
  "anya-e0401n3:9_28": "ārammaṇesu abhimukhaṁ ninnākāro. Tena ākārena pavatto manasikāro. Tena sampayuttassa.",
  "anya-e0401n3:9_29": "Etehi vacanehi suddhamanodvāre ārammaṇānaṁ apātāgamanañca bhavaṅga calanañca na kevalaṁ",
  "anya-e0401n3:9_30": "laddha paccayānaṁ ārammaṇānaṁ vaseneva hoti. Tādisena pana manasikārena yuttassa",
  "anya-e0401n3:9_31": "sayañca vīthi citta cintanā kiccassa cittassa vasenāpi hotīti siddhaṁ hoti. Na hi",
  "anya-e0401n3:9_32": "ārammaṇantare abhininnākāro nāma natthīti sakkā vattuṁ. Kasmā, abhāvita cittānaṁ",
  "anya-e0401n3:9_33": "pamāda bahulānaṁ janānaṁ kadāci karahaci bhāvanā manasikāre karīyamānepi vīthi citta",
  "anya-e0401n3:9_34": "santānassa bahiddhā nānārammaṇesu abhininnākārassa sandissanatoti. ‘‘Yathā cetthā’’ti",
  "anya-e0401n3:9_35": "yathā ettha manodvāre rūpārūpa sattānaṁ vibhūtā rammaṇepi tadā rammaṇuppādo natthi,",
  "anya-e0401n3:9_36": "evanti yojanā. Ñāṇavibhaṅgaṭṭhakathāyaṁ pana voṭṭhabbanavāropi āgato. Yathāha supineneva",
  "anya-e0401n3:9_37": "diṭṭhaṁ viya me, sutaṁ viya meti kathanakālepi abyākato yevāti. Tattha hi ‘‘abyākato",
  "anya-e0401n3:9_38": "yevā’’ti supinante manodvāre dvattikkhattuṁ uppannassa āvajjanassa vasena abyākatoyeva.",
  "anya-e0401n3:9_39": "Tato paraṁ bhavaṅgapāto. Aṭṭhasāliniyampi vuttaṁ ayaṁ pana vāro diṭṭhaṁ viya me,",
  "anya-e0401n3:9_40": "sutaṁ viya me tiādīni vadanakāle labbhatīti. Taṁ pana pañca dvāre parittārammaṇe",
  "anya-e0401n3:9_41": "dvattikkhattuṁ uppannassa voṭṭhabbanassa vasena vuttaṁ. ‘‘Sopi idha laddhuṁ vaṭṭati",
  "anya-e0401n3:9_42": "yevā’’ti sopi vāro imasmiṁ manodvāre laddhuṁ vaṭṭatiyeva. ‘‘Bhavaṅge calite nivattanakavārānaṁ’’ti",
  "anya-e0401n3:9_43": "dvikkhattuṁ bhavaṅga calanamatte ṭhatvā vīthi cittāni anuppajjitvā bhavaṅgapātavasena",
  "anya-e0401n3:9_44": "nivattanakānaṁ moghavārānaṁ manodvārepi pamāṇaṁ na bhavissatiyeva. Atha imasmiṁvāre",
  "anya-e0401n3:9_45": "vīthi cittappavatti natthi. Evaṁ sati, imasmiṁ vīthi saṅgahe so vāro na vattabboti",
  "anya-e0401n3:9_46": "ce. Vattabboyeva. Kasmā, chadhā visayappavattīti imasmiṁ chakke saṅgahitattāti dassetuṁ",
  "anya-e0401n3:9_47": "‘‘visaye ca āpātāgate’’tiādi vuttaṁ. Ārammaṇabhūtā visayappavatti. Ekekasmiṁ anubandhakavāre.",
  "anya-e0401n3:9_48": "‘‘Tadārammaṇa vārādayo’’ti tadārammaṇa vāro javanavāro voṭṭhabbana vāro moghavāro.",
  "anya-e0401n3:9_49": "Tesu pana tadā rammaṇavāro vatthuggahaṇe ca nāmaggahaṇe ca na labbhati. ‘‘Vatthū’’ti",
  "anya-e0401n3:9_50": "hi saṇṭhāna paññatti. ‘‘Nāmaṁ’’ti nāma paññatti. Na ca tadā rammaṇaṁ paññattā rammaṇaṁ",
  "anya-e0401n3:9_51": "hotīti. Tena vuttaṁ ‘‘yathārahaṁ’’ti. ‘‘Tatthā’’ti tesu diṭṭhavārādīsu chasu vāresu.",
  "anya-e0401n3:9_52": "Etarahi pana keci ācariyāti pāṭhaseso. ‘‘Atīta bhavaṅga vasenā’’ti ekaṁ bhavaṅgaṁ",
  "anya-e0401n3:9_53": "atikkamma āpātā gate ārammaṇe eko vāro, dve bhavaṅgāni atikkamma āpātā gate ekotiādinā",
  "anya-e0401n3:9_54": "atīta bhavaṅga bhedavasena. ‘‘Tadā rammaṇa vasenā’’ti tadā rammaṇassa uppannavāro",
  "anya-e0401n3:9_55": "anuppanna vāroti evaṁ tadā rammaṇa vasena. Kappenti cintenti, vidahanti vā. ‘‘Khaṇa",
  "anya-e0401n3:9_56": "vasena balavadubbalatā sambhavo’’ti yathā pañcadvāre atimahantā rammaṇesupi ārammaṇa",
  "anya-e0401n3:9_57": "dhammā uppādaṁ patvā ādito ekacittakkhaṇamatte dubbalā honti. Attano dvāresu āpātaṁ",
  "anya-e0401n3:9_58": "āgantuṁ na sakkonti. Eka cittakkhaṇaṁ pana atikkamma balavantā honti. Attano dvāresu",
  "anya-e0401n3:9_59": "āpātaṁ gantuṁ sakkonti. Mahantā rammaṇādīsu pana dvi cittakkhaṇikamatte dubbalā hontītiādinā",
  "anya-e0401n3:9_60": "vattabbā. Na tathā manodvāre ārammaṇānaṁ khaṇa vasena balavadubbalatā sambhavo atthi.",
  "anya-e0401n3:9_61": "Kasmā natthīti āha ‘‘tadā’’tiādiṁ. Tattha ‘‘tadā’’ti tasmiṁ vīthi cittappavattikāle.",
  "anya-e0401n3:9_62": "‘‘Tatthā’’ti manodvāre.",
  "anya-e0401n3:10_0": "‘‘Ettha siyā’’tiādīsu. ‘‘Siyā’’ti kesañci vicāraṇā siyā. Ekaṁ āvajjanaṁ assāti ekāvajjanā.",
  "anya-e0401n3:10_1": "‘‘Vīthī’’ti vīthicittappabandho. Ekāvajjanā ca sā vīthi cāti viggaho. ‘‘Āvajjanaṁ’’ti",
  "anya-e0401n3:10_2": "āvajjana cittaṁ. Taṁ vā āvajjatīti sambandho. ‘‘Taṁ taṁ javanenā’’ti tena tena javanena",
  "anya-e0401n3:10_3": "sahuppannaṁ vā parassa cittaṁ āvajjati kinti yojanā. ‘‘Kiñcetthā’’ti ettha vacane",
  "anya-e0401n3:10_4": "kiñci vattabbaṁ atthīti attho. Yadi tāva āvajjanañca javanāni cāti adhikāro. ‘‘Tañhi",
  "anya-e0401n3:10_5": "cittaṁ’’ti parassa cittaṁ. ‘‘Evampi bhinnamevā’’ti javanānaṁ dhammato bhinnameva.",
  "anya-e0401n3:10_6": "Ettha aṭṭhakathāyaṁ vinicchitanti sambandho. Taṁ cittaṁ niruddhampi javanānampi paccuppannameva",
  "anya-e0401n3:10_7": "hotīti yojanā. ‘‘Addhāvasena gahitaṁ’’ti addhā paccuppanna vasena gahitaṁ. ‘‘Santativasena",
  "anya-e0401n3:10_8": "gahitaṁ’’ti santati paccuppannavasena gahitaṁ. Ācariyānandamate. Sabbesampi āvajjana",
  "anya-e0401n3:10_9": "javanānaṁ. Cittameva hoti, tasmā dhammato abhinnaṁ. Paccuppannañca hoti, tasmā kālato",
  "anya-e0401n3:10_10": "abhinnanti vuttaṁ hoti. Anantarapaccaye atīto ca paccuppanno ca khaṇa vasena yujjati.",
  "anya-e0401n3:10_11": "Yadi addhāsantati vasena yujjeyya, paccuppanno dhammo paccuppannassa dhammassa anantara",
  "anya-e0401n3:10_12": "paccayena paccayoti vutto bhaveyya. Kasmā, ekāvajjana vīthiyañhi sabbāni cittāni",
  "anya-e0401n3:10_13": "addhāsantati vasena paccuppannāni eva hontīti.",
  "anya-e0401n3:11_0": "138. Appanāvāre. ‘‘Appanā javanaṁ’’ti kammapadaṁ. ‘‘Tadā rammaṇaṁ’’ti kattupadaṁ.",
  "anya-e0401n3:11_1": "‘‘Indriya samatādīhī’’ti saddhādīnaṁ pañcannaṁ indriyānaṁ aññamaññaṁ anati vattanavasena",
  "anya-e0401n3:11_2": "samatādīhi. ‘‘Parito’’ti samantato. ‘‘Upeccā’’ti upagantvā. Appanaṁ vahituṁ janetuṁ",
  "anya-e0401n3:11_3": "samattha bhāvo appanāvahasamatthabhāvo. ‘‘Yassa pavattiyā’’ti yassa upacāra javanassa",
  "anya-e0401n3:11_4": "pavattito. ‘‘Aciraṁ kālaṁ’’ti acirekāle. Paritta jātikā nāma kāmāvacarajāti. ‘‘Gottaṁ’’ti",
  "anya-e0401n3:11_5": "kammakattu padaṁ. ‘‘Abhibhuyyatī’’ti bhāvanā balena abhibhuyyamānaṁ hoti. Abhimaddīyamānaṁ",
  "anya-e0401n3:11_6": "hotīti attho. ‘‘Chijjatī’’ti idaṁ pana abhibhavanassa sikhāpatta dassanaṁ. Yāva taṁ",
  "anya-e0401n3:11_7": "gottaṁ chedaṁ pāpuṇāti, tāva abhibhuyyati, maddīyatīti vuttaṁ hoti. Gottaṁ abhibhavatīti",
  "anya-e0401n3:11_8": "gotrabhūtipi yujjati. ‘‘Pañcamaṁ’’ti pañcame cittavāre. ‘‘Tadāhi javanaṁ patitaṁ",
  "anya-e0401n3:11_9": "nāma hotī’’ti pakatiyā javanappavattināma sattakkhattu paramo hoti. Catutthañca muddhapattaṁ.",
  "anya-e0401n3:11_10": "Pañcamato paṭṭhāya patitaṁ. Tasmā tasmiṁ pañcamavāre javanaṁ patitaṁ nāma hoti. ‘‘Dutīyenā’’ti",
  "anya-e0401n3:11_11": "dutīyena eva saddena. ‘‘Dutīyaṁ’’ti dutīye cittavāre. Tadā anulomaṁ pathamajavanaṁ",
  "anya-e0401n3:11_12": "hotīti vuttaṁ ‘‘aladdhā sevanaṁ anuloma’’nti. ‘‘Etenevā’’ti etena eva sadda dvaye",
  "anya-e0401n3:11_13": "neva. Aṭṭhasāliniyaṁ pana anuññātā viya dissati. Vuttañhi tattha. Mandapaññassa cattāri",
  "anya-e0401n3:11_14": "anulomāni honti, pañcamaṁ gotrabhu, chaṭṭhaṁ maggacittaṁ, sattamaṁ phalanti. ‘‘Itaraṭṭhakathāsū’’ti",
  "anya-e0401n3:11_15": "vinayaṭṭha kathādīsu. ‘‘Paṭisiddhattā’’ti pañcamaṁ gotra bhuppavattiyā paṭisiddhattā",
  "anya-e0401n3:11_16": "ādimhi aṭṭhannaṁ aññatrasmiṁti vuttattā idha niruddheti padaṁ avassaṁ icchitabbamevāti",
  "anya-e0401n3:11_17": "vuttaṁ ‘‘niruddhe anantaramevāti padacchedo’’ti. Anantara saddassa ca niccaṁ sambandhāpekkhattā",
  "anya-e0401n3:11_18": "tamevapadaṁ vibhatti pariṇāmena adhikatanti āha ‘‘niruddhassāti atthato laddhamevā’’ti.",
  "anya-e0401n3:11_19": "‘‘Vasibhūtāpī’’ti vasibhūtāpi samānā. ‘‘Ekavāraṁ javitvā’’ti idaṁ lokiyappanāvasena",
  "anya-e0401n3:11_20": "vuttaṁ. Lokuttara appanāpana sattamampi uppajjatiyeva. Mūlaṭīkā pāṭhe ‘‘bhūmantarapattiyā’’ti",
  "anya-e0401n3:11_21": "gotrabhu cittaṁ kāmabhūmi hoti. Appanāpana mahaggatabhūmi vā lokuttarabhūmi vā hoti.",
  "anya-e0401n3:11_22": "Evaṁ bhūmantarapattiyā. ‘‘Ārammaṇantara laddhiyā’’ti phalasamāpatti vīthiyaṁ phalajavanaṁ",
  "anya-e0401n3:11_23": "sandhāya vuttaṁ. Tatthahi purimāni anuloma javanāni saṅkhārā rammaṇāni honti. Phalajavanaṁ",
  "anya-e0401n3:11_24": "nibbānārammaṇaṁ. Idañca kāraṇamattameva. Yathāvutta leḍḍupamā eva idha yuttarūpāti",
  "anya-e0401n3:11_25": "daṭṭhabbaṁ. ‘‘Na kho panetaṁ evaṁ daṭṭhabba’’nti etaṁ atthajātaṁ na kho evaṁ daṭṭhabbaṁ.",
  "anya-e0401n3:11_26": "‘‘Anaddhanīyā’’ti addhānaṁ dīghakālaṁ nakha mantīti anaddhanīyā. Asārā. Asārattā",
  "anya-e0401n3:11_27": "eva sīghataraṁ ruhanti. Sīghataraṁ vuddhiṁ viruḷhiṁ āpajjanti. Sāravantā pana sārena",
  "anya-e0401n3:11_28": "saha vaḍḍhamānattā sīghataraṁ naruhanti. Sīghataraṁ vuddhiṁ viruḷhiṁ nā pajjanti.",
  "anya-e0401n3:11_29": "Tenāha ‘‘ekavassajīvino’’tiādiṁ. ‘‘Evamevā’’tiādīsu ‘‘patitajavanesū’’ti pañcama",
  "anya-e0401n3:11_30": "chaṭṭha sattama javanesu. ‘‘Ettha cā’’tiādīsu. ‘‘Supakkasālibhatta sadisānī’’ti yathā",
  "anya-e0401n3:11_31": "sālibhattāni supakkattā eva mudutarāni hutvā dubbalāni aciraṭṭhitikāni. Tasmiṁ divasepi",
  "anya-e0401n3:11_32": "pūtibhāvaṁ gacchanti. Evaṁ appanā javanāni. ‘‘Yasmā cā’’tiādīsu. ‘‘Duvidhassa niyamassā’’ti",
  "anya-e0401n3:11_33": "javananiyamassa ca kālaniyamassa ca. ‘‘Paṭisandhiyā anantara paccaya bhāvino’’ti",
  "anya-e0401n3:11_34": "sattama javana cetanā anantara paccayo, tadanantare pavattaṁ vipāka santānaṁ paccayuppanno,",
  "anya-e0401n3:11_35": "tameva ca avasāne cuti cittaṁ hutvā bhavantare paṭisandhi cittassa anantara paccayo.",
  "anya-e0401n3:11_36": "Evaṁ paṭisandhi cittassa anantara paccaya bhāvena avassaṁ bhavissamānassāti attho.",
  "anya-e0401n3:11_37": "Idañca kāraṇa mattameva. Mahāṭīkāvacanaṁ pana kiñci vattabba rūpanti na paṭikkhittaṁ.",
  "anya-e0401n3:11_38": "‘‘Nirantarappavattānaṁ’’ti ādīsu. Bhinnā asadisā vedanā yesaṁ tāni bhinnavedanāni.",
  "anya-e0401n3:11_39": "‘‘Āsevana paccanīkānaṁ’’ti āsevana paccayappaṭi pakkhānaṁ. Abhinnā vedanā yesanti",
  "anya-e0401n3:11_40": "viggaho. Kriyajavanānantaraṁ arahattaphalaṁ phalasamāpatti vīthiyaṁ daṭṭhabbaṁ. Sesametthasuviññeyyaṁ.",
  "anya-e0401n3:12_0": "139. ‘‘Sabbathā pī’’tiādīsu. Loke majjhimake hi mahājanehi icchitampi kiñci ārammaṇaṁ",
  "anya-e0401n3:12_1": "atiukkaṭṭhehi mandhātu rājādīhi icchitaṁ na hoti. Tathā tehi mahājanehi anicchitampi",
  "anya-e0401n3:12_2": "kiñci ārammaṇaṁ atiduggatehi paccanta vāsīhi icchitaṁ hoti. Tasmā ārammaṇānaṁ iṭṭhāniṭṭha",
  "anya-e0401n3:12_3": "vavatthānaṁ patvā atiukkaṭṭhehi ca atiduggatehi ca vavatthānaṁ na gacchati, majjhimakehi",
  "anya-e0401n3:12_4": "eva vavatthānaṁ gacchati. Tenāha ‘‘tattha cā’’tiādiṁ. ‘‘Ārammaṇaṁ’’ti kattupadaṁ.",
  "anya-e0401n3:12_5": "‘‘Vipākacittaṁ’’ti kammapadaṁ. ‘‘Kiñcī’’ti kiñci rūpaṁ. ‘‘Kismiñcī’’ti kasmiṁci ekasmiṁ",
  "anya-e0401n3:12_6": "pupphe. ‘‘Tena vā’’ti tena vā sukhasamphassena vatthena. Sesamettha suviññeyyaṁ.",
  "anya-e0401n3:13_0": "‘‘Vedanāniyamopanā’’tiādīsu. ‘‘Ādāse mukhanimittassa viyā’’ti yathā ādāse mukha nimittassa",
  "anya-e0401n3:13_1": "calana cavanādiyogo nānāvaṇṇayogo ca yathāmukhameva siddho. Tathā vipākānaṁ. Vedanā",
  "anya-e0401n3:13_2": "yogo pana yathārammaṇameva siddhoti yojanā. Tattha ‘‘vedanāyogo’’ti nānāvedanāyogo.",
  "anya-e0401n3:13_3": "‘‘Kappetvā’’ti cintetvā. ‘‘Pakappetvā’’ti nānappakārato cintetvā. Na kevalañca vipākānaṁ",
  "anya-e0401n3:13_4": "eva yathārammaṇaṁ vedanā yogo hotīti yojanā.",
  "anya-e0401n3:14_0": "‘‘Ayañcā’’tiādīsu. ‘‘Aṭṭhakathāyaṁ pī’’ti paṭṭhāna aṭṭhakathāyampi. ‘‘Tadārammaṇa",
  "anya-e0401n3:14_1": "vasenā’’ti tadārammaṇavasena pavattānanti pāṭhaseso. ‘‘Pañcannaṁ’’ti somanassa santīraṇena",
  "anya-e0401n3:14_2": "saddhiṁ cattāri mahāvipāka somanassāni sandhāya vuttaṁ. ‘‘Pakati nīhārenā’’ti pakatiyā",
  "anya-e0401n3:14_3": "niccakālaṁ pavattappakārena. Pāḷipāṭhe. Bhāvitāni indriyāni yenāti bhāvitindriyo.",
  "anya-e0401n3:14_4": "‘‘Manāpaṁ’’ti manorammaṁ. ‘‘Amanāpaṁ’’ti amanorammaṁ. Vihareyyanti sace kaṅkhatīti",
  "anya-e0401n3:14_5": "sambandho. ‘‘Paṭikūle’’ti amanāpe. ‘‘Appaṭikūla saññī’’ti manāpasaññī. Evaṁ sesesu.",
  "anya-e0401n3:14_6": "‘‘Tesaṁ’’ti khīṇāsavānaṁ. Pāḷipāṭhe. ‘‘Sumano’’ti somanassito. ‘‘Dummano’’ti domanassito.",
  "anya-e0401n3:14_7": "Pāḷipāṭhe. ‘‘Mettāyavā pharatī’’ti ayaṁ satto averohotūtiādinā mettācittena vā pharati.",
  "anya-e0401n3:14_8": "‘‘Dhātuso upasaṁharatī’’ti yathā ma ma kāyopi catudhātu samussayo hoti. Tattha ekāpi",
  "anya-e0401n3:14_9": "dhātu nāma paṭikūlā vā appaṭikūlā vā na hoti. Kevalaṁ tuccha suñña sabhāvamattā hoti.",
  "anya-e0401n3:14_10": "Evameva imassa sattassa kāyopītiādinā dhātu so upasaṁharati. ‘‘Asubhāya vā’’ti asubha",
  "anya-e0401n3:14_11": "bhāvanāya vā. Asubha bhāvanā cittena vāti vuttaṁ hoti. ‘‘Asubhāyā’’ti vā tassa asubhabhāvatthāya.",
  "anya-e0401n3:14_12": "Devanāṭakā devaccharā nāma. Kuthitāni kuṭṭhāni yesaṁ tāni kuthita kuṭṭhāni. ‘‘Sarīrānī’’ti",
  "anya-e0401n3:14_13": "kāyaṅgāni. Kuthita kuṭṭhāni sarīrāni yassa so kuthitakuṭṭhasarīro. ‘‘Kuthitānī’’ti",
  "anya-e0401n3:14_14": "abbhukkiraṇāni. Vedanā yuttāni honti iti apare vadantīti yojanā. Tasmā paccayo hotīti",
  "anya-e0401n3:14_15": "sambandho. Kathaṁ paccayo hotīti āha ‘‘yathā ānisaṁsa dassanenā’’tiādiṁ. Tattha ‘‘aṭṭhakathāyaṁ’’ti",
  "anya-e0401n3:14_16": "visuddhi maggaṭṭhakathāyaṁ. ‘‘Buddhasubuddhatā dassanenā’’ti attano satthubhūtassa",
  "anya-e0401n3:14_17": "buddhassa subuddhatā dassanena. ‘‘Attasampatti dassanenā’’ti mayaṁ pana evarūpā dukkhā",
  "anya-e0401n3:14_18": "muttāmhāti evaṁ attano sampatti dassanena. ‘‘Aṭṭhikaṅkalikapetarūpe’’ti nimmaṁ salohite",
  "anya-e0401n3:14_19": "aṭṭhipuñjapetasarīre. ‘‘Kuṭṭhino’’ti kuṭṭhasarīrassa. ‘‘Aṭṭhakathāyaṁ’’ti dhammapada",
  "anya-e0401n3:14_20": "aṭṭhakathāyaṁ. Ati iṭṭhe devacchara vaṇṇādike. Ati aniṭṭhe kuthitakuṭṭhasarīrādike.",
  "anya-e0401n3:14_21": "‘‘Vatthu bhūto’’ti uppattiṭṭhāna bhūto. ‘‘Tesaṁ tesaṁ sattānaṁ’’ti kattu atthesāmivacanaṁ.",
  "anya-e0401n3:14_22": "‘‘Tadubhayaṁ pī’’ti ubhayaṁ taṁ gahaṇaṁpi. ‘‘Tesaṁ’’ti tesaṁ lokiya mahājanānaṁ.",
  "anya-e0401n3:14_23": "‘‘Vipallāsavaseneva hotī’’ti devaccharavaṇṇādīsu atiiṭṭhesu atiiṭṭhākārato gahaṇampi",
  "anya-e0401n3:14_24": "vipallāsa vaseneva hoti. Kasmā, devacchara vaṇṇādīsu ati iṭṭha saññāya vipallāsa saññābhāvato.",
  "anya-e0401n3:15_0": "Vibhāvanipāṭhe . ‘‘Pavattiyā’’ti pavattanato. Aṭṭhakathādhippāye ṭhatvā vuttattā",
  "anya-e0401n3:15_1": "aṭṭhakathāgāravena’’taṁ vicāretabba mevā’’ti vuttaṁ. Atthato pana ayuttamevāti vuttaṁ",
  "anya-e0401n3:15_2": "hoti. Esanayo aññatthapi. ‘‘Dhamma cakkhurahitā’’ti dhamma vavatthānaññāṇa cakkhu",
  "anya-e0401n3:15_3": "rahitā. ‘‘Kusalākusalāni yevā’’ti tesaṁ dhamma cakkhu rahitānaṁ uppannāni kusalākusalāniyeva.",
  "anya-e0401n3:15_4": "Gāthāyaṁ. ‘‘Rūpā’’ti rūpato nappavedhantīti sambandho. ‘‘Saddā’’tiādīsupi esevanayo.",
  "anya-e0401n3:15_5": "Nappavedhantīti ca na calanti, na kampanti, cittaññathattaṁ na gacchanti. Tathā upekkhā",
  "anya-e0401n3:15_6": "kriyajavanānantarampi tadārammaṇāni somanassu pekkhāvedanā yuttāni eva siyunti yojanā.",
  "anya-e0401n3:15_7": "Mūlaṭīkāpāṭhe. ‘‘Tadārammaṇatā’’ti tadārammaṇatāya tadārammaṇabhāvena. ‘‘Katthacī’’ti",
  "anya-e0401n3:15_8": "katthaci abhidhamma pāḷiyaṁ. ‘‘Vijjamāne ca tasmiṁ’’ti tasmiṁ kriyajavanānu bandhake",
  "anya-e0401n3:15_9": "tadā rammaṇe vijjamāne sati. Etaṁ bhavaṅgañca nāma anubandhatīti sambandho. Nadīsoto",
  "anya-e0401n3:15_10": "paṭisotagāmināvaṁ anubandhati viyāti yojanā. ‘‘Savipphārikaṁ evajavanaṁ’’ti kilesa",
  "anya-e0401n3:15_11": "dhammānaṁ vipallāsa dhammānañca vasena khaṇamattepi anekasatesu ārammaṇesu vividhākārena",
  "anya-e0401n3:15_12": "pharaṇavegasahitaṁ kusalākusala javanameva anubandhatīti yuttaṁ. Na pana kriyajavanaṁ",
  "anya-e0401n3:15_13": "anubandhatīti yuttanti yojanā. ‘‘Chaḷaṅgu pekkhāvato’’ti cakkhunā rūpaṁ disvā neva",
  "anya-e0401n3:15_14": "sumano hoti, na dummano, upekkhako viharatī-tiādinā vuttāya cha dvārikavasena chaḷaṅga",
  "anya-e0401n3:15_15": "samannāgatāya upekkhāya sampannassa. Vattanaṁ vutti. Santā vutti assāti santa vutti.",
  "anya-e0401n3:15_16": "Taṁ vicārento ‘‘paṭṭhāne panā’’tiādimāha. ‘‘Yadi cetaṁ vucceyyā’’ti ettha ‘‘etaṁ’’ti",
  "anya-e0401n3:15_17": "kriyā byākatetiādikaṁ etaṁ vacanaṁ. ‘‘Tasmiṁ’’ti tasmiṁ vacane. ‘‘Evamādinā’’ti evamādinā",
  "anya-e0401n3:15_18": "nayena. Vibhāvanipāṭhe. ‘‘Uttaraṁ’’ti parihāraṁ. ‘‘Vipassanācāra vasenā’’ti vipassanā",
  "anya-e0401n3:15_19": "pavatti vasena. ‘‘Tesaṁ’’ti somanassa domanassānaṁ. ‘‘Itarītarānantara paccayatā’’ti",
  "anya-e0401n3:15_20": "aññamaññānantara paccayatāti attho. ‘‘Therenā’’ti anuruddhattherena. Sabbāni tadā",
  "anya-e0401n3:15_21": "rammaṇāni, sabbāni bhavaṅgāni ca. ‘‘Samudā carantī’’ti cirakālaṁ sañcaranti . ‘‘Etānihī’’tiādinā",
  "anya-e0401n3:15_22": "tesaṁ aṭṭhārasannaṁ javanānaṁ anantaraṁ tadārammaṇānaṁ aniyamato pavattiyā kāraṇayuttiṁ",
  "anya-e0401n3:15_23": "dasseti. Sambhavati uppajjati etenāti sambhavo. Tadā rammaṇassa sambhavo tadā rammaṇa",
  "anya-e0401n3:15_24": "sambhavo. Athavā, sambhavanaṁ uppajjanaṁ sambhavoti ime dve atthe dassetuṁ ‘‘tadā",
  "anya-e0401n3:15_25": "rammaṇa sambhavo’’tiādi vuttaṁ. ‘‘Yesaṁ panā’’tiādīsu. ‘‘Yesaṁ’’ti yesaṁ puggalānaṁ.",
  "anya-e0401n3:15_26": "‘‘Itarānī’’ti upekkhā santīraṇa dvayato aññāni. ‘‘Na hontīti na vattabbānī’’ti vuttaṁ.",
  "anya-e0401n3:15_27": "Evaṁsati, kasmā therena idha na vuttānīti. Aṭṭhasāliniyaṁ avuttattā idha na vuttānīti.",
  "anya-e0401n3:15_28": "Aṭṭhasāliniyaṁ pana kasmā na vuttāni. Yebhūyya niyamasote patitattā na vuttāni. Na",
  "anya-e0401n3:15_29": "pana alabbhamānattā na vuttānīti imamatthaṁ dassento ‘‘aṭṭhakathāyaṁ panā’’tiādimāha.",
  "anya-e0401n3:15_30": "‘‘Upekkhāsahagata santīraṇa dvayameva vuttaṁ’’ti āgantuka bhavaṅgabhāvena vuttaṁ.",
  "anya-e0401n3:15_31": "Yathāha athassa yadā somanassa sahagatappaṭisandhikassa pavatte jhānaṁ nibbattetvā",
  "anya-e0401n3:15_32": "pamādena parihīnajjhānassa paṇīta dhammo me naṭṭhoti paccavekkhato vippaṭisāri vasena",
  "anya-e0401n3:15_33": "domanassaṁ uppajjati, tadā kiṁ uppajjati. Somanassānantarañhi domanassaṁ, domanassānantarañca",
  "anya-e0401n3:15_34": "somanassaṁ paṭṭhāne paṭisiddhaṁ. Mahaggata dhammaṁ ārabbha javane javite tadā rammaṇampi",
  "anya-e0401n3:15_35": "tattheva paṭisiddhanti. Kusala vipākāvā akusalavipākāvā upekkhā sahagatā hetukamanoviññāṇa",
  "anya-e0401n3:15_36": "dhātu uppajjati. Kimassā rammaṇanti. Rūpādīsu paritta dhammesu aññataraṁ. Etesu hi",
  "anya-e0401n3:15_37": "yadeva tasmiṁ samaye āpātamāgataṁ hoti. Taṁ ārabbha etaṁ cittaṁ uppajjatīti veditabbaṁ-ti.",
  "anya-e0401n3:15_38": "Evaṁ domanassasahagata javanānurūpaṁ upekkhāsahagata santīraṇa dvayameva āgantuka",
  "anya-e0401n3:15_39": "bhavaṅgabhāvena aṭṭhakathāyaṁ vuttanti. ‘‘Etampi yujjati yevā’’ti akusala javanāvasāne",
  "anya-e0401n3:15_40": "etaṁ sahetukaṁ āgantuka bhavaṅgaṁpi yujjatiyeva. ‘‘Domanassa javanānantaraṁ bhavaṅga",
  "anya-e0401n3:15_41": "pātova hotī’’ti upekkhā sahagata mūlabhavaṅga pātova hoti. Āgantuka bhavaṅgena kiccaṁ",
  "anya-e0401n3:15_42": "natthi. Kasmā, upekkhā paṭisandhikattā. Nevatadārammaṇa sambhavo atthi. Kasmā, tesu",
  "anya-e0401n3:15_43": "ārammaṇesu tadārammaṇavārassa asambhavato. Na hi mahantārammaṇesu ca avibhūtārammaṇesu",
  "anya-e0401n3:15_44": "ca tadārammaṇavāro sambhavati. Na ca mūlabhavaṅga sambhavo atthi. Kasmā, mūlabhavaṅgabhū",
  "anya-e0401n3:15_45": "tassa somanassa bhavaṅgassa domanassa javanena saha viruddhattā. ‘‘Iti katvā’’ti",
  "anya-e0401n3:15_46": "iminā kāraṇena. ‘‘Ekaṁ’’ti ekaṁ upekkhāsahagata vipākaṁ. Tathā tasseva domanassaṁ",
  "anya-e0401n3:15_47": "uppādentassa neva tadārammaṇa sambhavo atthi. Na ca mūlabhavaṅga sambhavoti katvā",
  "anya-e0401n3:15_48": "domanassānantaraṁ chasu…pe… pavattatīti yojanā. Tattha ‘‘tassevā’’ti somanassappaṭisandhikasseva.",
  "anya-e0401n3:15_49": "Nevatadārammaṇa sambhavo atthi. Kasmā, ārammaṇānaṁ atimahantattepi ativibhūtattepi",
  "anya-e0401n3:15_50": "sati somanassa tadārammaṇassa javanena saha viruddhattā. Upekkhā tadā rammaṇassa",
  "anya-e0401n3:15_51": "ca ārammaṇena saha viruddhattā. Na hi ati iṭṭhārammaṇe upekkhā tadārammaṇaṁ pavattati.",
  "anya-e0401n3:15_52": "Mahaggata paññattā rammaṇesu pana ubhayampi tadārammaṇaṁ nuppajjatiyeva. Na ca mūlabhavaṅga",
  "anya-e0401n3:15_53": "sambhavo atthi. Kasmā, javanena saha viruddhattāti.",
  "anya-e0401n3:16_0": "‘‘Ettha cā’’tiādīsu. ‘‘Sabba dhammesū’’ti sabbesu ārammaṇa dhammesu. ‘‘Pathama samannāhāro’’ti",
  "anya-e0401n3:16_1": "āvajjana kiccaṁ āha. Suttanta pāṭhe. ‘‘Tajjo’’ti tena ārammaṇānaṁ āpātā gamanena",
  "anya-e0401n3:16_2": "jāto. ‘‘Tajjo’’ti vā tadanurūpotipi vadanti. ‘‘Viññāṇabhāgassā’’ti cakkhu dvārika",
  "anya-e0401n3:16_3": "viññāṇa koṭṭhāsassa. ‘‘Yato’’ti yasmiṁ kāle. Kathaṁ āvajjanena vinā nuppajjatīti",
  "anya-e0401n3:16_4": "āha ‘‘sace āvajjanenā’’tiādiṁ. ‘‘Ettha siyā’’tiādīsu. Yathā pana nirāvajjanaṁ hoti",
  "anya-e0401n3:16_5": "bhinnā rammaṇañca, evaṁ tathāti yojanā. ‘‘Ekassapī’’ti ekassa āgantuka bhavaṅgassapi",
  "anya-e0401n3:16_6": "natthi doso. Mahāaṭṭhakathāyañca natthi. Aṭṭhasāliniyaṁ pana atthiyeva. ‘‘Savipphandanattā’’ti",
  "anya-e0401n3:16_7": "ettha attho savipphārikanti pade vuttanayena veditabbo. ‘‘Itare sañcā’’ti mahaggatalokuttara",
  "anya-e0401n3:16_8": "javanānañca. Kāni ci parittārammaṇānipi samānāni. Yadi tadārammaṇū panissa yassa",
  "anya-e0401n3:16_9": "kāmabhavaṅgassa abhāvato tadārammaṇāni rūpārūpa brahmānaṁ nuppajjanti. Evaṁ sati,",
  "anya-e0401n3:16_10": "cakkhusota dvārika cittānipi rūpa brahmānaṁ nuppajjeyyunti āha ‘‘cakkhu sotaviññāṇāni",
  "anya-e0401n3:16_11": "panā’’tiādiṁ. ‘‘Indriyappavatti ānubhāvato’’ti cakkhu vatthu sotavatthu saṅkhātānaṁ",
  "anya-e0401n3:16_12": "indriya vatthūnaṁ rūpa brahma santāne pavattattā tesaṁ pavatti ānubhāvato cakkhu",
  "anya-e0401n3:16_13": "sotaviññāṇāni rūpabrahmānaṁ pavattantiye vāti dassetuṁ ‘‘sampaṭicchana santīraṇānī’’tiādi",
  "anya-e0401n3:16_14": "vuttaṁ. ‘‘Vikappabalevā’’ti kāmakusalā kusalānaṁ viya vividhena ākārena kappetvā",
  "anya-e0401n3:16_15": "pakappetvā ārammaṇaggahasāmatthiyevāsati. ‘‘Appanāpatta bhāvanā kammavisese vā’’ti",
  "anya-e0401n3:16_16": "ettha abhiññā javanāni viya mahaggata vipāka lokuttara vipākāni viya cāti vattabbaṁ.",
  "anya-e0401n3:16_17": "‘‘Aṭṭhakathāyaṁ’’ti paṭicca samuppāda vibhaṅgaṭṭhakathāyaṁ. ‘‘Vibhāvaniyaṁ vutta",
  "anya-e0401n3:16_18": "kāraṇānī’’ti aṭṭhakathāto āharitvā vibhāvaniyaṁ vuttāni ‘ajanakattā janaka samānattā",
  "anya-e0401n3:16_19": "bhāvato’tiādīni kāraṇāni.",
  "anya-e0401n3:17_0": "140. Javana niyame. Aṭṭhakathāyampi chakkhattuṁ pavatti vuttā. Yathāha sace pana",
  "anya-e0401n3:17_1": "balavā rammaṇaṁ āpātāgataṁ hoti. Kriyamanodhātuyā bhavaṅge āvaṭṭite cakkhuviññāṇādīni",
  "anya-e0401n3:17_2": "uppajjanti. Javanaṭṭhāne pana pathamakāmāvacara kusala cittaṁ javanaṁ hutvā chasattavāre",
  "anya-e0401n3:17_3": "javitvā tadārammaṇassa vāraṁ detīti. ‘‘Mudutara bhāvenā’’ti mātukucchimhi ṭhitakālevā",
  "anya-e0401n3:17_4": "sampati jātakāle vā vatthussa atimudubhāvena. ‘‘Kenaciupadduta bhāvenā’’ti bāḷhagelaññajātakāle",
  "anya-e0401n3:17_5": "kenaci vātapittasemhādinā upadduta bhāvena. ‘‘Ajjhotthaṭa bhāvenā’’ti tassa vevacanamattaṁ.",
  "anya-e0401n3:17_6": "Mandībhūto vego yesaṁ tāni mandībhūta vegāni. ‘‘Asayha rūpehī’’ti dukkhamasabhāvehi.",
  "anya-e0401n3:17_7": "Abhibhūtānaṁ sattānaṁ. Tañca kho vacanaṁ pākatika sattānaṁ vaseneva vuttaṁ. Na sattavisesānaṁ",
  "anya-e0401n3:17_8": "vasena. Evaṁ sati, sattavisesānaṁ vasena kathaṁ daṭṭhabbanti āha ‘‘ye panā’’tiādiṁ.",
  "anya-e0401n3:17_9": "‘‘Uparī’’ti maraṇuppattiṭṭhāne. ‘‘Vuttañhī’’ti visuddhi magge vuttameva. ‘‘Yamakappāṭihāriyaṁ’’ti",
  "anya-e0401n3:17_10": "yugaḷavatthūnaṁ ekato pavatta acchariya kammaṁ. ‘‘Dve jhānaṅgānī’’ti upekkhekaggatā jhānaṅgāni.",
  "anya-e0401n3:18_0": "‘‘Yogakammasiddhiyā’’ti bhāvanānu yogakammasiddhassa. Iddhi vikubbanaṁ nāma iddhiyā",
  "anya-e0401n3:18_1": "nānākammakaraṇaṁ. ‘‘Siddhiyā evā’’ti sijjha natthāya eva . Attano anantare eva uppannaṁ",
  "anya-e0401n3:18_2": "phalaṁ etissāti ānantarikapphalā. Maggacetanā. ‘‘Itī’’ti tasmā. ‘‘Mandassā’’ti manda",
  "anya-e0401n3:18_3": "puggalassa. ‘‘Tikkhassā’’ti tikkha puggalassa. Tīṇi phalacittāni. ‘‘Payogābhisaṅkhārassā’’ti",
  "anya-e0401n3:18_4": "pathamajjhānato paṭṭhāya samatha vipassanāyuganandhappavatti saṅkhātassa pubbappayogābhisaṅkhārassa.",
  "anya-e0401n3:18_5": "‘‘Akatādhikārassā’’ti āsanne purimabhave akata jhānaparikammassa puggalassa. Sabbesampi",
  "anya-e0401n3:18_6": "phalaṭṭhānaṁ ciṇṇavasibhāvāneva hontīti yojanā.",
  "anya-e0401n3:19": "Javananiyamoniṭṭhito.",
  "anya-e0401n3:20_0": "141. Duhetukādīsu. Jāti dvihetukādayo eva adhippetāti vuttaṁ ‘‘paṭisandhiviññāṇa",
  "anya-e0401n3:20_1": "sahagatā’’tiādiṁ. ‘‘Tesaṁ dvinnaṁ pī’’ti dvihetukānampi ahetukānampi. Bhusojhāna",
  "anya-e0401n3:20_2": "maggaphalāni vārenti nīvārentīti āvaraṇāni. Vipākāni ca tāni āvaraṇāni cāti viggaho.",
  "anya-e0401n3:20_3": "‘‘Vipākānī’’ti ahetuka dvihetuka vipākāni. Tehi gahitappaṭisandhikānaṁ imasmiṁ bhavejhāna",
  "anya-e0401n3:20_4": "maggaphalappaṭilābho nāma natthi. Tenāha ‘‘vipākāvaraṇa sabbhāvato’’tiādiṁ. ‘‘Tesaṁ’’ti",
  "anya-e0401n3:20_5": "duggati ahetuka puggalānaṁ. Puggalānanti vuttaṁ hoti. Na labbhantīti sambandho. ‘‘Itaresaṁ’’ti",
  "anya-e0401n3:20_6": "tato aññesaṁ sugati ahetuka puggalānaṁ.",
  "anya-e0401n3:21_0": "‘‘Ettha siyā’’tiādīsu. Duggati pariyāpannānañca ahetukānaṁ. ‘‘Mūlabhavaṅge’’tiādimhi",
  "anya-e0401n3:21_1": "paṭisandhi cittaṁ hutvā āgate mūlabhavaṅge. ‘‘Yaṁ kiñcī’’ti yaṁ kiñci bhavaṅgaṁ.",
  "anya-e0401n3:21_2": "‘‘Vuccate’’ti visajjanā vuccate. ‘‘Sabba aṭṭhakathāsu paṭikkhitto’’ti aṭṭhasāliniyaṁ",
  "anya-e0401n3:21_3": "tāva vipākuddhārakathāyaṁ soḷasasu kāmāvacara kusala vipākesu aṭṭhannaṁ ahetuka vipākānaṁ",
  "anya-e0401n3:21_4": "eva āpāyikesu sattesu uppattiṁ dasseti. Na aṭṭhannaṁ sahetuka vipākānaṁ. Tathā paṭicca",
  "anya-e0401n3:21_5": "samuppādaṭṭha kathāsu ca viññāṇa padavaṇṇanāsu aññāsu ca abhidhammāvatārādīsūti evaṁ",
  "anya-e0401n3:21_6": "sabbaṭṭhakathāsu paṭikkhittā nāma hoti. ‘‘Yogasā dhanīyattā’’ti payogena sādhetabbattā.",
  "anya-e0401n3:21_7": "Kusalākusalāni hi vaḍḍhetuṁ vā hāpetuṁ vā payoge kate vaḍḍhanti ceva hāyanti ca.",
  "anya-e0401n3:21_8": "Ñāṇavippayuttabhūtaṁ gahetuṁ yuttaṁ. Kasmā, ahetukassa bhavaṅgassāti vuttassa mūlabhavaṅgassa",
  "anya-e0401n3:21_9": "ahetukattā. ‘‘Dvinnampi ahetukānaṁ’’ti duggati ahetukānañca sugati ahetukānañca.",
  "anya-e0401n3:21_10": "‘‘Aparepanā’’tiādi vibhāvaniyaṁ āgato apare vādo. Vuttañhi tattha ‘aparepana yathā",
  "anya-e0401n3:21_11": "ahetukānaṁ sahetuka tadārammaṇaṁ hoti, evaṁ dvihetukānaṁ tihetuka tadārammaṇaṁpī’ti",
  "anya-e0401n3:21_12": "vaṇṇenti. Tesaṁmatānurodhena ca idhapi ñāṇasampayutta vipākappaṭikkhepo ahetukeyeva",
  "anya-e0401n3:21_13": "sandhāyāti vadantīti. Taṁ pana vipākuddhārakathāyaṁ ‘ettheva dvādasa kamaggopī’ti",
  "anya-e0401n3:21_14": "ca, ettheva dasakamaggopī’ti ca āgatehi na sameti. Tattha hi soḷasasukusalavipākesu",
  "anya-e0401n3:21_15": "dvihetuka kammanibbattānaṁ dvinnaṁ dvihetukāhetuka puggalānaṁ cattāri ñāṇasampayutta",
  "anya-e0401n3:21_16": "vipākāni vajjetvā dvādasa kamaggo nāma hoti. Puna sesesu dvādasa vipākesupi asaṅkhārika",
  "anya-e0401n3:21_17": "kammanibbattānaṁ dve ñāṇavippayutta sasaṅkhārika vipākāni, sasaṅkhārika kammanibbattānañca",
  "anya-e0401n3:21_18": "dve ñāṇavippayutta asaṅkhārika vipākāni vajjetvā dutiyatthera vāde dasakamaggo nāma",
  "anya-e0401n3:21_19": "hotīti. Ettha pana dvi hetukopi puggalo adhikena chandena vā vīriyena vā cittena",
  "anya-e0401n3:21_20": "vā yutto pariyatti dhammaṁ vā nānāvijjāsippāni vā bahuṁ gaṇheyya, suṇeyya, dhāreyya,",
  "anya-e0401n3:21_21": "vāceyya, cinteyya. Athassa ñāṇasampayutta javanaṁ bahulaṁ samudā careyya. Tadā tassa",
  "anya-e0401n3:21_22": "nānākammena javanānu rūpaṁ ñāṇasampayutta tadārammaṇaṁ na na sambhavatīti vuttaṁ.",
  "anya-e0401n3:21_23": "Taṁ yuttaṁ viya dissatīti. ‘‘Aṭṭhakathāyaṁ pihi. La. Vuttā’’ti kathaṁ vuttā. Etāni",
  "anya-e0401n3:21_24": "hi manussesu ca kāmāvacara devesu ca puññavantānaṁ dvihetukati hetukānaṁ paṭisandhikāle",
  "anya-e0401n3:21_25": "paṭisandhi hutvā vipaccantītiādinā vuttāti. Te pana tividhā, navavidhāti sambandho.",
  "anya-e0401n3:21_26": "‘‘Tesaṁ tabbhāvo’’ti kusalānaṁ kusalabhāvo, akusalānaṁ akusalabhāvo. ‘‘Sikkhana dhammayuttā’’ti",
  "anya-e0401n3:21_27": "tīhi sikkhāhi pahātabbānaṁ kilesānaṁ atthitāya sikkhitabbatā pakatiyaṁ ṭhitāti adhippāyo",
  "anya-e0401n3:21_28": ".‘‘Heṭṭhimānañcā’’ti heṭṭhima phalānañca. Yāniyānisakāni yathāsakaṁ. ‘‘Uparimānaṁ’’ti",
  "anya-e0401n3:21_29": "uparimānaṁ puggalānaṁ. ‘‘Pariniṭṭhita sikkhā kiccattā’’ti sikkhā kiccaṁ nāma kilesa",
  "anya-e0401n3:21_30": "dhammānaṁ pahānatthāya eva hotīti tesu sabbaso pahīnesu sikkhā kiccaṁ pariniṭṭhitaṁ",
  "anya-e0401n3:21_31": "hoti. Evaṁ pariniṭṭhita sikkhā kiccattā. Suṭṭhu bhabboti sambhavo. Sambhavoti visesana",
  "anya-e0401n3:21_32": "padametanti āha ‘‘yathā sambhavaṁ’’ti.",
  "anya-e0401n3:22_0": "142. ‘‘Etthevā’’ti etasmiṁ kāmaloke eva. ‘‘Taṁ taṁ pasādarahitānaṁ’’ti tenatena pasādena",
  "anya-e0401n3:22_1": "rahitānaṁ. Tasmiṁ tasmiṁ dvāre uppannāni taṁ taṁ dvārikāni. Catusaṭṭhivīthi cittāni.",
  "anya-e0401n3:22_2": "Dve cattālīsa vīthi cittāni. ‘‘Brahmaloke vā’’tiādīsu. Idaṁ aṭṭhakathā vacanaṁ. Yathāha",
  "anya-e0401n3:22_3": "rūpabhave catunnaṁ viññāṇānaṁ, tatheva paccayo. Pavatte, nopaṭisandhiyaṁ. Soca kho",
  "anya-e0401n3:22_4": "kāmāvacare aniṭṭha rūpadassana saddasavanavasena, brahmaloke pana aniṭṭhā rūpādayo",
  "anya-e0401n3:22_5": "nāma natthi. Tathā kāmāvacara devaloke pīti. Tāni cattāri cittāni. ‘‘Tatthā’’ti tasmiṁ",
  "anya-e0401n3:22_6": "rūpaloke. Vibhāvanipāṭhe. ‘‘Idhā’’ti imasmiṁ vacane. ‘‘Taṁ taṁ bhūmi pariyāpanne’’ti",
  "anya-e0401n3:22_7": "tissaṁ tissaṁ bhūmiyaṁ pariyāpanne. Sesamettha suviññeyyaṁ.",
  "anya-e0401n3:23": "Vīthisaṅgahadīpaniyāanudīpanā niṭṭhitā."
}