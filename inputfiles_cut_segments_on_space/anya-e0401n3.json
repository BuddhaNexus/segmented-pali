{
  "anya-e0401n3:0": "4. Vīthisaṅgahaanudīpanā",
  "anya-e0401n3:1_0": "136. Vīthisaṅgahe. “Tesaññe vā”ti citta cetasikānaṁ eva. “Vuttappakārenā”ti ‘tattha",
  "anya-e0401n3:1_1": "cittaṁ tāva catubbidhaṁ hoti kāmāvacaraṁ rūpāvacaraṁ, tiādinā iccevaṁ vuttappakārena.",
  "anya-e0401n3:1_2": "“Pubbā paraniyāmitaṁ”ti vā dvattiṁsa sukha puññamhātiādinā nayena pubbā paraniyāmitaṁ. “Ārabbhagāthāyā”ti.",
  "anya-e0401n3:2": "Vīthi cittavasenevaṁ, pavattiya mudīrito;",
  "anya-e0401n3:3": "Pavatti saṅgaho nāma, sandhiyaṁ dāni vuccatī.ti",
  "anya-e0401n3:4_0": "Evaṁ pavattikāle pavatti saṅgaho, paṭisandhikāle pavatti saṅgahoti siddho hoti. Keci",
  "anya-e0401n3:4_1": "vāde “paṭisandhi pavattiyaṁ”ti niddhāraṇe gahite dvīsu paṭisandhi saṅgaha pavatti",
  "anya-e0401n3:4_2": "saṅgahesu idāni pavatti saṅgahaṁ pavakkhāmi, pacchā paṭisandhi saṅgahaṁ pavakkhāmīti",
  "anya-e0401n3:4_3": "attho hoti. Tattha “paṭisandhi saṅgaho”ti paṭisandhikāle saṅgaho. “Pavatti saṅgaho”ti",
  "anya-e0401n3:4_4": "pavattikāle saṅgaho. So ca uparigāthāya na sametīti dassetuṁ “evaṁ satī”tiādimāha.",
  "anya-e0401n3:4_5": "“Tāni tīṇi chakkāni nikkhittānī”ti chakkamattāni nikkhittāni, na sakalaṁ. Vatthu",
  "anya-e0401n3:4_6": "dvārā lambaṇa saṅgahoti adhippāyo. “Sā panā”ti sāvisayappavatti pana. “Kāci sīghatamā”ti",
  "anya-e0401n3:4_7": "kāci atirekataraṁ sīghā. “Dandhā”ti saṇikā, cirāyikā. “Anupapannā”ti asampannā. Asampanna",
  "anya-e0401n3:4_8": "doso āgacchatīti vuttaṁ hoti. “Dhātubhedaṁ”ti satta viññāṇa dhātūnaṁ vibhāgaṁ. “Dhātunānattaṁ”ti",
  "anya-e0401n3:4_9": "dhāraṇa kiccanānattaṁ. Iti tasmā manodhātu visuṁ vuttāti sambandho. “Mananaṁ”ti vijānanabhāvaṁ",
  "anya-e0401n3:4_10": "apattaṁ. Āvajjanamatta sampaṭicchanamatta saṅkhātaṁ jānanamattaṁ. “Yaṁ kiñci mananaṁ”ti",
  "anya-e0401n3:4_11": "antamaso āvajjanamatta sampaṭicchanamattaṁ pīti adhippāyo. “Suddho pana manoviññāṇappabandho”ti",
  "anya-e0401n3:4_12": "manodvāra vikāraṁ paṭicca pavatto manoviññāṇappabandho. Na bhavaṅga manoviññāṇappabandho.",
  "anya-e0401n3:4_13": "So hi vīthimuttattā idha appasaṅgoti. Manodvāre pana dvidhāti sambandho. Buddhassa",
  "anya-e0401n3:4_14": "bhagavato pathamābhinīhārakālo nāma sumedhatāpasakāle buddha bhāvāya kāya cittānaṁ",
  "anya-e0401n3:4_15": "abhinīhārakālo. Ādisaddena pacchima bhave paṭisandhiggahaṇādiṁ saṅgaṇhāti. “Jāti",
  "anya-e0401n3:4_16": "phalikakkhandhā viya sampajjantī”ti tena obhāsena ajjhotthaṭattā jātiphalikakkhandha",
  "anya-e0401n3:4_17": "sadisā hontīti adhippāyo. “Upapatti deva brahmānaṁ panā”ti upapattippaṭisandhikānaṁ",
  "anya-e0401n3:4_18": "opapātika deva brahmānaṁ pana. “Pasāda nissaya bhūtānaṁ”ti cakkhādīnaṁ pasāda vatthūnaṁ",
  "anya-e0401n3:4_19": "nissaya mahābhūtānaṁ.",
  "anya-e0401n3:5_0": "“Yāni panā”tiādīsu. Dvatti cittakkhaṇāni atikkamma āpātaṁ āgacchantīti yojanā. Evaṁ",
  "anya-e0401n3:5_1": "paratthapi. Vibhūtassāti ca avibhūtassāti ca idaṁ ādimhi manodvāre pana vibhūtassāti",
  "anya-e0401n3:5_2": "ca avibhūtassāti ca padānaṁ uddharaṇaṁ. “Rūpā rūpānaṁ”ti rūpa dhammānañca arūpa dhammānañca.",
  "anya-e0401n3:5_3": "“Tāvā”ti vīthi cittappavatti dassanato pathamataraṁ evāti attho. “Addhāna paricchedaṁ”ti",
  "anya-e0401n3:5_4": "khaṇakāla paricchedaṁ. Vibhāvanipāṭhe “atimahantā divasena visaya vavatthānaṁ hotī”ti",
  "anya-e0401n3:5_5": "vacanena ādimhi ‘chavatthūni, cha dvārāni, cha ārammaṇāni, cha viññāṇāni, cha vīthiyo,",
  "anya-e0401n3:5_6": "cha dhāvisayappavattī,ti evaṁ vuttesu chasu chakkesu chadhāvisayappavattīti padamattaṁ",
  "anya-e0401n3:5_7": "saṅgaṇhāti. Taṁ anupapannaṁ hoti. Tenāha “evañhi satī”tiādiṁ. “Visaya vavatthānattha",
  "anya-e0401n3:5_8": "mevā”ti atimahantādi visaya vavatthānatthameva vuttanti na ca sakkā vattuṁ. Rūpā",
  "anya-e0401n3:5_9": "rūpa dhammānaṁ addhāna paricchedo nāma abhidhamme sabbattha icchitabbo. Tasmā tassa",
  "anya-e0401n3:5_10": "dassanatthampi taṁ vuttanti daṭṭhabbaṁ. “Sabhāvappaṭilābho”ti cintana phusanādīnaṁ",
  "anya-e0401n3:5_11": "pātubhāvo vuccati. “Anivattī”ti anantaradhānaṁ vuccati. “Parihāyitvā”ti jarā kiccaṁ",
  "anya-e0401n3:5_12": "āha. “Accharāsaṅghāṭakkhaṇassā”ti aṅgulīnaṁ saṅghaṭṭanakkhaṇassa. Ācariyānandatthero",
  "anya-e0401n3:5_13": "nāma abhidhamma ṭīkākāro vuccati. “Assā vijjuyāṭhiti nāma visuṁ na paññāyatī”ti vijjuppādaṁ",
  "anya-e0401n3:5_14": "passantānaṁ na paññāyati. Tathā cittampi vaḍḍhanānantarameva bhijjatīti yojanā. Tenāha",
  "anya-e0401n3:5_15": "“taṁ pī”tiādiṁ. Udayabhāgo nāma vaḍḍhanabhāgo, vayabhāgo nāma antaradhānabhāgo. “Evañca",
  "anya-e0401n3:5_16": "katvā”ti laddhaguṇa vacanaṁ. “Ekaṁcittaṁ divasaṁ tiṭṭhatī”ti pucchā vacanaṁ. “Āmantā”ti",
  "anya-e0401n3:5_17": "paṭiññā vacanaṁ. “Vayakkhaṇo”ti pucchā. “Na hevaṁ vattabbe”ti paṭikkhepo. Paccatta",
  "anya-e0401n3:5_18": "vacanassa ekārattaṁ. Evaṁ navattabbanti attho. “Mahātherenā”ti moggali puttatissa",
  "anya-e0401n3:5_19": "mahātherena. Nanu suttantesu vuttanti sambandho. “Nā”ti na upalabbhati. “Imassa vuttattā”ti",
  "anya-e0401n3:5_20": "imassa vacanassa vuttattā. Saṅkhata lakkhaṇaṁ visayo yesaṁ tāni saṅkhata visaya lakkhaṇāni.",
  "anya-e0401n3:5_21": "Saṅkhata dhammameva āhacca tiṭṭhati. Ayaṁ abhidhamme dhammatāti adhippāyo. “Saṅgaha",
  "anya-e0401n3:5_22": "kārenā”ti ācariya buddhaghosattheraṁ vadati. “Atthikkhaṇaṁ”ti khaṇadvayameva vuccati.",
  "anya-e0401n3:5_23": "Iti vatvā tamatthaṁ sādhentīti sambandho. Gāthāyaṁ. “Tassevā”ti tassā ṭhitiyā eva",
  "anya-e0401n3:5_24": "bhedo. Sabbadā sabbapāṇinaṁ maraṇaṁ nāma vuccatīti yojanā. “Tamatthaṁ”ti tāni atthikkhaṇaṁ",
  "anya-e0401n3:5_25": "upādāya labbhantīti atthaṁ. “Athavā”ti eko theravādo. “Santati vasena ṭhānaṁ”ti ṭhitāya",
  "anya-e0401n3:5_26": "aññathattaṁ paññāyatīti ettha ṭhitabhāvasaṅkhātaṁ ṭhānaṁ santati ṭhitivasena veditabbanti",
  "anya-e0401n3:5_27": "vadanti. “Imasmiṁ pana sutte”ti vedanāya uppādo paññāyati, vayo paññāyati, ṭhitāya",
  "anya-e0401n3:5_28": "aññathattaṁ paññāyatīti idaṁ suttaṁ vadati. “Appaṭibāhetvā”ti anīvāretvā. Yāvaḍḍhanassa",
  "anya-e0401n3:5_29": "nivatti nāma atthi. Udaya pariyanta mattabhūtā sā eva nivatti. “Dvīhi khandhehī”ti",
  "anya-e0401n3:5_30": "rūpa jarā rūpakkhandhena saṅgahitā. Arūpa jarā saṅkhārakkhandhenāti evaṁ dvīhi khandhehi.",
  "anya-e0401n3:5_31": "Yañca tattha vuttanti sambandho. Rūpassa uppādo dvidhābhinditvā desito. Kathaṁ, upacayo",
  "anya-e0401n3:5_32": "santatī tiyojanā. “Vibhāgā rahassā”ti uppādo uppajja naṭṭhena eko samāno rūpānaṁ",
  "anya-e0401n3:5_33": "vaḍḍhana samaye uppādo. Upari vaḍḍhanaṭṭhena upacayoti vutto. Avaḍḍhitvā ṭhita samaye",
  "anya-e0401n3:5_34": "uppādo yathā ṭhita nīhārena cirakālaṁ pavatti atthena santatīti vutto. Evaṁ vibhāgā",
  "anya-e0401n3:5_35": "rahassa. “Yathānuloma sāsanaṁ”ti vinetabba puggalānaṁ ajjhāsayānuloma sāsanaṁ.",
  "anya-e0401n3:6_0": "“Arūpa”ntiādīsu. “Arūpaṁ”ti sabbaso rūpasaṇṭhāna rahitattā citta cetasikaṁ nāmaṁ",
  "anya-e0401n3:6_1": "vuccati. “Arūpi sabhāvattā”ti arūpa dhamma sabhāvattā iccevattho. Tattha arūpa dhamma",
  "anya-e0401n3:6_2": "sabhāvo nāma rūpa dhammato sataguṇenavāsahassaguṇenavāsaṇhasukhumasabhāvo. Vibhāva",
  "anya-e0401n3:6_3": "nipāṭhe. “Gāhaka gahetabba bhāvassa taṁ taṁ khaṇavasena nipphajjanato”ti ettha pañcadvāra",
  "anya-e0401n3:6_4": "vīthīsu vīthi cittānañca ārammaṇānañca visayī visayabhāvo gāhaka gahetabba bhāvo",
  "anya-e0401n3:6_5": "nāma. “Taṁ taṁ khaṇavasena nipphajjanato”ti vīthi cittāni ca ekasmiṁ ārammaṇepi āvajjanādīhi",
  "anya-e0401n3:6_6": "nānā kiccehi gaṇhantā eva gahaṇa kiccaṁ sampādenti. Nānā kiccāni ca nānā cittānaṁ",
  "anya-e0401n3:6_7": "vasena sampajjanti. Ārammaṇāni ca purejātāni hutvā yāva tāni kiccāni sampajjanti,",
  "anya-e0401n3:6_8": "tāva paccuppannabhāvena dharamānāni eva gahaṇaṁ sampādenti. Evaṁ sati, gāhakānaṁ",
  "anya-e0401n3:6_9": "vīthi cittānañca khaṇattayāyukattā eva gāhaka kiccaṁ nipphajjati, sijjhati. Gahetabbānaṁ",
  "anya-e0401n3:6_10": "ārammaṇānañca sattarasa cittakkhaṇāyukattā eva gahetabba kiccaṁ nipphajjati, sijjhati.",
  "anya-e0401n3:6_11": "Evaṁ taṁ taṁ khaṇa vasena nipphajjanato. Viññatti dvayaṁ eka cittakkhaṇikaṁ. Kasmā,",
  "anya-e0401n3:6_12": "cittānu parivatti dhammattā. “Uppādamattā”ti nipphanna rūpānaṁ uppādamattā. “Bhaṅgamattā”ti",
  "anya-e0401n3:6_13": "tesameva bhaṅgamattā. “Rūpa dhammānaṁ”ti nipphanna rūpa dhammānaṁ. “Uppādanirodha",
  "anya-e0401n3:6_14": "vidhānassā”ti uppāda nirodha vidhānabhūtassa mahāaṭṭhakathāvādassa paṭisiddhattāti",
  "anya-e0401n3:6_15": "sambandho. “Taṁ”ti taṁ mahāaṭṭhakathā vacanaṁ. “Tasmiṁ vāde”ti tasmiṁ mahāaṭṭhakathāvāde.",
  "anya-e0401n3:6_16": "“Tattha āgatā”ti tasmiṁ vāde āgatā. Yaṁ pana vibhāvaniyaṁ kāraṇaṁ vuttanti sambandho.",
  "anya-e0401n3:6_17": "“Taṁ ṭīkānayaṁ”ti taṁ soḷasa cittakkhaṇāyuka dīpakaṁ mūlaṭīkānayaṁ. Tadatthaṁ sādhentena",
  "anya-e0401n3:6_18": "vibhāvani ṭīkācariyena vuttanti sambandho. Saṅgahakārassa aṭṭhakathā cariyassa. “Upacarīyatī”ti",
  "anya-e0401n3:6_19": "upacāra vasena voharīyati. Vibhāvanipāṭhe. “Etānī”ti ārammaṇāni. “Taṁ”ti taṁ eka",
  "anya-e0401n3:6_20": "cittakkhaṇaṁ. “Te cā”ti rūpa dhammā ca. “Paripuṇṇa paccayūpaladdhā”ti paripuṇṇaṁ",
  "anya-e0401n3:6_21": "paccayaṁ upaladdhā. “So”ti ṭīkākāro. “Itarānī”ti gandharasa phoṭṭhabbāni. “Gocarabhāvaṁ”ti",
  "anya-e0401n3:6_22": "pañcadvārika cittānaṁ gocarabhāvaṁ. “Purimāni dve”ti rūpasaddā rammaṇāni. “Nimitta",
  "anya-e0401n3:6_23": "vasena ghaṭṭentī”ti ādāsaṁ passantassa mukhasadisaṁ mukhanimittaṁ mukhappaṭibimbaṁ",
  "anya-e0401n3:6_24": "ādāse upaṭṭhāti. Evaṁ rūpārammaṇaṁ cakkhupasāde saddārammaṇañca sotapasāde taṁ sadisa",
  "anya-e0401n3:6_25": "nimitta vasena ghaṭṭenti. Navatthu vasena ghaṭṭenti. Sayaṁ gantvā na ghaṭṭentīti",
  "anya-e0401n3:6_26": "adhippāyo. Asampattānaññeva ārammaṇānaṁ. “Nimittu paṭṭhāna vasenā”ti nimittassa upaṭṭhānavasena.",
  "anya-e0401n3:6_27": "“Nimitta appanāvasenā”ti nimittassa pavesana vasena. Manodvāre pana asampattāniyeva",
  "anya-e0401n3:6_28": "hutvāti pāṭhaseso. “Āpātā gamanañcetthā”tiādīsu. “Lañchakānaṁ”ti lañchanakārānaṁ.",
  "anya-e0401n3:6_29": "“Lañchanakkhandhaṁ”ti ayomayaṁ lañchanakkhandhaṁ. So ca lañchanakkhandho tālapaṇṇe",
  "anya-e0401n3:6_30": "āpātetvā akkharaṁ upaṭṭhāpeti. Tattha “āpātetvā”ti ajjhottharitvā. “Cakkhādippathe”ti",
  "anya-e0401n3:6_31": "cakkhādīnaṁ visayakkhette. Na kevalaṁ attano dvāresu eva āpāta māgacchanti. Atha",
  "anya-e0401n3:6_32": "kho manodvārepi āpāta māgacchanti. Na kevalaṁ bhavaṅga manodvāre eva āpāta māgacchantīti",
  "anya-e0401n3:6_33": "yojanā. “Tesu panā”ti tesu ārammaṇesu pana. Tāni ārammaṇāni yesaṁ tāni tadā rammaṇāni.",
  "anya-e0401n3:6_34": "Na ekakkhaṇe pañcasu ārammaṇesu vīthi cittāni pavattanti, ekekasmiṁ ārammaṇe evāti",
  "anya-e0401n3:6_35": "vuttattā na dvīsu, na tīsu, na catūsūtipi vattabbaṁ. Bahucittakkhaṇātītāni pañcārammaṇāni",
  "anya-e0401n3:6_36": "bahucittakkhaṇātīte pañcadvāreti yojanā. Pañcadvāreti ca pañcadvāresūti attho. “Evaṁ",
  "anya-e0401n3:6_37": "satī”ti tesaṁ pasādānaṁ āvajjanena saddhiṁ uppattiyā sati. “Ādilakkhaṇaṁ”ti pañcārammaṇānaṁ",
  "anya-e0401n3:6_38": "pañcadvāresu āpātā gamana saṅkhātaṁ visayappavattiyā ādilakkhaṇaṁ. Calanañca daṭṭhabbanti",
  "anya-e0401n3:6_39": "sambandho. “Yathā gahitaṁ”ti paṭisandhito paṭṭhāya gahitappakāraṁ. Vibhāvanipāṭhe",
  "anya-e0401n3:6_40": "“yogya desāvaṭṭhāna vasenā”ti āpātaṁ āgantuṁ yuttaṭṭhāne aveccaṭṭhāna vasena. Yujjanañca,",
  "anya-e0401n3:6_41": "manthanañca, khobhakaraṇañca, ghaṭṭananti ca āpātā gamananti ca vuccatīti yojanā.",
  "anya-e0401n3:6_42": "Heṭṭhā vuttoyeva āpātā gamanañcetthātiādinā. “Nānā ṭhāniyesū”ti nānā ṭhānesu ṭhitesu.",
  "anya-e0401n3:6_43": "“Eko dhammaniyāmo nāmā”ti yathā bodhisatte mātukucchimhi paṭisandhiṁ gaṇhante dhammaniyāma",
  "anya-e0401n3:6_44": "vasena sakale jātikkhette pathavikampanaṁ ahosi. Tathā idhapi pañcadvāresu ekekasmiṁ",
  "anya-e0401n3:6_45": "dvāre ārammaṇe ghaṭṭente dhammaniyāma vasena bhavaṅga calanaṁ hoti. Ayaṁ dhammaniyāmo",
  "anya-e0401n3:6_46": "nāma. “Sahevā”ti ekatoyeva. Kathaṁ hadaya vatthu nissitassa bhavaṅgassa calanaṁ siyāti",
  "anya-e0401n3:6_47": "yojanā. Ettha ca pañcaviññāṇassa calanaṁ siyāti idaṁ na vattabbaṁ. Kasmā, tadā pañcaviññāṇassa",
  "anya-e0401n3:6_48": "avijjamānattā. Yadā ca taṁ vijjati, tadā taṁ na calatīti na vattabbaṁ. Sabbampi hi",
  "anya-e0401n3:6_49": "vīthicittaṁ nāma calati yevāti. Santati nāma pubbā parappabandho. Saṇṭhānaṁ nāma",
  "anya-e0401n3:6_50": "sahappavattānaṁ ekato ṭhiti. Idha saṇṭhānaṁ adhippetaṁ. Pañcanissaya mahābhūtehi",
  "anya-e0401n3:6_51": "saddhiṁ hadaya vatthu nissayabhūtānaṁ eka saṇṭhāna bhāvena ekābaddhattāti vuttaṁ",
  "anya-e0401n3:6_52": "hoti. Tenāha “saṇṭhāna vasenāti pana vattabbaṁ”ti. “Tādisassa anukkama calanassā”ti",
  "anya-e0401n3:6_53": "vibhāvaniyaṁ bherisakkharopamāya saddhiṁ rūpādinā pasāde ghaṭṭite tannissa yesu mahābhūtesu",
  "anya-e0401n3:6_54": "calitesu anukkamena taṁ sambandhānaṁ sesarūpānampi calanena hadaya vatthumhi calite",
  "anya-e0401n3:6_55": "tannissitassa bhavaṅgassa calanā kārena pavattitotīti evaṁ vuttassa anukkama calanassa.",
  "anya-e0401n3:6_56": "“Bhavaṅgappavāhaṁ”ti bhavaṅga santatiṁ. “Kurumānaṁ”ti karontaṁ. Sallakkhentaṁ”ti",
  "anya-e0401n3:6_57": "idamevāti sanniṭṭhāpentaṁ. “Yoni somanasikārādivasenā”ti yoni somanasikāro kusala",
  "anya-e0401n3:6_58": "javanuppattiyā paccayo. Ayoni somanasikāro akusala javanuppattiyā paccayo. Niranusaya",
  "anya-e0401n3:6_59": "santānatā kriyajavanuppattiyā paccayo. Tesu ca somanassa javanādīnaṁ uppatti paccayopi",
  "anya-e0401n3:6_60": "heṭṭhā citta saṅgahe vuttanayena veditabbo.",
  "anya-e0401n3:7_0": "“Bhavaṅgapāto”tiādīsu. “Āvajjanato paṭṭhāya uṭṭhitaṁ”ti kamma vipākasantānato ca",
  "anya-e0401n3:7_1": "tadārammaṇato ca muñcitvā visuṁ kriyāmaya byāpārena ārammaṇantaraṁ gahetvā uṭṭhitaṁ",
  "anya-e0401n3:7_2": "samuṭṭhitaṁ. Bhavaṅga calanampi uṭṭhānassa ādi hoti. Tasmā tampi uṭṭhite citta santāne",
  "anya-e0401n3:7_3": "saṅgaṇhanto pathama bhavaṅga calanatoyeva vāti vuttaṁ. “Imasmiṁ ṭhāne”ti vīthi cittānaṁ",
  "anya-e0401n3:7_4": "anukkamena attano kiccehi ārammaṇappavattiṭṭhāne. “Dovārikopamā”ti badhiradovārikopamā.",
  "anya-e0401n3:7_5": "“Gāmillopamā”ti gāmadārakopamā. “Ambopamā”ti ambapphalopamā. Aññāpi upamā atthi.",
  "anya-e0401n3:7_6": "Makkaṭasuttopamā, ucchuyantopamā, jaccandhopamā. Tāsabbāpi aṭṭhasāliniyaṁ vipākuddhāra",
  "anya-e0401n3:7_7": "kathāto gahetabbā. “Yatthahī”tiādīsu. “Kathaṁ cha chakka yojanā hotī”ti. Cakkhu vatthu",
  "anya-e0401n3:7_8": "vacanañca, cakkhudvāra vacanañca, rūpā rammaṇa vacanañca, cakkhu viññāṇa vacanañca,",
  "anya-e0401n3:7_9": "cakkhudvāra vīthi cakkhu viññāṇa vīthi vacanañca, atimahantā rammaṇa vacanañcā,ti",
  "anya-e0401n3:7_10": "etāni chavacanāni. Tehi chachakkehi āharitvā imissaṁ vīthiyaṁ dassitāni. Sesavīthīsupi",
  "anya-e0401n3:7_11": "yathālābhaṁ dassitabbāni. Evaṁ chachakkayojanā hoti. “Ettha ca yattakānī”tiādīsu.",
  "anya-e0401n3:7_12": "“Ekūna paññāsa parimāṇesū”ti ekassanipphanna rūpadhammassa ekapaññāsa mattesu khuddakakkhaṇesu",
  "anya-e0401n3:7_13": "uppādakkhaṇañca bhaṅgakkhaṇañca ṭhapetvā majjhe ekūna paññāsa mattāni ṭhitikkhaṇāni",
  "anya-e0401n3:7_14": "santi. Tesu khaṇesu anukkamena uppannā ekūna paññāsa cakkhu pasādā ca santi. “Kismiñcī”ti",
  "anya-e0401n3:7_15": "tesu katarasmiṁ nāma cakkhu pasāde na ghaṭṭentīti na vattabbāni. “Tesu panā”ti niddhāraṇe",
  "anya-e0401n3:7_16": "bhummavacanaṁ. “Yadeva ekaṁ cakkhū”ti niddhāraṇīyaṁ. Taṁ pana katamanti. Atīta bhavaṅgena",
  "anya-e0401n3:7_17": "saddhiṁ uppajjitvā taṁ atikkamma bhavaṅga calanakkhaṇe laddhaghaṭanaṁ ekaṁ cakkhu.",
  "anya-e0401n3:7_18": "Taṁ pana cakkhu viññāṇassa vatthu bhāvañca dvārabhāvañca sādheti. Sesaviññāṇānaṁ",
  "anya-e0401n3:7_19": "dvārabhāvaṁ sādhetīti. Tenāha “yathārahaṁ”ti. Etadeva etaṁ eva cakkhu kicca sādhanaṁ",
  "anya-e0401n3:7_20": "nāma hoti vīthi cittuppattiyā vatthu kiccadvāra kiccānaṁ sādhanato. “Yaṁ majjhimāyukaṁ”ti",
  "anya-e0401n3:7_21": "mandāyuka amandāyukānaṁ majjhe pavattattā yaṁ majjhimāyukanti vadanti. Taṁ kicca",
  "anya-e0401n3:7_22": "sādhanaṁ nāmāti yojanā. “Itarāni panā”ti ekūna paññāsa parimāṇesu cakkhu pasādesūti",
  "anya-e0401n3:7_23": "vuttāni, tesu ekaṁ kicca sādhanaṁ ṭhapetvā sesāni itarāni aṭṭha cattālīsa cakkhūni",
  "anya-e0401n3:7_24": "moghavatthūni nāma honti. Rūpā rammaṇehi saddhiṁ laddha ghaṭṭanānampi sataṁ vīthi",
  "anya-e0401n3:7_25": "cittuppattiyā vatthu kiccadvāra kiccarahitattā. Tesu katamāni mandāyukāni nāmāti",
  "anya-e0401n3:7_26": "āha “tāni panā”tiādiṁ. Kicca sādhanato purimāni nāma atīta bhavaṅgato pure terasasu",
  "anya-e0401n3:7_27": "bhavaṅgesu ādi bhavaṅgassa bhaṅgakkhaṇato paṭṭhāya khaṇe khaṇe uppannā sattatiṁsa",
  "anya-e0401n3:7_28": "cakkhu pasādā. Tāni mandāyukānīti vadanti. Kasmā, kicca sādhanato appatarāyukattā.",
  "anya-e0401n3:7_29": "Kicca sādhanato pacchimāni nāma atīta bhavaṅgassa ṭhitikkhaṇato paṭṭhāya khaṇe khaṇe",
  "anya-e0401n3:7_30": "uppannā ekādasa cakkhu pasādā, tāni amandāyukānīti vadanti. Kasmā, kicca sādhanato",
  "anya-e0401n3:7_31": "bahutarāyukattā. Tadubhayānipi aṭṭha cattālīsa mattāni veditabbānīti sambandho. “Tato”ti",
  "anya-e0401n3:7_32": "tehi aṭṭhacattālīsa mattehi. “Purimatarānī”ti sattatiṁsa mandāyukehi purimatarāni.",
  "anya-e0401n3:7_33": "Tāni hi cakkhu viññāṇassa uppādakkhaṇe ṭhiti bhāvena anupaladdhattā idha na gahitāni.",
  "anya-e0401n3:7_34": "“Pacchimatarānī”ti ekādasa amandāyukehi pacchimatarāni. Tāni ca cakkhu viññāṇassa",
  "anya-e0401n3:7_35": "uppādakkhaṇe uppannānipi tasmiṁ khaṇe ṭhiti bhāvena anupaladdhattā idha na gahitāni.",
  "anya-e0401n3:7_36": "Kasmā pana cakkhuviññāṇassa uppādakkhaṇe ṭhiti bhāvena anupaladdhāni tadubhayāni",
  "anya-e0401n3:7_37": "idha na gahitānīti. Cakkhu viññāṇassa uppādakkhaṇe ṭhiti bhāvena dharamānānaṁ aṭṭhacattālīsa",
  "anya-e0401n3:7_38": "mattānaṁ cakkhūnaṁ majjhe eva katamaṁ cakkhu cakkhu viññāṇassa vatthu kicca dvāra",
  "anya-e0401n3:7_39": "kiccaṁ sādhetīti āsaṅkitabbaṁ hoti. Ettha ca pañca vatthūni nāma attano ṭhitikkhaṇe",
  "anya-e0401n3:7_40": "eva pañcaviññāṇānaṁ vatthudvāra kicca sādhakattā cakkhu viññāṇassa uppādakkhaṇe ṭhiti",
  "anya-e0401n3:7_41": "bhāvena anupaladdhattā idha na gahitānīti ca, cakkhu viññāṇassa uppādakkhaṇe ṭhiti",
  "anya-e0401n3:7_42": "bhāvena dharamānānanti ca, vuttanti daṭṭhabbaṁ.",
  "anya-e0401n3:8_0": "“Ettha siyā”tiādīsu. “Imāya vīthiyā”ti imāya atimahantā rammaṇa vīthiyā. “Samudāyaggāhikā”ti",
  "anya-e0401n3:8_1": "rūpā rammaṇānaṁ samūhaggāhikā. “Vaṇṇasallakkhaṇā”ti vaṇṇavavatthānikā. “Vatthuggāhikā”ti",
  "anya-e0401n3:8_2": "dabba saṇṭhānaggāhikā. “Nāmaggāhikā”ti nāma paññattiggāhikā. “Alātacakkassa gāhikā",
  "anya-e0401n3:8_3": "viyā”ti rattandhakāre eko alātaṁ gahetvā paribbhamati. Añño taṁ passanto cakkaṁ viya",
  "anya-e0401n3:8_4": "maññati. Tattha alātassa gatagataṭṭhāne paccuppannaṁ rūpaṁ ārabbha cakkhudvāra vīthiyo",
  "anya-e0401n3:8_5": "uppajjanti. Manodvāra vīthiyo pana purima purimāhi cakkhudvāra vīthīhi gahitāni atīta",
  "anya-e0401n3:8_6": "rūpāni amuñcitvā ekato saṇṭhānañca santatiñca katvā gaṇhanti. Tadā passantassa cakkaṁ",
  "anya-e0401n3:8_7": "viya upaṭṭhāti. Evaṁ ayaṁ samudāyaggāhikā daṭṭhabbā. “Natthi tadārammaṇuppādo”tiādīsu.",
  "anya-e0401n3:8_8": "“Yassā”ti yassa ārammaṇassa. Cittānīti ca nānārammaṇānīti ca kammapadāni. Avasese",
  "anya-e0401n3:8_9": "tasmiṁ ārammaṇe. “Saṅgaha kārenā”ti porāṇa aṭṭhakathāyo ekato saṅgahetvā katattā",
  "anya-e0401n3:8_10": "buddhaghosattherena katā sabbā aṭṭhakathāyo saṅgahaṭṭhakathā nāma. So ca saṅgaha",
  "anya-e0401n3:8_11": "kāroti vuccati. “Idha pī”ti imasmiṁ abhidhammattha saṅgahepi. “Therenā”ti anuruddhattherena.",
  "anya-e0401n3:8_12": "“Ekampi icchati yevā”ti. “Yassa hi cattārī”tiādīsu yassa ārammaṇassa cattāri vā pañcavā",
  "anya-e0401n3:8_13": "chavātiādinā yojetabbaṁ. “Javanampi anuppajjitvā”tiādīsu. “Attano padhāna kriyāyā”ti",
  "anya-e0401n3:8_14": "anuppajjitvāti padassa parato ‘yaṁ pavattatī’ti attano padhāna kriyāpadaṁ atthi.",
  "anya-e0401n3:8_15": "Tena attano kriyāpadena saddhinti attho. “Katthaci vuttā”ti katthaci saddaganthesu",
  "anya-e0401n3:8_16": "vuttā. Api ca, hetumhi tvāpaccayo lakkhaṇe hetumhi ca mānanta paccayā jotanīyaṭṭhena",
  "anya-e0401n3:8_17": "vuttā, na vacanīyaṭṭhenāti daṭṭhabbā. “Pakati niyāmenā”ti etena paccaya visesesati,",
  "anya-e0401n3:8_18": "cattāri vā pañcavā chavā javanāni uppajjantīti dīpeti. Tenāha “etthapanā”tiādiṁ.",
  "anya-e0401n3:8_19": "“Dvattikkhattuṁ”ti vāsaddatthe aññapadattha samāsapadanti vuttaṁ “dvikkhattuṁ vā",
  "anya-e0401n3:8_20": "tikkhattuṁ vā”ti. “Voṭṭhabbanassa āsevanatā”ti āsevana paccayatāvā paccayuppannatāvā.",
  "anya-e0401n3:8_21": "“Āvajjanāyā”ti ettha voṭṭhabbana kiccaṁ āvajjanampi saṅgaṇhāti. Idhapi ārammaṇa dubbalatāya",
  "anya-e0401n3:8_22": "catuppañca javanuppatti icchi tabbāti yojanā. Tattha “idha pī”ti imasmiṁ parittā",
  "anya-e0401n3:8_23": "rammaṇa vārepi. Tivoṭṭhabbanikā pañca parittā rammaṇa vīthiyoti yojanā. “Itarānī”ti",
  "anya-e0401n3:8_24": "paritta mahantāti mahantā rammaṇāni. “Ubhayathāpī”ti āpātā gamana vasenapi ārammaṇa",
  "anya-e0401n3:8_25": "karaṇa vasenapi. Imassa padassa.",
  "anya-e0401n3:9_0": "137. “Manodvāre panā”tiādīsu. “Parittakkhaṇā pī”ti citta phassādayo appatarakkhaṇāpi.",
  "anya-e0401n3:9_1": "“Atītānāgatā pī”ti atītānāgata dhammāpi. “Ghaṭṭanenā”ti rūpādīnaṁ ghaṭṭanena. “Yatthā”ti",
  "anya-e0401n3:9_2": "yasmiṁ bhavaṅge. “Pañcadvārānu bandhakaṁ”ti pañcadvāra vīthi anugataṁ. Atītaṁ ālambaṇaṁ",
  "anya-e0401n3:9_3": "pavatteti yevāti sambandho. “Yathāpātā gatamevā”ti pakatiyā āpātā gatappakārameva.",
  "anya-e0401n3:9_4": "“Tathā tathā”ti diṭṭha sambandhādinā tena tena pakārena. “Kiñcī”ti kiñci ārammaṇaṁ.",
  "anya-e0401n3:9_5": "“Disvā”ti paccakkhaṁ katvā. Pañcadvāraggahitañhi ārammaṇaṁ paccakkhakataṭṭhena diṭṭhanti",
  "anya-e0401n3:9_6": "vuccati. Yaṁ kiñci ārammaṇaṁ. “Anumānentassā”ti evameva bhavittha, bhavissati, bhavatīti",
  "anya-e0401n3:9_7": "anumānaññāṇena cintentassa. Taṁ sadisaṁ ārammaṇaṁ. “Parassa saddahanā”ti paravacanaṁ",
  "anya-e0401n3:9_8": "sutvā yathā ayaṁ vadati, tathe vetanti saddahanā. “Diṭṭhi” vuccati ñāṇaṁ vā laddhi",
  "anya-e0401n3:9_9": "vā. “Nijjhānaṁ”ti suṭṭhu olokanaṁ. “Khantī”ti khamanaṁ sahanaṁ. Aññathattaṁ agamanaṁ.",
  "anya-e0401n3:9_10": "Diṭṭhiyā nijjhānaṁ diṭṭhinijjhānaṁ. Diṭṭhinijjhānassa khanti diṭṭhinijjhānakkhanti.",
  "anya-e0401n3:9_11": "“Sesaṁ”ti nānākamma balenātiādikaṁ. “Devato pasaṁhāravasenā”ti devatā kadāci kesañci",
  "anya-e0401n3:9_12": "supinante nānārammaṇāni upasaṁharitvā dassenti. Evaṁ devato pasaṁhāra vasenāpi. Anubodho",
  "anya-e0401n3:9_13": "nāma lokiyaññāṇa vasena catussacca dhammānaṁ anubujjhanaṁ. Paṭivedho nāma lokuttaraññāṇa",
  "anya-e0401n3:9_14": "kiccaṁ. Ananta rūpa nissaya paccayaggahaṇena pakatū panissaya paccayampi upalakkheti.",
  "anya-e0401n3:9_15": "Citta santānassa anantarūpanissaya paccayabhāvo nāmāti sambandho. Ananta rūpa nissaya",
  "anya-e0401n3:9_16": "paccayasatti nāma anantara parampara vippharaṇavasena mahāgatikā hotīti vuttaṁ hoti.",
  "anya-e0401n3:9_17": "Ananta rūpa nissaya paccayānu bhāvotipi yujjati. Kathaṁ mahāvipphāroti āha “sakiṁ",
  "anya-e0401n3:9_18": "pī”tiādiṁ. “Suṭṭhu āsevitvā”ti ettha pacchā appamussamānaṁ katvā punappunaṁ sevanaṁ",
  "anya-e0401n3:9_19": "suṭṭhu āsevanaṁ nāma. Na kevalaṁ purima citta santānassa so upanissaya paccayānubhāvo",
  "anya-e0401n3:9_20": "eva mahāvipphāro hoti. Pakatiyā cittassa vicitta bhāva saṅkhātaṁ cintanā kiccampi",
  "anya-e0401n3:9_21": "mahāvipphāraṁ hotīti dassetuṁ “cittañca nāmā”tiādivuttaṁ. Kathaṁ mahāvipphāraṁ hotīti",
  "anya-e0401n3:9_22": "āha “kiñci nimittaṁ”tiādiṁ. “Kiñci nimittaṁ”ti diṭṭhādīsu nānā rammaṇesu kiñci appamattakaṁ",
  "anya-e0401n3:9_23": "diṭṭhādikaṁ ārammaṇa nimittaṁ. “Tehi cakāraṇehī”ti tehi kattubhūtehi diṭṭhādīhi kāraṇehi.",
  "anya-e0401n3:9_24": "“Codīyamānaṁ”ti payojīyamānaṁ. “Ajjhāsaya yuttaṁ”ti ajjhāsayena saṁyuttaṁ. Bhavaṅga",
  "anya-e0401n3:9_25": "cittassa ārammaṇaṁ nāma avibhūtaṁ hoti. Bhavaṅgaṁ cāletvā āvajjanaṁ niyojetīti sambandho.",
  "anya-e0401n3:9_26": "“Laddha paccayesū”ti ālokādivasena vā diṭṭhādivasena vā laddha paccayavantesu. Tadabhininnākāro",
  "anya-e0401n3:9_27": "nāma niccakālampi tesu ārammaṇesu abhimukhaṁ ninnākāro. Tena ākārena pavatto manasikāro.",
  "anya-e0401n3:9_28": "Tena sampayuttassa. Etehi vacanehi suddhamanodvāre ārammaṇānaṁ apātāgamanañca bhavaṅga",
  "anya-e0401n3:9_29": "calanañca na kevalaṁ laddha paccayānaṁ ārammaṇānaṁ vaseneva hoti. Tādisena pana manasikārena",
  "anya-e0401n3:9_30": "yuttassa sayañca vīthi citta cintanā kiccassa cittassa vasenāpi hotīti siddhaṁ hoti.",
  "anya-e0401n3:9_31": "Na hi ārammaṇantare abhininnākāro nāma natthīti sakkā vattuṁ. Kasmā, abhāvita cittānaṁ",
  "anya-e0401n3:9_32": "pamāda bahulānaṁ janānaṁ kadāci karahaci bhāvanā manasikāre karīyamānepi vīthi citta",
  "anya-e0401n3:9_33": "santānassa bahiddhā nānārammaṇesu abhininnākārassa sandissanatoti. “Yathā cetthā”ti",
  "anya-e0401n3:9_34": "yathā ettha manodvāre rūpārūpa sattānaṁ vibhūtā rammaṇepi tadā rammaṇuppādo natthi,",
  "anya-e0401n3:9_35": "evanti yojanā. Ñāṇavibhaṅgaṭṭhakathāyaṁ pana voṭṭhabbanavāropi āgato. Yathāha supineneva",
  "anya-e0401n3:9_36": "diṭṭhaṁ viya me, sutaṁ viya meti kathanakālepi abyākato yevāti. Tattha hi “abyākato",
  "anya-e0401n3:9_37": "yevā”ti supinante manodvāre dvattikkhattuṁ uppannassa āvajjanassa vasena abyākatoyeva.",
  "anya-e0401n3:9_38": "Tato paraṁ bhavaṅgapāto. Aṭṭhasāliniyampi vuttaṁ ayaṁ pana vāro diṭṭhaṁ viya me,",
  "anya-e0401n3:9_39": "sutaṁ viya me tiādīni vadanakāle labbhatīti. Taṁ pana pañca dvāre parittārammaṇe",
  "anya-e0401n3:9_40": "dvattikkhattuṁ uppannassa voṭṭhabbanassa vasena vuttaṁ. “Sopi idha laddhuṁ vaṭṭati",
  "anya-e0401n3:9_41": "yevā”ti sopi vāro imasmiṁ manodvāre laddhuṁ vaṭṭatiyeva. “Bhavaṅge calite nivattanakavārānaṁ”ti",
  "anya-e0401n3:9_42": "dvikkhattuṁ bhavaṅga calanamatte ṭhatvā vīthi cittāni anuppajjitvā bhavaṅgapātavasena",
  "anya-e0401n3:9_43": "nivattanakānaṁ moghavārānaṁ manodvārepi pamāṇaṁ na bhavissatiyeva. Atha imasmiṁvāre",
  "anya-e0401n3:9_44": "vīthi cittappavatti natthi. Evaṁ sati, imasmiṁ vīthi saṅgahe so vāro na vattabboti",
  "anya-e0401n3:9_45": "ce. Vattabboyeva. Kasmā, chadhā visayappavattīti imasmiṁ chakke saṅgahitattāti dassetuṁ",
  "anya-e0401n3:9_46": "“visaye ca āpātāgate”tiādi vuttaṁ. Ārammaṇabhūtā visayappavatti. Ekekasmiṁ anubandhakavāre.",
  "anya-e0401n3:9_47": "“Tadārammaṇa vārādayo”ti tadārammaṇa vāro javanavāro voṭṭhabbana vāro moghavāro.",
  "anya-e0401n3:9_48": "Tesu pana tadā rammaṇavāro vatthuggahaṇe ca nāmaggahaṇe ca na labbhati. “Vatthū”ti",
  "anya-e0401n3:9_49": "hi saṇṭhāna paññatti. “Nāmaṁ”ti nāma paññatti. Na ca tadā rammaṇaṁ paññattā rammaṇaṁ",
  "anya-e0401n3:9_50": "hotīti. Tena vuttaṁ “yathārahaṁ”ti. “Tatthā”ti tesu diṭṭhavārādīsu chasu vāresu.",
  "anya-e0401n3:9_51": "Etarahi pana keci ācariyāti pāṭhaseso. “Atīta bhavaṅga vasenā”ti ekaṁ bhavaṅgaṁ atikkamma",
  "anya-e0401n3:9_52": "āpātā gate ārammaṇe eko vāro, dve bhavaṅgāni atikkamma āpātā gate ekotiādinā atīta",
  "anya-e0401n3:9_53": "bhavaṅga bhedavasena. “Tadā rammaṇa vasenā”ti tadā rammaṇassa uppannavāro anuppanna",
  "anya-e0401n3:9_54": "vāroti evaṁ tadā rammaṇa vasena. Kappenti cintenti, vidahanti vā. “Khaṇa vasena balavadubbalatā",
  "anya-e0401n3:9_55": "sambhavo”ti yathā pañcadvāre atimahantā rammaṇesupi ārammaṇa dhammā uppādaṁ patvā",
  "anya-e0401n3:9_56": "ādito ekacittakkhaṇamatte dubbalā honti. Attano dvāresu āpātaṁ āgantuṁ na sakkonti.",
  "anya-e0401n3:9_57": "Eka cittakkhaṇaṁ pana atikkamma balavantā honti. Attano dvāresu āpātaṁ gantuṁ sakkonti.",
  "anya-e0401n3:9_58": "Mahantā rammaṇādīsu pana dvi cittakkhaṇikamatte dubbalā hontītiādinā vattabbā. Na",
  "anya-e0401n3:9_59": "tathā manodvāre ārammaṇānaṁ khaṇa vasena balavadubbalatā sambhavo atthi. Kasmā natthīti",
  "anya-e0401n3:9_60": "āha “tadā”tiādiṁ. Tattha “tadā”ti tasmiṁ vīthi cittappavattikāle. “Tatthā”ti manodvāre.",
  "anya-e0401n3:10_0": "“Ettha siyā”tiādīsu. “Siyā”ti kesañci vicāraṇā siyā. Ekaṁ āvajjanaṁ assāti ekāvajjanā.",
  "anya-e0401n3:10_1": "“Vīthī”ti vīthicittappabandho. Ekāvajjanā ca sā vīthi cāti viggaho. “Āvajjanaṁ”ti",
  "anya-e0401n3:10_2": "āvajjana cittaṁ. Taṁ vā āvajjatīti sambandho. “Taṁ taṁ javanenā”ti tena tena javanena",
  "anya-e0401n3:10_3": "sahuppannaṁ vā parassa cittaṁ āvajjati kinti yojanā. “Kiñcetthā”ti ettha vacane kiñci",
  "anya-e0401n3:10_4": "vattabbaṁ atthīti attho. Yadi tāva āvajjanañca javanāni cāti adhikāro. “Tañhi cittaṁ”ti",
  "anya-e0401n3:10_5": "parassa cittaṁ. “Evampi bhinnamevā”ti javanānaṁ dhammato bhinnameva. Ettha aṭṭhakathāyaṁ",
  "anya-e0401n3:10_6": "vinicchitanti sambandho. Taṁ cittaṁ niruddhampi javanānampi paccuppannameva hotīti",
  "anya-e0401n3:10_7": "yojanā. “Addhāvasena gahitaṁ”ti addhā paccuppanna vasena gahitaṁ. “Santativasena",
  "anya-e0401n3:10_8": "gahitaṁ”ti santati paccuppannavasena gahitaṁ. Ācariyānandamate. Sabbesampi āvajjana",
  "anya-e0401n3:10_9": "javanānaṁ. Cittameva hoti, tasmā dhammato abhinnaṁ. Paccuppannañca hoti, tasmā kālato",
  "anya-e0401n3:10_10": "abhinnanti vuttaṁ hoti. Anantarapaccaye atīto ca paccuppanno ca khaṇa vasena yujjati.",
  "anya-e0401n3:10_11": "Yadi addhāsantati vasena yujjeyya, paccuppanno dhammo paccuppannassa dhammassa anantara",
  "anya-e0401n3:10_12": "paccayena paccayoti vutto bhaveyya. Kasmā, ekāvajjana vīthiyañhi sabbāni cittāni",
  "anya-e0401n3:10_13": "addhāsantati vasena paccuppannāni eva hontīti.",
  "anya-e0401n3:11_0": "138. Appanāvāre. “Appanā javanaṁ”ti kammapadaṁ. “Tadā rammaṇaṁ”ti kattupadaṁ. “Indriya",
  "anya-e0401n3:11_1": "samatādīhī”ti saddhādīnaṁ pañcannaṁ indriyānaṁ aññamaññaṁ anati vattanavasena samatādīhi.",
  "anya-e0401n3:11_2": "“Parito”ti samantato. “Upeccā”ti upagantvā. Appanaṁ vahituṁ janetuṁ samattha bhāvo",
  "anya-e0401n3:11_3": "appanāvahasamatthabhāvo. “Yassa pavattiyā”ti yassa upacāra javanassa pavattito. “Aciraṁ",
  "anya-e0401n3:11_4": "kālaṁ”ti acirekāle. Paritta jātikā nāma kāmāvacarajāti. “Gottaṁ”ti kammakattu padaṁ.",
  "anya-e0401n3:11_5": "“Abhibhuyyatī”ti bhāvanā balena abhibhuyyamānaṁ hoti. Abhimaddīyamānaṁ hotīti attho.",
  "anya-e0401n3:11_6": "“Chijjatī”ti idaṁ pana abhibhavanassa sikhāpatta dassanaṁ. Yāva taṁ gottaṁ chedaṁ",
  "anya-e0401n3:11_7": "pāpuṇāti, tāva abhibhuyyati, maddīyatīti vuttaṁ hoti. Gottaṁ abhibhavatīti gotrabhūtipi",
  "anya-e0401n3:11_8": "yujjati. “Pañcamaṁ”ti pañcame cittavāre. “Tadāhi javanaṁ patitaṁ nāma hotī”ti pakatiyā",
  "anya-e0401n3:11_9": "javanappavattināma sattakkhattu paramo hoti. Catutthañca muddhapattaṁ. Pañcamato",
  "anya-e0401n3:11_10": "paṭṭhāya patitaṁ. Tasmā tasmiṁ pañcamavāre javanaṁ patitaṁ nāma hoti. “Dutīyenā”ti",
  "anya-e0401n3:11_11": "dutīyena eva saddena. “Dutīyaṁ”ti dutīye cittavāre. Tadā anulomaṁ pathamajavanaṁ",
  "anya-e0401n3:11_12": "hotīti vuttaṁ “aladdhā sevanaṁ anuloma”nti. “Etenevā”ti etena eva sadda dvaye neva.",
  "anya-e0401n3:11_13": "Aṭṭhasāliniyaṁ pana anuññātā viya dissati. Vuttañhi tattha. Mandapaññassa cattāri",
  "anya-e0401n3:11_14": "anulomāni honti, pañcamaṁ gotrabhu, chaṭṭhaṁ maggacittaṁ, sattamaṁ phalanti. “Itaraṭṭhakathāsū”ti",
  "anya-e0401n3:11_15": "vinayaṭṭha kathādīsu. “Paṭisiddhattā”ti pañcamaṁ gotra bhuppavattiyā paṭisiddhattā",
  "anya-e0401n3:11_16": "ādimhi aṭṭhannaṁ aññatrasmiṁti vuttattā idha niruddheti padaṁ avassaṁ icchitabbamevāti",
  "anya-e0401n3:11_17": "vuttaṁ “niruddhe anantaramevāti padacchedo”ti. Anantara saddassa ca niccaṁ sambandhāpekkhattā",
  "anya-e0401n3:11_18": "tamevapadaṁ vibhatti pariṇāmena adhikatanti āha “niruddhassāti atthato laddhamevā”ti.",
  "anya-e0401n3:11_19": "“Vasibhūtāpī”ti vasibhūtāpi samānā. “Ekavāraṁ javitvā”ti idaṁ lokiyappanāvasena vuttaṁ.",
  "anya-e0401n3:11_20": "Lokuttara appanāpana sattamampi uppajjatiyeva. Mūlaṭīkā pāṭhe “bhūmantarapattiyā”ti",
  "anya-e0401n3:11_21": "gotrabhu cittaṁ kāmabhūmi hoti. Appanāpana mahaggatabhūmi vā lokuttarabhūmi vā hoti.",
  "anya-e0401n3:11_22": "Evaṁ bhūmantarapattiyā. “Ārammaṇantara laddhiyā”ti phalasamāpatti vīthiyaṁ phalajavanaṁ",
  "anya-e0401n3:11_23": "sandhāya vuttaṁ. Tatthahi purimāni anuloma javanāni saṅkhārā rammaṇāni honti. Phalajavanaṁ",
  "anya-e0401n3:11_24": "nibbānārammaṇaṁ. Idañca kāraṇamattameva. Yathāvutta leḍḍupamā eva idha yuttarūpāti",
  "anya-e0401n3:11_25": "daṭṭhabbaṁ. “Na kho panetaṁ evaṁ daṭṭhabba”nti etaṁ atthajātaṁ na kho evaṁ daṭṭhabbaṁ.",
  "anya-e0401n3:11_26": "“Anaddhanīyā”ti addhānaṁ dīghakālaṁ nakha mantīti anaddhanīyā. Asārā. Asārattā eva",
  "anya-e0401n3:11_27": "sīghataraṁ ruhanti. Sīghataraṁ vuddhiṁ viruḷhiṁ āpajjanti. Sāravantā pana sārena",
  "anya-e0401n3:11_28": "saha vaḍḍhamānattā sīghataraṁ naruhanti. Sīghataraṁ vuddhiṁ viruḷhiṁ nā pajjanti.",
  "anya-e0401n3:11_29": "Tenāha “ekavassajīvino”tiādiṁ. “Evamevā”tiādīsu “patitajavanesū”ti pañcama chaṭṭha",
  "anya-e0401n3:11_30": "sattama javanesu. “Ettha cā”tiādīsu. “Supakkasālibhatta sadisānī”ti yathā sālibhattāni",
  "anya-e0401n3:11_31": "supakkattā eva mudutarāni hutvā dubbalāni aciraṭṭhitikāni. Tasmiṁ divasepi pūtibhāvaṁ",
  "anya-e0401n3:11_32": "gacchanti. Evaṁ appanā javanāni. “Yasmā cā”tiādīsu. “Duvidhassa niyamassā”ti javananiyamassa",
  "anya-e0401n3:11_33": "ca kālaniyamassa ca. “Paṭisandhiyā anantara paccaya bhāvino”ti sattama javana cetanā",
  "anya-e0401n3:11_34": "anantara paccayo, tadanantare pavattaṁ vipāka santānaṁ paccayuppanno, tameva ca avasāne",
  "anya-e0401n3:11_35": "cuti cittaṁ hutvā bhavantare paṭisandhi cittassa anantara paccayo. Evaṁ paṭisandhi",
  "anya-e0401n3:11_36": "cittassa anantara paccaya bhāvena avassaṁ bhavissamānassāti attho. Idañca kāraṇa",
  "anya-e0401n3:11_37": "mattameva. Mahāṭīkāvacanaṁ pana kiñci vattabba rūpanti na paṭikkhittaṁ. “Nirantarappavattānaṁ”ti",
  "anya-e0401n3:11_38": "ādīsu. Bhinnā asadisā vedanā yesaṁ tāni bhinnavedanāni. “Āsevana paccanīkānaṁ”ti",
  "anya-e0401n3:11_39": "āsevana paccayappaṭi pakkhānaṁ. Abhinnā vedanā yesanti viggaho. Kriyajavanānantaraṁ",
  "anya-e0401n3:11_40": "arahattaphalaṁ phalasamāpatti vīthiyaṁ daṭṭhabbaṁ. Sesametthasuviññeyyaṁ.",
  "anya-e0401n3:12_0": "139. “Sabbathā pī”tiādīsu. Loke majjhimake hi mahājanehi icchitampi kiñci ārammaṇaṁ",
  "anya-e0401n3:12_1": "atiukkaṭṭhehi mandhātu rājādīhi icchitaṁ na hoti. Tathā tehi mahājanehi anicchitampi",
  "anya-e0401n3:12_2": "kiñci ārammaṇaṁ atiduggatehi paccanta vāsīhi icchitaṁ hoti. Tasmā ārammaṇānaṁ iṭṭhāniṭṭha",
  "anya-e0401n3:12_3": "vavatthānaṁ patvā atiukkaṭṭhehi ca atiduggatehi ca vavatthānaṁ na gacchati, majjhimakehi",
  "anya-e0401n3:12_4": "eva vavatthānaṁ gacchati. Tenāha “tattha cā”tiādiṁ. “Ārammaṇaṁ”ti kattupadaṁ. “Vipākacittaṁ”ti",
  "anya-e0401n3:12_5": "kammapadaṁ. “Kiñcī”ti kiñci rūpaṁ. “Kismiñcī”ti kasmiṁci ekasmiṁ pupphe. “Tena vā”ti",
  "anya-e0401n3:12_6": "tena vā sukhasamphassena vatthena. Sesamettha suviññeyyaṁ.",
  "anya-e0401n3:13_0": "“Vedanāniyamopanā”tiādīsu. “Ādāse mukhanimittassa viyā”ti yathā ādāse mukha nimittassa",
  "anya-e0401n3:13_1": "calana cavanādiyogo nānāvaṇṇayogo ca yathāmukhameva siddho. Tathā vipākānaṁ. Vedanā",
  "anya-e0401n3:13_2": "yogo pana yathārammaṇameva siddhoti yojanā. Tattha “vedanāyogo”ti nānāvedanāyogo.",
  "anya-e0401n3:13_3": "“Kappetvā”ti cintetvā. “Pakappetvā”ti nānappakārato cintetvā. Na kevalañca vipākānaṁ",
  "anya-e0401n3:13_4": "eva yathārammaṇaṁ vedanā yogo hotīti yojanā.",
  "anya-e0401n3:14_0": "“Ayañcā”tiādīsu. “Aṭṭhakathāyaṁ pī”ti paṭṭhāna aṭṭhakathāyampi. “Tadārammaṇa vasenā”ti",
  "anya-e0401n3:14_1": "tadārammaṇavasena pavattānanti pāṭhaseso. “Pañcannaṁ”ti somanassa santīraṇena saddhiṁ",
  "anya-e0401n3:14_2": "cattāri mahāvipāka somanassāni sandhāya vuttaṁ. “Pakati nīhārenā”ti pakatiyā niccakālaṁ",
  "anya-e0401n3:14_3": "pavattappakārena. Pāḷipāṭhe. Bhāvitāni indriyāni yenāti bhāvitindriyo. “Manāpaṁ”ti",
  "anya-e0401n3:14_4": "manorammaṁ. “Amanāpaṁ”ti amanorammaṁ. Vihareyyanti sace kaṅkhatīti sambandho. “Paṭikūle”ti",
  "anya-e0401n3:14_5": "amanāpe. “Appaṭikūla saññī”ti manāpasaññī. Evaṁ sesesu. “Tesaṁ”ti khīṇāsavānaṁ. Pāḷipāṭhe.",
  "anya-e0401n3:14_6": "“Sumano”ti somanassito. “Dummano”ti domanassito. Pāḷipāṭhe. “Mettāyavā pharatī”ti",
  "anya-e0401n3:14_7": "ayaṁ satto averohotūtiādinā mettācittena vā pharati. “Dhātuso upasaṁharatī”ti yathā",
  "anya-e0401n3:14_8": "ma ma kāyopi catudhātu samussayo hoti. Tattha ekāpi dhātu nāma paṭikūlā vā appaṭikūlā",
  "anya-e0401n3:14_9": "vā na hoti. Kevalaṁ tuccha suñña sabhāvamattā hoti. Evameva imassa sattassa kāyopītiādinā",
  "anya-e0401n3:14_10": "dhātu so upasaṁharati. “Asubhāya vā”ti asubha bhāvanāya vā. Asubha bhāvanā cittena",
  "anya-e0401n3:14_11": "vāti vuttaṁ hoti. “Asubhāyā”ti vā tassa asubhabhāvatthāya. Devanāṭakā devaccharā",
  "anya-e0401n3:14_12": "nāma. Kuthitāni kuṭṭhāni yesaṁ tāni kuthita kuṭṭhāni. “Sarīrānī”ti kāyaṅgāni. Kuthita",
  "anya-e0401n3:14_13": "kuṭṭhāni sarīrāni yassa so kuthitakuṭṭhasarīro. “Kuthitānī”ti abbhukkiraṇāni. Vedanā",
  "anya-e0401n3:14_14": "yuttāni honti iti apare vadantīti yojanā. Tasmā paccayo hotīti sambandho. Kathaṁ",
  "anya-e0401n3:14_15": "paccayo hotīti āha “yathā ānisaṁsa dassanenā”tiādiṁ. Tattha “aṭṭhakathāyaṁ”ti visuddhi",
  "anya-e0401n3:14_16": "maggaṭṭhakathāyaṁ. “Buddhasubuddhatā dassanenā”ti attano satthubhūtassa buddhassa",
  "anya-e0401n3:14_17": "subuddhatā dassanena. “Attasampatti dassanenā”ti mayaṁ pana evarūpā dukkhā muttāmhāti",
  "anya-e0401n3:14_18": "evaṁ attano sampatti dassanena. “Aṭṭhikaṅkalikapetarūpe”ti nimmaṁ salohite aṭṭhipuñjapetasarīre.",
  "anya-e0401n3:14_19": "“Kuṭṭhino”ti kuṭṭhasarīrassa. “Aṭṭhakathāyaṁ”ti dhammapada aṭṭhakathāyaṁ. Ati iṭṭhe",
  "anya-e0401n3:14_20": "devacchara vaṇṇādike. Ati aniṭṭhe kuthitakuṭṭhasarīrādike. “Vatthu bhūto”ti uppattiṭṭhāna",
  "anya-e0401n3:14_21": "bhūto. “Tesaṁ tesaṁ sattānaṁ”ti kattu atthesāmivacanaṁ. “Tadubhayaṁ pī”ti ubhayaṁ",
  "anya-e0401n3:14_22": "taṁ gahaṇaṁpi. “Tesaṁ”ti tesaṁ lokiya mahājanānaṁ. “Vipallāsavaseneva hotī”ti devaccharavaṇṇādīsu",
  "anya-e0401n3:14_23": "atiiṭṭhesu atiiṭṭhākārato gahaṇampi vipallāsa vaseneva hoti. Kasmā, devacchara vaṇṇādīsu",
  "anya-e0401n3:14_24": "ati iṭṭha saññāya vipallāsa saññābhāvato.",
  "anya-e0401n3:15_0": "Vibhāvanipāṭhe. “Pavattiyā”ti pavattanato. Aṭṭhakathādhippāye ṭhatvā vuttattā aṭṭhakathāgāravena”taṁ",
  "anya-e0401n3:15_1": "vicāretabba mevā”ti vuttaṁ. Atthato pana ayuttamevāti vuttaṁ hoti. Esanayo aññatthapi.",
  "anya-e0401n3:15_2": "“Dhamma cakkhurahitā”ti dhamma vavatthānaññāṇa cakkhu rahitā. “Kusalākusalāni yevā”ti",
  "anya-e0401n3:15_3": "tesaṁ dhamma cakkhu rahitānaṁ uppannāni kusalākusalāniyeva. Gāthāyaṁ. “Rūpā”ti rūpato",
  "anya-e0401n3:15_4": "nappavedhantīti sambandho. “Saddā”tiādīsupi esevanayo. Nappavedhantīti ca na calanti,",
  "anya-e0401n3:15_5": "na kampanti, cittaññathattaṁ na gacchanti. Tathā upekkhā kriyajavanānantarampi tadārammaṇāni",
  "anya-e0401n3:15_6": "somanassu pekkhāvedanā yuttāni eva siyunti yojanā. Mūlaṭīkāpāṭhe. “Tadārammaṇatā”ti",
  "anya-e0401n3:15_7": "tadārammaṇatāya tadārammaṇabhāvena. “Katthacī”ti katthaci abhidhamma pāḷiyaṁ. “Vijjamāne",
  "anya-e0401n3:15_8": "ca tasmiṁ”ti tasmiṁ kriyajavanānu bandhake tadā rammaṇe vijjamāne sati. Etaṁ bhavaṅgañca",
  "anya-e0401n3:15_9": "nāma anubandhatīti sambandho. Nadīsoto paṭisotagāmināvaṁ anubandhati viyāti yojanā.",
  "anya-e0401n3:15_10": "“Savipphārikaṁ evajavanaṁ”ti kilesa dhammānaṁ vipallāsa dhammānañca vasena khaṇamattepi",
  "anya-e0401n3:15_11": "anekasatesu ārammaṇesu vividhākārena pharaṇavegasahitaṁ kusalākusala javanameva anubandhatīti",
  "anya-e0401n3:15_12": "yuttaṁ. Na pana kriyajavanaṁ anubandhatīti yuttanti yojanā. “Chaḷaṅgu pekkhāvato”ti",
  "anya-e0401n3:15_13": "cakkhunā rūpaṁ disvā neva sumano hoti, na dummano, upekkhako viharatī-tiādinā vuttāya",
  "anya-e0401n3:15_14": "cha dvārikavasena chaḷaṅga samannāgatāya upekkhāya sampannassa. Vattanaṁ vutti. Santā",
  "anya-e0401n3:15_15": "vutti assāti santa vutti. Taṁ vicārento “paṭṭhāne panā”tiādimāha. “Yadi cetaṁ vucceyyā”ti",
  "anya-e0401n3:15_16": "ettha “etaṁ”ti kriyā byākatetiādikaṁ etaṁ vacanaṁ. “Tasmiṁ”ti tasmiṁ vacane. “Evamādinā”ti",
  "anya-e0401n3:15_17": "evamādinā nayena. Vibhāvanipāṭhe. “Uttaraṁ”ti parihāraṁ. “Vipassanācāra vasenā”ti",
  "anya-e0401n3:15_18": "vipassanā pavatti vasena. “Tesaṁ”ti somanassa domanassānaṁ. “Itarītarānantara paccayatā”ti",
  "anya-e0401n3:15_19": "aññamaññānantara paccayatāti attho. “Therenā”ti anuruddhattherena. Sabbāni tadā rammaṇāni,",
  "anya-e0401n3:15_20": "sabbāni bhavaṅgāni ca. “Samudā carantī”ti cirakālaṁ sañcaranti. “Etānihī”tiādinā",
  "anya-e0401n3:15_21": "tesaṁ aṭṭhārasannaṁ javanānaṁ anantaraṁ tadārammaṇānaṁ aniyamato pavattiyā kāraṇayuttiṁ",
  "anya-e0401n3:15_22": "dasseti. Sambhavati uppajjati etenāti sambhavo. Tadā rammaṇassa sambhavo tadā rammaṇa",
  "anya-e0401n3:15_23": "sambhavo. Athavā, sambhavanaṁ uppajjanaṁ sambhavoti ime dve atthe dassetuṁ “tadā",
  "anya-e0401n3:15_24": "rammaṇa sambhavo”tiādi vuttaṁ. “Yesaṁ panā”tiādīsu. “Yesaṁ”ti yesaṁ puggalānaṁ. “Itarānī”ti",
  "anya-e0401n3:15_25": "upekkhā santīraṇa dvayato aññāni. “Na hontīti na vattabbānī”ti vuttaṁ. Evaṁsati,",
  "anya-e0401n3:15_26": "kasmā therena idha na vuttānīti. Aṭṭhasāliniyaṁ avuttattā idha na vuttānīti. Aṭṭhasāliniyaṁ",
  "anya-e0401n3:15_27": "pana kasmā na vuttāni. Yebhūyya niyamasote patitattā na vuttāni. Na pana alabbhamānattā",
  "anya-e0401n3:15_28": "na vuttānīti imamatthaṁ dassento “aṭṭhakathāyaṁ panā”tiādimāha. “Upekkhāsahagata",
  "anya-e0401n3:15_29": "santīraṇa dvayameva vuttaṁ”ti āgantuka bhavaṅgabhāvena vuttaṁ. Yathāha athassa yadā",
  "anya-e0401n3:15_30": "somanassa sahagatappaṭisandhikassa pavatte jhānaṁ nibbattetvā pamādena parihīnajjhānassa",
  "anya-e0401n3:15_31": "paṇīta dhammo me naṭṭhoti paccavekkhato vippaṭisāri vasena domanassaṁ uppajjati,",
  "anya-e0401n3:15_32": "tadā kiṁ uppajjati. Somanassānantarañhi domanassaṁ, domanassānantarañca somanassaṁ",
  "anya-e0401n3:15_33": "paṭṭhāne paṭisiddhaṁ. Mahaggata dhammaṁ ārabbha javane javite tadā rammaṇampi tattheva",
  "anya-e0401n3:15_34": "paṭisiddhanti. Kusala vipākāvā akusalavipākāvā upekkhā sahagatā hetukamanoviññāṇa",
  "anya-e0401n3:15_35": "dhātu uppajjati. Kimassā rammaṇanti. Rūpādīsu paritta dhammesu aññataraṁ. Etesu hi",
  "anya-e0401n3:15_36": "yadeva tasmiṁ samaye āpātamāgataṁ hoti. Taṁ ārabbha etaṁ cittaṁ uppajjatīti veditabbaṁ-ti.",
  "anya-e0401n3:15_37": "Evaṁ domanassasahagata javanānurūpaṁ upekkhāsahagata santīraṇa dvayameva āgantuka",
  "anya-e0401n3:15_38": "bhavaṅgabhāvena aṭṭhakathāyaṁ vuttanti. “Etampi yujjati yevā”ti akusala javanāvasāne",
  "anya-e0401n3:15_39": "etaṁ sahetukaṁ āgantuka bhavaṅgaṁpi yujjatiyeva. “Domanassa javanānantaraṁ bhavaṅga",
  "anya-e0401n3:15_40": "pātova hotī”ti upekkhā sahagata mūlabhavaṅga pātova hoti. Āgantuka bhavaṅgena kiccaṁ",
  "anya-e0401n3:15_41": "natthi. Kasmā, upekkhā paṭisandhikattā. Nevatadārammaṇa sambhavo atthi. Kasmā, tesu",
  "anya-e0401n3:15_42": "ārammaṇesu tadārammaṇavārassa asambhavato. Na hi mahantārammaṇesu ca avibhūtārammaṇesu",
  "anya-e0401n3:15_43": "ca tadārammaṇavāro sambhavati. Na ca mūlabhavaṅga sambhavo atthi. Kasmā, mūlabhavaṅgabhū",
  "anya-e0401n3:15_44": "tassa somanassa bhavaṅgassa domanassa javanena saha viruddhattā. “Iti katvā”ti iminā",
  "anya-e0401n3:15_45": "kāraṇena. “Ekaṁ”ti ekaṁ upekkhāsahagata vipākaṁ. Tathā tasseva domanassaṁ uppādentassa",
  "anya-e0401n3:15_46": "neva tadārammaṇa sambhavo atthi. Na ca mūlabhavaṅga sambhavoti katvā domanassānantaraṁ",
  "anya-e0401n3:15_47": "chasu…pe… pavattatīti yojanā. Tattha “tassevā”ti somanassappaṭisandhikasseva. Nevatadārammaṇa",
  "anya-e0401n3:15_48": "sambhavo atthi. Kasmā, ārammaṇānaṁ atimahantattepi ativibhūtattepi sati somanassa",
  "anya-e0401n3:15_49": "tadārammaṇassa javanena saha viruddhattā. Upekkhā tadā rammaṇassa ca ārammaṇena saha",
  "anya-e0401n3:15_50": "viruddhattā. Na hi ati iṭṭhārammaṇe upekkhā tadārammaṇaṁ pavattati. Mahaggata paññattā",
  "anya-e0401n3:15_51": "rammaṇesu pana ubhayampi tadārammaṇaṁ nuppajjatiyeva. Na ca mūlabhavaṅga sambhavo",
  "anya-e0401n3:15_52": "atthi. Kasmā, javanena saha viruddhattāti.",
  "anya-e0401n3:16_0": "“Ettha cā”tiādīsu. “Sabba dhammesū”ti sabbesu ārammaṇa dhammesu. “Pathama samannāhāro”ti",
  "anya-e0401n3:16_1": "āvajjana kiccaṁ āha. Suttanta pāṭhe. “Tajjo”ti tena ārammaṇānaṁ āpātā gamanena jāto.",
  "anya-e0401n3:16_2": "“Tajjo”ti vā tadanurūpotipi vadanti. “Viññāṇabhāgassā”ti cakkhu dvārika viññāṇa koṭṭhāsassa.",
  "anya-e0401n3:16_3": "“Yato”ti yasmiṁ kāle. Kathaṁ āvajjanena vinā nuppajjatīti āha “sace āvajjanenā”tiādiṁ.",
  "anya-e0401n3:16_4": "“Ettha siyā”tiādīsu. Yathā pana nirāvajjanaṁ hoti bhinnā rammaṇañca, evaṁ tathāti",
  "anya-e0401n3:16_5": "yojanā. “Ekassapī”ti ekassa āgantuka bhavaṅgassapi natthi doso. Mahāaṭṭhakathāyañca",
  "anya-e0401n3:16_6": "natthi. Aṭṭhasāliniyaṁ pana atthiyeva. “Savipphandanattā”ti ettha attho savipphārikanti",
  "anya-e0401n3:16_7": "pade vuttanayena veditabbo. “Itare sañcā”ti mahaggatalokuttara javanānañca. Kāni",
  "anya-e0401n3:16_8": "ci parittārammaṇānipi samānāni. Yadi tadārammaṇū panissa yassa kāmabhavaṅgassa abhāvato",
  "anya-e0401n3:16_9": "tadārammaṇāni rūpārūpa brahmānaṁ nuppajjanti. Evaṁ sati, cakkhusota dvārika cittānipi",
  "anya-e0401n3:16_10": "rūpa brahmānaṁ nuppajjeyyunti āha “cakkhu sotaviññāṇāni panā”tiādiṁ. “Indriyappavatti",
  "anya-e0401n3:16_11": "ānubhāvato”ti cakkhu vatthu sotavatthu saṅkhātānaṁ indriya vatthūnaṁ rūpa brahma",
  "anya-e0401n3:16_12": "santāne pavattattā tesaṁ pavatti ānubhāvato cakkhu sotaviññāṇāni rūpabrahmānaṁ pavattantiye",
  "anya-e0401n3:16_13": "vāti dassetuṁ “sampaṭicchana santīraṇānī”tiādi vuttaṁ. “Vikappabalevā”ti kāmakusalā",
  "anya-e0401n3:16_14": "kusalānaṁ viya vividhena ākārena kappetvā pakappetvā ārammaṇaggahasāmatthiyevāsati.",
  "anya-e0401n3:16_15": "“Appanāpatta bhāvanā kammavisese vā”ti ettha abhiññā javanāni viya mahaggata vipāka",
  "anya-e0401n3:16_16": "lokuttara vipākāni viya cāti vattabbaṁ. “Aṭṭhakathāyaṁ”ti paṭicca samuppāda vibhaṅgaṭṭhakathāyaṁ.",
  "anya-e0401n3:16_17": "“Vibhāvaniyaṁ vutta kāraṇānī”ti aṭṭhakathāto āharitvā vibhāvaniyaṁ vuttāni ‘ajanakattā",
  "anya-e0401n3:16_18": "janaka samānattā bhāvato’tiādīni kāraṇāni.",
  "anya-e0401n3:17_0": "140. Javana niyame. Aṭṭhakathāyampi chakkhattuṁ pavatti vuttā. Yathāha sace pana",
  "anya-e0401n3:17_1": "balavā rammaṇaṁ āpātāgataṁ hoti. Kriyamanodhātuyā bhavaṅge āvaṭṭite cakkhuviññāṇādīni",
  "anya-e0401n3:17_2": "uppajjanti. Javanaṭṭhāne pana pathamakāmāvacara kusala cittaṁ javanaṁ hutvā chasattavāre",
  "anya-e0401n3:17_3": "javitvā tadārammaṇassa vāraṁ detīti. “Mudutara bhāvenā”ti mātukucchimhi ṭhitakālevā",
  "anya-e0401n3:17_4": "sampati jātakāle vā vatthussa atimudubhāvena. “Kenaciupadduta bhāvenā”ti bāḷhagelaññajātakāle",
  "anya-e0401n3:17_5": "kenaci vātapittasemhādinā upadduta bhāvena. “Ajjhotthaṭa bhāvenā”ti tassa vevacanamattaṁ.",
  "anya-e0401n3:17_6": "Mandībhūto vego yesaṁ tāni mandībhūta vegāni. “Asayha rūpehī”ti dukkhamasabhāvehi.",
  "anya-e0401n3:17_7": "Abhibhūtānaṁ sattānaṁ. Tañca kho vacanaṁ pākatika sattānaṁ vaseneva vuttaṁ. Na sattavisesānaṁ",
  "anya-e0401n3:17_8": "vasena. Evaṁ sati, sattavisesānaṁ vasena kathaṁ daṭṭhabbanti āha “ye panā”tiādiṁ.",
  "anya-e0401n3:17_9": "“Uparī”ti maraṇuppattiṭṭhāne. “Vuttañhī”ti visuddhi magge vuttameva. “Yamakappāṭihāriyaṁ”ti",
  "anya-e0401n3:17_10": "yugaḷavatthūnaṁ ekato pavatta acchariya kammaṁ. “Dve jhānaṅgānī”ti upekkhekaggatā jhānaṅgāni.",
  "anya-e0401n3:18_0": "“Yogakammasiddhiyā”ti bhāvanānu yogakammasiddhassa. Iddhi vikubbanaṁ nāma iddhiyā",
  "anya-e0401n3:18_1": "nānākammakaraṇaṁ. “Siddhiyā evā”ti sijjha natthāya eva. Attano anantare eva uppannaṁ",
  "anya-e0401n3:18_2": "phalaṁ etissāti ānantarikapphalā. Maggacetanā. “Itī”ti tasmā. “Mandassā”ti manda",
  "anya-e0401n3:18_3": "puggalassa. “Tikkhassā”ti tikkha puggalassa. Tīṇi phalacittāni. “Payogābhisaṅkhārassā”ti",
  "anya-e0401n3:18_4": "pathamajjhānato paṭṭhāya samatha vipassanāyuganandhappavatti saṅkhātassa pubbappayogābhisaṅkhārassa.",
  "anya-e0401n3:18_5": "“Akatādhikārassā”ti āsanne purimabhave akata jhānaparikammassa puggalassa. Sabbesampi",
  "anya-e0401n3:18_6": "phalaṭṭhānaṁ ciṇṇavasibhāvāneva hontīti yojanā.",
  "anya-e0401n3:19": "Javananiyamoniṭṭhito.",
  "anya-e0401n3:20_0": "141. Duhetukādīsu. Jāti dvihetukādayo eva adhippetāti vuttaṁ “paṭisandhiviññāṇa sahagatā”tiādiṁ.",
  "anya-e0401n3:20_1": "“Tesaṁ dvinnaṁ pī”ti dvihetukānampi ahetukānampi. Bhusojhāna maggaphalāni vārenti",
  "anya-e0401n3:20_2": "nīvārentīti āvaraṇāni. Vipākāni ca tāni āvaraṇāni cāti viggaho. “Vipākānī”ti ahetuka",
  "anya-e0401n3:20_3": "dvihetuka vipākāni. Tehi gahitappaṭisandhikānaṁ imasmiṁ bhavejhāna maggaphalappaṭilābho",
  "anya-e0401n3:20_4": "nāma natthi. Tenāha “vipākāvaraṇa sabbhāvato”tiādiṁ. “Tesaṁ”ti duggati ahetuka puggalānaṁ.",
  "anya-e0401n3:20_5": "Puggalānanti vuttaṁ hoti. Na labbhantīti sambandho. “Itaresaṁ”ti tato aññesaṁ sugati ahetuka puggalānaṁ.",
  "anya-e0401n3:21_0": "“Ettha siyā”tiādīsu. Duggati pariyāpannānañca ahetukānaṁ. “Mūlabhavaṅge”tiādimhi",
  "anya-e0401n3:21_1": "paṭisandhi cittaṁ hutvā āgate mūlabhavaṅge. “Yaṁ kiñcī”ti yaṁ kiñci bhavaṅgaṁ. “Vuccate”ti",
  "anya-e0401n3:21_2": "visajjanā vuccate. “Sabba aṭṭhakathāsu paṭikkhitto”ti aṭṭhasāliniyaṁ tāva vipākuddhārakathāyaṁ",
  "anya-e0401n3:21_3": "soḷasasu kāmāvacara kusala vipākesu aṭṭhannaṁ ahetuka vipākānaṁ eva āpāyikesu sattesu",
  "anya-e0401n3:21_4": "uppattiṁ dasseti. Na aṭṭhannaṁ sahetuka vipākānaṁ. Tathā paṭicca samuppādaṭṭha kathāsu",
  "anya-e0401n3:21_5": "ca viññāṇa padavaṇṇanāsu aññāsu ca abhidhammāvatārādīsūti evaṁ sabbaṭṭhakathāsu paṭikkhittā",
  "anya-e0401n3:21_6": "nāma hoti. “Yogasā dhanīyattā”ti payogena sādhetabbattā. Kusalākusalāni hi vaḍḍhetuṁ",
  "anya-e0401n3:21_7": "vā hāpetuṁ vā payoge kate vaḍḍhanti ceva hāyanti ca. Ñāṇavippayuttabhūtaṁ gahetuṁ",
  "anya-e0401n3:21_8": "yuttaṁ. Kasmā, ahetukassa bhavaṅgassāti vuttassa mūlabhavaṅgassa ahetukattā. “Dvinnampi",
  "anya-e0401n3:21_9": "ahetukānaṁ”ti duggati ahetukānañca sugati ahetukānañca. “Aparepanā”tiādi vibhāvaniyaṁ",
  "anya-e0401n3:21_10": "āgato apare vādo. Vuttañhi tattha ‘aparepana yathā ahetukānaṁ sahetuka tadārammaṇaṁ",
  "anya-e0401n3:21_11": "hoti, evaṁ dvihetukānaṁ tihetuka tadārammaṇaṁpī’ti vaṇṇenti. Tesaṁmatānurodhena ca",
  "anya-e0401n3:21_12": "idhapi ñāṇasampayutta vipākappaṭikkhepo ahetukeyeva sandhāyāti vadantīti. Taṁ pana",
  "anya-e0401n3:21_13": "vipākuddhārakathāyaṁ ‘ettheva dvādasa kamaggopī’ti ca, ettheva dasakamaggopī’ti ca",
  "anya-e0401n3:21_14": "āgatehi na sameti. Tattha hi soḷasasukusalavipākesu dvihetuka kammanibbattānaṁ dvinnaṁ",
  "anya-e0401n3:21_15": "dvihetukāhetuka puggalānaṁ cattāri ñāṇasampayutta vipākāni vajjetvā dvādasa kamaggo",
  "anya-e0401n3:21_16": "nāma hoti. Puna sesesu dvādasa vipākesupi asaṅkhārika kammanibbattānaṁ dve ñāṇavippayutta",
  "anya-e0401n3:21_17": "sasaṅkhārika vipākāni, sasaṅkhārika kammanibbattānañca dve ñāṇavippayutta asaṅkhārika",
  "anya-e0401n3:21_18": "vipākāni vajjetvā dutiyatthera vāde dasakamaggo nāma hotīti. Ettha pana dvi hetukopi",
  "anya-e0401n3:21_19": "puggalo adhikena chandena vā vīriyena vā cittena vā yutto pariyatti dhammaṁ vā nānāvijjāsippāni",
  "anya-e0401n3:21_20": "vā bahuṁ gaṇheyya, suṇeyya, dhāreyya, vāceyya, cinteyya. Athassa ñāṇasampayutta javanaṁ",
  "anya-e0401n3:21_21": "bahulaṁ samudā careyya. Tadā tassa nānākammena javanānu rūpaṁ ñāṇasampayutta tadārammaṇaṁ",
  "anya-e0401n3:21_22": "na na sambhavatīti vuttaṁ. Taṁ yuttaṁ viya dissatīti. “Aṭṭhakathāyaṁ pihi. La. Vuttā”ti",
  "anya-e0401n3:21_23": "kathaṁ vuttā. Etāni hi manussesu ca kāmāvacara devesu ca puññavantānaṁ dvihetukati",
  "anya-e0401n3:21_24": "hetukānaṁ paṭisandhikāle paṭisandhi hutvā vipaccantītiādinā vuttāti. Te pana tividhā,",
  "anya-e0401n3:21_25": "navavidhāti sambandho. “Tesaṁ tabbhāvo”ti kusalānaṁ kusalabhāvo, akusalānaṁ akusalabhāvo.",
  "anya-e0401n3:21_26": "“Sikkhana dhammayuttā”ti tīhi sikkhāhi pahātabbānaṁ kilesānaṁ atthitāya sikkhitabbatā",
  "anya-e0401n3:21_27": "pakatiyaṁ ṭhitāti adhippāyo.“Heṭṭhimānañcā”ti heṭṭhima phalānañca. Yāniyānisakāni",
  "anya-e0401n3:21_28": "yathāsakaṁ. “Uparimānaṁ”ti uparimānaṁ puggalānaṁ. “Pariniṭṭhita sikkhā kiccattā”ti",
  "anya-e0401n3:21_29": "sikkhā kiccaṁ nāma kilesa dhammānaṁ pahānatthāya eva hotīti tesu sabbaso pahīnesu",
  "anya-e0401n3:21_30": "sikkhā kiccaṁ pariniṭṭhitaṁ hoti. Evaṁ pariniṭṭhita sikkhā kiccattā. Suṭṭhu bhabboti",
  "anya-e0401n3:21_31": "sambhavo. Sambhavoti visesana padametanti āha “yathā sambhavaṁ”ti.",
  "anya-e0401n3:22_0": "142. “Etthevā”ti etasmiṁ kāmaloke eva. “Taṁ taṁ pasādarahitānaṁ”ti tenatena pasādena",
  "anya-e0401n3:22_1": "rahitānaṁ. Tasmiṁ tasmiṁ dvāre uppannāni taṁ taṁ dvārikāni. Catusaṭṭhivīthi cittāni.",
  "anya-e0401n3:22_2": "Dve cattālīsa vīthi cittāni. “Brahmaloke vā”tiādīsu. Idaṁ aṭṭhakathā vacanaṁ. Yathāha",
  "anya-e0401n3:22_3": "rūpabhave catunnaṁ viññāṇānaṁ, tatheva paccayo. Pavatte, nopaṭisandhiyaṁ. Soca kho",
  "anya-e0401n3:22_4": "kāmāvacare aniṭṭha rūpadassana saddasavanavasena, brahmaloke pana aniṭṭhā rūpādayo",
  "anya-e0401n3:22_5": "nāma natthi. Tathā kāmāvacara devaloke pīti. Tāni cattāri cittāni. “Tatthā”ti tasmiṁ",
  "anya-e0401n3:22_6": "rūpaloke. Vibhāvanipāṭhe. “Idhā”ti imasmiṁ vacane. “Taṁ taṁ bhūmi pariyāpanne”ti",
  "anya-e0401n3:22_7": "tissaṁ tissaṁ bhūmiyaṁ pariyāpanne. Sesamettha suviññeyyaṁ.",
  "anya-e0401n3:23": "Vīthisaṅgahadīpaniyāanudīpanā niṭṭhitā."
}