{
  "atk-abh03a43:0": "4. Dhātuyamakaṁ",
  "atk-abh03a43:1_0": "1-19. Idāni teyeva mūlayamake desite kusalādidhamme dhātuvasena saṅgaṇhitvā āyatanayamakānantaraṁ",
  "atk-abh03a43:1_1": "desitassa dhātuyamakassa vaṇṇanā hoti. Tattha āyatanayamake vuttanayeneva pāḷivavatthānaṁ",
  "atk-abh03a43:1_2": "vetidabbaṁ. Idhāpi hi paṇṇattivārādayo tayo mahāvārā, avasesā antaravārā ca saddhiṁ",
  "atk-abh03a43:1_3": "kālappabhedādīhi āyatanayamake āgatasadisāyeva. Idhāpi ca yamakapucchāsukhatthaṁ",
  "atk-abh03a43:1_4": "paṭipāṭiyā ajjhattikabāhirā rūpadhātuyova vatvā viññāṇadhātuyo vuttā. Dhātūnaṁ pana",
  "atk-abh03a43:1_5": "bahuttā idha āyatanayamakato bahutarāni yamakāni, yamakadiguṇā pucchā, pucchādiguṇā",
  "atk-abh03a43:1_6": "ca atthā honti. Tattha cakkhudhātumūlakādīsu yamakesu labbhamānānaṁ yamakānaṁ atthavinicchayo",
  "atk-abh03a43:1_7": "āyatanayamake vuttanayeneva veditabbo. Taṁsadisāyeva hettha atthagati, teneva ca",
  "atk-abh03a43:1_8": "kāraṇena pāḷipi saṅkhittā. Pariññāvāro pākatikoyevāti.",
  "atk-abh03a43:2": "Dhātuyamakavaṇṇanā niṭṭhitā."
}