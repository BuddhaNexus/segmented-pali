{
  "tha-ap367:0.1": "Therāpadāna ",
  "tha-ap367:0.2": "Mandāravapupphiyavagga ",
  "tha-ap367:0.3": "5. Aṅkolapupphiyattheraapadāna ",
  "tha-ap367:1.1": "“Padumo nāma sambuddho, ",
  "tha-ap367:1.2": "cittakūṭe vasī tadā; ",
  "tha-ap367:1.3": "Disvāna taṁ ahaṁ buddhaṁ, ",
  "tha-ap367:1.4": "sayambhuṁ aparājitaṁ. ",
  "tha-ap367:2.1": "Aṅkolaṁ pupphitaṁ disvā, ",
  "tha-ap367:2.2": "ocinitvānahaṁ tadā; ",
  "tha-ap367:2.3": "Upagantvāna sambuddhaṁ, ",
  "tha-ap367:2.4": "pūjayiṁ padumaṁ jinaṁ. ",
  "tha-ap367:3.1": "Ekattiṁse ito kappe, ",
  "tha-ap367:3.2": "yaṁ pupphamabhipūjayiṁ; ",
  "tha-ap367:3.3": "Duggatiṁ nābhijānāmi, ",
  "tha-ap367:3.4": "buddhapūjāyidaṁ phalaṁ. ",
  "tha-ap367:4.1": "Paṭisambhidā catasso, ",
  "tha-ap367:4.2": "…pe… ",
  "tha-ap367:4.3": "kataṁ buddhassa sāsanaṁ”. ",
  "tha-ap367:5.1": "Itthaṁ sudaṁ āyasmā aṅkolapupphiyo thero imā gāthāyo abhāsitthāti. ",
  "tha-ap367:6.1": "Aṅkolapupphiyattherassāpadānaṁ pañcamaṁ. "
}