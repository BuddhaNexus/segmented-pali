{
  "tha-ap360:0.1": "Therāpadāna ",
  "tha-ap360:0.2": "Saddasaññakavagga ",
  "tha-ap360:0.3": "8 Mañcadāyakattheraapadāna ",
  "tha-ap360:1.1": "“Vipassino bhagavato, ",
  "tha-ap360:1.2": "lokajeṭṭhassa tādino; ",
  "tha-ap360:1.3": "Ekaṁ mañcaṁ mayā dinnaṁ, ",
  "tha-ap360:1.4": "pasannena sapāṇinā. ",
  "tha-ap360:2.1": "Hatthiyānaṁ assayānaṁ, ",
  "tha-ap360:2.2": "dibbayānaṁ samajjhagaṁ; ",
  "tha-ap360:2.3": "Tena mañcakadānena, ",
  "tha-ap360:2.4": "pattomhi āsavakkhayaṁ. ",
  "tha-ap360:3.1": "Ekanavutito kappe, ",
  "tha-ap360:3.2": "yaṁ mañcamadadiṁ tadā; ",
  "tha-ap360:3.3": "Duggatiṁ nābhijānāmi, ",
  "tha-ap360:3.4": "mañcadānassidaṁ phalaṁ. ",
  "tha-ap360:4.1": "Paṭisambhidā catasso, ",
  "tha-ap360:4.2": "…pe… ",
  "tha-ap360:4.3": "kataṁ buddhassa sāsanaṁ”. ",
  "tha-ap360:5.1": "Itthaṁ sudaṁ āyasmā mañcadāyako thero imā gāthāyo abhāsitthāti. ",
  "tha-ap360:6.1": "Mañcadāyakattherassāpadānaṁ aṭṭhamaṁ. "
}