{
  "anya-e1202n2:0": "Cūḷāmaṇidussa thupadvayakathā",
  "anya-e1202n2:1_0": "9. Bodhisatto pabbajitvā anukkamena rājagahaṁ gantvā tattha piṇḍāya caritvā paṇḍava",
  "anya-e1202n2:1_1": "pabbatapabbhāre nisinno magadharājena rajjena nimantiyamāno taṁ paṭikkhipitvā sabbaññutaṁ",
  "anya-e1202n2:1_2": "patvā tissavijitaṁ āgamanatthāyatenagahita paṭiñño āḷāraṁ-uddakañca upasaṅkamitvā",
  "anya-e1202n2:1_3": "tesaṁ santike adhigatavisesena aparituṭṭho chabbassāni mahāpadhānaṁ padahitvā visākha",
  "anya-e1202n2:1_4": "puṇṇama divase senāninigame sujātāya dinnapāyāsaṁ paribhuñjitvā nerañjarāya nadiyā",
  "anya-e1202n2:1_5": "suvaṇṇapātiṁ pavāhetvā nerañjarāya tīre mahāvanasaṇḍe nānāsamāpattīhi divābhāgaṁ",
  "anya-e1202n2:1_6": "vitināmetvā sāyaṇha samaye sotthiyena dinnaṁ tiṇamuṭṭhiṁ gahetvā kāḷena nāgarājena",
  "anya-e1202n2:1_7": "abhitthutaguṇo bodhimaṇḍaṁ āruyha tiṇāni. Sattharitvā na tāvīmaṁ pallaṅkaṁ bhiṇdissāmi",
  "anya-e1202n2:1_8": "yāva me anupādāya āsavehi cittaṁ vimuccissatī’’ti paṭiññaṁ katvā pācīna dāsābhimukho",
  "anya-e1202n2:1_9": "nisīditvā-sūriye anatthamiteyeva mārabalaṁ vidhametvā paṭhamayāme pubbe nivāsañāṇaṁ",
  "anya-e1202n2:1_10": "majjhimayāme cutūpapātañāṇaṁ patvā pacchimayāmāvasāne dasabala catuvesārajjādi sabbaguṇapatimaṇḍitaṁsabbaññutañāṇaṁ",
  "anya-e1202n2:1_11": "paṭivijjhitvā satta sattāhaṁ bodhisamīpeyeva vītināmetvā aṭṭhame sattāhe ajapāla",
  "anya-e1202n2:1_12": "nigrodhamūle nisinno dhammagambhīratā paccavekkhanena appossukkataṁ āpajjamāno dasadahassī",
  "anya-e1202n2:1_13": "mahābrahma parivārena sahampati mahābrahmunā āyācita dhammadesano buddhacakkhunā",
  "anya-e1202n2:1_14": "lokaṁ olokento brahmuno ajjhesanaṁ ādāya kassa nu kho paṭhamaṁ dhammaṁ deseyyanti",
  "anya-e1202n2:1_15": "olokento āḷāruddakānaṁ kālakatabhāvaṁ ñatvā pañcavaggīyānaṁ bhikkhunaṁ bahūpakārataṁ",
  "anya-e1202n2:1_16": "anussaritvā uṭṭhāyāsanā kāsipuraṁ gacchanto antarāmagge upakena saddhiṁ mantetvā",
  "anya-e1202n2:1_17": "āsāḷahipuṇṇama divase isipatane migadāye pañca vaggiyānaṁ bhikkhunaṁ vasanaṭṭhānaṁ",
  "anya-e1202n2:1_18": "patvā te ananucchavikena āvuso vādena samudācarante aññāpetvā dhammacakkaṁ pavattento",
  "anya-e1202n2:1_19": "aññākoṇḍaññattherapamukhe aṭṭhārasa koṭiyo amatapānaṁ pāyesi.",
  "anya-e1202n2:2_0": "Tato paṭṭhāya cattālīsa saṁvaccharāni ṭhatvā caturāsīti dhammakkhaṇdha sahassāni",
  "anya-e1202n2:2_1": "desetvā gaṇanapathamatīte satte bhavakantārato santāretvā sabbabuddhakiccāni niṭṭhapetvā",
  "anya-e1202n2:2_2": "kusinārāyaṁ upavattane mallānaṁ sālavane yamakasālāna mantare uttasīsakaṁ paññatte",
  "anya-e1202n2:2_3": "mañcake visākhapuṇṇama divase dakkhiṇena passena sato sampajāno anuṭṭhānaseyyāya",
  "anya-e1202n2:2_4": "nipajji. Tadā kira bhagavato pūjāya yamakasālā sabbapāliphullā mūlato paṭṭhāya yāva",
  "anya-e1202n2:2_5": "aggā ekacchannā ahesuṁ. Na kevalañca yamakasālāyeva sabbepi rukkhasākhā sabbapāliphullāva ahesuṁ.",
  "anya-e1202n2:3_0": "Na kevalañca tasmiṁyeva uyyāne sakalepi dasasahassa cakkavāḷe phalupaga rukkhā phalaṁ",
  "anya-e1202n2:3_1": "gaṇhiṁsu. Sabbarukkhānaṁ khaṇdhesu khaṇdha padumāni, valalīsu valalipadumāni. Ākāse",
  "anya-e1202n2:3_2": "ullokapadumāni, pathavitalaṁ bhiṇditvā daṇḍakapadumāni pupphiṁsu. Sabbo mahā samuddo",
  "anya-e1202n2:3_3": "pañcavaṇṇa padumasañchanno ahosi tiyojana sahassavitthato pana himavā ghanabaddhamorapiñchakalāpo",
  "anya-e1202n2:3_4": "viya nirantaraṁ mālādāmagavakkhito viya suṭṭhu pīḷetvā ābaddhapupphavaṭaṁsako viya",
  "anya-e1202n2:3_5": "supūrita pupphacaṅgeṭakaṁ viya ca atiramaṇīyo ahosi.",
  "anya-e1202n2:4_0": "Yamakasālā bhummadevatāni sañcālitakkhaviṇdhaṭapā tathāgatasarīrassa uparipupphāni",
  "anya-e1202n2:4_1": "vikiranti. Dibbānipi maṇdārava pupphāni antalikkhā patanti. Tāni honti suvaṇṇa vaṇṇāni",
  "anya-e1202n2:4_2": "paṇṇacchattappamāṇāni mahātumbamattaṁ reṇu gaṇhanti na kevalañca maṇdārava pupphāneca,",
  "anya-e1202n2:4_3": "aññānipi sabbāni pāricchattaka pupphādīni suvaṇṇavaṅgoṭakāni rajatacaṅgoṭakāni ca",
  "anya-e1202n2:4_4": "pūretvā pūretvā tidasa purepi brahmalokepi ṭhitāhi devatāhi vividhāni antarā avippakiṇṇāneva",
  "anya-e1202n2:4_5": "hutvā āgantvā pattakiṁjakkha reṇu cuṇṇehi tathāgatassa sarīrameva okīranti na kevalañca",
  "anya-e1202n2:4_6": "devatānaṁyeva nāga supaṇṇa manussānampi upakappana caṇdana cuṇṇāni na kevalañca caṇdanacuṇṇāneva",
  "anya-e1202n2:4_7": "kāḷānusārī tagara lohitacaṇdanādi sabbagaṇdhajātacuṇṇāni, haritālañjana suvaṇṇa rajata",
  "anya-e1202n2:4_8": "cuṇṇāni, sabbagaṇdhavāsa vikatiyo suvaṇṇa rajatādisamugge pūretvā cakkavāḷa mukhavaṭṭiādisu",
  "anya-e1202n2:4_9": "ṭhitāhi devatāhi paviddhā antarā avippakiritvā tathāgatasseva sarīraṁ okiranti dibbānipi",
  "anya-e1202n2:4_10": "turiyāni antalikkhe vajjanti. Na kevalañca tāniyeva sabbānipi tantibaddha cammapariyonaddha",
  "anya-e1202n2:4_11": "susirādi bhedāni dasasahassacakkavāḷe deva-nāgava-supaṇṇa-manussānaṁ turiyāni ekacakkavāḷe",
  "anya-e1202n2:4_12": "sannipatitvā antalikkhe vajjanti.",
  "anya-e1202n2:5_0": "Varacāraṇadevatā kira nāmekā dīghāyukā devatā mahāpuriso manussapathe nibbattitvā",
  "anya-e1202n2:5_1": "buddho bhavissatīti sutva paṭisaṇdhidivase gaṇhitvā gamissāmāti mālā ganthituṁ ārabhiṁsu",
  "anya-e1202n2:5_2": "tā gaṇthamānāva mahāpurise mātukucchiyaṁ nibbatte tumbhe kassa gaṇthathāti vuttā",
  "anya-e1202n2:5_3": "na tāva tiṭṭhāti kucchito nikkhamana divase gahetvā gamissāmāti āhaṁsu puna nikkhentoti",
  "anya-e1202n2:5_4": "sutvā mahābhinikkhamanadivase gamissāmāti mahābhinikkhamanaṁ nikkhantoti sutvā abhisambodhi",
  "anya-e1202n2:5_5": "divase gamissāmāti. Ajja abhisambuddhoti sutvā dhammacakkappavattanadivase gamissāmāti",
  "anya-e1202n2:5_6": "dhammacakkaṁ pavattayīti sutvā yamakapāṭihāriyadivase gamissāmāti. Ajja yamakapāṭihāriyaṁ",
  "anya-e1202n2:5_7": "karīti sutvā devo rohanadivase gamissāmāti. Ajja devorohanaṁ karīti sutvā āyusaṅkhārossajjane",
  "anya-e1202n2:5_8": "gamissāmāti āyusaṅkhāraṁ ossajīti sutvā na tāva niṭṭhāti parinibbānadivase gamissāmāti?",
  "anya-e1202n2:6_0": "Ajja bhagavā yamakasālānamantare dakkhiṇena passena sato sampajāno sīhaseyyaṁ upagato",
  "anya-e1202n2:6_1": "balava paccusamaye parinibbāyissati tumhe kassa gaṇthathāti vuttā pana kinnāmetaṁ",
  "anya-e1202n2:6_2": "ajjeva mātukucchiyaṁ paṭisaṇdhiṁ gaṇhi ajjeva kucchito nikkhanto, ajjeva mahābhinikkhamanaṁ",
  "anya-e1202n2:6_3": "nikkhami. Ajjevabuddho ahosi ajjeva dhammacakkaṁ pavattayi. Ajjeva yamakapāṭihāriyaṁ",
  "anya-e1202n2:6_4": "akāsi. Ajjeva devalokā otinaṇṇā. Ajjeva āyusaṅkharaṁ ossaji. Ajjeva kira parinibbuto.",
  "anya-e1202n2:6_5": "Nanu nāma dutiya divase yāgupāna kālamattampi ṭhātabbaṁ assa, dasa pāramiyo pūretvā",
  "anya-e1202n2:6_6": "buddhattaṁ pattassa nāma ananucchavikanti apari niṭṭhitāva mālāyo gahetvā āgamma",
  "anya-e1202n2:6_7": "anto cakkavāḷe okāsaṁ ālabhamānā cakkavāḷa mukhavaṭṭiyaṁ labhitvā ādhāvantiyo hatthena",
  "anya-e1202n2:6_8": "hatthaṁ gīvāya gīvaṁ gahetvā tīṇi ratanāni ārabbhadvattiṁsamahapurisalakkhaṇāni chabbaṇṇaraṁsiyo",
  "anya-e1202n2:6_9": "dasapāramiyo addhacchaṭṭhāni jātakasatāni cuddassa buddhañāṇāni ārabbha gāyitvā tassa",
  "anya-e1202n2:6_10": "tassa avasāne sahāya he sahāya heti vadanti. Idametaṁ paṭiccavuttaṁ-dibbānipi saṁgītāni",
  "anya-e1202n2:6_11": "antalikkhe vattantiti.",
  "anya-e1202n2:7_0": "Bhagavā pana evaṁ mahatiyā pūjāya vattamānayā paṭhamayāme mallānaṁ dhammaṁ desesi",
  "anya-e1202n2:7_1": "majjhimayāme subhaddassa dhammaṁ desetvā taṁ maggaphale patiṭṭhāpesi pacchimayāme",
  "anya-e1202n2:7_2": "bhikkhu ovaditvā balava paccūsa samaye mahāpathaviṁ kampento anupādisesāya nibbānadhātuyā",
  "anya-e1202n2:7_3": "parinibbāyi parinibbute pana bhagavati lokanāthe ānaṇdatthero mallarājunaṁ taṁ pavattiṁ",
  "anya-e1202n2:7_4": "āroceti te sutvāva gaṇdhamālaṁ sabbañca tālāvacaraṁ pañca ca dussayugasatāni ādāya",
  "anya-e1202n2:7_5": "gantvā bhagavato sarīraṁ naccehi - gītehi - vāditehi - mālehi - gaṇdhehi sakkarontā",
  "anya-e1202n2:7_6": "garukarontā mānentā - pūjentā celavitānāni karontā maṇḍala mālāni paṭiyādentā evaṁ",
  "anya-e1202n2:7_7": "tā divasaṁ vītināmesuṁ.",
  "anya-e1202n2:8_0": "Atha devatānañca kosinārakānaṁ mallānañca etadahosi-ativikālo kho ajja bhagavato",
  "anya-e1202n2:8_1": "sarīra jhāpetuṁ, svedāni bhagavato sarīraṁ jhapessāmāti tathā dutiyampi divasaṁ vītināmesuṁ.",
  "anya-e1202n2:8_2": "Tathā tatiyaṁ catutthaṁ pañcamaṁ chaṭṭhampi divasaṁ vītināmesuṁ satta me divase devatā",
  "anya-e1202n2:8_3": "ca dosinārakā mallā ca bhagavato sarīraṁ dibbehi mānusakehi ca nacchehi - gītehi",
  "anya-e1202n2:8_4": "- vāditehi - mālehi - gaṇdhehi sakkāronto garukarontā mānentā pūjentā nagaramajjhena",
  "anya-e1202n2:8_5": "nīharitvā yattha makuṭabaṇdhanaṁ nāma mallānaṁ cetiyaṁ tattha nikkhipiṁsu",
  "anya-e1202n2:9_0": "Tena kho pana samayena kusinārā yāva saṇdhisamala saṁkaṭīrājannumattena odhinā maṇdārava",
  "anya-e1202n2:9_1": "pupphena satthatā hoti atha kho kosinārakā mallā bhagavato sarīraṁ cakkavattissa",
  "anya-e1202n2:9_2": "sarīraṁ viya ahatena vatthena veṭhesuṁ ahatena vatthena veṭhetvā vihatena kappāsena",
  "anya-e1202n2:9_3": "veṭhesuṁ vihatena kappāsena veṭhetvā ahatena vatthena veṭhesuṁ. Eteneva nayena pañcahiyugasatehi",
  "anya-e1202n2:9_4": "veṭhetvā āyasāya teladoṇiyā pakkhipitvā aññissā āyasāya doṇiyā paṭikujjetvā sabbagaṇdhānaṁ",
  "anya-e1202n2:9_5": "citakaṁ karitvā bhagavato sarīraṁ citakaṁ āropesuṁ. Tena kho pana samayena āyasmā",
  "anya-e1202n2:9_6": "mahā kassapo pāvāya kusināraṁ addhānamagga paṭipanno hoti mahatābhikkhusaṅghena saddhiṁ",
  "anya-e1202n2:9_7": "pañcamattehi bhikkhusatehi tena kho pana samayena there cittaṁ pasādetvā sagge nibbattā",
  "anya-e1202n2:9_8": "devatā tasmiṁ samāgame theraṁ adisvā kuhinnu kho amhākaṁ kulupaga theroti āvajjento",
  "anya-e1202n2:9_9": "antarāmaggapaṭipannaṁ disvā amhākaṁ kulupaga there avaṇdite citako mā pajjalitthāti adhiṭṭhihiṁsu.",
  "anya-e1202n2:10_0": "Atha kho cattāro mallapāmokkhā sīsaṁ nahātā ahatāni vatthāni nicatthā vī saṁratanasatikaṁ",
  "anya-e1202n2:10_1": "caṇdanacitakaṁ ālimpessāmāti aṭṭhapi solasapi dvattiṁsāpi janā hutvā yamaka ukkayo",
  "anya-e1202n2:10_2": "gahetvā tālavaṇeṭahi vijantā bhastāni dhamantā na sakkontiyeva aggiṁ gāhāpetuṁ. Atha",
  "anya-e1202n2:10_3": "kho kosinārakā mallā citakassa apajjalana kāraṇaṁ āyasmantaṁ anuruddhaṁ pucchitvaṁ",
  "anya-e1202n2:10_4": "devatānaṁ abhippāyaṁ sutvā mahākassapo kira bho pañcahi bhikkhusatehi saddhiṁ dasabalassa",
  "anya-e1202n2:10_5": "pāde vaṇdissāmīti āgacchati tasmiṁ kira anāgate citako na pajjalati kīdiso bhoso",
  "anya-e1202n2:10_6": "bhikkhu kālo odāto dīgho rasso evarūpe nāma bho bhikkhumhi ṭhito kiṁ dasabalassa",
  "anya-e1202n2:10_7": "parinibbānaṁ nāmāti deci gaṇdhamālādi hatthā paṭipathaṁ gacchiṁsu keci vīthiyo vicittā",
  "anya-e1202n2:10_8": "katvā āgamanamaggaṁ olokayamānā aṭṭhaṁsu. Atha kho āyasmā mahākassapo yena kusinārā",
  "anya-e1202n2:10_9": "makūṭabaṇdhanaṁ nāma mallānaṁ cetiyaṁ, yena bhagavato citako tenupasaṅkami. Upasaṅkamitvā",
  "anya-e1202n2:10_10": "ekaṁsaṁ cīvaraṁ katvā tikkhattuṁ citakaṁ padakkhiṇaṁ katvā āvajjentova sallakkhesi-imasmiṁ",
  "anya-e1202n2:10_11": "ṭhāne pādāti tate pādasamīpe ṭhatvā abhiññāpādakaṁ catutthajjhānaṁ samāpajjitvā vuṭṭhāya",
  "anya-e1202n2:10_12": "arasahassa patimaṇḍitā dasabalassa pādā saddhiṁ kappāsa paṭalehi pañcadussayugasatāni",
  "anya-e1202n2:10_13": "suvaṇṇadoṇiṁ vaṇdanacitakañca dvedhā katvā mayhaṁ uttamaṅge sirasi patiṭṭhahantūti",
  "anya-e1202n2:10_14": "adhiṭṭhāsi saha adhiṭṭhāna cittena tāni dussayugādini dvedhā katvā valāhakantarā",
  "anya-e1202n2:10_15": "puṇṇacaṇdo viya pādā nikkhamiṁsu.",
  "anya-e1202n2:11_0": "Thero vikasita rattapaduma sadise hatthe pasāretvā suvaṇṇavaṇṇe satthu pāde yāva",
  "anya-e1202n2:11_1": "gopphakā bāḷhaṁ gahetva attano siravare patiṭṭhāpesi mahājano taṁ acchariyaṁ disvā",
  "anya-e1202n2:11_2": "ekappahāre neva mahānādaṁ nadi. Gaṇdhamālādīhi pūjetvā yathāruciṁ vaṇdi. Eva pana",
  "anya-e1202n2:11_3": "therena ca mahājanena ca tehi ca pañcahi bhikkhusatehi vaṇdita mattetherassa hatthato",
  "anya-e1202n2:11_4": "muñcitvā alattaka vaṇṇāni bhagavato pādatālāni dāruādisu kiñci acāletvāva yathāṭṭhāne",
  "anya-e1202n2:11_5": "patiṭṭhahiṁsu. Bhagavato pādesu nikkhamantesu vā pavisantesu vā kappāsaaṁsu vā dasātantu",
  "anya-e1202n2:11_6": "vā telabiṇdu vā dārukhaṇḍaṁ vā ṭhānā calitaṁ nāma nāhosi. Sabbaṁ yathāṭṭhāne ṭhitameva",
  "anya-e1202n2:11_7": "ahosi. Uṭṭhahitvā pana atthaṅgate caṇde viya sūriye viya ca tathāgatassa pādesu antarahitesu",
  "anya-e1202n2:11_8": "mahājano mahākaṇditaṁ kaṇdi. Parinibbutakālato adhikataraṁ kāruññaṁ ahosi atha kho",
  "anya-e1202n2:11_9": "devātānubhāvena panesa citake samantato ekappahāreneva pajjali. Jhāyamānassa bhagavato",
  "anya-e1202n2:11_10": "sarīrassa chavi camma maṁsādīnaṁ neva chārikāmattampi antamaso paññāyittha na masi,",
  "anya-e1202n2:11_11": "sumana makula sadisā pana dhotamutta sadisā suvaṇṇasadisā ca dhātuyo avasissiṁsu.",
  "anya-e1202n2:12_0": "Dīghāyuka buddhānañhi sarīraṁ suvaṇṇakkhaṇdhasadisaṁ ekaghanameva hoti. Bhagavā pana",
  "anya-e1202n2:12_1": "ahaṁna ciraṁ ṭhatvā ṭhatvā parinibbāyāmi. Mayhaṁ sāsanaṁ na tāva sabbattha vitthāritaṁ,",
  "anya-e1202n2:12_2": "tasmā parinibbutassapi me sāsasamattampi dhātuṁ gahetvā attano attano vasanaṭṭhāne",
  "anya-e1202n2:12_3": "cetiyaṁ katvā paricaranto mahājano saggaparāyano hotiti dhātūnaṁ vikiraṇaṁ adhiṭṭhāsi.",
  "anya-e1202n2:12_4": "Kati panassa dhātuyo vippakiṇṇā, kati na vippakiṇṇāti catasso dāṭṭhā, dve akkhakā,",
  "anya-e1202n2:12_5": "uṇhīsanti imā sattadhātuyo na vippakiṇṇā. Sesā vippakiriṁsu. Tattha sabbakhuddakā",
  "anya-e1202n2:12_6": "dhātu sāsapa bījamattā ahosi mahādhātu majjhe bhinna taṇḍulamattā. Atimahatī majjhe",
  "anya-e1202n2:12_7": "bhinnamugga bījamattā ahosi.",
  "anya-e1202n2:13_0": "Daḍḍhe kho pana bhagavato sarīre ākāsato aggabāhumattāpi jaṅghamattāpi tālakkhaṇdhamattāpi",
  "anya-e1202n2:13_1": "udakadhārā patitvā citakaṁ nibbāpesi na kevalaṁ ākāsatoyeva parivāretvā ṭhitasālarukkhānampi",
  "anya-e1202n2:13_2": "sākhattara viṭapantarehi udakadhārā nikkhamitvā nibbāpesuṁ, bhagavato citako mahanto,",
  "anya-e1202n2:13_3": "samantā pathaviṁ bhiṇditvā taṁṅgalasīsamattā udakavaṭṭi eḷika vaṭaṁsaka sadisā gantvā",
  "anya-e1202n2:13_4": "citakameva gaṇhi mallarājāno ca suvaṇṇaghaṭe rajataghaṭe ca pūretvā ābhata nānāgaṇdhodakena",
  "anya-e1202n2:13_5": "suvaṇṇa rajatamayehi aṭṭhadantakehi vikiritvā caṇdanacitakaṁ nibbāpesuṁ. Tattha citake",
  "anya-e1202n2:13_6": "jhayamāne parivāretvā ṭhita sālarukkhānaṁ sākhantarehi viṭapantarehi pattantarehi",
  "anya-e1202n2:13_7": "ca jāle uggacchante pattaṁ vā sākhā vā daḍḍhā nāma natthi kipillikāpi makkaṭakāpi",
  "anya-e1202n2:13_8": "pāṇakāpi jālānaṁ antare neva vicaranti.",
  "anya-e1202n2:14_0": "Ākāsato patita udakadhārāsupi sālarukkhehi nikkhantौdakadhārāsupi pathaviṁ bhiṇditvā",
  "anya-e1202n2:14_1": "nikkhanta udakadhārāsupi dhammatāva pamāṇaṁ evaṁ citakaṁ nibbāpetvā pana mallarājāno",
  "anya-e1202n2:14_2": "saṇthāgāre catujātigaṇdha paribhaṇḍaṁ kāretvā lāja pañcamāni pupphāni vikiritvā upari",
  "anya-e1202n2:14_3": "celavitānaṁ baṇdhāpetvā suvaṇṇatārakāhi khacetvā tattha gaṇdhadāma mālādāma ratanadāmāni",
  "anya-e1202n2:14_4": "olambetvā satthāgārato yāva makuṭa baṇdhana saṅkhātā sīsappasādhana maṅgalasālā tāva",
  "anya-e1202n2:14_5": "ubhohi passehi sāṇikilañja parikkhepaṁ kāretvā upari celavitānaṁ baṇdhāpetvā suvaṇṇatārakāhi",
  "anya-e1202n2:14_6": "khacetvā tatthāpi gaṇdhadāma mālādāma ratanadāmāni olambetvā maṇidaṇḍehi pañcavaṇṇadhaje",
  "anya-e1202n2:14_7": "ussapetvā samantā dhajapatākā pirikkhipitvā sittasammaṭṭhāsu vīthisu kadaliyo puṇṇaghaṭe",
  "anya-e1202n2:14_8": "ca ṭhapetvā daṇḍadīpikā jāletvā alaṅkata hatthikkhaṇdhe sahadhātūhi suvaṇṇadoṇiṁ",
  "anya-e1202n2:14_9": "ṭhapetvā mālāgaṇdhādīhi pūjetvā sādhukīḷaṁ kīḷantā antonagaraṁ pavesetvā saṇthāgāre",
  "anya-e1202n2:14_10": "sarabhamaya pallaṅke ṭhapetvā upari setacchattaṁ dhārayitvā satti hatthehi purisehi",
  "anya-e1202n2:14_11": "parikkhipāpetvā hatthīhi kumbhena kumbhaṁ paharantehi parikkhipāpetvā tato assehi",
  "anya-e1202n2:14_12": "gīvāya gīvaṁ paharantehi tato rathehi āṇikoṭiyā āṇikoṭiṁ pahantehi tato yodhehi bāhūhi",
  "anya-e1202n2:14_13": "bāhuṁ paharantehi tesaṁ pariyante koṭiyā koṭiṁ paharamānehi dhanūhi parikkhipāpesuṁ.",
  "anya-e1202n2:15_0": "Iti samantā yojanappamāṇaṁ ṭhānaṁ sannāhagacchitaṁ viya katvā ārakkhaṁ saṁvidahiṁsu.",
  "anya-e1202n2:15_1": "Kasmā panete evamakaṁsūti. Ito purimesu dvīsu sattāhesu te bhikkhusaṅghassa ṭhānanisajjokāsaṁ",
  "anya-e1202n2:15_2": "karontā khādanīya bhojanīyaṁ saṁvidahantā sādhukīḷāya okāsaṁ na labhiṁsu tato tesaṁ",
  "anya-e1202n2:15_3": "ahosi - imaṁ sattāhaṁ sādhukīḷaṁ kīḷissāma. Ṭhānaṁ kho panetaṁ vijjati yaṁ amhākaṁ",
  "anya-e1202n2:15_4": "pamattabhāvaṁ ñatvā kocīdeva āgantvā dhātuyo gaṇhayya-tasmā ārakkhaṁ ṭhapetvā kīḷissāmāti tena te evamakaṁsu.",
  "anya-e1202n2:16_0": "Atha kho assosi kho rājā māgadho ajātasattu bhagavā kira kusinārāyaṁ parinibbutoti",
  "anya-e1202n2:16_1": "kathaṁ assosi paṭhamamevassa amaccā sutvā cintayiṁsu? Satthā nāma parinibbuto, na",
  "anya-e1202n2:16_2": "so sakkā puna āhariṁtu pothujjanika saddhāya pana amhākaṁ raññā sadiso natthi. Sace",
  "anya-e1202n2:16_3": "esa imināva niyāmena suṇissati, hadayamassa eḷissati rājā kho panambhehi anurakkhitabboti",
  "anya-e1202n2:16_4": "te tisso suvaṇṇadoṇiyo āharitvā catumadhurassa pūretvā rañño santikaṁ gantvā etadavocuṁ.",
  "anya-e1202n2:16_5": "Dve amhehi supinako diṭṭho tassa paṭighātatthaṁ tumhehi dukūlapaṭṭaṁ nivāsetvā yathā",
  "anya-e1202n2:16_6": "nāsāpuṭamattaṁ paññāyati evaṁ catumadhuradoṇiyaṁ nipajjituṁ vaṭṭatīti. Rājā atthavarakānaṁ",
  "anya-e1202n2:16_7": "vacanaṁ sutvā evaṁ hotu tātā’ti sampaṭicchitvā tathā akāsi.",
  "anya-e1202n2:17_0": "Atheko amacco alaṅkāraṁ omuñcitvā kese parikiriya yāya disāya satthā parinibbuto",
  "anya-e1202n2:17_1": "tadabhimukho hutvā añjalimpaggayha rājānaṁ āha- devamaraṇato muñcanakasatto nāma",
  "anya-e1202n2:17_2": "natthi. Amhākaṁ āyuvaddhakenā cetiyaṭṭhānaṁ puññakkhettaṁ abhisekapiṭṭhikā bhagavā",
  "anya-e1202n2:17_3": "satthā kusinārāyaṁ parinibbutoti rājā sutvā visaññī jāto catumadhuradoṇi usumaṁ muñci",
  "anya-e1202n2:17_4": "rājānaṁ ukkhipitvā dutiyāya doṇiyā nipajjāpesuṁ so saññaṁ labhitvā tāta kiṁ vadathāti",
  "anya-e1202n2:17_5": "pucchi. Satthā mahārāja parinibbutoti, puna visaññi jāto catumadhuradoṇiṁ usumaṁ",
  "anya-e1202n2:17_6": "muñci. Atha naṁ tatopi ukkhipitvā tatiyāya doṇiyā nipajjāpesuṁ so puna saññaṁ paṭilabhitvā",
  "anya-e1202n2:17_7": "tāta kiṁ vadathāti pucchi satthā mahārāja parinibbutoti. Rājā puna visaññī jāto ca",
  "anya-e1202n2:17_8": "madhuradoṇi usumaṁ muñci.",
  "anya-e1202n2:18_0": "Atha naṁ tatopi ukkhipitvā nahāpetvā matthake ghaṭehi udakaṁ āsiñciṁsu rājā saññaṁ",
  "anya-e1202n2:18_1": "paṭilabhitvā āsanā uṭṭhāya gaṇdhaparibhāvīte maṇivaṇṇakese suvaṇṇaphalaka vaṇṇāya",
  "anya-e1202n2:18_2": "piṭṭhiyaṁ pakiritvā pavāḷaṅguravaṇṇāhi suvaṭṭitaṅgulīhi suvaṇṇabimbaka vaṇṇaṁ uraṁ",
  "anya-e1202n2:18_3": "saṁsibbanto viya gahetvā paridevamāno ummattakaveseneva antaravīthiṁ otiṇṇo so alaṅkata",
  "anya-e1202n2:18_4": "nāṭaka parivuto nagarā nikkhamma jīvakambavanaṁ gantvā yasmiṁ ṭhāne nisinnena bhagavatā",
  "anya-e1202n2:18_5": "dhammo desito taṁ oloketvā bhagavā sabbaññu nanu me imasmiṁ ṭhāne nisīditvā dhammaṁ",
  "anya-e1202n2:18_6": "desayittha tumhe sokasallaṁ vinodayittha. Tumhe mayhaṁ sokasallaṁ nīharittha. Ahaṁ",
  "anya-e1202n2:18_7": "tumhākaṁ saraṇaṁ gato. Idāni pana me paṭivacanampi na detha bhagavāti punappuna paridevitvā",
  "anya-e1202n2:18_8": "nanu bhagavā ahaṁ aññadā evarūpe kāle tuṭṭhe mahābhikkhusaṅghaparivārā jambudīpatale",
  "anya-e1202n2:18_9": "cārikaṁ carathāti suṇāma idāni pana ahaṁ tumhākaṁ ananurūpaṁ ayuttaṁ pavattiṁ suṇāmīti",
  "anya-e1202n2:18_10": "evamādīni ca vattā saṭṭhimattāhi gāthāhi bhagavato guṇaṁ anussaritvā cintesi mama",
  "anya-e1202n2:18_11": "paridevite neva na sijjhati. Dasabalassa dhātuyo āharāpessāmiti mallarājunaṁ dūtañca paṇṇañca pāhesi.",
  "anya-e1202n2:19_0": "Bhagavāpi khattiyo, ahampi khattiyo, ahampi arahāmi bhagavato sarīrānaṁ thūpañca",
  "anya-e1202n2:19_1": "mahañca kāretunti pesetvā pana sace dassanti suṇdaraṁ, no ce dassanti āharaṇupāyena",
  "anya-e1202n2:19_2": "āharissāmīti caturaṅginiṁ senaṁ sannayhitvā sayampi nikkhantoyeva yathā ca ajātasattu",
  "anya-e1202n2:19_3": "evaṁ vesāliyaṁ licchavirājāno kapilavatthumhi sakyarājāno allakappake bulayo rāmagāmake",
  "anya-e1202n2:19_4": "koḷiyā veṭhadīpake brāhmaṇo pāvāyañca mallā dūtaṁ pesetvā sayampi caturaṅginiyā senāya",
  "anya-e1202n2:19_5": "nikkhamiṁsuyeva tattha pāceyyakā sabbehi āsannatarā kusinārāto tigāvutantare nagare",
  "anya-e1202n2:19_6": "vasanti. Bhagavāpi pāvaṁ pavisitvā kusināraṁ gato. Mahāparihārā panete rājāno parihārā",
  "anya-e1202n2:19_7": "kāreṁntāva pacchato jātā. Te sabbepi sattanagaravāsino āgattvā amhākaṁ dhātuyo vā",
  "anya-e1202n2:19_8": "dentu yuddhaṁ vāti kusinārā nagaraṁ parivārayiṁsu.",
  "anya-e1202n2:20_0": "Tato mallarājānoetadavocuṁ-bhagavāamhākaṁgāmakkhette parinibbuto, na mayaṁ satthu",
  "anya-e1202n2:20_1": "sāsanaṁ pahiṇimha na gattvā ānayimha. Satthā pasa sayameva āgantvā sāsanaṁ pesetvā",
  "anya-e1202n2:20_2": "amhe pakkosapesi tumhepi kho pana yaṁ tumhākaṁ gāmakkhette ratanaṁ uppajjati na taṁ",
  "anya-e1202n2:20_3": "amhākaṁ detha sadevake loke buddharatanasamaṁ ratanaṁ nāma natthi, evarūpaṁ. Uttamaṁ",
  "anya-e1202n2:20_4": "ratanaṁ labhitvā mayaṁ na dassamāti evaṁ te kalahaṁ vaḍḍhetvā na kho pana tumhehiyeva",
  "anya-e1202n2:20_5": "mātu thanato khiraṁ pītaṁ, amhehipi pītaṁ tumheyeva purisā amhe na purisā hotu hotūti",
  "anya-e1202n2:20_6": "aññamaññaṁ ahaṁkāraṁ katvā sāsana paṭisāsanaṁ pesentā aññamaññaṁ mānagajjitaṁ gajjiṁsu",
  "anya-e1202n2:20_7": "yuddhe pana sati kosinārakānaṁyeva jayo abhavissa, kasmā dhātupāsanatthaṁ āgatā devatā tesaṁ pakkhāahesuṁ.",
  "anya-e1202n2:21_0": "Tato doṇo brāhmaṇo imaṁ vivādaṁ sutvā ete rājāno bhagavate parinibbutaṭṭhāne vividaṁ",
  "anya-e1202n2:21_1": "karonti na kho panetaṁ patirūpaṁ alaṁ iminā kalahena cūpasamessāmi na nti uṇṇatappadese",
  "anya-e1202n2:21_2": "ṭhatvā dvebhāṇavāraparimāṇaṁ doṇagajjitaṁ nāma avoca tattha paṭṭhamakabhāṇavāre tāva",
  "anya-e1202n2:21_3": "ekapadampi te na jāniṁsu dutiyaka bhāṇavāra pariyosāne’ācariyassa viya bhosaddo,",
  "anya-e1202n2:21_4": "ācariyassa viya bho saddo’ti sabbe nī ravā ahesuṁ sakalajambudīpatale kira kulaghare",
  "anya-e1202n2:21_5": "jāto yebhuyyena tassa na antevāsiko nāma natthi atha so te attano vacanaṁ sutvā tuṇhībhūte",
  "anya-e1202n2:21_6": "viditvā puna etadavoca",
  "anya-e1202n2:22": "‘‘Suṇantu bhonto mama ekavākyaṁ",
  "anya-e1202n2:23": "Amhākaṁ buddho ahu khantivādo,",
  "anya-e1202n2:24": "Na hi sādhayaṁ uttama puggalassa",
  "anya-e1202n2:25": "Sarīrabhaṅge siyā sampahāro",
  "anya-e1202n2:26": "Sabbeva bhonto sahitā samaggā",
  "anya-e1202n2:27": "Sammodamānā karomaṭṭhabhāge,",
  "anya-e1202n2:28": "Vitthārikā hontu disāyu thūpā",
  "anya-e1202n2:29": "Bahujjano cakkhumato pasanno’’ti;",
  "anya-e1202n2:30_0": "Tatrāyamattho ‘‘amhākaṁ buddho ahu khantivādo‘‘ti buddhabhūmiṁ appatvāpi pāramiyo",
  "anya-e1202n2:30_1": "pūrento khantivāda tāpasakāle dhammapālakumāra kāle chaddantahatthikāle bhūridatta",
  "anya-e1202n2:30_2": "nāgarāja kāle campeyya nāgarāja kāle saṅkhapāla nāgarāja kāle mahākapikāle aññesupi",
  "anya-e1202n2:30_3": "bahūsu jātakesu paresu kopaṁ akatvā khantimeva akāsi. Khantimeva vaṇṇayi, kimaṅga",
  "anya-e1202n2:30_4": "pana etarahi iṭṭhāniṭṭhesu tādilakkhaṇaṁ patto sabbathāpi amhākaṁ buddho khantivādo ahosi.",
  "anya-e1202n2:31_0": "Tassa evaṁ vidhassa na hi sādhaya uttamapuggalassa sarīrabhaṅge siyā sampahāro, ‘‘na",
  "anya-e1202n2:31_1": "hi sādhayanti‘‘na hi sādhu ayaṁ, ‘‘sarīrabhaṅgeti sarīra bhaṅganimittaṁ dhātukoṭṭhāsahetūti",
  "anya-e1202n2:31_2": "attho ‘‘siyā sampahāro‘‘ti āyudha sampahāro na hi sādhu siyāti vuttaṁ hoti. ‘‘Sabbeva",
  "anya-e1202n2:31_3": "bhonto sahitā‘‘ti sabbeva bhavanto sahitā bhotha mā bhijjittha. ‘‘Samaggāti‘‘ kāyena",
  "anya-e1202n2:31_4": "vācāya ca ekasannipātā ekavacanā samaggā bhotha ‘‘sammodamānā‘‘ti cittenāpi aññamaññaṁ",
  "anya-e1202n2:31_5": "modamānā bhotha.’Karomaṭṭhabhāge‘‘ti bhagavatā sarīrāni aṭṭhabhāge karoma. ‘‘Cakkhumato‘‘ti",
  "anya-e1202n2:31_6": "pañcahi cakkhuhī cakkhutā buddhassa, na kevalaṁ tumheyeva bahujjano pasanno tesu",
  "anya-e1202n2:31_7": "ekopi laddhu ayutto nāma natthiti bahuṁ kāraṇaṁ vatvā saññāpesi.",
  "anya-e1202n2:32_0": "Atha sabbepi rājāno evamāhaṁsu-tena hi brāhmaṇa tvaññeva bhagavato sarīrāni aṭṭhadhā",
  "anya-e1202n2:32_1": "samaṁ suvibhattaṁ vibhajāhīti. Evaṁ bhoti kho doṇo brāhmaṇo tesaṁ rājūnaṁ paṭissutvā",
  "anya-e1202n2:32_2": "dhātuyo samaṁ suvibhattaṁ vibhaji.",
  "anya-e1202n2:33_0": "Tatrāyamanukkamo doṇo kira tesaṁ paṭissutvā suvaṇṇadoṇiṁ vivarāpesi. Rājāno āgantvā",
  "anya-e1202n2:33_1": "doṇiyaṁ yevatā suvaṇṇavaṇṇā dhātuyo disvā bhagavā sabbaññu pubbe mayaṁ tumhākaṁ dvattiṁsa",
  "anya-e1202n2:33_2": "lakkhaṇa patimaṇḍitaṁ chabbaṇṇabuddharasmikhacitaṁ suvaṇṇavaṇṇaṁ sarīraṁ addasāma",
  "anya-e1202n2:33_3": "idāni pana suvaṇṇavaṇṇā dhātuyova avasiṭṭhā jātā, na yuttamidaṁ bhagavā tumhākanti",
  "anya-e1202n2:33_4": "parideviṁsu. Brāhmaṇo tasmiṁ samaye tesaṁ pamattabhāvaṁ ñatvā dakkhiṇadāṭhaṁ gahetvā",
  "anya-e1202n2:33_5": "veṭhantare ṭhapesi atha pacchā samaṁ suvibhattaṁ vibhaji. Sabbāpi dhātuyo pākatika",
  "anya-e1202n2:33_6": "nāḷiyā soḷasa nāḷiyo ahosuṁ. Ekeka nagaravāsino dve dve nāḷiyo labhiṁsu.",
  "anya-e1202n2:34_0": "Brāhmaṇassa pana dhātuyo vibhajantasseva sakkodevānamiṇdo kena nu kho sadevakassa",
  "anya-e1202n2:34_1": "lokassa kaṅkhācchedanāya catusaccakathāya paccayabhūtā bhagavato dakkhiṇadāṭhā gahitāti",
  "anya-e1202n2:34_2": "olokento brāhmaṇena gahitāti disvā brāhmaṇo dāṭhāya anucchavikaṁ sakkāraṁ kātuṁ na",
  "anya-e1202n2:34_3": "sakkhissati gaṇhāmi nanti veṭhantarato gahetvā suvaṇṇa caṅgoṭake ṭhapetvā devalokaṁ",
  "anya-e1202n2:34_4": "netvā cuḷāmaṇī cetiye patiṭṭhāpesi brāhmaṇopi dhātuyo vibhajitvā dāṭhaṁ apassanto",
  "anya-e1202n2:34_5": "kena me ṭhā gahitāti pucchitumpi nāsakkhi. Nanu tayā dhātuyo vibhajitā, kiṁ tvaṁ",
  "anya-e1202n2:34_6": "paṭhamaṁyeva attano dhātūhi atthibhāvaṁ na aññāsīti, attani dosāropanaṁ sampassamāno",
  "anya-e1202n2:34_7": "mayhampi koṭṭhāsaṁ dethāti vattumpi nāsakkhi.",
  "anya-e1202n2:35_0": "Tato ayaṁ suvaṇṇakumbhopi dhātugatikoyeva yena tathāgatassa dhātuyo minitā. Imassāhaṁ",
  "anya-e1202n2:35_1": "thūpaṁ karissāmīti cintetvā imaṁ me bhonto kumbhaṁ dadantūti āha tato rājāno brāhmaṇassa",
  "anya-e1202n2:35_2": "kumbhamadaṁsu pipphalivaniyāpi kho moriyā bhagavato parinibbutabhāvaṁ sutvā bhagavāpi",
  "anya-e1202n2:35_3": "khattiyo, mayampi khattiyo mayampi, arahāma labhituṁ bhagavato sarīrānaṁ bhāganti",
  "anya-e1202n2:35_4": "dūtaṁ pesetvā yuddha sajjā nikkhamitvā āgatā tesaṁ rājāno evamāhaṁsu - natthi bhagavato",
  "anya-e1202n2:35_5": "sarīrānaṁ bhāgo, vibhattāni bhagavato sarīrāni ito aṅgāraṁ garathāti. Te tato aṅgāraṁ hariṁsu.",
  "anya-e1202n2:36_0": "Atha kho rājā ajātasattu kusinārāya ca rājagahassa ca antare pañcavīsati yojanamaggaṁ",
  "anya-e1202n2:36_1": "aṭṭha usabhavitthataṁ samatalaṁ kāretvā sādisaṁ mallarājāno makuṭabaṇdhanassa ca",
  "anya-e1202n2:36_2": "saṇthāgārassa ca antare pūjaṁ kāresuṁ tādisaṁ pañcavīsatiyojanepi magge pūjā kāretvā",
  "anya-e1202n2:36_3": "lokassa anukkaṇṭhanatthaṁ sabbattha antarāpaṇe pasāretvā suvaṇṇadoṇiyaṁ pakkhittadhātuyo",
  "anya-e1202n2:36_4": "sattipañjarena parikkhipāpetvā attano vijite pañcayojanasata parimaṇḍale manusse sannipātāpesi.",
  "anya-e1202n2:37_0": "Te dhātuyo gahetvā kusinārāto dhātukīḷaṁ kīḷantā nikkhamitvā yattha yattha vaṇṇavantāni",
  "anya-e1202n2:37_1": "pupphāni passanti, tattha tattha dhātuyo satti antare ṭhapetvā tesaṁ pupphānaṁ khīṇakāle",
  "anya-e1202n2:37_2": "gacchanti. Rathassa dhuraṭṭhānaṁ pacchimaṭṭhāne sampatte satta divase sādhukīḷaṁ",
  "anya-e1202n2:37_3": "kīḷanti evaṁ dhātuyo gahetvā āgacchantānaṁ sattavassāni sattamāsāni satta ca divasāni",
  "anya-e1202n2:37_4": "vitivattāni micchādiṭṭhikā samaṇassa gotamassa parinibbuta kālato paṭṭhāya balakkārena",
  "anya-e1202n2:37_5": "sādhukīḷikāya upaddutamhā, sabbe no kammantā naṭṭhāti ujjhāyantā manaṁ padūsetvā",
  "anya-e1202n2:37_6": "chaḷāsītisahassamattā apāye nibbattā, khīṇāsava āvajjitvā mahājano manaṁ padūsetvā",
  "anya-e1202n2:37_7": "apāye nibbattoti sakkaṁ devarājānaṁ disvā dhātu āharaṇupāyaṁ karissāmāti tassa santikaṁ",
  "anya-e1202n2:37_8": "gantvā tamatthaṁ ārocetvā dhātu āharaṇupāyaṁ kārohi mahārājāti āhaṁsu. Sakko āha",
  "anya-e1202n2:37_9": "‘‘puthujjano nāma ajātasattunā samo saddho natthi, na so mama vacanaṁ karissati api",
  "anya-e1202n2:37_10": "ca kho māravibhisakasadisaṁ vibhīsakaṁ dassessāmi yakkha gāhaka khipanaka arocake",
  "anya-e1202n2:37_11": "karissāmi tumhe ’mahārāja amanussā kupitā, dhātuyo āharāpethāti’. Vadeyyātha evaṁ",
  "anya-e1202n2:37_12": "so āharāpessatīti. Atha kho sakko taṁ sabbaṁ akāsi.",
  "anya-e1202n2:38_0": "Therāpi rājānaṁ upasaṅkamitvā mahārāja amanussā kupitaṁ, dhātuyo āharāpehīti bhaṇiṁsu",
  "anya-e1202n2:38_1": "rājā na tāva bhante mayhaṁ cittaṁ tussati. Evaṁ santepi āharatūti āha sattame divase",
  "anya-e1202n2:38_2": "dhātuyo āhariṁsu. Evaṁ āhatadhātuyo gahetvā rājā rājagahe thupamakāsi itarepi rājāno",
  "anya-e1202n2:38_3": "attano attano balānurūpena nīharitvā sakasakaṭṭhāne thūpamakaṁsu. Doṇipi brāhmaṇo",
  "anya-e1202n2:38_4": "piphphalīvaniyāpi moriyā sakasakaṭṭhāne thūpamakaṁsūti.",
  "anya-e1202n2:39": "Eko thūpo rājagahe - eko vesāliyā pure,",
  "anya-e1202n2:40": "Eko kapilavatthusmiṁ - eko ca allakappake;",
  "anya-e1202n2:41": "Eko thūpo rāmagāme - eko ca veṭhadīpake,",
  "anya-e1202n2:42": "Eko pāceyyake malle - eko ca kusinārake;",
  "anya-e1202n2:43": "Ye te sārīrikā thūpā - jambuvadīpe patiṭṭhitā;",
  "anya-e1202n2:44": "Aṅgārakumbhathūpehi - dasa thūpā bhavanti te;",
  "anya-e1202n2:45": "Dasāpi thūpā purisuttamassa ye-",
  "anya-e1202n2:46": "Yathānurūpaṁ nararāja pūjitā,",
  "anya-e1202n2:47": "Sabbena lokena sadevakena te-",
  "anya-e1202n2:48": "Namassaneyyāca bhavanti sabbadāti;"
}