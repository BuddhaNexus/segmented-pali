{
  "tika-s0303t7:0": "8. Nāgasaṁyuttaṁ",
  "tika-s0303t7:1": "1. Suddhikasuttavaṇṇanā",
  "tika-s0303t7:2_0": "342.Aṇḍajāti aṇḍe jātā. Vatthikoseti vatthikosasaññite jarāyupuṭe jātā. Saṁsedeti",
  "tika-s0303t7:2_1": "saṁsinne kilinnaṭṭhāne uppannā. Upapatitvā viyāti kutocipi avapatitvā viya nibbattā.",
  "tika-s0303t7:2_2": "Puggalānanti tathā vinetabbapuggalānaṁ.",
  "tika-s0303t7:3": "Suddhikasuttavaṇṇanā niṭṭhitā.",
  "tika-s0303t7:4": "2-50. Paṇītatarasuttādivaṇṇanā",
  "tika-s0303t7:5_0": "343-391.Vissaṭṭhakāyāti ‘‘ye cammena vā rudhirena vā aṭṭhinā vā atthikā, te sabbaṁ",
  "tika-s0303t7:5_1": "gaṇhantū’’ti tattha nirapekkhacittatāya adhiṭṭhitasīlatāya pariccattasarīrā. Duvidhakārinoti",
  "tika-s0303t7:5_2": "‘‘kālena kusalaṁ, kālena akusala’’nti evaṁ kusalākusalakārino. Saha byayati pavattatīti",
  "tika-s0303t7:5_3": "sahabyo, sahacāro. Tassa bhāvo sahabyatā, taṁ sahabyataṁ. Adanīyato annaṁ. Khādanīyato",
  "tika-s0303t7:5_4": "khajjaṁ. Pātabbato pānaṁ. Nivasanīyato vatthaṁ. Nivasitabbaṁ nivāsanaṁ. Parivaritabbaṁ",
  "tika-s0303t7:5_5": "pāvuraṇaṁ. Yānti tenāti yānaṁ, upāhanādiyānāni. Ādisaddena vayhasivikādīnaṁ saṅgaho.",
  "tika-s0303t7:5_6": "Chattampi parissayātapadukkhaparirakkhaṇena maggagamanasādhananti katvā ‘‘chattupāhana’’ntiādi",
  "tika-s0303t7:5_7": "vuttaṁ. Tena vuttaṁ ‘‘yaṁ kiñci gamanapaccaya’’nti. Patthanaṁ katvā…pe… tattha nibbattanti",
  "tika-s0303t7:5_8": "campeyyanāgarājā viyāti daṭṭhabbaṁ.",
  "tika-s0303t7:6": "Paṇītatarasuttādivaṇṇanā niṭṭhitā.",
  "tika-s0303t7:7": "Nāgasaṁyuttavaṇṇanā niṭṭhitā."
}