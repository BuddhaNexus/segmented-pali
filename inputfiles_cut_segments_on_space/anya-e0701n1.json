{
  "anya-e0701n1:0": "2. Ganthakārakācariya-paricchedo",
  "anya-e0701n1:1_0": "Ācariyo pana atthi. Porāṇācariyā atthi, aṭṭhakathācariyā atthi, ganthakārakācariyā",
  "anya-e0701n1:1_1": "atthi, tividhanāmikācariyā. Katame porāṇācariyā? Paṭhamasaṅgāyanāyaṁ pañcasatā khīṇāsavā",
  "anya-e0701n1:1_2": "pañcannaṁ nikāyānaṁ nāmañca atthañca adhippāyañca yadañca byañjana sodhanañca avasesaṁ",
  "anya-e0701n1:1_3": "kiccaṁ kariṁsu. Dutiyasaṅgāyanāyaṁ sattasatā khīṇāsavā tesaṁyeva saddatthādikaṁ kiccaṁ",
  "anya-e0701n1:1_4": "puna kariṁsu. Tatiyasaṅgāyanāyaṁ sahassamattā khīṇāsavā tesaṁyeva saddatthādikaṁ",
  "anya-e0701n1:1_5": "kiccaṁ puna kariṁsu. Iccevaṁ dvesatādhikā dvesahassa khīṇāsavā mahākaccāyanaṁ ṭhapetvā",
  "anya-e0701n1:1_6": "avasesā porāṇācariyā nāma. Ye porāṇācariyā teyeva aṭṭhakathācariyā nāma. Katame ganthakārakācariyā?",
  "anya-e0701n1:1_7": "Mahāaṭṭhakathikāpebhadaanekācariyā ganthakārakācariyā nāma. Katame tividha nāmācariyā",
  "anya-e0701n1:1_8": "mahākaccāyano tividhanāmaṁ. Katame ganthā mahākaccāyanena katā? Kaccāyanagantho,",
  "anya-e0701n1:1_9": "mahāniruttigantho, cullaniruttigantho, yamakagantho, nettigantho, peṭakopadesaganthoti,",
  "anya-e0701n1:1_10": "ime cha ganthā mahākaccāyanena katā. Katame anekācariyena katā ganthā? Mahāpaccarikācariyo",
  "anya-e0701n1:1_11": "mahāpaccariyaṁ nāma ganthaṁ akāsi. Mahākurundikācariyo kurundi nāma ganthaṁ akāsi.",
  "anya-e0701n1:1_12": "Aññataro ācariyo mahāpaccariya ganthassa aṭṭhakathaṁ akāsi. Aññataro ācariyo kurundi",
  "anya-e0701n1:1_13": "ganthassa aṭṭhakathaṁ akāsi, mahābuddhaghosā nāmacariyo visuddhimaggo dīghanikāyassa",
  "anya-e0701n1:1_14": "sumaṅgalavilāsani nāma aṭṭhakathā, majjhimanikāyassa papañcasūdanī nāma aṭṭhakathā,",
  "anya-e0701n1:1_15": "saṁyuttanikāyassa sāratthappakāsinī nāma aṭṭhakathā, aṅguttaranikāyassa manorathapūraṇī",
  "anya-e0701n1:1_16": "nāma aṭṭhakathā, pañcavinaya ganthānaṁ samantapāsādikā nāma aṭṭhakathā, sattannaṁ",
  "anya-e0701n1:1_17": "abhidhammaganthānaṁ paramatthakathā nāma aṭṭhakathā, pātimokkha saṁkhātāya mātikāya",
  "anya-e0701n1:1_18": "kaṅkhāvitaraṇīti visuddhi nāma aṭṭhakathā, dhammapadassa aṭṭhakathā, jātakassa aṭṭhakathā,",
  "anya-e0701n1:1_19": "khuddakapāṭhassa aṭṭhakathā, suttanipātassa aṭṭhakathā, apadānassa aṭṭhakathāti,",
  "anya-e0701n1:1_20": "ime terasa ganthe akāsi. Buddhadattonāmācariyo vinaya vinicchayo, uttaravinicchayo,",
  "anya-e0701n1:1_21": "abhidhammāvatāro, buddhavaṁsassa madhuratthavilāsinī nāma aṭṭhakathāti, ime cattāro",
  "anya-e0701n1:1_22": "ganthe akāsi. Ānandonāmācariyā sattābhidhammaganthaṭṭhakathāya mūṭīkaṁ nāma ṭīkaṁ",
  "anya-e0701n1:1_23": "akāsi. Dhammapālācariyo nettippakaraṇaṭṭhakathā, itivuttakaṭṭhakathā, udānaṭṭhakathā,",
  "anya-e0701n1:1_24": "cariyāpiṭakaṭṭhakathā, therakathaṭṭhakathā, therīkathaṭṭhakathā, vimānavatthussa",
  "anya-e0701n1:1_25": "vimalavilāsini nāma aṭṭhakathā, petavatthussa vimalavilāsini nāma aṭṭhakathā, visuddhimaggassa",
  "anya-e0701n1:1_26": "paramatthamañjūsā nāma ṭīkā, dīghanikāyassa aṭṭhakathādīnaṁ catunnaṁ aṭṭhakathānaṁ",
  "anya-e0701n1:1_27": "līnatthappakāsani nāma ṭīkā, jātakaṭṭhakathāya līnatthappakāsani nāma ṭīkā, nettipakaraṇaṭṭhakathāya",
  "anya-e0701n1:1_28": "ṭīkā, buddhavaṁsaṭṭhakathāya paramatthadīpanī nāma ṭīkā, abhidhammaṭṭhakathāyaṭīkā",
  "anya-e0701n1:1_29": "līnatthavaṇṇanā nāma anuṭīkāti ime cuddasa matte ganthe akāsi.",
  "anya-e0701n1:2_0": "Dve pubbācariyānāmā cariyānirutti mañjūsaṁ nāma cullanirutti ṭīkañca mahānirutti",
  "anya-e0701n1:2_1": "saṅkhepañca akaṁsu. Mahāvajirabuddhināmācariyo vinayagaṇṭhināma pakaraṇaṁ akāsi.",
  "anya-e0701n1:2_2": "Dīpaṅkarasaṅkhāto vimalabuddhi nāmācariyo mukhamattadīpanī nāmakaṁ nyāsappakaraṇaṁ",
  "anya-e0701n1:2_3": "akāsi. Cullavajirabuddhi nāmācariyo atthabyākhyānaṁ nāma pakaraṇaṁ akāsi.",
  "anya-e0701n1:3_0": "Dīpaṅkaro nāmācariyo rūpasiddhi pakaraṇaṁ, rūpasiddhi ṭīkaṁ, sampapañca suttañceti",
  "anya-e0701n1:3_1": "tividhaṁ pakaraṇaṁ akāsi. Ānandācariyassa jeṭṭhasisso dhammapālo nāmācariyo saccasaṅkhepaṁ",
  "anya-e0701n1:3_2": "nāma pakaraṇaṁ akāsi. Kassapo nāmācariyo mohavicchedanī, vimaticchedanī, dasabuddhavaṁso,",
  "anya-e0701n1:3_3": "anāgatavaṁsoti, catuvidhaṁ pakaraṇaṁ akāsi.",
  "anya-e0701n1:4_0": "Mahānāmo nāmācariyo, saddhammapakāsanī nāma paṭisambhidāmaggassa aṭṭhakathaṁ akāsi.",
  "anya-e0701n1:4_1": "Dīpavaṁso, thūpavaṁso, bodhivaṁso, cūlavaṁso, mahāvaṁso, paṭisambhidāmaggaṭṭhakathā",
  "anya-e0701n1:4_2": "gaṇṭhi ceti ime cha ganthā mahānāmācari visuṁ visuṁ katā.",
  "anya-e0701n1:5_0": "Navo mahānāmo nāmācariyo navaṁ mahāvaṁsa nāma pakaraṇaṁ akāsi. Upaseno nāmācariyo",
  "anya-e0701n1:5_1": "saddhammapajjotikaṁ nāma mahāniddesassa aṭṭhakathaṁ akāsi. Moggalāno nāmācariyo moggalānabyākaraṇaṁ",
  "anya-e0701n1:5_2": "nāma pakaraṇaṁ akāsi. Saṅgharakkhito nāmācariyo, subodhālaṅkāraṁ nāma pakaraṇaṁ akāsi.",
  "anya-e0701n1:5_3": "Vuttodayakāro nāmācariyo vuttodayaṁ nāma pakaraṇaṁ akāsi. Dhammasiri nāmācariyo khuddakasikkhaṁ",
  "anya-e0701n1:5_4": "nāma pakaraṇaṁ akāsi. Purāṇakhuddasikkhāya ṭīkā, mūlasikkhā ceti, ime dve ganthā",
  "anya-e0701n1:5_5": "dvehācariyehi visuṁ visuṁ katā.",
  "anya-e0701n1:6_0": "Anuruddho nāmācariyo paramatthavinicchayaṁ, nāmarūpaparicchedaṁ, abhidhammatthasaṅgahaṁ",
  "anya-e0701n1:6_1": "ceti tividhaṁ pakaraṇaṁ akāsi. Khemo nāmācariyo khemaṁ nāma pakaraṇaṁ akāsi. Sāriputto",
  "anya-e0701n1:6_2": "nāmācariyo vinayaṭṭhakathāya sāratthadīpanī nāma ṭīkaṁ; vinayasaṅgahapakaraṇaṁ, vinayasaṅgahassaṭīkaṁ;",
  "anya-e0701n1:6_3": "aṅguttaraṭṭhakathāya sāratthamañjūsaṁ nāma navaṁ ṭīkaṁ; pañcikā ṭīkañceti, ime pañca",
  "anya-e0701n1:6_4": "ganthe akāsi. Buddhanāgo nāmācariyo vinayatthamañjūsaṁ nāma kaṅkhāvitaraṇīyā ṭīkaṁ",
  "anya-e0701n1:6_5": "akāsi. Navo moggalāno nāmācariyo abhidhānappadīpikaṁ nāma pakaraṇaṁ akāsi. Vācissaro",
  "anya-e0701n1:6_6": "nāmācariyo mahāsāmi nāma subodhālaṅkārassa ṭīkā, vuttodaya vivaraṇaṁ, sumaṅgalappasādani",
  "anya-e0701n1:6_7": "nāma khuddasikkhāya ṭīkā; sambandhacintā, sambandhacintāya ṭīkā; bālāvatāro, moggalānabyākaraṇassa",
  "anya-e0701n1:6_8": "pañcikāya ṭīkā; yogavinicchayo, vinayavinicchayassa ṭīkā, uttaravinicchayassa ṭīkā,",
  "anya-e0701n1:6_9": "nāmarūpa-paricchedassa vibhāgo, saddatthassa padarūpavibhāvanaṁ; khemassa pakaraṇassa",
  "anya-e0701n1:6_10": "ṭīkā, sīmālaṅkāro, mūlasikkhāya ṭīkā, rūpavibhāgo, paccayasaṅgaho, saccasaṅkhepassa",
  "anya-e0701n1:6_11": "ṭīkā ceti, ime aṭṭhārasa ganthe akāsi.",
  "anya-e0701n1:7_0": "Sumaṅgalo nāmācariyo abhidhammāvatārassaṭīkaṁ, abhidhammatthasaṅgahassaṭīkañca duvidhaṁ",
  "anya-e0701n1:7_1": "pakaraṇaṁ akāsi. Buddhapiyo nāmācariyo sāratthasaṅgahaṁ nāma pakaraṇaṁ akāsi. Dhammakitti",
  "anya-e0701n1:7_2": "nāmācariyo dantadhātu pakaraṇaṁ akāsi. Medhaṅkaro nāmācariyo jinacaritaṁ nāma pakaraṇaṁ",
  "anya-e0701n1:7_3": "akāsi. Buddharakkhito nāmācariyo jinalaṅkāraṁ, jinalaṅkārassa ṭīkañcāti duvidhaṁ",
  "anya-e0701n1:7_4": "pakaraṇaṁ akāsi. Upatisso nāmācariyo anāgatavaṁsassa aṭṭhakathaṁ akāsi.",
  "anya-e0701n1:8_0": "Kaṅkhāvitaraṇīyā līnatthappakāsini, nisandeho, dhammānusāraṇī, ñeyyāsantati, ñeyyāsantatiyā",
  "anya-e0701n1:8_1": "ṭīkā, sumatādāvatāro, lokapaññatti pakaraṇaṁ, tathāgatuppatti pakaraṇaṁ, nalāṭadhātu",
  "anya-e0701n1:8_2": "vaṇṇanā, sīhaḷavatthu, dhammadīpako, paṭipattisaṅgaho, visuddhimaggaṇṭhi, abhidhammagaṇṭhi,",
  "anya-e0701n1:8_3": "nettipakaraṇagaṇṭhi, visuddhimaggacullanavaṭīkā, sotabbamālinī, pasādajananī, okāsaloko,",
  "anya-e0701n1:8_4": "subodhālaṅkārassa nava ṭīkā ceti, ime vīsati ganthā vīsatācariyehi visuṁ visuṁ katā.",
  "anya-e0701n1:9_0": "Saddhammasiri nāmācariyo saddatthabhedacintā nāma pakaraṇaṁ akāsi. Devo nāmācariyo",
  "anya-e0701n1:9_1": "sumana kūṭavaṇṇanaṁ nāma pakaraṇaṁ akāsi. Cullabuddhaghoso nāmācariyo sotatthakinidānaṁ",
  "anya-e0701n1:9_2": "nāma pakaraṇaṁ akāsi. Raṭṭhapālo nāmācariyo madhurasaṅgāhaṇīkitti nāma pakaraṇaṁ",
  "anya-e0701n1:9_3": "akāsi. Subhūtacando nāmācariyo liṅgatthavivaraṇa-pakaraṇaṁ akāsi. Aggavaṁso nāmācariyo",
  "anya-e0701n1:9_4": "saddanīti pakaraṇaṁ nāma akāsi. Vajirabuddhi nāmācariyo mahāṭīkaṁ nāma nyāsapakaraṇaṭīkaṁ",
  "anya-e0701n1:9_5": "akāsi. Guṇasāgaro nāmācariyo mukhamattasāraṁ, mukhamattasārassa ṭīkañca duvidhaṁ",
  "anya-e0701n1:9_6": "pakaraṇaṁ akāsi. Abhayo nāmācariyo saddatthabhedacintāya mahāṭīkaṁ akāsi. Ñāṇasāgaro",
  "anya-e0701n1:9_7": "nāmācariyo liṅgatthavivaraṇappakāsanaṁ nāma pakaraṇaṁ akāsi. Aññataro ācariyo gūḷatthaṭīkaṁ,",
  "anya-e0701n1:9_8": "bālappabodhanañca duvidhaṁ pakaraṇaṁ akāsi. Aññataro ācariyo saddattha-bhedacintāya",
  "anya-e0701n1:9_9": "majjhimaṭīkaṁ akāsi. Uttamo nāmācariyo bālāvatāraṭīkaṁ, liṅgatthavivaraṇaṭīkañca",
  "anya-e0701n1:9_10": "duvidhaṁ pakaraṇaṁ akāsi. Aññataro ācariyo saddatthabhedacintāya nava-ṭīkaṁ akāsi.",
  "anya-e0701n1:9_11": "Eko amacco abhidhānappadīpikāyaṭīkaṁ, gaṇṭhipakaraṇassa daṇḍīppakaraṇassa māgadhabhūtaṁ",
  "anya-e0701n1:9_12": "ṭīkaṁ, koladdhajanassa sakaṭabhāsāya kataṭīkañca tividhaṁ pakaraṇaṁ akāsi. Dhammasenāpati",
  "anya-e0701n1:9_13": "nāmācariyo kārikaṁ, etimāsapidīpanī, manohārañca tividhaṁ pakaraṇaṁ akāsi. Aññataro",
  "anya-e0701n1:9_14": "ācariyo kārikāya ṭīkaṁ akāsi. Aññataro ācariyo etimāsapidīpikāya ṭīkaṁ akāsi.",
  "anya-e0701n1:10_0": "Aññataro ācariyo saddabindu nāma pakaraṇaṁ akāsi. Saddhammaguru nāmācariyo saddavuttippakāsakaṁ",
  "anya-e0701n1:10_1": "nāma pakaraṇaṁ akāsi. Sāriputto nāmācariyo saddavuttippakāsakassa ṭīkaṁ akāsi. Aññataro",
  "anya-e0701n1:10_2": "ācariyo kaccāyanasāraṁ nāma pakaraṇaṁ kaccāyanasārassa ṭīkañca duvidhaṁ pakaraṇaṁ",
  "anya-e0701n1:10_3": "akāsi. Navo medhaṅkaro nāmācariyo lokadīpakasāraṁ nāma pakaraṇaṁ akāsi. Aggapaṇḍito",
  "anya-e0701n1:10_4": "nāmācariyo lokuppatti nāma pakaraṇaṁ akāsi. Cīvaro nāmācariyo jaṅghadāsakassa ṭīkaṁ",
  "anya-e0701n1:10_5": "akāsi. Mātikatthadīpanī, abhidhammatthasaṅgahavaṇṇanā, sīmālaṅkārassaṭīkā, vinayasamuṭṭhānadīpanī",
  "anya-e0701n1:10_6": "ṭīkā, gaṇṭhi sāro, paṭṭhānagaṇanā nayo, suttaniddeso, pātimokkho, ceti, ime aṭṭha",
  "anya-e0701n1:10_7": "ganthe saddhammajotipālācariyo akāsi. Vimalabuddhi nāmācariyo abhidhamma-pannarasaṭṭhānaṁ",
  "anya-e0701n1:10_8": "nāma pakaraṇaṁ akāsi. Navo vimalabuddhi nāmācariyo saddasāratthajālinī, saddasāratthajāliniyā",
  "anya-e0701n1:10_9": "ṭīkā, vuttodaya ṭīkā, paramatthamañjūsā nāma abhidhammasaṅgahaṭīkāya anuṭīkā dasagaṇṭhivaṇṇanā,",
  "anya-e0701n1:10_10": "māgadhabhūtāvidaggamukhamaṇḍanaṭīkā ceti ime cha ganthe akāsi. Aññataro ācariyo pañcapakaraṇaṭīkāya",
  "anya-e0701n1:10_11": "navānuṭīkaṁ akāsi. Ariyavaṁso nāmācariyo abhidhammasaṅgaha-ṭīkāya [paramattha] maṇisāramañjūsaṁ",
  "anya-e0701n1:10_12": "nāma navānuṭīkaṁ akāsi. Abhidhammatthasaṅgahassa ṭīkā, peṭakopadesassa ṭīkā, catubhāṇavārassa",
  "anya-e0701n1:10_13": "aṭṭhakathā, mahāsārapakāsanī, mahādīpanī, sāratthadīpanī gati pakaraṇaṁ, hatthasāro,",
  "anya-e0701n1:10_14": "bhummasaṅgaho, bhummaniddeso, dasavatthukāyaviratiṭīkā, jotanā nirutti, vibhattikathā,",
  "anya-e0701n1:10_15": "kaccāyanavivaraṇā, saddhammamālinī, pañcagati vaṇṇanā, bālacittapabodhanaṁ, dhammacakkasuttassa",
  "anya-e0701n1:10_16": "navaṭṭhakathā, dantadhātu pakaraṇassa ṭīkā ceti, ime vīsati ganthā nānācariyehi katā,",
  "anya-e0701n1:10_17": "aññāni pana pakaraṇāni atthi.",
  "anya-e0701n1:11_0": "Katamāni saddhammo pāyano, bālappabodhanapakaraṇassa ṭīkā ca, jinālaṅkārapakaraṇassa",
  "anya-e0701n1:11_1": "navaṭīkā ca, liṅgatthavivaraṇaṁ, liṅgavinicchayo; pātimokkhavivaraṇaṁ, paramatthakathāvivaraṇaṁ,",
  "anya-e0701n1:11_2": "samantapāsādikā vivaraṇaṁ, catubhāṇavāraṭṭhakathā vivaraṇaṁ, abhidhammatthasaṅgahavivaraṇaṁ,",
  "anya-e0701n1:11_3": "saccasaṅkhepavivaraṇaṁ, saddatthabhedacintāvivaraṇaṁ, saddavuttivivaraṇaṁ, kaccāyanasāravivaraṇaṁ,",
  "anya-e0701n1:11_4": "abhidhammatthasaṅgahassa ṭīkā vivaraṇaṁ, mahāvessantarājātakassa vivaraṇaṁ, sakkābhimataṁ,",
  "anya-e0701n1:11_5": "mahāvessantarajātakassa navaṭṭhakathā, paṭhama saṁbodhi, lokanetti ca, buddhaghosācariyanidānaṁ",
  "anya-e0701n1:11_6": "milindapañhā vaṇṇanā, caturā rakkhā, caturakkhāya aṭṭhakathā, saddavuttipakaraṇassa",
  "anya-e0701n1:11_7": "navaṭīkā, iccevaṁ pañcavīsati pamāṇāni pakaraṇāni laṅko dīpādīsuṭṭhānesu paṇḍitehi",
  "anya-e0701n1:11_8": "katāni ahesuṁ, sambuddhegāthā ca, naradeva nāma gāthā ca, dātave cīratti gāthā ca,",
  "anya-e0701n1:11_9": "vīsati ovādagāthā ca, dānasattari, sīlasattari, sappādānavaṇṇanā, anantabuddhavandanagāthā",
  "anya-e0701n1:11_10": "ca, aṭṭhavīsati buddhavandanagāthā ca, atītānāgatapaccuppannavandanagāthā ca, asītimahāsāvakavandanagāthā",
  "anya-e0701n1:11_11": "ca, navahāraguṇavaṇṇanā cāti, ime buddhapaṇāma-gāthādikā gāthā yo paṇḍitehi laṅkādīpādisuṭṭhānesu",
  "anya-e0701n1:11_12": "katā ahesuṁ [iti cullaganthavaṁse ganthakārakācariya dīpako nāma dutiyo paricchedo]"
}