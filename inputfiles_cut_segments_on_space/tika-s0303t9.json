{
  "tika-s0303t9:0": "10. Gandhabbakāyasaṁyuttavaṇṇanā",
  "tika-s0303t9:1_0": "438-549. Mūlagandhādibhedaṁ gandhaṁ avanti apayuñjantīti gandhabbā, tesaṁ kāyo samūho",
  "tika-s0303t9:1_1": "gandhabbakāyo, gandhabbadevanikāyo. Cātumahārājikesu ekiyāva te daṭṭhabbā, tappariyāpannatāya",
  "tika-s0303t9:1_2": "tattha vā niyuttāti gandhabbakāyikā. Tesaṁ tesaṁ rukkhagacchalatānaṁ mūlaṁ paṭicca",
  "tika-s0303t9:1_3": "pavatto gandho mūlagandho, tasmiṁ mūlagandhe. Adhivatthāti mūlagandhaṁ adhiṭṭhāya,",
  "tika-s0303t9:1_4": "abhibhuyya vā vasantā. Esa nayo sesesupi. Taṁ nissāyāti taṁ mūlagandhaṁ rukkhaṁ paccayaṁ",
  "tika-s0303t9:1_5": "katvā nibbattā. Na kevalaṁ tattha gandho eva, mūlameva vā tesaṁ paccayoti dassento",
  "tika-s0303t9:1_6": "‘‘so hī’’tiādimāha. Upakappatīti nivāsaṭṭhānabhāvena viniyuñjati. Gandhagandheti",
  "tika-s0303t9:1_7": "gandhānaṁ gandhasamudāye. Mūlādigandhānaṁ gandheti mūlādigataavayavagandhānaṁ gandhe,",
  "tika-s0303t9:1_8": "timūlādigatasamudāyabhūteti attho. Pubbe hi ‘‘mūlagandhe’’tiādinā rukkhānaṁ avayavagandho",
  "tika-s0303t9:1_9": "gahito, idha pana sabbaso gahitattā samudāyagandho veditabbo. Tenāha ‘‘yassa hi rukkhassā’’tiādi.",
  "tika-s0303t9:1_10": "Soti so sabbo mūlādigato gandho gandhasamudāyo idha gandhagandho nāma. Tassa gandhassa",
  "tika-s0303t9:1_11": "gandheti tassa samudāyagandhassa tathābhūte gandhe. Sarikkhaṁ sadisaṁ paṭidānaṁ etissāti",
  "tika-s0303t9:1_12": "sarikkhadānaṁ, patthanā. Yathādhippetaphalāni sarikkhadānattāva adhippetaphalaṁ dentu,",
  "tika-s0303t9:1_13": "asarikkhadānaṁ kathanti? Tampi detiyeva puññassa sabbakāmadadattāti āha ‘‘asarikkhadānampī’’tiādi.",
  "tika-s0303t9:2": "Gandhabbakāyasaṁyuttavaṇṇanā niṭṭhitā."
}