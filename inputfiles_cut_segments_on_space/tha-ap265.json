{
  "tha-ap265:0.1": "Therāpadāna ",
  "tha-ap265:0.2": "Padumukkhipavagga ",
  "tha-ap265:0.3": "3. Aḍḍhacandiyattheraapadāna ",
  "tha-ap265:1.1": "“Tissassa kho bhagavato, ",
  "tha-ap265:1.2": "bodhiyā pādaputtame; ",
  "tha-ap265:1.3": "Aḍḍhacandaṁ mayā dinnaṁ, ",
  "tha-ap265:1.4": "dharaṇīruhapādape. ",
  "tha-ap265:2.1": "Dvenavute ito kappe, ",
  "tha-ap265:2.2": "yaṁ candamabhiropayiṁ; ",
  "tha-ap265:2.3": "Duggatiṁ nābhijānāmi, ",
  "tha-ap265:2.4": "bodhipūjāyidaṁ phalaṁ. ",
  "tha-ap265:3.1": "Pañcavīse ito kappe, ",
  "tha-ap265:3.2": "devalo nāma khattiyo; ",
  "tha-ap265:3.3": "Sattaratanasampanno, ",
  "tha-ap265:3.4": "cakkavattī mahabbalo. ",
  "tha-ap265:4.1": "Paṭisambhidā catasso, ",
  "tha-ap265:4.2": "…pe… ",
  "tha-ap265:4.3": "kataṁ buddhassa sāsanaṁ”. ",
  "tha-ap265:5.1": "Itthaṁ sudaṁ āyasmā aḍḍhacandiyo thero imā gāthāyo abhāsitthāti. ",
  "tha-ap265:6.1": "Aḍḍhacandiyattherassāpadānaṁ tatiyaṁ. "
}