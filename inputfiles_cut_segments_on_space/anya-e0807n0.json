{
  "anya-e0807n0:0": "Namo tassa bhagavato arahato sammāsambuddhassa.",
  "anya-e0807n0:1": "Payogasiddhipāḷi",
  "anya-e0807n0:2": "1. Saññādikaṇḍa",
  "anya-e0807n0:3": "Siddha-mbatthuṁ sammā vande",
  "anya-e0807n0:4": "Ganthārambhakathā",
  "anya-e0807n0:5": "Siddha+miṭṭhadadaṁ buddhaṁ, dhammaṁ maṇiṁva svatthadaṁ;",
  "anya-e0807n0:6": "Saṅghañca sādaraṁ natvā, payogasiddhi vuccate.",
  "anya-e0807n0:7": "Pabhāvo moggallānassa, byākaraṇe ca peṭake;",
  "anya-e0807n0:8": "Nisseseva kabbātitto, aho acchariyo vata.",
  "anya-e0807n0:9": "Vuttañhi pubbasīhaḷācariya+pācariyehi –",
  "anya-e0807n0:10": "Yā satti pāṇine yā ca, candra+kātyāyanādisu;",
  "anya-e0807n0:11": "Sā+yaṁ muttimatī maññe, moggallāyanarūpinī-ti.",
  "anya-e0807n0:12": "Suttaṁ vutti ca teneva, katā ekena pañcikā;",
  "anya-e0807n0:13": "Tasmā+ssa sattha+maññehi, supasaṭṭhaṁ+tisundaraṁ.",
  "anya-e0807n0:14": "Tamhi ca dubbidhaṁ ñeyyaṁ, suttaṁ kammatthabhedato;",
  "anya-e0807n0:15": "Tesvā+di mītisaddena, dutiyaṁ tippakārato.",
  "anya-e0807n0:16": "Suvisadaṁ pakāsetvā, subodha+mākumārakaṁ;",
  "anya-e0807n0:17": "Byāpikāvaḷiyā kassaṁ, taṁ suṇātha samāhitāti.",
  "anya-e0807n0:18": "1. Aādayo titālīsa vaṇṇā",
  "anya-e0807n0:19_0": "Akārādayo niggahītantā tecattālīsakkharā vaṇṇā nāma honti. Taṁ yathā a, ā, i, ī,",
  "anya-e0807n0:19_1": "u, ū, e, ऐ, o, औ, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da",
  "anya-e0807n0:19_2": "dha na, pa pha ba bha ma, ya ra lava sa ha ḷa aṁ. Tena kvattho “e ona+ma vaṇṇe”ti.",
  "anya-e0807n0:19_3": "Titālīsāti vacanaṁ katthaci vaṇṇalopaṁ ñāpeti, tena “paṭisaṅkhā yoniso”tiādi siddhaṁ.",
  "anya-e0807n0:20": "Akāro ādi mariyādabhūto yesaṁ te aādayo. Tayo ca cattālīsa ceti titālīsa, iminā nipātanena vā catabhāgalopo. Vaṇṇīyati attho etehīti vaṇṇā.",
  "anya-e0807n0:21": "Etthā+ha – “kasmā ācariyakaccāyanādīhi viya ekacattālīsakkharāna+makkharasañña+makatvā titālīsakkharānaṁ vaṇṇasaññā katā”ti. Vuccate –",
  "anya-e0807n0:22": "Sā māgadhī mūlabhāsā, narā yāyā+dikappikā;",
  "anya-e0807n0:23": "Brahmāno cā-sutālāpā, sambuddhā cāpi bhāsareti –",
  "anya-e0807n0:24_0": "Vacanato māgadhikānaṁ ettha, seyyo, oṭṭho, sotthi-tyādīsupi asesabyāpikānaṁ titālīsakkharānaṁva",
  "anya-e0807n0:24_1": "ujukānvatthappakkharaguṇikā, neva pana ‘rukkhā vanaṁ’tyādo viya avayave samudāyavohāro,",
  "anya-e0807n0:24_2": "‘samuddo mayā diṭṭho’tyādo viya ca samudāye avayavavohāroti dassetuṁ paccekaṁ vaṇṇasaññā katāti.",
  "anya-e0807n0:25": "“Sakkaccasavanaṁ buddhasāsanasampattī”ti “sithiladhanitādi akkharavipattiyañhi atthassa dunnayatā hotī”ti ca yasmā vuttaṁ.",
  "anya-e0807n0:26": "Tasmā akkharakosallaṁ, sampādeyya vicakkhaṇo;",
  "anya-e0807n0:27": "Upaṭṭhahaṁ garuṁ sammā, uṭṭhānādīhi pañcahi.",
  "anya-e0807n0:28": "Tattha akārādīna+manukkamo pane+sa ṭhānādikkamasannissito. Tathā hi ṭhāna+karaṇa+payatanehi vaṇṇā jāyanti. Tattha cha ṭhānāni kaṇṭha+tālu+muddha+danta+oṭṭha+nāsikāvasena.",
  "anya-e0807n0:29_0": "Tattha avaṇṇa+kavagga+hānaṁ kaṇṭho ṭhānaṁ, ivaṇṇa+cavagga+yānaṁ tālu, ṭavagga+ra+ḷānaṁ",
  "anya-e0807n0:29_1": "muddhā, tavagga+la+sānaṁ dantā, uvaṇṇa+pavaggānaṁ oṭṭho, e vaṇṇassa kaṇṭhatālū, o",
  "anya-e0807n0:29_2": "vaṇṇassa kaṇṭho+ṭṭhā, vakārassa danto+ṭṭhā, niggahītassa nāsikā, ṅa, ñña, ṇa, na,",
  "anya-e0807n0:29_3": "mānaṁ sakaṭhānaṁ nāsikā ca. Ettha ca –",
  "anya-e0807n0:30": "Hakāro pañcameheva, antaṭṭhāhi ca saṁyuto;",
  "anya-e0807n0:31": "Oraso iti viññeyyo, kaṇṭhajo tadasaṁyuto.",
  "anya-e0807n0:32": "Yathā avaṅhoti (avaṅa hoti., tañhi, taṇhā, pubbanho, amhe, guyhaṁ, gārayhā, ārulho, bahvakkharanti.",
  "anya-e0807n0:33": "Karaṇaṁ –",
  "anya-e0807n0:34": "Jivhāmajjhaṁ tālujānaṁ,",
  "anya-e0807n0:35": "Jivhopaggaṁ muddhajānaṁ,",
  "anya-e0807n0:36": "Jivhaggaṁ dantajānaṁ se-",
  "anya-e0807n0:37": "Sā sakaṭhānakaraṇā.",
  "anya-e0807n0:38_0": "Vaṇṇānaṁ uccāraṇussāho payatanaṁ, taṁ kiṁ – saṁvutādikaraṇaviseso, saṁvutatta+makārassa,",
  "anya-e0807n0:38_1": "vivaṭattaṁ sesasarānaṁ sakāra+hakārānañca, phuṭṭhattaṁ vaggānaṁ, īsaṁphuṭṭhattaṁ ya+ra+la+vānaṁ.",
  "anya-e0807n0:39": "Evaṁ ṭhāna+karaṇa+payatana+suti kālabhinnesu akkharesu sarā nissayā, itare nissitā. Tattha –",
  "anya-e0807n0:40": "Nissayā+do sarā vuttā, nissitā byañjanā tato;",
  "anya-e0807n0:41": "Vagge+kajā bahuttā+do, tato ṭhāna+lahukkamā.",
  "anya-e0807n0:42": "“Aādayo”ti vattate yāva “bindu niggahīta”nti. Tañca kho “atthavasā vibhattivipariṇāmo”ti sattamyanta+mabhisambandhīyate, “vaṇṇā”ti vattate –",
  "anya-e0807n0:43": "2. Dasā+do sarā",
  "anya-e0807n0:44": "Aādīsvā+dimhi niddiṭṭhā odantā dasa vaṇṇā sarā nāma honti. Yathā a ā, i ī, u ū, e ऐ, o औ. Saranti=sappadhānabhāvena pavattanti, byañjane vā sārentīti sarā.",
  "anya-e0807n0:45": "“Dasā+do sarā”ti vattate.",
  "anya-e0807n0:46": "3. Dve dve savaṇṇā",
  "anya-e0807n0:47_0": "Aādīsvā+dimesu dasasu dve dve savaṇṇā nāma honti yathākkamaṁ. Yathā a āiti, i īiti,",
  "anya-e0807n0:47_1": "u ū iti, e eiti, o, oiti. Samānā sadisā vaṇṇā savaṇṇā, samānattañca ṭhānato. “Dve",
  "anya-e0807n0:47_2": "dve”ti vattate vakkhamānesu dvīsu.",
  "anya-e0807n0:48": "4. Pubbo rasso",
  "anya-e0807n0:49_0": "Tesveva dasasu ye dve dve savaṇṇā, tesu yo yo pubbo, so so rassasañño hoti. Yathā",
  "anya-e0807n0:49_1": "a i u e o. Tesu ‘saṁyogato pubbāva dissanti dve panantimā’ta dassetuṁ tattha sādhuttā",
  "anya-e0807n0:49_2": "tesampi idha saṅgaho, yathā ettha seyyo oṭṭho sotthi. Rassakālayogā tabbantatāya",
  "anya-e0807n0:49_3": "vā rassā. Rassakālo nāma accharāsaṅghāto akkhinimmilanasaṅkhāto vā kālo, tena ekamatto",
  "anya-e0807n0:49_4": "rasso, dvimatto dīgho, aḍḍhamatto byañjano. Chandasi diyaḍḍhamattampi rassanti gaṇhanti ācariyā.",
  "anya-e0807n0:50": "5. Paro dīgho",
  "anya-e0807n0:51": "Aādīsvā+dibhūtesu dasasu ye dve dve savaṇṇā, tesu yo yo paro, so so dīghasañño hoti. Taṁ yathā ā ī ū e o. Dīghakālayogā tabbantatāya vā dīghā.",
  "anya-e0807n0:52": "6. Kādayo byañjanā",
  "anya-e0807n0:53_0": "Aādīsu kādayo niggahītapariyantā tettiṁsa byañjanā nāma honti. Yathā ka kha ga gha",
  "anya-e0807n0:53_1": "ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra",
  "anya-e0807n0:53_2": "lava sa ha ḷa aṁ iti. Byañjīyati attho etehīti byañjanā. Kakārādīsva+kāro uccāraṇattho.",
  "anya-e0807n0:54": "“Kādayo”ti vattate.",
  "anya-e0807n0:55": "7. Pañcapañcakā vaggā",
  "anya-e0807n0:56_0": "Aādīsu kakārādayo makārantā pañcapañcakā vaggā nāma honti. Yathā ka kha ga gha ṅa,",
  "anya-e0807n0:56_1": "ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma iti. Pañca",
  "anya-e0807n0:56_2": "pañca parimāṇa+mesaṁ pañcapañcakā. Vajjenti yakārādayoti vaggā. Te pana paṭhamakkharavasena",
  "anya-e0807n0:56_3": "kavagga+cavaggādivohāraṁ gatā kusalattikādayo viya.",
  "anya-e0807n0:57": "8. Bindu niggahītaṁ",
  "anya-e0807n0:58": "Akārādīsva+yaṁ vaṇṇo bindumatto, so niggahītasañño hoti. Rassasaraṁ nissāya gahita+muccāritaṁ niggahītaṁ, karaṇaṁ niggahetvā vā.",
  "anya-e0807n0:59": "Karaṇaṁ niggahetvāna, mukhenā+vivaṭena yaṁ;",
  "anya-e0807n0:60": "Vuccate niggahītanti, vuttaṁ bindu sarānugaṁ.",
  "anya-e0807n0:61": "Bahvakkharasaññākaraṇaṁ anvatthasaññatthaṁ, jha+lādayo tu ruḷhīsaññā.",
  "anya-e0807n0:62": "Vaṇṇā sarā savaṇṇā ca, rassā dīghā ca byañjanā;",
  "anya-e0807n0:63": "Vaggā ca niggahītanti, hoti saññāvidhikkamo.",
  "anya-e0807n0:64": "(Saññāvidhānaṁ.)",
  "anya-e0807n0:65": "Sandhi vuccate –",
  "anya-e0807n0:66_0": "Loka aggapuggalo, paññā indriyaṁ, tīṇi imāni, no hi etaṁ, bhikkhunī ovādo, mātu upaṭṭhānaṁ,",
  "anya-e0807n0:66_1": "sametu āyasmā, abhibhū āyatanaṁ, dhanaṁ me atthi, sabbe eva, tayo assu dhammā, asanto",
  "anya-e0807n0:66_2": "ettha na dissanti itī+dha sarasaññāyaṁ –",
  "anya-e0807n0:67": "26. Saro lopo sare",
  "anya-e0807n0:68_0": "Sare saro lopanīyo hoti. Saroti kāriyīniddeso, lopoti kāriyaniddeso. Lopo= adassanaṁ",
  "anya-e0807n0:68_1": "anuccāraṇaṁ, saroti jātyekavacanavasena vuttaṁ, sareti opasilesikādhārasattamī, tato",
  "anya-e0807n0:68_2": "vaṇṇa kāla byavadhāne kāriyaṁ na hoti, tva+masi, katamā cānanda aniccasaññāti. Evaṁ sabbasandhīsu.",
  "anya-e0807n0:69": "Vidhīti vattate.",
  "anya-e0807n0:70": "14. Sattamiyaṁ pubbassa",
  "anya-e0807n0:71_0": "Therayaṭṭhinyāyena pavattate paribhāsā dubbalavidhino patiṭṭhābhāvato. Sattamīniddese",
  "anya-e0807n0:71_1": "pubbasseva vidhīti pubbasaralopo. Lokaggapuggalo, paññindriyaṁ, tīṇimāni, no hetaṁ,",
  "anya-e0807n0:71_2": "bhikkhunovādo, mātupaṭṭhānaṁ, sametāyasmā, abhibhāyatanaṁ, dhanaṁmatthi, sabbeva,",
  "anya-e0807n0:71_3": "tayassu dhammā, asante+ttha na dissanti. Pubbassa kāriyavidhānā sattamīniddiṭṭhassa",
  "anya-e0807n0:71_4": "paratā+va gamyateti pareti paravacanampi ghaṭate.",
  "anya-e0807n0:72_0": "Yassa idāni, saññā iti, chāyā iva, iti api, assamaṇī asi, cakkhu indriyaṁ, akataññū",
  "anya-e0807n0:72_1": "asi, ākāse iva, te api, vande ahaṁ, so ahaṁ, cattāro ime, vasalo iti, moggallāno",
  "anya-e0807n0:72_2": "asi bījako, kathā eva kā, pāto evātī+dha pubbassaralope sampatte “saro lopo sare” tveva.",
  "anya-e0807n0:73": "27. Paro kvaci",
  "anya-e0807n0:74_0": "Saramhā paro saro kvaci lopanīyo hoti. Yassa dāni, saññāti, chāyāva, itipi, assamaṇīsi,",
  "anya-e0807n0:74_1": "cakkhundriyaṁ, akataññūsi, ākāseva, tepi, vandehaṁ, sohaṁ, cattārome, vasa- lobhi,",
  "anya-e0807n0:74_2": "moggallānosi bījako, kathāva kā, pātova. Kvacīti kiṁ, paññindriyaṁ, pañcindriyāni,",
  "anya-e0807n0:74_3": "sattuttamo, ekūnavīsati, yassete, sugatovādo, diṭṭhāsavo, diṭṭhogho, cakkhāyatanaṁ,",
  "anya-e0807n0:74_4": "taṁ kutettha labbhā. “Vivakkhāto sandhayo bhavantī”ti ñāyā vatticchāpi idha sijjhati.",
  "anya-e0807n0:74_5": "Kvacītya+dhikāro sabbasandhīsu, tena nātippasaṅgo. (Lopasandhi).",
  "anya-e0807n0:75": "Saro paro veti ca vattate.",
  "anya-e0807n0:76": "Tassa idaṁ, vāta īritaṁ, na upeti, vāma ūru, ati iva aññehi, vi udakaṁ itīdha pubbassaralope –",
  "anya-e0807n0:77": "29. Yuvaṇṇāna+meo luttā",
  "anya-e0807n0:78": "Luttā sarā paresaṁ ivaṇṇuvaṇṇānaṁ e+o honti vā yathākkamaṁ. Yathāsaṁkhyānuddeso samānānaṁ.",
  "anya-e0807n0:79": "24. Vaṇṇaparena savaṇṇopi",
  "anya-e0807n0:80_0": "Vaṇṇasaddo paro yasmā, tena savaṇṇopi gayhati sayañca rūpaṁti īūnampi e+o. Sabbattha",
  "anya-e0807n0:80_1": "rassassa jātiniddese dīghassāpi gahaṇatthaṁ ida+māraddhaṁ. Tassedaṁ, vāteritaṁ, nopeti,",
  "anya-e0807n0:80_2": "vāmoru, atevaññehi, vodakaṁ. Idañca pacchimodāharaṇadvayaṁ “avaṇṇe lutte eva e+o",
  "anya-e0807n0:80_3": "hontī”ti gāhassa nisedhanatthaṁ. Vātveva, tassidaṁ. Kathaṁ “paccorasmi”nti, yogavibhāgā.",
  "anya-e0807n0:80_4": "Pati urasminti vibhajja “yavā sare”ti yakāre “tavaggavaraṇā”dinā co, “vaggalasehi",
  "anya-e0807n0:80_5": "te”ti pubbarūpañca, “yuvaṇṇāna+meo”ti (yogavibhāgā) ussa o ca. Luttāti kiṁ, dasa",
  "anya-e0807n0:80_6": "ime dhammā, yathā idaṁ, kusalassa upasampadā. Atippasaṅgabādhakassa kvacisaddassānuvattanato",
  "anya-e0807n0:80_7": "na vikappavidhi niyatā, tena upeto, aveccāti evamādīsu vikappo. Tārakitā, yassindriyāni,",
  "anya-e0807n0:80_8": "mahiddhiko, sabbītiyo, tenupasaṅkami, lokuttarotiādīsu vidhi ca na hoti.",
  "anya-e0807n0:81_0": "Paṭisanthāravutti assa, sabbavitti anubhūyate, vi añjanaṁ, vi ākato, dāsī ahaṁ, ahuvā",
  "anya-e0807n0:81_1": "pure, anu addhamāsaṁ, anu eti, su āgataṁ, su ākāro, du ākāro, cakkhu āpāthaṁ, bahu",
  "anya-e0807n0:81_2": "ābādho, pātu akāsi, na tu eva, bhū āpanalānilaṁ itī+dha “yuvaṇṇānaṁ” “ve”ti ca vattate,",
  "anya-e0807n0:82": "30. Yavā sare",
  "anya-e0807n0:83_0": "Sare pare ivaṇṇuvaṇṇānaṁ yakāra+vakārā honti vā yathākkamaṁ. Paṭisanthāravutyassa,",
  "anya-e0807n0:83_1": "sabbavityanubhūyate, byañjanaṁ, byākato “byañjane dīgharassā”ti dīghe dāsyāhaṁ, ahāpure,",
  "anya-e0807n0:83_2": "anvaddhamāsaṁ, anveti, svāgataṁ, svākāro, dvākāro, cakkhvāpāthaṁ, bahvābādho, pātvākāsi,",
  "anya-e0807n0:83_3": "na tveva, bhvāpanalānilaṁ. Vātveva, viākato, sāgataṁ.",
  "anya-e0807n0:84_0": "Adhigato kho me ayaṁ dhammo, putto te ahaṁ, te assa pahīnā pañca, te ahaṁ, ye assa,",
  "anya-e0807n0:84_1": "te ajja, yāvatako assa kāyo, tāvatako assa byāmo, ko attho, atha kho assa, ahaṁ kho",
  "anya-e0807n0:84_2": "ajja, so ahaṁ, so ajja, so eva, yato adhikaraṇaṁ, so ahaṁ itī+dha “yavā sare” “ve”ti ca vattate,",
  "anya-e0807n0:85": "30. Eonaṁ",
  "anya-e0807n0:86_0": "Eonaṁ yakāra+vakārā honti vā sare pare yathākkamaṁ. “Byañjane dīgharassā”ti dīghe",
  "anya-e0807n0:86_1": "adhigato kho myāyaṁ dhammo, putto tyāhaṁ, tyāssa pahīnā pañca, tyāhaṁ, yyassa, tyajja,",
  "anya-e0807n0:86_2": "yāvatakvassa kāyo, tāvatakvassa byāmo, kvattho, atha khvassa, ahaṁ khvajja, svāhaṁ,",
  "anya-e0807n0:86_3": "svajja, sveva, yatvādhikaraṇaṁ, svāhaṁ. Vātveva, tejja, sohaṁ. Kvaci tveva, dhanamatthi,",
  "anya-e0807n0:86_4": "puttāmatthi, te nāgatā, asantettha, cattāro ime.",
  "anya-e0807n0:87": "Go eḷakaṁ, go assaṁ, go ajinaṁ itī+dha “sare”ti vattate.",
  "anya-e0807n0:88": "32. Gossā+vaṅa",
  "anya-e0807n0:89": "Sare pare gossa avavādeso hoti. Sa ca “ṭānubandhānekavaṇṇā sabbassā”ti sabbassa pasaṅge ‘antassā”ti vattate.",
  "anya-e0807n0:90": "18. Ṅa+nubandho",
  "anya-e0807n0:91_0": "Ṅa-kāro anubandho yassa, so anekavaṇṇopi antassa hotīti okārasseva hoti. “Saṁketo+navayavo+nubandho”ti",
  "anya-e0807n0:91_1": "vacanā ṅa-kārassā+ppayogo. Uccāritānantarappadhaṁsino hi anubandhā, payojanaṁ anubandhoti",
  "anya-e0807n0:91_2": "saṁketo. Gaveḷakaṁ, gavāssaṁ, gavājinaṁ.",
  "anya-e0807n0:92": "Iti evā+tī+dha –",
  "anya-e0807n0:93": "36. Vī+tisse+ve vā",
  "anya-e0807n0:94": "Evasadde pare itissa vo hoti vā. Sa ca –",
  "anya-e0807n0:95": "17. Chaṭṭhiyantassa",
  "anya-e0807n0:96_0": "Chaṭṭhīniddiṭṭhassa yaṁ kāriyaṁ, ta+dantassa viññeyyanti ikārassā+deso. Ādesiṭṭhāne",
  "anya-e0807n0:96_1": "ādissatīti ādeso. Itveva. Aññatra yādeso, “tavaggavaraṇānaṁ ye cavaggabayañā”ti tassa",
  "anya-e0807n0:96_2": "co, “vaggalasehi te”ti yassa cakāro, icceva. Eveti kiṁ, iccāha. (Ādesasandhi).",
  "anya-e0807n0:97": "Ti aṅgulaṁ,ti aṅgikaṁ, bhū ādayo, migī bhantā udikkhatityādisandhayo vuccante. “Mayadā sare”ti vattate.",
  "anya-e0807n0:98": "45. Vanataragā cā+gamā",
  "anya-e0807n0:99": "Ete mayadā ca āgamā honti vā sare kvaci. Āgamino aniyamepi –",
  "anya-e0807n0:100": "Saroyevā+gami hoti, vanādinantu ñāpakā;",
  "anya-e0807n0:101": "Aññathā hi padādīnaṁ, yukavidhāna+manatthakaṁ.",
  "anya-e0807n0:102_0": "Etthā+gamā aniyatāgamīnameva bhavanti ce, yakārāgameneva “nipajja”nti siddhe “padādīnaṁ",
  "anya-e0807n0:102_1": "kvacī”ti byañjanassa yukā+gamo niratthakoti adhippāyo. Tivaṅgulaṁ, tivaṅgikaṁ, bhūvādayo,",
  "anya-e0807n0:102_2": "migī bhantā vudikkhati, pavuccati, pāguññavujutā. Ito nāyati, cinitvā. Yasmātiha,",
  "anya-e0807n0:102_3": "tasmātiha, ajjatagge. Nirantaraṁ, nirālayo, nirindhano, nirīhakaṁ, niruttaro, nirojaṁ,",
  "anya-e0807n0:102_4": "duratikkamo, durāgataṁ, duruttaraṁ, pāturahosi, punarāgaccheyya, punaruttaṁ, punareva,",
  "anya-e0807n0:102_5": "punareti, dhīratthu, pātarāso, caturaṅgikaṁ, caturārakkhaṁ, caturiddhipādapaṭilābho,",
  "anya-e0807n0:102_6": "caturoghanittharaṇatthaṁ, bhatturatthe, vuttiresā, pathavīdhāturevesā, nakkhattarājāriva",
  "anya-e0807n0:102_7": "tārakānaṁ, vijjurivabbhakuṭe, āraggeriva sāsapo, usabhoriva, sabbhireva samāsetha.",
  "anya-e0807n0:102_8": "Puthageva, rasse pageva. Lahumessati, gurumessati, idhamāhu, kena te idha mijjhati,",
  "anya-e0807n0:102_9": "bhadro kasāmiva, ākāse mabhipūjaye, ekamekassa, yena midhekacce. Bhātiyeva, hotiyeva,",
  "anya-e0807n0:102_10": "yathāyidaṁ, yathāyeva, māyidaṁ, nayidaṁ, nayidha, chayimāni, navayime dhammā, bodhiyāyeva,",
  "anya-e0807n0:102_11": "pathavīyeva dhātu, tesuyeva, teyeva, soyeva, pāṭiyekkaṁ, viyañjanaṁ, viyākāsi, pariyantaṁ,",
  "anya-e0807n0:102_12": "pariyādānaṁ, pariyuṭṭhānaṁ, pariyesati, pariyosānaṁ, niyāyogo. Udaggo, udayo, udāhaṭaṁ,",
  "anya-e0807n0:102_13": "udito, udīritaṁ, udeti, sakideva, kiñcideva, kenacideva, kismiñcideva, kocideva,",
  "anya-e0807n0:102_14": "sammadatto, sammadaññā vimuttānaṁ, sammadeva, yāvadatthaṁ, yāvadicchakaṁ, yāvadeva,",
  "anya-e0807n0:102_15": "tāvadeva, punadeva, yadatthaṁ, yadantaraṁ, tadantaraṁ, tadaṅgavimutti, etadatthaṁ,",
  "anya-e0807n0:102_16": "attadatthaṁ, tadatthaṁ, sadatthapasuto siyā, aññadatthu, manasādaññā vimuttānaṁ,",
  "anya-e0807n0:102_17": "bahudeva ratti. Vātveva, attaatthaṁ, dvādhiṭṭhitaṁ, pātuahosi. Vavatthitavibhāsattā",
  "anya-e0807n0:102_18": "vādhikārassa byañjanatopi, bhikkhunīnaṁ vuṭṭhāpeyya, ciraṁ nāyati, taṁyeva.",
  "anya-e0807n0:103": "Cha abhiññā, cha aṅgaṁ, cha asīti, cha aṁsā, cha āyatanaṁ itī+dha “vā sare” “āgamo”ti ca vattate.",
  "anya-e0807n0:104": "49. Chā ḷo",
  "anya-e0807n0:105": "Chasaddā parassa sarassa ḷakāro āgamo hoti vā. Chāti anukaraṇattā ekavacanaṁ. Chaḷabhiññā, chaḷaṅgaṁ, chaḷasīti, chaḷaṁsā, chaḷāyatanaṁ. Vātveva, chaabhiññā. (Āgamasandhi).",
  "anya-e0807n0:106": "Lopo adassanaṁ, ṭhāniṁ, ya+māmaddiya dissati;",
  "anya-e0807n0:107": "Ādeso nāma so yā tu, asantuppatti āgamo.",
  "anya-e0807n0:108": "Sarasandhi.",
  "anya-e0807n0:109": "Kaññā iva, kaññāva iccādi sarasandhinisedho vuccati, pasaṅgapubbako hi paṭisedho. Pubbasarānaṁ lope sampatte “saro” “ve”ti ca vattate.",
  "anya-e0807n0:110": "28. Na dve vā",
  "anya-e0807n0:111": "Pubbaparassarā dvepi vā kvaci na lupyante. Kaññā iva, kaññeva, kaññāva.",
  "anya-e0807n0:112_0": "Sāriputta idhekacco, ehi sivaka uṭṭhehi, āyasmā ānando, gāthā abhāsi, devā ābhassarā",
  "anya-e0807n0:112_1": "yathā, tevijjā iddhipattā ca, bhagavā uṭṭhāyāsanā, bhagavā eta+davoca, abhivādetvā",
  "anya-e0807n0:112_2": "ekamantaṁ aṭṭhāsi, gantvā olokento, bhūtavādī atthavādī, yaṁ itthī arahaṁ assa, sāmāvatī",
  "anya-e0807n0:112_3": "āha, pāpakārī ubhayattha tappati, nadī ottharati, ye te bhikkhū appicchā, bhikkhū",
  "anya-e0807n0:112_4": "āmantesi, bhikkhū ujjhāyiṁsu, bhikkhū eva+māhaṁsu, imasmiṁ gāme ārakkhakā, sabbe",
  "anya-e0807n0:112_5": "ime, katame ekādasa, gambhīre odakantike, appamādo amataṁ padaṁ, saṅgho āgacchatu,",
  "anya-e0807n0:112_6": "ko imaṁ pathaviṁ vicessati, āloko udapādi, eko ekāya, cattāro oghā, are ahampi, sace",
  "anya-e0807n0:112_7": "imassa kāyassa, no atikkamo, aho acchariyo, atho anto ca, atha kho āyasmā, atho oṭṭhava+cittakā,",
  "anya-e0807n0:112_8": "tato ā- mantayi satthāti evamādayo idha kālabyavadhāneneva sijjhanti. Kvacīti kiṁ,",
  "anya-e0807n0:112_9": "āgatā+ttha, āgatā+mhā, katama+ssa vāro, appassutā+yaṁ puriso, camarī+va, sabbe+va,",
  "anya-e0807n0:112_10": "sve+va, ese+va nayo, parisuddhe+tthā+yasmanto, ne+ttha, kute+ttha labbhā, sace+sa",
  "anya-e0807n0:112_11": "brāhmaṇa, tathū+pamaṁ, yathā+ha, jīvhā+yatanaṁ, avijjo+gho, itthindriyaṁ, abhibhā+yatanaṁ,",
  "anya-e0807n0:112_12": "bhayatū+paṭṭhānaṁ, saddhī+dha vittaṁ purisassa seṭṭhaṁ. (Sarasandhinisedho)",
  "anya-e0807n0:113_0": "Tatra abhirati, tatra ayaṁ, buddha anussati, sa atthikā, saññāvā assa, tadā ahaṁ,",
  "anya-e0807n0:113_1": "yāni idha bhūtāni, gacchāmi iti, ati ito, kikī iva, bahu upakāraṁ, madhu udakaṁ,",
  "anya-e0807n0:113_2": "su upadhāritaṁ, sopi ayaṁ, idāni ahaṁ, sace ayaṁ, appassuto ayaṁ, itara itarena,",
  "anya-e0807n0:113_3": "saddhā idha vittaṁ, kamma upanissayo, tathā upamaṁ, ratti uparato, vi upasamo, lokassa",
  "anya-e0807n0:113_4": "iti, deva iti, vi atipatanti, vi atināmenti, saṅghāṭi api, jīvitahetu api, vijju",
  "anya-e0807n0:113_5": "iva, kiṁsu idha vittaṁ, sādhu iti, te assa pahīnā, so assa, madhuvā maññati bālo,",
  "anya-e0807n0:113_6": "evaṁ gāme muni care, khanti paramaṁ tapo titikkhā, na maṁku bhavissāmi, su akkhāto,",
  "anya-e0807n0:113_7": "yo ahaṁ, so ahaṁ, kāmato jāyati soko, kāmato jāyati bhayaṁ, sakko uju ca suhujuca,",
  "anya-e0807n0:113_8": "anupaghāto, durakkhaṁ, duramaṁ, dubharatā. Yiṭṭhaṁ vā hutaṁ vā loke, yadi vā sāvake,",
  "anya-e0807n0:113_9": "puggalā dhammadasā te, bhovādī nāma so hoti, yathābhāvī guṇena so, yathā idaṁ, sammā",
  "anya-e0807n0:113_10": "dakkhāto, parā kamo, taṇhā kkhayo, jhānassa lābhī amhi, thullaccayo itī+dha –",
  "anya-e0807n0:114": "33. Byañjane dīgharassā",
  "anya-e0807n0:115_0": "Rassa+dīghānaṁ kvaci dīgha+rassā honti byañjane. Tatrābhirati, tatrāyaṁ, buddhānussati,",
  "anya-e0807n0:115_1": "sātthikā, saññāvā+ssa, tadāhaṁ, yānī+dha bhūtāni, gacchāmīti, atīto, kikīva, bahūpakāraṁ,",
  "anya-e0807n0:115_2": "madhūdakaṁ, sūpadhāritaṁ, sopāyaṁ, idānāhaṁ, sacāyaṁ, appassutāyaṁ, itarītarena,",
  "anya-e0807n0:115_3": "saddhīdha vittaṁ, kammūpanissayo, tathūpamaṁ, rattūparato, vūpasamo, lokassāti, devāti,",
  "anya-e0807n0:115_4": "vītipatanti, vītināmenti, saṅghāṭīpi, jīvitahetūpi, vijjūva, kiṁsūdha vittaṁ, sādhūti,",
  "anya-e0807n0:115_5": "tyāssa pahīnā, svāssa, madhuvā maññatī bālo, evaṁ gāme munī care, khantī paramaṁ",
  "anya-e0807n0:115_6": "tapo titikkhā, na maṁkū bhavissāmi, svākkhāto, yvāhaṁ, svāhaṁ, kāmato jāyatī soko,",
  "anya-e0807n0:115_7": "kāmato jāyatī bhayaṁ, sakko ujū ca suhujū ca, anūpaghāto, dūrakkhaṁ, dūramaṁ, dūbharatā.",
  "anya-e0807n0:115_8": "Yiṭṭhaṁva hutaṁva loke, yadiva sāvake, puggala dhammadasā te, bhovādi nāma so hoti,",
  "anya-e0807n0:115_9": "yathābhāvi guṇena so, yathayidaṁ, sammadakkhāto, parakkamo, taṇhakkhayo, jhānassa",
  "anya-e0807n0:115_10": "lābhimhi, vasimhi, thullaccayo. Kvacīti kiṁ, tyajja, svassa, patiliyatīti dīghanisedho,",
  "anya-e0807n0:115_11": "māyidaṁ, manasādaññā vimuttānaṁ, yathākkamaṁ, ārakkhātītaṁ, dīyati, sūyatīti rassakāriyanisedho.",
  "anya-e0807n0:115_12": "Kathaṁ yāniva antalikkheti, “dīgharassā”ti yogavibhāgā. (Dīgha+rassasandhi).",
  "anya-e0807n0:116": "Byañjaneti vattate.",
  "anya-e0807n0:117": "34. Saramhā dve",
  "anya-e0807n0:118": "Saramhā parassa byañjanassa kvaci dve rūpāni honti. Ettha ca āvuttidvivacanaṁ ṭhānedvivacananti dvīsu ṭhānedvivacanaṁ veditabbaṁ.",
  "anya-e0807n0:119_0": "Tāni ca pa+pati+paṭi+kama+kusa+kudha+kī+gaha+juta+ñā+si+ su+sū+sambhū+sara+sasādīnamādibyañjanānañca",
  "anya-e0807n0:119_1": "hoti. Idha pamādo=idhappamādo, evaṁ appamādo, vippayutto, suppasanno, sammā padhānaṁ=sammappadhānaṁ",
  "anya-e0807n0:119_2": "rassattaṁ. Appativattiyo, adhippatipaccayo, suppatiṭṭhito,. Appaṭipuggalo, vippaṭisāro,",
  "anya-e0807n0:119_3": "suppaṭipatti. Pakkamo, paṭikkamo, hetukkamo, ākamati=akkamati, evaṁ pakkamati, yathākkamaṁ.",
  "anya-e0807n0:119_4": "Akkosati, paṭikkosati, anukkosati, ākosati=akkosati. Akkuddho, abhikkuddho. Dhanakkīto,",
  "anya-e0807n0:119_5": "vikkayo, anukkayo. Paggaho, viggaho, anuggaho, candaggāho, diṭṭhiggāho. Pajjoto,",
  "anya-e0807n0:119_6": "vijjoto, ujjoto. Kataññū, viññū, paññāṇaṁ, viññāṇaṁ, anaññāṇaṁ. Avassayo, nissayo,",
  "anya-e0807n0:119_7": "samussayo. Appassuto, vissuto, bahussuto. Āsavā=assavā. Passambhento, vissambhento.",
  "anya-e0807n0:119_8": "Aṭṭassaro, vissarati, anussarati, anussati. Passasanto, vissasanto, muhussasanto,",
  "anya-e0807n0:119_9": "āsāso=assāso. Ādisaddena avissajento, vissajento, abhikkantataro, pariccajento, upaddavo,",
  "anya-e0807n0:119_10": "upakkileso, mittadduno, āyabyayo, abbahi iccādi.",
  "anya-e0807n0:120_0": "Tika+taya+tiṁsa+vatādīna+mādibyañjanassa ca. Kusalattikaṁ, pītittikaṁ, hetuttikaṁ.",
  "anya-e0807n0:120_1": "Lokattayaṁ, bodhittayaṁ, vatthuttayaṁ. Ekattiṁsa, dvattiṁsa, tettiṁsa, catuttiṁsa.",
  "anya-e0807n0:120_2": "Sīlabbataṁ, subbato. Sappītiko, samannāgato, punappunaṁ iccādi.",
  "anya-e0807n0:121": "Vatu+vaṭa+disāna+mante, yathā vattati, vaṭṭati, dassanaṁ, phasso iccādi.",
  "anya-e0807n0:122_0": "U+du+niupasagga+ta+catu+cha+santasaddādesādīhi paresañca. Ukaṁso=ukkaṁso, evaṁ dukkaraṁ,",
  "anya-e0807n0:122_1": "nikkaṅkho, uggataṁ, duccaritaṁ, nijjaṭaṁ, ujjahaṁ, uccaṅgaṁ, unnamati, dukkaro, niddaro,",
  "anya-e0807n0:122_2": "unnato, duppañño, nimmalo, uyyutto, dullabho, nibbatto, ussāho, nissāro. Takkaro,",
  "anya-e0807n0:122_3": "tajjo, tanninno, tappabhavo, tammayo, catukkaṁ, catuddisaṁ, catuppado, catubbidhaṁ,",
  "anya-e0807n0:122_4": "catussālaṁ, chakkaṁ, channavuti, chappadiko, chabbassāni. Sakkāro, sagguṇo, sandiṭṭhi,",
  "anya-e0807n0:122_5": "sappuriso, mahabbalo.",
  "anya-e0807n0:123": "Apadantaākāravajjitadīghato yakārassa ca, niyyāti, suyyati, abhibhuyya, viceyya, vineyya, dheyyaṁ, neyyaṁ, seyyo, jeyyo, veyyākaraṇo. Ākāravajjitanti kiṁ, mālāya, dolāya, samādāya.",
  "anya-e0807n0:124_0": "Chandānurakkhaṇe-nappajahe vaṇṇabalaṁ purāṇaṁ, ujjugatesu seyyo, gacchanti suggatiṁ.",
  "anya-e0807n0:124_1": "Saramhāti kiṁ, ñāyo, taṁkhaṇaṁ. Kvacitveva, nikāyo, nidānaṁ, nivāso, tato, chasaṭṭhi, upanīyati, sūyati.",
  "anya-e0807n0:125": "35. Catutthadutiyesve+saṁ tatiyapaṭhamā",
  "anya-e0807n0:126_0": "Catutthadutiyesu paresve+saṁ catutthadutiyānaṁ tabbagge tatiyapaṭhamā honti paccāsatyā.",
  "anya-e0807n0:126_1": "Vagge gha+jha+ḍha+dha+bhā catutthā, kha+cha+ṭha+tha+phā dutiyā, ga+ja+ḍa+da+bā tatiyā,",
  "anya-e0807n0:126_2": "ka+ca+ṭa+ta+pā paṭhamā. Pa+u+du-niādīhi paresaṁ ghādīnaṁ dvibhāve tatiyapaṭhamā honti.",
  "anya-e0807n0:126_3": "Pagarati=paggharati, evaṁ uggharati, nigghoso, ugghāṭeti. Esova tajjhānaphalo, paṭhamajjhānaṁ,",
  "anya-e0807n0:126_4": "abhijjhā-yati, ujjhāyati. Daḍḍho, buḍḍho. Viddhaṁseti, uddhaṁsito, uddhāro, niddhano,",
  "anya-e0807n0:126_5": "niddhuto. Vibbhanto, ubbhanto, samubbhanto, dubbhikkhaṁ, nibbhayaṁ, tabbhāvo, catubbhi.",
  "anya-e0807n0:126_6": "Saddhā, saddhammo. Mahabbhayaṁ.",
  "anya-e0807n0:127_0": "Rassasarehi paresaṁ vaggadutiyānaṁ dvibhāvo ce, paṭhamā. Pañcakkhandhā, evaṁ rūpakkhandho,",
  "anya-e0807n0:127_1": "akkhamo, abhikkhaṇaṁ, avikkhepo, jātikkhettaṁ, dhātukkhobho, āyukkhayo. Setacchattaṁ,",
  "anya-e0807n0:127_2": "evaṁ sabbacchannaṁ, vicchannaṁ, bodhicchāyā, jambucchāyā, samucchedo. Tatra ṭhito=tatraṭṭhito,",
  "anya-e0807n0:127_3": "evaṁ thalaṭṭhaṁ, jalaṭṭhaṁ, aṭṭhitaṁ, niṭṭhitaṁ, cattāriṭṭhānāni, garuṭṭhāniyo, samuṭṭhito.",
  "anya-e0807n0:127_4": "Sabbatthāmena, yasatthero, pattharati, vitthāro, abhitthuto, vitthambhito, anutthunaṁ.",
  "anya-e0807n0:127_5": "Papphoṭeti, mahapphalaṁ, anipphalaṁ, vipphāro, paripphuṭeyya, madhupphāṇitaṁ. Ākārato,",
  "anya-e0807n0:127_6": "ākhāto=akkhāto, evaṁ taṇhākkhayo, āṇākkhettaṁ, saññākkhandho. Āchādayi=acchādayi,",
  "anya-e0807n0:127_7": "evaṁ acchindati, nāvaṭṭhaṁ, attharati, apphoṭeti. Kvaci tveva, puvakhajjakaṁ, tassa",
  "anya-e0807n0:127_8": "chaviādīni chinditvā, yathāṭhitaṁ, kammaphalaṁ, sīlaṁ tassa jhāyino, ye jhānappasutā",
  "anya-e0807n0:127_9": "dhīrā, nidhanaṁ, mahādhanaṁ. (Dvibhāvasandhi).",
  "anya-e0807n0:128": "Akaramha se te, so kho byanti kāhiti, so gacchaṁ na nivattati, eso attho, eso ābhogo, eso idāni itī+dha “ve”ti vattate.",
  "anya-e0807n0:129": "37. Eona+ma vaṇṇe",
  "anya-e0807n0:130_0": "Eonaṁ vaṇṇe kvaci a hoti vā. Akaramha sa te, akaramha se te, evaṁ sa kho byanti kāhiti,",
  "anya-e0807n0:130_1": "sa gacchaṁ na nivattati, esa attho, esa ābhogo, esa idāni. Vaṇṇeti kiṁ, amoghavacano",
  "anya-e0807n0:130_2": "ca so, gandhabbānaṁ adhipati, mahārājā yasassi soti. “Na sandhisamāsā vaddhassā”ti",
  "anya-e0807n0:130_3": "vuttattā gāthāmajjhe sandhi na hotīti “tividhassā”ti vuttatimhi parepi vaṇṇo paro",
  "anya-e0807n0:130_4": "nāma na iti. (Sarabyañjanasandhi).",
  "anya-e0807n0:131": "Ata yantaṁ, tatha yaṁ, mada yaṁ, budha yati, dhana yaṁ, seva yo, para yesanā, pokkharaṇa yo itī+dha –",
  "anya-e0807n0:132": "48. Tavaggavaraṇānaṁ ye cavagga bayañā",
  "anya-e0807n0:133_0": "Tavaggavaraṇānaṁ cavaggabayañā honti yathākkamaṁ yakāre. “Vaggalasehi te”ti pubbarūpaṁ.",
  "anya-e0807n0:133_1": "Accantaṁ, tacchaṁ, majjaṁ, bujjhati, dhaññaṁ, sebbo, payyesanā, pokkharañño. Apuccaṇḍakāyaṁ,",
  "anya-e0807n0:133_2": "jaccandho, yajjevaṁ, ajjhagamā, ajjhattaṁ, ajjhupagato, ajjhogāhetvā, dibbaṁ. Kvacitveva, ratyā.",
  "anya-e0807n0:134": "Saka yate, ruca yate, paca yate, aṭa yate, lupa yate, kupa yate, sala yate, phala yate, disa yate, asa yate itī+dha “ye”ti vattate vakkhamānesu dvīsu.",
  "anya-e0807n0:135": "49. Vaggalasehite",
  "anya-e0807n0:136": "Vaggalasehi parassa yakārassa kvaci te vaggalasā honti. Sakkate, ruccate, paccate, aṭṭate, luppate, kuppate, sallate, phallate, dissate, assate. Kvacitveva, kyāhaṁ.",
  "anya-e0807n0:137": "Muha yati, guha yati itī+dha –",
  "anya-e0807n0:138": "50. Hassa vipallāso",
  "anya-e0807n0:139": "Hassa vipallāso hoti yakāre. Muyhati, guyhati.",
  "anya-e0807n0:140": "Bahu ābādho itī+dha ussavakāre “hassa vipallāso”ti vattate.",
  "anya-e0807n0:141": "51. Ve vā",
  "anya-e0807n0:142": "Hassa vipallāso hoti vā vakāre. Bavhābādho. Vātveva, bahvābādho.",
  "anya-e0807n0:143": "52. Tathanarānaṁ ṭaṭhaṇalā",
  "anya-e0807n0:144_0": "Tathanarānaṁ ṭaṭhaṇalā honti vā yathākkamaṁ. Dukkataṁ=dukkaṭaṁ, evaṁ sukaṭaṁ, patthaṭo,",
  "anya-e0807n0:144_1": "pataṭo, uddhaṭo, visaṭo. Aṭṭhakathā. Paṇidhānaṁ, paṇipāto, paṇāmo, paṇītaṁ, pariṇato,",
  "anya-e0807n0:144_2": "pariṇāmo, duṇṇayo, niṇṇayo, oṇato. Paripanno=palipanno, evaṁ palibodho, pallaṅkaṁ,",
  "anya-e0807n0:144_3": "taluno, mahāsālo, māluto, sukhumālo. (Byañjanasandhi).",
  "anya-e0807n0:145": "Cakkhu udapādi, akkhi rujati, purima jāti, aṇu thūlāni, kattabba kusalaṁ bahuṁ, ta sampayuttā, tata sabhāvato itī+dha “ve”ti vattate yāva “mayadā sare”ti.",
  "anya-e0807n0:146": "38. Niggahītaṁ",
  "anya-e0807n0:147_0": "Niggahītāgamo hoti vā kvaci. Sāmatthiyenā+gamova, sa ca rassasarasseva hoti… tassa",
  "anya-e0807n0:147_1": "rassasarānugatattā. Ṭhānīna+māliṅghiya gacchati pavattatīti āgamo. Cakkhuṁ udapādi,",
  "anya-e0807n0:147_2": "akkhiṁ rujati, purimaṁ jāti, aṇuṁ thūlāni, kattabbaṁ kusalaṁ bahuṁ, taṁsampayuttā,",
  "anya-e0807n0:147_3": "taṁtaṁsabhāvato. Vāggahaṇena cakkhu udapādi iccādi. Avaṁsiro, yāvañcidaṁtiādi niccaṁ…",
  "anya-e0807n0:147_4": "vavatthitavibhāsattā vādhikārassa, vavatthitassa lakkhaṇassā+nurodhena lakkhaṇe pavattitā",
  "anya-e0807n0:147_5": "vibhāsā vavatthitavibhāsā. Vāsaddo hi atthadvaye vattate katthaci vikappe, katthaci",
  "anya-e0807n0:147_6": "yathāvavatthitarūpapariggaheti. Yadā pacchime, tadā nicca+manicca+masantañca vidhiṁ",
  "anya-e0807n0:147_7": "dīpeti. Ettha pana kvacisaddassā+nuvattanā tenevā+santavidhi siddhoti vāsaddeni+taradvayaṁ.",
  "anya-e0807n0:147_8": "Kvaci tveva, na hi etehi, idha ceva.",
  "anya-e0807n0:148": "Saṁ rambho, saṁ ratto, saṁ rāgo, tāsaṁ ahaṁ santike, evaṁ ayaṁ, puṁ liṅgaṁ, kiṁ ahaṁ, tassa adāsiṁ ahaṁ itī+dha “niggahītā”dhikāro ā “mayadā sare”ti.",
  "anya-e0807n0:149": "39. Lopo",
  "anya-e0807n0:150_0": "Niggahītassa lopo hoti vā kvaci. Dīghe sārambho saṁrambho, sāratto saṁratto, sārāgo",
  "anya-e0807n0:150_1": "saṁrāgo, pubbassaralope tāsāhaṁ santike, evāyaṁ, dvitte pulliṅgaṁ puṁliṅgaṁ, kyāhaṁ,",
  "anya-e0807n0:150_2": "tassa adāsahaṁ. Paṭisallāno, sallekho, pātukāmo, gantumano, ariyasaccāna dassanaṁ,",
  "anya-e0807n0:150_3": "etaṁ buddhāna sāsanaṁ, avisāhāro, cirappavāsintiādīsu niccaṁ. Kvacīti kiṁ, eva+mayaṁ,",
  "anya-e0807n0:150_4": "ki+mahaṁ, etaṁ maṅgala+muttamaṁ.",
  "anya-e0807n0:151": "Kataṁ iti, abhinanduṁ iti, uttattaṁ iva, cakkaṁ iva, kaliṁiva, halaṁ idāni, kiṁ idāni, tvaṁ asi, idaṁ api, uttariṁ api, dātuṁ api, sadisaṁ eva itī+dha –",
  "anya-e0807n0:152": "40. Parasarassa",
  "anya-e0807n0:153_0": "Niggahītamhā parasarassa lopo hoti vā kvaci. Katanti, abhinandunti, uttattaṁva, cakkaṁva,",
  "anya-e0807n0:153_1": "kaliṁva, halaṁdāni, kiṁdāni, tvaṁsi, idampi, uttarimpi, dātumpi, sadisaṁva. Vāti",
  "anya-e0807n0:153_2": "kiṁ, kataṁiti, kimiti, dātumapi, sadisaṁ eva.",
  "anya-e0807n0:154": "Pupphaṁ assā uppajjati, evaṁ assa te āsavā itī+dha parassaralope –",
  "anya-e0807n0:155": "53. Saṁyogādilopo",
  "anya-e0807n0:156_0": "Abyavahitānaṁ dvinnaṁ byañjanānaṁ ekatra ṭhiti saṁyogo, tasmiṁ saṁyoge yo ādibhūtāvayavo,",
  "anya-e0807n0:156_1": "tassa vā kvaci lopo hotītiādibyañjanassa lopo. Pupphaṁsā uppajjati, evaṁsa te āsavā.",
  "anya-e0807n0:156_2": "Tiṇṇaṁ saṁyogānaṁ visaye agyāgāraṁ, vutyassa iti hoti.",
  "anya-e0807n0:157_0": "Taṁ karoti, taṁ khaṇaṁ, saṁ gato, taṁ ghataṁ, dhammaṁ care, taṁ channaṁ, taṁ jātaṁ,",
  "anya-e0807n0:157_1": "taṁ jhānaṁ, taṁ ñāṇaṁ, taṁ ṭhānaṁ, taṁ ḍahati, taṁ tanoti, taṁ thiraṁ, taṁ dānaṁ,",
  "anya-e0807n0:157_2": "taṁ dhanaṁ, taṁ niccutaṁ, taṁ patto, taṁ phalaṁ, tesaṁ bodho, saṁ bhūto, taṁ mittaṁ,",
  "anya-e0807n0:157_3": "kiṁ kato, dātuṁ gato itī+dha –",
  "anya-e0807n0:158": "41. Vagge vagganto",
  "anya-e0807n0:159_0": "Niggahītassa kho vagge vagganto vā hotīti nimittānussarānaṁ paccāsatyā tabbaggapañcamo",
  "anya-e0807n0:159_1": "hoti. Paccāsatti nāma ṭhānato āsannatā guṇato vā, guṇatoti vaṇṇasaññādiguṇato. Niggahītassa",
  "anya-e0807n0:159_2": "anusarīyatīti pacchā katvā sarīyatīti anussarotipi vuccati. Taṅkaroti=taṁ karoti,",
  "anya-e0807n0:159_3": "evaṁ taṅkhaṇaṁ, saṅgato, taṅghataṁ. Dhammañcare, tañchannaṁ, tañjātaṁ, tañjhānaṁ,",
  "anya-e0807n0:159_4": "taññāṇaṁ. Taṇṭhānaṁ, taṇḍahati. Tantanoti, tanthiraṁ, tandānaṁ, tandhanaṁ, tanniccutaṁ,",
  "anya-e0807n0:159_5": "tampatto, tamphalaṁ, tesammodho, sambhūto, tammittaṁ. Kiṅkato, dātuṅgato, taṇhaṅkaro,",
  "anya-e0807n0:159_6": "raṇañjaho, saṇṭhito, jutindharo, sammatotiādīsu niccaṁ.",
  "anya-e0807n0:160": "Ānantarikaṁ ya+māhu, yaṁ yadeva, paccattaṁ eva, taṁ hiitī+dha –",
  "anya-e0807n0:161": "42. Yevahisu ño",
  "anya-e0807n0:162_0": "Ya+eva+hisaddesu niggahītassa vā ño hoti. “Vaggalasehi te”ti yassa ñakāro. Ānantarikañña+māhu=ānantarikaṁ",
  "anya-e0807n0:162_1": "ya+māhu, yaññadeva=yaṁyadeva, ñassa dvitte paccattaññeva, paccattaṁ eva, tañhi, tañhi.",
  "anya-e0807n0:162_2": "“Abyabhicārinā byabhicārī niyamyate”ti ñāyā evasaddasahacariyā “ya” iti sabbādiyasaddasseva gahaṇaṁ.",
  "anya-e0807n0:163": "Saṁyogo, saṁyojanaṁ, saṁyato, saṁyācikāya itī+dha –",
  "anya-e0807n0:164": "43. Ye saṁssa",
  "anya-e0807n0:165_0": "Saṁsaddassa yaṁ niggahītaṁ, tassa vā ño hoti yakāre. Saññogo=saṁyogo, evaṁ saṁyojanaṁ,",
  "anya-e0807n0:165_1": "saññato, saññācikāya. Idha yakāramattova gayhate. Saṁssāti kiṁ, etaṁ yojanaṁ, taṁ",
  "anya-e0807n0:165_2": "yānaṁ, taṁ saraṇaṁ yanti.",
  "anya-e0807n0:166": "Taṁ eva, taṁ ahaṁ brūmi, yaṁ āhu, dhanaṁ eva, kiṁ etaṁ, nindituṁ arahati, taṁ idaṁ, yaṁ aniccaṁ, taṁ anattā, etaṁ avoca, etaṁ eva itī+dha –",
  "anya-e0807n0:167": "44. Mayadā sare",
  "anya-e0807n0:168_0": "Niggahītassa ma ya dā honti vā sare kvaci. Tameva taṁ eva, tamahaṁ brūmi=taṁ ahaṁ",
  "anya-e0807n0:168_1": "brūmi, yamāhu, dhanameva, kimetaṁ, ninditumarahati. Tayidaṁ. Yadaniccaṁ, tadanattā,",
  "anya-e0807n0:168_2": "etadavoca, etadeva. “Mayadā”ti yogavibhāgā buddhama saraṇama iccādi bhavati.",
  "anya-e0807n0:169": "47. Tadaminādīni",
  "anya-e0807n0:170_0": "Tadaminādīni nippajjanti. “Ya+dalakkhaṇikaṁ, taṁ nipātanā”ti ñāyā lakkhaṇantarena",
  "anya-e0807n0:170_1": "avihitā desa+lopā+gama+vipallāsā, sabbattha imināva daṭṭhabbā. Idañca paresaṁ pisodarādimiva",
  "anya-e0807n0:170_2": "daṭṭhabbaṁ. Phusitaṁ=jalabindu, phusita+mudara+massa pisodaraṁ. Issa akāre taṁ iminā=tadaminā,",
  "anya-e0807n0:170_3": "sakiṁ āgāmī=sakadāgāmī, dhassa dakāre ekaṁ idha ahaṁ=eka+midā+haṁ, vidhassa vidādeso",
  "anya-e0807n0:170_4": "saṁvidhāya avahāro=saṁvidāvahāro, vārisaddassa vakāre, hassa lakāre ca kate vārivāhako=valāhako,",
  "anya-e0807n0:170_5": "jīvanassa jīādeso, jīvanassa muto=jīmūto. Chavassa suādese, sayanassa sānādese ca",
  "anya-e0807n0:170_6": "kate chavassa sayanaṁ=susānaṁ. Uddhassa uduādese, khassa khalaādese ca “saramhā dve”ti",
  "anya-e0807n0:170_7": "dvittādimhi ca kate uddhaṁ khaṁ assa udukkhalaṁ. Pisitassa piādese, asassa sācādese",
  "anya-e0807n0:170_8": "ca kate pisitāso=pisāco.",
  "anya-e0807n0:171": "Mahīsaddassa mayūādese, ravatissa rādese ca kate mahiyaṁ ravatīti mayūro. Eva+maññepi payogato+nugantabbā. Ettha ca –",
  "anya-e0807n0:172": "Vaṇṇāgamo vaṇṇavipariyāyo,",
  "anya-e0807n0:173": "Dve cā+pare vaṇṇavikāra+nāsā;",
  "anya-e0807n0:174": "Dhātussa atthātisayena yogo,",
  "anya-e0807n0:175": "Ta+duccate pañcavidhaṁ niruttaṁti.",
  "anya-e0807n0:176_0": "Yathā dvāre niyutto=dovārikoti okaāgamo. Hiṁsasaddassa sīhoti vipallāso. Nijako=niyakoti",
  "anya-e0807n0:176_1": "vikāro. Mehanassa khassa mālā mekhalāti vaṇṇalopo, ha+na+makārānaṁ lopo. Mayūroti",
  "anya-e0807n0:176_2": "atthe ravatissa atissayayogoti.",
  "anya-e0807n0:177": "Yathariva tathariveti nipātāva. “Jaraggavā vicintesuṁ, vara+mhākaṁ bhusāmive”ti ettha ivasaddo evakārattho. Niggahītasandhi.",
  "anya-e0807n0:178": "Sandhissarānaṁ paṭisedhasandhi,",
  "anya-e0807n0:179": "Atho byañjana+sarabyañjanānaṁ;",
  "anya-e0807n0:180": "Sandhi ca+tho niggahītassa sandhi,",
  "anya-e0807n0:181": "Bhavanti sandhi pana pañcadhā ve.",
  "anya-e0807n0:182": "Iti payogasiddhiyaṁ sandhikaṇḍo paṭhamo."
}