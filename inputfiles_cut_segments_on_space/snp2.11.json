{
  "snp2.11:0.1": "Sutta Nipāta 2.11 ",
  "snp2.11:0.2": "Rāhulasutta ",
  "snp2.11:1.1": "“Kacci abhiṇhasaṁvāsā, ",
  "snp2.11:1.2": "nāvajānāsi paṇḍitaṁ; ",
  "snp2.11:1.3": "Ukkādhāro manussānaṁ, ",
  "snp2.11:1.4": "kacci apacito tayā”. ",
  "snp2.11:2.1": "“Nāhaṁ abhiṇhasaṁvāsā, ",
  "snp2.11:2.2": "avajānāmi paṇḍitaṁ; ",
  "snp2.11:2.3": "Ukkādhāro manussānaṁ, ",
  "snp2.11:2.4": "niccaṁ apacito mayā”. ",
  "snp2.11:3.1": "“Pañca kāmaguṇe hitvā, ",
  "snp2.11:3.2": "piyarūpe manorame; ",
  "snp2.11:3.3": "Saddhāya gharā nikkhamma, ",
  "snp2.11:3.4": "dukkhassantakaro bhava. ",
  "snp2.11:4.1": "Mitte bhajassu kalyāṇe, ",
  "snp2.11:4.2": "pantañca sayanāsanaṁ; ",
  "snp2.11:4.3": "Vivittaṁ appanigghosaṁ, ",
  "snp2.11:4.4": "mattaññū hohi bhojane. ",
  "snp2.11:5.1": "Cīvare piṇḍapāte ca, ",
  "snp2.11:5.2": "paccaye sayanāsane; ",
  "snp2.11:5.3": "Etesu taṇhaṁ mākāsi, ",
  "snp2.11:5.4": "mā lokaṁ punarāgami. ",
  "snp2.11:6.1": "Saṁvuto pātimokkhasmiṁ, ",
  "snp2.11:6.2": "indriyesu ca pañcasu; ",
  "snp2.11:6.3": "Sati kāyagatā tyatthu, ",
  "snp2.11:6.4": "nibbidābahulo bhava. ",
  "snp2.11:7.1": "Nimittaṁ parivajjehi, ",
  "snp2.11:7.2": "subhaṁ rāgūpasañhitaṁ; ",
  "snp2.11:7.3": "Asubhāya cittaṁ bhāvehi, ",
  "snp2.11:7.4": "ekaggaṁ susamāhitaṁ. ",
  "snp2.11:8.1": "Animittañca bhāvehi, ",
  "snp2.11:8.2": "Mānānusayamujjaha; ",
  "snp2.11:8.3": "Tato mānābhisamayā, ",
  "snp2.11:8.4": "Upasanto carissatī”ti. ",
  "snp2.11:9.1": "Itthaṁ sudaṁ bhagavā āyasmantaṁ rāhulaṁ imāhi gāthāhi abhiṇhaṁ ovadatīti. ",
  "snp2.11:9.2": "Rāhulasuttaṁ ekādasamaṁ. "
}