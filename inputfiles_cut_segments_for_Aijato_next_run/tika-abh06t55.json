{
  "tika-abh06t55:0_0": "Cuddasamo paricchedo",
  "tika-abh06t55:1_0": "14. Rāsisambhavakathā",
  "tika-abh06t55:2_0": "490.",
  "tika-abh06t55:3_0": "Naveva yevāpanakā, aṭṭhārasa ca rāsayo;",
  "tika-abh06t55:4_0": "Navabhiṁsatisambhinnā, dasa dve savibhattikā.",
  "tika-abh06t55:5_0": "491.",
  "tika-abh06t55:6_0": "Ekadvayaticatuchasattaṭṭhānānavajjake;",
  "tika-abh06t55:7_0": "Sattavīsati satteko, dvayameko punekako.",
  "tika-abh06t55:8_0": "492.",
  "tika-abh06t55:9_0": "Daseva yevāpanakā, ekādasa ca rāsayo;",
  "tika-abh06t55:10_0": "Aṭṭhavīsatisambhinnā, daseva savibhattikā.",
  "tika-abh06t55:11_0": "493.",
  "tika-abh06t55:12_0": "Ekadvayaticatukkachaṭṭhānaniyatā pana;",
  "tika-abh06t55:13_0": "Aṭṭhārasa ca satteko, eko cekova pāpake.",
  "tika-abh06t55:14_0": "494.",
  "tika-abh06t55:15_0": "Dve yevāpanakā honti, rāsayo ca catubbidhā;",
  "tika-abh06t55:16_0": "Terasettha asambhinnā, tayova savibhattikā.",
  "tika-abh06t55:17_0": "495.",
  "tika-abh06t55:18_0": "Ekadvayatikaṭṭhānā, dasa dveko ahetuke;",
  "tika-abh06t55:19_0": "Iccānavajjā sāvajjā-hetuke yoganicchayo.",
  "tika-abh06t55:20_0": "496.",
  "tika-abh06t55:21_0": "Sattāpi natthi sāvajje, niravajje pakāsako;",
  "tika-abh06t55:22_0": "Ahetuke ca maggādirāsayo natthi cuddasa.",
  "tika-abh06t55:23_0": "497.",
  "tika-abh06t55:24_0": "Anavajjā tu sāvajje, sāvajjakānavajjake;",
  "tika-abh06t55:25_0": "Cittuppādamhi nattheva, natthobhayamahetuke.",
  "tika-abh06t55:26_0": "498.",
  "tika-abh06t55:27_0": "Sāvajjā pana sāvajje, anavajjānavajjake;",
  "tika-abh06t55:28_0": "Gahetabbā tu sabbattha, sādhāraṇā pakiṇṇakā.",
  "tika-abh06t55:29_0": "499.",
  "tika-abh06t55:30_0": "Jhānapañcakacittesu, sattasaṭṭhisu niddise;",
  "tika-abh06t55:31_0": "Jhānaṅgayogabhedena, rāsibhedaṁ tahiṁ tahiṁ.",
  "tika-abh06t55:32_0": "500.",
  "tika-abh06t55:33_0": "Catuchakkānavajjesu, ñāṇapītikataṁ tathā;",
  "tika-abh06t55:34_0": "Catuvīsa parittesu, catudhā bhedamuddise.",
  "tika-abh06t55:35_0": "501.",
  "tika-abh06t55:36_0": "Sarāgavītarāgānaṁ, appamaññāpavattiyaṁ;",
  "tika-abh06t55:37_0": "Karuṇāmuditā honti, kāmapuññamahākriye.",
  "tika-abh06t55:38_0": "502.",
  "tika-abh06t55:39_0": "Upacārappanāpattā, sukhitā sattagocarā;",
  "tika-abh06t55:40_0": "Tasmā na pañcamāruppe, mahāpāke anuttare.",
  "tika-abh06t55:41_0": "503.",
  "tika-abh06t55:42_0": "Sotāpatitupekkhāsu, parikammādisambhave;",
  "tika-abh06t55:43_0": "Jhānānaṁ tulyapākattā, tappākesu ca labbhare.",
  "tika-abh06t55:44_0": "504.",
  "tika-abh06t55:45_0": "Viratī ca sarāgānaṁ, vītikkamanasambhavā;",
  "tika-abh06t55:46_0": "Sampatte ca samādāne, kāmapuññesu labbhare.",
  "tika-abh06t55:47_0": "505.",
  "tika-abh06t55:48_0": "Taṁtaṁdvārikadussilya-cetanucchedakiccato;",
  "tika-abh06t55:49_0": "Magge ca tulyapākattā, phale ca niyatā siyuṁ.",
  "tika-abh06t55:50_0": "506.",
  "tika-abh06t55:51_0": "Pavattākāravisayabhinnā pañcāpi sambhavā;",
  "tika-abh06t55:52_0": "Lokiye labbhamānāpi, visuṁ ceva siyuṁ na vā.",
  "tika-abh06t55:53_0": "507.",
  "tika-abh06t55:54_0": "Pāpā labbhanti pāpesu, satta chakkekakā kamā;",
  "tika-abh06t55:55_0": "Sarūpayevobhayakā, niyataṭṭha chaḷetare.",
  "tika-abh06t55:56_0": "508.",
  "tika-abh06t55:57_0": "Sādhāraṇā ca sabbattha, yathāvuttā pakiṇṇakā;",
  "tika-abh06t55:58_0": "Tattha cekaggatā natthi, indriyādīsu kaṅkhite.",
  "tika-abh06t55:59_0": "509.",
  "tika-abh06t55:60_0": "Chandādhimokkhā yevāpi, vīsekādasavajjite;",
  "tika-abh06t55:61_0": "Uddhaccamekādasasu, majjhattamanavajjake.",
  "tika-abh06t55:62_0": "510.",
  "tika-abh06t55:63_0": "Sabbattha manasikāro, tidvekadvitikāpare;",
  "tika-abh06t55:64_0": "Aṭṭhaṭṭhavīsacatūsu, pañcadvīsu yathākkamaṁ.",
  "tika-abh06t55:65_0": "511.",
  "tika-abh06t55:66_0": "Samudāyavasenettha, uddhaccaviratittayaṁ;",
  "tika-abh06t55:67_0": "Savibhattikamaññattha, avibhattikameva taṁ.",
  "tika-abh06t55:68_0": "512.",
  "tika-abh06t55:69_0": "Cittuppādesu tenetaṁ, vibhattiavibhattikaṁ;",
  "tika-abh06t55:70_0": "Iti sādhu sallakkheyya, sambhavāsambhavaṁ budhoti.",
  "tika-abh06t55:71_0": "Iti cetasikavibhāge rāsisambhavakathā niṭṭhitā.",
  "tika-abh06t55:72_0": "Cuddasamo paricchedo."
}