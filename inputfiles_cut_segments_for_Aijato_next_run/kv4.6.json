{
  "kv4.6:0.1_0": "Kathāvatthu",
  "kv4.6:0.2_0": "Mahāpaṇṇāsaka",
  "kv4.6:0.3_0": "Catutthavagga",
  "kv4.6:0.4_0": "Bodhiyābuddhotikathā",
  "kv4.6:1.1_0": "Bodhiyā buddhoti?",
  "kv4.6:1.2_0": "Āmantā.",
  "kv4.6:1.3_0": "Bodhiyā niruddhāya vigatāya paṭipassaddhāya abuddho hotīti?",
  "kv4.6:1.4_0": "Na hevaṁ vattabbe …pe….",
  "kv4.6:2.1_0": "Bodhiyā buddhoti?",
  "kv4.6:2.2_0": "Āmantā.",
  "kv4.6:2.3_0": "Atītāya bodhiyā buddhoti?",
  "kv4.6:2.4_0": "Na hevaṁ vattabbe …pe…",
  "kv4.6:2.5_0": "atītāya bodhiyā buddhoti?",
  "kv4.6:2.6_0": "Āmantā.",
  "kv4.6:2.7_0": "Tāya bodhiyā bodhikaraṇīyaṁ karotīti?",
  "kv4.6:2.8_0": "Na hevaṁ vattabbe …pe….",
  "kv4.6:3.1_0": "Tāya bodhiyā bodhikaraṇīyaṁ karotīti?",
  "kv4.6:3.2_0": "Āmantā.",
  "kv4.6:3.3_0": "Tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv4.6:3.4_0": "Na hevaṁ vattabbe …pe….",
  "kv4.6:4.1_0": "Bodhiyā buddhoti?",
  "kv4.6:4.2_0": "Āmantā.",
  "kv4.6:4.3_0": "Anāgatāya bodhiyā buddhoti?",
  "kv4.6:4.4_0": "Na hevaṁ vattabbe …pe….",
  "kv4.6:5.1_0": "Anāgatāya bodhiyā buddhoti?",
  "kv4.6:5.2_0": "Āmantā.",
  "kv4.6:5.3_0": "Tāya bodhiyā bodhikaraṇīyaṁ karotīti?",
  "kv4.6:5.4_0": "Na hevaṁ vattabbe …pe….",
  "kv4.6:6.1_0": "Tāya bodhiyā bodhikaraṇīyaṁ karotīti?",
  "kv4.6:6.2_0": "Āmantā.",
  "kv4.6:6.3_0": "Tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:6.4_0": "Na hevaṁ vattabbe …pe….",
  "kv4.6:7.1_0": "Paccuppannāya bodhiyā buddho, tāya bodhiyā bodhikaraṇīyaṁ karotīti?",
  "kv4.6:7.2_0": "Āmantā.",
  "kv4.6:7.3_0": "Atītāya bodhiyā buddho, tāya bodhiyā bodhikaraṇīyaṁ karotīti?",
  "kv4.6:7.4_0": "Na hevaṁ vattabbe …pe….",
  "kv4.6:8.1_0": "Paccuppannāya bodhiyā buddho, tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti?",
  "kv4.6:8.2_0": "Āmantā.",
  "kv4.6:8.3_0": "Atītāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:8.4_0": "Na hevaṁ vattabbe …pe….",
  "kv4.6:9.1_0": "Paccuppannāya bodhiyā buddho, tāya bodhiyā bodhikaraṇīyaṁ karotīti?",
  "kv4.6:9.2_0": "Āmantā.",
  "kv4.6:9.3_0": "Anāgatāya bodhiyā buddho, tāya bodhiyā bodhikaraṇīyaṁ karotīti?",
  "kv4.6:9.4_0": "Na hevaṁ vattabbe …pe….",
  "kv4.6:10.1_0": "Paccuppannāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:10.2_0": "Āmantā.",
  "kv4.6:10.3_0": "Anāgatāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:10.4_0": "Na hevaṁ vattabbe …pe….",
  "kv4.6:11.1_0": "Atītāya bodhiyā buddho, na ca tāya bodhiyā bodhikaraṇīyaṁ karotīti?",
  "kv4.6:11.2_0": "Āmantā.",
  "kv4.6:11.3_0": "Paccuppannāya bodhiyā buddho, na ca tāya bodhiyā bodhikaraṇīyaṁ karotīti?",
  "kv4.6:11.4_0": "Na hevaṁ vattabbe …pe….",
  "kv4.6:12.1_0": "Atītāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:12.2_0": "Āmantā.",
  "kv4.6:12.3_0": "Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:12.4_0": "Na hevaṁ vattabbe …pe….",
  "kv4.6:13.1_0": "Anāgatāya bodhiyā buddho, na ca tāya bodhiyā bodhikaraṇīyaṁ karotīti?",
  "kv4.6:13.2_0": "Āmantā.",
  "kv4.6:13.3_0": "Paccuppannāya bodhiyā buddho, na ca tāya bodhiyā bodhikaraṇīyaṁ karotīti?",
  "kv4.6:13.4_0": "Na hevaṁ vattabbe …pe….",
  "kv4.6:14.1_0": "Anāgatāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:14.2_0": "Āmantā.",
  "kv4.6:14.3_0": "Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti?",
  "kv4.6:14.4_0": "Na hevaṁ vattabbe …pe….",
  "kv4.6:15.1_0": "Atītāya bodhiyā buddho, anāgatāya bodhiyā buddho, paccuppannāya bodhiyā buddhoti?",
  "kv4.6:15.2_0": "Āmantā.",
  "kv4.6:15.3_0": "Tīhi bodhīhi buddhoti?",
  "kv4.6:15.4_0": "Na hevaṁ vattabbe …pe….",
  "kv4.6:16.1_0": "Tīhi bodhīhi buddhoti?",
  "kv4.6:16.2_0": "Āmantā.",
  "kv4.6:16.3_0": "Satataṁ samitaṁ abbokiṇṇaṁ tīhi bodhīhi samannāgato samohito, tisso bodhiyo paccupaṭṭhitāti?",
  "kv4.6:16.4_0": "Na hevaṁ vattabbe …pe….",
  "kv4.6:17.1_0": "Na vattabbaṁ—",
  "kv4.6:17.2_0": "“bodhiyā buddho”ti?",
  "kv4.6:17.3_0": "Āmantā.",
  "kv4.6:17.4_0": "Nanu bodhipaṭilābhā buddhoti?",
  "kv4.6:17.5_0": "Āmantā.",
  "kv4.6:17.6_0": "Hañci bodhipaṭilābhā buddho, tena vata re vattabbe—",
  "kv4.6:17.7_0": "“bodhiyā buddho”ti.",
  "kv4.6:18.1_0": "Bodhipaṭilābhā buddhoti, bodhiyā buddhoti?",
  "kv4.6:18.2_0": "Āmantā.",
  "kv4.6:18.3_0": "Bodhipaṭilābhā bodhīti?",
  "kv4.6:18.4_0": "Na hevaṁ vattabbe …pe….",
  "kv4.6:18.5_0": "Bodhiyā buddhotikathā niṭṭhitā."
}