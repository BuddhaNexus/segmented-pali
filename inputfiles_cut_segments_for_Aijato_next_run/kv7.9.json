{
  "kv7.9:0.1_0": "Kathāvatthu",
  "kv7.9:0.2_0": "Mahāpaṇṇāsaka",
  "kv7.9:0.3_0": "Sattamavagga",
  "kv7.9:0.4_0": "Ariyadhammavipākakathā",
  "kv7.9:1.1_0": "Natthi ariyadhammavipākoti?",
  "kv7.9:1.2_0": "Āmantā.",
  "kv7.9:1.3_0": "Nanu mahapphalaṁ sāmaññaṁ mahapphalaṁ brahmaññanti?",
  "kv7.9:1.4_0": "Āmantā.",
  "kv7.9:1.5_0": "Hañci mahapphalaṁ sāmaññaṁ mahapphalaṁ brahmaññaṁ, no ca vata re vattabbe—",
  "kv7.9:1.6_0": "“natthi ariyadhammavipāko”ti.",
  "kv7.9:2.1_0": "Natthi ariyadhammavipākoti?",
  "kv7.9:2.2_0": "Āmantā.",
  "kv7.9:2.3_0": "Nanu atthi sotāpattiphalanti?",
  "kv7.9:2.4_0": "Āmantā.",
  "kv7.9:2.5_0": "Hañci atthi sotāpattiphalaṁ, no ca vata re vattabbe—",
  "kv7.9:2.6_0": "“natthi ariyadhammavipāko”ti.",
  "kv7.9:2.7_0": "Nanu atthi sakadāgāmiphalaṁ …pe…",
  "kv7.9:2.8_0": "anāgāmiphalaṁ …pe…",
  "kv7.9:2.9_0": "arahattaphalanti?",
  "kv7.9:2.10_0": "Āmantā.",
  "kv7.9:2.11_0": "Hañci atthi arahattaphalaṁ, no ca vata re vattabbe—",
  "kv7.9:2.12_0": "“natthi ariyadhammavipāko”ti.",
  "kv7.9:3.1_0": "Sotāpattiphalaṁ na vipākoti?",
  "kv7.9:3.2_0": "Āmantā.",
  "kv7.9:3.3_0": "Dānaphalaṁ na vipākoti?",
  "kv7.9:3.4_0": "Na hevaṁ vattabbe …pe…",
  "kv7.9:3.5_0": "sotāpattiphalaṁ na vipākoti?",
  "kv7.9:3.6_0": "Āmantā.",
  "kv7.9:3.7_0": "Sīlaphalaṁ …pe…",
  "kv7.9:3.8_0": "bhāvanāphalaṁ na vipākoti?",
  "kv7.9:3.9_0": "Na hevaṁ vattabbe …pe….",
  "kv7.9:4.1_0": "Sakadāgāmiphalaṁ …pe…",
  "kv7.9:4.2_0": "anāgāmiphalaṁ …pe…",
  "kv7.9:4.3_0": "arahattaphalaṁ na vipākoti?",
  "kv7.9:4.4_0": "Āmantā.",
  "kv7.9:4.5_0": "Dānaphalaṁ na vipākoti?",
  "kv7.9:4.6_0": "Na hevaṁ vattabbe …pe…",
  "kv7.9:4.7_0": "arahattaphalaṁ na vipākoti?",
  "kv7.9:4.8_0": "Āmantā.",
  "kv7.9:4.9_0": "Sīlaphalaṁ …pe…",
  "kv7.9:4.10_0": "bhāvanāphalaṁ na vipākoti?",
  "kv7.9:4.11_0": "Na hevaṁ vattabbe …pe…",
  "kv7.9:4.12_0": "dānaphalaṁ vipākoti?",
  "kv7.9:4.13_0": "Āmantā.",
  "kv7.9:4.14_0": "Sotāpattiphalaṁ vipākoti?",
  "kv7.9:4.15_0": "Na hevaṁ vattabbe …pe…",
  "kv7.9:5.1_0": "Dānaphalaṁ vipākoti?",
  "kv7.9:5.2_0": "Āmantā.",
  "kv7.9:5.3_0": "Sakadāgāmiphalaṁ …pe…",
  "kv7.9:5.4_0": "anāgāmiphalaṁ …pe…",
  "kv7.9:5.5_0": "arahattaphalaṁ vipākoti?",
  "kv7.9:5.6_0": "Na hevaṁ vattabbe …pe…",
  "kv7.9:5.7_0": "sīlaphalaṁ …pe…",
  "kv7.9:5.8_0": "bhāvanāphalaṁ vipākoti?",
  "kv7.9:5.9_0": "Āmantā.",
  "kv7.9:5.10_0": "Sotāpattiphalaṁ vipākoti?",
  "kv7.9:5.11_0": "Na hevaṁ vattabbe …pe…",
  "kv7.9:5.12_0": "bhāvanāphalaṁ vipākoti?",
  "kv7.9:5.13_0": "Āmantā.",
  "kv7.9:5.14_0": "Sakadāgāmiphalaṁ …pe…",
  "kv7.9:5.15_0": "anāgāmiphalaṁ …pe…",
  "kv7.9:5.16_0": "arahattaphalaṁ vipākoti?",
  "kv7.9:5.17_0": "Na hevaṁ vattabbe …pe….",
  "kv7.9:6.1_0": "Kāmāvacaraṁ kusalaṁ savipākanti?",
  "kv7.9:6.2_0": "Āmantā.",
  "kv7.9:6.3_0": "Lokuttaraṁ kusalaṁ savipākanti?",
  "kv7.9:6.4_0": "Na hevaṁ vattabbe …pe…",
  "kv7.9:6.5_0": "rūpāvacaraṁ kusalaṁ …pe…",
  "kv7.9:6.6_0": "arūpāvacaraṁ kusalaṁ savipākanti?",
  "kv7.9:6.7_0": "Āmantā.",
  "kv7.9:6.8_0": "Lokuttaraṁ kusalaṁ savipākanti?",
  "kv7.9:6.9_0": "Na hevaṁ vattabbe …pe….",
  "kv7.9:7.1_0": "Lokuttaraṁ kusalaṁ avipākanti?",
  "kv7.9:7.2_0": "Āmantā.",
  "kv7.9:7.3_0": "Kāmāvacaraṁ kusalaṁ avipākanti?",
  "kv7.9:7.4_0": "Na hevaṁ vattabbe …pe…",
  "kv7.9:7.5_0": "lokuttaraṁ kusalaṁ avipākanti?",
  "kv7.9:7.6_0": "Āmantā.",
  "kv7.9:7.7_0": "Rūpāvacaraṁ …pe…",
  "kv7.9:7.8_0": "arūpāvacaraṁ kusalaṁ avipākanti?",
  "kv7.9:7.9_0": "Na hevaṁ vattabbe …pe….",
  "kv7.9:8.1_0": "Kāmāvacaraṁ kusalaṁ savipākaṁ ācayagāmīti?",
  "kv7.9:8.2_0": "Āmantā.",
  "kv7.9:8.3_0": "Lokuttaraṁ kusalaṁ savipākaṁ ācayagāmīti?",
  "kv7.9:8.4_0": "Na hevaṁ vattabbe …pe…",
  "kv7.9:8.5_0": "rūpāvacaraṁ …pe…",
  "kv7.9:8.6_0": "arūpāvacaraṁ kusalaṁ savipākaṁ ācayagāmīti?",
  "kv7.9:8.7_0": "Āmantā.",
  "kv7.9:8.8_0": "Lokuttaraṁ kusalaṁ savipākaṁ ācayagāmīti?",
  "kv7.9:8.9_0": "Na hevaṁ vattabbe …pe….",
  "kv7.9:9.1_0": "Lokuttaraṁ kusalaṁ savipākaṁ apacayagāmīti?",
  "kv7.9:9.2_0": "Āmantā.",
  "kv7.9:9.3_0": "Kāmāvacaraṁ kusalaṁ savipākaṁ apacayagāmīti?",
  "kv7.9:9.4_0": "Na hevaṁ vattabbe …pe….",
  "kv7.9:9.5_0": "Lokuttaraṁ kusalaṁ savipākaṁ apacayagāmīti?",
  "kv7.9:9.6_0": "Āmantā.",
  "kv7.9:9.7_0": "Rūpāvacaraṁ …pe…",
  "kv7.9:9.8_0": "arūpāvacaraṁ kusalaṁ savipākaṁ apacayagāmīti?",
  "kv7.9:9.9_0": "Na hevaṁ vattabbe …pe….",
  "kv7.9:9.10_0": "Ariyadhammavipākakathā niṭṭhitā."
}