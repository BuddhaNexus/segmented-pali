{
  "kv16.6:0.1_0": "Kathāvatthu",
  "kv16.6:0.2_0": "Mahāpaṇṇāsaka",
  "kv16.6:0.3_0": "Soḷasamavagga",
  "kv16.6:0.4_0": "Rūpaṁsahetukantikathā",
  "kv16.6:1.1_0": "Rūpaṁ sahetukanti?",
  "kv16.6:1.2_0": "Āmantā.",
  "kv16.6:1.3_0": "Alobhahetunāti?",
  "kv16.6:1.4_0": "Na hevaṁ vattabbe …pe…",
  "kv16.6:1.5_0": "adosahetunāti …pe…",
  "kv16.6:1.6_0": "amohahetunāti …pe…",
  "kv16.6:1.7_0": "lobhahetunā …pe…",
  "kv16.6:1.8_0": "dosahetunā …pe…",
  "kv16.6:1.9_0": "mohahetunāti?",
  "kv16.6:1.10_0": "Na hevaṁ vattabbe …pe….",
  "kv16.6:2.1_0": "Rūpaṁ sahetukanti?",
  "kv16.6:2.2_0": "Āmantā.",
  "kv16.6:2.3_0": "Sārammaṇaṁ, atthi tassa āvaṭṭanā …pe… paṇidhīti?",
  "kv16.6:2.4_0": "Na hevaṁ vattabbe …pe…",
  "kv16.6:2.5_0": "nanu anārammaṇaṁ, natthi tassa āvaṭṭanā …pe… paṇidhīti?",
  "kv16.6:2.6_0": "Āmantā.",
  "kv16.6:2.7_0": "Hañci anārammaṇaṁ, natthi tassa āvaṭṭanā …pe… paṇidhi, no ca vata re vattabbe—",
  "kv16.6:2.8_0": "“rūpaṁ sahetukan”ti.",
  "kv16.6:3.1_0": "Alobho sahetuko sārammaṇo, atthi tassa āvaṭṭanā …pe… paṇidhīti?",
  "kv16.6:3.2_0": "Āmantā.",
  "kv16.6:3.3_0": "Rūpaṁ sahetukaṁ sārammaṇaṁ, atthi tassa āvaṭṭanā …pe… paṇidhīti?",
  "kv16.6:3.4_0": "Na hevaṁ vattabbe …pe…",
  "kv16.6:3.5_0": "adoso sahetuko …pe…",
  "kv16.6:3.6_0": "amoho …",
  "kv16.6:3.7_0": "saddhā …",
  "kv16.6:3.8_0": "vīriyaṁ …",
  "kv16.6:3.9_0": "sati …",
  "kv16.6:3.10_0": "samādhi …",
  "kv16.6:3.11_0": "paññā …",
  "kv16.6:3.12_0": "lobho …",
  "kv16.6:3.13_0": "doso …",
  "kv16.6:3.14_0": "moho …",
  "kv16.6:3.15_0": "māno …",
  "kv16.6:3.16_0": "diṭṭhi …",
  "kv16.6:3.17_0": "vicikicchā …",
  "kv16.6:3.18_0": "thinaṁ …",
  "kv16.6:3.19_0": "uddhaccaṁ …",
  "kv16.6:3.20_0": "ahirikaṁ …",
  "kv16.6:3.21_0": "anottappaṁ sahetukaṁ sārammaṇaṁ, atthi tassa āvaṭṭanā …pe… paṇidhīti?",
  "kv16.6:3.22_0": "Āmantā.",
  "kv16.6:3.23_0": "Rūpaṁ sahetukaṁ sārammaṇaṁ, atthi tassa āvaṭṭanā …pe… paṇidhīti?",
  "kv16.6:3.24_0": "Na hevaṁ vattabbe …pe….",
  "kv16.6:4.1_0": "Rūpaṁ sahetukaṁ anārammaṇaṁ, natthi tassa āvaṭṭanā …pe… paṇidhīti?",
  "kv16.6:4.2_0": "Āmantā.",
  "kv16.6:4.3_0": "Alobho sahetuko anārammaṇo, natthi tassa āvaṭṭanā …pe… paṇidhīti?",
  "kv16.6:4.4_0": "Na hevaṁ vattabbe …pe…",
  "kv16.6:4.5_0": "rūpaṁ sahetukaṁ anārammaṇaṁ, natthi tassa āvaṭṭanā …pe… paṇidhīti?",
  "kv16.6:4.6_0": "Āmantā.",
  "kv16.6:4.7_0": "Adoso sahetuko …pe…",
  "kv16.6:4.8_0": "anottappaṁ sahetukaṁ anārammaṇaṁ, natthi tassa āvaṭṭanā …pe… paṇidhīti?",
  "kv16.6:4.9_0": "Na hevaṁ vattabbe …pe….",
  "kv16.6:5.1_0": "Na vattabbaṁ—",
  "kv16.6:5.2_0": "“rūpaṁ sahetukan”ti?",
  "kv16.6:5.3_0": "Āmantā.",
  "kv16.6:5.4_0": "Nanu rūpaṁ sappaccayanti?",
  "kv16.6:5.5_0": "Āmantā.",
  "kv16.6:5.6_0": "Hañci rūpaṁ sappaccayaṁ, tena vata re vattabbe—",
  "kv16.6:5.7_0": "“rūpaṁ sahetukan”ti.",
  "kv16.6:5.8_0": "Rūpaṁ sahetukantikathā niṭṭhitā."
}