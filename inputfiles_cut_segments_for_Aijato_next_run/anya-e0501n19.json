{
  "anya-e0501n19:0_0": "20. Vippayuttapaccayo",
  "anya-e0501n19:1_0": "Catubbidho vippayuttapaccayo, sahajāto vatthupure jāto vatthārammaṇapurejāto pacchājātoti.",
  "anya-e0501n19:2_0": "Tattha sahajātavippayutto nāma dvisu sahajātapaccaya paccayuppannesu nāmarūpesu nāmaṁ vā rūpassa rūpaṁ vā nāmassa vippayuttaṁ hutvā paccayo.",
  "anya-e0501n19:2_1": "Tattha nāmanti pavattikāle catukkhandhanāmaṁ, rūpassāti cittajarūpassa, rūpanti paṭisandhikkhaṇe hadayavatthurūpaṁ, nāmassāti paṭisandhicatukkhandhanāmassa.",
  "anya-e0501n19:2_2": "Sesā tayopi vippayuttapaccayā pubbe vibhattā evāti.",
  "anya-e0501n19:2_3": "Vippayuttapaccayadīpanā niṭṭhitā."
}