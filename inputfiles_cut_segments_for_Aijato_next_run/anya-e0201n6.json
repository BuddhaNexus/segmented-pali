{
  "anya-e0201n6:0_0": "7. Kitakaṇḍa",
  "anya-e0201n6:1_0": "Dhātvantavikārarāsi",
  "anya-e0201n6:2_0": "Visaṁyogarūparāsi",
  "anya-e0201n6:3_0": "Atha dhātupaccayasaṁsiddhaṁ kāla, kāraka, liṅga, saṅkhyā, kriyābhedadīpakaṁ dabbappadhānavācakaṁ kitakapadaṁ dīpiyate.",
  "anya-e0201n6:4_0": "Tattha atītādayo kālabhedo nāma.",
  "anya-e0201n6:5_0": "Kattā ca kammañca karaṇañca sampadānañca apādānañca adhikaraṇañca bhāvo cāti satta sādhanāni kārakabhedo nāma.",
  "anya-e0201n6:6_0": "Itthiliṅgādīni liṅgabhedo nāma.",
  "anya-e0201n6:7_0": "Ekatta, bahuttabhedo saṅkhyābhedo nāma.",
  "anya-e0201n6:8_0": "Tassīlakriyā, taddhammakriyā, tassādhukārakriyā, attamānakriyā, abhikkhaññakriyā, arahakriyā, sakkakriyā, pesanakriyā, atisaggakriyā, pattakālārocanakriyā, avassambhāvīkriyādayo kriyābhedo nāma.",
  "anya-e0201n6:9_0": "“Gamanaṁ bhavati, pacanaṁ jānāti” iccādīsu paccayatthabhūto bhāvo nāma sādhanarūpo hoti.",
  "anya-e0201n6:9_1": "Jāti viya saṅkhatadhammassa dhātvatthabhūtāya sādhyakriyāya sādhakattā liṅgattayayutto ca hoti, kriyā, kāro, karaṇanti siddhattā saṅkhyābhedayutto ca hoti-nānādhātvatthānañca kattu, kammānañca kālādīnañca bhedena sarūpabhedasabbhavato, tasmā sopi dabbe eva saṅgayhatīti katvā ‘dabbappadhānavācaka’nti vuttaṁ.",
  "anya-e0201n6:9_2": "Sesaṁ sabbaṁ tyādikaṇḍe bhāvasādhanavinicchaye vuttameva.",
  "anya-e0201n6:10_0": "‘Bahula’nti ca ‘kriyatthā’ti ca vattante –",
  "anya-e0201n6:11_0": "715.Kattari bhūte kta ktavantu ktāvīka. 555; rū. 612; nī. 1142; caṁ. 1.2.66 …pe… 3.2.102.",
  "anya-e0201n6:12_0": "Abhavīti bhūto, atīto, bhūte vattabbe kriyatthā kattari kānubandhā ta, tavantu, tāvīpaccayā honti, kānubandhā ‘na te kānubandhanāgamesū’ti sutte visesanatthā.",
  "anya-e0201n6:13_0": "716.Kto bhāvakammesuka. 556; rū. 622; nī. 1143; caṁ. 1.2.67 …pe… 3.2.102; 3.4.70.",
  "anya-e0201n6:14_0": "Bhūte vattabbe kriyatthā bhāva, kammesu kānubandho tapaccayo hoti.",
  "anya-e0201n6:15_0": "Abhavīti bhūto-puriso, bhūtā-itthī, bhūtaṁ-kulaṁ, kārite dhātuto ṇānubandhānaṁ paṭhamaṁ sampattattā ‘na te kānubandhanāgamesū’ti paṭisedho na pāpuṇāti, ‘yuvaṇṇānameo paccaye’ti ovuddhi, ‘āvāyā ṇānubandhe’ti ossa āvattaṁ, tato tapaccayo.",
  "anya-e0201n6:16_0": "717.Ñī byañjanassaka. 605; rū. 547; nī. 1210.",
  "anya-e0201n6:17_0": "Byañjanādipaccayassa ādimhi ñānubandho īkāro āgacchati.",
  "anya-e0201n6:18_0": "Kattari-abhāvayitthāti bhāvito-puriso, bhāvitāitthī, bhāvitaṁ-kulaṁ.",
  "anya-e0201n6:19_0": "Kamme-anubhūyitthāti anubhūto-bhogo, anubhūtāsampatti, anubhūtaṁ-sukhaṁ.",
  "anya-e0201n6:20_0": "Kārite-bhāvīyitthāti bhāvito-maggo, bhāvitāpaṭipadā, bhāvitaṁ-cittaṁ.",
  "anya-e0201n6:21_0": "Tavantu, tāvīsu-abhavīti bhūtavā-puriso, bhūtavantī, bhūtavatī-itthī, bhūtavaṁ-kulaṁ, guṇavantusamaṁ.",
  "anya-e0201n6:21_1": "Bhūtāvī-puriso.",
  "anya-e0201n6:21_2": "Bhūtāvinī-itthī, bhūtāvi-cittaṁ, daṇḍī, daṇḍinīsamaṁ.",
  "anya-e0201n6:21_3": "Puriso bhogaṁ anubhūto, purisena bhogo anubhūto.",
  "anya-e0201n6:22_0": "Ettha ca kitapaccayānaṁ attho duvidho vāccattho, abhidheyyattho cāti sabbaṁ tyādikaṇḍe vuttanayena veditabbaṁ.",
  "anya-e0201n6:23_0": "Purimesu pana chasu sādhanesu paccayānaṁ abhidheyyattho padantarena ācikkhīyati, bhāvasādhane pana attano dhātunā eva.",
  "anya-e0201n6:24_0": "Tattha ca kattusatti, kammasatti, karaṇasatti, sampadānasatti, apādānasatti, adhikaraṇasattisaṅkhātaṁ vāccatthaṁ ujuṁ vadantā kitapaccayā attano abhidheyyapadena samānaliṅga, vibhatti, saṅkhyāyuttā hutvā vadanti.",
  "anya-e0201n6:25_0": "Taṁ yathā? –",
  "anya-e0201n6:26_0": "Kattari tāva-puriso bhogaṁ anubhūto, purisā bhogaṁ anubhūtā…pe…",
  "anya-e0201n6:26_1": "purisesu bhogaṁ anubhūtesu, itthī bhogaṁ anubhūtā, itthiyo bhogaṁ anubhūtāyo…pe…",
  "anya-e0201n6:26_2": "itthīsu bhogaṁ anubhūtāsu, kulaṁ bhogaṁ anubhūtaṁ, kulāni bhogaṁ anabhūtāni…pe…",
  "anya-e0201n6:26_3": "kulesu bhogaṁ anubhūtesu.",
  "anya-e0201n6:27_0": "Kamme-bhogo purisena anubhūto, bhogā purisena anubhūtā…pe…",
  "anya-e0201n6:27_1": "bhogesu purisena anubhūtesu, sampatti purisena anubhūtā, sampattiyo purisena anubhūtāyo…pe…",
  "anya-e0201n6:27_2": "sampattīsu purisena anubhūtāsu, sukhaṁ purisena anubhūtaṁ, sukhāni purisena anubhūtāni…pe…",
  "anya-e0201n6:27_3": "sukhesu purisena anubhūtesu.",
  "anya-e0201n6:27_4": "Esa nayo karaṇādīsupi.",
  "anya-e0201n6:28_0": "Evaṁ kitavācakā attano abhidheyyapadena samānaliṅga, vibhatti, saṅkhyāyuttā hutvā taṁ taṁ sādhanaṁ vadanti.",
  "anya-e0201n6:29_0": "‘Itthiyamaṇatikayakyā cā’ti itthiyaṁ tipaccayo, anubhavanaṁ, anubhūyate vā anubhūti.",
  "anya-e0201n6:29_1": "“Tissassa anubhūti, phussassa anubhūti” iccādikā bahū anubhūtiyopi sijjhanti, tasmā “anubhūti, anubhūtiyo, anubhūtiṁ, anubhūtiyo…pe…",
  "anya-e0201n6:29_2": "anubhūtīsū”ti yujjati.",
  "anya-e0201n6:30_0": "503 718.Kattari ltuṇakāka. 527, 530; rū. 568, 590; nī. 1109, 1114; caṁ. 1.1.139; pā. 3.1.133, 134.",
  "anya-e0201n6:31_0": "Kattukārake kriyatthā ltu, ṇakā honti, lānubandho tussa kattari nibandhanattho, ‘ltupitādīnamā’ti visesanattho ca.",
  "anya-e0201n6:32_0": "Anubhavatīti anubhūtā, anubhūtāro, satthusamaṁ.",
  "anya-e0201n6:33_0": "Sāmaññavidhānattā arahatthe sattiatthe tassīla, taddhamma, tassādhukāra, attamānesu ca kālattaye ca bhavanti.",
  "anya-e0201n6:34_0": "Arahatthe-brahmaṇo brahmaṇiyā pariggahitā.",
  "anya-e0201n6:35_0": "Sattiatthe-bhagavā anuppannassa maggassa uppādetā.",
  "anya-e0201n6:36_0": "Tassīlādīsu-pasayhapavattā.",
  "anya-e0201n6:37_0": "Attamāne-attānaṁ paṇḍitaṁ maññatīti paṇḍitamānitā.",
  "anya-e0201n6:38_0": "719.Pubbekakattukānaṁka. 564; rū. 640; nīti. 1150-6; caṁ. 1.3.131; pā. 3.4.21.",
  "anya-e0201n6:39_0": "Yāsaṁ visesana, visesyānaṁ dvinnaṁ pubbā’parakriyānaṁ kattā ekova hoti.",
  "anya-e0201n6:39_1": "Tāsu pubbakriyāyaṁ bhāvatthe tuna, tvāna, tvāpaccayā honti.",
  "anya-e0201n6:39_2": "‘Eonamayavā sare’ti īkāre pare ovuddhiyā avattaṁ.",
  "anya-e0201n6:40_0": "Bhogaṁ anubhavituna, anubhutvāna, anubhutvā.",
  "anya-e0201n6:41_0": "Ekakattukānanti kiṁ? Devadatto bhuñji, yaññadatto gacchati.",
  "anya-e0201n6:42_0": "Pubbeti kiṁ? Pacchā bhuñjati, paṭhamaṁ pacati.",
  "anya-e0201n6:43_0": "Bahulādhikārā samānā’parakriyāsupi nānākattukāsupi tunādayo bhavanti.",
  "anya-e0201n6:43_1": "Thakkacca daṇḍo patati, dvāraṁ saṁvaritvā nikkhamati, puriso sīhaṁ disvā bhayaṁ uppajjatīti.",
  "anya-e0201n6:44_0": "Yasmiṁ vākye aparakriyāpadaṁ na dissati. Yathā?",
  "anya-e0201n6:44_1": "Pabbataṁ atikkamma nadī, atikkamma nadiṁ pabbato, ye te santā vimokkhā atikkamma rūpe arūpāti, tatthapi sattākriyā viññāyateva sabbapadatthānaṁ sattānātivattanato.",
  "anya-e0201n6:44_2": "Aparakriyārahite asamānakattuke ca vākye paṭhamantayogassa diṭṭhattā kattaripi tunādīnaṁ sambhavo yutto.",
  "anya-e0201n6:45_0": "720.Paṭisedhālaṁkhalūnaṁ tuna tvāna tvā vāpaṭisedhelaṁkhalūnaṁ tunattvāna ttvā vā’ (bahūsu).",
  "anya-e0201n6:46_0": "Paṭisedhatthānaṁ alaṁ, khalūnaṁ yoge tunādayo honti vā.",
  "anya-e0201n6:47_0": "Alaṁ bhutvā, khalu bhutvā, alaṁ bhuttena, khalu bhuttena vā.",
  "anya-e0201n6:48_0": "721.Tuṁtāyetave bhāve bhavissatikriyāyaṁ tadatthāyaṁka. 561-2-3; rū. 636, 638-9; nī. 1148-9.",
  "anya-e0201n6:49_0": "Tassā tassā kriyāya atthabhūtāya bhavissamānakriyāya gamyamānāya bhāvatthe tuṁ, tāye, tavepaccayā bhavanti.",
  "anya-e0201n6:49_1": "Suttapadavaḍḍhanena tuyepaccayopi.",
  "anya-e0201n6:50_0": "Anubhavituṁ gacchati, anubhavitāye gacchati, anubhavitave gacchati, anubhavituṁ icchati, kāmeti, sakkoti, jānāti.",
  "anya-e0201n6:50_1": "Tathā kālo anubhavituṁ, samayo anubhavituṁ, velā anubhavituṁ.",
  "anya-e0201n6:50_2": "Tathā anubhavituṁ mano, anubhavituṁ soko, cakkhu daṭṭhuṁ, sotaṁ sotuṁ, mano viññātuṁ, hattho kātuṁ, pādo gantuṁ, dhanu yujjhituṁ, jaḷo vattuṁ, mando gantuṁ, alaso kattunti.",
  "anya-e0201n6:51_0": "Ettha ca “kālo anubhavitu”ntiādīsu sattāvasena hetukriyā sijjhati, tasmā “anubhavituṁ kālo bhavatī”tiādinā attho veditabbo.",
  "anya-e0201n6:52_0": "Ime panettha tāye, tuyepayogā –",
  "anya-e0201n6:52_1": "āgatāmha imaṁ dhammasamayaṁ, dakkhitāye aparājitasaṅghaṁ dī. ni. 2.332.",
  "anya-e0201n6:52_2": "Alañhi te jagghitāye, mamaṁ disvāna edisaṁ jā. 1.5.137.",
  "anya-e0201n6:52_3": "Ko tādisaṁ arahati khāditāye jā.",
  "anya-e0201n6:52_4": "1.16.92, atthi hehiti so maggo, na so sakkā na hotuye bu. vaṁ.",
  "anya-e0201n6:52_5": "2.9 ‘hetuye’, arahasi naṁ yācituye tuvampi, arahasi no jānituye katāni iccādi.",
  "anya-e0201n6:53_0": "722.Bhāvakammesu tabbānīyāka. 540; rū. 545; nī. 1125.",
  "anya-e0201n6:54_0": "Bhāve kammani ca tabba, anīyā honti. Suttapadavaḍḍhanena tabya, tāya, teyyapaccayāpi honti.",
  "anya-e0201n6:55_0": "Anubhavitabbo-bhogo, anubhavitabbā-sampatti, anubhavitabbaṁ-sukhaṁ.",
  "anya-e0201n6:56_0": "Bahulādhikārā kattādīsvapi bhavanti, tapantīti tapanīyāpāpadhammā, upaṭṭhātīti upaṭṭhānīyo-sisso.",
  "anya-e0201n6:56_1": "Pavuccati etenāti pavacanīyo-upajjhāyo, niyyanti etenāti niyyānīyo, so eva niyyāniko.",
  "anya-e0201n6:57_0": "Sinā-soceyye, sināyanti etenāti sinānīyaṁcuṇṇaṁ, dīyate assāti dānīyo-brāhmaṇo.",
  "anya-e0201n6:57_1": "Sammā vattati etthāti sammāvattanīyo-guru.",
  "anya-e0201n6:58_0": "Idha gāthā vuccati –",
  "anya-e0201n6:59_0": "Arahatthe ca sakkatthe, pattakāle ca pesane;",
  "anya-e0201n6:60_0": "Tabbādayo atisagge, avassādhamiṇesu ca.",
  "anya-e0201n6:61_0": "Tattha “araha sakka visiṭṭhe kattarī”ti vuttiyaṁ vuttaṁ, tasmā bhavatīti bhabbo, bhavituṁ arahatīti attho, majjatīti majjaṁ, madanīyaṁ, majjituṁ sakkotīti attho, evampi yujjati.",
  "anya-e0201n6:62_0": "Pattakāle-kattabbo bhavatā kaṭo, esa kālo kaṭakaraṇassāti dīpeti.",
  "anya-e0201n6:63_0": "Pesane-gantabbo bhavatā gāmo, gacchatu bhavaṁ gāmanti dīpeti.",
  "anya-e0201n6:64_0": "Atisajjanaṁ sambodhanaṁ atisaggo, upadeso ceva vidhi ca.",
  "anya-e0201n6:64_1": "Tattha kattabbā’kattabbassa kammassa ācikkhaṇaṁ upadeso, dānaṁ dātabbaṁ, sīlaṁ rakkhitabbaṁ, pāṇo na hantabbo, adinnaṁ na ādātabbaṁ dī. ni. 3.85.",
  "anya-e0201n6:64_2": "Kattabbā’kattabbākāradassanaṁ vidhi, sakkaccaṁ dānaṁ dātabbaṁ, no asakkaccaṁ.",
  "anya-e0201n6:65_0": "Avassake-gamanīyo abhisamparāyo, avassaṁ gantabboti attho.",
  "anya-e0201n6:66_0": "Yaṁ iṇaṁ adentassa daṇḍo āgacchati, idaṁ adhamiṇaṁ nāma, sataṁ me dātabbaṁ bhavatāti.",
  "anya-e0201n6:67_0": "Ime panettha tabya, tāya, teyyapayogā –",
  "anya-e0201n6:67_1": "na brāhmaṇe addhike tiṭṭhamāne, gantabyamāhu dvipadinda seṭṭha jā.",
  "anya-e0201n6:67_2": "1.10.13 (gantabba).",
  "anya-e0201n6:67_3": "Bhūtagāmapātabyatā, kāmesu pātabyatā pāci.",
  "anya-e0201n6:67_4": "90, alajjitāye lajjanti dha. pa.",
  "anya-e0201n6:67_5": "316, lajjitāye na lajjare.",
  "anya-e0201n6:67_6": "Ghātetāyaṁ vā ghātetuṁ, pabbājetāyaṁ vā pabbājetuṁ ma. ni.",
  "anya-e0201n6:67_7": "1.357, ñāteyyaṁ, diṭṭheyyaṁ, patteyyaṁ, viddheyyaṁ maṁ amaññatha jā. 2.22.297.",
  "anya-e0201n6:68_0": "Ta,ti, tu, tavantu, tāvī, tvā, tvāna, tuna, tuṁ, tave, tāye, tuye, tabba. Ime takārapaccayā nāma.",
  "anya-e0201n6:69_0": "Kara, khanu, gā, gamu, jana, ṭhā, tanu, thara, dhā, dhara, namu, pā, phara, bhara, mana, mara, ramu, sara, hara, hana.",
  "anya-e0201n6:70_0": "723.Gamādirānaṁ lopontassaka. 586-7; rū. 600, 632; nī. 1190, 1191.",
  "anya-e0201n6:71_0": "Gamādīnaṁ makāra, nakārantānaṁ rakārantānañca dhātūnaṁ antassa lopo hoti kānubandhe tapaccaye pare tvādivajjite.",
  "anya-e0201n6:72_0": "Kara-karaṇe, karīyitthāti kato-vihāro, katāgūhā, kataṁ-gehaṁ, sakkarīyitthāti sakkato, mahāvuttinā santassa so.",
  "anya-e0201n6:73_0": "‘Karotissa kho’ti pādito karassa kassa kho, saṅkharīyitthāti saṅkhato, abhisaṅkhato, visaṅkharittha vikirīyitthāti visaṅkhato, upakarīyittha sajjīyitthāti upakkhaṭo, ‘tathanarānaṁ ṭaṭhaṇalā’ti tassa ṭo.",
  "anya-e0201n6:73_1": "Evaṁ dukkaṭaṁ.",
  "anya-e0201n6:74_0": "Parito karīyitthāti parikkhato, purato karīyitthāti purakkhato, purekkhato vā, mahāvuttinā purassa ettaṁ.",
  "anya-e0201n6:75_0": "Khanu-avadāraṇe, khaññitthāti khato-āvāṭo.",
  "anya-e0201n6:76_0": "Gā-sadde.",
  "anya-e0201n6:77_0": "724.Gāpānamīka. 588; rū. 620; nī. 1192.",
  "anya-e0201n6:78_0": "Gā, pānaṁ anto īkāro hoti kānubandhe tapaccaye pare tvādivajjite.",
  "anya-e0201n6:79_0": "Gāyitthāti gītaṁ, samodhānetvā gāyitthāti saṅgītopariyattidhammo.",
  "anya-e0201n6:80_0": "Gamu-gatimhi agacchīti gato, agacchīyitthāti vā gato.",
  "anya-e0201n6:80_1": "Evaṁ āgato, uggato, duggato, niggato, vigato, sugato, saṅgato, anugato, apagato, avagato, upagato, adhigato.",
  "anya-e0201n6:81_0": "Jana-jātiyaṁ.",
  "anya-e0201n6:82_0": "725.Janissāka. 585; rū. 619; nī. 1189.",
  "anya-e0201n6:83_0": "Janissa nassa ā hoti kānubandhe tapaccaye pare tvādivajjite.",
  "anya-e0201n6:84_0": "Ajāyitthāti jāto, dujjāto, sujāto, sañjāto, anujāto, avajāto, atijāto.",
  "anya-e0201n6:85_0": "Suttavibhattena aññasmimpi vaṇṇe pare nassa ā hoti, puttaṁ vijāyitvā, vijāyituṁ, vijāyanaṁ, vijāyantī-itthī, vijāyamānā, puttaṁ janetīti jāyā iccādi, sabbattha mahāvuttinā sare pare yāgamo, mahāvuttinā vā sabbattha nassa yādeso ādidīgho ca.",
  "anya-e0201n6:86_0": "Ṭhā-gatinivattiyaṁ.",
  "anya-e0201n6:87_0": "726.Ṭhāssika. 588; rū. 620; nī. 1192.",
  "anya-e0201n6:88_0": "Ṭhāssa i hoti kānubandhe takāre tvādivajjite.",
  "anya-e0201n6:89_0": "Aṭṭhāsīti ṭhito, uṭṭhito, niṭṭhito, saṇṭhito, adhiṭṭhito.",
  "anya-e0201n6:90_0": "Tanu-vitthāre, ātaññitthāti ātataṁ, vitataṁ, ātatavitataṁ, tūriyabhedo.",
  "anya-e0201n6:91_0": "Thara-santharaṇe, santharīyitthāti santhato, vitthato.",
  "anya-e0201n6:92_0": "Dhā-dhāraṇe.",
  "anya-e0201n6:93_0": "727.Dhāssa hika. 517; rū. 488; nī. 1105.",
  "anya-e0201n6:94_0": "Dhādhātussa dhassa hi hoti kānubandhe takāre tvādivajjite.",
  "anya-e0201n6:95_0": "Ādhīyitthāti āhito, āgyāhito, vidhīyitthāti vihito, nidhīyitthāti nihito, sandhīyitthāti saṁhito, odhīyitthāti ohito, abhidhīyitthāti abhihito, pidhīyitthāti pihito, apihito.",
  "anya-e0201n6:95_1": "Dvitte pubbassa tatiyattaṁ, ‘dhāssa ho’ti suttena parassa hattaṁ, ādahito, vidahito, nidahito, saṁdahito, saddahito vā, sannidahito, odahito, pidahito, apidahito, paridahito.",
  "anya-e0201n6:96_0": "Dhara-dhāraṇe, uddharīyitthāti uddhaṭo, samuddhaṭo, niddhaṭo, tassa ṭattaṁ.",
  "anya-e0201n6:97_0": "Namu-namane, namitthāti nato, unnato, samunnato, onato, avanato.",
  "anya-e0201n6:98_0": "Pā-pāne, ‘gāpānamī’ti īttaṁ, pīyitthāti pītaṁ.",
  "anya-e0201n6:99_0": "Phara-pharaṇe, pharittha, pharīyitthāti vā phuṭo, vipphuṭo, samphuṭo, ophuṭo, mahāvuttinā phassa uttaṁ, tassa ṭattaṁ.",
  "anya-e0201n6:100_0": "Bhara-dhāraṇe, bharīyitthāti bhato, ābhato, ābhaṭo vā.",
  "anya-e0201n6:100_1": "Udakātalamubbhato, ubbhataṁ saṅghena kathinaṁ mahāva.",
  "anya-e0201n6:100_2": "317, sambhataṁ dhanaṁ.",
  "anya-e0201n6:101_0": "Mana-ñāṇe, mato, mahājanena sammatoti mahāsammato, sammatā sīmā mahāva. 139, anumato, abhimato.",
  "anya-e0201n6:102_0": "Mara-pāṇacāge, maritthāti mato, kālaṅkato.",
  "anya-e0201n6:103_0": "Ramu-kīḷāyaṁ, ramitthāti rato, abhirato.",
  "anya-e0201n6:104_0": "Ramu-uparame, virato, paṭivirato, uparato.",
  "anya-e0201n6:105_0": "Sara-gati, cintāsu, bahulādhikārā kālattayepi tapaccayo, sarati, asari, sarissatīti sato, anussato, patissato.",
  "anya-e0201n6:106_0": "Hara-haraṇe, harīyitthāti hato, āhato, nihato.",
  "anya-e0201n6:107_0": "Tassa ṭatte-āhaṭo, nihaṭo, udāhaṭo, samudāhaṭo, avahaṭo.",
  "anya-e0201n6:108_0": "Hana-hiṁsāyaṁ, haññitthāti hato, vihato, samūhato avippavāso mahāva. 145, samūhatā sīmā mahāva. 146.",
  "anya-e0201n6:109_0": "Tipaccayamhi bahulādhikārā akānubandhepi antalopo.",
  "anya-e0201n6:109_1": "Paṭhamaṁ karīyatīti pakati, ākāro ākati, vikāro vikati, gāyanaṁ gīti, uggīti, saṅgīti, anugāyanaṁ anugīti, gamanaṁ gati, gantabbāti vā gati, gacchanti etthāti vā gati, āgamanaṁ āgati, sugati, duggati, samāgamanaṁ saṅgati, jananaṁ jāti, jāyanti etāya, etthāti vā jāti, ṭhānaṁ ṭhiti, saṇṭhiti, avaṭṭhiti, punappunaṁ tananaṁ santati, dhārenti etāyāti dhīti, mahāvuttinā īttaṁ.",
  "anya-e0201n6:110_0": "Namanaṁ nati, unnati, samunnati, onati, avanati, bharitabbāti bhati, manati jānāti etāyāti mati, vividhā mati vimati, ramaṇaṁ rati, āramaṇaṁ ārati, viramaṇaṁ virati, abhiramaṇaṁ abhirati, paṭiviramaṇaṁ pativirati, saraṇaṁ sati, saranti etāyāti vā sati, anussati, paṭissati, upahananaṁ upahati.",
  "anya-e0201n6:111_0": "Tavantupaccayamhi-akāsīti katavā, ahanīti hatavā.",
  "anya-e0201n6:112_0": "Tāvīpaccayamhi-katāvī, hatāvī.",
  "anya-e0201n6:113_0": "Tvādīsu –",
  "anya-e0201n6:114_0": "728.Tuṁtunatabbesu vā.",
  "anya-e0201n6:115_0": "Karadhātussa ra-kārassa ā hoti vā tuṁ, tuna, tabbesu. Tunasaddena tvāna, tvāpi saṅgayhanti.",
  "anya-e0201n6:116_0": "729.Karassā tave.",
  "anya-e0201n6:117_0": "Karassa ra-kārassa ā hoti tavepaccayamhi.",
  "anya-e0201n6:118_0": "Kātuṁ, kātave, kātuna, kātabbaṁ.",
  "anya-e0201n6:119_0": "Yathā karassa, tathā mahāvuttinā harassa rūpaṁ sijjhati, hāthuṁ, hātave, hātuna.",
  "anya-e0201n6:119_1": "Tesaṁ tuṇḍena hātūna, muñce pubbakataṁ iṇaṁ jā. 1.14.10.",
  "anya-e0201n6:120_0": "Tvāmhi āssa ittaṁ, āhitvā, soṇḍāyudakamāhitvā jā. 1.10.9 (…hatvā).",
  "anya-e0201n6:121_0": "Iti visaṁyogarūparāsi.",
  "anya-e0201n6:122_0": "Sadisasaṁyogarūparāsi",
  "anya-e0201n6:123_0": "Atha sadisasaṁyogarūparāsi vuccate.",
  "anya-e0201n6:124_0": "Tupaccayamhi –",
  "anya-e0201n6:125_0": "730.Pararūpamayakāre byañjane.",
  "anya-e0201n6:126_0": "Yakāravajjite byañjanapaccaye pare sabbadhātūnaṁ antabyañjano pararūpaṁ āpajjate.",
  "anya-e0201n6:127_0": "Karotīti kattā, kātuṁ arahati, kātuṁ sakkoti, karaṇasīlo, karaṇadhammo, sakkaccaṁ vā karotīti attho.",
  "anya-e0201n6:127_1": "Bharatīti bhattā, haratīti hattā.",
  "anya-e0201n6:128_0": "Tvādīsu ra-kārassa āttaṁ, saṁyoge pare rassattañca, katvā, katvāna.",
  "anya-e0201n6:129_0": "Pararūpattaṁ, kattuna, kattuṁ, kattabbaṁ, bharaṇaṁ bhattuṁ, bhattave, haraṇaṁ hattuṁ, abhihattuṁ, hattave.",
  "anya-e0201n6:130_0": "Āpa, ṇāpa, khipa, gupa, caja, ñapa, ñāpa, tapa, dīpa, dhūpa, pada, bhaja, bhuja, mada, mida, yuja, rica, ranja, lipa, lupa, vaca, vatu, vada, vapa, vica, sanja, sica, sambhu, sūca, sūda, supa.",
  "anya-e0201n6:131_0": "Dhātvantabyañjanassa pararūpattaṁ, tapaccayamhi vipubbo āpabyāpane, byāpayati khippaṁ ñāṇabyāpanena byāpituṁ sakkotīti byatto, viyatto.",
  "anya-e0201n6:132_0": "Paripubbo pariyāpuṇane pahutte ca, pariyatto.",
  "anya-e0201n6:133_0": "Saṁpubbo paripuṇṇabhāve, samāpayitthāti samatto, parisamatto.",
  "anya-e0201n6:134_0": "Āpubbo ṇāpa-pesane, āṇāpīyitthāti āṇatto.",
  "anya-e0201n6:135_0": "Khipa-khipane, khipīyitthāti khitto-daṇḍo, khittā-mattikā, khittaṁ-leṭṭu.",
  "anya-e0201n6:135_1": "Evaṁ sabbattha.",
  "anya-e0201n6:135_2": "Pakkhitto, ukkhitto, nikkhitto, vikkhitto, okkhitto, saṁkhitto.",
  "anya-e0201n6:136_0": "Gupa-guttiyaṁ, gopīyitthāti gutto, saṁgutto.",
  "anya-e0201n6:137_0": "Caja-cāge, cajīyitthāti catto.",
  "anya-e0201n6:138_0": "Upa-paññāpane, paññapīyitthāti paññatto-vinayo, paññattaṁsikkhāpadaṁ, paññattaṁ-āsanaṁ.",
  "anya-e0201n6:139_0": "Ñāpa-ñāpane, vikatidhātu nāmesā kāritantattā, paññāpīyitthāti paññatto, saññāpīyitthāti saññatto, viññāpīyitthāti viññatto.",
  "anya-e0201n6:140_0": "Tapa-santāpe, atappīti tatto, santatto.",
  "anya-e0201n6:141_0": "Dīpa-dittiyaṁ, adīpitthāti ditto, paditto, āditto.",
  "anya-e0201n6:142_0": "Dhūpa-soṇḍiye, dhūpati, adhūpi, dhūpissatīti dhutto, surādhutto, akkhadhutto su. ni. 106.",
  "anya-e0201n6:143_0": "Pada-gatiyaṁ, apajjīti patto, nipatto, sampatto.",
  "anya-e0201n6:144_0": "Bhaja-sambhattiyaṁ, bhajatīti bhatto, sambhatto.",
  "anya-e0201n6:145_0": "Vipubbo puthakkaraṇe, vibhajitthāti vibhatto.",
  "anya-e0201n6:146_0": "Bhuja-pālana, byavaharaṇesu, bhuñjittha, bhuñjīyitthāti vā bhutto, paribhutto.",
  "anya-e0201n6:147_0": "Mada-ummāde, majjitthāti matto, sammatto, pamatto, ummatto.",
  "anya-e0201n6:148_0": "Mida-sinehane, mijjatīti mitto.",
  "anya-e0201n6:149_0": "Yuja-yoge, yuñjatīti yutto, payutto, uyyutto, niyutto, viyutto, saṁyutto, saññutto.",
  "anya-e0201n6:150_0": "Rica-viriñcane, riñcatīti ritto.",
  "anya-e0201n6:151_0": "Ranja-rāge, rañjatīti ratto, sāratto, viratto.",
  "anya-e0201n6:152_0": "Lipa-limpane, limpīyitthāti litto, ullitto, avalitto.",
  "anya-e0201n6:153_0": "Lupa-adassane, luppatīti lutto.",
  "anya-e0201n6:154_0": "Vaca-viyattiyaṁ vācāyaṁ.",
  "anya-e0201n6:155_0": "731.Vacādīnaṁ vassuṭa vāka. 579; rū. 629; nī. 1182.",
  "anya-e0201n6:156_0": "Vacādīnaṁ vassa uṭa hoti vā kānubandhe ta-kārapaccaye tvādivajjite.",
  "anya-e0201n6:157_0": "Vuccitthāti utto-dhammo, uttā-kathā, uttaṁ-vacanaṁ, nirutto, niruttā, niruttaṁ, rāgamo.",
  "anya-e0201n6:158_0": "732.Assu.",
  "anya-e0201n6:159_0": "Vacādīnaṁ assa u hoti kānubandhe ta-kārapaccaye tvādivajjite.",
  "anya-e0201n6:160_0": "Vutto-dhammo, vuttā-kathā, vuttaṁ-vacanaṁ.",
  "anya-e0201n6:161_0": "Vatu-vattane, vattatīti vatto, pavatto, nivatto.",
  "anya-e0201n6:162_0": "Vapa-bījanikkhepe, vapīyitthāti vuttaṁ-bījaṁ, ‘assū’ti uttaṁ.",
  "anya-e0201n6:163_0": "Vica-vivecane, viviccitthāti vivitto.",
  "anya-e0201n6:164_0": "Sanja-saṅge, sañjatīti satto, āsatto, visatto.",
  "anya-e0201n6:165_0": "Sica-secane, siñcīyitthāti sitto, āsitto, avasitto, abhisitto.",
  "anya-e0201n6:166_0": "Sūca-sūcane, atthaṁ sūcetīti suttaṁ.",
  "anya-e0201n6:167_0": "Sūda-paggharaṇe, atthaṁ sūdatīti suttaṁ.",
  "anya-e0201n6:168_0": "Supa-soppane, supatīti sutto iccādi.",
  "anya-e0201n6:169_0": "Tipaccayamhi-byāpanaṁ byatti, viyatti, pariyāpuṇanaṁ pariyatti, samāpanaṁ samatti, parisamatti, āṇāpanaṁ āṇatti, gopanaṁ gutti, ñāpanaṁ ñatti, paññāpanaṁ paññatti, saññāpanaṁ saññatti, viññāpanaṁ viññatti.",
  "anya-e0201n6:170_0": "Tapa-tappane, tappanaṁ titti, mahāvuttinā assa ittaṁ.",
  "anya-e0201n6:170_1": "Dīpanaṁ ditti, pajjanaṁ patti, āpatti, uppatti, nippatti, vipatti, sampatti, bhajanaṁ bhatti, sambhatti, bhuñjanaṁ bhutti, yuñjanaṁ yutti, riñcanaṁ ritti, niddhāretvā vuccati attho etāyāti nirutti, vuccati suttassa attho etāyāti vutti.",
  "anya-e0201n6:170_2": "“Vivarīyati suttassa attho etāyāti vuttī”tipi vadanti.",
  "anya-e0201n6:170_3": "Vattanaṁ vutti, jīvitavutti, tadāyattavutti, ‘assū’ti assa uttaṁ.",
  "anya-e0201n6:170_4": "Vivecanaṁ vivitti, sajjanaṁ satti, āsatti, visatti iccādi.",
  "anya-e0201n6:171_0": "Tupaccayamhi-khipatīti khittā, gopetīti guttā, cajatīti cattā.",
  "anya-e0201n6:172_0": "Idha chida, bhidādayopi vattabbā, chindatīti chettā, bhindatīti bhettā, bhajatīti bhattā, bhuñjatīti bhuttā, bhottā, yuttā, rittā, littā, luttā, vacati vadatīti vā vattā, viviccatīti vivittā, sañjatīti sattā, suppatīti suttā iccādi.",
  "anya-e0201n6:173_0": "Tavantupaccayamhi-khipitthāti khittavā, gopitthāti guttavā, cajitthāti cattavā, chinditthāti chettavā.",
  "anya-e0201n6:174_0": "Bhaja-puthakkaraṇe, bhājitthāti bhattavā, vibhattavā, abhuñjīti bhuttavā, ayuñjīti yuttavā iccādi.",
  "anya-e0201n6:175_0": "Tāvīpaccayamhi-khittāvī, guttāvī, cattāvī, chettāvī, vibhattāvī, bhettāvī, bhuttāvī, yuttāvī iccādi.",
  "anya-e0201n6:176_0": "Tvādīsu pararūpatte mahāvuttinā tiṇṇaṁ byañjanānaṁ ādibyañjanassa lopo, chetvā, chetvāna, chettuna, vibhatvā, vibhatvāna, vibhattuna, bhutvā, bhutvāna, bhuttuna iccādi.",
  "anya-e0201n6:177_0": "Tuṁ, tavesu-chettuṁ, chettave, chetuṁ, chetave vā, ādibyañjanassa lopo.",
  "anya-e0201n6:177_1": "Vibhattuṁ, vibhattave, bhettuṁ, bhettave, bhottuṁ, bhottave, ādivuddhi iccādi.",
  "anya-e0201n6:178_0": "Tabbapaccaye-chettabbaṁ, chetabbaṁ vā, bhettabbaṁ, bhottabbaṁ, vuccatīti vattabbaṁ iccādi.",
  "anya-e0201n6:179_0": "Iti sadisasaṁyogarūparāsi.",
  "anya-e0201n6:180_0": "Vaggantarūparāsi",
  "anya-e0201n6:181_0": "Atha vaggantarūparāsi vuccate.",
  "anya-e0201n6:182_0": "Kamu, kilamu, khanu, khamu, gamu, tanu, timu, damu, bhamu, mana, yamu, vamu, samu, hana.",
  "anya-e0201n6:183_0": "733.Manānaṁ niggahītaṁ.",
  "anya-e0201n6:184_0": "Makāra, nakārantānaṁ dhātūnaṁ anto makāro nakāro ca niggahītaṁ hoti yakāravajjite byañjane pare.",
  "anya-e0201n6:184_1": "‘Vagge vagganto’ti niggahītassa vaggantattaṁ.",
  "anya-e0201n6:185_0": "Kamu-pādagamane, pakkamitthāti pakkanto, pādena akkamitthāti akkanto, ukkanto, vikkanto, nikkhanto, ‘nito kamassā’ti kassa khattaṁ, saṅkanto, okkanto, avakkanto, apakkanto, atikkanto, paṭikkanto, kassa dvittāni.",
  "anya-e0201n6:186_0": "Kilamu-khede, kilamitthāti kilanto.",
  "anya-e0201n6:187_0": "Timu-addabhāve, temayittāti tinto.",
  "anya-e0201n6:188_0": "Damu-damane, damitthāti danto.",
  "anya-e0201n6:189_0": "Bhamu-anavatthāne, bhamitthāti bhanto, vibbhanto.",
  "anya-e0201n6:190_0": "Mana-ñāṇe, manatīti manto.",
  "anya-e0201n6:191_0": "Vamu-uggilane, vamitthāti vanto.",
  "anya-e0201n6:192_0": "Samu-santiyaṁ, sammatīti santo, upasanto, vūpasanto.",
  "anya-e0201n6:193_0": "Samu-khede, sammati khijjatīti santo iccādi.",
  "anya-e0201n6:194_0": "Tipaccayamhi-kāmanaṁ kanti, nikāmanaṁ nikanti, pakkamanaṁ pakkanti, khamanaṁ khanti, tananaṁ tanti, damanaṁ danti, bhamanaṁ bhanti, vibbhanti, mananaṁ manti, samanaṁ santi iccādi.",
  "anya-e0201n6:195_0": "Tupaccaye-pakkamatīti pakkantā, khanatīti khantā, khamatīti khantā, gacchatīti gantā, tanotīti tantā, temayatīti tintā, damayatīti dantā, bhamatīti bhantā, manatīti mantā.",
  "anya-e0201n6:196_0": "Nipubbo yamu-niyamane, niyāmetīti niyantā, vamatīti vantā, samatīti santā, hanatīti hantā iccādi.",
  "anya-e0201n6:197_0": "Tvādīsu-gantvā, gantvāna, gantuna, mantvā, mantvāna, mantuna, hantvā, hantvāna, hantuna iccādi.",
  "anya-e0201n6:198_0": "Tuṁ, tavesu-pakkantuṁ, pakkantave, khananaṁ khantuṁ, khantave, gamanaṁ gantuṁ, gantave, mananaṁ mantuṁ, mantave, hananaṁ hantuṁ, hantave iccādi.",
  "anya-e0201n6:199_0": "Tabbamhi-abhikkantabbaṁ, paṭikkantabbaṁ, khaññateti khantabbaṁ, gacchīyateti gantabbaṁ, maññateti mantabbaṁ, vamīyateti vantabbaṁ, haññateti hantabbaṁ iccādi.",
  "anya-e0201n6:200_0": "Iti vaggantarūparāsi.",
  "anya-e0201n6:201_0": "Dhātvantavikārarāsi niṭṭhito.",
  "anya-e0201n6:202_0": "Paccayavikārarāsi",
  "anya-e0201n6:203_0": "Kādesarāsi",
  "anya-e0201n6:204_0": "Atha paccayavikārarāsi vuccate.",
  "anya-e0201n6:205_0": "734.Pacā koka. 583; rū. 617; nī. 1186.",
  "anya-e0201n6:206_0": "Pacamhā ta, tavantūnaṁ tassa ko hoti.",
  "anya-e0201n6:207_0": "Paccitthāti pakko, pakkavā.",
  "anya-e0201n6:208_0": "Bahulādhikārā tapaccayo kālattayepi hoti, asakkhi, sakkhati, sakkhissatīti sakko, mahāvuttinā tapaccayassa ko.",
  "anya-e0201n6:209_0": "Muca-mocane.",
  "anya-e0201n6:210_0": "735.Mucā vāka. 583; rū. 617; nī. 1186.",
  "anya-e0201n6:211_0": "Mucamhā ta, tavantūnaṁ tassa anantarassa ko hoti vā.",
  "anya-e0201n6:212_0": "Omuccitthāti omukko, omukkavā, paṭimukko, paṭimukkavā.",
  "anya-e0201n6:213_0": "Susa-sosane.",
  "anya-e0201n6:214_0": "736.Susā khoka. 583; rū. 617; nī. 1186.",
  "anya-e0201n6:215_0": "Susamhā ta, tavantūnaṁ tassa kho hoti.",
  "anya-e0201n6:216_0": "Sussitthāti sukkho, sukkhavā.",
  "anya-e0201n6:217_0": "737.Go bhanjādīhika. 577; rū. 628; nī. 1180.",
  "anya-e0201n6:218_0": "Bhanjādīhi ta, tavantūnaṁ tassa go hoti.",
  "anya-e0201n6:219_0": "Abhañjitthāti bhaggo, bhaggavā, obhaggo, sambhaggo, palibhaggo.",
  "anya-e0201n6:220_0": "Laga-laggane, lagitthāti laggo, laggavā, vilaggo, vilaggavā.",
  "anya-e0201n6:221_0": "Muja-mujjane, mujjitthāti muggo, muggavā, nimmuggo, ummuggo.",
  "anya-e0201n6:222_0": "Vija-bhaya, calanesu, saṁvijitthāti saṁviggo, saṁviggavā, ubbiggo, ubbiggavā.",
  "anya-e0201n6:223_0": "Luja-vināse, palujitthāti paluggo, paluggavā, oluggo, oluggavā, viluggo, viluggavā iccādi.",
  "anya-e0201n6:224_0": "Iti kādesarāsi.",
  "anya-e0201n6:225_0": "Ṭhādesarāsi",
  "anya-e0201n6:226_0": "Isu, āsa, esa, kasa, kisa, kilisa, kusa, ghusa, jusa, tusa, disa, dusa, daṁsa, nasa, pisa, pusa, puccha, phusa, bhassa, bhajja, maja, masa, musa, vassa, visa, saja, sisa, silisa, hasa, hassa, haṁsa.",
  "anya-e0201n6:227_0": "738.Sānantarassa tassa ṭhoka. 573; rū. 626; nī. 1176 (thokaṁ visadisaṁ).",
  "anya-e0201n6:228_0": "Sakārantehi dhātūhi parassa anantarassa paccayatakārassa ṭho hoti, dhātvantassa pararūpattaṁ, ‘catutthadutiyesvesa’nti saṁyogādissa paṭhamattaṁ.",
  "anya-e0201n6:229_0": "Isu-icchā, kantīsu, icchīyateti iṭṭho, pariyiṭṭho.",
  "anya-e0201n6:230_0": "Āsa-upavesane, viparitato āsati upavīsatīti vipallaṭṭho.",
  "anya-e0201n6:231_0": "Kasa-vappane vilekhane ca.",
  "anya-e0201n6:232_0": "739.Kasassima ca vāka. 573; rū. 626; nī. 1176 (thokaṁ visadisaṁ).",
  "anya-e0201n6:233_0": "Kasamhā parassa paccayatakārassa ṭho hoti, kasassa ādisaramhā paraṁ ima ca hoti vā.",
  "anya-e0201n6:234_0": "Kassitthāti kiṭṭhaṁ-sassaṁ, kaṭṭhaṁ vā.",
  "anya-e0201n6:235_0": "Upapubbo āsanne, upakaṭṭho.",
  "anya-e0201n6:236_0": "Vipubbo pavāse, vūpakaṭṭho.",
  "anya-e0201n6:237_0": "Kisa-hānimhi, paṭikiṭṭho, nihīnoti attho.",
  "anya-e0201n6:238_0": "Kilisa-vibādhane upatāpe ca, kilissatīti kiliṭṭho, saṁkiliṭṭho, upakkiliṭṭho.",
  "anya-e0201n6:239_0": "Kusa-akkose, akkosīyitthāti akkuṭṭho. Akkuṭṭho jātivādena.",
  "anya-e0201n6:240_0": "Ghusa-sadde, ghosīyitthāti ghuṭṭho, saṅghuṭṭho. Accharāgaṇasaṅghuṭṭhaṁ saṁ. ni. 1.46. Ugghuṭṭho.",
  "anya-e0201n6:241_0": "Jusa-sevāyaṁ, jusīyitthāti juṭṭho.",
  "anya-e0201n6:242_0": "Tusa-pītimhi, tussitthāti tuṭṭho, santuṭṭho.",
  "anya-e0201n6:243_0": "Disa-pekkhane, passīyitthāti diṭṭho, sandiṭṭho.",
  "anya-e0201n6:244_0": "Disī-kathane, uddisīyitthāti uddiṭṭho, niddisīyitthāti niddiṭṭho, apadisīyitthāti apadiṭṭho.",
  "anya-e0201n6:245_0": "Dusa-dūsane, dusīyitthāti duṭṭho.",
  "anya-e0201n6:246_0": "Daṁsa-daṁsane, daṁsīyitthāti daṭṭho, niggahītalopo.",
  "anya-e0201n6:247_0": "Nasa-adassane, nassitthāti naṭṭho, vinaṭṭho.",
  "anya-e0201n6:248_0": "Pisa-cuṇṇiye, pisīyitthāti piṭṭhaṁ.",
  "anya-e0201n6:249_0": "Pusa-posane, posīyitthāti puṭṭho, parapuṭṭho.",
  "anya-e0201n6:250_0": "Phusa-samphasse, phusīyitthāti phuṭṭho, samphuṭṭho.",
  "anya-e0201n6:251_0": "Bhassa-kathane cavane ca, bhassitthāti bhaṭṭho, ābhaṭṭho.",
  "anya-e0201n6:252_0": "Masa-āmasane vijjhane ca, masīyitthāti maṭṭho, āmaṭṭho, omaṭṭho, ummaṭṭho.",
  "anya-e0201n6:252_1": "Sattiyā viya omaṭṭho saṁ. ni. 1.21.",
  "anya-e0201n6:253_0": "Musa-nassane, mussitthāti muṭṭho, pamuṭṭho, sammuṭṭho.",
  "anya-e0201n6:254_0": "Vassa-secane, vassitthāti vuṭṭho-devo, ‘assū’ti uttaṁ.",
  "anya-e0201n6:255_0": "Visa-pavesane, pavisitthāti paviṭṭho, niviṭṭho, upaviṭṭho.",
  "anya-e0201n6:256_0": "Sisa-sese, avasesitthāti avasiṭṭho.",
  "anya-e0201n6:257_0": "Vipubbo visesane, visesitthāti visiṭṭho.",
  "anya-e0201n6:258_0": "Silisa-silesane, silissitthāti siliṭṭho.",
  "anya-e0201n6:259_0": "Hasa-hāse, hasitthāti haṭṭho, pahaṭṭho.",
  "anya-e0201n6:260_0": "Hassa, haṁsadhātuyo sadisā eva.",
  "anya-e0201n6:261_0": "Puccha-pucchāyaṁ.",
  "anya-e0201n6:262_0": "740.Pucchāditoka. 571; rū. 626; nī. 1176.",
  "anya-e0201n6:263_0": "Pucchādīhi parassa antarassa paccayatakārassa ṭho hoti.",
  "anya-e0201n6:264_0": "Pucchīyitthāti puṭṭho.",
  "anya-e0201n6:265_0": "Bhajja-bhajjane, bhajjitthāti bhaṭṭhaṁ-dhaññaṁ.",
  "anya-e0201n6:266_0": "Maja-suddhiyaṁ, suṭṭhu majjitthāti sammaṭṭho-bhūmibhāgo.",
  "anya-e0201n6:267_0": "Saja-saṁsaggādīsu, saṁsajjitthāti saṁsaṭṭho, visaṭṭho, nisaṭṭho, osaṭṭho.",
  "anya-e0201n6:268_0": "Yaja-pūjāyaṁ.",
  "anya-e0201n6:269_0": "741.Yajassa yassa ṭiyīka. 610; rū. 627; nī. 1215.",
  "anya-e0201n6:270_0": "Yajassa yakārassa ṭi, yiādesā honti kānubandhe paccayatakāre tvādivajjite.",
  "anya-e0201n6:271_0": "Yajitthāti iṭṭho, yiṭṭho.",
  "anya-e0201n6:272_0": "Tipaccayamhi-pariyesanaṁ pariyeṭṭhi.",
  "anya-e0201n6:273_0": "Esa-gavesane, esanaṁ eṭṭhi, pariyeṭṭhi, tussanaṁ tuṭṭhi, santuṭṭhi, dassanaṁ diṭṭhi, sandiṭṭhi, vassanaṁ vuṭṭhi, ‘assū’ti uttaṁ.",
  "anya-e0201n6:273_1": "Visajjanaṁ visaṭṭhi.",
  "anya-e0201n6:274_0": "Tvādīsu-disa-pekkhane, ‘disassa passadassadasādadakkhā’ti suttena disassa dasādeso, mahāvuttinā vakāralopo, daṭṭhā, daṭṭhāna, daṭṭhuna.",
  "anya-e0201n6:275_0": "‘Tuṁyānā’ti tvāpaccayassa tuṁādeso. Nekkhamaṁ daṭṭhu khemato su. ni. 426, gāthāvasena niggahītalopo.",
  "anya-e0201n6:276_0": "Tuṁ, tavesu-daṭṭhuṁ, daṭṭhave, pucchanaṁ puṭṭhuṁ, puṭṭhave.",
  "anya-e0201n6:277_0": "Tabbamhi-tussitabbanti tuṭṭhabbaṁ, toṭṭhabbaṁ, passitabbanti daṭṭhabbaṁ, pucchitabbanti puṭṭhabbaṁ, phusitabbanti phoṭṭhabbaṁ.",
  "anya-e0201n6:278_0": "Iti ṭhādesarāsi.",
  "anya-e0201n6:279_0": "Ḍhādesarāsi",
  "anya-e0201n6:280_0": "742.Dahā ḍhoka. 576; rū. 607; nī. 1179.",
  "anya-e0201n6:281_0": "Dahamhā parassa anantarassa paccayatakārassa ḍho hoti, pararūpatte saṁyogādissa tatiyattaṁ.",
  "anya-e0201n6:282_0": "Daha-dayhane, dayhitthāti daḍḍho.",
  "anya-e0201n6:283_0": "743.Bahassuma caka. 576; rū. 607; nī. 1179.",
  "anya-e0201n6:284_0": "Bahamhā parassa anantarassa tassa ḍho hoti, bahassa ādisaramhā uma ca hoti.",
  "anya-e0201n6:285_0": "Baha-vuddhiyaṁ, abahīti buḍḍho, bassa vo, vuḍḍho.",
  "anya-e0201n6:286_0": "Timhi-bahanaṁ vuḍḍhi.",
  "anya-e0201n6:287_0": "744.Lopo vaḍḍhā tissa‘ttissa’ (bahūsu).",
  "anya-e0201n6:288_0": "Vaḍḍhamhā parassa tipaccayassa takārassa lopo hoti.",
  "anya-e0201n6:289_0": "Vaḍḍha-vaḍḍhane, vaḍḍhanaṁ vuḍḍhi.",
  "anya-e0201n6:290_0": "Iti ḍhādesarāsi.",
  "anya-e0201n6:291_0": "Ṇādesarāsi",
  "anya-e0201n6:292_0": "Kirakhī, cara, jara, tara, thara, pūra.",
  "anya-e0201n6:293_0": "745.Kirādīhi ṇo.",
  "anya-e0201n6:294_0": "Kirādīhi paresaṁ ta, tavantūnaṁ takārassa anantarabhūtassa ṇo hoti, dhātvantassa pararūpattaṁ.",
  "anya-e0201n6:295_0": "Kira-ākiraṇe sammissana, khipanesu ca, kiritthāti kiṇṇo, pakiṇṇo, ākiṇṇo, vikkiṇṇo, saṁkiṇṇo, samākiṇṇo.",
  "anya-e0201n6:296_0": "Pūra-pūraṇe, pūritthāti puṇṇo, sampuṇṇo, paripuṇṇo.",
  "anya-e0201n6:297_0": "Khī-khaye, khiyitthāti khīṇo.",
  "anya-e0201n6:298_0": "Kiṇṇavā, puṇṇavā, khīṇavā.",
  "anya-e0201n6:299_0": "746.Tarādīhi riṇṇoka. 581; rū. 616; nī. 1184.",
  "anya-e0201n6:300_0": "Tarādīhi paresaṁ ta, tavantūnaṁ takārassa anantarabhūtassa riṇṇo hoti.",
  "anya-e0201n6:300_1": "‘Rānubandhentasarādissā’ti dhātvantabyañjanassa ādisarassa ca lopo.",
  "anya-e0201n6:301_0": "Cara-gati, bhakkhanesu, carittha, carīyitthāti vā ciṇṇo, āciṇṇo, samāciṇṇo.",
  "anya-e0201n6:302_0": "Jara-jiraṇe, jiyyitthāti jiṇṇo, anujiṇṇo, parijiṇṇo.",
  "anya-e0201n6:303_0": "Tara-taraṇe, taritthāti tiṇṇo, uttiṇṇo, nittiṇṇo, vitiṇṇo, otiṇṇo, samotiṇṇo.",
  "anya-e0201n6:304_0": "Thara-vitthāre, vittharitthāti vitthiṇṇo.",
  "anya-e0201n6:305_0": "Ciṇṇavā, jiṇṇavā, tiṇṇavā, vitthiṇṇavā.",
  "anya-e0201n6:306_0": "Iti ṇādesarāsi.",
  "anya-e0201n6:307_0": "Thādesarāsi",
  "anya-e0201n6:308_0": "747.Dhastoostā.",
  "anya-e0201n6:309_0": "Dhasto, utrastoti ete saddā tapaccayantā sijjhanti.",
  "anya-e0201n6:310_0": "Dhaṁsa-viddhaṁsane, viddhaṁsatīti viddhasto, viddhaṁsito vā.",
  "anya-e0201n6:311_0": "Tasa-santāse, utrasatīti utrasto, uttasito vā.",
  "anya-e0201n6:312_0": "Bhasa-bhasmīkaraṇe, bhasanti bhasmiṁ karonti etenāti bhastā, bhastrā vā, kammāragaggarī, evamādīnipi idha veditabbāni.",
  "anya-e0201n6:313_0": "748.Sāsa vasa saṁsa haṁsā tho‘…saṁsa sasā tho’ (bahūsu).",
  "anya-e0201n6:314_0": "Etehi parassa anantarassa paccayatakārassa tho hoti.",
  "anya-e0201n6:315_0": "Sāsa-anusiṭṭhimhi.",
  "anya-e0201n6:316_0": "749.Sāsassa sisā‘sāsassa sisa vā’ (bahūsu).",
  "anya-e0201n6:317_0": "Sāsassa sisā honti kānubandhe paccayatakāre tvādivajjite, dhātvantassa pararūpattaṁ saṁyogādissa ca paṭhamattaṁ.",
  "anya-e0201n6:318_0": "Sāsīyatīti sittho, anusāsīyatīti anusiṭṭho.",
  "anya-e0201n6:318_1": "“Anusiṭṭho so mayā”ti mahāva.",
  "anya-e0201n6:318_2": "126 ettha pana tthakārassa ṭṭhakāroti vuttiyaṁ vutto.",
  "anya-e0201n6:318_3": "Taṁ taṁ atthaṁ sāsati ettha, etenāti vā satthaṁ, saddasatthaṁ, vedasatthaṁ.",
  "anya-e0201n6:319_0": "Vasa-nivāse, ‘assū’ti uttaṁ, avasīti vuttho, vasīyitthāti vā vuttho, vassaṁ vasitthāti vassaṁvuttho, āvasīyitthāti āvutthaṁ-jetavanaṁ, nivasitthāti nivuttho, ajjhāvasitthāti ajjhāvuttho.",
  "anya-e0201n6:319_1": "Bahulādhikārā “rukkhe adhivatthā devatā”ti pāci.",
  "anya-e0201n6:319_2": "86 ettha uttaṁ natthi.",
  "anya-e0201n6:319_3": "Uposathaṁ upavasitthāti uposathaṁupavuttho, upavasīyitthāti vā upavutthouposatho, parivāsaṁ parivasitthāti parivāsaṁparivuttho, parivasīyitthāti vā parivuttho-parivāso.",
  "anya-e0201n6:320_0": "Saṁsa-pasaṁsane, pasaṁsīyitthāti pasattho.",
  "anya-e0201n6:321_0": "Haṁsa-pahaṁsane, haṁsīyitthāti hattho, niggahītalopo, pahattho.",
  "anya-e0201n6:322_0": "Tipaccayamhi-anusāsanaṁ anusitthi, anusiṭṭhi vā, nivasanaṁ nivutthi.",
  "anya-e0201n6:323_0": "Tupaccayamhi-sadevakaṁ lokaṁ sāsati anusāsatīti satthā.",
  "anya-e0201n6:324_0": "Tavantupaccayamhi-nivasitthāti nivutthavā.",
  "anya-e0201n6:325_0": "Tāvīmhi-nivutthāvī.",
  "anya-e0201n6:326_0": "Tuṁ, tavesu-vasanaṁ vatthuṁ, vatthave.",
  "anya-e0201n6:327_0": "Tabbamhi-dvāramūle vatthabbaṁ, sabhāye vatthabbaṁ.",
  "anya-e0201n6:328_0": "Vasa-paridahane, bahulādhikārā uttaṁ natthi, vāsitabbanti vatthaṁ, nivāsīyitthāti nivatthaṁ, vatthabbaṁ, nivatthabbaṁ.",
  "anya-e0201n6:329_0": "Iti thādesarāsi.",
  "anya-e0201n6:330_0": "Dhādesarāsi",
  "anya-e0201n6:331_0": "Idha, kudha, gidha, badha, budha, budhi, midha, yudha, rādha, rudha, vidha, sidha, sudha, thabhi, rabha, labha, lubha, sambhū, duha, naha, muha.",
  "anya-e0201n6:332_0": "750.Dho dhabhahehika. 576; rū. 607; nī. 1179; ‘dho dhahabhehi’ (bahūsu).",
  "anya-e0201n6:333_0": "Etehi parassa anantarassa tassa dho hoti.",
  "anya-e0201n6:334_0": "Idha-ijjhane, dhātvantassa pararūpattaṁ saṁyogādissa ca tatiyattaṁ, samijjhitthāti samiddho-mahaddhano.",
  "anya-e0201n6:335_0": "Kudha-kope, kujjhatīti kuddho, saṁkuddho.",
  "anya-e0201n6:336_0": "Gidha-gedhe, gijjhitthāti giddho, anugiddho, abhigiddho.",
  "anya-e0201n6:337_0": "Badha-bandhane, bajjhitthāti baddho, pabaddho, ābaddho, nibaddho.",
  "anya-e0201n6:338_0": "Budha-ñāṇe jāgare vikasane ca, bujjhati jānātīti buddho, sambuddho, sammāsambuddho, pabujjhati jāgarotīti vā pabuddho, paṭibuddho.",
  "anya-e0201n6:339_0": "Budhi-nivāraṇe, paribundhīyatīti palibuddho. Vātapalibuddho, pittapalibuddho, semhapalibuddho.",
  "anya-e0201n6:340_0": "Midha-mijjhane, mijjhatīti middhaṁ, middho. Kapimiddho.",
  "anya-e0201n6:341_0": "Yudha-sampahāre, yujjhīyateti yuddhaṁ. Mallayuddhaṁ, meṇḍayuddhaṁ, hatthiyuddhaṁ, kukkuṭayuddhaṁ.",
  "anya-e0201n6:342_0": "Rādha-ārādhane, ārādhayitthāti āraddho, abhiraddho.",
  "anya-e0201n6:343_0": "Vipubbo-virajjhane, viraddho.",
  "anya-e0201n6:344_0": "Rudha-āvaraṇe, rundhīyitthāti ruddho, oruddho, avaruddho.",
  "anya-e0201n6:345_0": "Nipubbo-nirodhe, nirujjhitthāti niruddho.",
  "anya-e0201n6:346_0": "Vipubbo-virodhe, virujjhitthāti viruddho, paṭiviruddho.",
  "anya-e0201n6:347_0": "Anupubbo-kantiyaṁ, anuruddho.",
  "anya-e0201n6:348_0": "Vidha-vijjhane, vijjhitthāti viddho. Sallaviddho.",
  "anya-e0201n6:349_0": "Sidha-nipphattiyaṁ, sijjhitthāti siddho.",
  "anya-e0201n6:350_0": "Papubbo-pākaṭabhāve, pasiddho.",
  "anya-e0201n6:351_0": "Ni, paṭipubbo nivāraṇe, nisiddho, paṭisiddho.",
  "anya-e0201n6:352_0": "Sudha-sujjhane, sujjhatīti suddho, visuddho, parisuddho.",
  "anya-e0201n6:353_0": "Thabhi-thambhane, thambhatīti thaddho, patthaddho, upatthaddho.",
  "anya-e0201n6:354_0": "Rabha-ārabhe, ārabhitthāti āraddho, ārabbhitthāti vā āraddho, samāraddho.",
  "anya-e0201n6:355_0": "Labha-lābhe, alabhīti laddho, labbhitthāti vā laddho, paṭiladdho, upaladdho.",
  "anya-e0201n6:356_0": "Lubha-giddhiyaṁ, lubbhatīti luddho, paluddho, viluddho.",
  "anya-e0201n6:357_0": "Sambhū-passaddhiyaṁ, passambhitthāti passaddho.",
  "anya-e0201n6:358_0": "Duha-dohane, duyhitthāti duddhā-gāvī.",
  "anya-e0201n6:359_0": "Naha-bandhane, sannayhitthāti sannaddho, onaddho, avanaddho.",
  "anya-e0201n6:360_0": "Muha-andhabhāve, muyhatīti muddho-bālo.",
  "anya-e0201n6:361_0": "Tipaccayamhi-ijjhanaṁ iddhi, ijjhanti etāyāti vā iddhi, samijjhanaṁ samiddhi, gijjhanaṁ giddhi, mijjhanaṁ middhi, abhirādhanaṁ abhiraddhi, virujjhanaṁ viruddhi, paṭiviruddhi, sijjhanaṁ siddhi, saṁsiddhi, paṭisiddhi, sujjhanaṁ suddhi, visuddhi, pārisuddhi, labhanaṁ laddhi, upaladdhi, lubbhanaṁ luddhi, passambhanaṁ passaddhi, muyhanaṁ muddhi.",
  "anya-e0201n6:362_0": "Tavantu, tāvīsu- “samiddhā, samiddhāvī”tiādinā vattabbaṁ.",
  "anya-e0201n6:363_0": "Tvādīsu-rabha-ārabhe, āraddhā, āraddhāna.",
  "anya-e0201n6:364_0": "Labha-lābhe, laddhā, laddhāna, paṭiladdhā, paṭiladdhāna.",
  "anya-e0201n6:365_0": "Tuṁ, tavesu-budha-ñāṇe, buddhuṁ, buddhave, subuddhuṁ, subuddhave, boddhuṁ, boddhave, laddhuṁ, laddhave, paṭiladdhuṁ, paṭiladdhave.",
  "anya-e0201n6:366_0": "Tabbamhi-boddhabbaṁ, laddhabbaṁ, paṭiladdhabbaṁ.",
  "anya-e0201n6:367_0": "751.Vaddhassa vā.",
  "anya-e0201n6:368_0": "Vaddhassa u hoti vā kānubandhe paccayatakāre tvādivajjite.",
  "anya-e0201n6:369_0": "Vaddhitthāti vuddho, vaddho vā, vaddhanaṁ vuddhi, mahāvuttinā uttaṁ. Tipaccayassa ca tassa lopo.",
  "anya-e0201n6:370_0": "Iti dhādesarāsi.",
  "anya-e0201n6:371_0": "Visaṁyoganādesarāsi",
  "anya-e0201n6:372_0": "Hā, i, ci, ji, ṭi, thī, dī,pī, mi, lī, thu, dū, dhū, pū, bhū, lū, vu, su, hu, āsa, katha, kupa, pala, mala, supa, paḷa.",
  "anya-e0201n6:373_0": "752.Bhidādito no kta, ktavantūnaṁ.",
  "anya-e0201n6:374_0": "Bhidādimhā paresaṁ kta, ktavantūnaṁ takārassa anantarabhūtassa no hoti.",
  "anya-e0201n6:375_0": "Hā-cāge, hīyitthāti hīno, pahīno, nihīno, ohīno.",
  "anya-e0201n6:375_1": "Ettha ca noādesaṁ katvā pacchā ‘ūbyañjanassā’ti īāgamo, tassa ca kvaci rasso.",
  "anya-e0201n6:375_2": "Evaṁ parattha.",
  "anya-e0201n6:376_0": "Adhipubbo-i-āyatte, adhicca etīti adhino.",
  "anya-e0201n6:377_0": "Ci-caye, cayitthāti cino, ācino.",
  "anya-e0201n6:378_0": "Ji-jaye, pañcamāre jinātīti jino.",
  "anya-e0201n6:379_0": "Ḍi-gatiyaṁ, ḍetīti ḍino.",
  "anya-e0201n6:380_0": "Thī-saṅghāte, thīyatīti thinaṁ.",
  "anya-e0201n6:381_0": "Dī-khaye, anukkamena dīyati khiyyatīti dino-divaso.",
  "anya-e0201n6:382_0": "Pī-tappane, pīnitthāti pīno.",
  "anya-e0201n6:383_0": "Mi-pakkhepe, minātīti mino.",
  "anya-e0201n6:384_0": "Lī-laye, līyitthāti līno, allīyitthāti allīno.",
  "anya-e0201n6:384_1": "Nilīyitthāti nilīno, paṭilīyitthāti paṭilīno, paṭilīnacaro bhikkhu, paṭisallīyitthāti paṭisallīno.",
  "anya-e0201n6:385_0": "Thu-nitthunane, nitthunātīti nitthuno.",
  "anya-e0201n6:386_0": "Dū-khede, dūyateti dūno.",
  "anya-e0201n6:387_0": "Dhū-niddhūnane, ahite dhamme dhunātīti dhuno, dhonopaññavā.",
  "anya-e0201n6:388_0": "Pū-sodhane, punātīti puno, dantaṁ punanti etenāti dantapoṇo, nassa ṇattaṁ.",
  "anya-e0201n6:389_0": "Bhū-vuddhiyaṁ, bhavati vaḍḍhatīti bhūno-hitarāsi.",
  "anya-e0201n6:390_0": "Lū-chedane, lunātīti luno.",
  "anya-e0201n6:391_0": "Vu-saṁvaraṇe, āvuṇātīti āvuṇo.",
  "anya-e0201n6:392_0": "Su-savane, suṇātīti suno, soṇo, nassa ṇattaṁ.",
  "anya-e0201n6:393_0": "Su-pasavane vā, pasavati vaḍḍhatīti sunaṁ-uddhumātaṁ.",
  "anya-e0201n6:394_0": "Hu-pūjā, dānesu, āhutabbanti āhunaṁ, pāhutabbanti pāhunaṁ-dātabbavatthu.",
  "anya-e0201n6:395_0": "Āsa-upavesane, acchatīti āsino, tuṇhī acchatīti tuṇhīmāsino.",
  "anya-e0201n6:396_0": "Katha-thaddhe theriye ca, kathatīti kathinaṁ.",
  "anya-e0201n6:397_0": "Kupa-kope, hirī kuppati etenāti hirīkopinaṁ.",
  "anya-e0201n6:398_0": "Pala-gatiyaṁ, paletīti palino.",
  "anya-e0201n6:399_0": "Mala-malinabhāve, malatīti malino, malinaṁ-vatthaṁ.",
  "anya-e0201n6:400_0": "Supa-soppane, supatīti supino.",
  "anya-e0201n6:401_0": "Paḷa-gatiyaṁ, paḷetīti paḷino, paḷinā jambudīpāte pārā. aṭṭha. 1.tatiyasaṁgītikathā.",
  "anya-e0201n6:402_0": "Iti visaṁyoganādesarāsi.",
  "anya-e0201n6:403_0": "Sasaṁyoganādesarāsi",
  "anya-e0201n6:404_0": "Khida, chida, tuda, dā, nuda, pata, pada, bhida, vida, sada.",
  "anya-e0201n6:405_0": "‘Bhidādito no ktaktavantūna’nti tassa no, dhātvantassa pararūpattaṁ, khijjitthāti khinno, chijjitthāti chinno, sañchinno, tuditthāti tunno, patunno, nitunno, vitunno.",
  "anya-e0201n6:406_0": "Nuda-khepe, nuditthāti nunno, panunno.",
  "anya-e0201n6:407_0": "Pata-patane, patatīti panno, pannadhajo, nnassa ṇṇatterukkhapaṇṇaṁ, pattaṁ vā.",
  "anya-e0201n6:408_0": "Pada-gatiyaṁ, pajjitthāti panno, āpanno, uppanno, nipanno, vipanno, sampanno, upapanno, samupapanno, pariyāpanno.",
  "anya-e0201n6:409_0": "Bhida-vidāraṇe, bhijjitthāti bhinno, pabhinno, sambhinno, paribhinno, vibhinno.",
  "anya-e0201n6:410_0": "Vida-tuṭṭhiyaṁ, nibbindatīti nibbinno.",
  "anya-e0201n6:411_0": "Sada visaraṇa, gatyā’vasānesu, sīditthāti sanno, osanno, pasīditthāti pasanno, abhippasanno, nisīditthāti nisinno, sannisinno, ‘sadajarānamīma’iti īma, saṁyoge rasso ca.",
  "anya-e0201n6:412_0": "Tavantumhi-khinnavā, chinnavā, sañchinnavā, tunnavā, patunnavā, panunnavā, pannavā, āpannavā, bhinnavā, sambhinnavā, sannavā, pasannavā, nisinnavā.",
  "anya-e0201n6:413_0": "753.Dātvinnoka. 582; rū. 631; nī. 1185.",
  "anya-e0201n6:414_0": "Dādhātumhā paresaṁ ta, tavantūnaṁ tassa inno hoti.",
  "anya-e0201n6:415_0": "Dīyitthāti dinno, padinno, ādinno, samādinno, upādinno, pariyādinno, nnassa ṇṇatte upādiṇṇo.",
  "anya-e0201n6:416_0": "Iti sasaṁyoganādesarāsi.",
  "anya-e0201n6:417_0": "Hādesarāsi",
  "anya-e0201n6:418_0": "Ūha, gāhu, guha, baha, bāha, buha, muha, ruha, vaha.",
  "anya-e0201n6:419_0": "754.Ruhādīhi ho ḷo caka. 589; rū. 621; nī. 1192; ‘…ḷa ca’ (bahūsu).",
  "anya-e0201n6:420_0": "Ruhādīhi parassa anantarabhūtassa tapaccayassa takārassa ho hoti, dhātvantassa ḷo hoti.",
  "anya-e0201n6:421_0": "Ūha-sañcaye, byūhitthāti byūḷho, viyūḷho, paribyūḷho, devāsurasaṅgāmo samupabyūḷho ahosi saṁ. ni. 1.249.",
  "anya-e0201n6:422_0": "Gāhu-bhusatthe vilolane ca, mā gāḷhaṁ paridevayi.",
  "anya-e0201n6:422_1": "Āgāḷhāya ceteti.",
  "anya-e0201n6:422_2": "Gāhitthāti gāḷho, pagāḷho, āgāḷho, ogāḷho, ajjhogāḷho pārā. aṭṭha. 1.1.",
  "anya-e0201n6:423_0": "Baha-vuddhimhi.",
  "anya-e0201n6:424_0": "755.Muhabahabuhānañca te kānubandhetveka. 517; rū. 488; nī. 1105; “muhabahānañca…” (bahūsu).",
  "anya-e0201n6:425_0": "Tvādivajjite kānubandhe paccayatakāre pare muha, baha, buhānañca guhassa ca dīgho hoti.",
  "anya-e0201n6:426_0": "‘Ruhādīhiho ḷo cā’ti dhātvantassaḷo, tapaccayassa ho, abahīti bāḷhaṁ.",
  "anya-e0201n6:427_0": "Buha-uddharaṇe, abuhitthāti būḷho, abbūḷho, abūḷhasallo su. ni. 785.",
  "anya-e0201n6:428_0": "Muha-andhabhāve.",
  "anya-e0201n6:429_0": "756.Muhā vā.",
  "anya-e0201n6:430_0": "Muhamhā parassa anantarabhūtassa takārassa ho hoti, dhātvantassa ca ḷo hoti vā.",
  "anya-e0201n6:431_0": "Muyhitthāti mūḷho, muddho vā.",
  "anya-e0201n6:432_0": "Ruha-janane, gatiyañca, ruhitthāti rūḷho, parūḷho, ārūḷho, orūḷho, virūḷho, nirūḷho.",
  "anya-e0201n6:433_0": "Vaha-pāpane, vahitthāti vūḷho, ‘assū’ti uttaṁ.",
  "anya-e0201n6:434_0": "Tipaccayamhi-ruhanaṁ rūḷhi, niruhanaṁ nirūḷhi, viruhanaṁ virūḷhi.",
  "anya-e0201n6:435_0": "Tvādīsu –",
  "anya-e0201n6:436_0": "757.Pyo vā tvāssa samāse.",
  "anya-e0201n6:437_0": "Samāsaṭṭhāne tvāpaccayassa pānubandho yo hoti vā.",
  "anya-e0201n6:437_1": "Pānubandho ‘pye sissā’ti visesanattho.",
  "anya-e0201n6:437_2": "‘Hassa vipallāso’ti ha, yānaṁ vipariyāyo.",
  "anya-e0201n6:438_0": "Byuyha, paribyuyha.",
  "anya-e0201n6:438_1": "Byūhitvā, viyūhitvā vā, vigāyha, vigāhitvā, ogāyha, ogāhitvā, ajjhogāyha, ajjhogāhitvā.",
  "anya-e0201n6:439_0": "Bahulādhikārā asamāsepi pyo hoti, guyha, gūhitvā, niguyha, nigūhitvā, oguyha, ogūhitvā.",
  "anya-e0201n6:440_0": "Naha-bandhane, sannayha, sannāhitvā.",
  "anya-e0201n6:441_0": "Bāha-nivāraṇe, dīgho, bāyha, bāhitvā, paṭibāyha, paṭibāhitvā.",
  "anya-e0201n6:442_0": "Buha-uddharaṇe papubbo, pabbuyha. Samūlaṁ taṇhaṁ pabbuyha saṁ. ni. 1.159 (taṇhamabbumha).",
  "anya-e0201n6:443_0": "Āpubbo-abbuyha, “abbuhe sallamattano”ti ādīsu viya.",
  "anya-e0201n6:443_1": "Pamuyha, pamuyhitvā, vimuyha, vimuyhitvā, sammuyha, sammuyhitvā, āruyha, āruhitvā, ārohitvā, oruyha, orohitvā.",
  "anya-e0201n6:444_0": "Saha-sahane, pasayha, pasahitvā vā.",
  "anya-e0201n6:445_0": "Iti hādesarāsi.",
  "anya-e0201n6:446_0": "Tvādivikārarāsi",
  "anya-e0201n6:447_0": "Atha tvā, tvāna, tunānaṁ vikāro vuccate.",
  "anya-e0201n6:448_0": "I, kara, hana.",
  "anya-e0201n6:449_0": "758.Ito cco.",
  "anya-e0201n6:450_0": "Idhātumhā parassa tvāssa cco hoti vā.",
  "anya-e0201n6:451_0": "Pecca, samecca, abhisamecca, avecca, anvecca, apecca, upecca, samupecca, adhicca, aticca, paṭicca.",
  "anya-e0201n6:452_0": "Vāti kiṁ? Upetvā, samupetvā, adhiyitvā.",
  "anya-e0201n6:453_0": "759.Sādhikarā raccariccāka. 598; rū. 643; nī. 1203; ‘sāsādhikarā cacariccā’ (bahūsu).",
  "anya-e0201n6:454_0": "Santa, adhiparā karamhā tvāssa racca, riccā honti vā, suttavibhattaṁ idha labbhati.",
  "anya-e0201n6:455_0": "Sakkacca, ‘sakkacca’nti bindāgamo, adhikicca.",
  "anya-e0201n6:456_0": "Vāti kiṁ? Sakkatvā, sakkaritvā, adhikaritvā.",
  "anya-e0201n6:457_0": "Suttavibhatte-attaṁ niraṁkacca piyāni sevati jā. 2.21.461, abhisaṅkhacca bhojanaṁ.",
  "anya-e0201n6:458_0": "760.Hanā raccoka. 598; rū. 643; nī. 1203. ‘sāsādhikarā cacariccā’ (bahūsu).",
  "anya-e0201n6:459_0": "Hanamhā tvāssa racco hoti vā samāse. Suttavibhattena haramhāpi.",
  "anya-e0201n6:460_0": "Āhacca, uhacca, vihacca, saṁhacca, upahacca.",
  "anya-e0201n6:461_0": "Vāti kiṁ? Āhanitvā, uhanitvā, vihanitvā, saṁhanitvā.",
  "anya-e0201n6:462_0": "Haramhi-sā no āhacca poseti jā. 2.22.2334 (āhatva), tato udakamāhacca.",
  "anya-e0201n6:463_0": "Disa-pekkhane.",
  "anya-e0201n6:464_0": "761.Disā vānavā sa caka. 599; rū. 644; nī. 1204; ‘…sa ca’ (bahūsu).",
  "anya-e0201n6:465_0": "Disamhā tvāssa vāna, vā honti vā, disassa ca sassa sa hoti, pararūpanisedhanamidaṁ.",
  "anya-e0201n6:466_0": "Disvāna, disvā.",
  "anya-e0201n6:467_0": "Vāti kiṁ? Passitvā.",
  "anya-e0201n6:468_0": "Khā, ñā, dā, dhā, hā, ki, khi, ci, ji, nī, lī, si, bhū.",
  "anya-e0201n6:469_0": "‘Pyo vā tvāssa samāse’ti tvāssa yo, mahāvuttinā vikappena kvaci yalopo, saṁpubbo khā-ñāṇe, saṅkhāya, saṅkhā, paṭisaṅkhāya, paṭisaṅkhā, aññāya, aññā, abhiññāya, abhiññā, pariññāya, pariññā.",
  "anya-e0201n6:470_0": "Samāseti kiṁ? Ñatvā.",
  "anya-e0201n6:471_0": "Vāti kiṁ? Ājānitvā, abhijānitvā, parijānitvā.",
  "anya-e0201n6:472_0": "Adhiṭṭhāya, adhiṭṭhā, patiṭṭhāya, patiṭṭhā.",
  "anya-e0201n6:473_0": "Samāseti kiṁ? Ṭhatvā.",
  "anya-e0201n6:474_0": "Vāti kiṁ? Adhiṭṭhahitvā, patiṭṭhahitvā. Mahāvuttinā ittaṁ, upaṭṭhitvā.",
  "anya-e0201n6:475_0": "Ādāya, upādāya, upādā.",
  "anya-e0201n6:476_0": "Samāseti kiṁ? Datvā.",
  "anya-e0201n6:477_0": "Vāti kiṁ?",
  "anya-e0201n6:477_1": "Ādiyitvā, samādiyitvā, ‘ū byañjanassā’ti īāgamo, ‘dāssiyaṅa’iti suttena sare pare samāse iyādeso.",
  "anya-e0201n6:478_0": "762.Tuṁyānā.",
  "anya-e0201n6:479_0": "Tvāssa tuñca yānañca honti kvaci samāse.",
  "anya-e0201n6:480_0": "Bahulādhikārā gāthāyaṁ asamāsepi, nekkhamaṁ daṭṭhu khemato su. ni.",
  "anya-e0201n6:480_1": "426, kimabbhutaṁ daṭṭhu marū pamoditā, bindulopo.",
  "anya-e0201n6:481_0": "Abhihattuṁ pavāreyya, “abhihaṭu”ntipi pāṭho, saṁyogādissa lopo tassa ṭattaṁ.",
  "anya-e0201n6:481_1": "“Abhihaṭṭhu”ntipi pāci.",
  "anya-e0201n6:481_2": "2.243 paṭhanti.",
  "anya-e0201n6:481_3": "Byañjanaṁ na sameti.",
  "anya-e0201n6:482_0": "Ādiyāna, upādiyāna.",
  "anya-e0201n6:482_1": "Vidhāya, nidhāya, sandhāya, odhāya, samodhāya, vidahitvā, nidahitvā, odahitvā, samodahitvā.",
  "anya-e0201n6:482_2": "Pahāya, vihāya, ohāya, hitvā, jahitvā.",
  "anya-e0201n6:483_0": "Ivaṇṇesu pyassa dvittaṁ, vikkiyya, vikkiṇitvā.",
  "anya-e0201n6:484_0": "Viceyya dānaṁ dātabbaṁ pe. va.",
  "anya-e0201n6:484_1": "329, ‘ūlasse’ti issa ettaṁ, vicinitvā, vineyya, vinetvā, vinayitvā, allīya, allīyitvā, paṭisallīya, paṭisallīyitvā, yāgamo.",
  "anya-e0201n6:485_0": "763.Pye sissāka. 517; rū. 488; nī. 1105.",
  "anya-e0201n6:486_0": "Pye pare sissa ā hoti.",
  "anya-e0201n6:487_0": "Nissāya, upanissāya, apassāya, apassayitvā, avassāya, avassayitvā.",
  "anya-e0201n6:488_0": "Vāti kiṁ? Adhisetvā, adhisayitvā.",
  "anya-e0201n6:489_0": "Bhū-sattāyaṁ, rassattaṁ, sambhuyya, vibhuyya, anubhuyya, adhibhuyya, paribhuyya, abhibhuyya.",
  "anya-e0201n6:490_0": "Samāseti kiṁ?",
  "anya-e0201n6:490_1": "Bhutvā, edantesu mahāvuttinā essa āttaṁ, nijjhāya, nijjhāyitvā, upanijjhāya, upanijjhāyitvā, abhijjhāya, abhijjhāyitvā.",
  "anya-e0201n6:491_0": "Byañjanantadhātūsu ‘vaggalalehi te’ti suttena cavagga, pavagga, sakārehi yassa pubbarūpattaṁ.",
  "anya-e0201n6:491_1": "Tavagge ‘tavaggavaraṇānaṁ ye cavaggabayañā’ti tavaggassa cavaggo, tato yassa pubbarūpattaṁ, vipacca, paripacca, vimucca, adhimucca.",
  "anya-e0201n6:492_0": "Mahāvuttinā yalopo dīgho ca, āpucchā, anāpucchā, vibhajja, saṁvibhajja, visajja, nisajja, paṭinisajja.",
  "anya-e0201n6:493_0": "Ujjha-visagge, yalopo, ujjha, ujjhiya, ujjhitvā.",
  "anya-e0201n6:494_0": "Kati-chedane, kacca, vikacca, kantitvā, vikantitvā.",
  "anya-e0201n6:495_0": "Nikara-vañcane, nikacca kitavasseva saṁ. ni. 1.35.",
  "anya-e0201n6:496_0": "Pata-gatiyaṁ, pacca, nipacca, patitvā, nipatitvā.",
  "anya-e0201n6:497_0": "Katha-kathane, sākaccha.",
  "anya-e0201n6:498_0": "Pada-gatiyaṁ, pajja, āpajja, nipajja, vipajja, sampajja, upasampajja, paṭipajja.",
  "anya-e0201n6:499_0": "‘Ū byañjanassā’ti īāgame ‘padādīnaṁ yuka’iti yāgamo, pubbarūpaṁ, pajjiya, pajjiyāna, āpajjiya, āpajjiyāna, nipajjiya, vipajjiya, sampajjiya, paṭipajjiya.",
  "anya-e0201n6:500_0": "Āpubba sada-ghaṭṭane, āsajja naṁ tathāgataṁ itivu.",
  "anya-e0201n6:500_1": "89, kākova selamāsajja.",
  "anya-e0201n6:500_2": "Chejja, chijja, chindiya, acchijja, acchindiya, vicchijja, vicchindiya, paricchijja, paricchindiya, bhejja, bhijja, sambhijja, paṭisambhijja, bhindiya, sambhindiya.",
  "anya-e0201n6:501_0": "Budha-ñāṇe, bujjha, sambujjha, abhisambujjha, bujjhiya, bujjhiyāna, “marīcikūpamaṁ abhisambuddhāno”ti pāḷi, dādese assa ottaṁ katvā siddhā yathā ‘anupādiyāno’ti.",
  "anya-e0201n6:502_0": "Vadha-hiṁsāyaṁ, vajjha, vajjhiya.",
  "anya-e0201n6:503_0": "Vidha-tāḷane, vijjha, vijjhiya.",
  "anya-e0201n6:504_0": "Khana-vilekhane, khañña, khaṇiya, nāssa ṇattaṁ.",
  "anya-e0201n6:505_0": "Pavagge –",
  "anya-e0201n6:506_0": "Khippa, nikhippa, saṁkhippa, khipiya, saṁkhipiya.",
  "anya-e0201n6:507_0": "Labi-avasaṁsane, yalopo, ālamba, vilamba, avalamba.",
  "anya-e0201n6:508_0": "Lubi-santhambhane, daṇḍamolumba tiṭṭhati, jhānamolumba vattati.",
  "anya-e0201n6:509_0": "Upubbo uddharaṇe “ullumbatu maṁ bhante saṅgho”ti mahāva.",
  "anya-e0201n6:509_1": "71 (ullumpatu) ādīsu viya, ullumba, ārabbha, samārabbha, labbhā, upalabbhā, dīgho.",
  "anya-e0201n6:510_0": "Pakkamma, akkamma, vikkamma, nikkhamma, okkamma, abhikkamma, atikkamma, paṭikkamma, āgamma, saṅgamma.",
  "anya-e0201n6:511_0": "Sama-upadhāraṇe. Nisamma rāja kayirā, nānisamma disampati jā. 1.4.128 (nisamma khattiyo).",
  "anya-e0201n6:512_0": "Samu-santiyaṁ khede ca, upasamma, vūpasamma, vissamma.",
  "anya-e0201n6:513_0": "Kasa-kaḍḍhane, apakassa.",
  "anya-e0201n6:514_0": "Disa-pekkhane, ādissa, uddissa, odissa, apadissa.",
  "anya-e0201n6:515_0": "Phusa-samphasse. Phussa phussa byantīkaroti a. ni. 4.195.",
  "anya-e0201n6:516_0": "Vasa-nivāse. Upavassaṁ kho pana kattikatemāsapuṇṇamaṁ pārā. 653 (kattikapuṇṇamaṁ), bindāgamo.",
  "anya-e0201n6:517_0": "Visa-pavesane, pavissa, nivissa, abhinivissa iccādi.",
  "anya-e0201n6:518_0": "Iti tvādivikārarāsi.",
  "anya-e0201n6:519_0": "Paccayavikārarāsi niṭṭhito.",
  "anya-e0201n6:520_0": "Pakatirūparāsi",
  "anya-e0201n6:521_0": "Tādipaccayarāsi",
  "anya-e0201n6:522_0": "Atha pakatirūparāsi vuccate.",
  "anya-e0201n6:523_0": "Ta,ti, tu, tavantu, tāvī, tvā, tvāna, tuna, tuṁ, tave, tāye, tabba.",
  "anya-e0201n6:524_0": "Dā, khyā, gā, ghā, ṭā, ṭhā, tā, thā, dā, dhā, pā, phā, bhā, mā, yā, lā, vā, sā, hā.",
  "anya-e0201n6:525_0": "Akkhāto, svākkhāto, ākhyāto, vikhyāto.",
  "anya-e0201n6:526_0": "‘Ū byañjanassā’ti kvaci īāgamo rasso ca, saṅgāyito, ghāyito, ñāto.",
  "anya-e0201n6:527_0": "‘Jyādīhi knā’ti nāpaccayo, jānito.",
  "anya-e0201n6:528_0": "Kārite-ñāpito, ñāpayito.",
  "anya-e0201n6:528_1": "Puttaṁ tāyati rakkhatīti tāto-pitā.",
  "anya-e0201n6:528_2": "Datto, dvittaṁ rassattañca.",
  "anya-e0201n6:528_3": "Devadatto, brahmadatto, yaññadatto, dāpito, dāpayito.",
  "anya-e0201n6:529_0": "Mahāvuttinā passa pivo, pivito.",
  "anya-e0201n6:530_0": "Phā-vuddhiyaṁ, phito pabhātā ratti.",
  "anya-e0201n6:531_0": "Mā-māne, mito, sammito, upamito, nimmito, yāto, lāto, vāto.",
  "anya-e0201n6:532_0": "Mahāvuttinā vāssuttaṁ, nibbuto, parinibbuto, nibbāpito, parinibbāpito, osito, pariyosito, osāpito, pariyosāpito, pahito, pajahito, hāpito.",
  "anya-e0201n6:533_0": "Timhi-ñatti, datti, pāti, phāti, nibbuti, parinibbuti.",
  "anya-e0201n6:534_0": "Tumhi-saṅkhātā sabbadhammānaṁ jā.",
  "anya-e0201n6:534_1": "2.22.1451, akkhātāro tathāgatā dha. pa.",
  "anya-e0201n6:534_2": "276 aññātāro bhavissanti dī. ni.",
  "anya-e0201n6:534_3": "2.68, ñāpetā, ñāpayitā.",
  "anya-e0201n6:534_4": "Uṭṭhātā vindate dhanaṁ saṁ. ni. 1.246.",
  "anya-e0201n6:535_0": "‘Ū lasse’ti kvaci īssa ettaṁ, uṭṭhāpetā, samuṭṭhāpetā, aghassa tātā, tāyitā, dātā, dāpetā, sandhātā, sandhāpetā, māpitā, māpayitā, nibbāpetā, nibbāpayitā, hāpetā, hāpayitā.",
  "anya-e0201n6:536_0": "Tavantu, tāvīsu-akkhatā, akkhātāvī iccādi.",
  "anya-e0201n6:537_0": "Tvādīsu saṁyoge rassattaṁ, ñatvā, jānitvā, ñāpetvā, jānāpetvā, ṭhatvā.",
  "anya-e0201n6:538_0": "Pādito ṭhāssa ṭhaho, saṇṭhahitvā, patiṭṭhahitvā.",
  "anya-e0201n6:539_0": "Kārite kvaci rassattaṁ, ṭhapetvā, paṭṭhapetvā, patiṭṭhāpetvā, datvā, ādiyitvā, samādiyitvā, dajjitvā.",
  "anya-e0201n6:540_0": "Dada-dāne, tvāssa pyo, yamhi dassa jo, yassa pubbarūpaṁ dīgho, dajjā, dāpetvā.",
  "anya-e0201n6:541_0": "Pādito rasso, samādapetvā.",
  "anya-e0201n6:542_0": "Dhā-dhāraṇe, dvittaṁ, pubbassa tatiyattaṁ rasso ca, parassa ‘dhāssa ho’ti ho, padahitvā, vidahitvā, nidahitvā, saddahitvā, odahitvā, pidahitvā, paridahitvā.",
  "anya-e0201n6:543_0": "Kārite-ādhapetvā, sannidhāpetvā, pivitvā, pitvā vā, pāyetvā, māpetvā, osāpetvā, pariyosāpetvā, hitvā, pajahitvā, hāpetvā, pajahāpetvā.",
  "anya-e0201n6:544_0": "Tuṁ, tavesu-akkhātuṁ, akkhātave, saṅkhātuṁ, saṅkhātave, ñātuṁ, ñātave, jānituṁ, jānitave, ñāpetuṁ, ñāpetave, jānāpetuṁ, jānāpetave, ṭhātuṁ, ṭhātave, saṇṭhātuṁ, saṇṭhātave, saṇṭhahituṁ, saṇṭhahitave, ṭhapetuṁ, ṭhapetave, saṇṭhāpetuṁ, saṇṭhāpetave, dātuṁ, dātave, padātuṁ, padātave, ādātuṁ, ādātave, dajjituṁ, dajjitave, dāpetuṁ, dāpetave, samādapetuṁ, samādapetave, sandhātuṁ, sandhātave, saddahituṁ, saddahetuṁ, saddahetave, nidhetuṁ, nidhetave sandhāpetuṁ, nidhāpetuṁ, pātuṁ, pivituṁ, pātave, pivetave, mātuṁ, minituṁ, pametuṁ, upametuṁ, yātuṁ, yāyituṁ, yātave, osāyetuṁ, osāpetuṁ, pariyosāpetuṁ, hātuṁ, pahātuṁ, māradheyyaṁ pahātave dha. pa.",
  "anya-e0201n6:544_1": "34, jahituṁ, pajahituṁ, hāpetuṁ, pahāpetuṁ, jahāpetuṁ.",
  "anya-e0201n6:545_0": "Tabbamhi-akkhātabbaṁ, saṅkhātabbaṁ, saṅkhyātabbaṁ, gāyitabbaṁ, ñātabbaṁ, jānitabbaṁ, ñāpetabbaṁ, jānāpetabbaṁ, ṭhātabbaṁ, ṭhapetabbaṁ, dātabbaṁ, ādātabbaṁ, samādātabbaṁ, dāpetabbaṁ, samādapetabbaṁ, vidhātabbaṁ, vidahitabbaṁ, pātabbaṁ, pivitabbaṁ, minitabbaṁ, minetabbaṁ, yātabbaṁ, lātabbaṁ, pahātabbaṁ.",
  "anya-e0201n6:546_0": "Ivaṇṇesu vipubbo i-gatyaṁ, vīto, vītadoso vītamoho saṁ. ni. 1.249, udito, samudito, dāgamo.",
  "anya-e0201n6:547_0": "Samito, sameto, samaveto, apeto, upeto, samupeto, abhito, kīto, kayito, kiṇito, cito, cinito, ācito, upacito, sañcito, jito, parājito, ḍito, oḍḍito, nīto, ānīto, vinīto, oṇīto, paṇīto, nassa ṇattaṁ.",
  "anya-e0201n6:548_0": "Pīto, bhīto, mito, sito, nissito, pahito.",
  "anya-e0201n6:549_0": "Timhi-samiti, viciti, nīti, dvitte ādivuddhi, netti, saddhammanetti, bhīti.",
  "anya-e0201n6:550_0": "Tumhi-sametā, abhisametā, vicetā, jetā, netā, vinetā, ninnetā.",
  "anya-e0201n6:551_0": "Tavantu, tāvīsu-sametavā, sametāvī, abhisametavā, abhisametāvī iccādi.",
  "anya-e0201n6:552_0": "Tvādīsu-sametvā, upetvā, kiṇitvā, vicinitvā, jetvā, vijetvā, jinitvā, vijinitvā, parājetvā, netvā, ānetvā vinetvā, nayitvā, ānayitvā, vinayitvā, allīyitvā, paṭisallīyitvā, sayitvā.",
  "anya-e0201n6:553_0": "Tuṁ, tavesu-sametuṁ, upetuṁ, samupetuṁ, sametave, ketuṁ, kiṇituṁ, ketave, vicetuṁ, vicinituṁ, jetuṁ, vijetuṁ, nituṁ, ānituṁ, vinituṁ, netuṁ, ānetuṁ, vinetuṁ, nayituṁ, ānayituṁ, vinayituṁ, netave.",
  "anya-e0201n6:554_0": "Tabbamhi-sametabbaṁ, ketabbaṁ, kiṇitabbaṁ iccādi.",
  "anya-e0201n6:555_0": "Uvaṇṇesu-cuto, cavito.",
  "anya-e0201n6:556_0": "Kārite-cāvito.",
  "anya-e0201n6:557_0": "Juto, javito, thuto, abhitthuto, abhitthavito,",
  "anya-e0201n6:558_0": "Saṁpubbo dhu-vallabhe, sandhuto-mitto. “Asaṇṭhutaṁ cirasaṇṭhutenā”tipi pāḷi.",
  "anya-e0201n6:559_0": "Du-gatiyaṁ hiṁsāyañca, duto, upadduto.",
  "anya-e0201n6:560_0": "Dhū-kampane, dhuto, niddhuto.",
  "anya-e0201n6:561_0": "Bhūto, sambhūto.",
  "anya-e0201n6:562_0": "Kārite-bhāvito, sambhāvito, vibhāvito, paribhāvito.",
  "anya-e0201n6:563_0": "Yu-missane, saṁyuto.",
  "anya-e0201n6:564_0": "Ru-sadde, ruto, luto, vuto, saṁvuto, susaṁvuto, suto, vissuto.",
  "anya-e0201n6:565_0": "Hu-pūjāyaṁ, huto.",
  "anya-e0201n6:566_0": "Timhi-cavanaṁ cuti, thavanaṁ thuti, bhūti, vibhūti, savanaṁ suti,",
  "anya-e0201n6:567_0": "Tumhi-cavitā, cāvetā, javitā, thavitā, santhavitā, sotā, sāvetā.",
  "anya-e0201n6:568_0": "Tavantu tāvīsu-cutavā, cutāvī, cāvetavā, cāvetāvī iccādi.",
  "anya-e0201n6:569_0": "Tvādīsu-cavitvā, cavitvāna, cavituna, javitvā, abhitthavitvā, bhutvā, anubhavitvā, bhāvetvā, bhāvayitvā, sutvā, suṇitvā, sāvetvā, sāvayitvā.",
  "anya-e0201n6:570_0": "Tuṁ, tavesu-cavituṁ, cāvetuṁ, bhotuṁ, bhavituṁ, anubhavituṁ, bhāvetuṁ, bhāvayituṁ, sotuṁ, sāvetuṁ.",
  "anya-e0201n6:571_0": "Hū-sattāyaṁ, hotuṁ.",
  "anya-e0201n6:571_1": "“Yā icche puriso hotuṁ jā.",
  "anya-e0201n6:571_2": "2.22.1282.",
  "anya-e0201n6:571_3": "Na so sakkā na hotuye”ti bu. vaṁ.",
  "anya-e0201n6:571_4": "2.9 ‘…hetuye’ pāḷī.",
  "anya-e0201n6:572_0": "Tabbamhi-cavitabbaṁ, bhavitabbaṁ, anubhavitabbaṁ, bhāvetabbaṁ, sotabbaṁ.",
  "anya-e0201n6:572_1": "Dvitte-sottabbaṁ, sāvetabbaṁ.",
  "anya-e0201n6:573_0": "Edantesu mahāvuttinā kvaci ekārassa ittaṁ, gāyito, apacāyito, apacito vā, ujjhāyito, nijjhāyito, abhijjhāyito.",
  "anya-e0201n6:574_0": "Gāyanaṁ gīti, apacāyanaṁ apaciti.",
  "anya-e0201n6:575_0": "Tumhi-gāyitā, apacāyitā, ujjhāyitā.",
  "anya-e0201n6:576_0": "Tavantu, tāvīsu-gāyitavā, gāyitāvī iccādi.",
  "anya-e0201n6:577_0": "Gāyitvā, jhāyitvā, abhijjhāyitvā.",
  "anya-e0201n6:578_0": "Gāyituṁ, gāyitave, apacāyituṁ, apacāyitave, jhāyituṁ, jhāyitave, abhijjhāyituṁ, abhijjhāyitave.",
  "anya-e0201n6:579_0": "Gāyitabbaṁ, apacāyitabbaṁ, ujjhāyitabbaṁ.",
  "anya-e0201n6:580_0": "Iti ekabyañjanadhātūnaṁ pakatirūparāsi.",
  "anya-e0201n6:581_0": "Bhūvādigaṇa",
  "anya-e0201n6:582_0": "Anekabyañjanadhātūnaṁ pakatirūpāni tyādikaṇḍe vibhāganayena bhūvādīhi sattahi dhātugaṇehi ca kāritapaccayehi ca dhātupaccayehi ca yathālābhaṁ vibhajitvā vitthāretabbāni.",
  "anya-e0201n6:583_0": "Atridaṁ nayadassanaṁ –",
  "anya-e0201n6:584_0": "Āsa, isa, gamu, disa.",
  "anya-e0201n6:585_0": "Āsa-upavesane, cchādesasutte ‘nta māna tyādīsū’ti adhikatattā tapaccayesucchādeso natthi, garuṁ upāsito, payirupāsito.",
  "anya-e0201n6:586_0": "Tumhi-upāsitā, upāsetā vā, upāsitavā, upāsitāvī, upāsitvā, upāsitvāna, upāsituna.",
  "anya-e0201n6:586_1": "‘Pyo vā tvāssa samāse’ti pyādese-upāsiya, payirupāsiya, upasiyāna, upāsituṁ, upāsitave, upāsitabbo.",
  "anya-e0201n6:587_0": "Isu-icchā, kantīsu, bahulādhikārā cchādeso, icchito, icchitā, icchitavā, icchitāvī, icchituṁ, icchitave, icchitabbaṁ.",
  "anya-e0201n6:588_0": "Kārite-icchāpito, icchāpitā, icchāpitāvī, icchāpetvā, icchāpetuṁ, icchāpetave, icchāpetabbaṁ.",
  "anya-e0201n6:589_0": "Esadhātumhi-esito, pariyesito, esitā, pariyesitā, esitavā, pariyesitavā, esitvā, pariyesitvā, esitvāna, pariyesitvāna, esituṁ, pariyesituṁ, esitave, pariyesitave, esitabbaṁ, pariyesitabbaṁ.",
  "anya-e0201n6:590_0": "Gamu-gatimhi, gamito, gamitā, gamitavā, gamitāvī, gamitvā, gamitvāna, gamituna, gamituṁ, gamitave, gamitabbaṁ.",
  "anya-e0201n6:591_0": "Kārite-gamāpito, gamāpetā iccādi.",
  "anya-e0201n6:592_0": "Disa-pekkhane passito, passitā, passetā vā, passitvā, passitvāna, passituna, passituṁ, passitave, passitabbaṁ.",
  "anya-e0201n6:593_0": "Kārite-dassito, dassayito, dassitā, dassetā, dassayitā, dassitavā, dassitāvī, dassetvā, dassayitvā, dassetvāna, dassayitvāna, dassetuṁ, dassayituṁ, dassetabbaṁ.",
  "anya-e0201n6:594_0": "Dakkhādese-dakkhito, dakkhitā, dakkhitavā, dakkhitāvī, dakkhitvā, dakkhituṁ, dakkhitave, “dakkhitāye aparājitasaṅgha”nti dī. ni.",
  "anya-e0201n6:594_1": "2.332 pāḷi, dakkhitabbaṁ.",
  "anya-e0201n6:595_0": "Dusa-nāse, kārite ṇipaccaye –",
  "anya-e0201n6:596_0": "764.Ṇimhi dīgho dusassaka. 486; rū. 543; nī. 977.",
  "anya-e0201n6:597_0": "Ṇimhi pare dusassa dīgho hoti.",
  "anya-e0201n6:598_0": "Dūsito, dūsitā, dūsetā, dūsitavā, dūsitāvī, dūsetvā, dūsetvāna, dūsituna, dūsetuṁ, dūsetave.",
  "anya-e0201n6:599_0": "Ṇimhīti kiṁ? Duṭṭho.",
  "anya-e0201n6:600_0": "Iti bhūvādigaṇo.",
  "anya-e0201n6:601_0": "Rudhādigaṇa",
  "anya-e0201n6:602_0": "Bhuja, yuja, chida, bhida, rudha.",
  "anya-e0201n6:603_0": "765.Maṁ vā rudhādīnaṁka. 446; rū. 509; nī. 926.",
  "anya-e0201n6:604_0": "Rudhādīnaṁ pubbantasarā paraṁ mānubandho niggahītāgamo hoti vā.",
  "anya-e0201n6:605_0": "Bhuñjito, bhuñjitā, bhuñjitavā, bhuñjitāvī, bhuñjitvā, bhuñjitvāna, bhuñjituna, bhuñjituṁ, bhuñjitave, bhuñjitabbaṁ.",
  "anya-e0201n6:606_0": "Kārite-bhojito, bhojitā, bhojetā vā, bhojitavā, bhojitāvī, bhojetvā, bhojayitvā, bhojetuṁ, bhojetave, bhojetabbaṁ, yuñjito, anuyuñjito, bhujadhātusadisaṁ.",
  "anya-e0201n6:607_0": "Chindito, chinditā, chindetā vā, chinditavā, chinditāvī, chinditvā, chinditvāna, chindituna.",
  "anya-e0201n6:607_1": "Pyādese-lataṁ dantehi chindiya gavesitabbaṁ, chindiyāna, sañchindiya, sañchindiyāna, chinditabbaṁ.",
  "anya-e0201n6:608_0": "Kārite-chindāpito, chindāpetā iccādi.",
  "anya-e0201n6:609_0": "Bhindito, bhinditā, bhindetā vā, chidadhātusadisaṁ.",
  "anya-e0201n6:610_0": "Rundhito, rundhitā, rundhetā, rundhitavā, rundhitāvī, rundhitvā, rundhitvāna, rundhituṁ, rundhitave, rundhitabbaṁ.",
  "anya-e0201n6:611_0": "Kārite-rundhāpito, rundhāpayito iccādi.",
  "anya-e0201n6:612_0": "Iti rudhādigaṇo.",
  "anya-e0201n6:613_0": "Divādigaṇa",
  "anya-e0201n6:614_0": "Pada, budha, tusa, divu.",
  "anya-e0201n6:615_0": "766.Padādīnaṁ kvaci.",
  "anya-e0201n6:616_0": "Padādīnaṁ kvaci yuka hoti, yāgamo, ‘tavaggavaraṇānaṁ ye cavaggabayañā’ti cavaggattaṁ, ‘vaggalasehi te’ti yassa pubbarūpattaṁ.",
  "anya-e0201n6:617_0": "Pajjito, āpajjito, paṭipajjito, paṭipajjitā, paṭipajjitavā, paṭipajjitāvī, paṭipajjitvā, paṭipajjitvāna, paṭipajjituna, paṭipajjituṁ, paṭipajjitave, paṭipajjitabbaṁ.",
  "anya-e0201n6:618_0": "Kārite-āpādito, uppādito, nipphādito, sampādito, paṭipādito, āpāditā, āpādetā, uppāditā, anuppannassa maggassa uppādetā apa.",
  "anya-e0201n6:618_1": "therī 2.3.135, nipphāditā, nipphādetā, sampāditā, sampādetā, paṭipāditā, paṭipādetā, āpādetvā, uppādetvā, nipphādetvā, sampādetvā, paṭipādetvā, āpādetuṁ, uppādetuṁ, nipphādetuṁ, sampādetuṁ, paṭipādetuṁ, āpādetabbaṁ, uppādetabbaṁ, nipphādetabbaṁ, sampādetabbaṁ, paṭipādetabbaṁ, bujjhito, bujjhitā saccānīti buddho mahāni.",
  "anya-e0201n6:618_2": "192, bujjhitavā, bujjhitāvī, bujjhitvā, bujjhitvāna, bujjhituna, bujjhituṁ, bujjhitave, bujjhitabbaṁ.",
  "anya-e0201n6:619_0": "Kārite-bodhito, bodhetā pajāyāti buddho mahāni.",
  "anya-e0201n6:619_1": "192, bodhetavā, bodhetāvī, bodhayitvā, bodhayitvāna, bodhetuṁ, bodhetave, bodhetabbaṁ, tussito, santussito, tussitā, tussitavā, tussitāvī, tussitvā, tussituṁ, tussitabbaṁ.",
  "anya-e0201n6:620_0": "Kārite-tosito, tositā, tosetā vā, tositavā, tositāvī, tosetvā, tosetuṁ, tosetabbaṁ, dibbito, dibbitā, dibbitavā, dibbitāvī, dibbitvā, dibbituṁ, dibbitabbaṁ.",
  "anya-e0201n6:621_0": "Iti divādigaṇo.",
  "anya-e0201n6:622_0": "Svādigaṇa",
  "anya-e0201n6:623_0": "Su, vu, āpa.",
  "anya-e0201n6:624_0": "Suṇito, suṇitā, sotā vā, suṇitavā, suṇitāvī, suṇitvā, suṇituṁ, suṇitabbaṁ.",
  "anya-e0201n6:625_0": "Kārite-sāvito, sāvetā, sāvetavā, sāvetāvī, sāvetvā, sāvetuṁ, sāvetabbaṁ, saṁvuṇito, āvuṇito, saṁvuṇitā, saṁvuṇitvā, saṁvuṇituṁ, saṁvuṇitabbaṁ, pāpuṇito, pariyāpuṇito, pāpuṇitā, pariyāpuṇitā, pāpuṇitavā, pariyāpuṇitavā, pāpuṇitāvī, pariyāpuṇitāvī, pāpuṇitvā pariyāpuṇitvā, pāpuṇituṁ, pariyāpuṇituṁ, pāpuṇitabbo, pariyāpuṇitabbo.",
  "anya-e0201n6:626_0": "Kārite-pāpito, pāpitā, pāpetā vā, pāpetvā, pāpetuṁ iccādi.",
  "anya-e0201n6:627_0": "Iti svādigaṇo.",
  "anya-e0201n6:628_0": "Kiyādigaṇo ekabyañjanesu vutto eva.",
  "anya-e0201n6:629_0": "Tanādigaṇa",
  "anya-e0201n6:630_0": "Kara, tana.",
  "anya-e0201n6:631_0": "‘Karotissa kho’ti kassa kho, abhisaṅkharito, abhisaṅkharitā, abhisaṅkharitavā, abhisaṅkharitāvī, karitvā, karitvāna, abhisaṅkharitvā, abhisaṅkharitvāna, abhisaṅkharituṁ, abhisaṅkharitabbaṁ.",
  "anya-e0201n6:632_0": "Kārite-kārito, kārāpito, kāritā, kāretā, kārāpitā, kārāpetā, kāritavā, kāritāvī, kāretvā, kārāpetvā, kāretuṁ, kārāpetuṁ, kāretabbaṁ, kārāpetabbaṁ.",
  "anya-e0201n6:633_0": "Tanito, tanitvā, tanituṁ iccādi.",
  "anya-e0201n6:634_0": "Iti tanādigaṇo.",
  "anya-e0201n6:635_0": "Curādigaṇa",
  "anya-e0201n6:636_0": "Kappa, cinta, cura, vida.",
  "anya-e0201n6:637_0": "Kappa-saṅkappane, kappito, saṅkappito, kappayito, saṅkappetā, saṅkappayitā, kappetavā, kappetāvī, kappetvā, kappayitvā, kappetuṁ, kappayituṁ, kappetabbaṁ, kappayitabbaṁ.",
  "anya-e0201n6:638_0": "Kārite-kappāpito iccādi.",
  "anya-e0201n6:639_0": "Cintito, cintayito, cintetā, cintayitā, cintitavā, cintitāvī, cintetvā, cintayitvā, cintituṁ, cintetuṁ, cintayituṁ, cintitabbaṁ, cintetabbaṁ.",
  "anya-e0201n6:640_0": "Kārite-cintāpito iccādi.",
  "anya-e0201n6:641_0": "Corito, corayito, coretā, corayitā iccādi.",
  "anya-e0201n6:642_0": "Vedito, vedayito, vedetā, vedayitā iccādi.",
  "anya-e0201n6:643_0": "Iti curādigaṇo.",
  "anya-e0201n6:644_0": "Titikkha, vīmaṁsa, bubhukkha, pabbatāya.",
  "anya-e0201n6:645_0": "Titikkhito, titikkhitā, titikkhitavā, titikkhitāvī, titikkhitvā, titikkhituṁ, titikkhitabbo.",
  "anya-e0201n6:646_0": "Kārite-titikkhāpito iccādi.",
  "anya-e0201n6:647_0": "Vīmaṁsito, vīmaṁsetā, vīmaṁsitavā, vīmaṁsitāvī, vīmaṁsitvā, vīmaṁsituṁ, vīmaṁsitabbaṁ.",
  "anya-e0201n6:648_0": "Kārite-vīmaṁsāpito iccādi.",
  "anya-e0201n6:649_0": "Bubhukkhito, bubhukkhitā, bubhukkhitavā, bubhukkhitāvī, bubhukkhitvā, bubhukkhituṁ, bubhukkhitabbaṁ.",
  "anya-e0201n6:650_0": "Kārite-bubhukkhāpito iccādi.",
  "anya-e0201n6:651_0": "Pabbatāyito, pabbatāyitā, pabbatāyitavā, pabbatāyitāvī, pabbatāyitvā, pabbatāyituṁ, pabbatāyitabbo.",
  "anya-e0201n6:652_0": "Kārite-pabbatāyāpito iccādi.",
  "anya-e0201n6:653_0": "Evaṁ kukkuccāyito, kukkuccāyitā, kukkuccāyitavā, kukkuccāyitāvī, kukkuccāyitvā, kukkuccāyituṁ, kukkuccāyitabbaṁ, piyāyito, piyāyitvā, piyāyituṁ iccādīni ca yojetabbāni.",
  "anya-e0201n6:654_0": "Atha visesarāsi vuccate.",
  "anya-e0201n6:655_0": "767.Kattari cārambheka. 556-7; rū. 606, 622; nī. 1143-4.",
  "anya-e0201n6:656_0": "Ārambho nāma ādikriyā-paṭhamārambho.",
  "anya-e0201n6:656_1": "Kriyārambhe vattabbe kattari ca bhāva, kammesu ca kto hoti, etena paccuppannepi kriyāsantāne paṭhamārambhaṁ paṭicca atītavisayo tapaccayo vihito, yathā?",
  "anya-e0201n6:656_2": "Bhuttāvī pavāritoti pāci. 238.",
  "anya-e0201n6:657_0": "Puriso kaṭaṁ pakato, purisena kaṭo pakato.",
  "anya-e0201n6:658_0": "768.Ṭhāsavasasilisasīruhajarajanīhika. 556; rū. 606, 622; nī. 1143-4.",
  "anya-e0201n6:659_0": "Ṭhādīhi kattari ca bhāva, kammesu ca kto hoti.",
  "anya-e0201n6:660_0": "Ṭhāmhi-upaṭṭhito garuṁ sisso, upaṭṭhito garu sissena.",
  "anya-e0201n6:661_0": "Āsamhi-upāsito garuṁ sisso, upāsito garu sissena.",
  "anya-e0201n6:662_0": "Vasamhi-anuvusito garuṁ sisso, anuvusito garu sissena.",
  "anya-e0201n6:663_0": "Silisa-āliṅgane, āsiliṭṭho pitaraṁ putto, āsiliṭṭho pitā puttena.",
  "anya-e0201n6:664_0": "Sīmhi-adhisayito ukkhaliṁ jano, adhisayitā ukkhali janena, uddhanaṁ āropitāti attho.",
  "anya-e0201n6:665_0": "Ruhamhi-ārūḷho rukkhaṁ jano, ārūḷho rukkho janena.",
  "anya-e0201n6:666_0": "Jaramhi-anujiṇṇo vasaliṁ devadatto, anujiṇṇā vasalī devadattena, anujāto māṇavikaṁ māṇavo, anujātā māṇavikā māṇavena.",
  "anya-e0201n6:667_0": "769.Gamanatthākammakādhāre caka. 556-7; rū. 606, 622; nī. 1143-4.",
  "anya-e0201n6:668_0": "Gamanatthadhātūhi akammakadhātūhi ca paraṁ ādhāre ca kattari ca bhāva, kammesu ca kto hoti.",
  "anya-e0201n6:669_0": "Yanti etthāti yātaṁ, idaṁ tesaṁ yātaṁ.",
  "anya-e0201n6:669_1": "Padaṁ akkamati etthāti padakkantaṁ, idaṁ tesaṁ padakkantaṁ.",
  "anya-e0201n6:669_2": "Iha te yātā, ayaṁ tehi yāto maggo, iha tehi yātaṁ.",
  "anya-e0201n6:670_0": "Akammakamhi-idaṁ tesaṁ āsitaṁ ṭhānaṁ, iha te āsitā, idaṁ tehi āsitaṁ ṭhānaṁ, idha tehi āsitaṁ.",
  "anya-e0201n6:671_0": "770.Āhāratthāka. 556-7; rū. 606, 622; nī. 1143-4.",
  "anya-e0201n6:672_0": "Ajjhoharaṇatthadhātuto kattari ca bhāva, kammesu ca ādhāre ca kto hoti.",
  "anya-e0201n6:673_0": "Iha te bhuttā, asitā, pītā, khāyitā, sāyitā.",
  "anya-e0201n6:673_1": "Imāni tehi bhuttāni, asitāni, pītāni, khāyitāni, sāyitāni.",
  "anya-e0201n6:673_2": "Iha tesaṁ bhuttaṁ, asitaṁ, pītaṁ, khāyitaṁ, sāyitaṁ.",
  "anya-e0201n6:673_3": "Idaṁ tesaṁ bhuttaṁ ṭhānaṁ, asitaṁ ṭhānaṁ, pītaṁ ṭhānaṁ, khāyitaṁ ṭhānaṁ, sāyitaṁ ṭhānaṁ.",
  "anya-e0201n6:674_0": "Iti tādipaccayarāsi.",
  "anya-e0201n6:675_0": "Anīyapaccayarāsi",
  "anya-e0201n6:676_0": "‘Bhāvakammesu tabbānīyā’ti anīyo, anubhuyyatīti anubhavanīyo.",
  "anya-e0201n6:677_0": "Ākārantesu parassaralopo, kvaci yāgamo, upaṭṭhānīyo, dānīyo, padahatīti padhānīyo-yogāvacaro, pātabbanti pānīyaṁ, sāyituṁ arahatīti sāyanīyaṁ, paṭisāyanīyaṁ, pahānīyaṁ, abhitthavanīyaṁ, sotabbanti savanīyaṁ, hutabbanti havanīyaṁ, upāsanīyo, abhikkamitabboti abhikkamanīyo, rañjetīti rajjanīyo, gantabboti gamanīyo, vuccatīti vacanīyo.",
  "anya-e0201n6:678_0": "Kara, tara, thara, dhara, sara, hara.",
  "anya-e0201n6:679_0": "771.Rā nassa ṇoka. 549; rū. 550; nī. 1135.",
  "anya-e0201n6:680_0": "Rakārantadhātumhā parassa paccayanakārassa ṇo hoti.",
  "anya-e0201n6:681_0": "Kattabbanti karaṇīyaṁ, taritabbanti taraṇīyaṁ, attharitabbanti attharaṇīyaṁ, dhāretabbanti dhāraṇīyaṁ, sāretabbanti sāraṇīyaṁ, haritabbanti haraṇīyaṁ iccādi.",
  "anya-e0201n6:682_0": "Rundhitabbanti rundhanīyaṁ, bhuñjitabbanti bhuñjanīyaṁ, bhojanīyaṁ, paribhojanīyaṁ, yojetabbanti yojanīyaṁ, dibbitabbanti dibbanīyaṁ, bujjhitabbanti bujjhanīyaṁ, pāpuṇitabbanti pāpanīyaṁ, ñāpetabbanti ñāpanīyaṁ, cintetabbanti cintanīyaṁ, vajjetabbanti vajjanīyaṁ, titikkhitabbanti titikkhanīyaṁ, vīmaṁsitabbanti vīmaṁsanīyaṁ iccādi.",
  "anya-e0201n6:683_0": "Iti anīyapaccayarāsi.",
  "anya-e0201n6:684_0": "Nta, mānapaccayarāsi",
  "anya-e0201n6:685_0": "Atha nta, mānapaccayā vuccante.",
  "anya-e0201n6:686_0": "772.Nto kattari vattamāneka. 565; rū. 646; nī. 1157.",
  "anya-e0201n6:687_0": "Vattamāno vuccati paccuppanno, vattamāne kāle kriyatthā paraṁ kattari nto hoti.",
  "anya-e0201n6:688_0": "Bhū-sattāyaṁ, ‘kattari lo’ti apaccayo, ‘yuvaṇṇānameopaccaye’ti ovuddhi, bhavatīti bhonto-puriso, bhontaṁkulaṁ, bhontī-itthī.",
  "anya-e0201n6:689_0": "Puna ‘eonamayavā sare’ti ossa avādeso, bhavaṁpuriso, bhavantaṁ-kulaṁ, bhavantī, bhavatī, bhotī vā-itthī.",
  "anya-e0201n6:690_0": "773.Mānoka. 565; rū. 646; nī. 1157.",
  "anya-e0201n6:691_0": "Vattamāne kāle kriyatthā paraṁ kattari māno hoti.",
  "anya-e0201n6:692_0": "Bhavamāno-puriso, bhavamānaṁ-kulaṁ, bhavamānā-itthī.",
  "anya-e0201n6:693_0": "774.Bhāvakammesu caka. 565; rū. 646; nī. 1157.",
  "anya-e0201n6:694_0": "Vattamāne kāle kriyatthā paraṁ bhāva, kammesu ca māno hoti. ‘Kyo bhāvakammesū…’ti yapaccayo.",
  "anya-e0201n6:695_0": "Anubhūyateti anubhūyamāno bhogo purisena, anubhūyamānā sampatti, anubhūyamānaṁ sukhaṁ.",
  "anya-e0201n6:696_0": "Yassa dvittaṁ, anubhuyyamāno.",
  "anya-e0201n6:697_0": "775.Te ssapubbānāgate.",
  "anya-e0201n6:698_0": "Anāgate kāle vattabbe te nta, mānapaccayā ssapubbā honti.",
  "anya-e0201n6:699_0": "Bhavissatīti bhavissanto rū.",
  "anya-e0201n6:699_1": "403-piṭṭhe rūpavidhi passitabbo -puriso, bhavissantaṁ-kulaṁ, bhavissantī-vibhatti, bhavissatī vā, bhavissamāno, bhavissamānaṁ, bhavissamānā.",
  "anya-e0201n6:700_0": "Kamme-anubhūyissamāno.",
  "anya-e0201n6:701_0": "776.Mānassa massa.",
  "anya-e0201n6:702_0": "Mānapaccayassa massa kvaci lopo hoti.",
  "anya-e0201n6:703_0": "Nisinno vā sayāno khu. pā. 9.9 vā, sato sampajāno dī. ni. 1.217, niccaṁ nalopo.",
  "anya-e0201n6:704_0": "Paññāyanto, paññāyamāno.",
  "anya-e0201n6:705_0": "Kamme-viññāyamāno.",
  "anya-e0201n6:706_0": "Kārite-ñāpento, ñāpayanto, ñāpayamāno.",
  "anya-e0201n6:707_0": "Kamme-ñāpīyamāno.",
  "anya-e0201n6:708_0": "Kiyādigaṇe-jānanto, jānamāno.",
  "anya-e0201n6:709_0": "Kārite-jānāpento, jānāpayamāno.",
  "anya-e0201n6:710_0": "Kamme-jānāpīyamāno.",
  "anya-e0201n6:711_0": "Tiṭṭhaṁ, tiṭṭhanto, tiṭṭhamāno, saṇṭhahaṁ, saṇṭhahanto, saṇṭhahamāno.",
  "anya-e0201n6:712_0": "Kamme-upaṭṭhīyamāno.",
  "anya-e0201n6:713_0": "Kārite-patiṭṭhāpento, patiṭṭhāpayanto, patiṭṭhāpayamāno.",
  "anya-e0201n6:714_0": "Kamme-patiṭṭhāpīyamāno.",
  "anya-e0201n6:715_0": "Dento, dadanto, dajjanto, samādiyanto, dadamāno, dajjamāno, samādīyamāno.",
  "anya-e0201n6:716_0": "Kamme-dīyamāno, diyyamāno.",
  "anya-e0201n6:717_0": "Kārite-dāpento, dāpayanto, samādapayanto, rasso.",
  "anya-e0201n6:718_0": "Kamme-dāpīyamāno, samādāpīyamāno.",
  "anya-e0201n6:719_0": "Nidhento, nidahanto, nidahamāno, nidhiyyamāno, nidhāpento, nidhāpayanto, nidhāpayamāno, nidhāpīyamāno, yāyanto.",
  "anya-e0201n6:719_1": "Yāyanta’manuyāyanti jā.",
  "anya-e0201n6:719_2": "2.22.1753, yāyamāno mahārājā, addā sīdantare nage jā. 2.22.566.",
  "anya-e0201n6:719_3": "Vāyanto, vāyamāno, nibbāyanto, parinibbāyanto, nibbāyamāno, nibbāpento, nibbāpayamāno, nibbāpīyamāno, osāyanto, osāpento, osāpayanto, pahāyanto, pahāyamāno, jahanto, jahamāno, pahīyamāno, pahiyyamāno, jahīyamāno, hāpento, hāpayanto, hāpayamāno, jahāpento, jahāpayanto, jahāpayamāno, hāpīyamāno, jahāpīyamāno.",
  "anya-e0201n6:720_0": "Ivaṇṇesu-vikkayanto, vikkiṇanto, vinicchayanto, vinicchinanto, nito cassa cho.",
  "anya-e0201n6:721_0": "Ācayanto, ācinanto, jayanto, jinanto, ḍento, ḍemāno, nento, vinento, nayanto, vinayanto, nayamāno, niyyamāno, nayāpento, nayāpayamāno, sento, sayanto, semāno, sayamāno, sayāno vā, pahiṇanto, pahiṇamāno.",
  "anya-e0201n6:722_0": "Uvaṇṇesu-cavanto, cavamāno, ṭhānā cāvanto, cāvayanto, cāvayamāno, javanto, javamāno, abhitthavanto, abhitthavamāno, abhitthavīyamāno, sandhavanto, sandhavamāno, dhunanto, niddhunanto, dhunamāno, niddhunamāno, punanto, ravanto, lunanto, āvuṇanto, pasavanto, vissavanto.",
  "anya-e0201n6:723_0": "Kamme-suyyamāno.",
  "anya-e0201n6:724_0": "Kārite-sāvento, sāvayanto.",
  "anya-e0201n6:725_0": "Svādigaṇe-suṇanto, suṇamāno.",
  "anya-e0201n6:726_0": "Kārite-suṇāpento, suṇāpayanto.",
  "anya-e0201n6:727_0": "Hu-pūjāyaṁ, juhonto.",
  "anya-e0201n6:728_0": "Papubbo pahutte, pahonto, sampahonto.",
  "anya-e0201n6:729_0": "Hū-sattāyaṁ, honto.",
  "anya-e0201n6:730_0": "Edantesu-ento.",
  "anya-e0201n6:730_1": "Atthaṁ entamhi sūriye jā.",
  "anya-e0201n6:730_2": "2.22.2187 (atthaṅgatamhi), samento, abhisamento, khāyanto, khāyamāno, gāyanto, gāyamāno, gāyīyamāno, gāyāpento, gāyāpayanto, apacāyanto, dhammaṁ apacāyamāno, jhāyanto, jhāyamāno, pajjhāyanto, ujjhāyanto, nijjhāyanto, abhijjhāyanto.",
  "anya-e0201n6:731_0": "Kārite-jhāpento, ujjhāpento, yalopo.",
  "anya-e0201n6:732_0": "Bhāyanto, bhāyamāno, sāliṁ lāyanto, lāyamāno, cīvaraṁ vāyanto, vāyamāno.",
  "anya-e0201n6:733_0": "Kile-kīḷāyaṁ pemane ca, kelāyanto, kelāyamāno, cālento piyāyantoti vā attho.",
  "anya-e0201n6:734_0": "Gile-gelaññe, gilāyanto.",
  "anya-e0201n6:735_0": "Cine-avamaññane, cināyanto.",
  "anya-e0201n6:736_0": "Pale-gatiyaṁ, palāyanto.",
  "anya-e0201n6:737_0": "Mile-hāniyaṁ, milāyanto.",
  "anya-e0201n6:738_0": "Saṅkase-nivāse, saṅkasāyanto iccādi.",
  "anya-e0201n6:739_0": "Anekabyañjanesu-asa-bhuvi, “ntamānāntantiyiyuṁsvādilopo”ti nta, mānesu ādilopo, santo, samāno, upāsanto, upāsamāno, upāsīyamāno, icchanto, icchamāno, icchīyamāno, gacchanto, gacchamāno, gacchīyamāno.",
  "anya-e0201n6:740_0": "Yassa pubbarūpatte-gammamāno, adhigammamāno, anāgate ssapubbo- “labha vasa chida gama bhida rudānaṁ cchaṅa”iti ssena saha dhātvantassa ccho, gacchanto, gamissanto, gacchamāno, gamissamāno, jiranto, jiramāno, jiyyanto, jiyyamāno, dahanto, dahamāno.",
  "anya-e0201n6:741_0": "Dahassa dassa ḍo, ḍahanto, ḍahamāno.",
  "anya-e0201n6:742_0": "Kamme-ḍayhamāno.",
  "anya-e0201n6:743_0": "Disa-pekkhane, passanto, passamāno, passīyamāno.",
  "anya-e0201n6:744_0": "Kārite-dassento, dassayanto, dassayamāno.",
  "anya-e0201n6:745_0": "Labhanto, labhamāno.",
  "anya-e0201n6:746_0": "Kamme pubbarūpaṁ, labbhamāno, upalabbhamāno.",
  "anya-e0201n6:747_0": "Anāgate-lacchanto, labhissanto, lacchamāno, labhissamāno.",
  "anya-e0201n6:748_0": "Maranto, maramāno, miyanto, miyamāno.",
  "anya-e0201n6:749_0": "Yamu-uparame, niyamanto, saññamanto, saññamamāno, niyacchanto.",
  "anya-e0201n6:750_0": "Kārite-niyāmento.",
  "anya-e0201n6:751_0": "Rudanto, rodanto, rodamāno.",
  "anya-e0201n6:752_0": "Anāgate-rucchanto, rodissanto, rucchamāno, rodissamāno.",
  "anya-e0201n6:753_0": "Vacanto, vacamāno.",
  "anya-e0201n6:754_0": "Kamme ‘assū’ti uttaṁ, vuccamāno.",
  "anya-e0201n6:755_0": "Kārite-vācento, vācayanto, vācayamāno.",
  "anya-e0201n6:756_0": "Kamme-vācīyamāno.",
  "anya-e0201n6:757_0": "Anāgate-‘vaca bhuja muca visānaṁ kkhaṅa’iti ssena saha dhātvantassa kkhādeso, vakkhanto, vakkhamāno, vadanto, vadamāno, ovadanto, ovadamāno, vajjanto, vajjamāno.",
  "anya-e0201n6:758_0": "Kamme-vadīyamāno, ovadīyamāno, ovajjamāno.",
  "anya-e0201n6:759_0": "Kārite-bheriṁ vādento, vādayamāno.",
  "anya-e0201n6:760_0": "Vasanto vasamāno.",
  "anya-e0201n6:761_0": "Kamme pubbarūpattaṁ, upavassamāno.",
  "anya-e0201n6:762_0": "Vāsento, vāsayanto.",
  "anya-e0201n6:763_0": "Anāgate-vacchanto, vasissanto, vacchamāno, vasissamāno.",
  "anya-e0201n6:764_0": "Pavisanto, pavisamāno.",
  "anya-e0201n6:765_0": "Kamme-pavisīyamāno.",
  "anya-e0201n6:766_0": "Anāgate-pavekkhanto, pavisissanto, pavekkhamāno, pavisissamāno iccādi.",
  "anya-e0201n6:767_0": "Rudhādimhi-rundhanto, rundhamāno.",
  "anya-e0201n6:768_0": "Kamme-rundhīyamāno.",
  "anya-e0201n6:769_0": "Pubbarūpatte-rujjhamāno.",
  "anya-e0201n6:770_0": "Rodhento, rodhamāno, rodhīyamāno.",
  "anya-e0201n6:771_0": "Chindanto, chindamāno, chindīyamāno, chijjamāno, chindāpento, chindāpayanto.",
  "anya-e0201n6:772_0": "Anāgate-checchanto, chindissanto, checchamāno, chindissamāno.",
  "anya-e0201n6:773_0": "Bhindanto, bhindamāno, bhindīyamāno, bhijjamāno, bhecchanto, bhindissanto, bhecchamāno, bhindissamāno.",
  "anya-e0201n6:774_0": "Bhuñjanto, bhuñjamāno.",
  "anya-e0201n6:775_0": "Kamme-bhuñjīyamāno.",
  "anya-e0201n6:776_0": "Pubbarūpatte-bhujjamāno.",
  "anya-e0201n6:777_0": "Bhojento, bhojayanto, bhojayamāno, bhojīyamāno.",
  "anya-e0201n6:778_0": "Anāgate-bhokkhanto, bhuñjissanto, bhokkhamāno, bhuñjissamāno.",
  "anya-e0201n6:779_0": "Muñcanto, muñcamāno, muñcīyamāno, muccamāno.",
  "anya-e0201n6:780_0": "Anāgate-mokkhanto, muñcissanto, mokkhamāno, muñcissamāno iccādi.",
  "anya-e0201n6:781_0": "Divādimhi suddhakatturūpaṁ suddhakammarūpañca pubbarūpe sadisameva, dibbanto, dibbamāno, dibbīyamāno.",
  "anya-e0201n6:782_0": "Pubbarūpatte-dibbamāno.",
  "anya-e0201n6:783_0": "Chijjanto, chijjamāno, chedāpento, chedāpayamāno.",
  "anya-e0201n6:784_0": "Bujjhanto, bujjhamāno, bujjhīyamāno, bodhento, bodhayanto, bodhayamāno.",
  "anya-e0201n6:785_0": "Muccanto, muccamāno, mocento, mocayanto, mocayamāno, mocīyamāno.",
  "anya-e0201n6:786_0": "Yujjanto, yujjamāno iccādi.",
  "anya-e0201n6:787_0": "Svādimhi-suṇanto, suṇamāno.",
  "anya-e0201n6:788_0": "Kamme-suyyamāno.",
  "anya-e0201n6:789_0": "Kārite-sāvento, sāvayanto, sāvayamāno.",
  "anya-e0201n6:790_0": "Pāpuṇanto, dhammaṁ pariyāpuṇanto, pariyāpuṇamāno, pāpuṇīyamāno, pāpīyamāno.",
  "anya-e0201n6:791_0": "Kārite-pāpento, pāpayanto, pāpayamāno.",
  "anya-e0201n6:792_0": "Pari, saṁpubbo-parisamāpento, parisamāpayanto, parisamāpayamāno, parisamāpīyamāno.",
  "anya-e0201n6:793_0": "Sakkuṇanto, āvuṇanto iccādi.",
  "anya-e0201n6:794_0": "Kiyādimhi-kiṇanto, kiṇāpento, vikkayanto iccādi.",
  "anya-e0201n6:795_0": "Tanādimhi-tanonto, karonto, kubbanto, kubbamāno, krubbanto, krubbamāno, kurumāno, kayiranto, kayiramāno.",
  "anya-e0201n6:796_0": "Kamme-karīyamāno, kayyamāno, ‘tavaggavaraṇānaṁ ye cavaggabayañā’ti dhātvantassa yādeso.",
  "anya-e0201n6:797_0": "Saṅkharonto, abhisaṅkharonto.",
  "anya-e0201n6:798_0": "Kārite-kārento, kārayanto, kārayamāno, kārīyamāno.",
  "anya-e0201n6:799_0": "Sakkonto iccādi.",
  "anya-e0201n6:800_0": "Curādimhi-corento, corayanto, corayamāno, thenento, thenayanto, thenayamāno, cintento, cintayanto, cintayamāno, cintīyamāno, cintāpento, cintāpayanto, cintāpayamāno, cintāpīyamāno iccādi.",
  "anya-e0201n6:801_0": "Titikkhanto, titikkhamāno, titikkhīyamāno, titikkhāpento, titikkhāpayanto, titikkhāpayamāno, vīmaṁsanto, tikicchanto, cikicchanto, vicikicchanto.",
  "anya-e0201n6:802_0": "Bhuñjituṁ icchatīti bubhukkhanto, ghasituṁ icchatīti jighacchanto, pātuṁ paribhuñjituṁ icchatīti pipāsanto, gottuṁ saṁvarituṁ icchatīti jigucchanto, harituṁ pariyesituṁ icchatīti jigīsanto, vijetuṁ icchatīti vijigīsanto.",
  "anya-e0201n6:803_0": "Pabbato viya attānaṁ caratīti pabbatāyanto, pabbatāyamāno, piyāyanto, mettāyantoiccādīni ca yojetabbāni.",
  "anya-e0201n6:804_0": "Iti nta, mānapaccayarāsi.",
  "anya-e0201n6:805_0": "Ṇyādipaccayarāsi",
  "anya-e0201n6:806_0": "Atha ṇya, ya, yakapaccayantā vuccante.",
  "anya-e0201n6:807_0": "777.Ghyaṇa.",
  "anya-e0201n6:808_0": "Bhāva, kammesu gha, ṇānubandho yapaccayo hoti.",
  "anya-e0201n6:808_1": "Ghānubandho ‘kagācajānaṁ ghānubandhe’tiādīsu visesanattho.",
  "anya-e0201n6:808_2": "Ṇānubandho vuddhidīpanattho.",
  "anya-e0201n6:808_3": "Evaṁ sabbattha.",
  "anya-e0201n6:809_0": "Anubhavitabboti anubhāviyo bhogo purisena, anubhāviyaṁ sukhaṁ, anubhāviyā sampatti.",
  "anya-e0201n6:810_0": "778.Āsse ca.",
  "anya-e0201n6:811_0": "Ādantadhātūnaṁ āssa e hoti ghyaṇamhi. Casaddena ivaṇṇadhātūnaṁ āgamaīkārassa ca ettaṁ.",
  "anya-e0201n6:812_0": "Akkhātabbaṁ kathetabbanti akkheyyaṁ.",
  "anya-e0201n6:813_0": "Yassa dvittaṁ, saṅkhātabbanti saṅkhyeyyaṁ, saṅkhātuṁ asakkuṇeyyanti asaṅkhyeyyaṁ, gāyitabbanti geyyaṁ-sagāthakaṁ suttaṁ, ghāyituṁ arahatīti gheyyaṁ, ghāyanīyaṁ, apacāyituṁ arahatīti apaceyyaṁ, ñātuṁ arahatīti ñeyyaṁ, ājānituṁ arahatīti aññeyyaṁ, viññeyyaṁ, abhiññeyyaṁ, pariññeyyaṁ.",
  "anya-e0201n6:814_0": "Īāgame-jāniyaṁ, vijāniyaṁ, īssa rasso.",
  "anya-e0201n6:815_0": "Jāneyyaṁ, vijāneyyaṁ, adhiṭṭhātabbanti adhiṭṭheyyaṁ, adhiṭṭhaheyyaṁ, dātabbanti deyyaṁ, ādātabbanti ādeyyaṁ, saddahituṁ arahatīti saddaheyyaṁ, vidhātuṁ arahatīti vidheyyaṁ, na vidheyyaṁ avidheyyaṁ-anattalakkhaṇaṁ, mārassa āṇā dahati etthāti māradheyyaṁ, maccudheyyaṁ, sannihitabbanti sannidheyyaṁ, abhidhātabbaṁ kathetabbanti abhidheyyaṁ, pidahitabbanti pidheyyaṁ, alopo, apidheyyaṁ vā, pātabbanti peyyaṁ, minetabbanti meyyaṁ, pametabbanti pameyyaṁ, upecca minituṁ arahatīti upameyyaṁ, hātabbanti heyyaṁ, paheyyaṁ, pajaheyyaṁ.",
  "anya-e0201n6:816_0": "Ivaṇṇesu-ajjhāyitabbanti ajjheyyaṁ, adhiyeyyaṁ, upetabbanti upeyyaṁ, vikkiṇitabbanti vikkeyyaṁ, vikkāyiyaṁ, vikkāyeyyaṁ, vikkiṇeyyaṁ vā, vicinitabbanti viceyyaṁ, vicineyyaṁ, jetabbanti jeyyaṁ, vijeyyaṁ, netabbanti neyyaṁ, vineyyaṁ, adhisayitabbanti adhiseyyaṁ, pahitabbanti pāheyyaṁ, pahiṇeyyaṁ vā.",
  "anya-e0201n6:817_0": "Uvaṇṇesu vuddhiāvādeso, ku-sadde, kuyyatīti kāveyyaṁ.",
  "anya-e0201n6:818_0": "Īssa abhāve vassa battaṁ rasso ca, kabyaṁ.",
  "anya-e0201n6:819_0": "Pubbarūpatte kabbaṁ, cāvetabbanti cāveyyaṁ, javitabbanti javeyyaṁ, abhitthavitabbanti abhitthaveyyaṁ, bhavituṁ arahatīti bhabbaṁ.",
  "anya-e0201n6:819_1": "Juhotabbanti habyaṁ-sappi.",
  "anya-e0201n6:820_0": "Edantesu-apacāyitabbanti apaceyyaṁ, apacāyiyaṁ.",
  "anya-e0201n6:821_0": "Ve-tantasantāne, vetabbanti veyyaṁ.",
  "anya-e0201n6:822_0": "Vaca, bhaja, bhuja, yujādīhi ghyaṇpaccayo.",
  "anya-e0201n6:823_0": "779.Kagā cajānaṁ ghānubandheka. 623; rū. 554; nī. 1229.",
  "anya-e0201n6:824_0": "Ca, jānaṁ dhātvantānaṁ ka, gā honti ghānubandhe paccaye pare.",
  "anya-e0201n6:825_0": "Vattabbanti vākyaṁ, vākkaṁ, vāccaṁ, vāceyyaṁ vā.",
  "anya-e0201n6:826_0": "Bhaja-sevāyaṁ, bhajitabbanti bhāgyaṁ, bhaggaṁ, bhuñjitabbanti bhogyaṁ, bhoggaṁ, yuñjitabbanti yogyaṁ, yoggaṁ.",
  "anya-e0201n6:827_0": "780.Vadādīhi yoka. 541; rū. 552; nī. 1126.",
  "anya-e0201n6:828_0": "Vadādīhi bhāva, kammesu bahulaṁ yo hoti.",
  "anya-e0201n6:829_0": "Bhuñjibhabbanti bhojjaṁ, khāditabbanti khajjaṁ, vituditabbanti vitujjaṁ, panuditabbanti panujjaṁ, pajjitabbanti pajjaṁ, majjati etenāti majjaṁ.",
  "anya-e0201n6:830_0": "Muda-hāse, pamodati etenāti pāmojjaṁ, vadīyatīti vajjaṁ.",
  "anya-e0201n6:831_0": "Vadha-hiṁsāyaṁ, vadhitabbanti vajjhaṁ, vijjhitabbanti vijjhaṁ, punanti sujjhanti sattā etenāti puññaṁ, nāgamo.",
  "anya-e0201n6:832_0": "Vihaññate vihaññaṁ, vapiyateti vappaṁ, supanaṁ soppaṁ, labhitabbanti labbhaṁ, gantabbanti gammaṁ, damituṁ arahatīti dammaṁ, ramitabbanti rammaṁ, abhirammaṁ, nisāmīyate nisammaṁ, visamīyate visammaṁ, phusīyateti phasso, ussa attaṁ.",
  "anya-e0201n6:833_0": "Sāsitabboti sisso, ‘sāsassa sisā’ti sittaṁ.",
  "anya-e0201n6:834_0": "Gaha, guha, garaha, duha, vaha, saha.",
  "anya-e0201n6:835_0": "781.Guhādīhi yakaka. 541; rū. 552; nī. 1126.",
  "anya-e0201n6:836_0": "Etehi bhāva, kammesu bahulaṁ yaka hoti, hassa vipallāso.",
  "anya-e0201n6:837_0": "Gahetabbanti gayhaṁ, guhitabbanti guyhaṁ.",
  "anya-e0201n6:838_0": "Garaha-nindāyaṁ, garahitabbanti gārayhaṁ, duhitabbanti duyhaṁ, vahitabbanti vayhaṁ.",
  "anya-e0201n6:839_0": "Saha-sāhase, sahitabbanti sayhaṁ, pasayhaṁ.",
  "anya-e0201n6:840_0": "782.Kicca ghacca bhacca gabba lyā‘…babbaleyyā’ (bahūsu).",
  "anya-e0201n6:841_0": "Ete saddā yapaccayantā sijjhanti, iminā yapaccayaṁ katvā tena saha karassa kiccaṁ, hanassa ghaccaṁ, bharassa bhaccaṁ, gussa gabbaṁ, lissa lyattaṁ katvā sijjhanti.",
  "anya-e0201n6:842_0": "Karīyateti kiccaṁ, kiccayaṁ vā, haññateti ghaccaṁ, haccaṁ vā, bharīyateti bhaccaṁ.",
  "anya-e0201n6:843_0": "Gu-dabbe, guyate gabbaṁ, paṭisallīyate paṭisalyaṁ.",
  "anya-e0201n6:844_0": "Visesavidhānaṁ –",
  "anya-e0201n6:845_0": "Bhara-bharaṇe, bharitabbanti bhāriyaṁ, haritabbanti hāriyaṁ, bhājetabbanti bhājiyaṁ, bhājeyyaṁ, upāsitabbanti upāsiyaṁ, icchitabbanti iccheyyaṁ, adhigantabbanti adhigameyyaṁ iccādi.",
  "anya-e0201n6:846_0": "Rundhitabbanti rundheyyaṁ, chinditabbanti chindeyyaṁ, chejjaṁ iccādi.",
  "anya-e0201n6:847_0": "Dibbitabbanti dibbeyyaṁ, dibbaṁ, bujjhitabbanti bujjheyyaṁ, bodheyyaṁ, bojjhaṁ iccādi.",
  "anya-e0201n6:848_0": "Sotabbanti suṇeyyaṁ, pāpuṇitabbanti pāpuṇeyyaṁ, sakkuṇitabbanti sakkuṇeyyaṁ, na sakkuṇeyyaṁ asakkuṇeyyaṁ iccādi.",
  "anya-e0201n6:849_0": "Tanitabbanti tāneyyaṁ, taññaṁ, kātabbanti kāriyaṁ, kayyaṁ.",
  "anya-e0201n6:850_0": "Coretabbanti coreyyaṁ, thenīyate theyyaṁ, nassa pararūpattaṁ, cintetabbanti cinteyyaṁ, na cinteyyaṁ acinteyyaṁ, acintiyaṁ, manteyyaṁ, mantiyaṁ, vediyaṁ, vedeyyaṁ iccādi.",
  "anya-e0201n6:851_0": "Titikkheyyaṁ, vīmaṁseyyaṁ iccādi ca yojetabbāni.",
  "anya-e0201n6:852_0": "Iti ṇyādipaccayarāsi.",
  "anya-e0201n6:853_0": "Aādipaccayarāsi",
  "anya-e0201n6:854_0": "Atha a, aṇa, ghaka, ghaṇapaccayantā vuccante.",
  "anya-e0201n6:855_0": "783.Bhāvakārakesvaghaṇaghaka‘bhāvakārakesvaghaṇaghakā’ (bahūsu).",
  "anya-e0201n6:856_0": "Bhāve chasu kārakesu ca kriyatthā paraṁ a, ghaṇa, ghakapaccayā honti kammādimhi vā akammādimhi vā.",
  "anya-e0201n6:857_0": "784.Kvacaṇa.",
  "anya-e0201n6:858_0": "Kammupapadamhā kriyatthā paraṁ kattari eva kvaci aṇa hoti.",
  "anya-e0201n6:859_0": "A, aṇa, ghaka, ghaṇa.",
  "anya-e0201n6:860_0": "Amhi tāva –",
  "anya-e0201n6:861_0": "Aggaṁ jānātīti aggañño, vaṁsaṁ jānātīti vaṁsañño, magge tiṭṭhatīti maggaṭṭho-puriso, maggaṭṭhā-itthī, maggaṭṭhaṁ-ñāṇaṁ.",
  "anya-e0201n6:861_1": "Evaṁ phalaṭṭho, thalaṭṭho, jalaṭṭho, pabbataṭṭho, bhūmaṭṭho.",
  "anya-e0201n6:862_0": "Go vuccati ñāṇaṁ saddo ca, gavaṁ tāyati rakkhatīti gottaṁ, parito bhayaṁ tāyati rakkhatīti parittaṁ, annaṁ detīti annado.",
  "anya-e0201n6:862_1": "Evaṁ vatthado, vaṇṇado, yānado, sukhado, dīpado, cakkhudo, dāyaṁ ādadātīti dāyādo, pāraṁ gantuṁ detīti pārado-raso.",
  "anya-e0201n6:863_0": "Annaṁ dadātīti annadado, dvittaṁ pubbassa rasso ca.",
  "anya-e0201n6:864_0": "Purindado, mahāvuttinā purasadde assa ittaṁ bindāgamo ca.",
  "anya-e0201n6:865_0": "Sabbaṁ dadātīti sabbadado, saccaṁ sandhetīti saccasandho, janaṁ sandhetīti janasandho.",
  "anya-e0201n6:866_0": "Kaku vuccati guṇarāsi, kakuṁ sandhetīti kakusandho, gāvopāti rakkhatīti gopo-puriso, gopassa bhariyā gopī.",
  "anya-e0201n6:867_0": "Kassaṁ vuccati khettaṁ, kassaṁ pāti rakkhatīti kassapo.",
  "anya-e0201n6:868_0": "Bhū vuccati pathavī, bhuṁ pāti rakkhatīti bhūpo. Evaṁ bhūmipo.",
  "anya-e0201n6:869_0": "Pādena mūlena pathavīrasaṁ āporasañca pivatīti pādapo, suṭṭhu bhāti dibbatīti subho, na mamāyatīti amamo, dve anatthe lāti gaṇhātīti bālo, bahuṁ lāti gaṇhātīti bahulo, rāhu viya lāti gaṇhātīti rāhulo, ādīnaṁ",
  "anya-e0201n6:870_0": "Dukkhaṁ vāti bandhatītiādīnavo, aṇṇaṁ udakarāsiṁ vāti bandhatīti aṇṇavo iccādi.",
  "anya-e0201n6:871_0": "Aṇamhi –",
  "anya-e0201n6:872_0": "785.Āssāṇāpimhi yuka.",
  "anya-e0201n6:873_0": "Ṇāpivajjite ṇānubandhe paccaye pare ādantassa dhātussa ante yuka hoti, yāgamoti attho.",
  "anya-e0201n6:874_0": "Ñātabbo bujjhitabboti ñāyo-yutti, ñāyati amataṁ padaṁ etenāti ñāyo-ariyamaggo, paṭicca tiṭṭhatīti patiṭṭhāyo, dātabboti dāyo-āmisadāyo, dhammadāyo, khīraṁ pivatīti khīrapāyo, dhaññaṁ minātīti dhaññamāyo, vāti gacchatīti vāyo iccādi.",
  "anya-e0201n6:875_0": "Ivaṇṇesu amhi tāva –",
  "anya-e0201n6:876_0": "Eti pavattatīti āyo, sametīti samayo, veti vinassatīti vayo-mandādi, vigamanaṁ vinassanaṁ vayo-bhaṅgo, udayanaṁ udayo, samudayanaṁ samudayo, samudeti phalaṁ etenāti vā samudayo, aticca ayanaṁ pavattanaṁ accayo, paṭicca phalaṁ eti etasmāti paccayo, kiṇanaṁ kayo, vikkiṇanaṁ vikkayo, khīyanaṁ khayo, khīyanti etthāti vā khayo, rāgassa khayo rāgakkhayo, cayanaṁ cayo, ācayo, uccayo, samuccayo, upacayo, dhammaṁ vicinanti etenāti dhammavicayo, jayanaṁ jayo, vijayo, parājayo, niyyati etenāti nayo-vidhi, vineti ettha, etenāti vā vinayo, sukhena netabbo ñātabboti sunayo, dukkhena netabbo ñātabboti dunnayo, pātabboti payo-jalaṁ khīrañca.",
  "anya-e0201n6:877_0": "Ri-kampane, niccaṁ rayanti phandanti dukkhappattā sattā etthāti nirayo, allīyanaṁ ālayo, niliyanaṁ nilayo, sayanaṁ sayo, bhuso senti etthāti āsayo, ajjhāsayo, visesena senti etthāti visayo, nissāya naṁ seti pavattati etthāti nissayo, upanissayo, anusetīti anusayo iccādi.",
  "anya-e0201n6:878_0": "Aṇamhi –",
  "anya-e0201n6:879_0": "Ayanaṁ vaḍḍhanaṁ āyo, āyamhā apeto apāyo, āyena upeto upāyo, samudeti etthāti samudāyo, samaveti etthāti samavāyo, pariyāyo, vipariyāyo, netabboti nāyo ñāyo?, nīyati etenāti vā nāyo, bhūmiyaṁ setīti bhūmisāyo iccādi.",
  "anya-e0201n6:880_0": "Uvaṇṇesu amhi tāva –",
  "anya-e0201n6:881_0": "Cavanaṁ cavo, javanaṁ javo, abhitthavanaṁ abhitthavo, bhusaṁ davati hiṁsatīti upaddavo, sandhavanaṁ sandhavo, mittabhāvena sandhavo mittasandhavo, bhavatīti bhāvo, vibhavanaṁ vibhavo, sambhavanaṁ sambhavo, sambhavati etasmāti vā sambhavo, adhibhavanaṁ adhibhavo, abhibhavo, paribhavo, parābhavanaṁ vinassanaṁ parābhavo, ravatīti ravo-saddo, lunanaṁ lavo, pasavatīti passāvo, āsavatīti āsavo, paṭimukhaṁ savanaṁ paṭissavo iccādi.",
  "anya-e0201n6:882_0": "Aṇamhi –",
  "anya-e0201n6:883_0": "Bhavanaṁ bhāvo, bhavanti sadda, buddhiyo etenāti bhāvo, sāliṁ lunātīti sālilāvo, kucchitena savati sandatīti kasāvo iccādi.",
  "anya-e0201n6:884_0": "Edantesu aṇamhi –",
  "anya-e0201n6:885_0": "Mahāvuttinā essa āyattaṁ, mantaṁ ajjhetīti mantajjhāyo, vajjāvajjaṁ upecca jhāyatīti upajjhāyo-thero, upajjhāyinītherī.",
  "anya-e0201n6:886_0": "De-pālane, attani nilīnaṁ dayati rakkhatīti dāyo, migadāyo, tantaṁ vāyatīti tantavāyo.",
  "anya-e0201n6:887_0": "Vhe-avhāne, vhīyatīti vhayo-nāmaṁ, rassattaṁ, āpubbo avhayo iccādi.",
  "anya-e0201n6:888_0": "Anekabyañjanesu amhi tāva –",
  "anya-e0201n6:889_0": "Kamanaṁ kamo, pakkamo, abhikkamo, paṭikkamo, caṅkamati etthāti caṅkamo, hitaṁ karotīti hitakkaro, dukkhena kātabboti dukkaro-attho, dukkarā-paṭipadā, dukkaraṁ-kammaṁ, sukhena kātabboti sukaro, īsaṁ kātabboti īsakkaro, dīpaṁ karotīti dīpaṅkaro, aluttasamāso.",
  "anya-e0201n6:890_0": "Āgacchatīti āgamo, āgamanaṁ vā āgamo, saṅgamanaṁ saṅgamo, samāgamo, paggaṇhanaṁ paggaho, saṅgaṇhanaṁ saṅgaho, saṅgayhanti ettha, etenāti vā saṅgaho, anuggaho, paṭiggaho, gāvo caranti etthāti gocaro, kāme avacaratīti kāmāvacaro, uraṁ chādetīti uracchado, jirati etenāti jaro, vessaṁ taratīti vessantaro, aluttasamāso.",
  "anya-e0201n6:891_0": "Rathe attharatīti rathattharo, assattharo, ariṁ dametīti arindamo, bhagaṁ darati bhindatīti bhagandaro, yugaṁ ravi’ndudvayaṁ dhāretīti yugandharo, dhammaṁ dhāretīti dhammadharo, pajjateti padaṁ, sikkhā eva padaṁ sikkhāpadaṁ, sukhena bharitabboti subharo, dukkhena bharitabboti dubbharo, na maratīti amaro-devo, niyamanaṁ niyamo, saṁyamanaṁ saṁyamo, sirasmiṁ ruhatīti siroruho, sukhena labbhatīti sulabho, dukkhena labbhatīti dullabho, saṁvaritabboti saṁvaro, vuccatīti vaco, subbaco, dubbaco, vāriṁ vahatīti vārivaho, sarati gacchatīti saro, manaṁ haratīti manoharo iccādi.",
  "anya-e0201n6:892_0": "Aṇamhi –",
  "anya-e0201n6:893_0": "Kamu-icchā, kantīsu, kāmetīti kāmo, kāmīyatīti vā kāmo, atthaṁ kāmetīti atthakāmo, karaṇaṁ kāro, pakāro, ākāro, vikāro, upakāro, apakāro, kumbhaṁ karotīti kumbhakāro, rathakāro, mālakāro, saṅkharaṇaṁ saṅkhāro, saṅkharīyatīti vā saṅkhāro, saṅkharotīti vā saṅkhāro, parikkhāro, purakkhāro, gacchanti pavattanti kāmā etthāti gāmo, gaṇhātīti gāho, pattaṁ gaṇhātīti pattagāho, rasmiṁ gaṇhātīti rasmigāho, vicaraṇaṁ vicāro, upecca caratīti upacāro, gāmaṁ upecca caratīti gāmūpacāro, jirati hirī bhijjati etenāti jāro, kicchena taritabboti kantāro, mahāvuttinā kicchassa kattaṁ, bindāgamo, vāḷakantāro, yakkhakantāro, attharaṇaṁ atthāro, kathinassa atthāro kathinatthāro, darati bhindati kulavibhāgaṁ gacchati etena janenāti dāro, kuṁ pathaviṁ dāretīti kudāro, rassa lo, kudālo.",
  "anya-e0201n6:894_0": "Bhuso kriyaṁ dhāretīti ādhāro, pattādhāro, paṭisandhāraṇaṁ paṭisandhāro, pajjati etenāti pādo, uppajjanaṁ uppādo, paṭicca samuppajjanaṁ paṭiccasamuppādo, bharitabbo vahitabboti bhāro, sambharīyati sannicīyatīti sambhāro, bodhisambhāro, dabbasambhāro, māretīti māro, kilesamāro, khandhamāro, maccumāro, niyāmetīti niyāmo, dhammaniyāmo, kammaniyāmo, ārūhatīti āroho, rukkhaṁ ārūhatīti rukkhāroho, hatthāroho, assāroho, rathāroho, labbhatīti lābho, paṭilābho, nivaraṇaṁ nivāro, parivāretīti parivāro, vahatīti vāho, āvāho, vivāho, sarati addhānaṁ pavattatīti sāro, virūpena paṭisaraṇaṁ punappunaṁ cintanaṁ vippaṭisāro, paharaṇaṁ pahāro, āhāro, nīhāro, vihāro, abhihāro, parihāro.",
  "anya-e0201n6:895_0": "786.Hanassa ghāto ṇānubandheka. 591; rū. 544; nī. 1195.",
  "anya-e0201n6:896_0": "Ṇānubandhe paccaye pare hanassa ghāto hoti.",
  "anya-e0201n6:897_0": "Hananaṁ ghāto, vihaññanaṁ vighāto, upahananaṁ upaghāto, paṭihananaṁ paṭighāto.",
  "anya-e0201n6:898_0": "Ghakapaccaye vuddhi natthi, ‘manānaṁ niggahīta’nti dhātvānubandhassapi nassa niggahītaṁ vagganto ca, ‘kagā cajānaṁ ghānubandhe’ti ghānubandhe paccaye pare dhātvantānañca, jānaṁ ka, gā honti, nipaccatīti nipako.",
  "anya-e0201n6:899_0": "Bhanja-bhijjane vibhāge ca, bhañjanaṁ bhaṅgo, vibhajjanaṁ vibhaṅgo, vibhajīyanti dhammā ettha, etenāti vā vibhaṅgo, khandhavibhaṅgo, dhātuvibhaṅgo.",
  "anya-e0201n6:900_0": "Ranja-rāge, rañjanaṁ raṅgo, rañjanti sattā etthāti raṅgo.",
  "anya-e0201n6:901_0": "Sanja-saṅge, sañjanaṁ saṅgo, pasajjanaṁ lagganaṁ pasaṅgo, āsajjatīti āsaṅgo, uttari āsaṅgo uttarāsaṅgo.",
  "anya-e0201n6:902_0": "Saja-sajjane, atisajjanaṁ sambodhanaṁ atisaggo, gassa dvittaṁ.",
  "anya-e0201n6:903_0": "Nissajjanaṁ nissaggo, paṭinissaggo, vissajjanaṁ vissaggo, saṁsajjanaṁ missīkaraṇaṁ saṁsaggo, yujjati etthāti yugaṁ, kaliyugaṁ, sakaṭayugaṁ, pitāmahayugaṁ, nitudanaṁ nitudo, panudanaṁ panudo, uddhaṁ bhijjatīti ubbhido, kovidatīti kovido, pakārena kujjhatīti pakudho, bujjhatīti budho-paṇḍito, muyhatīti momūho, loluppatīti loluppo, ādidvittaṁ ottañca iccādi.",
  "anya-e0201n6:904_0": "Ghaṇapaccaye-pacanaṁ pāko, paccatīti vā pāko, vipāko, viviccanaṁ viveko, siñcanaṁ seko, abhiseko, socanaṁ soko, cajanaṁ cāgo, bhajanaṁ bhāgo, bhuñjanaṁ bhogo, saha bhogo sambhogo, paribhogo, ābhujanaṁ ābhogo, obhujanaṁ obhogo.",
  "anya-e0201n6:905_0": "Yaja-pūjāyaṁ, yajanaṁ yāgo, āmisayāgo, dhammayāgo, yujjanaṁ yogo, payogo, āyogo, viyogo, anuyogo, upayujjitabboti upayogo, lujjatīti loko, mahāvuttinā gassa kattaṁ, kāmaloko, rūpaloko, saṁvijjanaṁ saṁvego iccādi.",
  "anya-e0201n6:906_0": "787.Anaghaṇasvāparīhi ḷoka. 614; rū. 581; nī. 1219.",
  "anya-e0201n6:907_0": "Ā, parīhi parassa dahassa ḷo hoti ana, ghaṇapaccayesu.",
  "anya-e0201n6:908_0": "Paridayhanaṁ pariḷāho, ‘dahassa dassa ḍo’ti vikappena ḍādeso, dayhanaṁ ḍāho, dāho vā.",
  "anya-e0201n6:909_0": "Iti aādipaccayarāsi.",
  "anya-e0201n6:910_0": "Anapaccayarāsi",
  "anya-e0201n6:911_0": "Atha anapaccayantā vuccante.",
  "anya-e0201n6:912_0": "788.Ano.",
  "anya-e0201n6:913_0": "Bhāve ca chasu kārakesu ca kriyatthā anapaccayo hoti, ādantesu parassaralopo, alope yāgamo.",
  "anya-e0201n6:914_0": "Akkhāyate akkhānaṁ, akkhāyati etenāti vā akkhānaṁ, dhammassa akkhānanti dhammakkhānaṁ, paṭisaṅkhāyati pajānāti etenāti paṭisaṅkhānaṁ, saha gāyanaṁ saṅgāyanaṁ, saha gāyanti sajjhāyanti etthāti vā saṅgāyanaṁ, ñāyate ñāṇaṁ, jānātīti vā ñāṇaṁ, jānanti etenāti vā ñāṇaṁ, paññāyatīti paññāṇaṁ, vijānātīti viññāṇaṁ, saññāṇaṁ, nassa ṇattaṁ.",
  "anya-e0201n6:915_0": "Kārite-ñāpanaṁ, paññāpanaṁ, viññāpanaṁ, saññāpanaṁ.",
  "anya-e0201n6:916_0": "Jānanaṁ, pajānanaṁ, vijānanaṁ, sañjānanaṁ, pubbassaralopo, ṭhīyate ṭhānaṁ, tiṭṭhati etthāti vā ṭhānaṁ.",
  "anya-e0201n6:917_0": "Kārite-ṭhāpanaṁ, patiṭṭhāpanaṁ.",
  "anya-e0201n6:918_0": "Tāyati rakkhatīti tāṇaṁ, parittāṇaṁ, nassa ṇattaṁ.",
  "anya-e0201n6:919_0": "Avatthāyati etthāti avatthānaṁ, dīyate dānaṁ, diyyati etenāti vā dānaṁ, sammā padīyati assāti sampadānaṁ, apecca ādadāti etasmāti apādānaṁ.",
  "anya-e0201n6:920_0": "Kārite-dāpanaṁ, samādapanaṁ.",
  "anya-e0201n6:921_0": "Padahīyate padhānaṁ, padahanti etenāti vā padhānaṁ, ādhānaṁ, vidhānaṁ, nidhānaṁ, sannidhānaṁ.",
  "anya-e0201n6:922_0": "Kārite-sannidhāpanaṁ.",
  "anya-e0201n6:923_0": "Pānaṁ, paṭibhānaṁ, māṇaṁ, pamāṇaṁ, upamāṇaṁ, parimāṇaṁ, nassa ṇattaṁ.",
  "anya-e0201n6:924_0": "Yāyati etenāti yānaṁ, uyyānaṁ, niyyānaṁ, vāyanti bhavābhavaṁ gacchanti etenāti vānaṁ, natthi vānaṁ etthāti nibbānaṁ, nibbāyanti etthāti vā nibbānaṁ.",
  "anya-e0201n6:925_0": "Kārite-nibbāpanaṁ.",
  "anya-e0201n6:926_0": "Avasānaṁ, osānaṁ, pariyosānaṁ, pahānaṁ, parihānaṁ.",
  "anya-e0201n6:927_0": "Kārite-hāpanaṁ, parihāpanaṁ.",
  "anya-e0201n6:928_0": "Ivaṇṇesu-ayanaṁ vikkayanaṁ, vikkiṇanaṁ, khayanaṁ, khiyanaṁ, khiyyanaṁ, iya, iyyādeso, cayanaṁ, cinanaṁ, ācinanaṁ, vicinanaṁ, jayanaṁ, vijayanaṁ, līyanti etthāti leṇaṁ, nassa ṇattaṁ.",
  "anya-e0201n6:929_0": "Paṭisallīyanti etthāti paṭisallānaṁ, issa āttaṁ. Seti etthāti senaṁ, sayanaṁ.",
  "anya-e0201n6:930_0": "Kārite-sayāpanaṁ iccādi.",
  "anya-e0201n6:931_0": "Uvaṇṇesu-cavanaṁ, javanaṁ, abhitthavanaṁ, dhunanaṁ, viddhunanaṁ, niddhunanaṁ, bhavanaṁ, abhibhavanaṁ, lavanaṁ, lunanaṁ, savanaṁ, pasavanaṁ iccādi.",
  "anya-e0201n6:932_0": "Edantesu-ajjhenaṁ, ajjhāyanaṁ, apacāyanaṁ, jhāyate jhānaṁ, jhāyati etenāti vā jhānaṁ, paṭhamajjhānaṁ, dutiyajjhānaṁ, ujjhānaṁ, nijjhānaṁ, abhijjhānaṁ, sālilāyanaṁ, cīvaravāyanaṁ, gilāyatīti gilāno iccādi.",
  "anya-e0201n6:933_0": "‘Rā nassa ṇo’ti suttena rakāramhā parassa nassa ṇo, kāraṇaṁ, adhikarīyati etthāti adhikaraṇaṁ, saṅkharaṇaṁ, abhisaṅkharaṇaṁ.",
  "anya-e0201n6:934_0": "Kārite-kārāpanaṁ.",
  "anya-e0201n6:935_0": "Ākiraṇaṁ, vikkiraṇaṁ, caraṇaṁ, jiraṇaṁ, taraṇaṁ, kaṅkhāvitaraṇaṁ, attharaṇaṁ, āgantvā dahanti ettha matasarīranti āḷahanaṁsusānaṁ, dassa ḷo.",
  "anya-e0201n6:936_0": "Passīyate passanaṁ, dassanaṁ, suṭṭhu passatīti sudassanorājā, suṭṭhu passitabbanti sudassanaṁ-devanagaraṁ, sandassanaṁ, nidassanaṁ, dhāraṇaṁ, uddhāraṇaṁ, niddhāraṇaṁ, ādidīgho.",
  "anya-e0201n6:937_0": "Pūraṇaṁ, paripūraṇaṁ, pharaṇaṁ, vippharaṇaṁ.",
  "anya-e0201n6:938_0": "Kārite-māraṇaṁ.",
  "anya-e0201n6:939_0": "Nivāraṇaṁ, saraṇaṁ, nissaraṇaṁ, haraṇaṁ, āharaṇaṁ, nīharaṇaṁ iccādi.",
  "anya-e0201n6:940_0": "Sāmaññavidhānattā saddattha, kujjhanattha, calanatthadhātūhi ruca, juta, vaḍḍhādidhātūhi ca tassīlādīsu ano hoti, ghosati sīlenāti ghosano, ghosati dhammenāti ghosano, ghosati sādhukārenāti ghosano, kodhano, dūsano, padūsano, kopano, calano, phandano, kampano, maṇḍano, bhūsano, vibhūsano, rocano, virocano, verocano, jotano, ujjotano, vaḍḍhano, karoti sīlenāti karaṇo.",
  "anya-e0201n6:940_1": "Rāgo nimittakaraṇo, doso nimittakaraṇo, moho nimittakaraṇo saṁ. ni.",
  "anya-e0201n6:940_2": "4.349 iccādi.",
  "anya-e0201n6:941_0": "789.Karā ṇano.",
  "anya-e0201n6:942_0": "Karamhā kattari ṇānubandho ano hoti.",
  "anya-e0201n6:943_0": "Karoti attano phalanti kāraṇaṁ.",
  "anya-e0201n6:944_0": "790.Hāto vīhikālesu.",
  "anya-e0201n6:945_0": "Vīhismiṁ kāle ca vattabbe hādhātumhā kattari ṇānubandho ano hoti.",
  "anya-e0201n6:946_0": "Hāpetīti hāyano, vīhiviseso vassañca. “Kuñjaraṁ saṭṭhihāyana”nti ettha vassaṁ hāyananti vuccati.",
  "anya-e0201n6:947_0": "Iti anapaccayarāsi.",
  "anya-e0201n6:948_0": "Akapaccayarāsi",
  "anya-e0201n6:949_0": "Atha akapaccayantā vuccante.",
  "anya-e0201n6:950_0": "791.Āsīsāyamako‘āsiṁsāmako’ (bahūsu).",
  "anya-e0201n6:951_0": "Āsīsā vuccati patthanā, āsīsāyaṁ gamyamānāyaṁ ako hoti kattari.",
  "anya-e0201n6:952_0": "Jīvatūti jīvako, nandatūti nandako.",
  "anya-e0201n6:952_1": "“Jinabuddhi, dhanabhūti, bhūto, dhammadinno, vaḍḍhamāno”ti ete saddā aññathā sijjhanti, jino imaṁ bujjhatūti jinabuddhi, dhanaṁ etassa bhavati vaḍḍhatīti dhanabhūti, bhavati vaḍḍhatīti bhūto, dhammena dinno dhammadinno, yathā devadatto, brahmadatto, vaḍḍhatīti vaḍḍhamānoti.",
  "anya-e0201n6:953_0": "‘Kattari ltuṇakā’ti ṇako, so ca sāmaññavidhānattā arahe sattiyaṁ sīle dhamme sādhukāre ca sijjhati, akkhāyatīti akkhāyako, ‘āssāṇāpimhi yuka’iti yāgamo, akkhātuṁ arahati, sakkoti, akkhānamassa sīlaṁ, dhammo, akkhānaṁ sakkaccaṁ karotīti attho.",
  "anya-e0201n6:953_1": "Kālattayepi sijjhati, pubbepi akkhāsi, ajjapi akkhāti, pacchāpi akkhāyissatīti attho.",
  "anya-e0201n6:953_2": "Evaṁ sesesu sāmaññavidhīsu yathārahaṁ veditabbo.",
  "anya-e0201n6:954_0": "Itthiyaṁ-‘adhātussa ke…’ti suttena akassa assa ittaṁ, akkhāyikā-itthī, akkhāyakaṁ-kulaṁ, saṅgāyako, jānātīti jānako.",
  "anya-e0201n6:955_0": "Vikaraṇapaccayato paraṁ nāgame sati vikaraṇassa rasso, jānanako, ājānanako, vijānanako, sañjānanako.",
  "anya-e0201n6:956_0": "Kārite-ñāpetīti ñāpako, viññāpako, saññāpako.",
  "anya-e0201n6:957_0": "Nāgame-ñāpanako, viññāpanako, saññāpanako, adhiṭṭhātīti adhiṭṭhāyako, adhiṭṭhāpetīti adhiṭṭhāpako, detīti dāyako, dāpetīti dāpako.",
  "anya-e0201n6:958_0": "Ṇāpimhi yāgamo natthi, samādapetīti samādapako, ubhayattha rasso.",
  "anya-e0201n6:958_1": "Vidhetīti vidhāyako, pajahatīti pajahāyako, avahiyyatīti ohiyako, āssa ittaṁ iccādi.",
  "anya-e0201n6:959_0": "Ivaṇṇesu-ajjhetīti ajjhāyako, mantaṁ ajjhetīti mantajjhāyako, kiṇātīti kāyako, kiṇāpetīti kāyāpako, ācinātīti ācinako, vicinako, parājayatīti pārājiko, alopo, puggalo, parājetīti pārājiko, alopo kāritalopo ca, dhammo, bhāyāpetīti bhayānako, nāgamo ādirasso ca.",
  "anya-e0201n6:960_0": "Bhūmiyaṁ setīti bhūmisāyako, sayāpetīti sayāpako, pāhetīti pahiṇako iccādi.",
  "anya-e0201n6:961_0": "Uvaṇṇesu-punāti sodhetīti pāvako-aggi, bhavatīti bhāvako, vibhāvetīti vibhāvako, lunātīti lāvako, suṇātīti sāvako-puriso, sāvikā-itthī, juhotīti hāvako iccādi.",
  "anya-e0201n6:962_0": "Apa-pāpuṇane, pāpetīti pāpako, sampāpetīti sampāpako, upāsatīti upāsako-puriso, upāsikā-itthī, upāsakaṁ-kulaṁ, karotīti kārako, kārikā, kārakaṁ, upakārako, kāretīti kārāpako, saṅkharotīti saṅkhārako, abhisaṅkhārako, khipatīti khipako, ukkhipako, nikkhipako, khepako, ukkhepako, nikkhepako, nāgamekhipanako.",
  "anya-e0201n6:963_0": "Gaṇhātīti gāhako, gaṇhāpetīti gāhāpako.",
  "anya-e0201n6:963_1": "Evaṁ gopako, pādamūle caratīti pādacārako, pupphaṁ ocināyatīti ocināyako, edanto dhātu.",
  "anya-e0201n6:964_0": "Chindatīti chedako, chindako, chedāpetīti chedāpako, chindāpako, janetīti janako-puriso, janikāmātā, janakaṁ-kammaṁ, kāritalopo.",
  "anya-e0201n6:965_0": "Jhāpa-dāhe, jhāpetīti jhāpako.",
  "anya-e0201n6:966_0": "Ñapa-paññāpane, paññapetīti paññāpako.",
  "anya-e0201n6:967_0": "Ṭhāpa-ṭhāne, patiṭṭhāpetīti patiṭṭhāpako.",
  "anya-e0201n6:968_0": "Ṇāpa-pesane, āṇāpetīti āṇāpako, tudatīti tudako, santussatīti santussako, visesena passatīti vipassako, sandassetīti sandassako, dūsetīti dūsako, ādidīgho.",
  "anya-e0201n6:969_0": "Pacatīti pācako, pācetīti pācāpako, āpādetīti āpādako, nipphādako, sampādako, paṭipajjako, paṭipādako, pūretīti pūrako, garupantattā na vuddhi.",
  "anya-e0201n6:970_0": "Phusatīti phusako, tudādittā na vuddhi.",
  "anya-e0201n6:971_0": "Bhājetīti bhājako, bhindatīti bhindako, bhedako, kārabhedako, bhuñjatīti bhuñjako, bhojako, gāmabhojako, bujjhatīti bujjhako, bodhako, maratīti miyyako, māretīti mārako, muñcatīti muñcako, mocako, yācatīti yācako, yajatīti yājako, yuñjatīti yuñjako, anuyuñjako, yojako, payojako, yujjhatīti yujjhako, yodhako, rundhatīti rundhako, avarodhako, vacatīti vācako, ovadatīti ovādako, ovajjako, vīṇaṁ vādetīti vīṇāvādako, bherivādako, garuṁ abhivādetīti abhivādako, vidatijānātīti vedako, vindati paṭilabhatīti vindako, anuvijjati vicāretīti anuvijjako, paṭisaṁvedetīti paṭisaṁvedako, vijjhatīti vedhako, aṭṭhiṁ vijjhatīti aṭṭhivedhako, pattaṁ vijjhatīti pattavedhako.",
  "anya-e0201n6:972_0": "Bahulādhikārā kammepi dissati, antare vāsīyati nivāsīyatīti antaravāsako, pasīdatīti pasīdako, pasādako vā, dīpappasādako, udakappasādako, sibbatīti sibbako, sevatīti sevako, hanatīti ghātako, gāvo hanatīti goghātako, hanassa ghāto.",
  "anya-e0201n6:972_1": "Haratīti hārako.",
  "anya-e0201n6:973_0": "Kamme –",
  "anya-e0201n6:973_1": "“pādehi paharīyatīti pādapahārako”ti vuttiyaṁ vuttaṁ.",
  "anya-e0201n6:973_2": "Titikkhatīti titikkhako, tikicchatīti tikicchako, vīmaṁsatīti vīmaṁsako, bubhukkhatīti bubhukkhako, pabbatāyatīti pabbatāyako iccādi.",
  "anya-e0201n6:974_0": "Iti akapaccayarāsi.",
  "anya-e0201n6:975_0": "Ivaṇṇantarūparāsi",
  "anya-e0201n6:976_0": "Atha ivaṇṇantarūpāni vuccante.",
  "anya-e0201n6:977_0": "792.Dādhātvika. 551; rū. 598; nī. 1138.",
  "anya-e0201n6:978_0": "Dā, dhāhi bhāvakārakesu ipaccayo hoti.",
  "anya-e0201n6:979_0": "Paṭhamaṁ cittena ādīyatītiādi, taṇhādiṭṭhīhi upādīyatīti upādi, khandhupādi, kilesupādi, vidhānaṁ vidhi, vidhiyyati etenāti vidhi, nidhiyyatīti nidhi, sandhiyate sandhi, abhisandhi, paṭisandhi, sannidahanaṁ sannidhi, samādhānaṁ samādhi, samādahanti etenāti samādhi, paṇidahanaṁ paṇidhi, odhi, avadhi, upanidhi, paṭinidhi, udakaṁ dahati tiṭṭhati etthāti udadhi, mahanto udadhi mahodadhi, vālāni dahanti tiṭṭhanti etthāti vāladhi.",
  "anya-e0201n6:980_0": "793.Ikitī sarūpeka. 669; rū. 679; nī. 1315.",
  "anya-e0201n6:981_0": "Dhātūnaṁ sutisaṅkhāte sarūpe vattabbe kriyatthā paraṁ i, ki, tipaccayā honti.",
  "anya-e0201n6:982_0": "Avaṇṇupantehi i, gami, paci iccādi.",
  "anya-e0201n6:983_0": "Uvaṇṇupantehi ki, budhi, rudhi iccādi.",
  "anya-e0201n6:984_0": "Kehiciti, karotissa, atthissa iccādi.",
  "anya-e0201n6:985_0": "794.Sīlābhikkhaññāvassakesu ṇīka. 532, 636; rū. 590, 659; nī. 1114, 1245.",
  "anya-e0201n6:986_0": "Sīlaṁ vuccati pakaticariyā, abhikkhaṇameva abhikkhaññaṁ, punappunakriyā, āyatiṁ avassaṁbhāvī avassakaṁ nāma, sīlaggahaṇena dhamma, sādhukārāpi saṅgayhanti, etesu sīlādīsu kriyāvisesesu gamyamānesu kattari ṇī hoti.",
  "anya-e0201n6:986_1": "Ādantesu ‘āssāṇāpimhi yuka’iti yāgamo.",
  "anya-e0201n6:987_0": "Akkhāyatīti akkhāyī, akkhāyanasīlo, akkhāyanadhammo, akkhāne sakkaccakāritā yuttoti attho.",
  "anya-e0201n6:987_1": "Kālattayepi sijjhati sāmaññavidhānattā.",
  "anya-e0201n6:988_0": "Avassakaṁ pana anāgatameva, dhammakkhāyī-puriso, dhammakkhāyinī-itthī, dhammakkhāyi-kulaṁ, gītaṁ abhiṇhaṁ gāyatīti gītagāyī, kappaṁ avassaṁ ṭhāssatīti kappaṭṭhāyī, saṁvaṭṭamānaṁ asaṅkhyeyyaṁ ṭhāssatīti saṁvaṭṭaṭṭhāyī.",
  "anya-e0201n6:988_1": "Evaṁ vivaṭṭaṭṭhāyī.",
  "anya-e0201n6:989_0": "Adinnaṁ ādadāti sīlenāti adinnādāyī.",
  "anya-e0201n6:989_1": "Tathā dinnameva ādadātīti dinnādāyī, annaṁ dadāti sīlenāti annadāyī.",
  "anya-e0201n6:990_0": "Dā-suppane.",
  "anya-e0201n6:990_1": "Niddāyanasīlo niddāyī, majjaṁ pivanasīlo majjapāyī, majjaṁ abhiṇhaṁ pivatīti majjapāyī, sīghaṁ yāyanasīlo sīghayāyī, sasaṅkhārena sappayogena avassaṁ parinibbāyissatīti sasaṅkhāraparinibbāyī.",
  "anya-e0201n6:990_2": "Tathā asaṅkhāraparinibbāyī, āyukappassa antare vemajjhe avassaṁ parinibbāyissatīti antarāparinibbāyī, āyukappapariyosānaṁ upahacca avassaṁ parinibbāyissatīti upahaccaparinibbāyī iccādi.",
  "anya-e0201n6:991_0": "Ivaṇṇesu-mantaṁ niccakālaṁ ajjhāyatīti mantajjhāyī, dhammajjhāyī, dhaññaṁ niccakālaṁ vikkiṇātīti dhaññavikkāyī, bhāyanasīlo bhāyī, bhūmiyaṁ sayanasīlo, bhūmiyaṁ vā niccakālaṁ sayatīti bhūmisāyī, kaṇṭake apassayanasīlo kaṇṭakāpassayī iccādi.",
  "anya-e0201n6:992_0": "Edantāpi idha vattabbā, uddhaṁ vaḍḍhanasīlo udāyī, vuddhesu apacāyanasīlo vuddhāpacāyī.",
  "anya-e0201n6:992_1": "Evaṁ jeṭṭhāpacāyī, jhāyanasīlo, jhāyanadhammo, jhāyane sakkaccakriyāyuttoti jhāyī, niccakālaṁ jhāyatīti vā jhāyī, pajjhāyī, ujjhāyī, nijjhāyī, abhijjhāyī, bhāyanasīlo bhāyī, tiṇaṁ abhiṇhaṁ lāyatīti tiṇalāyī, tantaṁ niccakālaṁ vāyatīti tantavāyī, palāyanasīlo palāyī, na palāyī apalāyī iccādi.",
  "anya-e0201n6:993_0": "Uvaṇṇesu-yathābhūtaṁ atthaṁ vibhāvanasīlo vibhāvīpuriso, vibhāvinī-itthī, āyatiṁ avassaṁ bhavissatīti bhāvī, sāliṁ lunāti sīlenāti sālilāvī iccādi.",
  "anya-e0201n6:994_0": "Byāpanasīlo byāpī, kāmeti icchati sīlenāti kāmī, dhammakāmī, atthakāmī, karaṇasīlo kārī, pāpakārī, puññakārī.",
  "anya-e0201n6:995_0": "Avassaṁ āgamissatīti āgāmī.",
  "anya-e0201n6:995_1": "Rassatte-āgaminīratti, āgaminī-puṇṇamāsī, ācayaṁ vaṭṭaṁ gacchati sīlenāti ācayagāmī, apacayaṁ vivaṭṭaṁ gacchati sīlenāti apacayagāmī, sakiṁ avassaṁ āgamissatīti sakadāgāmī.",
  "anya-e0201n6:995_2": "Tathā na āgamissatīti anāgāmī.",
  "anya-e0201n6:996_0": "Ādhānaṁ vuccati daḷhaṭṭhiti, ādhānaṁ katvā gahaṇasīlo ādhānagāhī, daḷhagāhī, dhammaṁ carati sīlenāti dhammacārī, brahmaṁ seṭṭhaṁ carati sīlenāti brahmacārī.",
  "anya-e0201n6:997_0": "Apicettha dhammo nāma kulācāradhammo, taṁ dhammaṁ carāmīti daḷhaṁ gaṇhitvā yāva na vijahati, tāva avītikkamanaṭṭhena dhammaṁ carati sīlenāti dhammacārī nāma.",
  "anya-e0201n6:997_1": "Tathācaranto ca antarāvītikkamanīyavatthusamāyoge sati taṁ dhammaṁ apatamānaṁ katvā dhārento saṁvaraṇaṭṭhena dhammaṁ carati dhammenāti dhammacārī nāma, tathādhārento ca taṁ dhammaṁ attukkaṁsana, paravambhanādīhi pāpadhammehi anupakkiliṭṭhañca appicchatādīhi santaguṇehi supariyodātañca karonto pariyodāpanaṭṭhena dhammaṁ carati sādhukārenāti dhammacārī nāma.",
  "anya-e0201n6:998_0": "Brahmaṁ vuccati tato seṭṭhataraṁ sikkhāpadasīlaṁ, tampi gaṇhitvā avijahanto antarā ca apatamānaṁ katvā dhārento anupakkiliṭṭhaṁ supariyodātañca karonto tividhena atthena brahmacārī nāma, samādāna, sampatta, samucchedaviratīnaṁ vasena viyojetuṁ vaṭṭati, yo pana gaṇhanto tathā na dhāreti, dhārento vā upakkiliṭṭhaṁ karoti, so ekadesena atthena brahmacārī nāma.",
  "anya-e0201n6:999_0": "Yo pana tividhena atthena mutto hutvā kadāci taṁ dhammaṁ carati, tassa caraṇakriyā tassīlakriyā na hoti, so dhammacārīti na vuccati, etenupāyena sesesu pāpa, kalyāṇabhūtesu tassīlapadesu atthavibhāgo veditabbo.",
  "anya-e0201n6:1000_0": "Brahmacārinī-itthī, visesena dassanasīlo vipassī, atthadassī, dhammadassī, piyadassī, sudassī, dussanasīlo dussīmāro, dhāraṇasīlo dhārī, iṇadhārī, chattadhārī, bhusaṁ nahanasīlo upanāhī, pariniṭṭhitapaccayekadesattā āyatiṁ avassaṁ uppajjissatīti uppādī, uppādino dhammā dha. sa.",
  "anya-e0201n6:1000_1": "tikamātikā 17.",
  "anya-e0201n6:1001_0": "Bhara-dhāraṇe, mālaṁ niccakālaṁ bharatīti mālabhārī, bhājanasīlo bhājī, uṇhaṁ bhuñjanasīlo uṇhabhojī, attānaṁ maññati sīlenāti attamānī, attānaṁ paṇḍitaṁ maññatīti paṇḍitamānī, labhanasīlo lābhī, vacanasīlo vācī.",
  "anya-e0201n6:1001_1": "Evaṁ vādī, atthavādī, dhammavādī, yuttavādī, muttavādī, vibhajjavādī, niccaṁ vasatīti vāsī, gāmavāsī, nagaravāsī, bhāraṁ vahanasīlo bhāravāhī, dhammaṁ paññaṁ anusarati anugacchatīti dhammānusārī.",
  "anya-e0201n6:1001_2": "Evaṁ saddhānusārī, virūpaṁ pāpapakkhaṁ paṭimukhaṁ abhiṇhaṁ sarati cintetīti vippaṭisārī, pāṇaṁ hanati sīlenāti pāṇaghātī, hanassa ghāto.",
  "anya-e0201n6:1002_0": "Haritabbaṁ sabbaṁ harati sīlenāti hārahārī iccādi.",
  "anya-e0201n6:1003_0": "‘Kagā cajāna’nti suttavibhattiyā aghānubandhepi cajānaṁ kagādeso, samaṁ vipācetīti samavepākī-udaraggi, samavepākinī-gahaṇī, upadhi phalaṁ vipaccatīti upadhivepākinī, socanasīlo sokī, sokinī-pajā, mutto hutvā cajanasīlo muttacāgī, saṁvibhājanasīlo saṁvibhāgī, kāmasukhaṁ bhuñjanasīlo kāmabhogī, visuṁ avibhattaṁ bhogaṁ bhuñjanasīlo apaṭivibhattabhogī, yuñjanasīlo yogī iccādi.",
  "anya-e0201n6:1004_0": "795.Āvīka. 532; rū. 590; nī. 1114.",
  "anya-e0201n6:1005_0": "Āvī hoti kattari.",
  "anya-e0201n6:1006_0": "Bhayaṁ dassanasīlo bhayadassāvī.",
  "anya-e0201n6:1007_0": "Iti ivaṇṇantarūparāsi.",
  "anya-e0201n6:1008_0": "Uvaṇṇantarūparāsi",
  "anya-e0201n6:1009_0": "796.Bhaṅgu bhīrū bhāsu assavā.",
  "anya-e0201n6:1010_0": "Ete saddā mahāvuttinā sīlādīsu nipaccante.",
  "anya-e0201n6:1011_0": "Bhanja-vināse, pabhañjanasīlo pabhaṅgu-saṅkhatadhammo.",
  "anya-e0201n6:1012_0": "Bhī-bhaye, bhāyanasīlo bhīrū.",
  "anya-e0201n6:1013_0": "Bhā-dittiyaṁ, obhāsanasīlo bhāsu-pabhā, jeṭṭhavacanaṁ ādarena suṇāti sīlenāti assavo-putto, assavābhariyā.",
  "anya-e0201n6:1014_0": "797.Vidā kūka. 535; rū. 593; nī. 1119.",
  "anya-e0201n6:1015_0": "Vidamhā kū hoti kattari.",
  "anya-e0201n6:1016_0": "Vidati sīlenāti vidū, lokavidū, paracittavidū. Itthiyaṁ paracittavidunī.",
  "anya-e0201n6:1017_0": "798.Vito ñātoka. 535; rū. 593; nī. 1119.",
  "anya-e0201n6:1018_0": "Vipubbā ñāto kū hoti kattari.",
  "anya-e0201n6:1019_0": "Vijānanasīlo viññū.",
  "anya-e0201n6:1020_0": "799.Kammāka. 535; rū. 593; nī. 1119.",
  "anya-e0201n6:1021_0": "Kammupapadā ñāto kū hoti kattari.",
  "anya-e0201n6:1022_0": "Sabbaṁ jānāti sīlenāti sabbaññū, rattaññū, atthaññū, dhammaññū, kālaññū, samayaññū.",
  "anya-e0201n6:1023_0": "780.Gamā rūka. 534; rū. 592; nī. 1118.",
  "anya-e0201n6:1024_0": "Kammupapadā gamamhā rū hoti kattari. ‘Rānubandhentasarādissā’ti sabbadhātvantalopo.",
  "anya-e0201n6:1025_0": "Pāraṁ gacchati sīlenāti pāragū, vedaṁ vuccati aggamaggañāṇaṁ, vedaṁ gacchatīti vedagū, addhānaṁ gacchatīti addhagū.",
  "anya-e0201n6:1026_0": "Iti uvaṇṇantarūparāsi.",
  "anya-e0201n6:1027_0": "Itthiliṅgarūparāsi",
  "anya-e0201n6:1028_0": "Atha itthiliṅgarūpāni vuccante.",
  "anya-e0201n6:1029_0": "801.Itthiyamaṇatikayakayā caka. 553; rū. 599; nī. 1140; ‘…kti…’ (bahūsu).",
  "anya-e0201n6:1030_0": "Itthiliṅge vattabbe bhāvakārakesu a, ṇa,ti, ka, yaka, yapaccayā ca ano ca hoti.",
  "anya-e0201n6:1031_0": "Ka, a, ṇa, yaka, ya, anaiccetehi ‘itthiyamatvā’ti āpaccayo.",
  "anya-e0201n6:1032_0": "Kamhi tāva-attani nisinnaṁ gūhati saṁvaratīti guhā, attānaṁ vā paraṁ vā dūsetīti dūsā-dhuttitthī.",
  "anya-e0201n6:1033_0": "Muda-hāse, modanaṁ mudā, pamudā, sujjhati etāyāti sudhā, vasuṁ ratanaṁ dhāretīti vasudhā iccādi.",
  "anya-e0201n6:1034_0": "Amhi-saṅkhāyanti etāyāti saṅkhā.",
  "anya-e0201n6:1034_1": "Tathā saṅkhyā, pajānātīti paññā, ājānātīti aññā, sañjānātīti saññā, sañjānanti etāyāti vā saññā, sañjānanaṁ vā saññā, abhijānanaṁ abhiññā, paṭijānanaṁ paṭiññā, paricchijja jānanaṁ pariññā, paṭicca tiṭṭhati etthāti patiṭṭhā.",
  "anya-e0201n6:1035_0": "Thā-ṭhāne, avadhibhāvena ṭhāti tiṭṭhatīti avatthā, upādīyatīti upādā-paññatti, aññamaññaṁ upecca nissāya ca dhiyyatīti upanidhā-paññattiyeva, saddahanaṁ saddhā, saddahanti etāyāti vā saddhā, visiṭṭhaṁ katvā attānaṁ dahanti etāyāti vidhā-māno, bhāti dibbatīti bhā-nakkhattaṁ, pabhā, ābhā, nibhā, upamīyate upamā.",
  "anya-e0201n6:1036_0": "Jhe-cintāyaṁ, pajjhāyanaṁ pajjhā, vajjāvajjaṁ upajjhāyati pekkhatīti upajjhā, abhimukhaṁ jhāyanaṁ abhijjhā.",
  "anya-e0201n6:1037_0": "Āsa-patthanāyaṁ, āsīsanaṁ āsā, paccāsīsanaṁ paccāsā.",
  "anya-e0201n6:1038_0": "Āsa-upavesane, acchanaṁ acchā.",
  "anya-e0201n6:1039_0": "Ikkha-dassana’ṅkesu, apekkhanaṁ apekkhā, upekkhanaṁ upekkhā, upaparikkhanaṁ upaparikkhā, icchanaṁ icchā, byāpituṁ icchā vicchā.",
  "anya-e0201n6:1040_0": "Issa-ussuyyiye, issanaṁ issā.",
  "anya-e0201n6:1041_0": "Īha-byāpāre, īhanaṁ īhā.",
  "anya-e0201n6:1042_0": "Uchi-ucche, ucchanaṁ ucchā.",
  "anya-e0201n6:1043_0": "Ela-kampane, elayatīti elā-doso.",
  "anya-e0201n6:1044_0": "Oja-thambhane tejane ca, ojeti taṁsamaṅgine satte saṅkhāre ca samupatthambhati samuttejetīti vā ojā.",
  "anya-e0201n6:1045_0": "Kala-saṅkhyāne, kalīyatīti kalā, khamanaṁ khamā, gajjanti etāyāti gadā, girīyati kathīyatīti girā-vācā, ghaṭīyati saṅghaṭīyati etthāti ghaṭā-yūtho, bhuso cāreti paricāretīti accharā-devī, mahāvuttinā cassa cho, jaṭatīti jaṭā, antojaṭā bahijaṭā saṁ. ni.",
  "anya-e0201n6:1045_1": "1.23, jiyyanti etāyāti jarā, jiraṇaṁ vā jarā, āpajjati ajjhāpajjatīti āpadā, sampajjanaṁ sampadā, uparibhāvaṁ suṭṭhu pajjanti pāpuṇanti etāyāti upasampadā, paṭipajjanaṁ paṭipadā, paṭipajjanti uparivisesaṁ etāyāti vā paṭipadā, sukhappaṭipadā, dukkhappaṭipadā, paṭisaṁbhijjanti atthādīsu ñāṇappabhedaṁ gacchanti etāyāti paṭisambhidā, atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.",
  "anya-e0201n6:1046_0": "Bhikkha-yācane, bhikkhīyateti bhikkhā.",
  "anya-e0201n6:1047_0": "Sikkha-ghaṭane, sikkhanaṁ sikkhā, sikkhanti ghaṭenti sekkhā janā etthāti sikkhā, adhisīlasikkhā, adhicittasikkhā, adhipaññāsikkhā iccādi.",
  "anya-e0201n6:1048_0": "Titikkhanaṁ titikkhā, vīmaṁsanaṁ vīmaṁsā, tikicchanaṁ tikicchā, vigatā tikicchā etissāti vicikicchā, bhottuṁ icchā bubhukkhā, bubhokkhā vā, ghasituṁ icchā jighacchā, pātuṁ paribhuñjituṁ icchā pipāsā, harituṁ icchā jigīsā, vijetuṁ icchā vijigīsā, hantuṁ icchā jighaṁsā iccādi.",
  "anya-e0201n6:1049_0": "Ṇamhi-ara-gatiyaṁ, arati sīghaṁ vijjhamānā gacchatīti ārāvedhako, karonti nānākammakāraṇāyo etthāti kārā-addu, jiyyanti etāyāti jārā, tarati sīghataraṁ gacchatīti tārā, bhāsanti etāyāti bhāsā, dhāreti sīghaṁ vahatīti dhārā, khaggadhārā, vuṭṭhidhārā, mayati vividhākāraṁ gacchati etāyāti māyā, likhīyate lekhā, vuccateti vācā, harati manoramaṁ pavattetīti hārā-muttāvali iccādi.",
  "anya-e0201n6:1050_0": "Yakpaccaye-saha kathanaṁ sākacchā, tathanaṁ tacchā, nipajjanaṁ nipajjā, vidati jānātīti vijjā, vidanti jānanti etāyāti vā vijjā, vijjāpaṭipakkhā avijjā, nisajjanaṁ nisajjā.",
  "anya-e0201n6:1051_0": "Idha-ijjhane, samijjhanaṁ samijjhā.",
  "anya-e0201n6:1052_0": "Sidha-nipphattiyaṁ, sijjhanaṁ sijjhā iccādi.",
  "anya-e0201n6:1053_0": "Yamhi-maja-saṁsuddhiyaṁ, sammajjanaṁ sammajjā, apecca vajanaṁ gamanaṁ pabbajjā, caraṇaṁ cariyā, paricaraṇaṁ pāricariyā, ‘ūbyañjanassā’ti īāgamo rasso ca.",
  "anya-e0201n6:1054_0": "Jāgara-niddakkhaye, jāgaraṇaṁ jāgariyā, seti etthāti seyyā, dvittaṁ.",
  "anya-e0201n6:1055_0": "Anamhi-saha gāyanti sajjhāyanti etthāti saṅgāyanā, ṭhāpīyate patiṭṭhīyate patiṭṭhānā, pāpīyate pāpanā, sampāpanā, parisamāpanā, upāsīyate upāsanā, payirūpāsanā, esīyate esanā, pariyesanā, kāmesanā, bhavesanā, brahmacariyesanā, chejjabhejjādikassa kammassa karaṇaṁ kammakāraṇā, ādivuddhi, dvattiṁsa kammakāraṇā.",
  "anya-e0201n6:1056_0": "Citi-cetāyaṁ, cetenti sampayuttā dhammā etāyāti cetanā, cintīyate cintanā, ṭhapīyate ṭhapanā, dīpīyate dīpanā, vipassanti etāyāti vipassanā, sandassīyate sandassanā, desīyate desanā, desīyati etāyāti vā desanā, patthīyate patthanā, pharīyate pharaṇā, phusīyate phusanā, bhāvīyate bhāvanā, vibhāvanā, sambhāvanā, mantīyate mantanā, nimantanā, āmantanā, punappunaṁ modanti etāyāti anumodanā, yācīyate yācanā, ādarena yācanā āyācanā, yojīyate yojanā.",
  "anya-e0201n6:1057_0": "Raca-vidhāne, racīyate racanā, āracanā, viracanā.",
  "anya-e0201n6:1058_0": "Vaṭṭa-vaṭṭane, āvaṭṭanā, vivaṭṭanā, vedīyate vedanā.",
  "anya-e0201n6:1059_0": "Vara-icchāyaṁ, pavārīyate icchāpīyate pavāraṇā, vāsīyate vāsanā, āsīsīyate āsīsanā, hiṁsīyate hiṁsanā iccādi.",
  "anya-e0201n6:1060_0": "Timhi-bahulādhikārā anitthiyampiti hoti, gāyanaṁ gīti, saha gāyanaṁ saṅgīti, duggīti, anugīti, ayaṁ amhākaṁ abbhantarimoti ñāyatīti ñāti, jānanaṁ ñatti, dvittaṁ, ṭhānaṁ ṭhiti.",
  "anya-e0201n6:1061_0": "Dā-avakhaṇḍane, dīyati etāyāti datti, dvittaṁ, dhāretīti dhāti, dahanaṁ akampanaṁ dhīti, samādahanaṁ samādhīti, mahāvuttinā āssaṁ īttaṁ, dvitte dhassa dattaṁ rasso ca, dīdhiti-raṁsi.",
  "anya-e0201n6:1062_0": "Nibbāyanaṁ nibbuti, āssa uttaṁ, saha ayanaṁ samiti, eti āgacchatīti īti-upaddavo, vicinanaṁ viciti, vijayanaṁ vijiti, nīyati ñāyati etāyāti nīti, lokanīti, dhammanīti, saddanīti, bhavaṁ netīti bhavanetti, vuddhi dvittañca, saddhammanetti, pinayatīti pīti, bhāyanaṁ bhīti, cavanaṁ cuti, javanaṁ juti, thavanaṁ thuti, abhitthuti, pavanaṁ pūti, bhavanaṁ bhūti, suṭṭhu bhavatīti subhūti, vibhavanaṁ vibhūti, suṭṭhu munanaṁ bandhanaṁ sammuti, savanaṁ suti, suyyateti vā suti, pasuti, upasuti, hūyateti huti, ānetvā hutabbāti āhuti, cāyanaṁ pūjanaṁ citi, dvitte-citti, apaciti, essa attaṁ, nijjhāyanaṁ nijjhatti.",
  "anya-e0201n6:1063_0": "Mahāvuttinā takāre karassa kuttaṁ, kriyā kutti, sarakutti, itthikuttaṁ, purisakuttaṁ, janetīti janetti, īāgamassa ettaṁ, bandhīyateti bandhati, pajjatīti patti, padāti vā, īāgamassa āttaṁ, vasanti etthāti vasati-gehaṁ, vasanaṁ vā vasati iccādi.",
  "anya-e0201n6:1064_0": "802.Jāhāhi ni.",
  "anya-e0201n6:1065_0": "Etehi ni hoti.",
  "anya-e0201n6:1066_0": "Jā-hāniyaṁ, jiyyate jāni, dhanajāni, bhogajāni, mahantī jāni assāti mahājāniyo, hiyyate hāni, vaṇṇahāni, balahāni, āyuhāni, avahāni, parihāni.",
  "anya-e0201n6:1067_0": "803.Karā ririyoka. 554; rū. 601; nī. 1141.",
  "anya-e0201n6:1068_0": "Karamhā itthiyaṁ ririyo hoti.",
  "anya-e0201n6:1069_0": "Karīyate kiriyā, nipātanena kriyāti sijjhati.",
  "anya-e0201n6:1070_0": "Iti itthiliṅgarūparāsi.",
  "anya-e0201n6:1071_0": "Rīrikkhādipaccayarāsi",
  "anya-e0201n6:1072_0": "804.Samānaññabhavantayāditūpamānā disā kamme rīrikkhakāka. 642; rū. 588; nī. 1269.",
  "anya-e0201n6:1073_0": "Samāno ca añño ca bhavanto ca yādi ca etehi upamānabhūtehi paraṁ disamhā kammerī ca rikkho ca ko cāti ete paccayā honti, rī, rikkhesu ‘rānubandhentasarādissā’ti suttena disassa antassarādīnaṁ lopo, kānubandho avuddhattho, ‘rīrikkhakesu’iccādīhi samāsasuttehi pubbapadānaṁ rūpaṁ sādhetabbaṁ.",
  "anya-e0201n6:1074_0": "Ya, ta, eta, ima, kiṁ, tumha, amha, bhavanta, samāna, añña.",
  "anya-e0201n6:1075_0": "Yo viya dissatīti yādī, yādikkho, yādiso, yaṁ viya naṁ passantīti yādī, ye viya dissantīti yādino, itthiyaṁ-yā viya dissatīti yādinī, yādikkhā, yādikkhī, yādisā, yādisī, yā viya dissantīti yādiniyo, yādikkhāyo, yādikkhiyo, yādisāyo, yādisiyo.",
  "anya-e0201n6:1075_1": "Evaṁ sesesupi.",
  "anya-e0201n6:1076_0": "So viya dissatīti tādī, tādikkho, tādiso.",
  "anya-e0201n6:1077_0": "Eso viya dissatīti edī, edikkho, ediso, etādī, etādikkho, etādiso vā.",
  "anya-e0201n6:1078_0": "Ayaṁ viya dissatīti īdī, īdikkho, īdiso.",
  "anya-e0201n6:1079_0": "Ko viya dissatīti kīdī, kīdikkho, kīdiso.",
  "anya-e0201n6:1080_0": "Tvaṁ viya dissatīti tādī, tādikkho, tādiso.",
  "anya-e0201n6:1081_0": "Ahaṁ viya dissatīti mādī, mādikkho, mādiso.",
  "anya-e0201n6:1082_0": "Bahutte pana tumhe viya dissantīti tumhādī, tumhādikkho, tumhādiso.",
  "anya-e0201n6:1083_0": "Amhe viya dissantīti amhādī, amhādikkho, amhādiso.",
  "anya-e0201n6:1084_0": "Bhavaṁ viya dissatīti bhavādī, bhavādikkho, bhavādiso.",
  "anya-e0201n6:1085_0": "Samāno viya dissatīti sadī, sadikkho, sadiso.",
  "anya-e0201n6:1086_0": "Añño viya dissatīti aññādī, aññādikkho, aññādiso.",
  "anya-e0201n6:1087_0": "Itthiyaṁ-yā viya dissatīti yādisā-itthī, yādisī-itthī. Tādisā-itthī, tādisī-itthī iccādi.",
  "anya-e0201n6:1088_0": "805.Vamādīhi thuka. 644; rū. 661; nī. 1271-3; ‘vamādīhyathu’ (bahūsu).",
  "anya-e0201n6:1089_0": "Vamādīhi bhāvakārakesu thu hoti.",
  "anya-e0201n6:1090_0": "Vamīyateti vamathu, davīyateti davathu iccādi.",
  "anya-e0201n6:1091_0": "806.Kvika. 530; rū. 584; nī. 1112.",
  "anya-e0201n6:1092_0": "Bhāvakārakesu kvi hoti.",
  "anya-e0201n6:1093_0": "807.Kvissaka. 639; rū. 585; nī. 1266.",
  "anya-e0201n6:1094_0": "Kvissa lopo hoti.",
  "anya-e0201n6:1095_0": "Ivaṇṇesu tāva-bhuso cayati vaḍḍhatīti acci, dvittaṁ rassattañca, vividhena cayati vaḍḍhatīti vīci, pañca māre jinātīti māraji, bhaddaṁ jinātīti bhaddaji.",
  "anya-e0201n6:1095_1": "Evaṁ puṇṇaji, gāmaṁ samūhaṁ netīti gāmaṇī, nassa ṇattaṁ.",
  "anya-e0201n6:1095_2": "Senaṁ netīti senānī iccādi.",
  "anya-e0201n6:1096_0": "Uvaṇṇesu-māreti cāveti cāti maccu, mahāvuttinā rassa pararūpattaṁ, vividhena javati sīghaṁ pharatīti vijju, bhavanti etthāti bhū-bhūmi, pabhavati issaraṁ karotīti pabhū, vibhavanaṁ vibhū, abhibhavatīti abhibhū, sayaṁ bhavatīti sayambhū, gottaṁ abhibhavatīti gottabhū, gotrabhū iccādi.",
  "anya-e0201n6:1097_0": "Byañjanantesu –",
  "anya-e0201n6:1098_0": "808.Kvimhi lopontabyañjanassaka. 615; rū. 586; nī. 1220.",
  "anya-e0201n6:1099_0": "Dhātūnaṁ antabyañjanassa lopo hoti kvimhi.",
  "anya-e0201n6:1100_0": "Antaṁ karotīti antako, nandaṁ karotīti nandako, jīvaṁ karotīti jīvako, cittaṁ vicittaṁ karotīti cittako, sukhena khamitabbanti sukhaṁ, dukkhena khamitabbanti dukkhaṁ, parito khaññateti parikkhā, saṁ attānaṁ khanatīti saṅkho, na gacchatīti ago-nago, sīsaṁ upagacchatīti sīsūpago.",
  "anya-e0201n6:1100_1": "Evaṁ gīvūpago, ninnaṭṭhānaṁ gacchatīti ninnagā-nadī, turaṁ sīghaṁ gacchatīti turaṅgo, majjhe bindāgamo.",
  "anya-e0201n6:1101_0": "Bhujena kuṭilena gacchatīti bhujago, urena gacchatīti urago, khena ākāsena gacchatīti khago, vehāse gacchatīti vihago, mahāvuttinā vehāsassa vihādeso.",
  "anya-e0201n6:1102_0": "“Go gacchati, gāvo gacchantī”tiādīsu pana “gocaro, godhano, gottaṁ, gotrabhū”tiādīsu ca kvimhi antabyañjanalope kvilope ca kate mahāvuttinā upantassa ottaṁ katvā goiti pakatirūpaṁ veditabbaṁ, balaṁ gaṇīyati etthāti balaggaṁ, bhattaṁ gaṇhanti etthāti bhattaggaṁ.",
  "anya-e0201n6:1102_1": "Evaṁ salākaggaṁ, uposathaggaṁ.",
  "anya-e0201n6:1103_0": "Kammena jāyatīti kammajo.",
  "anya-e0201n6:1103_1": "Evaṁ cittajo, utujo, attani jātoti atrajo, pubbe jāto pubbajo, pacchā jāto anujo, saha jāyatīti sahajo, thale jāyatīti thalajaṁ.",
  "anya-e0201n6:1103_2": "Evaṁ dakajaṁ, vārijaṁ, ambujaṁ.",
  "anya-e0201n6:1103_3": "Aṇḍe jāyatīti aṇḍajo, dvikkhattuṁ jāyatīti dvijo, saha bhāsanti etthāti sabhā, kuñje ramatīti kuñjaro iccādi.",
  "anya-e0201n6:1104_0": "809.Kvimhi gho paripaccāsamohika. 538; rū. 595; nī. 1123; ‘…pacca…’ (bahūsu).",
  "anya-e0201n6:1105_0": "Pari ca pati ca ā ca sañca o ca etehi parassa hanassa gho hoti kvimhi.",
  "anya-e0201n6:1106_0": "Parihaññatīti paligho, rassa lattaṁ.",
  "anya-e0201n6:1106_1": "Patihanatīti paṭigho, tassa ṭattaṁ.",
  "anya-e0201n6:1106_2": "Bhuso hanati bādhatīti aghaṁ-dukkhaṁ pāpañca, visesena bhuso hanatīti byaggho, diṭṭhi, sīlasāmaññena saṁhatoti saṅgho-samūho, devasaṅgho, brahmasaṅgho, migasaṅgho, ohanati adhobhāgaṁ katvā māretīti ogho, kilesogho, saṁsārogho, udakogho.",
  "anya-e0201n6:1107_0": "Suttavibhattiyā aññatopi gho hoti, mātaraṁ hanatīti mātugho. Evaṁ pitugho iccādi.",
  "anya-e0201n6:1108_0": "810.Ṇvādayoka. 650; rū. 651; nī. 1288.",
  "anya-e0201n6:1109_0": "Kriyatthā bhāvakārakesu ṇuādayo honti, upari vuccamāno sabbo ṇvādikaṇḍo imassa suttassa niddeso hoti, tasmā idha kiñcimattaṁ vuccate.",
  "anya-e0201n6:1110_0": "Karotīti kāru-sippī, ayati vaḍḍhatīti āyu, ayanti vaḍḍhanti sattā etenāti vā āyu-jīvitaṁ, sobhāvisesaṁ rahanti jahanti canda, sūriyā etenāti rāhu-asurindo, hitasukhaṁ sādhetīti sādhu-sappuriso, vāyatīti vāyuvāto iccādi.",
  "anya-e0201n6:1111_0": "Iti rīrikkhādipaccayarāsi.",
  "anya-e0201n6:1112_0": "Pakatirūparāsi niṭṭhito.",
  "anya-e0201n6:1113_0": "Iti niruttidīpaniyā nāma moggallānadīpaniyā",
  "anya-e0201n6:1114_0": "Tabbādikaṇḍo nāma kitakaṇḍo niṭṭhito."
}