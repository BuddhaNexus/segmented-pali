{
  "dt2.7:0.1_0": "Dhātukathā",
  "dt2.7:0.2_0": "2 Niddesa",
  "dt2.7:0.3_0": "2.7. Sattamanaya Sampayuttenavippayuttapadaniddesa",
  "dt2.7:1.1_0": "Vedanākkhandhena ye dhammā …",
  "dt2.7:1.2_0": "saññākkhandhena ye dhammā …",
  "dt2.7:1.3_0": "saṅkhārakkhandhena ye dhammā …",
  "dt2.7:1.4_0": "viññāṇakkhandhena ye dhammā …",
  "dt2.7:1.5_0": "manāyatanena ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā?",
  "dt2.7:1.6_0": "Te dhammā catūhi khandhehi ekenāyatanena sattahi dhātūhi vippayuttā;",
  "dt2.7:1.7_0": "ekenāyatanena ekāya dhātuyā kehici vippayuttā.",
  "dt2.7:2.1_0": "Cakkhuviññāṇadhātuyā ye dhammā …pe…",
  "dt2.7:2.2_0": "manodhātuyā ye dhammā …",
  "dt2.7:2.3_0": "manoviññāṇadhātuyā ye dhammā sampayuttā, tehi dhammehi ye dhammā vippayuttā …",
  "dt2.7:2.4_0": "te dhammā na kehici khandhehi na kehici āyatanehi ekāya dhātuyā vippayuttā.",
  "dt2.7:3.1_0": "Manindriyena ye dhammā sampayuttā, tehi dhammehi ye dhammā vippayuttā …",
  "dt2.7:3.2_0": "te dhammā catūhi khandhehi ekenāyatanena sattahi dhātūhi vippayuttā;",
  "dt2.7:3.3_0": "ekenāyatanena ekāya dhātuyā kehici vippayuttā.",
  "dt2.7:4.1_0": "Upekkhindriyena ye dhammā sampayuttā, tehi dhammehi ye dhammā vippayuttā …",
  "dt2.7:4.2_0": "te dhammā na kehici khandhehi na kehici āyatanehi pañcahi dhātūhi vippayuttā.",
  "dt2.7:5.1_0": "Saṅkhārapaccayā viññāṇena ye dhammā …",
  "dt2.7:5.2_0": "saḷāyatanapaccayā phassena ye dhammā …",
  "dt2.7:5.3_0": "phassapaccayā vedanāya ye dhammā …",
  "dt2.7:5.4_0": "phassena ye dhammā …",
  "dt2.7:5.5_0": "vedanāya ye dhammā …",
  "dt2.7:5.6_0": "saññāya ye dhammā …",
  "dt2.7:5.7_0": "cetanāya ye dhammā …",
  "dt2.7:5.8_0": "cittena ye dhammā …",
  "dt2.7:5.9_0": "manasikārena ye dhammā sampayuttā, tehi dhammehi ye dhammā vippayuttā …",
  "dt2.7:5.10_0": "te dhammā catūhi khandhehi ekenāyatanena sattahi dhātūhi vippayuttā;",
  "dt2.7:5.11_0": "ekenāyatanena ekāya dhātuyā kehici vippayuttā.",
  "dt2.7:6.1_0": "Adhimokkhena ye dhammā sampayuttā, tehi dhammehi ye dhammā vippayuttā …",
  "dt2.7:6.2_0": "te dhammā na kehici khandhehi na kehici āyatanehi ekāya dhātuyā vippayuttā.",
  "dt2.7:7.1_0": "Adukkhamasukhāya vedanāya sampayuttehi dhammehi ye dhammā …",
  "dt2.7:7.2_0": "upekkhāsahagatehi dhammehi ye dhammā sampayuttā, tehi dhammehi ye dhammā vippayuttā …",
  "dt2.7:7.3_0": "te dhammā na kehici khandhehi na kehici āyatanehi pañcahi dhātūhi vippayuttā.",
  "dt2.7:8.1_0": "Savitakkasavicārehi dhammehi ye dhammā sampayuttā, tehi dhammehi ye dhammā vippayuttā …",
  "dt2.7:8.2_0": "te dhammā na kehici khandhehi na kehici āyatanehi ekāya dhātuyā vippayuttā.",
  "dt2.7:9.1_0": "Cittehi dhammehi ye dhammā …",
  "dt2.7:9.2_0": "cetasikehi dhammehi ye dhammā …",
  "dt2.7:9.3_0": "cittasampayuttehi dhammehi ye dhammā …",
  "dt2.7:9.4_0": "cittasaṁsaṭṭhehi dhammehi ye dhammā …",
  "dt2.7:9.5_0": "cittasaṁsaṭṭhasamuṭṭhānehi dhammehi ye dhammā …",
  "dt2.7:9.6_0": "cittasaṁsaṭṭhasamuṭṭhānasahabhūhi dhammehi ye dhammā …",
  "dt2.7:9.7_0": "cittasaṁsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā vippayuttā …",
  "dt2.7:9.8_0": "te dhammā catūhi khandhehi ekenāyatanena sattahi dhātūhi vippayuttā;",
  "dt2.7:9.9_0": "ekenāyatanena ekāya dhātuyā kehici vippayuttā.",
  "dt2.7:10.1_0": "Savitakkehi dhammehi ye dhammā …",
  "dt2.7:10.2_0": "savicārehi dhammehi ye dhammā sampayuttā, tehi dhammehi ye dhammā vippayuttā …",
  "dt2.7:10.3_0": "te dhammā na kehici khandhehi na kehici āyatanehi ekāya dhātuyā vippayuttā.",
  "dt2.7:11.1_0": "Upekkhāsahagatehi dhammehi ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā?",
  "dt2.7:11.2_0": "Te dhammā na kehici khandhehi na kehici āyatanehi pañcahi dhātūhi vippayuttā.",
  "dt2.7:12.1_0": "Khandhā caturo āyatanañca mekaṁ,",
  "dt2.7:12.2_0": "Dhātūsu satta dvepi ca indriyato;",
  "dt2.7:12.3_0": "Tayo paṭicca tathariva phassapañcamā,",
  "dt2.7:12.4_0": "Adhimuccanā manasi tikesu tīṇi;",
  "dt2.7:12.5_0": "Sattantarā dve ca manena yuttā,",
  "dt2.7:12.6_0": "Vitakkavicāraṇā upekkhakāya cāti. [37]",
  "dt2.7:13.1_0": "Sampayuttena vippayuttapadaniddeso sattamo."
}