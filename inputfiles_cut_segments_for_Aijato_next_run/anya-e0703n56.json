{
  "anya-e0703n56:0_0": "Sattapaññāsatima pariccheda",
  "anya-e0703n56:1_0": "Saṁgahakaraṇonāma",
  "anya-e0703n56:2_0": "1.",
  "anya-e0703n56:3_0": "Laṅkārakkhāya sacive, balino yodhasammate;",
  "anya-e0703n56:4_0": "Paṭipāṭiṁ samuddissa, samantā sanniyojayi.",
  "anya-e0703n56:5_0": "2.",
  "anya-e0703n56:6_0": "Abhisekamaṅgalatthāya, pāsādādimanekataṁ;",
  "anya-e0703n56:7_0": "Kiccaṁ sampādanīyanti, sacivaṁ sanniyojiya.",
  "anya-e0703n56:8_0": "3.",
  "anya-e0703n56:9_0": "Vandanīye’bhivandanto, padesenekaketahiṁ;",
  "anya-e0703n56:10_0": "Netvā māsattayaṁ gañchi, pulatthinagaraṁ puna.",
  "anya-e0703n56:11_0": "4.",
  "anya-e0703n56:12_0": "Vissuto ādimalaya-nāmena balanāyako;",
  "anya-e0703n56:13_0": "Ujupaccatthiko hutvā, mahīpālassa sabbaso.",
  "anya-e0703n56:14_0": "5.",
  "anya-e0703n56:15_0": "Gaṅgā matthayu’pāgañchi, balaṁ sabbaṁ samādiya;",
  "anya-e0703n56:16_0": "Andūti vissutaṁ manda-pañño gāmaṁ purantike.",
  "anya-e0703n56:17_0": "6.",
  "anya-e0703n56:18_0": "Laṁkissaro tahiṁ gantvā, uddharitvā tamuddhataṁ;",
  "anya-e0703n56:19_0": "Pulatthinagaraṁ gañchi, vase vattiya taṁ balaṁ.",
  "anya-e0703n56:20_0": "7.",
  "anya-e0703n56:21_0": "Yuvarājapadaṁyeva, sito santo likhāpayi;",
  "anya-e0703n56:22_0": "So sattarasavassāni, sappañño narasattamo.",
  "anya-e0703n56:23_0": "8.",
  "anya-e0703n56:24_0": "Tato’nurādhanagara-mabhigamma yathāvidhiṁ;",
  "anya-e0703n56:25_0": "Anubhotvā vidhānaññū, abhisekamahussavaṁ.",
  "anya-e0703n56:26_0": "9.",
  "anya-e0703n56:27_0": "Aṭṭhito pāpadhammesu, suṭṭhito seṭṭhakammani;",
  "anya-e0703n56:28_0": "So aṭṭhārasamaṁ vassaṁ, likhāpayi susaṇṭhito.",
  "anya-e0703n56:29_0": "10.",
  "anya-e0703n56:30_0": "Tato āgamma nivasi, pulatthinagare vare;",
  "anya-e0703n56:31_0": "So sirīsaṅghabodhī’ti, nāmadheyyena vissuto.",
  "anya-e0703n56:32_0": "11.",
  "anya-e0703n56:33_0": "Anujaṁ so vīrabāhu-moparajje nivesiya;",
  "anya-e0703n56:34_0": "Datvāna dakkhiṇaṁ desaṁ, taṁ saṅgaṇhi yathāvidhiṁ.",
  "anya-e0703n56:35_0": "12.",
  "anya-e0703n56:36_0": "Kaṇiṭṭhassātha bhātussa, jayabāhussa bhūbhujo;",
  "anya-e0703n56:37_0": "Ādipādapadaṁ datvā, raṭṭhaṁ cā’dāsi rohaṇaṁ.",
  "anya-e0703n56:38_0": "13.",
  "anya-e0703n56:39_0": "Ṭhānantarāni sabbesa-mamaccānaṁ yathārahaṁ;",
  "anya-e0703n56:40_0": "Datvā rajje yathāñāyaṁ, karaṁ yojesi gaṇhituṁ.",
  "anya-e0703n56:41_0": "14.",
  "anya-e0703n56:42_0": "Cirassaṁ parihīnaṁ so, dayāvāso mahīpati;",
  "anya-e0703n56:43_0": "Pavattesi yathādhammaṁ, ṭhitadhammo vinicchayaṁ.",
  "anya-e0703n56:44_0": "15.",
  "anya-e0703n56:45_0": "Evaṁ samuddhaṭāneka, ripukaṇṭakasañcaye;",
  "anya-e0703n56:46_0": "Niccaṁ rajjaṁ pasāsente, laṅkaṁsammānarissare.",
  "anya-e0703n56:47_0": "16.",
  "anya-e0703n56:48_0": "Chattaggāhakanātho ca, dhammagehakanāyako;",
  "anya-e0703n56:49_0": "Tatheva seṭṭhinātho ca, iccete bhātaro tayo.",
  "anya-e0703n56:50_0": "17.",
  "anya-e0703n56:51_0": "Rañño virodhitaṁ yātā, phalātā jampudīpakaṁ;",
  "anya-e0703n56:52_0": "Laṅkaṁ vīsatime vasse, ekenūne samotaruṁ.",
  "anya-e0703n56:53_0": "18.",
  "anya-e0703n56:54_0": "Te sabbe rohaṇaṁ raṭṭhaṁ, sabbaṁ malayamaṇḍalaṁ;",
  "anya-e0703n56:55_0": "Sabbaṁ dakkhiṇapassañca, sahasā parivattayuṁ.",
  "anya-e0703n56:56_0": "19.",
  "anya-e0703n56:57_0": "Nipuṇo rohaṇaṁ gantvā, tathā malayamaṇḍalaṁ;",
  "anya-e0703n56:58_0": "Nighātento bahū tattha, tattha paccatthike jane.",
  "anya-e0703n56:59_0": "20.",
  "anya-e0703n56:60_0": "Sammāvupasametvā taṁ, ṭhapetvā sacive tahiṁ;",
  "anya-e0703n56:61_0": "Dakkhiṇo dakkhiṇaṁ desaṁ, sayaṁ gantvā mahabbalo.",
  "anya-e0703n56:62_0": "21.",
  "anya-e0703n56:63_0": "Pesetvā samaṇībhātu-vaṁsajaṁ sacivaṁ tadā;",
  "anya-e0703n56:64_0": "Gāhetvā samareghore, vīro te sakaverino.",
  "anya-e0703n56:65_0": "22.",
  "anya-e0703n56:66_0": "Samāropiyasūlamhi, laṅkaṁ vigatakaṇṭakaṁ;",
  "anya-e0703n56:67_0": "Kāretvāna nirātaṅkaṁ, pulatthipuramāgami.",
  "anya-e0703n56:68_0": "23.",
  "anya-e0703n56:69_0": "Vasantī coḷavisaye, jagatipālarājinī;",
  "anya-e0703n56:70_0": "Coḷahatthā pamuñcitvā, saddhiṁ dhītu kumāriyā.",
  "anya-e0703n56:71_0": "24.",
  "anya-e0703n56:72_0": "Līlāvatyābhidhānāya, nāvāmāruyha vegasā;",
  "anya-e0703n56:73_0": "Laṁkādīpamhi otiṇṇā, passi laṁkissaraṁ tadā.",
  "anya-e0703n56:74_0": "25.",
  "anya-e0703n56:75_0": "Sutvā vaṁsakkamaṁ tassā, so ñatvā suddhavaṁsataṁ;",
  "anya-e0703n56:76_0": "Līlāvatiṁ mahisitte, abhisiñci narissaro.",
  "anya-e0703n56:77_0": "26.",
  "anya-e0703n56:78_0": "Sā taṁ paṭicca rājānaṁ, mahesī dhītaraṁ labhi;",
  "anya-e0703n56:79_0": "Nāmaṁ yasodharāti’ssā, akāsi dharaṇī pati.",
  "anya-e0703n56:80_0": "27.",
  "anya-e0703n56:81_0": "Merukandararaṭṭhena, saddhiṁ rājā sadhītaraṁ;",
  "anya-e0703n56:82_0": "Vīravammassa pādāsi, sā labhi dhītaro duve.",
  "anya-e0703n56:83_0": "28.",
  "anya-e0703n56:84_0": "Samānanāmikā jeṭṭhā, sā mātā mahiyā ahu;",
  "anya-e0703n56:85_0": "Sugalā nāmikā āsi, tāsu dvīsu kaṇiṭṭhikā.",
  "anya-e0703n56:86_0": "29.",
  "anya-e0703n56:87_0": "Kāliṅgadharaṇīpāla-vaṁsajaṁ cārudassanaṁ;",
  "anya-e0703n56:88_0": "Tilokasundaraṁ nāma, sukumāraṁ kumārikaṁ.",
  "anya-e0703n56:89_0": "30.",
  "anya-e0703n56:90_0": "Kāliṅgaraṭṭhato rājā, āṇāpetvā ciraṭṭhitiṁ;",
  "anya-e0703n56:91_0": "Nijavaṁsassa icchanto, mahesitte’bhi secayi.",
  "anya-e0703n56:92_0": "31.",
  "anya-e0703n56:93_0": "Subhaddā ca sumittā ca, lokanāthavhayāpi ca;",
  "anya-e0703n56:94_0": "Ratanāvalī rūpavatī, itimā pañca dhītaro.",
  "anya-e0703n56:95_0": "32.",
  "anya-e0703n56:96_0": "Puttaṁ vikkamabāhuñca, sā labhī dhaññalakkhaṇaṁ;",
  "anya-e0703n56:97_0": "Sampattā sā pajavuddhiṁ, haranti rājino mataṁ.",
  "anya-e0703n56:98_0": "33.",
  "anya-e0703n56:99_0": "Itthāgāresu sesesu, vītā samakulaṅganā;",
  "anya-e0703n56:100_0": "Gabbho jātumahīpālaṁ, taṁ paṭicca na saṇṭhahi.",
  "anya-e0703n56:101_0": "34.",
  "anya-e0703n56:102_0": "Athekadivasaṁ rājā, amaccagaṇamajjhago;",
  "anya-e0703n56:103_0": "Pilokiyaṭhibhā sabbā, dhītaro paṭipāṭiyā.",
  "anya-e0703n56:104_0": "35.",
  "anya-e0703n56:105_0": "Dhītu navamavasesānaṁ, ṭhapetvā ratanāvaliṁ;",
  "anya-e0703n56:106_0": "Dhaññalakkhaṇasampanna-puttassuppattisucakaṁ.",
  "anya-e0703n56:107_0": "36.",
  "anya-e0703n56:108_0": "Lakkhaṇaṁ lakkhaṇaññū so, apassaṁ pemacegavā;",
  "anya-e0703n56:109_0": "Ratanāvalimāhūya, tassā muddhani cumbiya.",
  "anya-e0703n56:110_0": "37.",
  "anya-e0703n56:111_0": "Tejoguṇehi cāgehi, dhiyā sūrattanena ca;",
  "anya-e0703n56:112_0": "Bhūte ca bhāvino ceva, sabbe bhūpe’tisāyino.",
  "anya-e0703n56:113_0": "38.",
  "anya-e0703n56:114_0": "Niccaṁ laṅkaṁ nirāsaṅka-mekacchattakameva ca;",
  "anya-e0703n56:115_0": "Pavidhātuṁ samatthassa, sammāsāsanatāyino.",
  "anya-e0703n56:116_0": "39.",
  "anya-e0703n56:117_0": "Sobhanānekavattassa, imissā kucchihessati;",
  "anya-e0703n56:118_0": "Puttassuppattiṭhānanti, muduto so samabravi.",
  "anya-e0703n56:119_0": "40.",
  "anya-e0703n56:120_0": "Yāvantassāpikhocoḷa-mahīpālassa nekaso;",
  "anya-e0703n56:121_0": "Kulābhimānī rājā so, adatvāna kaṇīyasiṁ.",
  "anya-e0703n56:122_0": "41.",
  "anya-e0703n56:123_0": "Āṇāpetvā paṇḍurājaṁ, visuddhatvayasambhavaṁ;",
  "anya-e0703n56:124_0": "Anujaṁ rājiniṁ vassa, mittavhayamadāsiso.",
  "anya-e0703n56:125_0": "42.",
  "anya-e0703n56:126_0": "Sāmāṇabharaṇaṁ kitti, sirī meghābhidhānakaṁ;",
  "anya-e0703n56:127_0": "Sirivallabhanāmañca, janesi tanaye tayo.",
  "anya-e0703n56:128_0": "43.",
  "anya-e0703n56:129_0": "Subhadda vīrabāhussa, sumittaṁ jayabāhuno;",
  "anya-e0703n56:130_0": "Mahatā parihārena, pādāsi dharaṇī pati.",
  "anya-e0703n56:131_0": "44.",
  "anya-e0703n56:132_0": "Adāsi māṇābharaṇe, dhītaraṁ ratanāvaliṁ;",
  "anya-e0703n56:133_0": "Lokanāthavhayaṁ kitti sirimeghassa’dāsiso.",
  "anya-e0703n56:134_0": "45.",
  "anya-e0703n56:135_0": "Rūpatyabhidhānāya, dhītuyo paratāyahi;",
  "anya-e0703n56:136_0": "Sarīrivallabhasādā, sugalavha kumārikaṁ.",
  "anya-e0703n56:137_0": "46.",
  "anya-e0703n56:138_0": "Madhukaṇṇavabhīmarāja, balakkāra sanāmake;",
  "anya-e0703n56:139_0": "Mahesī bandhaverāja-putte sīhapurāgate.",
  "anya-e0703n56:140_0": "47.",
  "anya-e0703n56:141_0": "Passitvāna pahīpālo, tadā sañjātapītiko;",
  "anya-e0703n56:142_0": "Tesaṁ pādāsi paccekaṁ, vuttiṁ so anurūpakaṁ.",
  "anya-e0703n56:143_0": "48.",
  "anya-e0703n56:144_0": "Te sabbe laddhasakkāra sammānādharaṇīpatiṁ;",
  "anya-e0703n56:145_0": "Ārādhayantā sasataṁ, nivasiṁsu yathāruciṁ.",
  "anya-e0703n56:146_0": "49.",
  "anya-e0703n56:147_0": "Etesaṁ rājaputtānaṁ, sundarivhaṁ kaṇiṭṭhakaṁ;",
  "anya-e0703n56:148_0": "Adā vikkamabāhussa, nijavaṁsaṭhitaṭṭhiko.",
  "anya-e0703n56:149_0": "50.",
  "anya-e0703n56:150_0": "Bhiyyo vikkamabāhussa, tato līlāvatiṁ satiṁ;",
  "anya-e0703n56:151_0": "Saha bhogena pādāsi, tadā bandhu hiterato.",
  "anya-e0703n56:152_0": "51.",
  "anya-e0703n56:153_0": "Vidhāya evaṁ sajane janindo;",
  "anya-e0703n56:154_0": "Nissesato bhogasamappito;",
  "anya-e0703n56:155_0": "Dayāparo ñātijanātamatthaṁ;",
  "anya-e0703n56:156_0": "Samācarī nītipathānurūpaṁ.",
  "anya-e0703n56:157_0": "Sujanappasādasaṁvegatthāya kate mahāvaṁse",
  "anya-e0703n56:158_0": "Saṁgahakaraṇo nāma",
  "anya-e0703n56:159_0": "Sattapaññāsatimo paricchedo"
}