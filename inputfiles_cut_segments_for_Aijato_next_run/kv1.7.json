{
  "kv1.7:0.1_0": "Kathāvatthu",
  "kv1.7:0.2_0": "Mahāpaṇṇāsaka",
  "kv1.7:0.3_0": "Paṭhamavagga",
  "kv1.7:0.4_0": "Atītakkhandhādikathā",
  "kv1.7:1.0_0": "Nasuttasādhana",
  "kv1.7:1.1_0": "Atītaṁ khandhāti?",
  "kv1.7:1.2_0": "Āmantā.",
  "kv1.7:1.3_0": "Atītaṁ atthīti?",
  "kv1.7:1.4_0": "Na hevaṁ vattabbe …pe…",
  "kv1.7:1.5_0": "atītaṁ āyatananti?",
  "kv1.7:1.6_0": "Āmantā.",
  "kv1.7:1.7_0": "Atītaṁ atthīti?",
  "kv1.7:1.8_0": "Na hevaṁ vattabbe …pe…",
  "kv1.7:1.9_0": "atītaṁ dhātūti?",
  "kv1.7:1.10_0": "Āmantā.",
  "kv1.7:1.11_0": "Atītaṁ atthīti?",
  "kv1.7:1.12_0": "Na hevaṁ vattabbe …pe…",
  "kv1.7:1.13_0": "atītaṁ khandhā dhātu āyatananti?",
  "kv1.7:1.14_0": "Āmantā.",
  "kv1.7:1.15_0": "Atītaṁ atthīti?",
  "kv1.7:1.16_0": "Na hevaṁ vattabbe …pe….",
  "kv1.7:2.1_0": "Anāgataṁ khandhāti?",
  "kv1.7:2.2_0": "Āmantā.",
  "kv1.7:2.3_0": "Anāgataṁ atthīti?",
  "kv1.7:2.4_0": "Na hevaṁ vattabbe …pe…",
  "kv1.7:2.5_0": "anāgataṁ āyatananti?",
  "kv1.7:2.6_0": "Āmantā.",
  "kv1.7:2.7_0": "Anāgataṁ atthīti?",
  "kv1.7:2.8_0": "Na hevaṁ vattabbe …pe…",
  "kv1.7:2.9_0": "anāgataṁ dhātūti?",
  "kv1.7:2.10_0": "Āmantā.",
  "kv1.7:2.11_0": "Anāgataṁ atthīti?",
  "kv1.7:2.12_0": "Na hevaṁ vattabbe …pe…",
  "kv1.7:2.13_0": "anāgataṁ khandhā dhātu āyatananti?",
  "kv1.7:2.14_0": "Āmantā.",
  "kv1.7:2.15_0": "Anāgataṁ atthīti?",
  "kv1.7:2.16_0": "Na hevaṁ vattabbe …pe….",
  "kv1.7:3.1_0": "Paccuppannaṁ khandhā paccuppannaṁ atthīti?",
  "kv1.7:3.2_0": "Āmantā.",
  "kv1.7:3.3_0": "Atītaṁ khandhā atītaṁ atthīti?",
  "kv1.7:3.4_0": "Na hevaṁ vattabbe …pe…",
  "kv1.7:3.5_0": "paccuppannaṁ āyatanaṁ paccuppannaṁ atthīti?",
  "kv1.7:3.6_0": "Āmantā.",
  "kv1.7:3.7_0": "Atītaṁ āyatanaṁ atītaṁ atthīti?",
  "kv1.7:3.8_0": "Na hevaṁ vattabbe …pe…",
  "kv1.7:3.9_0": "paccuppannaṁ dhātu paccuppannaṁ atthīti?",
  "kv1.7:3.10_0": "Āmantā.",
  "kv1.7:3.11_0": "Atītaṁ dhātu atītaṁ atthīti?",
  "kv1.7:3.12_0": "Na hevaṁ vattabbe …pe…",
  "kv1.7:3.13_0": "paccuppannaṁ khandhā dhātu āyatanaṁ paccuppannaṁ atthīti?",
  "kv1.7:3.14_0": "Āmantā.",
  "kv1.7:3.15_0": "Atītaṁ khandhā dhātu āyatanaṁ atītaṁ atthīti?",
  "kv1.7:3.16_0": "Na hevaṁ vattabbe …pe….",
  "kv1.7:4.1_0": "Paccuppannaṁ khandhā paccuppannaṁ atthīti?",
  "kv1.7:4.2_0": "Āmantā.",
  "kv1.7:4.3_0": "Anāgataṁ khandhā anāgataṁ atthīti?",
  "kv1.7:4.4_0": "Na hevaṁ vattabbe …pe…",
  "kv1.7:4.5_0": "paccuppannaṁ āyatanaṁ paccuppannaṁ atthīti?",
  "kv1.7:4.6_0": "Āmantā.",
  "kv1.7:4.7_0": "Anāgataṁ āyatanaṁ anāgataṁ atthīti?",
  "kv1.7:4.8_0": "Na hevaṁ vattabbe …pe…",
  "kv1.7:4.9_0": "paccuppannaṁ dhātu paccuppannaṁ atthīti?",
  "kv1.7:4.10_0": "Āmantā.",
  "kv1.7:4.11_0": "Anāgataṁ dhātu anāgataṁ atthīti?",
  "kv1.7:4.12_0": "Na hevaṁ vattabbe …pe…",
  "kv1.7:4.13_0": "paccuppannaṁ khandhā dhātu āyatanaṁ paccuppannaṁ atthīti?",
  "kv1.7:4.14_0": "Āmantā.",
  "kv1.7:4.15_0": "Anāgataṁ khandhā dhātu āyatanaṁ anāgataṁ atthīti?",
  "kv1.7:4.16_0": "Na hevaṁ vattabbe …pe….",
  "kv1.7:5.1_0": "Atītaṁ khandhā atītaṁ natthīti?",
  "kv1.7:5.2_0": "Āmantā.",
  "kv1.7:5.3_0": "Paccuppannaṁ khandhā paccuppannaṁ natthīti?",
  "kv1.7:5.4_0": "Na hevaṁ vattabbe …pe…",
  "kv1.7:5.5_0": "atītaṁ āyatanaṁ atītaṁ natthīti?",
  "kv1.7:5.6_0": "Āmantā.",
  "kv1.7:5.7_0": "Paccuppannaṁ āyatanaṁ paccuppannaṁ natthīti?",
  "kv1.7:5.8_0": "Na hevaṁ vattabbe …pe…",
  "kv1.7:5.9_0": "atītaṁ dhātu atītaṁ natthīti?",
  "kv1.7:5.10_0": "Āmantā.",
  "kv1.7:5.11_0": "Paccuppannaṁ dhātu paccuppannaṁ natthīti?",
  "kv1.7:5.12_0": "Na hevaṁ vattabbe …pe…",
  "kv1.7:5.13_0": "atītaṁ khandhā dhātu āyatanaṁ atītaṁ natthīti?",
  "kv1.7:5.14_0": "Āmantā.",
  "kv1.7:5.15_0": "Paccuppannaṁ khandhā dhātu āyatanaṁ paccuppannaṁ natthīti?",
  "kv1.7:5.16_0": "Na hevaṁ vattabbe …pe….",
  "kv1.7:6.1_0": "Anāgataṁ khandhā anāgataṁ natthīti?",
  "kv1.7:6.2_0": "Āmantā.",
  "kv1.7:6.3_0": "Paccuppannaṁ khandhā paccuppannaṁ natthīti?",
  "kv1.7:6.4_0": "Na hevaṁ vattabbe …pe…",
  "kv1.7:6.5_0": "anāgataṁ āyatanaṁ …pe…",
  "kv1.7:6.6_0": "anāgataṁ dhātu …pe…",
  "kv1.7:6.7_0": "anāgataṁ khandhā dhātu āyatanaṁ anāgataṁ natthīti?",
  "kv1.7:6.8_0": "Āmantā.",
  "kv1.7:6.9_0": "Paccuppannaṁ khandhā dhātu āyatanaṁ paccuppannaṁ natthīti?",
  "kv1.7:6.10_0": "Na hevaṁ vattabbe …pe….",
  "kv1.7:7.1_0": "Atītaṁ rūpaṁ khandhoti?",
  "kv1.7:7.2_0": "Āmantā.",
  "kv1.7:7.3_0": "Atītaṁ rūpaṁ atthīti?",
  "kv1.7:7.4_0": "Na hevaṁ vattabbe …pe…",
  "kv1.7:7.5_0": "atītaṁ rūpaṁ āyatananti?",
  "kv1.7:7.6_0": "Āmantā.",
  "kv1.7:7.7_0": "Atītaṁ rūpaṁ atthīti?",
  "kv1.7:7.8_0": "Na hevaṁ vattabbe …pe…",
  "kv1.7:7.9_0": "atītaṁ rūpaṁ dhātūti?",
  "kv1.7:7.10_0": "Āmantā.",
  "kv1.7:7.11_0": "Atītaṁ rūpaṁ atthīti?",
  "kv1.7:7.12_0": "Na hevaṁ vattabbe …pe…",
  "kv1.7:7.13_0": "atītaṁ rūpaṁ khandhā dhātu āyatananti?",
  "kv1.7:7.14_0": "Āmantā.",
  "kv1.7:7.15_0": "Atītaṁ rūpaṁ atthīti?",
  "kv1.7:7.16_0": "Na hevaṁ vattabbe …pe….",
  "kv1.7:8.1_0": "Anāgataṁ rūpaṁ khandhoti?",
  "kv1.7:8.2_0": "Āmantā.",
  "kv1.7:8.3_0": "Anāgataṁ rūpaṁ atthīti?",
  "kv1.7:8.4_0": "Na hevaṁ vattabbe …pe…",
  "kv1.7:8.5_0": "anāgataṁ rūpaṁ āyatanaṁ …pe…",
  "kv1.7:8.6_0": "anāgataṁ rūpaṁ dhātu …pe…",
  "kv1.7:8.7_0": "anāgataṁ rūpaṁ khandhā dhātu āyatananti?",
  "kv1.7:8.8_0": "Āmantā.",
  "kv1.7:8.9_0": "Anāgataṁ rūpaṁ atthīti?",
  "kv1.7:8.10_0": "Na hevaṁ vattabbe …pe….",
  "kv1.7:9.1_0": "Paccuppannaṁ rūpaṁ khandho paccuppannaṁ rūpaṁ atthīti?",
  "kv1.7:9.2_0": "Āmantā.",
  "kv1.7:9.3_0": "Atītaṁ rūpaṁ khandho atītaṁ rūpaṁ atthīti?",
  "kv1.7:9.4_0": "Na hevaṁ vattabbe …pe…",
  "kv1.7:9.5_0": "paccuppannaṁ rūpaṁ āyatanaṁ …pe…",
  "kv1.7:9.6_0": "paccuppannaṁ rūpaṁ dhātu …pe…",
  "kv1.7:9.7_0": "paccuppannaṁ rūpaṁ khandhā dhātu āyatanaṁ paccuppannaṁ rūpaṁ atthīti?",
  "kv1.7:9.8_0": "Āmantā.",
  "kv1.7:9.9_0": "Atītaṁ rūpaṁ khandhā dhātu āyatanaṁ atītaṁ rūpaṁ atthīti?",
  "kv1.7:9.10_0": "Na hevaṁ vattabbe …pe….",
  "kv1.7:10.1_0": "Paccuppannaṁ rūpaṁ khandho paccuppannaṁ rūpaṁ atthīti?",
  "kv1.7:10.2_0": "Āmantā.",
  "kv1.7:10.3_0": "Anāgataṁ rūpaṁ khandho anāgataṁ rūpaṁ atthīti?",
  "kv1.7:10.4_0": "Na hevaṁ vattabbe …pe…",
  "kv1.7:10.5_0": "paccuppannaṁ rūpaṁ āyatanaṁ …pe…",
  "kv1.7:10.6_0": "paccuppannaṁ rūpaṁ dhātu …pe…",
  "kv1.7:10.7_0": "paccuppannaṁ rūpaṁ khandhā dhātu āyatanaṁ paccuppannaṁ rūpaṁ atthīti?",
  "kv1.7:10.8_0": "Āmantā.",
  "kv1.7:10.9_0": "Anāgataṁ rūpaṁ khandhā dhātu āyatanaṁ anāgataṁ rūpaṁ atthīti?",
  "kv1.7:10.10_0": "Na hevaṁ vattabbe …pe….",
  "kv1.7:11.1_0": "Atītaṁ rūpaṁ khandho atītaṁ rūpaṁ natthīti?",
  "kv1.7:11.2_0": "Āmantā.",
  "kv1.7:11.3_0": "Paccuppannaṁ rūpaṁ khandho paccuppannaṁ rūpaṁ natthīti?",
  "kv1.7:11.4_0": "Na hevaṁ vattabbe …pe…",
  "kv1.7:11.5_0": "atītaṁ rūpaṁ āyatanaṁ …pe…",
  "kv1.7:11.6_0": "atītaṁ rūpaṁ dhātu …pe…",
  "kv1.7:11.7_0": "atītaṁ rūpaṁ khandhā dhātu āyatanaṁ atītaṁ rūpaṁ natthīti?",
  "kv1.7:11.8_0": "Āmantā.",
  "kv1.7:11.9_0": "Paccuppannaṁ rūpaṁ khandhā dhātu āyatanaṁ paccuppannaṁ rūpaṁ natthīti?",
  "kv1.7:11.10_0": "Na hevaṁ vattabbe …pe….",
  "kv1.7:12.1_0": "Anāgataṁ rūpaṁ khandho anāgataṁ rūpaṁ natthīti?",
  "kv1.7:12.2_0": "Āmantā.",
  "kv1.7:12.3_0": "Paccuppannaṁ rūpaṁ khandho paccuppannaṁ rūpaṁ natthīti?",
  "kv1.7:12.4_0": "Na hevaṁ vattabbe …pe…",
  "kv1.7:12.5_0": "anāgataṁ rūpaṁ āyatanaṁ …pe…",
  "kv1.7:12.6_0": "anāgataṁ rūpaṁ dhātu …pe…",
  "kv1.7:12.7_0": "anāgataṁ rūpaṁ khandhā dhātu āyatanaṁ anāgataṁ rūpaṁ natthīti?",
  "kv1.7:12.8_0": "Āmantā.",
  "kv1.7:12.9_0": "Paccuppannaṁ rūpaṁ khandhā dhātu āyatanaṁ paccuppannaṁ rūpaṁ natthīti?",
  "kv1.7:12.10_0": "Na hevaṁ vattabbe …pe….",
  "kv1.7:13.1_0": "Atītā vedanā …",
  "kv1.7:13.2_0": "atītā saññā …",
  "kv1.7:13.3_0": "atītā saṅkhārā …",
  "kv1.7:13.4_0": "atītaṁ viññāṇaṁ khandhoti?",
  "kv1.7:13.5_0": "Āmantā.",
  "kv1.7:13.6_0": "Atītaṁ viññāṇaṁ atthīti?",
  "kv1.7:13.7_0": "Na hevaṁ vattabbe …pe…",
  "kv1.7:13.8_0": "atītaṁ viññāṇaṁ āyatanaṁ …pe…",
  "kv1.7:13.9_0": "atītaṁ viññāṇaṁ dhātu …pe…",
  "kv1.7:13.10_0": "atītaṁ viññāṇaṁ khandhā dhātu āyatananti?",
  "kv1.7:13.11_0": "Āmantā.",
  "kv1.7:13.12_0": "Atītaṁ viññāṇaṁ atthīti?",
  "kv1.7:13.13_0": "Na hevaṁ vattabbe …pe….",
  "kv1.7:14.1_0": "Anāgataṁ viññāṇaṁ khandhoti?",
  "kv1.7:14.2_0": "Āmantā.",
  "kv1.7:14.3_0": "Anāgataṁ viññāṇaṁ atthīti?",
  "kv1.7:14.4_0": "Na hevaṁ vattabbe …pe…",
  "kv1.7:14.5_0": "anāgataṁ viññāṇaṁ āyatanaṁ …pe…",
  "kv1.7:14.6_0": "anāgataṁ viññāṇaṁ dhātu …pe…",
  "kv1.7:14.7_0": "anāgataṁ viññāṇaṁ khandhā dhātu āyatananti?",
  "kv1.7:14.8_0": "Āmantā.",
  "kv1.7:14.9_0": "Anāgataṁ viññāṇaṁ atthīti?",
  "kv1.7:14.10_0": "Na hevaṁ vattabbe …pe….",
  "kv1.7:15.1_0": "Paccuppannaṁ viññāṇaṁ khandho paccuppannaṁ viññāṇaṁ atthīti?",
  "kv1.7:15.2_0": "Āmantā.",
  "kv1.7:15.3_0": "Atītaṁ viññāṇaṁ khandho atītaṁ viññāṇaṁ atthīti?",
  "kv1.7:15.4_0": "Na hevaṁ vattabbe …pe…",
  "kv1.7:15.5_0": "paccuppannaṁ viññāṇaṁ āyatanaṁ …pe…",
  "kv1.7:15.6_0": "paccuppannaṁ viññāṇaṁ dhātu …pe…",
  "kv1.7:15.7_0": "paccuppannaṁ viññāṇaṁ khandhā dhātu āyatanaṁ paccuppannaṁ viññāṇaṁ atthīti?",
  "kv1.7:15.8_0": "Āmantā.",
  "kv1.7:15.9_0": "Atītaṁ viññāṇaṁ khandhā dhātu āyatanaṁ atītaṁ viññāṇaṁ atthīti?",
  "kv1.7:15.10_0": "Na hevaṁ vattabbe …pe….",
  "kv1.7:16.1_0": "Paccuppannaṁ viññāṇaṁ khandho paccuppannaṁ viññāṇaṁ atthīti?",
  "kv1.7:16.2_0": "Āmantā.",
  "kv1.7:16.3_0": "Anāgataṁ viññāṇaṁ khandho anāgataṁ viññāṇaṁ atthīti?",
  "kv1.7:16.4_0": "Na hevaṁ vattabbe …pe…",
  "kv1.7:16.5_0": "paccuppannaṁ viññāṇaṁ āyatanaṁ …pe…",
  "kv1.7:16.6_0": "paccuppannaṁ viññāṇaṁ dhātu …pe…",
  "kv1.7:16.7_0": "paccuppannaṁ viññāṇaṁ khandhā dhātu āyatanaṁ paccuppannaṁ viññāṇaṁ atthīti?",
  "kv1.7:16.8_0": "Āmantā.",
  "kv1.7:16.9_0": "Anāgataṁ viññāṇaṁ khandhā dhātu āyatanaṁ anāgataṁ viññāṇaṁ atthīti?",
  "kv1.7:16.10_0": "Na hevaṁ vattabbe …pe….",
  "kv1.7:17.1_0": "Atītaṁ viññāṇaṁ khandho atītaṁ viññāṇaṁ natthīti?",
  "kv1.7:17.2_0": "Āmantā.",
  "kv1.7:17.3_0": "Paccuppannaṁ viññāṇaṁ khandho paccuppannaṁ viññāṇaṁ natthīti?",
  "kv1.7:17.4_0": "Na hevaṁ vattabbe …pe…",
  "kv1.7:17.5_0": "atītaṁ viññāṇaṁ āyatanaṁ …pe…",
  "kv1.7:17.6_0": "atītaṁ viññāṇaṁ dhātu …pe…",
  "kv1.7:17.7_0": "atītaṁ viññāṇaṁ khandhā dhātu āyatanaṁ atītaṁ viññāṇaṁ natthīti?",
  "kv1.7:17.8_0": "Āmantā.",
  "kv1.7:17.9_0": "Paccuppannaṁ viññāṇaṁ khandhā dhātu āyatanaṁ paccuppannaṁ viññāṇaṁ natthīti?",
  "kv1.7:17.10_0": "Na hevaṁ vattabbe …pe…",
  "kv1.7:17.11_0": "anāgataṁ viññāṇaṁ khandho anāgataṁ viññāṇaṁ natthīti?",
  "kv1.7:17.12_0": "Āmantā.",
  "kv1.7:17.13_0": "Paccuppannaṁ viññāṇaṁ khandho paccuppannaṁ viññāṇaṁ natthīti?",
  "kv1.7:17.14_0": "Na hevaṁ vattabbe …pe…",
  "kv1.7:17.15_0": "anāgataṁ viññāṇaṁ āyatanaṁ …pe…",
  "kv1.7:17.16_0": "anāgataṁ viññāṇaṁ dhātu …pe…",
  "kv1.7:17.17_0": "anāgataṁ viññāṇaṁ khandhā dhātu āyatanaṁ anāgataṁ viññāṇaṁ natthīti?",
  "kv1.7:17.18_0": "Āmantā.",
  "kv1.7:17.19_0": "Paccuppannaṁ viññāṇaṁ khandhā dhātu āyatanaṁ paccuppannaṁ viññāṇaṁ natthīti?",
  "kv1.7:17.20_0": "Na hevaṁ vattabbe …pe….",
  "kv1.7:18.0_0": "Suttasādhana",
  "kv1.7:18.1_0": "Na vattabbaṁ—",
  "kv1.7:18.2_0": "“atītānāgatā khandhā dhātu āyatanaṁ natthi cete”ti?",
  "kv1.7:18.3_0": "Āmantā.",
  "kv1.7:18.4_0": "Nanu vuttaṁ bhagavatā—",
  "kv1.7:18.5_0": "“tayome, bhikkhave, niruttipathā adhivacanapathā paññatti …pe… viññūhīti …pe…”.",
  "kv1.7:18.6_0": "Attheva suttantoti?",
  "kv1.7:18.7_0": "Āmantā.",
  "kv1.7:18.8_0": "Tena hi na vattabbaṁ—",
  "kv1.7:18.9_0": "“atītānāgatā khandhā dhātu āyatanaṁ natthi cete”ti.",
  "kv1.7:19.1_0": "Atītānāgatā khandhā dhātu āyatanaṁ natthi ceteti?",
  "kv1.7:19.2_0": "Āmantā.",
  "kv1.7:19.3_0": "Nanu vuttaṁ bhagavatā—",
  "kv1.7:19.4_0": "“yaṁ kiñci, bhikkhave, rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, ayaṁ vuccati rūpakkhandho.",
  "kv1.7:19.5_0": "Yā kāci vedanā …",
  "kv1.7:19.6_0": "yā kāci saññā …",
  "kv1.7:19.7_0": "ye keci saṅkhārā …",
  "kv1.7:19.8_0": "yaṁ kiñci viññāṇaṁ atītānāgatapaccuppannaṁ …pe…",
  "kv1.7:19.9_0": "ayaṁ vuccati viññāṇakkhandho”ti.",
  "kv1.7:19.10_0": "Attheva suttantoti?",
  "kv1.7:19.11_0": "Āmantā.",
  "kv1.7:19.12_0": "Tena hi na vattabbaṁ—",
  "kv1.7:19.13_0": "“atītānāgatā khandhā dhātu āyatanaṁ natthi cete”ti.",
  "kv1.7:19.14_0": "Atītakkhandhādikathā niṭṭhitā."
}