{
  "tika-vin11t9:0_0": "Bhikkhunivibhaṅgo",
  "tika-vin11t9:1_0": "1964.",
  "tika-vin11t9:1_1": "Evaṁ bhikkhuvibhaṅgapāḷiyā, aṭṭhakathāya ca āgataṁ vinicchayasāraṁ nātisaṅkhepavitthāranayena dassetvā idāni tadanantarāya bhikkhunivibhaṅgapāḷiyā, tadaṭṭhakathāya ca āgatavinicchayasāraṁ dassetumārabhanto āha “bhikkhunīna”ntiādi.",
  "tika-vin11t9:1_2": "Tasmiṁ apīti ettha api-saddo vuttāpekkhāyaṁ.",
  "tika-vin11t9:1_3": "“Samāsenā”ti idaṁ ganthavasena saṅkhipanaṁ sandhāya vuttaṁ.",
  "tika-vin11t9:1_4": "“Kiñcimatta”nti idaṁ atthavasenāti veditabbaṁ."
}