{
  "kv16.9:0.1_0": "Kathāvatthu",
  "kv16.9:0.2_0": "Mahāpaṇṇāsaka",
  "kv16.9:0.3_0": "Soḷasamavagga",
  "kv16.9:0.4_0": "Rūpaṁrūpāvacarārūpāvacarantikathā",
  "kv16.9:1.1_0": "Atthi rūpaṁ rūpāvacaranti?",
  "kv16.9:1.2_0": "Āmantā.",
  "kv16.9:1.3_0": "Samāpattesiyaṁ upapattesiyaṁ diṭṭhadhammasukhavihāraṁ, samāpattesiyena cittena upapattesiyena cittena diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti?",
  "kv16.9:1.4_0": "Na hevaṁ vattabbe …pe…",
  "kv16.9:1.5_0": "nanu na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena na upapattesiyena cittena na diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti?",
  "kv16.9:1.6_0": "Āmantā.",
  "kv16.9:1.7_0": "Hañci na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena …pe…",
  "kv16.9:1.8_0": "ekārammaṇaṁ, no ca vata re vattabbe—",
  "kv16.9:1.9_0": "“atthi rūpaṁ rūpāvacaran”ti.",
  "kv16.9:2.1_0": "Atthi rūpaṁ arūpāvacaranti?",
  "kv16.9:2.2_0": "Āmantā.",
  "kv16.9:2.3_0": "Samāpattesiyaṁ upapattesiyaṁ diṭṭhadhammasukhavihāraṁ, samāpattesiyena cittena upapattesiyena cittena diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti?",
  "kv16.9:2.4_0": "Na hevaṁ vattabbe …pe…",
  "kv16.9:2.5_0": "nanu na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena …pe…",
  "kv16.9:2.6_0": "ekārammaṇanti?",
  "kv16.9:2.7_0": "Āmantā.",
  "kv16.9:2.8_0": "Hañci na samāpattesiyaṁ na upapattesiyaṁ …pe…",
  "kv16.9:2.9_0": "ekavatthukaṁ ekārammaṇaṁ, no ca vata re vattabbe—",
  "kv16.9:2.10_0": "“atthi rūpaṁ arūpāvacaran”ti.",
  "kv16.9:3.1_0": "Na vattabbaṁ—",
  "kv16.9:3.2_0": "“atthi rūpaṁ rūpāvacaraṁ, atthi rūpaṁ arūpāvacaran”ti?",
  "kv16.9:3.3_0": "Āmantā.",
  "kv16.9:3.4_0": "Nanu kāmāvacarakammassa katattā rūpaṁ kāmāvacaranti?",
  "kv16.9:3.5_0": "Āmantā.",
  "kv16.9:3.6_0": "Hañci kāmāvacarakammassa katattā rūpaṁ kāmāvacaraṁ, tena vata re vattabbe—",
  "kv16.9:3.7_0": "“rūpāvacarakammassa katattā rūpaṁ rūpāvacaraṁ, arūpāvacarakammassa katattā rūpaṁ arūpāvacaran”ti.",
  "kv16.9:3.8_0": "Rūpaṁ rūpāvacarārūpāvacarantikathā niṭṭhitā."
}