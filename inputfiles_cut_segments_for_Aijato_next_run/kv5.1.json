{
  "kv5.1:0.1_0": "Kathāvatthu",
  "kv5.1:0.2_0": "Mahāpaṇṇāsaka",
  "kv5.1:0.3_0": "Pañcamavagga",
  "kv5.1:0.4_0": "Vimuttikathā",
  "kv5.1:1.1_0": "Vimuttiñāṇaṁ vimuttanti?",
  "kv5.1:1.2_0": "Āmantā.",
  "kv5.1:1.3_0": "Yaṁ kiñci vimuttiñāṇaṁ sabbaṁ taṁ vimuttanti?",
  "kv5.1:1.4_0": "Na hevaṁ vattabbe …pe….",
  "kv5.1:1.5_0": "Vimuttiñāṇaṁ vimuttanti?",
  "kv5.1:1.6_0": "Āmantā.",
  "kv5.1:1.7_0": "Paccavekkhaṇañāṇaṁ vimuttanti?",
  "kv5.1:1.8_0": "Na hevaṁ vattabbe …pe….",
  "kv5.1:2.1_0": "Vimuttiñāṇaṁ vimuttanti?",
  "kv5.1:2.2_0": "Āmantā.",
  "kv5.1:2.3_0": "Gotrabhuno puggalassa vimuttiñāṇaṁ vimuttanti?",
  "kv5.1:2.4_0": "Na hevaṁ vattabbe …pe…",
  "kv5.1:2.5_0": "sotāpattiphalasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:2.6_0": "Āmantā.",
  "kv5.1:2.7_0": "Sotāpannassa ñāṇaṁ, sotāpattiphalaṁ pattassa paṭiladdhassa adhigatassa sacchikatassa ñāṇanti?",
  "kv5.1:2.8_0": "Na hevaṁ vattabbe …pe…",
  "kv5.1:2.9_0": "sakadāgāmiphalasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:2.10_0": "Āmantā.",
  "kv5.1:2.11_0": "Sakadāgāmissa ñāṇaṁ, sakadāgāmiphalaṁ pattassa paṭiladdhassa adhigatassa sacchikatassa ñāṇanti?",
  "kv5.1:2.12_0": "Na hevaṁ vattabbe …pe…",
  "kv5.1:2.13_0": "anāgāmiphalasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:2.14_0": "Āmantā.",
  "kv5.1:2.15_0": "Anāgāmissa ñāṇaṁ, anāgāmiphalaṁ pattassa paṭiladdhassa adhigatassa sacchikatassa ñāṇanti?",
  "kv5.1:2.16_0": "Na hevaṁ vattabbe …pe…",
  "kv5.1:2.17_0": "arahattasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:2.18_0": "Āmantā.",
  "kv5.1:2.19_0": "Arahato ñāṇaṁ, arahattaṁ pattassa paṭiladdhassa adhigatassa sacchikatassa ñāṇanti?",
  "kv5.1:2.20_0": "Na hevaṁ vattabbe …pe….",
  "kv5.1:3.1_0": "Sotāpattiphalasamaṅgissa puggalassa vimuttiñāṇaṁ vimuttanti?",
  "kv5.1:3.2_0": "Āmantā.",
  "kv5.1:3.3_0": "Sotāpattiphalasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:3.4_0": "Na hevaṁ vattabbe …pe…",
  "kv5.1:3.5_0": "sakadāgāmiphalasamaṅgissa puggalassa vimuttiñāṇaṁ vimuttanti?",
  "kv5.1:3.6_0": "Āmantā.",
  "kv5.1:3.7_0": "Sakadāgāmiphalasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:3.8_0": "Na hevaṁ vattabbe …pe…",
  "kv5.1:3.9_0": "anāgāmiphalasamaṅgissa puggalassa vimuttiñāṇaṁ vimuttanti?",
  "kv5.1:3.10_0": "Āmantā.",
  "kv5.1:3.11_0": "Anāgāmiphalasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:3.12_0": "Na hevaṁ vattabbe …pe…",
  "kv5.1:3.13_0": "arahattaphalasamaṅgissa puggalassa vimuttiñāṇaṁ vimuttanti?",
  "kv5.1:3.14_0": "Āmantā.",
  "kv5.1:3.15_0": "Arahattasacchikiriyāya paṭipannassa puggalassa vimuttiñāṇaṁ vimuttanti?",
  "kv5.1:3.16_0": "Na hevaṁ vattabbe …pe….",
  "kv5.1:4.1_0": "Sotāpattiphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.2_0": "Āmantā.",
  "kv5.1:4.3_0": "Sotāpattiphalasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.4_0": "Na hevaṁ vattabbe …pe…",
  "kv5.1:4.5_0": "sakadāgāmiphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.6_0": "Āmantā.",
  "kv5.1:4.7_0": "Sakadāgāmiphalasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.8_0": "Na hevaṁ vattabbe …pe…",
  "kv5.1:4.9_0": "anāgāmiphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.10_0": "Āmantā.",
  "kv5.1:4.11_0": "Anāgāmiphalasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.12_0": "Na hevaṁ vattabbe …pe…",
  "kv5.1:4.13_0": "arahattaphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.14_0": "Āmantā.",
  "kv5.1:4.15_0": "Arahattasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti?",
  "kv5.1:4.16_0": "Na hevaṁ vattabbe …pe….",
  "kv5.1:4.17_0": "Vimuttikathā niṭṭhitā."
}