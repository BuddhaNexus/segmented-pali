{
  "kv2.7:0.1_0": "Kathāvatthu",
  "kv2.7:0.2_0": "Mahāpaṇṇāsaka",
  "kv2.7:0.3_0": "Dutiyavagga",
  "kv2.7:0.4_0": "Cittaṭṭhitikathā",
  "kv2.7:1.1_0": "Ekaṁ cittaṁ divasaṁ tiṭṭhatīti?",
  "kv2.7:1.2_0": "Āmantā.",
  "kv2.7:1.3_0": "Upaḍḍhadivaso uppādakkhaṇo, upaḍḍhadivaso vayakkhaṇoti?",
  "kv2.7:1.4_0": "Na hevaṁ vattabbe.",
  "kv2.7:2.1_0": "Ekaṁ cittaṁ dve divase tiṭṭhatīti?",
  "kv2.7:2.2_0": "Āmantā.",
  "kv2.7:2.3_0": "Divaso uppādakkhaṇo, divaso vayakkhaṇoti?",
  "kv2.7:2.4_0": "Na hevaṁ vattabbe.",
  "kv2.7:3.1_0": "Ekaṁ cittaṁ cattāro divase tiṭṭhati …",
  "kv2.7:3.2_0": "aṭṭha divase tiṭṭhati …",
  "kv2.7:3.3_0": "dasa divase tiṭṭhati …",
  "kv2.7:3.4_0": "vīsati divase tiṭṭhati …",
  "kv2.7:3.5_0": "māsaṁ tiṭṭhati …",
  "kv2.7:3.6_0": "dve māse tiṭṭhati …",
  "kv2.7:3.7_0": "cattāro māse tiṭṭhati …",
  "kv2.7:3.8_0": "aṭṭha māse tiṭṭhati …",
  "kv2.7:3.9_0": "dasa māse tiṭṭhati …",
  "kv2.7:3.10_0": "saṁvaccharaṁ tiṭṭhati …",
  "kv2.7:3.11_0": "dve vassāni tiṭṭhati …",
  "kv2.7:3.12_0": "cattāri vassāni tiṭṭhati …",
  "kv2.7:3.13_0": "aṭṭha vassāni tiṭṭhati …",
  "kv2.7:3.14_0": "dasa vassāni tiṭṭhati …",
  "kv2.7:3.15_0": "vīsati vassāni tiṭṭhati …",
  "kv2.7:3.16_0": "tiṁsa vassāni tiṭṭhati …",
  "kv2.7:3.17_0": "cattārīsa vassāni tiṭṭhati …",
  "kv2.7:3.18_0": "paññāsa vassāni tiṭṭhati …",
  "kv2.7:3.19_0": "vassasataṁ tiṭṭhati …",
  "kv2.7:3.20_0": "dve vassasatāni tiṭṭhati …",
  "kv2.7:3.21_0": "cattāri vassasatāni tiṭṭhati …",
  "kv2.7:3.22_0": "pañca vassasatāni tiṭṭhati …",
  "kv2.7:3.23_0": "vassasahassaṁ tiṭṭhati …",
  "kv2.7:3.24_0": "dve vassasahassāni tiṭṭhati …",
  "kv2.7:3.25_0": "cattāri vassasahassāni tiṭṭhati …",
  "kv2.7:3.26_0": "aṭṭha vassasahassāni tiṭṭhati …",
  "kv2.7:3.27_0": "soḷasa vassasahassāni tiṭṭhati …",
  "kv2.7:3.28_0": "kappaṁ tiṭṭhati …",
  "kv2.7:3.29_0": "dve kappe tiṭṭhati …",
  "kv2.7:3.30_0": "cattāro kappe tiṭṭhati …",
  "kv2.7:3.31_0": "aṭṭha kappe tiṭṭhati …",
  "kv2.7:3.32_0": "soḷasa kappe tiṭṭhati …",
  "kv2.7:3.33_0": "bāttiṁsa kappe tiṭṭhati …",
  "kv2.7:3.34_0": "catusaṭṭhi kappe tiṭṭhati …",
  "kv2.7:3.35_0": "pañca kappasatāni tiṭṭhati …",
  "kv2.7:3.36_0": "kappasahassāni tiṭṭhati …",
  "kv2.7:3.37_0": "dve kappasahassāni tiṭṭhati …",
  "kv2.7:3.38_0": "cattāri kappasahassāni tiṭṭhati …",
  "kv2.7:3.39_0": "aṭṭha kappasahassāni tiṭṭhati …",
  "kv2.7:3.40_0": "soḷasa kappasahassāni tiṭṭhati …",
  "kv2.7:3.41_0": "vīsati kappasahassāni tiṭṭhati …",
  "kv2.7:3.42_0": "cattārīsa kappasahassāni tiṭṭhati …",
  "kv2.7:3.43_0": "saṭṭhi kappasahassāni tiṭṭhati …",
  "kv2.7:3.44_0": "caturāsīti kappasahassāni tiṭṭhatīti?",
  "kv2.7:3.45_0": "Āmantā.",
  "kv2.7:3.46_0": "Dvecattārīsa kappasahassāni uppādakkhaṇo, dvecattārīsa kappasahassāni vayakkhaṇoti?",
  "kv2.7:3.47_0": "Na hevaṁ vattabbe.",
  "kv2.7:4.1_0": "Ekaṁ cittaṁ divasaṁ tiṭṭhatīti?",
  "kv2.7:4.2_0": "Āmantā.",
  "kv2.7:4.3_0": "Atthaññe dhammā ekāhaṁ bahumpi uppajjitvā nirujjhantīti?",
  "kv2.7:4.4_0": "Āmantā.",
  "kv2.7:4.5_0": "Te dhammā cittena lahuparivattāti?",
  "kv2.7:4.6_0": "Na hevaṁ vattabbe.",
  "kv2.7:5.1_0": "Te dhammā cittena lahuparivattāti?",
  "kv2.7:5.2_0": "Āmantā.",
  "kv2.7:5.3_0": "Nanu vuttaṁ bhagavatā—",
  "kv2.7:5.4_0": "“nāhaṁ, bhikkhave, aññaṁ ekadhammampi samanupassāmi evaṁ lahuparivattaṁ yathayidaṁ cittaṁ.",
  "kv2.7:5.5_0": "Yāvañcidaṁ, bhikkhave, upamāpi na sukarā yāva lahuparivattaṁ cittan”ti.",
  "kv2.7:5.6_0": "Attheva suttantoti?",
  "kv2.7:5.7_0": "Āmantā.",
  "kv2.7:5.8_0": "Tena hi na vattabbaṁ—",
  "kv2.7:5.9_0": "“te dhammā cittena lahuparivattā”ti.",
  "kv2.7:6.1_0": "Te dhammā cittena lahuparivattāti?",
  "kv2.7:6.2_0": "Āmantā.",
  "kv2.7:6.3_0": "Nanu vuttaṁ bhagavatā—",
  "kv2.7:6.4_0": "“seyyathāpi, bhikkhave, makkaṭo araññe pavane caramāno sākhaṁ gaṇhati, taṁ muñcitvā aññaṁ gaṇhati, taṁ muñcitvā aññaṁ gaṇhati;",
  "kv2.7:6.5_0": "evameva kho, bhikkhave, yamidaṁ vuccati cittaṁ itipi mano itipi viññāṇaṁ itipi taṁ rattiyā ca divasassa ca aññadeva uppajjati aññaṁ nirujjhatī”ti.",
  "kv2.7:6.6_0": "Attheva suttantoti?",
  "kv2.7:6.7_0": "Āmantā.",
  "kv2.7:6.8_0": "Tena hi na vattabbaṁ—",
  "kv2.7:6.9_0": "“te dhammā cittena lahuparivattā”ti.",
  "kv2.7:7.1_0": "Ekaṁ cittaṁ divasaṁ tiṭṭhatīti?",
  "kv2.7:7.2_0": "Āmantā.",
  "kv2.7:7.3_0": "Cakkhuviññāṇaṁ divasaṁ tiṭṭhatīti?",
  "kv2.7:7.4_0": "Na hevaṁ vattabbe.",
  "kv2.7:7.5_0": "Sotaviññāṇaṁ …pe…",
  "kv2.7:7.6_0": "ghānaviññāṇaṁ …",
  "kv2.7:7.7_0": "jivhāviññāṇaṁ …",
  "kv2.7:7.8_0": "kāyaviññāṇaṁ …",
  "kv2.7:7.9_0": "akusalaṁ cittaṁ …",
  "kv2.7:7.10_0": "rāgasahagataṁ …",
  "kv2.7:7.11_0": "dosasahagataṁ …",
  "kv2.7:7.12_0": "mohasahagataṁ …",
  "kv2.7:7.13_0": "mānasahagataṁ …",
  "kv2.7:7.14_0": "diṭṭhisahagataṁ …",
  "kv2.7:7.15_0": "vicikicchāsahagataṁ …",
  "kv2.7:7.16_0": "thinasahagataṁ …",
  "kv2.7:7.17_0": "uddhaccasahagataṁ …",
  "kv2.7:7.18_0": "ahirikasahagataṁ …",
  "kv2.7:7.19_0": "anottappasahagataṁ cittaṁ divasaṁ tiṭṭhatīti?",
  "kv2.7:7.20_0": "Na hevaṁ vattabbe …pe….",
  "kv2.7:8.1_0": "Ekaṁ cittaṁ divasaṁ tiṭṭhatīti?",
  "kv2.7:8.2_0": "Āmantā.",
  "kv2.7:8.3_0": "Yeneva cittena cakkhunā rūpaṁ passati, teneva cittena sotena saddaṁ suṇāti …pe…",
  "kv2.7:8.4_0": "ghānena gandhaṁ ghāyati …",
  "kv2.7:8.5_0": "jivhāya rasaṁ sāyati …",
  "kv2.7:8.6_0": "kāyena phoṭṭhabbaṁ phusati …",
  "kv2.7:8.7_0": "manasā dhammaṁ vijānāti …pe…",
  "kv2.7:8.8_0": "yeneva cittena manasā dhammaṁ vijānāti, teneva cittena cakkhunā rūpaṁ passati …pe…",
  "kv2.7:8.9_0": "sotena saddaṁ suṇāti …",
  "kv2.7:8.10_0": "ghānena gandhaṁ ghāyati …",
  "kv2.7:8.11_0": "jivhāya rasaṁ sāyati …pe…",
  "kv2.7:8.12_0": "kāyena phoṭṭhabbaṁ phusatīti?",
  "kv2.7:8.13_0": "Na hevaṁ vattabbe …pe….",
  "kv2.7:9.1_0": "Ekaṁ cittaṁ divasaṁ tiṭṭhatīti?",
  "kv2.7:9.2_0": "Āmantā.",
  "kv2.7:9.3_0": "Yeneva cittena abhikkamati, teneva cittena paṭikkamati;",
  "kv2.7:9.4_0": "yeneva cittena paṭikkamati, teneva cittena abhikkamati;",
  "kv2.7:9.5_0": "yeneva cittena āloketi, teneva cittena viloketi;",
  "kv2.7:9.6_0": "yeneva cittena viloketi, teneva cittena āloketi;",
  "kv2.7:9.7_0": "yeneva cittena samiñjeti, teneva cittena pasāreti;",
  "kv2.7:9.8_0": "yeneva cittena pasāreti, teneva cittena samiñjetīti?",
  "kv2.7:9.9_0": "Na hevaṁ vattabbe …pe….",
  "kv2.7:10.1_0": "Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?",
  "kv2.7:10.2_0": "Āmantā.",
  "kv2.7:10.3_0": "Manussānaṁ ekaṁ cittaṁ yāvatāyukaṁ tiṭṭhatīti?",
  "kv2.7:10.4_0": "Na hevaṁ vattabbe.",
  "kv2.7:11.1_0": "Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?",
  "kv2.7:11.2_0": "Āmantā.",
  "kv2.7:11.3_0": "Cātumahārājikānaṁ devānaṁ …pe…",
  "kv2.7:11.4_0": "tāvatiṁsānaṁ devānaṁ …",
  "kv2.7:11.5_0": "yāmānaṁ devānaṁ …",
  "kv2.7:11.6_0": "tusitānaṁ devānaṁ …",
  "kv2.7:11.7_0": "nimmānaratīnaṁ devānaṁ …",
  "kv2.7:11.8_0": "paranimmitavasavattīnaṁ devānaṁ …",
  "kv2.7:11.9_0": "brahmapārisajjānaṁ devānaṁ …",
  "kv2.7:11.10_0": "brahmapurohitānaṁ devānaṁ …",
  "kv2.7:11.11_0": "mahābrahmānaṁ devānaṁ …",
  "kv2.7:11.12_0": "parittābhānaṁ devānaṁ …",
  "kv2.7:11.13_0": "appamāṇābhānaṁ devānaṁ …",
  "kv2.7:11.14_0": "ābhassarānaṁ devānaṁ …",
  "kv2.7:11.15_0": "parittasubhānaṁ devānaṁ …",
  "kv2.7:11.16_0": "appamāṇasubhānaṁ devānaṁ …",
  "kv2.7:11.17_0": "subhakiṇhānaṁ devānaṁ …",
  "kv2.7:11.18_0": "vehapphalānaṁ devānaṁ …",
  "kv2.7:11.19_0": "avihānaṁ devānaṁ …",
  "kv2.7:11.20_0": "atappānaṁ devānaṁ …",
  "kv2.7:11.21_0": "sudassānaṁ devānaṁ …",
  "kv2.7:11.22_0": "sudassīnaṁ devānaṁ …",
  "kv2.7:11.23_0": "akaniṭṭhānaṁ devānaṁ ekaṁ cittaṁ yāvatāyukaṁ tiṭṭhatīti?",
  "kv2.7:11.24_0": "Na hevaṁ vattabbe.",
  "kv2.7:12.1_0": "Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti?",
  "kv2.7:12.2_0": "Āmantā.",
  "kv2.7:12.3_0": "Manussānaṁ vassasataṁ āyuppamāṇaṁ, manussānaṁ ekaṁ cittaṁ vassasataṁ tiṭṭhatīti?",
  "kv2.7:12.4_0": "Na hevaṁ vattabbe.",
  "kv2.7:13.1_0": "Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti?",
  "kv2.7:13.2_0": "Āmantā.",
  "kv2.7:13.3_0": "Cātumahārājikānaṁ devānaṁ pañca vassasatāni āyuppamāṇaṁ, cātumahārājikānaṁ devānaṁ ekaṁ cittaṁ pañca vassasatāni tiṭṭhati …",
  "kv2.7:13.4_0": "vassasahassaṁ tiṭṭhati …",
  "kv2.7:13.5_0": "dve vassasahassāni tiṭṭhati …",
  "kv2.7:13.6_0": "cattāri vassasahassāni tiṭṭhati …",
  "kv2.7:13.7_0": "aṭṭha vassasahassāni tiṭṭhati …",
  "kv2.7:13.8_0": "soḷasa vassasahassāni tiṭṭhati …",
  "kv2.7:13.9_0": "kappassa tatiyabhāgaṁ tiṭṭhati …",
  "kv2.7:13.10_0": "upaḍḍhakappaṁ tiṭṭhati …",
  "kv2.7:13.11_0": "ekaṁ kappaṁ tiṭṭhati …",
  "kv2.7:13.12_0": "dve kappe tiṭṭhati …",
  "kv2.7:13.13_0": "cattāro kappe tiṭṭhati …",
  "kv2.7:13.14_0": "aṭṭha kappe tiṭṭhati …",
  "kv2.7:13.15_0": "soḷasa kappe tiṭṭhati …",
  "kv2.7:13.16_0": "bāttiṁsa kappe tiṭṭhati …",
  "kv2.7:13.17_0": "catusaṭṭhi kappe tiṭṭhati …",
  "kv2.7:13.18_0": "pañca kappasatāni tiṭṭhati …",
  "kv2.7:13.19_0": "kappasahassaṁ tiṭṭhati …",
  "kv2.7:13.20_0": "dve kappasahassāni tiṭṭhati …",
  "kv2.7:13.21_0": "cattāri kappasahassāni tiṭṭhati …",
  "kv2.7:13.22_0": "aṭṭha kappasahassāni tiṭṭhati …",
  "kv2.7:13.23_0": "akaniṭṭhānaṁ devānaṁ soḷasa kappasahassāni āyuppamāṇaṁ, akaniṭṭhānaṁ devānaṁ ekaṁ cittaṁ soḷasa kappasahassāni tiṭṭhatīti?",
  "kv2.7:13.24_0": "Na hevaṁ vattabbe.",
  "kv2.7:14.1_0": "Ākāsānañcāyatanūpagānaṁ devānaṁ cittaṁ muhuttaṁ muhuttaṁ uppajjati muhuttaṁ muhuttaṁ nirujjhatīti?",
  "kv2.7:14.2_0": "Āmantā.",
  "kv2.7:14.3_0": "Ākāsānañcāyatanūpagā devā muhuttaṁ muhuttaṁ cavanti muhuttaṁ muhuttaṁ uppajjantīti?",
  "kv2.7:14.4_0": "Na hevaṁ vattabbe.",
  "kv2.7:15.1_0": "Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti?",
  "kv2.7:15.2_0": "Āmantā.",
  "kv2.7:15.3_0": "Ākāsānañcāyatanūpagā devā yeneva cittena uppajjanti, teneva cittena cavantīti?",
  "kv2.7:15.4_0": "Na hevaṁ vattabbe …pe….",
  "kv2.7:15.5_0": "Cittaṭṭhitikathā niṭṭhitā."
}