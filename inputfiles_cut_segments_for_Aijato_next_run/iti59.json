{
  "iti59:0.1_0": "Itivuttaka 59",
  "iti59:0.2_0": "Tikanipāta",
  "iti59:0.3_0": "Paṭhamavagga",
  "iti59:0.4_0": "Māradheyyasutta",
  "iti59:1.1_0": "Vuttañhetaṁ bhagavatā vuttamarahatāti me sutaṁ:",
  "iti59:2.1_0": "“Tīhi, bhikkhave, dhammehi samannāgato bhikkhu atikkamma māradheyyaṁ ādiccova virocati.",
  "iti59:2.2_0": "Katamehi tīhi?",
  "iti59:2.3_0": "Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena samannāgato hoti, asekhena paññākkhandhena samannāgato hoti—",
  "iti59:2.4_0": "imehi kho, bhikkhave, tīhi dhammehi samannāgato bhikkhu atikkamma māradheyyaṁ ādiccova virocatī”ti.",
  "iti59:2.5_0": "Etamatthaṁ bhagavā avoca.",
  "iti59:2.6_0": "Tatthetaṁ iti vuccati:",
  "iti59:3.1_0": "“Sīlaṁ samādhi paññā ca,",
  "iti59:3.2_0": "yassa ete subhāvitā;",
  "iti59:3.3_0": "Atikkamma māradheyyaṁ,",
  "iti59:3.4_0": "ādiccova virocatī”ti.",
  "iti59:4.1_0": "Ayampi attho vutto bhagavatā, iti me sutanti.",
  "iti59:4.2_0": "Dasamaṁ.",
  "iti59:4.3_0": "Paṭhamo vaggo.",
  "iti59:5.0_0": "Tassuddānaṁ",
  "iti59:5.1_0": "Mūladhātu atha vedanā duve,",
  "iti59:5.2_0": "Esanā ca duve āsavā duve;",
  "iti59:5.3_0": "Taṇhāto ca atha māradheyyato,",
  "iti59:5.4_0": "Vaggamāhu paṭhamanti muttamanti."
}