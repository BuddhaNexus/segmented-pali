{
  "anya-e0905n2:0_0": "Nissaggipācittiya",
  "anya-e0905n2:1_0": "1. Cīvaravagga 1. paṭhamakathina sikkhāpucchā",
  "anya-e0905n2:2_0": "Pucchā –",
  "anya-e0905n2:2_1": "yaṁ tena āvuso bhagavatā…pe…",
  "anya-e0905n2:2_2": "sammāsambuddhena atirekacīvaraṁ dasāhaṁ atikkāmentassa nissaggiyaṁ pācittiyaṁ kattha paññattaṁ.",
  "anya-e0905n2:3_0": "Vissajjanā – vesāliyaṁ bhante paññattaṁ.",
  "anya-e0905n2:4_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:5_0": "Vissajjanā –",
  "anya-e0905n2:5_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū atirekacīvaraṁ dhāresuṁ, tasmiṁ bhante vatthusmiṁ paññattaṁ.",
  "anya-e0905n2:6_0": "1. Cīvaravagga 2. udosita sikkhāpucchā",
  "anya-e0905n2:7_0": "Pucchā –",
  "anya-e0905n2:7_1": "ekarattaṁ āvuso ticivarena vippavasantassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:8_0": "Vissajjanā – sāvatthiyaṁ bhante paññattaṁ.",
  "anya-e0905n2:9_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:10_0": "Vissajjanā –",
  "anya-e0905n2:10_1": "sambahule bhante bhikkhū ārabbha paññattaṁ, sambahulā bhante bhikkhū bhikkhūnaṁ hatthe cīvaraṁ nikkhipitvā santaruttarena janapadacārikaṁ pakkamiṁsu, tasmiṁ bhante vatthusmiṁ paññattaṁ.",
  "anya-e0905n2:11_0": "1. Cīvaravagga 3. tatiyakathina sikkhāpucchā",
  "anya-e0905n2:12_0": "Pucchā –",
  "anya-e0905n2:12_1": "akālacīvaraṁ āvuso paṭiggahetvā māsaṁ atikkāmentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:13_0": "Vissajjanā – sāvatthiyaṁ bhante paññattaṁ.",
  "anya-e0905n2:14_0": "Pucchā – kaṁ āvuso ārabbbha kismiṁ vatthusmiṁ paññattaṁ.",
  "anya-e0905n2:15_0": "Vissajjanā –",
  "anya-e0905n2:15_1": "sambahule bhante bhikkhū ārabbha paññattaṁ, sambahulā bhante bhikkhū akālacīvaraṁ paṭiggahetvā māsaṁ atikkāmesuṁ, tasmiṁ bhante vatthusmiṁ paññattaṁ.",
  "anya-e0905n2:16_0": "1. Cīvaravagga 4. purāṇacīvara sikkhāpucchā",
  "anya-e0905n2:17_0": "Pucchā –",
  "anya-e0905n2:17_1": "aññātikāya āvuso bhikkhuniyā purāṇacīvaraṁ dhovāpentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:18_0": "Vissajjanā – sāvatthiyaṁ bhante paññattaṁ.",
  "anya-e0905n2:19_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:20_0": "Vissajjanā –",
  "anya-e0905n2:20_1": "āyasmantaṁ bhante udāyiṁ ārabbha paññattaṁ, āyasmā bhante udāyī aññātikāya bhikkhuniyā purāṇacīvaraṁ dhovāpesi, tasmiṁ bhante vatthusmiṁ paññattaṁ.",
  "anya-e0905n2:21_0": "1. Cīvaravagga 5. cīvarapaṭiggahaṇa sikkhāpucchā",
  "anya-e0905n2:22_0": "Pucchā –",
  "anya-e0905n2:22_1": "aññātikāya āvuso bhikkhuniyā hatthato cīvaraṁ paṭiggaṇhantassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:23_0": "Vissajjanā – rājagahe bhante paññattaṁ.",
  "anya-e0905n2:24_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:25_0": "Vissajjanā –",
  "anya-e0905n2:25_1": "āyasmantaṁ bhante udāyiṁ ārabbha paññattaṁ, āyasmā bhante udāyī aññātikāya bhikkhuniyā hatthato cīvaraṁ paṭiggahesi, tasmiṁ bhante vatthusmiṁ paññattaṁ.",
  "anya-e0905n2:26_0": "1. Cīvaravagga 6. aññātakaviññatti sikkhāpucchā",
  "anya-e0905n2:27_0": "Pucchā –",
  "anya-e0905n2:27_1": "aññātakaṁ āvuso gahapatiṁvā gahatāniṁvā cīvaraṁ viññāpentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:28_0": "Vissajjanā – sāvatthiyaṁ bhante paññattaṁ.",
  "anya-e0905n2:29_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:30_0": "Vissajjanā –",
  "anya-e0905n2:30_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto aññātakaṁ seṭṭhiputtaṁ cīvaraṁ viññāpesi, tasmiṁ bhante vatthusmiṁ paññattaṁ.",
  "anya-e0905n2:31_0": "1. Cīvaravagga 7. tatuttari sikkhāpucchā",
  "anya-e0905n2:32_0": "Pucchā –",
  "anya-e0905n2:32_1": "aññātakaṁ āvuso gahapatiṁ vā gahapatāniṁ vā tatuttari cīvaraṁ viññāpentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:33_0": "Vissajjanā – sāvatthiyaṁ bhante paññattaṁ.",
  "anya-e0905n2:34_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:35_0": "Vissajjanā –",
  "anya-e0905n2:35_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū na mattaṁ jānitvā bahumpi cīvaraṁ viññāpesuṁ, tasmiṁ bhante vatthusmiṁ paññattaṁ.",
  "anya-e0905n2:36_0": "Pucchā –",
  "anya-e0905n2:36_1": "pubbe appavāritassa āvuso aññātakaṁ gahapatiṁ vā gahatāniṁ vā upasaṅkamitvā cīvare vikappaṁ āpajjantassa ca aññātake gahapatike upasaṅkamitvā cīvare vikappaṁ āpajjantassa ca nissaggiyaṁ pācittiyaṁ bhagavatā kattha paññattaṁ.",
  "anya-e0905n2:37_0": "Vissajjanā – sāvatthiyaṁ bhante paññattaṁ.",
  "anya-e0905n2:38_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:39_0": "Vissajjanā –",
  "anya-e0905n2:39_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto pubbe appavārito aññātakaṁ gahapatikaṁ upasaṅkamitvā cīvare vikappaṁ āpajji.",
  "anya-e0905n2:39_2": "Soyeva bhante āyasmā upanando sakyaputto pubbe appavārito aññātake gahapatike upasaṅkamitvā cīvare vikappaṁ āpajji, tasmiṁ bhante vatthusmiṁ paññattaṁ.",
  "anya-e0905n2:40_0": "1. Cīvaravagga 10. rāja sikkhāpucchā",
  "anya-e0905n2:41_0": "Pucchā –",
  "anya-e0905n2:41_1": "atirekatikkhattuṁ āvuso codanāya atireka chakkhattuṁ ṭhānena cīvaraṁ abhinipphādentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:42_0": "Vissajjanā – sāvatthiyaṁ bhante paññattaṁ.",
  "anya-e0905n2:43_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:44_0": "Vissajjanā –",
  "anya-e0905n2:44_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto upāsakena ajjaṇho bhante āgamehīti vuccamāno nāgamesi, tasmiṁ bhante vatthusmiṁ paññattaṁ.",
  "anya-e0905n2:45_0": "2. Kosiyavagga, 1. kosiya sikkhāpucchā",
  "anya-e0905n2:46_0": "Pucchā –",
  "anya-e0905n2:46_1": "kosiyamissakaṁ āvuso santhakaṁ kārāpentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:47_0": "Vissajjanā – āḷaviyaṁ bhante paññattaṁ.",
  "anya-e0905n2:48_0": "Pucchā – kaṁ 0 āvuso ārabbha kismiṁ vatthusmiṁ paññattaṁ.",
  "anya-e0905n2:49_0": "Vissajjanā –",
  "anya-e0905n2:49_1": "chabbaggiye bhante ārabbha paññattaṁ, chabbaggiyā bhante bhikkhū kosiyakārake upasaṅkamitvā evamahaṁsu bahū āvuso kosakārake pacatha amhākampi dassatha mayampi icchāma kosiyamissakaṁ santakaṁ kātunti, tasmiṁ bhante vatthusmiṁ paññattaṁ.",
  "anya-e0905n2:50_0": "2. Kosiyavagga 2. suddhakāḷaka sikkhāpucchā",
  "anya-e0905n2:51_0": "Pucchā –",
  "anya-e0905n2:51_1": "suddhakāḷakānaṁ āvuso eḷakalomānaṁ santhataṁ kārāpentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:52_0": "Vissajjanā – vesāliyaṁ bhante paññatthaṁ.",
  "anya-e0905n2:53_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:54_0": "Vissajjanā –",
  "anya-e0905n2:54_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū suddhakāḷakānaṁ eḷakalomānaṁ santhataṁ kārāpesuṁ, tasmiṁ bhante vatthusmiṁ paññattaṁ.",
  "anya-e0905n2:55_0": "2. Kosiyavagga 3. dvebhāga sikkhāpucchā",
  "anya-e0905n2:56_0": "Pucchā –",
  "anya-e0905n2:56_1": "anādiyitvā āvuso tulaṁ odātānaṁ tulaṁ gocariyānaṁ navaṁ santhataṁ kārāpentassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:57_0": "Vissajjanā – sāvatthiyaṁ bhante paññattaṁ.",
  "anya-e0905n2:58_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:59_0": "Vissajjanā –",
  "anya-e0905n2:59_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū thokaṁyeva odātaṁ ante ādiyitvā tatheva suddhakāḷakānaṁ eḷakalomānaṁ santhataṁ kārāpesuṁ, tasmiṁ bhante vatthusmiṁ paññattaṁ.",
  "anya-e0905n2:60_0": "2. Kosiyavagga 4. chabbassa sikkhāpucchā",
  "anya-e0905n2:61_0": "Pucchā –",
  "anya-e0905n2:61_1": "yaṁ tena āvuso bhagavatā…pe…",
  "anya-e0905n2:61_2": "sammāsambuddhena anuvassaṁ kārāpentassa nissaggiyaṁ pācittiyaṁ kattha paññattaṁ.",
  "anya-e0905n2:62_0": "Vissajjanā – sāvatthiyaṁ bhante paññattaṁ.",
  "anya-e0905n2:63_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:64_0": "Vissajjanā –",
  "anya-e0905n2:64_1": "sambahule bhante bhikkhū ārabbha paññattaṁ, sambahulā bhante bhikkhū anuvassaṁ santhataṁ kārāpesuṁ, tasmiṁ bhante vatthusmiṁ paññattaṁ.",
  "anya-e0905n2:65_0": "Pucchā – kassa āvuso vacanaṁ.",
  "anya-e0905n2:66_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:67_0": "Pucchā – kenāvuso ābhataṁ.",
  "anya-e0905n2:68_0": "Vissajjanā – paramparāya bhante ābhataṁ.",
  "anya-e0905n2:69_0": "Pucchā – atthi nukho āvuso ettha koci viraddhadoso.",
  "anya-e0905n2:70_0": "Vissajjanā – natthi bhante.",
  "anya-e0905n2:71_0": "Saṁgāyanatthāya saṅghassa ñāpanaṁ",
  "anya-e0905n2:72_0": "Suṇātu me bhante saṅgho, ahaṁ āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ imesaṁ nissaggiyapācittiyasikkhāpadānaṁ yāva chabbassasikkhāpadaṁ nidānādīni pucchitabbāni anekāni ṭhānāni pucchiṁ, puṭṭhopuṭṭho ca so āyasmā vicittasārābhivaṁso vissajjesi, itihidaṁ bhante imāni sikkhāpadāni nimmalāni suparisuddhānī tasseva bhagavato vacanāni arahato sammāsambuddhassa, tasmā yathāpure mahākassapādayo mahātheravarā porāṇasaṁgītikārā brahmacariyassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṁ dhammavinayaṁ saṁgāyiṁsu ceva anusaṁgāyiṁsu ca, evameva mayampi dāni sabbeva chaṭṭhasaṁgīti mahādhammasabhā pariyāpannā chabbassa nissaggiya sikkhāpadato paṭṭhāya imāni nissaggiyasikkhāpadāni ekato gaṇasajjhāyaṁ katvā saṁhāyeyyāma.",
  "anya-e0905n2:73_0": "2. Kosiyavagga 5. nisīdanasanthata sikkhāpucchā",
  "anya-e0905n2:74_0": "Pucchā –",
  "anya-e0905n2:74_1": "yaṁ tena āvuso bhagavatā…pe…",
  "anya-e0905n2:74_2": "sammāsambuddhena anādiyitvā purāṇasanthatassa sāmantā sugatavidattiṁ navaṁ nisīdanasanthataṁ kārāpentassa nissaggiyaṁ pācittiyaṁ kattha paññattaṁ.",
  "anya-e0905n2:75_0": "Vissajjanā – sāvatthiyaṁ bhante paññattaṁ.",
  "anya-e0905n2:76_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:77_0": "Vissajjanā –",
  "anya-e0905n2:77_1": "sambahule bhante bhikkhū ārabbha paññattaṁ, sambahulā bhante bhikkhū santhatāni ujjhitvā āraññikaṁ piṇḍapātikaṅgaṁ paṁsukūlakaṅgaṁ samādiyiṁsu, tasmiṁ bhante vatthusmiṁ paññattaṁ.",
  "anya-e0905n2:78_0": "2. Kosiyavagga 6. eḷakaloma sikkhāpucchā",
  "anya-e0905n2:79_0": "Pucchā –",
  "anya-e0905n2:79_1": "eḷakalomāni āvuso paṭiggahetvā tiyojanaṁ atikkāmentassa nissaggiyaṁ pācittiyaṁ kattha paññattaṁ.",
  "anya-e0905n2:80_0": "Vissajjanā – sāvatthiyaṁ bhante paññattaṁ.",
  "anya-e0905n2:81_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:82_0": "Vissajjanā –",
  "anya-e0905n2:82_1": "aññataraṁ bhante bhikkhuṁ ārabbha paññattaṁ, aññataro bhante bhikkhu eḷakalomāni paṭiggahetvā tiyojanaṁ atikkāmesi, tasmiṁ bhante vatthusmiṁ paññattaṁ.",
  "anya-e0905n2:83_0": "2. Kosiyavagga 7. eḷakalomadhovāpana sikkhāpucchā",
  "anya-e0905n2:84_0": "Pucchā –",
  "anya-e0905n2:84_1": "aññātikāya āvuso bhikkhuniyā eḷakalomāni dhovāpentassa nissaggiyaṁ pācittiyaṁ kattha paññattaṁ.",
  "anya-e0905n2:85_0": "Vissajjanā – sakkesu bhante paññattaṁ.",
  "anya-e0905n2:86_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:87_0": "Vissajjanā –",
  "anya-e0905n2:87_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū aññātikāhi bhikkhūnīhi eḷakalomāni dhovāpesuṁ, tasmiṁ bhante vatthusmiṁ paññattaṁ.",
  "anya-e0905n2:88_0": "2. Kosiyavagga 8. rūpiya sikkhāpucchā",
  "anya-e0905n2:89_0": "Pucchā – rūpiyaṁ āvuso paṭiggaṇhantassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:90_0": "Vissajjanā – rājagahe bhante paññattaṁ.",
  "anya-e0905n2:91_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:92_0": "Vissajjanā –",
  "anya-e0905n2:92_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto rūpiyaṁ paṭiggahesi, tasmiṁ bhante vatthusmiṁ paññattaṁ.",
  "anya-e0905n2:93_0": "Pucchā – kathaṁ āvuso tattha paṭipajjanto rūpiyaṁ paṭiggaṇhāti nāma.",
  "anya-e0905n2:94_0": "Vissajjanā –",
  "anya-e0905n2:94_1": "sayaṁ bhante gaṇhāti, aññaṁ vā gaṇhāpesi, idaṁ ayyassa hotūti upanikkhittaṁ sādiyati, evaṁ kho bhante paṭipajjanto bhikkhu rūpiyaṁ paṭiggaṇhāti nāma.",
  "anya-e0905n2:95_0": "Pucchā – kathaṁ āvuso tattha paṭipajjanto bhikkhu rūpiyaṁ na paṭiggaṇhāti nāma.",
  "anya-e0905n2:96_0": "Vissajjanā –",
  "anya-e0905n2:96_1": "yathā bhante rājasikkhāpade yathā ca bhante meṇḍakasikkhāpade āgacchati, tathā bhante paṭipajjanto bhikkhu rūpiyaṁ na paṭiggaṇhātināma.",
  "anya-e0905n2:97_0": "2. Kosiyavagga 9. rūpiyasaṁvohāra sikkhāpucchā",
  "anya-e0905n2:98_0": "Pucchā – rūpiyasaṁvohāraṁ āvuso samāpajjantassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:99_0": "Vissajjanā – sāvatthiyaṁ bhante paññattaṁ.",
  "anya-e0905n2:100_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:101_0": "Vissajjanā –",
  "anya-e0905n2:101_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū nānappakārakaṁ rūpiyasaṁvohāraṁ samāpajjiṁsu, tasmiṁ bhante vatthusmiṁ paññattaṁ.",
  "anya-e0905n2:102_0": "2. Kosiyavagga, 10. kayavikkaya sikkhāpucchā",
  "anya-e0905n2:103_0": "Pucchā –",
  "anya-e0905n2:103_1": "nānappakārakaṁ āvuso kayavikkayaṁ āpajjantassa nissaggiyaṁ pācittiyaṁ bhagavatā kattha paññattaṁ.",
  "anya-e0905n2:104_0": "Vissajjanā – sāvatthiyaṁ bhante paññattaṁ.",
  "anya-e0905n2:105_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:106_0": "Vissajjanā –",
  "anya-e0905n2:106_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto paribbājakena saddhi kayavikkayaṁ samāpajji, tasmiṁ bhante vatthusmiṁ paññattaṁ.",
  "anya-e0905n2:107_0": "Pucchā – kathaṁ āvuso tattha paṭipajjanto bhikkhu kayavikkayaṁ samāpajjatināma.",
  "anya-e0905n2:108_0": "Vissajjanā –",
  "anya-e0905n2:108_1": "iminā imaṁ dehi iminā imaṁ āhara iminā imaṁ parivattehi iminā imaṁ cetāmehīti ajjhācarati, evaṁ kho bhante paṭipajjanto kayavikkayaṁ samāpajjatināma.",
  "anya-e0905n2:109_0": "Pucchā – kathaṁ āvuso tattha paṭipajjanto bhikkhu na kayavikkayaṁ samāpajjatināma.",
  "anya-e0905n2:110_0": "Vissajjanā –",
  "anya-e0905n2:110_1": "yo bhante agghaṁ pucchati, yo ca bhante kappiyakārakassa ācikkhati, yo ca bhante amhākañca idaṁ atthi amhākañca iminā ca iminā ca atthoti bhaṇati, evaṁ kho bhante paṭipajjanto bhikkhu na kayavikkayaṁ samāpajjatināma.",
  "anya-e0905n2:111_0": "3. Pattavagga, 1. patta sikkhāpucchā",
  "anya-e0905n2:112_0": "Pucchā – atirekapattaṁ āvuso dasāhaṁ atikkāmentassa nissaggiyaṁ pācittiyaṁ kattha paññattaṁ.",
  "anya-e0905n2:113_0": "Vissajjanā – sāvatthiyaṁ bhante paññattaṁ.",
  "anya-e0905n2:114_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:115_0": "Vissajjanā –",
  "anya-e0905n2:115_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū atirekapattaṁ dhāresuṁ, tasmiṁ bhante vatthusmiṁ paññattaṁ.",
  "anya-e0905n2:116_0": "514 3. Pattavagga, 2. ūnapañcabandhana sikkhāpucchā",
  "anya-e0905n2:117_0": "Pucchā –",
  "anya-e0905n2:117_1": "ūnapañcabandhanena pattena aññaṁ navaṁ pattaṁ cetāpentassa nissaggiyaṁ pācittiyaṁ kattha paññattaṁ.",
  "anya-e0905n2:118_0": "Vissajjanā – sakkesu bhante paññattaṁ.",
  "anya-e0905n2:119_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:120_0": "Vissajjanā –",
  "anya-e0905n2:120_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū appamattakenapi bhinnena appamattakenapi khaṇḍena vilikhitamattenapi bahū patte viyyāpesuṁ, tasmiṁ bhante vatthusmiṁ paññattaṁ.",
  "anya-e0905n2:121_0": "Na bhikkhave patto viññāpetabbo, yo viññāpeyya āpatti dukkaṭassa.",
  "anya-e0905n2:122_0": "3. Pattavagga 3. bhesajja sikkhāpucchā",
  "anya-e0905n2:123_0": "Pucchā –",
  "anya-e0905n2:123_1": "bhesajjāni āvuso paṭiggahetvā sattāhaṁ atikkāmentassa nissaggiyaṁ pācittiyaṁ kattha paññattaṁ.",
  "anya-e0905n2:124_0": "Vissajjanā – sāvatthiyaṁ bhante paññattaṁ.",
  "anya-e0905n2:125_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:126_0": "Vissajjanā –",
  "anya-e0905n2:126_1": "sambahule bhante bhikkhū ārabbha ārabbha paññattaṁ, sambahulā bhante bhikkhū bhesajjāni paṭiggahetvā sattāhaṁ atikkāmesuṁ, tasmiṁ bhante vatthusmiṁ paññattaṁ.",
  "anya-e0905n2:127_0": "3. Pattavagga 4. vassikasāṭika sikkhāpucchā",
  "anya-e0905n2:128_0": "Pucchā –",
  "anya-e0905n2:128_1": "atirekamāse sese gimāne āvuso vassikasāṭikacīvaraṁ pariyesantassa nissaggiyaṁ pācittiyaṁ kattha paññattaṁ.",
  "anya-e0905n2:129_0": "Vissajjanā – sāvatthiyaṁ bhante paññattaṁ.",
  "anya-e0905n2:130_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:131_0": "Vissajjanā –",
  "anya-e0905n2:131_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū atirekamāse sese gimhāne vassikasāṭikacīvaraṁ pariyesiṁsu, tasmiṁ bhante vatthusmiṁ paññattaṁ.",
  "anya-e0905n2:132_0": "3. Pattavagga 5. cīvaraacchindana sikkhāpucchā",
  "anya-e0905n2:133_0": "Pucchā –",
  "anya-e0905n2:133_1": "bhikkhussa āvuso sāmaṁ cīvaraṁ datvā kupitena anattamanena acchindantassa nissaggiyaṁ pācittiyaṁ kattha paññattaṁ.",
  "anya-e0905n2:134_0": "Vissajjanā – sāvatthiyaṁ bhante paññattaṁ.",
  "anya-e0905n2:135_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:136_0": "Vissajjanā –",
  "anya-e0905n2:136_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto bhikkhussa sāmaṁ cīvaraṁ datvā kupito anattamano acchindi, tasmiṁ bhante vatthusmiṁ paññattaṁ.",
  "anya-e0905n2:137_0": "3. Pattavaggo, 6. suttaviññatti sikkhāpucchā",
  "anya-e0905n2:138_0": "Pucchā –",
  "anya-e0905n2:138_1": "sāmaṁ āvuso suttaṁ viññāpetvā tantavāyehi cīvaraṁ vāyāpentassa nissaggiyaṁ pācittiyaṁ kattha paññattaṁ.",
  "anya-e0905n2:139_0": "Vissajjanā – rājagahe bhante paññattaṁ.",
  "anya-e0905n2:140_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:141_0": "Vissajjanā –",
  "anya-e0905n2:141_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū sāmaṁ suttaṁ viññāpetvā tantavāyehi cīvaraṁ vāyāpesuṁ, tasmiṁ bhante vatthusmiṁ paññattaṁ.",
  "anya-e0905n2:142_0": "3. Pattavagga, 7. mahāpesakāra sikkhāpucchā",
  "anya-e0905n2:143_0": "Pucchā –",
  "anya-e0905n2:143_1": "pubbe appavāritassa āvuso aññātakassa gahapatikassa tantavāye upasaṅkamitvā cīvare vikappaṁ āpajjantassa nissaggiyaṁ pācittiyaṁ kattha paññattaṁ.",
  "anya-e0905n2:144_0": "Vissajjanā – sāvatthi yaṁ bhante paññattaṁ.",
  "anya-e0905n2:145_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:146_0": "Vissajjanā –",
  "anya-e0905n2:146_1": "āyasmantaṁ bhante upanandaṁ sakyaputtaṁ ārabbha paññattaṁ, āyasmā bhante upanando sakyaputto pubbe appavārito aññātakassa gahapatikassa tantavāye upasaṅkamitvā cīvare vikappaṁ āpajji, tasmiṁ bhante vatthusmiṁ paññattaṁ.",
  "anya-e0905n2:147_0": "3. Pattavaggo, 8. accekacīvara sikkhāpucchā",
  "anya-e0905n2:148_0": "Pucchā –",
  "anya-e0905n2:148_1": "acceka cīvaraṁ āvuso paṭiggahetvā cīvarakālasamayaṁ atikkāmentassa nissaggiyaṁ pācittiyaṁ kattha paññattaṁ.",
  "anya-e0905n2:149_0": "Vissajjanā – sāvatthiyaṁ bhante paññattaṁ.",
  "anya-e0905n2:150_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:151_0": "Vissajjanā –",
  "anya-e0905n2:151_1": "sambahule bhante bhikkhū ārabbha paññattaṁ, sambahulā bhante bhikkhū accekacīvaraṁ paṭiggahetvā cīvarakālasamayaṁ atikkāmesuṁ, tasmiṁ bhante vatthusmiṁ paññattaṁ.",
  "anya-e0905n2:152_0": "3. Pattavaggo, 9. sāsaṅka sikkhāpucchā",
  "anya-e0905n2:153_0": "Pucchā –",
  "anya-e0905n2:153_1": "tiṇṇaṁ āvuso cīvarānaṁ aññataraṁ cīvaraṁ antaraghare nikkhipitvā atirekachārattaṁ vippavasantassa nissaggiyaṁ pācittiyaṁ kattha paññattaṁ.",
  "anya-e0905n2:154_0": "Vissajjanā – sāvatthiyaṁ bhante paññattaṁ.",
  "anya-e0905n2:155_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:156_0": "Vissajjanā –",
  "anya-e0905n2:156_1": "sambahule bhante bhikkhū ārabbha paññattaṁ, sambahulā bhante bhikkhū tiṇṇaṁ cīvarānaṁ aññataraṁ cīvaraṁ antaraghare nikkhipitvā atirekachārattaṁ vippavasiṁsu, tasmiṁ bhante vatthusmiṁ paññattaṁ.",
  "anya-e0905n2:157_0": "3. Pattavaggo, 10. pariṇata sikkhāpucchā",
  "anya-e0905n2:158_0": "Pucchā –",
  "anya-e0905n2:158_1": "yaṁ tena āvuso bhagavatā passatā arahatā sammāsambuddhena jānaṁ saṅghikaṁ lābhaṁ atthano pariṇāmentassa nissaggiyaṁ pācittiyaṁ kattha paññattaṁ.",
  "anya-e0905n2:159_0": "Vissajjanā – sāvatthiyaṁ bhante paññattaṁ.",
  "anya-e0905n2:160_0": "Pucchā – kaṁ āvuso ārabbha kismiṁ vatthusmiṁ paññattaṁ.",
  "anya-e0905n2:161_0": "Vissajjanā –",
  "anya-e0905n2:161_1": "chabbaggiye bhante bhikkhū ārabbha paññattaṁ, chabbaggiyā bhante bhikkhū jānaṁ saṅghikaṁ lābhaṁ pariṇataṁ attano pariṇāmesuṁ, tasmiṁ bhante vatthusmiṁ paññattaṁ.",
  "anya-e0905n2:162_0": "Pucchā – jānaṁ āvuso saṅghikaṁ lābhaṁ pariṇataṁ attano pariṇāmento, kati āpattiyo āpajjati.",
  "anya-e0905n2:163_0": "Vissajjanā –",
  "anya-e0905n2:163_1": "jānaṁ bhante saṅghikaṁ lābhaṁ pariṇataṁ attano pariṇāmento dve āpattiyo āpajjati, pariṇāmeti payoge dukkaṭaṁ, pariṇāmite nissaggiyaṁ pācittiyaṁ, jānaṁ bhante saṅghikaṁ lābhaṁ pariṇataṁ attano pariṇāmento imā dve āpattiyo āpajjati.",
  "anya-e0905n2:164_0": "Pucchā – kassa āvuso vacanaṁ.",
  "anya-e0905n2:165_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:166_0": "Pucchā – kenāvuso ābhataṁ.",
  "anya-e0905n2:167_0": "Vissajjanā – paramparāya bhante ābhataṁ.",
  "anya-e0905n2:168_0": "Pucchā – atthi nukho āvuso tattha kocipi viraddhadoso.",
  "anya-e0905n2:169_0": "Vissajjanā – natthi bhante.",
  "anya-e0905n2:170_0": "Saṁgāyanatthāya ñāpanaṁ",
  "anya-e0905n2:171_0": "Suṇātu me bhante saṅgho, ahaṁ bhante imesaṁ soḷasannaṁ nissaggiyapācittiyasikkhāpadānaṁ nidānādīni anekāni pucchitabbāni āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ pucchiṁ, so ca puṭṭho puṭṭho vissajjeti, itihidaṁ bhante sikkhāpadasañjātaṁ nimmalaṁ su parisuddhaṁ tasseva bhagavato vacanaṁ arahato sammāsambuddhassa, tasmā yathā pure mahākassapādayo mahāthera varā porāṇasaṁgītikārā brahmacariyasaṅkhātassa buddhasāsanassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṁ dhammavinayaṁ saṁgāyiṁsuceva anusaṁgāyiṁsuca, evameva mayampi dāni chaṭṭhasaṁgīti mahādhammasabhāpariyāpannā imāni sikkhāpadāni yathānuppattaṭṭhānato paṭṭhāya ekato gaṇasajjhāyaṁ katvā saṁgāyeyyāma.",
  "anya-e0905n2:172_0": "Pācittiyapāḷi",
  "anya-e0905n2:173_0": "1. Musāvādavagga, 1. musāvāda sikkhāpucchā",
  "anya-e0905n2:174_0": "Pucchā –",
  "anya-e0905n2:174_1": "yaṁ tena āvuso bhagavatā jānatā passatā arahatā sammāsambuddhena sampajānamusāvāde pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:175_0": "Vissajjanā –",
  "anya-e0905n2:175_1": "sāvatthiyaṁ bhante paññattaṁ, hatthakaṁ sakyaputtaṁ ārabbha paññattaṁ, hatthako bhante sakyaputto titthiyehi saddhiṁ sallapanto avajānitvā paṭijānāti paṭijānitvā avajānāti, tasmiṁ bhante vatthusmiṁ paññattaṁ.",
  "anya-e0905n2:176_0": "1. Musāvādavaggo, 2-3. omasavāda, pesuñña sikkhāpucchā",
  "anya-e0905n2:177_0": "Pucchā –",
  "anya-e0905n2:177_1": "omasavāde pācittiyañca āvuso bhikkhupesuññe pācittiyañca bhagavatā katthapaññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:178_0": "Vissajjanā –",
  "anya-e0905n2:178_1": "sāvatthiyaṁ bhante paññattaṁ, chabbaggiye bhikkhū ārabbha paññattaṁ, chabbaggiyā bhante bhikkhū bhikkhūhi saddhiṁ bhaṇḍantā omasiṁsu tasmiṁca vatthusmiṁ, chabbaggiyā bhante bhikkhū bhikkhūnaṁ bhaṇḍanajātānaṁ kalahajātānaṁ vivādāpannānaṁ pesuññaṁ upasaṁhariṁsu, tasmiṁ bhante vatthusmiṁ paññattaṁ.",
  "anya-e0905n2:179_0": "1. Musāvādavagga, 4. padasodhamma sikkhāpucchā",
  "anya-e0905n2:180_0": "Pucchā –",
  "anya-e0905n2:180_1": "anupasampannaṁ āvuso padaso vācentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:181_0": "Vissajjanā –",
  "anya-e0905n2:181_1": "sāvatthiyaṁ bhante paññattaṁ, chabbaggiye bhikkhū ārabbha paññattaṁ, chabbaggiyā bhante bhikkhū upāsake padaso dhammaṁ vācesuṁ, tasmiṁ bhante vatthusmiṁ paññattaṁ.",
  "anya-e0905n2:182_0": "1. Musāvādavaggo 5. sahaseyya sikkhāpucchā",
  "anya-e0905n2:183_0": "Pucchā –",
  "anya-e0905n2:183_1": "anupasampannena āvuso uttaridirattatirattaṁ sahaseyyaṁ kappentassa pācittiyaṁ kattha paññattaṁ, kaṁārabbha kismiṁ vatthusmiṁ paññattaṁ.",
  "anya-e0905n2:184_0": "Vissajjanā –",
  "anya-e0905n2:184_1": "āḷaviyaṁ bhante paññattaṁ, sambahule bhikkhū ārabbha paññattaṁ, sambahulā bhante bhikkhū anupasampannena sahaseyyaṁ kappesuṁ, tasmiṁ bhante vatthusmiṁ paññattaṁ.",
  "anya-e0905n2:185_0": "Pucchā – kesaṁ āvuso ettha anupasampannena sahaseyyaṁ kappentānampi anāpatti hoti.",
  "anya-e0905n2:186_0": "Vissajjanā –",
  "anya-e0905n2:186_1": "ekādasannaṁ bhante puggalānaṁ anupasampannena sahaseyyaṁ kappentānaṁ anāpatti, dvetisso rattiyo vasatī, ūnakadve tisso rattiyo vasati, dverattiyo vasitvā tatiyāyarattiyā purāruṇā nikkhamitvā puna vasati, sabbacchanne sabbaaparicchanne, sabbaparicchanne sabbaacchanne, yebhuyyena acchanne yebhuyyena aparicchanne, anupasampanne nipanne bhikkhu nisīdati, bhikkhunipanne anupasampanno nisīdati, ubhovā nisīdanti, ummattakassa, ādikammikassa, imesaṁkho bhante ekādasannaṁ puggalānaṁ anupasampannena sahaseyyaṁ kappentānaṁ anāpatti.",
  "anya-e0905n2:187_0": "1. Musāvādavaggo, 6. dutiya sahaseyya sikkhāpucchā",
  "anya-e0905n2:188_0": "Pucchā –",
  "anya-e0905n2:188_1": "mātugāmena āvuso sahaseyyaṁ kappentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:189_0": "Vissajjanā –",
  "anya-e0905n2:189_1": "sāvatthiyaṁ bhante āyasmantaṁ anuruddhaṁ ārabbha paññattaṁ, āyasmā bhante anuruddho mātugāmena sahaseyyaṁ kappesi, tasmiṁ bhante vatthusmiṁ paññattaṁ.",
  "anya-e0905n2:190_0": "1. Musāvādavaggo, 7. dhammadesanā sikkhāpucchā",
  "anya-e0905n2:191_0": "Pucchā –",
  "anya-e0905n2:191_1": "mātugāmassa āvuso uttari chappañcavācāhi dhammaṁ desentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:192_0": "Vissajjanā –",
  "anya-e0905n2:192_1": "sāvatthiyaṁ bhante āyasmantaṁ udāyiṁ ārabbha paññattaṁ, āyasmā bhante udāyī mātugāmassa dhammaṁdeseti, tasmiṁ bhante vatthusmiṁ paññattaṁ.",
  "anya-e0905n2:193_0": "1. Musāvādavaggo, 8. bhūtārocana sikkhāpucchā",
  "anya-e0905n2:194_0": "Pucchā –",
  "anya-e0905n2:194_1": "anupasampannassa āvuso uttarimanussadhammaṁ bhūtaṁ ārocentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:195_0": "Vissajjanā –",
  "anya-e0905n2:195_1": "vesāliyaṁ bhante vaggumudātīriye bhikkhū ārabbha paññattaṁ, vaggumudātīriyā bhante bhikkhū gihīnaṁ aññamaññassa uttarimanussadhammassa vaṇṇaṁ bhāsiṁsu, tasmiṁ bhante vatthusmiṁ paññattaṁ.",
  "anya-e0905n2:196_0": "1. Musāvādavaggo, 9. duṭṭhullārocana sikkhāpucchā",
  "anya-e0905n2:197_0": "Pucchā –",
  "anya-e0905n2:197_1": "bhikkhussa āvuso duṭṭhullāpattiṁ anupasampannassa ārocentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:198_0": "Vissajjanā –",
  "anya-e0905n2:198_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhussa duṭṭhullāpattiṁ anupasampannassa ārocesuṁ, tasmiṁ bhante vatthusmiṁ paññattaṁ.",
  "anya-e0905n2:199_0": "1. Musāvādavaggo, 10. pathavīkhaṇana sikkhāpucchā",
  "anya-e0905n2:200_0": "Pucchā –",
  "anya-e0905n2:200_1": "pathaviṁkhaṇantassa āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:201_0": "Vissajjanā –",
  "anya-e0905n2:201_1": "āḷaviyaṁ bhante āḷavike bhikkhū ārabbha paññattaṁ, āḷavikā bhante bhikkhū pathaviṁkhaṇiṁsu, tasmiṁ bhante vatthusmiṁ paññattaṁ.",
  "anya-e0905n2:202_0": "2. Bhūtagāmavaggo, 1. bhūtagāma sikkhāpucchā",
  "anya-e0905n2:203_0": "Pucchā –",
  "anya-e0905n2:203_1": "bhūtagāmapātabyatāya pācittiyaṁ āvuso bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:204_0": "Vissajjanā –",
  "anya-e0905n2:204_1": "āḷaviyaṁ bhante āḷavike bhikkhū ārabbha paññattaṁ, āḷavikā bhante bhikkhū rukkhaṁ chindiṁ su, tasmiṁ bhante vatthusmiṁ paññattaṁ.",
  "anya-e0905n2:205_0": "2. Bhūtagāmavagga, 2. aññavādaka sikkhāpucchā",
  "anya-e0905n2:206_0": "Pucchā –",
  "anya-e0905n2:206_1": "aññavādake vihesake pācittiyaṁ āvuso bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:207_0": "Vissajjanā –",
  "anya-e0905n2:207_1": "kosambiyaṁ bhante āyasmantaṁ channaṁ ārabbha paññattaṁ, āyasmā bhante channo saṅghamajjhe āpattiyā anuyuñjīyamāno aññenaññaṁ paṭicari, tasmiṁ bhante vatthusmiṁ paññattaṁ.",
  "anya-e0905n2:208_0": "2. Bhūtagāmavagga, 3. ujjhāpanaka sikkhāpucchā",
  "anya-e0905n2:209_0": "Pucchā –",
  "anya-e0905n2:209_1": "ujjhāpanake khiyyanake pācittiyaṁ āvuso bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:210_0": "Vissajjanā –",
  "anya-e0905n2:210_1": "rājagahe bhante mettiyabhūmajake bhikkhū ārabbha paññattaṁ, mettiyabhūmajakā bhante bhikkhū āyasmantaṁ dabbaṁ mallaputtaṁ bhikkhū ujjhāpesuṁ, tasmiṁ bhante vatthusmiṁ paññattaṁ.",
  "anya-e0905n2:211_0": "2. Bhūtagāmavagga, 4. paṭhama senāsana sikkhāpucchā",
  "anya-e0905n2:212_0": "Pucchā –",
  "anya-e0905n2:212_1": "saṅghikaṁ āvuso mañcaṁvā pīṭhaṁvā bhisiṁvā kocchaṁvā ajjhokāse santharitvā anuddharitvā anāpucchā pakkamantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:213_0": "Vissajjanā –",
  "anya-e0905n2:213_1": "sāvatthiyaṁ bhante sambahule bhikkhū ārabbha paññattaṁ, sambahulā bhante bhikkhū saṅghikaṁ senāsanaṁ ajjhokāse santharitvā anuddharitvā anāpucchā pakkamiṁsu, tasmiṁ bhante vatthusmiṁ paññattaṁ.",
  "anya-e0905n2:214_0": "2. Bhūtagāmavagga, 5. dutiya senāsana sikkhāpucchā",
  "anya-e0905n2:215_0": "Pucchā –",
  "anya-e0905n2:215_1": "saṅghike āvuso vihāre seyyaṁ santharitvā anuddharitvā anāpucchā pakkamantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:216_0": "Vissajjanā –",
  "anya-e0905n2:216_1": "sāvatthiyaṁ bhante sattarasavaggiye bhikkhū ārabbha paññattaṁ, sattarasavaggiyā bhante bhikkhū saṅghike vihāre seyyaṁ santharitvā anuddharitvā anāpucchā pakkamiṁsu, tasmiṁ bhante vatthusmiṁ paññattaṁ.",
  "anya-e0905n2:217_0": "Pucchā – kassa āvuso vacanaṁ.",
  "anya-e0905n2:218_0": "Vissajjanā – bhagavatā bhante vacanaṁ arahato sammāsambuddhassa.",
  "anya-e0905n2:219_0": "Pucchā – kenāvuso ābhataṁ.",
  "anya-e0905n2:220_0": "Vissajjanā – paramparāya bhante ābhataṁ.",
  "anya-e0905n2:221_0": "Pucchā – atthi nukho āvuso ettha kocipi viraddhadoso.",
  "anya-e0905n2:222_0": "Vissajjanā – natthi bhante.",
  "anya-e0905n2:223_0": "Saṅghassa ñāpanaṁ",
  "anya-e0905n2:224_0": "Suṇātu me bhante saṅgho, ahaṁ bhante āyasmantaṁ vicittasārābhivaṁsaṁ imesaṁ pannarasannaṁ sikkhāpadānaṁ nidānādīni pucchitabbāni anekāni ṭhānāni pucchiṁ, so ca puṭṭho puṭṭho vissajjeti, iti hidaṁ bhante nimmalaṁ suparisuddhaṁ tasseva bhagavato vacanaṁ arahato sammāsambuddhassa, tasmā yathāpure mahākassapādayo mahātheravarā porāṇasaṁgītikārā brahmacariyassa ciraṭṭhitiyā bahujanahitāya bahujanasukhāya lonukampāya atthāya hitāya sukhāya devamanussānaṁ dhammavinayaṁ saṁgāyiṁsuceva anusaṁgāyiṁsuca, evameva mayampi dāni chaṭṭhasaṁgītimahādhammasabhā pariyāpannā yathānuppaṭṭhānato paṭṭhāya imāni sikkhāpadāni ekato gaṇasajjhāyaṁ katvā saṁgāyeyyāma.",
  "anya-e0905n2:225_0": "2. Bhūtagāmavagga, 6. anupakhajja sikkhāpucchā",
  "anya-e0905n2:226_0": "Pucchā –",
  "anya-e0905n2:226_1": "yaṁ tena āvuso…pe…",
  "anya-e0905n2:226_2": "sammāsambuddhena saṅghike vihāre jānaṁ pubbupagataṁ bhikkhuṁ anupakhajja seyyaṁ kappentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:227_0": "Vissajjanā –",
  "anya-e0905n2:227_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū there bhikkhū anupakhajja seyyaṁ kappesuṁ, tasmiṁ bhante vatthusmiṁ paññattaṁ.",
  "anya-e0905n2:228_0": "2. Bhūtagāmavagga, 7. nikaḍḍhana sikkhāpucchā",
  "anya-e0905n2:229_0": "Pucchā –",
  "anya-e0905n2:229_1": "bhikkhuṁ āvuso kupitena anattamanena saṅghikā vihārā nikkaḍḍhentassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:230_0": "Vissajjanā –",
  "anya-e0905n2:230_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū kupitā anattamanā bhikkhū saṅghikāvihārā nikkaḍḍhiṁsu, tasmiṁ bhante vatthusmiṁ paññattaṁ.",
  "anya-e0905n2:231_0": "2. Bhūtagāmavagga, 8. vehāsakuṭi sikkhāpucchā",
  "anya-e0905n2:232_0": "Pucchā –",
  "anya-e0905n2:232_1": "uparivehāsakuṭiyā āvuso āhaccapādakaṁ mañcaṁvā pīṭhaṁvā abhinisīdantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:233_0": "Vissajjanā –",
  "anya-e0905n2:233_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu saṅghike vihāre uparivehāsa kuṭiyā āhaccapādakaṁ mañcaṁ sahasā abhinisīdi, tasmiṁ bhante vatthusmiṁ paññattaṁ.",
  "anya-e0905n2:234_0": "2. Bhūtagāmavagga, 9. mahallakavihāra sikkhāpucchā",
  "anya-e0905n2:235_0": "Pucchā –",
  "anya-e0905n2:235_1": "dvatti pariyāye āvuso adhiṭṭhahitvā tatuttari adhiṭṭhahantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:236_0": "Vissajjanā –",
  "anya-e0905n2:236_1": "kosambiyaṁ bhante āyasmantaṁ channattheraṁ ārabbha paññattaṁ, āyasmā bhante chando katapariyositaṁ vihāraṁ punappunaṁ chādāpesi punappunaṁ lepāpesi, atibhārito vihāro paripati, tasmiṁ bhante vatthusmiṁ paññattaṁ.",
  "anya-e0905n2:237_0": "2. Bhūtagāmavagga, 10. sappāṇaka sikkhāpucchā",
  "anya-e0905n2:238_0": "Pucchā –",
  "anya-e0905n2:238_1": "jānaṁ āvuso sappāṇakaṁ udakaṁ tiṇaṁvā mattikaṁvā siñcantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:239_0": "Vissajjanā –",
  "anya-e0905n2:239_1": "āḷaviyaṁ bhante āḷavike bhikkhū ārabbha paññattaṁ, āḷavikā bhante bhikkhū jānaṁ sappāṇakaṁ udakaṁ tiṇampi mattikampi siñciṁsu, tasmiṁ bhante vatthusmiṁ paññattaṁ.",
  "anya-e0905n2:240_0": "3. Ovādavagga, 1. ovāda sikkhāpucchā",
  "anya-e0905n2:241_0": "Pucchā –",
  "anya-e0905n2:241_1": "asammatena āvuso bhikkhuniyo ovadantassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:242_0": "Vissajjanā –",
  "anya-e0905n2:242_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū asammatā bhikkhuniyo ovadiṁsu, tasmiṁ bhante vatthusmiṁ paññattaṁ.",
  "anya-e0905n2:243_0": "3. Ovādavagga, 2. atthaṅgata sikkhāpucchā",
  "anya-e0905n2:244_0": "Pucchā –",
  "anya-e0905n2:244_1": "atthaṅgate āvuso sūriye bhikkhuniyo ovadantassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:245_0": "Vissajjanā –",
  "anya-e0905n2:245_1": "sāvatthiyaṁ bhante āyasmantaṁ cūḷapanthakaṁ ārabbha paññattaṁ, āyasmā bhante cūḷapanthako atthaṅgate sūriye bhikkhuniyo ovadi, tasmiṁ bhante vatthusmiṁ paññattaṁ.",
  "anya-e0905n2:246_0": "3. Ovādavagga, 3-4. bhikkhunupassaya, āmisa sikkhāpucchā",
  "anya-e0905n2:247_0": "Pucchā –",
  "anya-e0905n2:247_1": "bhikkhunupassayaṁ āvuso upasaṅkamitvā bhikkhuniyo ovadantassaca āmisahetu therā bhikkhū bhikkhuniyo ovadantīti bhaṇantassaca pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:248_0": "Vissajjanā –",
  "anya-e0905n2:248_1": "bhikkhunupassayaṁ upasaṅkamitvā bhikkhuniyo ovadantassa pācittiyaṁ bhante sakkesu chabbaggiye bhikkhū ārabbha paññattaṁ, chabbaggiyā bhante bhikkhū bhikkhunupassayaṁ upasaṅkamitvā bhikkhuniyo ovadiṁsu, āmisahetu therā bhikkhū bhikkhuniyo ovadantīti bhaṇantassa pācittiyaṁ sāvatthiyaṁ chabbaggiye bhikkhū ārabbha paññattaṁ, chabbaggiyā bhante bhikkhū āmisahetu therā bhikkhū bhikkhuniyo ovadantīti bhaṇiṁsu, tasmiṁ bhante vatthusmiṁ paññattaṁ.",
  "anya-e0905n2:249_0": "3. Ovādavagga, 5. cīvaradāna sikkhāpucchā",
  "anya-e0905n2:250_0": "Pucchā –",
  "anya-e0905n2:250_1": "aññātikāya āvuso bhikkhuniyā cīvaraṁ dentassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:251_0": "Vissajjanā –",
  "anya-e0905n2:251_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu aññātikāya bhikkhuniyā cīvaraṁ adāsi, tasmiṁ bhante vatthusmiṁ paññattaṁ.",
  "anya-e0905n2:252_0": "3. Ovādavagga, 6. cīvarasibbana sikkhāpucchā",
  "anya-e0905n2:253_0": "Pucchā –",
  "anya-e0905n2:253_1": "aññātikāya āvuso bhikkhuniyā cīvaraṁ sibbentassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:254_0": "Vissajjanā –",
  "anya-e0905n2:254_1": "sāvatthiyaṁ bhante āyasmantaṁ udāyiṁ ārabbha paññattaṁ, āyasmā bhante udāyī aññātikāya bhikkhuniyā cīvaraṁ sibbesi, tasmiṁ bhante vatthusmiṁ paññattaṁ.",
  "anya-e0905n2:255_0": "3. Ovādavagga, 7. saṁvidhāna sikkhāpucchā",
  "anya-e0905n2:256_0": "Pucchā –",
  "anya-e0905n2:256_1": "bhikkhunayā āvuso saddhiṁ saṁvidhāya ekaddhānamaggaṁ paṭipajjantassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:257_0": "Vissajjanā –",
  "anya-e0905n2:257_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhunīhi saddhiṁ saṁvidhāya ekaddhānamaggaṁ paṭipajjiṁsu, tasmiṁ bhante vatthusmiṁ paññattaṁ.",
  "anya-e0905n2:258_0": "3. Ovādavagga, 8. nāvābhiruhana sikkhāpucchā",
  "anya-e0905n2:259_0": "Pucchā –",
  "anya-e0905n2:259_1": "bhikkhuniyā āvuso saddhiṁ saṁvidhāya ekaṁ nāvaṁ abhiruhantassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:260_0": "Vissajjanā –",
  "anya-e0905n2:260_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhūnīhi saddhiṁ saṁvidhāya ekaṁ nāvaṁ abhiruhiṁsu, tasmiṁ bhante vatthusmiṁ paññattaṁ.",
  "anya-e0905n2:261_0": "3. Ovādavagga, 9. paripācita sikkhāpucchā",
  "anya-e0905n2:262_0": "Pucchā –",
  "anya-e0905n2:262_1": "jānaṁ āvuso bhikkhuniparipācitaṁ piṇḍapātaṁ bhuñjantassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:263_0": "Vissajjanā –",
  "anya-e0905n2:263_1": "rājagahe bhante devadattaṁ ārabbha paññattaṁ, devadatto bhante jānaṁ bhikkhuniparipācitaṁ piṇḍapātaṁ bhuñji, tasmiṁ bhante vatthusmiṁ paññattaṁ.",
  "anya-e0905n2:264_0": "3. Ovādavagga, 10. rahonisajja sikkhāpucchā",
  "anya-e0905n2:265_0": "Pucchā –",
  "anya-e0905n2:265_1": "bhikkhuniyā saddhiṁ āvuso eko ekāya raho nisajjaṁ kappentassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:266_0": "Vissajjanā –",
  "anya-e0905n2:266_1": "sāvatthiyaṁ bhante āyasmantaṁ udāyiṁ ārabbha paññattaṁ, āyasmā bhante udāyī bhikkhuniyā saddhiṁ eko ekāya raho nisajjaṁ kappesi, tasmiṁ bhante vatthusmiṁ paññattaṁ.",
  "anya-e0905n2:267_0": "4. Bhojanavagga, 1. āvasathapiṇḍa sikkhāpucchā",
  "anya-e0905n2:268_0": "Pucchā –",
  "anya-e0905n2:268_1": "tatuttari āvuso āvasathapiṇḍaṁ bhuñjantassa pācittiyaṁ bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:269_0": "Vissajjanā –",
  "anya-e0905n2:269_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū anuvasitvā anuvasitvā āvasathapiṇḍaṁ paribhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:270_0": "4. Bhojanavagga, 2. gaṇabhojana sikkhāpucchā",
  "anya-e0905n2:271_0": "Pucchā –",
  "anya-e0905n2:271_1": "gaṇabhojane pācittiyaṁ āvuso bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:272_0": "Vissajjanā –",
  "anya-e0905n2:272_1": "rājagahe bhante devadattaṁ ārabbha paññattaṁ, devadatto bhante sapariso kulesu viññāpetvā bhuñji, tasmiṁ bhante vatthusmiṁ paññattaṁ.",
  "anya-e0905n2:273_0": "4. Bhojanavagga 3. paramparabhojana sikkhāpucchā",
  "anya-e0905n2:274_0": "Pucchā –",
  "anya-e0905n2:274_1": "parampara bhojane pācittiyaṁ āvuso bhagavatā kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:275_0": "Vissajjanā –",
  "anya-e0905n2:275_1": "vesāliyaṁ bhante sambahule bhikkhū ārabbha paññattaṁ, sambahulā bhante bhikkhū aññatra nimantitā aññatra bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:276_0": "4. Bhojanavagga, 4. kāṇamātu sikkhāpucchā",
  "anya-e0905n2:277_0": "Pucchā –",
  "anya-e0905n2:277_1": "dvattipattapūraṁ pūvaṁ paṭiggahetvā tatuttari paṭiggaṇhantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:278_0": "Vissajjanā –",
  "anya-e0905n2:278_1": "sāvatthiyaṁ bhante sambahule bhikkhū ārabbha paññattaṁ, sambahulā bhante bhikkhū na mattaṁ jānitvā pūvaṁ paṭiggahesuṁ, tasmiṁ bhante vatthusmiṁ paññattaṁ.",
  "anya-e0905n2:279_0": "Pucchā – kassa āvuso vacanaṁ.",
  "anya-e0905n2:280_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:281_0": "Pucchā – kenāvuso ābhataṁ.",
  "anya-e0905n2:282_0": "Vissajjanā – paramparāya bhante ābhataṁ.",
  "anya-e0905n2:283_0": "Pucchā – atthi nukho āvuso ettha kocipi viraddhadoso.",
  "anya-e0905n2:284_0": "Vissajjanā – natthi bhante.",
  "anya-e0905n2:285_0": "4. Bhojanavagga, 5. paṭhamapavāraṇā sikkhāpucchā",
  "anya-e0905n2:286_0": "Pucchā –",
  "anya-e0905n2:286_1": "yaṁ tena sāvuso…pe…",
  "anya-e0905n2:286_2": "sammāsambuddhena bhuttāvinā parivātena anatirittaṁ khādanīyaṁvā bhojanīyaṁvā bhuñjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:287_0": "Vissajjanā –",
  "anya-e0905n2:287_1": "sāvatthiyaṁ bhante sambahule bhikkhū ārabbha paññattaṁ, sambahulā bhante bhikkhū bhuttāvī pavāritā aññatra bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:288_0": "4. Bhojanavagga, 6. dutiya pavāraṇā sikkhāpucchā",
  "anya-e0905n2:289_0": "Pucchā –",
  "anya-e0905n2:289_1": "bhikkhuṁ āvuso bhuttāviṁ pavāritaṁ anatirittena khādanīyena bhojanīyena abhihaṭṭhuṁ pavārentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:290_0": "Vissajjanā –",
  "anya-e0905n2:290_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu bhikkhuṁ bhuttāviṁ pavāritaṁ anatirittena bhojanīyena abhihaṭṭhuṁ pavāresi, tasmiṁ bhante vatthusmiṁ paññattaṁ.",
  "anya-e0905n2:291_0": "4. Bhojanavagga, 7. vikālabhojana sikkhāpucchā",
  "anya-e0905n2:292_0": "Pucchā –",
  "anya-e0905n2:292_1": "vikāle āvuso khādanīyaṁ vā bhojanīyaṁ vā bhuñjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:293_0": "Vissajjanā –",
  "anya-e0905n2:293_1": "rājagahe bhante sattarasavaggiye bhikkhū ārabbha paññattaṁ, sattarasavaggiyā bhante bhikkhū vikāle bhojanaṁ bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:294_0": "4. Bhojanavagga, 8. sannidhikāraka sikkhāpucchā",
  "anya-e0905n2:295_0": "Pucchā –",
  "anya-e0905n2:295_1": "sannidhikārakaṁ āvuso khādanīyaṁ vā bhojanīyaṁ vā bhuñjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:296_0": "Vissajjanā –",
  "anya-e0905n2:296_1": "sāvatthiyaṁ bhante āyasmantaṁ belaṭṭhasīsaṁ ārabbha paññattaṁ, āyasmā bhante belaṭṭhasīso sannidhikārakaṁ bhojanaṁ bhuñji, tasmiṁ bhante vatthusmiṁ paññattaṁ.",
  "anya-e0905n2:297_0": "4. Bhojanavagga, 9. paṇītabhojana sikkhāpucchā",
  "anya-e0905n2:298_0": "Pucchā –",
  "anya-e0905n2:298_1": "paṇīta bhojanāni āvuso attano atthāya viññāpetvā bhuñjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:299_0": "Vissajjanā –",
  "anya-e0905n2:299_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū paṇītabhojanāni attano atthāya viññāpetvā bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:300_0": "4. Bhojanavagga, 10. dantapona sikkhāpucchā",
  "anya-e0905n2:301_0": "Pucchā –",
  "anya-e0905n2:301_1": "adinnaṁ āvuso mukhadvāraṁ āhāraṁ āharantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:302_0": "Vissajjanā –",
  "anya-e0905n2:302_1": "vesāliyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu adinnaṁ mukhadvāraṁ āhāraṁ āhari, tasmiṁ bhante vatthusmiṁ paññattaṁ.",
  "anya-e0905n2:303_0": "5. Acelakavagga, 1. acelaka sikkhāpucchā",
  "anya-e0905n2:304_0": "Pucchā –",
  "anya-e0905n2:304_1": "acelakassavā āvuso paribbājakassavā paribbājikāyavā sahatthā khādanīyaṁvā bhojanīyaṁvā dentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:305_0": "Vissajjanā –",
  "anya-e0905n2:305_1": "vesāliyaṁ bhante āyasmantaṁ ānandaṁ ārabbha paññattaṁ, āyasmā bhante ānando aññatarissā paribbājikāya ekaṁ maññamāno dve pūve adāsi, tasmiṁ bhante vatthusmiṁ paññattaṁ.",
  "anya-e0905n2:306_0": "5. Acelakavagga, 2. uyyojana sikkhāpucchā",
  "anya-e0905n2:307_0": "Pucchā –",
  "anya-e0905n2:307_1": "bhikkhuṁ ehāvuso gāmaṁvā nigamaṁvā piṇḍāya pavisissāmāti tassa dāpetvāvā adāpetvāvā uyyojentassa āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:308_0": "Vissajjanā –",
  "anya-e0905n2:308_1": "sāvatthiyaṁ bhante āyasmantaṁ upanandaṁ sakyaputtaṁ ārabbha paññattaṁ, āyasmā bhante upanando sakyaputto bhikkhu ehāvuso gāmaṁ piṇḍāya pavisissāmāti tassa adāpetvā uyyojesi, tasmiṁ bhante vatthusmiṁ paññattaṁ.",
  "anya-e0905n2:309_0": "5. Acelakavagga, 3. sabhojana sikkhāpucchā",
  "anya-e0905n2:310_0": "Pucchā –",
  "anya-e0905n2:310_1": "sabhojane kule anupakhajja nisajjaṁ kappentassa āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:311_0": "Vissajjanā –",
  "anya-e0905n2:311_1": "sāvatthiyaṁ bhante āyasmantaṁ upanandaṁ sakyaputtaṁ ārabbha paññattaṁ, āyasmā bhante upanando sakyaputto sabhojane kule anupakhajja nisajjaṁ kappesi, tasmiṁ bhantevatthusmiṁ paññattaṁ.",
  "anya-e0905n2:312_0": "5. Acelakavagga 4-5. rahopaṭicchanna, rahonisajja sikkhāpucchā",
  "anya-e0905n2:313_0": "Pucchā –",
  "anya-e0905n2:313_1": "mātugāmena saddhiṁ raho paṭicchanne āsane nisajjaṁ kappentassaca āvuso mātugāmena saddhiṁ eko ekāya raho nisajjaṁ kappentassaca pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:314_0": "Vissajjanā –",
  "anya-e0905n2:314_1": "sāvatthiyaṁ bhante āyasmantaṁ upanandaṁ sakyaputtaṁ ārabbha paññattaṁ, āyasmā bhante upanando sakyaputto mātugāmena saddhiṁ raho paṭicchanne āsane nisajjaṁ kappesi, mātugāmena saddhiṁ eko ekāya raho nisajjaṁ kappesi, tasmiṁ bhante vatthusmiṁ paññattaṁ.",
  "anya-e0905n2:315_0": "5. Acelakavagga, 6. cāritta sikkhāpucchā",
  "anya-e0905n2:316_0": "Pucchā –",
  "anya-e0905n2:316_1": "nimantitena āvuso sabhattena santaṁ bhikkhuṁ anāpucchā purebhattaṁvā pacchābhattaṁvā kulesu cārittaṁ āpajjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:317_0": "Vissajjanā –",
  "anya-e0905n2:317_1": "rājagahe bhante āyasmantaṁ upanandaṁ sakyaputtaṁ ārabbha paññattaṁ, āyasmā bhante upanando sakyaputto nimantito sabhatto samāno purebhattaṁ pacchābhattaṁ kulesu cārittaṁ āpajji, tasmiṁ bhante vatthusmiṁ paññattaṁ.",
  "anya-e0905n2:318_0": "5. Acelakavagga, 7. mahānāma sikkhāpucchā",
  "anya-e0905n2:319_0": "Pucchā –",
  "anya-e0905n2:319_1": "tatuttari āvuso bhesajjaṁ viññāpentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:320_0": "Vissajjanā –",
  "anya-e0905n2:320_1": "sakkesu bhante chabbaggiye bhikkhū ārabbha paññattaṁ, chabbaggiyā bhante bhikkhū mahānāmena sakkena ajjaṇho bhante āgametāti vuccamānā nāgamesuṁ, tasmiṁ bhante vatthusmiṁ paññattaṁ.",
  "anya-e0905n2:321_0": "5. Acelakavagga 8-9-10. uyyuttasenā caso sikkhāpucchā",
  "anya-e0905n2:322_0": "Pucchā –",
  "anya-e0905n2:322_1": "uyyuttaṁ āvuso senaṁ dassanāya gacchantassa ca atirekatirattaṁ senāya vasantassa ca uyyodhikaṁ gacchantassa ca pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:323_0": "Vissajjanā –",
  "anya-e0905n2:323_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū uyyuttaṁ senaṁ dassanāya agamaṁsu, teyeva bhante chabbaggiyā bhikkhū atirekatirattaṁ senāya vasiṁsu, teyeva bhante chabbaggiyā bhikkhū uyyodhikaṁ agamaṁsu, tasmiṁ bhante vatthusmiṁ paññattaṁ.",
  "anya-e0905n2:324_0": "6. Surāpānavagga, 1. surāpāna sikkhāpucchā",
  "anya-e0905n2:325_0": "Pucchā – surāmerayapāne āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:326_0": "Vissajjanā –",
  "anya-e0905n2:326_1": "kosambiyaṁ bhante āyasmantaṁ sāgataṁ ārabbha paññattaṁ, āyasmā bhante sāgato majjaṁ pivi, tasmiṁ bhante vatthusmiṁ paññattaṁ.",
  "anya-e0905n2:327_0": "6. Surāpānavagga, 2. aṅgulipatodaka sikkhāpucchā",
  "anya-e0905n2:328_0": "Pucchā – aṅgulipatodake āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:329_0": "Vissajjanā –",
  "anya-e0905n2:329_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhuṁ aṅgulipatodakena hāsesuṁ, tasmiṁ bhante vatthusmiṁ paññattaṁ.",
  "anya-e0905n2:330_0": "6. Surāpānavagga, 3. hasadhamma sikkhāpucchā",
  "anya-e0905n2:331_0": "Pucchā –",
  "anya-e0905n2:331_1": "udake hasadhamme āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:332_0": "Vissajjanā –",
  "anya-e0905n2:332_1": "sāvatthiyaṁ bhante sattarasavaggiye bhikkhū ārabbha paññattaṁ, sattarasavaggiyā bhante bhikkhū aciravatiyā nadiyā udake kīḷiṁsu, tasmiṁ bhante vatthusmiṁ paññattaṁ.",
  "anya-e0905n2:333_0": "6. Surāpānavagga, 4. anādariya sikkhāpucchā",
  "anya-e0905n2:334_0": "Pucchā – anādariya āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:335_0": "Vissajjanā –",
  "anya-e0905n2:335_1": "kosambiyaṁ bhante āyasmantaṁ channaṁ ārabbha paññattaṁ, āyasmā bhante channo āpattiyā anuyuñjiyamāno anādariyaṁ akāsi, tasmiṁ bhante vatthusmiṁ paññattaṁ.",
  "anya-e0905n2:336_0": "6. Surāpānavagga, 5. bhiṁsāpana sikkhāpucchā",
  "anya-e0905n2:337_0": "Pucchā –",
  "anya-e0905n2:337_1": "bhikkhuṁ bhiṁsāpentassa āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:338_0": "Vissajjanā –",
  "anya-e0905n2:338_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhuṁ bhiṁsāpesuṁ, tasmiṁ bhante vatthusmiṁ paññattaṁ.",
  "anya-e0905n2:339_0": "6. Surāpānavagga, 6. jotika sikkhāpucchā",
  "anya-e0905n2:340_0": "Pucchā –",
  "anya-e0905n2:340_1": "jotiṁ āvuso samādahitvā visibbentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:341_0": "Vissajjanā –",
  "anya-e0905n2:341_1": "bhaggesu bhante sambahule bhikkhū ārabbha paññattaṁ, sambahulā bhante bhikkhū jotiṁ samādapetvā visibbesuṁ, tasmiṁ bhante vatthusmiṁ paññattaṁ.",
  "anya-e0905n2:342_0": "6. Surāpānavagga, 7. nahāna sikkhāpucchā",
  "anya-e0905n2:343_0": "Pucchā –",
  "anya-e0905n2:343_1": "orenaddhamāsaṁ āvuso nahāyantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:344_0": "Vissajjanā –",
  "anya-e0905n2:344_1": "rājagahe bhante sambahule bhikkhū ārabbha paññattaṁ, sambahulā bhante bhikkhū rājānampi passitvā na mattaṁ jānitvā nahāyiṁsu, tasmiṁ bhante vatthusmiṁ paññattaṁ.",
  "anya-e0905n2:345_0": "Pucchā – kassa āvuso vacanaṁ.",
  "anya-e0905n2:346_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:347_0": "Pucchā – kenāvuso ābhataṁ.",
  "anya-e0905n2:348_0": "Vissajjanā – paramparāya bhante ābhataṁ.",
  "anya-e0905n2:349_0": "Pucchā – atthi nukho āvuso ettha kocipi viruddhadoso.",
  "anya-e0905n2:350_0": "Vissajjanā – natthi bhante.",
  "anya-e0905n2:351_0": "Suṇātu me bhante saṅgho…pe… saṁgāyeyyāma.",
  "anya-e0905n2:352_0": "Pucchā –",
  "anya-e0905n2:352_1": "yaṁ tena āvuso…pe…",
  "anya-e0905n2:352_2": "sammāsambuddhena anādiyitvā tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ navaṁ cīvaraṁ paribhuñjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:353_0": "Vissajjanā –",
  "anya-e0905n2:353_1": "sāvatthiyaṁ bhante sambahule bhikkhū ārabbha paññattaṁ, sambahulā bhante bhikkhū attano cīvaraṁ na sañjāniṁsu, tasmiṁ bhante vatthusmiṁ paññattaṁ.",
  "anya-e0905n2:354_0": "6. Surāpānavagga, 10. cīvaraapanidhāna sikkhāpucchā",
  "anya-e0905n2:355_0": "Pucchā –",
  "anya-e0905n2:355_1": "bhikkhussa āvuso pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidhentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:356_0": "Vissajjanā –",
  "anya-e0905n2:356_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhūnaṁ pattampi cīvarampi apanidhesuṁ, tasmiṁ bhante vatthusmiṁ paññattaṁ.",
  "anya-e0905n2:357_0": "7. Sappāṇakavagga, 1. sañcicca sikkhāpucchā",
  "anya-e0905n2:358_0": "Pucchā –",
  "anya-e0905n2:358_1": "sañcicca āvuso pāṇaṁ jīvitā voropentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:359_0": "Vissajjanā –",
  "anya-e0905n2:359_1": "sāvatthiyaṁ bhante āyasmantaṁ udāyiṁ ārabbha paññattaṁ āyasmā bhante udāyī sañcicca pāṇaṁ jīvitā voropesi, tasmiṁ bhante vatthusmiṁ paññattaṁ.",
  "anya-e0905n2:360_0": "7. Sappāṇakavagga, 2. sappāṇaka sikkhāpucchā",
  "anya-e0905n2:361_0": "Pucchā –",
  "anya-e0905n2:361_1": "jānaṁ āvuso sappāṇakaṁ udakaṁ paribhuñjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:362_0": "Vissajjanā –",
  "anya-e0905n2:362_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū jānaṁ sappāṇakaṁ udakaṁ paribhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:363_0": "7. Sappāṇakavagga, 6. theyyasattha sikkhāpucchā",
  "anya-e0905n2:364_0": "Pucchā –",
  "anya-e0905n2:364_1": "jānaṁ āvuso theyyasatthena saddhiṁ saṁvidhāya ekaddhānamaggaṁ paṭipajjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:365_0": "Vissajjanā –",
  "anya-e0905n2:365_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu jānaṁ theyyasatthena saddhiṁ saṁvidhāya ekaddhānamaggaṁ paṭipajji, tasmiṁ bhante vatthusmiṁ paññattaṁ.",
  "anya-e0905n2:366_0": "7. Sappāṇakavagga, 7. saṁvidhāna sikkhāpucchā",
  "anya-e0905n2:367_0": "Pucchā –",
  "anya-e0905n2:367_1": "mātugāmena saddhiṁ āvuso saṁvidhāya ekaddhānamaggaṁ paṭipajjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:368_0": "Vissajjanā –",
  "anya-e0905n2:368_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu mātugāmena saddhiṁ saṁvidhāya ekaddhānamaggaṁ paṭipajji, tasmiṁ bhante vatthusmiṁ paññattaṁ.",
  "anya-e0905n2:369_0": "8. Sahadhammikavagga, 1. sahadhammika sikkhāpucchā",
  "anya-e0905n2:370_0": "Pucchā –",
  "anya-e0905n2:370_1": "bhikkhūhi āvuso sahadhammikaṁ vuccamānena na tāvāhaṁ āvuso etasmiṁ sikkhāpade sikkhissāmi, yāva na aññaṁ bhikkhuṁ byattaṁ vinayadharaṁ paripucchissāmīti bhaṇantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:371_0": "Vissajjanā –",
  "anya-e0905n2:371_1": "kosambiyaṁ bhante āyasmantaṁ channaṁ ārabbha paññattaṁ, āyasmā bhante channo bhikkhūhi sahadhammikaṁ vuccamāno na tāvāhaṁ āvuso etasmiṁ sikkhāpade sikkhissāmi, yāva na aññaṁ bhikkhuṁ byattaṁ vinayadharaṁ paripucchissāmīti bhaṇi, tasmiṁ bhante vatthusmiṁ paññattaṁ.",
  "anya-e0905n2:372_0": "8. Sahadhammikavagga, 2. vilekhana sikkhāpucchā",
  "anya-e0905n2:373_0": "Pucchā –",
  "anya-e0905n2:373_1": "vinayaṁ vivaṇṇentassa āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:374_0": "Vissajjanā –",
  "anya-e0905n2:374_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū vinayaṁ vivaṇṇesuṁ, tasmiṁ bhante vatthusmiṁ paññattaṁ.",
  "anya-e0905n2:375_0": "8. Sahadhammikavagga, 3. mohana sikkhāpucchā",
  "anya-e0905n2:376_0": "Pucchā – mohanake āvuso pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:377_0": "Vissajjanā –",
  "anya-e0905n2:377_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū mohesuṁ, tasmiṁ bhante vatthusmiṁ paññattaṁ.",
  "anya-e0905n2:378_0": "Pucchā –",
  "anya-e0905n2:378_1": "bhikkhussa āvuso kupitena anattamanena pahāraṁ dentassa ca talasattikaṁ uggirantassa ca pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:379_0": "Vissajjanā –",
  "anya-e0905n2:379_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū kupitā anattamanā sattarasavaggiyānaṁ bhikkhūnaṁ pahāraṁ adaṁsu, talasattikañca uggiriṁsu, tasmiṁ bhante vatthusmiṁ paññattaṁ.",
  "anya-e0905n2:380_0": "8. Sahadhammikavagga, 7. sañcicca sikkhāpucchā",
  "anya-e0905n2:381_0": "Pucchā –",
  "anya-e0905n2:381_1": "bhikkhussa āvuso sañcicca kukkuccaṁ upadahantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:382_0": "Vissajjanā –",
  "anya-e0905n2:382_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhūnaṁ sañcicca kukkuccaṁ upadahiṁsu, tasmiṁ bhante vatthusmiṁ paññattaṁ.",
  "anya-e0905n2:383_0": "8. Sahadhammikavagga, 8. upassuti sikkhāpucchā",
  "anya-e0905n2:384_0": "Pucchā –",
  "anya-e0905n2:384_1": "bhikkhūnaṁ āvuso bhaṇḍanajātānaṁ kalahajātānaṁ vivādā pannānaṁ upassutiṁ tiṭṭhantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:385_0": "Vissajjanā –",
  "anya-e0905n2:385_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū bhikkhūnaṁ bhaṇḍanajātānaṁ kalaha jātānaṁ vivādāpannānaṁ upassutiṁ tiṭṭhahiṁsu, tasmiṁ bhante vatthusmiṁ paññattaṁ.",
  "anya-e0905n2:386_0": "8. Sahadhammikavagga, 9. kammapaṭibāhana sikkhāpucchā",
  "anya-e0905n2:387_0": "Pucchā –",
  "anya-e0905n2:387_1": "dhammikānaṁ āvuso kammānaṁ chandaṁ datvā pacchā khīyanadhammaṁ āpajjantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:388_0": "Vissajjanā –",
  "anya-e0905n2:388_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū dhammikānaṁ kammānaṁ chandaṁ datvā pacchā khīyanadhammaṁ āpajjiṁsu, tasmiṁ bhante vatthusmiṁ paññattaṁ.",
  "anya-e0905n2:389_0": "8. Sahadhammikavagga 10. chandaṁ adatvāgamana sikkhāpucchā",
  "anya-e0905n2:390_0": "Pucchā –",
  "anya-e0905n2:390_1": "saṅghe āvuso vinicchakathāya vattamānāya chandaṁ adatvā uṭṭhāyāsanā pakkamantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:391_0": "Vissajjanā –",
  "anya-e0905n2:391_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante chabbaggiyo bhikkhu saṅghe vinicchayakathāya vattamānāya chandaṁ adatvā uṭṭhāyāsanā pakkāmi, tasmiṁ bhante vatthusmiṁ paññattaṁ.",
  "anya-e0905n2:392_0": "8. Sahadhammikavagga, 12. pariṇāmana sikkhāpucchā",
  "anya-e0905n2:393_0": "Pucchā –",
  "anya-e0905n2:393_1": "jānaṁ āvuso saṅghikaṁ lābhaṁ pariṇataṁ puggalassa pariṇāmentassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:394_0": "Vissajjanā –",
  "anya-e0905n2:394_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū jānaṁ saṅghikaṁ lābhaṁ pariṇataṁ puggalassa pariṇāmesuṁ, tasmiṁ bhante vatthusmiṁ paññattaṁ.",
  "anya-e0905n2:395_0": "9. Ratanavagga, 1. antepura sikkhāpucchā",
  "anya-e0905n2:396_0": "Pucchā –",
  "anya-e0905n2:396_1": "pubbe appaṭisaṁviditena āvuso rañño antepuraṁ pavisantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:397_0": "Vissajjanā –",
  "anya-e0905n2:397_1": "sāvatthiyaṁ bhante āyasmantaṁ ānandaṁ ārabbha paññattaṁ, āyasmā bhante ānando pubbe appaṭisaṁvidito rañño antepuraṁ pāvisi, tasmiṁ bhante vatthusmiṁ paññattaṁ.",
  "anya-e0905n2:398_0": "9. Ratanavagga, 2. ratana sikkhāpucchā",
  "anya-e0905n2:399_0": "Pucchā –",
  "anya-e0905n2:399_1": "ratanaṁ āvuso uggaṇhantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:400_0": "Vissajjanā –",
  "anya-e0905n2:400_1": "sāvatthiyaṁ bhante aññataraṁ bhikkhuṁ ārabbha paññattaṁ, aññataro bhante bhikkhu ratanaṁ uggahesi, tasmiṁ bhante vatthusmiṁ paññattaṁ.",
  "anya-e0905n2:401_0": "9. Ratanavagga, 3. vikālagāmappavisana sikkhāpucchā",
  "anya-e0905n2:402_0": "Pucchā –",
  "anya-e0905n2:402_1": "santaṁ āvuso bhikkhuṁ anāpucchā vikāle gāmaṁ pavisantassa pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:403_0": "Vissajjanā –",
  "anya-e0905n2:403_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū santaṁ bhikkhuṁ anāpucchā vikāle gāmaṁ pavisiṁsu, tasmiṁ bhante vatthusmiṁ paññattaṁ.",
  "anya-e0905n2:404_0": "Pāṭidesanīya",
  "anya-e0905n2:405_0": "3. Tatiyapāṭidesanī sikkhāpucchā",
  "anya-e0905n2:406_0": "Pucchā –",
  "anya-e0905n2:406_1": "sekkhasammatesu āvuso kulesu khādanīyaṁ vā bhojanīyaṁ vā sahatthā paṭiggahetvā bhuñjantassa pāṭidesanīyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:407_0": "Vissajjanā –",
  "anya-e0905n2:407_1": "sāvatthiyaṁ bhante sambahule bhikkhū ārabbha paññattaṁ, sambahulā bhante bhikkhū namattaṁ jānitvā paṭiggahesuṁ, tasmiṁ bhante vatthusmiṁ paññattaṁ.",
  "anya-e0905n2:408_0": "Sekhiyakaṇḍa",
  "anya-e0905n2:409_0": "Pucchā –",
  "anya-e0905n2:409_1": "anādariyaṁ āvuso paṭicca purato vā pacchato vā olambentena nivāsentassaca pārupantassaca dukkaṭaṁ kattha paññattaṁ, kaṁ ārabbha kismiṁ paññattaṁ.",
  "anya-e0905n2:410_0": "Vissajjanā –",
  "anya-e0905n2:410_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū purato ca pacchato ca olambantā nivāsesuṁceva pārupiṁsuca, tasmiṁ bhante vatthusmiṁ paññattaṁ.",
  "anya-e0905n2:411_0": "Pucchā –",
  "anya-e0905n2:411_1": "anādariyaṁ āvuso paṭicca kāyaṁ vivaritvā antaraghare gacchantassa ca nisīdantassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:412_0": "Vissajjanā –",
  "anya-e0905n2:412_1": "sāvatthiyaṁ bhante chabbaggīye bhikkhū ārabbha paññattaṁ, chabbaggiyā bhante bhikkhū kāyaṁ vivaritvā antaraghare gacchiṁsu ceva nisīdiṁsuca, tasmiṁ bhante vatthusmiṁ paññattaṁ.",
  "anya-e0905n2:413_0": "Pucchā –",
  "anya-e0905n2:413_1": "anādariyaṁ āvuso paṭicca hatthaṁ vā pādaṁ vā kīḷāpentena antaraghare gacchantassa ca nisīdantassa ca, tahaṁ tahaṁ olokentena antaraghare gacchantassa ca nisīdantassa ca, ukkhittakāya antaraghare gacchantassa ca nisīdantassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:414_0": "Vissajjanā –",
  "anya-e0905n2:414_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū hatthampi pādampi kīḷāpentā tahaṁ tahaṁpi olokentā antaraghare gacchiṁsuceva nisīdiṁsu ca, teyeva bhante chabbaggiyā bhikkhū ukkhittakāya antaraghare gacchiṁsuceva nisīdiṁsuca, tasmiṁ bhante vatthusmiṁ paññattaṁ.",
  "anya-e0905n2:415_0": "Pucchā –",
  "anya-e0905n2:415_1": "anādariyaṁ āvuso paṭicca ujjagghikāya vā uccāsaddaṁ mahāsaddaṁ karontena vā antaraghare gacchantassaca nisīdantassaca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:416_0": "Vissajjanā –",
  "anya-e0905n2:416_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū mahāhasitaṁ hasantā ca uccāsaddaṁ mahāsaddaṁ karontā ca antaraghare gacchiṁsuceva nisīdiṁsuca, tasmiṁ bhante vatthusmiṁ paññattaṁ.",
  "anya-e0905n2:417_0": "Pucchā –",
  "anya-e0905n2:417_1": "anādariyaṁ āvuso paṭicca kāyappacālakaṁ vā bāhuppa cālakaṁ vā sīsappacālakaṁ vā khambhakatena vā oguṇṭhitena vā antaraghare gacchantassa ca nisīdantassa ca ukkuṭikāya kismiṁ vatthusmiṁ paññattaṁ.",
  "anya-e0905n2:418_0": "Vissajjanā –",
  "anya-e0905n2:418_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū kāyappacālakaṁ bāhuppacālakaṁ sīsappacālakaṁ karontā ca khambhīkatā ca oguṇṭhitā ca antaraghare gacchiṁsuceva nisīdiṁsuca, ukkuṭikāyaca antaraghare gacchiṁsu, tasmiṁ bhante vatthusmiṁ paññattaṁ.",
  "anya-e0905n2:419_0": "Pucchā –",
  "anya-e0905n2:419_1": "anādariyaṁ āvuso paṭicca pallatthikāya antaraghare nisinnassa dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:420_0": "Vissajjanā –",
  "anya-e0905n2:420_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū pallatthikāya antaraghare nisīdiṁsu, tasmiṁ bhante vatthusmiṁ paññattaṁ.",
  "anya-e0905n2:421_0": "Pucchā –",
  "anya-e0905n2:421_1": "anādariyaṁ āvuso paṭicca asakkaccaṁ piṇḍapātaṁ paṭiggaṇhantassa ca tahaṁ tahaṁ olokentena piṇḍapātaṁ paṭiggaṇhantassaca sūpaññeva bahuṁ paṭiggaṇhantassaca thūpīkataṁ piṇḍapātaṁ paṭiggaṇhantassaca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:422_0": "Vissajjanā –",
  "anya-e0905n2:422_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū asakkaccaṁ piṇḍapātaṁ paṭiggahesuṁ, tahaṁ tahaṁ olokentā piṇḍapātaṁ paṭiggahesuṁ, sūpaññeva bahuṁ paṭiggahesuṁ, thūpīkataṁ piṇḍapātaṁ paṭiggahesuṁ, tasmiṁ bhante vatthusmiṁ paññattaṁ.",
  "anya-e0905n2:423_0": "Pucchā –",
  "anya-e0905n2:423_1": "anādariyaṁ āvuso paṭicca āsakkaccaṁ piṇḍapātaṁ bhuñjantassaca tahaṁ tahaṁ olokentana piṇḍapātaṁ bhuñjantassa ca tahaṁ tahaṁ omasitvā piṇḍapātaṁ bhuñjantassa ca sūpaññeva bahuṁ bhuñjantassa ca thūpakato omadditvā piṇḍapātaṁ bhuñjantassa ca sūpaṁ vā byañjanaṁ vā odanena paṭicchādentassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:424_0": "Vissajjanā –",
  "anya-e0905n2:424_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū asakkaccaṁ piṇḍapātaṁ bhuñjiṁsu, tahaṁ tahaṁ olokentā piṇḍapātaṁ bhuñjiṁsu, teyeva bhante chabbaggiyā bhikkhū tahaṁ tahaṁ omasitvā piṇḍapātaṁ bhuñjiṁsu, teyeva bhante chabbaggiyā bhikkhū bahuṁ sūpaṁ bhuñjiṁsu, teyeva bhante chabbaggiyā bhikkhū thūpakato omadditvā piṇḍapātaṁ bhuñjiṁsu, teyeva bhante chabbaggiyā bhikkhū sūpampi byañjanampi odanena paṭicchādesuṁ, tasmiṁ bhante vatthusmiṁ paññattaṁ.",
  "anya-e0905n2:425_0": "Pucchā –",
  "anya-e0905n2:425_1": "anādariyaṁ āvuso paṭicca sūpaṁvā odanaṁvā agilānena attano atthāya viññāpetvā bhuñjantassa dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:426_0": "Vissajjanā –",
  "anya-e0905n2:426_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū sūpampi odanampi attano atthāya viññāpetvā bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:427_0": "Pucchā –",
  "anya-e0905n2:427_1": "anādariyaṁ āvuso paṭicca ujjhānasaññinā paresaṁ pattaṁ olokentassa ca atimahantaṁ kabaḷaṁ karontassa ca dīghaṁ ālopaṁ karontassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:428_0": "Vissajjanā –",
  "anya-e0905n2:428_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū ujjhānasaññino paresaṁ pattaṁ olokesuṁ, teyeva bhante chabbaggiyā bhikkhū atimahantaṁ kabaḷaṁ kariṁsu, teyeva bhante chabbaggiyā bhikkhū dīghaṁ ālopaṁ kariṁsu, tasmiṁ bhante vatthusmiṁ paññattaṁ.",
  "anya-e0905n2:429_0": "Pucchā –",
  "anya-e0905n2:429_1": "anādariyaṁ āvuso paṭicca anāhaṭe kabaḷe mukhadvāraṁ vivarantassa ca bhuñjamāne sabbaṁ hatthaṁ mukhe pakkhipantassa ca sakabaḷena mukhena byāharantassa ca piṇḍukkhepakaṁ piṇḍapātaṁ bhuñjantassa ca kabaḷāvacchedakaṁ piṇḍapātaṁ bhuñjantassa ca avagaṇḍakārakaṁ piṇḍapātaṁ bhuñjantassa ca hatthaniddhunakaṁ sitthāvakārakaṁ jivhānicchārakaṁ capucapukārakaṁ piṇḍapātaṁ bhuñjantassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:430_0": "Vissajjanā –",
  "anya-e0905n2:430_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū anāhaṭe kabaḷe mukhadvāraṁ vivariṁsu, bhuñjamānā sabbaṁ hatthaṁ mukhe pakkhipiṁsu, sakabaḷena mukhena byāhariṁsu, piṇḍukkhepakaṁ bhuñjiṁsu, kabaḷāvacchedakaṁ bhuñjiṁsu, avagaṇḍakārakaṁ bhuñjiṁsu, hatthaniddhunakaṁ sitthāvakārakaṁ jivhānicchārakaṁ capucapukārakaṁ bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:431_0": "Pucchā –",
  "anya-e0905n2:431_1": "anādariyaṁ āvuso paṭicca surusurukārakaṁ bhuñjantassaca hatthanillehakaṁvā pattanillehakaṁ vā oṭṭhanillehakaṁ vā bhuñjantassa ca sāmisena hatthena pānīyathālakaṁ paṭiggaṇhantassa ca sasitthakaṁ pattadhovanaṁ antaraghare caḍḍentassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:432_0": "Vissajjanā –",
  "anya-e0905n2:432_1": "suru surukārakaṁ bhante bhuñjantassa dukkaṭaṁ kosambiyaṁ paññattaṁ, sambahule bhante bhikkhū ārabbha paññattaṁ, sambahulā bhante bhikkhū surusurukārakaṁ khīraṁ piviṁsu, tasmiṁ bhante vatthusmiṁ paññattaṁ.",
  "anya-e0905n2:432_2": "Hatthanillehakaṁ bhuñjantassa ca pattanillehakaṁ bhuñjantassa ca oṭṭhanillehakaṁ bhuñjantassa dukkaṭaṁ sāvatthiyaṁ paññattaṁ, chabbaggiye bhante bhikkhū ārabbha paññattaṁ, chabbaggiyā bhante bhikkhū hatthanillehakaṁ bhuñjiṁsu, pattanillehakaṁ bhuñjiṁsu, oṭṭhanillehakaṁ bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:433_0": "Sāmisena hatthena pānīyathālakaṁ paṭiggaṇhantassa ca sasitthakaṁ pattadhovanaṁ antaraghare chaḍḍentassa ca dukkaṭaṁ bhaggesu paññattaṁ, sambahule bhikkhū ārabbha paññattaṁ, sambahulā bhikkhū sāmisena hatthena pānīyathālakaṁ paṭiggahesuṁ, teyeva bhante sambahulā bhikkhū sasitthakaṁ pattadhovanaṁ antaraghare chaḍḍesuṁ, tasmiṁ bhante vatthusmiṁ paññattaṁ.",
  "anya-e0905n2:434_0": "Pucchā –",
  "anya-e0905n2:434_1": "anādariyaṁ āvuso paṭicca chattapāṇissa dhammaṁ desentassa ca daṇḍapāṇissa vā satthapāṇissa vā āvudhapāṇissa vā dhammaṁ desentassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:435_0": "Vissajjanā –",
  "anya-e0905n2:435_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū chattapāṇissa daṇḍapāṇissa satthapāṇissa āvudhapāṇissa dhammaṁ desesuṁ, tasmiṁ bhante vatthusmiṁ paññattaṁ.",
  "anya-e0905n2:436_0": "Pucchā –",
  "anya-e0905n2:436_1": "anādariyaṁ āvuso paṭicca pādukāruḷhassa ca upahanāruḷhassa ca yānagatassa ca sayanagatassa ca dhammaṁ desentassa dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:437_0": "Vissajjanā –",
  "anya-e0905n2:437_1": "sāvatthiyaṁ bhante chabbaggiye bhikkhū ārabbha paññattaṁ, chabbaggiyā bhante bhikkhū pādukāruḷhassa upahanāruḷhassa yānagatassa sayanagatassa dhammaṁ desesuṁ, tasmiṁ bhante vatthusmiṁ paññattaṁ.",
  "anya-e0905n2:438_0": "Pucchā –",
  "anya-e0905n2:438_1": "anādariyaṁ āvuso paṭicca pallatthikāya nisinnassa ca veṭhitasīsassa ca oguṇṭhitasīsassa ca chamāyaṁ nisīditvā āsane nisinnassa ca nīce āsane nisīditvā ucce āsane nisinnassa ca ṭhitena nisinnassa ca pacchato gacchantena purato gacchantassa ca uppathena gacchantena pathena gacchantassa ca dhammaṁ desentassa dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:439_0": "Vissajjanā –",
  "anya-e0905n2:439_1": "sāvatthiyaṁ bhante chabbaggiyeva bhikkhū ārabbha paññattaṁ, chabbaggiyā bhante bhikkhū pallatthikāya nisinnassa ca veṭhitasīsassa ca oguṇṭhitasīsassa ca chamāyaṁ nisīditvā āsane nisinnassa ca nīce āsane nisīditvā ucce āsane nisinnassa ca ṭhitānisinnassa ca pacchato gacchantā purato gacchantassa ca uppathena gacchantā pathena gacchantassa ca dhammaṁ desesuṁ, tasmiṁ bhante vatthusmiṁ paññattaṁ.",
  "anya-e0905n2:440_0": "Pucchā –",
  "anya-e0905n2:440_1": "anādariyaṁ āvuso paṭicca ṭhitena uccāraṁ vā passāvaṁ vā karontassa ca harite vā udake vā uccāraṁ vā passāvaṁ vā kheḷaṁ vā karontassa ca dukkaṭaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:441_0": "Vissajjanā –",
  "anya-e0905n2:441_1": "sāvatthiyaṁ bhante chabbaggiyeva bhikkhū ārabbha paññattaṁ, chabbaggiyā bhante bhikkhū ṭhitā uccārampi passāvampi akaṁsu, teyeva bhante chabbaggiyā bhikkhū haritepi udakepi uccārampi passāvampi kheḷampi akaṁsu, tasmiṁ bhante vatthusmiṁ paññattaṁ.",
  "anya-e0905n2:442_0": "Bhikkhunīvibhaṅga",
  "anya-e0905n2:443_0": "5. Pañcama pārājika sikkhāpucchā",
  "anya-e0905n2:444_0": "Pucchā –",
  "anya-e0905n2:444_1": "bhikkhunīnaṁ āvuso pañcama pārājikaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:445_0": "Vissajjanā –",
  "anya-e0905n2:445_1": "sāvatthiyaṁ bhante sundarīnandaṁ bhikkhuniṁ ārabbha paññattaṁ, sundarīnandā bhante bhikkhunī avassutā avassutassa purisapuggalassa kāyasaṁsaggaṁ sādiyi, tasmiṁ bhante vatthusmiṁ paññattaṁ.",
  "anya-e0905n2:446_0": "Bhikkhunīvibhaṅga, saṅghādisesa sikkhāpucchā",
  "anya-e0905n2:447_0": "Pucchā –",
  "anya-e0905n2:447_1": "ussayavādikāya āvuso bhikkhuniyā aḍḍaṁ karontiyā saṅghādiseso kattha paññatto, kaṁ ārabbha kismiṁ vatthusmiṁ paññatto.",
  "anya-e0905n2:448_0": "Vissajjanā –",
  "anya-e0905n2:448_1": "sāvatthiyaṁ bhante tullanandaṁ bhikkhuniṁ ārabbha paññatto, thullanandā bhante bhikkhunī ussayavādikā vihari, tasmiṁ bhante vatthusmiṁ paññatto.",
  "anya-e0905n2:449_0": "Pucchā –",
  "anya-e0905n2:449_1": "coriṁ āvuso vuṭṭhāpentiyā saṅghādiseso kattha paññatto, kaṁ ārabbha kismiṁ vatthusmiṁ paññatto.",
  "anya-e0905n2:450_0": "Vissajjanā –",
  "anya-e0905n2:450_1": "sāvatthiyaṁ bhante thullanandaṁ bhikkhuniṁ ārabbha paññatto, thullanandā bhante bhikkhunī coriṁ vuṭṭhāpesi, tasmiṁ bhante vatthusmiṁ paññatto.",
  "anya-e0905n2:451_0": "Pucchā –",
  "anya-e0905n2:451_1": "ekāya āvuso gāmantaraṁ gacchantiyā saṅghādiseso kattha paññatto, kaṁ ārabbha kismiṁ vatthusmiṁ paññatto.",
  "anya-e0905n2:452_0": "Vissajjanā –",
  "anya-e0905n2:452_1": "sāvatthiyaṁ bhante aññataraṁ bhikkhuniṁ ārabbha paññatto, aññatarā bhante bhikkhunī ekā gāmantaraṁ gacchi, tasmiṁ bhante vatthusmiṁ paññatto.",
  "anya-e0905n2:453_0": "Pucchā –",
  "anya-e0905n2:453_1": "avassutāya āvuso bhikkhuniyā avassutassa purisapuggalassa hatthato khādanīyaṁvā bhojanīyaṁvā sahatthā paṭiggahetvā bhuñjantassa saṅghādiseso kattha paññatto, kaṁ ārabbha kismiṁ vatthusmiṁ paññatto.",
  "anya-e0905n2:454_0": "Vissajjanā –",
  "anya-e0905n2:454_1": "sāvatthiyaṁ bhante sundarīnandaṁ bhikkhuniṁ ārabbha paññatto, sundarīnandā bhante bhikkhunī avassutā avassutassa purisapuggalassa hatthato āmisaṁ paṭiggahesi tasmiṁ bhante vatthusmiṁ paññatto.",
  "anya-e0905n2:455_0": "Pucchā –",
  "anya-e0905n2:455_1": "kupitāya āvuso anattamanāya bhikkhuniyā yāvatatiyaṁ samanubhāsantiyā na paṭinisajjantiyā saṅghādiseso kattha paññatto, kaṁ ārabbha kismiṁ vatthusmiṁ paññatto.",
  "anya-e0905n2:456_0": "Vissajjanā –",
  "anya-e0905n2:456_1": "sāvatthiyaṁ bhante caṇḍakāḷiṁ bhikkhuniṁ ārabbha paññatto, caṇḍakāḷī bhante bhikkhunī kupitā anattamanā evaṁ abhaṇi, buddhaṁ paccācikkhāmi, dhammaṁ paccācikkhāmi, saṅghaṁ paccācikkhāmi, sikkhaṁ paccācikkhāmi, kinnumāva samaṇiyo yā samaṇiyo sakyadhītaro, santaññāpi samaṇiyo lajjiniyo kukkuccikā sikkhākāmā, tāsāhaṁ santike brahmacariyaṁ carissāmīti, tasmiṁ bhante vatthusmiṁ paññatto.",
  "anya-e0905n2:457_0": "Pucchā – kassa āvuso vacanaṁ.",
  "anya-e0905n2:458_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:459_0": "Pucchā – kenāvuso ābhataṁ.",
  "anya-e0905n2:460_0": "Vissajjanā – paramparāya bhante ābhataṁ.",
  "anya-e0905n2:461_0": "Pucchā – atthi nukho āvuso ettha kocipi viraddhadoso.",
  "anya-e0905n2:462_0": "Vissajjanā – natthi bhante.",
  "anya-e0905n2:463_0": "Bhikkhunī vibhaṅgapācittiya",
  "anya-e0905n2:464_0": "1. Lasuṇavagga, 1. paṭhama sikkhāpucchā",
  "anya-e0905n2:465_0": "Pucchā –",
  "anya-e0905n2:465_1": "yaṁ tena āvuso bhagavatā…pe…",
  "anya-e0905n2:465_2": "sammāsambuddhena lakkhaṇaṁ khādantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:466_0": "Vissajjanā –",
  "anya-e0905n2:466_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī na mattaṁ jānitvā bahuṁ lasuṇaṁ harāpesi, tasmiṁ bhante vatthusmiṁ paññattaṁ.",
  "anya-e0905n2:467_0": "1. Lasuṇavagga, 6. chaṭṭha sikkhāpucchā",
  "anya-e0905n2:468_0": "Pucchā –",
  "anya-e0905n2:468_1": "bhikkhussa āvuso bhuñjamānassa annena vā pānena vā vidhūpanena vā upatiṭṭhantiyā bhikkhuniyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:469_0": "Vissajjanā –",
  "anya-e0905n2:469_1": "sāvatthiyaṁ bhante aññataraṁ bhikkhuniṁ ārabbha paññattaṁ, aññatarā bhante bhikkhunī bhikkhussa bhuñjamānassa pānīyena vidhūpanena ca upatiṭṭhati, tasmiṁ bhante vatthusmiṁ paññattaṁ.",
  "anya-e0905n2:470_0": "1. Lasuṇavagga, 8. aṭṭhama sikkhāpucchā",
  "anya-e0905n2:471_0": "Pucchā –",
  "anya-e0905n2:471_1": "uccāraṁvā āvuso passāvaṁvā saṅkāraṁvā vighāsaṁvā thirokuṭṭe chaḍḍentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:472_0": "Vissajjanā –",
  "anya-e0905n2:472_1": "sāvatthiyaṁ bhante aññataraṁ bhikkhuniṁ ārabbha paññattaṁ, aññatarā bhante bhikkhunī uccāraṁ tirokuṭṭe chaḍḍesi, tasmiṁ bhante vatthusmiṁ paññattaṁ.",
  "anya-e0905n2:473_0": "1. Lasuṇavagga, 10. dasama sikkhāpucchā",
  "anya-e0905n2:474_0": "Pucchā –",
  "anya-e0905n2:474_1": "naccaṁ vā āvuso gītaṁ vā vāditaṁ vā dassanāya gacchantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:475_0": "Vissajjanā –",
  "anya-e0905n2:475_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo naccampi gītampi vāditampi dassanāya agamaṁsu, tasmiṁ bhante vatthusmiṁ paññattaṁ.",
  "anya-e0905n2:476_0": "Pucchā –",
  "anya-e0905n2:476_1": "bhikkhupana āvuso naccaṁ vā gītaṁ vā vāditaṁ vā dassanāya gacchanto kaṁ nāma āpattiṁ āpajjati.",
  "anya-e0905n2:477_0": "Vissajjanā – dukkaṭaṁ bhante āpattiṁ āpajjati.",
  "anya-e0905n2:478_0": "1. Paṭhama sikkhāpucchā",
  "anya-e0905n2:479_0": "Pucchā –",
  "anya-e0905n2:479_1": "rattandhakāre āvuso apadīpe purisena saddhiṁ ekenekāya santiṭṭhantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:480_0": "Vissajjanā –",
  "anya-e0905n2:480_1": "sāvatthiyaṁ bhante aññataraṁ bhikkhuniṁ ārabbha paññattaṁ, aññatarā bhante bhikkhunī rattandhakāre apadīpe purisena saddhiṁ ekenekā santiṭṭhi, tasmiṁ bhante vatthusmiṁ paññattaṁ.",
  "anya-e0905n2:481_0": "2. Andhakāravagga, 2-3. dutiya, tatiya sikkhāpucchā",
  "anya-e0905n2:482_0": "Pucchā –",
  "anya-e0905n2:482_1": "paṭicchanne vā āvuso okāse ajjhokāse vā purisena saddhiṁ ekenekāya santiṭṭhantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:483_0": "Vissajjanā –",
  "anya-e0905n2:483_1": "sāvatthiyaṁ bhante aññataraṁ bhikkhuniṁ ārabbha paññattaṁ, aññatarā bhante bhikkhunī paṭicchanne okāse ajjhokāse ca purisena saddhiṁ ekenekā santiṭṭhi, tasmiṁ bhante vatthusmiṁ paññattaṁ.",
  "anya-e0905n2:484_0": "2. Andhakāravagga, 8. aṭṭhama sikkhāpucchā",
  "anya-e0905n2:485_0": "Pucchā –",
  "anya-e0905n2:485_1": "duggahitena āvuso dūpadhāritena paraṁ ujjhāpentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:486_0": "Vissajjanā –",
  "anya-e0905n2:486_1": "sāvatthiyaṁ bhante aññataraṁ bhikkhuniṁ ārabbha paññattaṁ, aññatarā bhante bhikkhunī duggahitena dūpadhāritena paraṁ ujjhāpesi, tasmiṁ bhante vatthusmiṁ paññattaṁ.",
  "anya-e0905n2:487_0": "2. Andhakāravagga, 9. navama sikkhāpucchā",
  "anya-e0905n2:488_0": "Pucchā –",
  "anya-e0905n2:488_1": "attānaṁ vā āvuso paraṁ vā nirayena vā brahmacariyena vā abhisapantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:489_0": "Vissajjanā –",
  "anya-e0905n2:489_1": "sāvatthiyaṁ bhante caṇḍakāḷiṁ bhikkhuniṁ ārabbha paññattaṁ, caṇḍakāḷī bhante bhikkhunī attānampi parampi nirayenapi brahmacariyenapi abhisapi, tasmiṁ bhante vatthusmiṁ paññattaṁ.",
  "anya-e0905n2:490_0": "2. Andhakāravagga, 10. dasama sikkhāpucchā",
  "anya-e0905n2:491_0": "Pucchā –",
  "anya-e0905n2:491_1": "attānaṁ āvuso vadhitvā vadhitvā rodantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:492_0": "Vissajjanā –",
  "anya-e0905n2:492_1": "sāvatthiyaṁ bhante caṇḍakāḷiṁ bhikkhuniṁ ārabbha paññattaṁ, caṇḍakāḷī bhante bhikkhunī bhikkhunīhi saddhiṁ bhaṇḍitvā attānaṁ vadhitvā vadhitvā rodi, tasmiṁ bhante vatthusmiṁ paññattaṁ.",
  "anya-e0905n2:493_0": "3. Naggavagga, 3. tatiya sikkhāpucchā",
  "anya-e0905n2:494_0": "Pucchā –",
  "anya-e0905n2:494_1": "bhikkhuniyā āvuso cīvaraṁ visibbetvā vā visibbāpetvā vā neva sibbentiyā na sibbāpanāya ussukkaṁ karontiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:495_0": "Vissajjanā –",
  "anya-e0905n2:495_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī bhikkhuniyā cīvaraṁ visibbāpetvā neva sibbesi na sibbāpanāya ussukkaṁ akāsi, tasmiṁ bhante vatthusmiṁ paññattaṁ.",
  "anya-e0905n2:496_0": "3. Naggavagga, 8. aṭṭhama sikkhāpucchā",
  "anya-e0905n2:497_0": "Pucchā –",
  "anya-e0905n2:497_1": "agārikassa vā āvuso paribbājakassa vā paribbājikāya vā samaṇacīvaraṁ dentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:498_0": "Vissajjanā –",
  "anya-e0905n2:498_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī agārikassa samaṇacīvaraṁ adāsi, tasmiṁ bhante vatthusmiṁ paññattaṁ.",
  "anya-e0905n2:499_0": "4. Tuvaṭṭavagga, 1-2. paṭhama, dutiya sikkhāpucchā",
  "anya-e0905n2:500_0": "Pucchā –",
  "anya-e0905n2:500_1": "dvinnaṁ āvuso bhikkhunīnaṁ ekamañce vā ekattharaṇapāvuraṇe vā tuvaṭṭentīnaṁ pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:501_0": "Vissajjanā –",
  "anya-e0905n2:501_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo dve ekamañce tuvaṭṭesuṁ, ekattharaṇapāvuraṇe tuvaṭṭesuṁ, tasmiṁ bhante vatthusmiṁ paññattaṁ.",
  "anya-e0905n2:502_0": "4. Tuvaṭṭavagga, 3. tatiya sikkhāpucchā",
  "anya-e0905n2:503_0": "Pucchā –",
  "anya-e0905n2:503_1": "bhikkhuniyā āvuso sañcicca aphāsuṁ karontiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:504_0": "Vissajjanā –",
  "anya-e0905n2:504_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī bhikkhuniyā sañcicca aphāsuṁ akāsi, tasmiṁ bhante vatthusmiṁ paññattaṁ.",
  "anya-e0905n2:505_0": "4. Tuvaṭṭavagga, 4. catuttha sikkhāpucchā",
  "anya-e0905n2:506_0": "Pucchā –",
  "anya-e0905n2:506_1": "dukkhitaṁ āvuso sahajīviniṁ neva upaṭṭhentiyā na upaṭṭhāpanāya ussukkaṁ karontiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:507_0": "Vissajjanā –",
  "anya-e0905n2:507_1": "sāvatthiyaṁ bhante thullanandaṁyeva bhikkhuniṁ ārabbha paññattaṁ, thullanandā bhante bhikkhunī dukkhitaṁ sahajīviniṁ nevaupaṭṭhesi na upaṭṭhāpanāya ussukkaṁ akāsi, tasmiṁ bhante vatthusmiṁ paññattaṁ.",
  "anya-e0905n2:508_0": "4. Tuvaṭṭavagga, 5. pañcama sikkhāpucchā",
  "anya-e0905n2:509_0": "Pucchā –",
  "anya-e0905n2:509_1": "bhikkhuniyā āvuso upassayaṁ datvā kupitāya anattamanāya nikkaḍḍhantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:510_0": "Vissajjanā –",
  "anya-e0905n2:510_1": "sāvatthiyaṁ bhante thullanandaṁyeva bhikkhuniṁ ārabbha paññattaṁ, thullanandā bhante bhikkhunī bhikkhuniyā upassayaṁ datvā kupitā anattamanā nikkaḍḍhi, tasmiṁ bhante vatthusmiṁ paññattaṁ.",
  "anya-e0905n2:511_0": "4. Tuvaṭṭavagga, 6. chaṭṭha sikkhāpucchā",
  "anya-e0905n2:512_0": "Pucchā –",
  "anya-e0905n2:512_1": "saṁsaṭṭhāya āvuso bhikkhuniyā yāvatatiyaṁ samanubhāsanāya na paṭinissajjantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:513_0": "Vissajjanā –",
  "anya-e0905n2:513_1": "sāvatthiyaṁ bhante caṇḍakāḷiṁ bhikkhuniṁ ārabbha paññattaṁ, caṇḍakāḷī bhante bhikkhunī saṁsaṭṭhā vihari, tasmiṁ bhante vatthusmiṁ paññattaṁ.",
  "anya-e0905n2:514_0": "4. Tuvaṭṭavagga, 7-8. sattama aṭṭhama sikkhāpucchā",
  "anya-e0905n2:515_0": "Pucchā –",
  "anya-e0905n2:515_1": "antoraṭṭhe vā āvuso tiroraṭṭhe vā sāsaṅkasammate sappaṭibhaye asatthikāya cārikaṁ carantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:516_0": "Vissajjanā –",
  "anya-e0905n2:516_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo antoraṭṭhepi tiroraṭṭhepi sāsaṅkasammate sappaṭibhaye asatthikāyo cārikaṁ cariṁsu, tasmiṁ bhante vatthusmiṁ paññattaṁ.",
  "anya-e0905n2:517_0": "4. Tuvaṭṭavagga, 9. navama sikkhāpucchā",
  "anya-e0905n2:518_0": "Pucchā –",
  "anya-e0905n2:518_1": "antovassaṁ āvuso cārikaṁ carantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:519_0": "Vissajjanā –",
  "anya-e0905n2:519_1": "rājagahe bhante sambahulā bhikkhuniyo ārabbha paññattaṁ, sambahulā bhante bhikkhuniyo antovassaṁ cārikaṁ pakkamiṁsu, tasmiṁ bhante vatthusmiṁ paññattaṁ.",
  "anya-e0905n2:520_0": "4. Tuvaṭṭavagga, 10. dasama sikkhāpucchā",
  "anya-e0905n2:521_0": "Pucchā –",
  "anya-e0905n2:521_1": "vassaṁ vuṭṭhāya āvuso bhikkhuniyā cārikaṁ na pakkamantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:522_0": "Vissajjanā –",
  "anya-e0905n2:522_1": "rājagahe bhante sambahulā bhikkhuniyo ārabbhaṁ paññattaṁ, sambahulā bhante bhikkhuniyo vassaṁvuṭṭhā cārikaṁ na pakkamiṁsu, tasmiṁ bhante vatthusmiṁ paññattaṁ.",
  "anya-e0905n2:523_0": "Pucchā – kassa āvuso vacanaṁ.",
  "anya-e0905n2:524_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:525_0": "Pucchā – kenāvuso ābhataṁ.",
  "anya-e0905n2:526_0": "Vissajjanā – paramparāya bhante vacanaṁ.",
  "anya-e0905n2:527_0": "Suṇātu me bhante saṅgho…pe… saṁgāyeyyāma.",
  "anya-e0905n2:528_0": "5. Cittāgāravagga, 1. paṭhama sikkhāpucchā",
  "anya-e0905n2:529_0": "Pucchā –",
  "anya-e0905n2:529_1": "yaṁ tena āvuso bhagavatā…pe…",
  "anya-e0905n2:529_2": "sammāsambuddhena rājāgāraṁ vā cittāgāraṁ vā ārāmaṁ vā uyyānaṁ vā pokkharaṇiṁ vā dassanāya gacchantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:530_0": "Vissajjanā –",
  "anya-e0905n2:530_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo rājāgārampi cittāgārampi dassanāya gacchiṁsu, tasmiṁ bhante vatthusmiṁ paññattaṁ.",
  "anya-e0905n2:531_0": "5. Cittāgāravagga, 4. catuttha sikkhāpucchā",
  "anya-e0905n2:532_0": "Pucchā –",
  "anya-e0905n2:532_1": "gihiveyyāvaccaṁ āvuso karontiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:533_0": "Vissajjanā –",
  "anya-e0905n2:533_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyogihi veyyāvaccaṁ akaṁsu, tasmiṁ bhante vatthusmiṁ paññattaṁ.",
  "anya-e0905n2:534_0": "5. Cittāgāravagga, 6. chaṭṭha sikkhāpucchā",
  "anya-e0905n2:535_0": "Pucchā –",
  "anya-e0905n2:535_1": "agārikassa vā āvuso paribbājakassa vā paribbājikāya vā sahatthā khādanīyaṁ bhojanīyaṁ dentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:536_0": "Vissajjanā –",
  "anya-e0905n2:536_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī agārikassa sahatthā khādanīyampi bhojanīyampi adāsi, tasmiṁ bhante vatthusmiṁ paññattaṁ.",
  "anya-e0905n2:537_0": "5. Cittāgāravagga, 9-10. navama, dasama sikkhāpucchā",
  "anya-e0905n2:538_0": "Pucchā –",
  "anya-e0905n2:538_1": "tiracchānavijjaṁ āvuso pariyāpuṇantiyā ca vācentiyā ca pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:539_0": "Vissajjanā –",
  "anya-e0905n2:539_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo tiracchānavijjaṁ pariyāpuṇiṁsuceva vācesuñca, tasmiṁ bhante vatthusmiṁ paññattaṁ.",
  "anya-e0905n2:540_0": "Pucchā –",
  "anya-e0905n2:540_1": "bhikkhu pana āvuso tādisaṁ tiracchānavijjaṁ pariyāpuṇanto ca vācento ca kiṁ nāma āpattiṁ āpajjati.",
  "anya-e0905n2:541_0": "Vissajjanā – dukkaṭaṁ bhante āpattiṁ āpajjati.",
  "anya-e0905n2:542_0": "6. Ārāmavagga, 1. paṭhama sikkhāpucchā",
  "anya-e0905n2:543_0": "Pucchā –",
  "anya-e0905n2:543_1": "jānaṁ āvuso sabhikkhukaṁ ārāmaṁ anāpucchā pavisantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:544_0": "Vissajjanā –",
  "anya-e0905n2:544_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo ārāmaṁ anāpucchā pavisiṁsu, tasmiṁ bhante vatthusmiṁ paññattaṁ.",
  "anya-e0905n2:545_0": "6. Ārāmavagga, 2. dutiya sikkhāpucchā",
  "anya-e0905n2:546_0": "Pucchā –",
  "anya-e0905n2:546_1": "bhikkhuṁ āvuso akkosantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:547_0": "Vissajjanā –",
  "anya-e0905n2:547_1": "vesāliyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo āyasmantaṁ upāliṁ akkosiṁsu, tasmiṁ bhante vatthusmiṁ paññattaṁ.",
  "anya-e0905n2:548_0": "6. Ārāmavagga, 3. tatiya sikkhāpucchā",
  "anya-e0905n2:549_0": "Pucchā –",
  "anya-e0905n2:549_1": "caṇḍikatāya āvuso gaṇaṁ paribhāsantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:550_0": "Vissajjanā –",
  "anya-e0905n2:550_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī caṇḍikatāya gaṇaṁ paribhāsi, tasmiṁ bhante vatthusmiṁ paññattaṁ.",
  "anya-e0905n2:551_0": "6. Ārāmavagga, 5. pañcama sikkhāpucchā",
  "anya-e0905n2:552_0": "Pucchā –",
  "anya-e0905n2:552_1": "kulaṁ āvuso maccharāyantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:553_0": "Vissajjanā –",
  "anya-e0905n2:553_1": "sāvatthiyaṁ bhante aññataraṁ bhikkhuniṁ ārabbha paññattaṁ, aññatarā bhante bhikkhunī kulaṁ maccharāyi, tasmiṁ bhante vatthusmiṁ paññattaṁ.",
  "anya-e0905n2:554_0": "6. Ārāmavagga, 6. chaṭṭha sikkhāpucchā",
  "anya-e0905n2:555_0": "Pucchā –",
  "anya-e0905n2:555_1": "abhikkhuke āvuso āvāse vassaṁ vasantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:556_0": "Vissajjanā –",
  "anya-e0905n2:556_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo abhikkhuke āvāse vassaṁ vasiṁsu, tasmiṁ bhante vatthusmiṁ paññattaṁ.",
  "anya-e0905n2:557_0": "6. Ārāmavagga, 7. sattama sikkhāpucchā",
  "anya-e0905n2:558_0": "Pucchā –",
  "anya-e0905n2:558_1": "vassaṁ vuṭṭhāya āvuso bhikkhuniyā ubhatosaṅghe tīhi ṭhānehi na pavārentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:559_0": "Vissajjanā –",
  "anya-e0905n2:559_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo vassaṁ vuṭṭhā bhikkhusaṅghaṁ na pavāresuṁ, tasmiṁ bhante vatthusmiṁ paññattaṁ.",
  "anya-e0905n2:560_0": "6. Ārāmavagga, 8. aṭṭhama sikkhāpucchā",
  "anya-e0905n2:561_0": "Pucchā –",
  "anya-e0905n2:561_1": "ovādāya vā āvuso saṁvāsāya vā nagacchantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:562_0": "Vissajjanā –",
  "anya-e0905n2:562_1": "sakkesu bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo ovādaṁ nagacchiṁsu, tasmiṁ bhante vatthusmiṁ paññattaṁ.",
  "anya-e0905n2:563_0": "6. Ārāmavagga, 9. navama sikkhāpucchā",
  "anya-e0905n2:564_0": "Pucchā –",
  "anya-e0905n2:564_1": "uposathampi āvuso na pucchantiyā ovādampi na yācantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:565_0": "Vissajjanā –",
  "anya-e0905n2:565_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo uposathaṁ na pucchiṁsu, ovādampi na yāciṁsu, tasmiṁ bhante vatthusmiṁ paññattaṁ.",
  "anya-e0905n2:566_0": "7. Gabbhinīvagga, 1-2. paṭhama, dutiya sikkhāpucchā",
  "anya-e0905n2:567_0": "Pucchā –",
  "anya-e0905n2:567_1": "gabbhiniṁ vā āvuso pāyantiṁ vā vuṭṭhāpentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:568_0": "Vissajjanā –",
  "anya-e0905n2:568_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo gabbhiniṁ vuṭṭhāpesuṁ, pāyantiṁ vuṭṭhāpesuṁ, tasmiṁ bhante vatthusmiṁ paññattaṁ.",
  "anya-e0905n2:569_0": "7. Gabbhinīvagga, 3. tatiya sikkhāpucchā",
  "anya-e0905n2:570_0": "Pucchā –",
  "anya-e0905n2:570_1": "dve vassāni āvuso chasu dhammesu asikkhitasikkhaṁ sikkhamānaṁ vuṭṭhāpentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:571_0": "Vissajjanā –",
  "anya-e0905n2:571_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo dve vassāni chasu dhammesu asikkhitasikkhaṁ sikkhamānaṁ vuṭṭhāpesuṁ, tasmiṁ bhante vatthusmiṁ paññattaṁ.",
  "anya-e0905n2:572_0": "8. Kumārībhūtavagga, 9. navama sikkhāpucchā",
  "anya-e0905n2:573_0": "Pucchā –",
  "anya-e0905n2:573_1": "purisasaṁsaṭṭhaṁ āvuso kumārakasaṁsaṭṭhaṁ caṇḍiṁ sokāvāsaṁ sikkhamānaṁ vuṭṭhāpentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:574_0": "Vissajjanā –",
  "anya-e0905n2:574_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī purisasaṁsaṭṭhaṁ kumārakasaṁsaṭṭhaṁ caṇḍiṁ sokāvāsaṁ caṇḍakāḷiṁ sekkhamānaṁ vuṭṭhāpesi, tasmiṁ bhante vatthusmiṁ paññattaṁ.",
  "anya-e0905n2:575_0": "8. Kumārībhūtavagga, 10. dasama sikkhāpucchā",
  "anya-e0905n2:576_0": "Pucchā –",
  "anya-e0905n2:576_1": "mātāpitūhi vā āvuso sāmikena vā ananuññātaṁ sikkhamānaṁ vuṭṭhāpentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:577_0": "Vissajjanā –",
  "anya-e0905n2:577_1": "sāvatthiyaṁ bhante thullanandaṁ bhikkhuniṁ ārabbha paññattaṁ, thullanandā bhante bhikkhunī mātāpitūhipi sāmikenapi ananuññātaṁ sikkhamānaṁ vuṭṭhāpesi, tasmiṁ bhante vatthusmiṁ paññattaṁ.",
  "anya-e0905n2:578_0": "9. Chattupāhanavagga, 1-2. paṭhama, dutiya sikkhāpucchā",
  "anya-e0905n2:579_0": "Pucchā –",
  "anya-e0905n2:579_1": "chattupāhanaṁ āvuso dhārentiyā ca yānena yāyantiyā ca pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:580_0": "Vissajjanā –",
  "anya-e0905n2:580_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo chattupāhanaṁ dhāresuṁ, yānena yāyiṁsu, tasmiṁ bhante vatthusmiṁ paññattaṁ.",
  "anya-e0905n2:581_0": "9. Chattupāhanavagga, 4. catuttha sikkhāpucchā",
  "anya-e0905n2:582_0": "Pucchā –",
  "anya-e0905n2:582_1": "itthālaṅkāraṁ āvuso dhārentiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:583_0": "Vissajjanā –",
  "anya-e0905n2:583_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo itthālaṅkāraṁ dhāresuṁ, tasmiṁ bhante vatthusmiṁ paññattaṁ.",
  "anya-e0905n2:584_0": "Pucchā – bhikkhu pana āvuso purisālaṅkāraṁ dhārento kiṁ nāma āpattiṁ āpajjeyya.",
  "anya-e0905n2:585_0": "Vissajjanā – dukkaṭaṁ bhante āpattiṁ āpajjeyya.",
  "anya-e0905n2:586_0": "9. Chattupāhanavagga, 5. pañcama sikkhāpucchā",
  "anya-e0905n2:587_0": "Pucchā –",
  "anya-e0905n2:587_1": "gandhavaṇṇakena āvuso nahāyantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:588_0": "Vissajjanā –",
  "anya-e0905n2:588_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo gandhavaṇṇakena nahāyiṁsu, tasmiṁ bhante vatthusmiṁ paññattaṁ.",
  "anya-e0905n2:589_0": "9. Chattupāhanavagga, 11. ekādasama sikkhāpucchā",
  "anya-e0905n2:590_0": "Pucchā –",
  "anya-e0905n2:590_1": "bhikkhussa āvuso purato anāpucchā āsane nisīdantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:591_0": "Vissajjanā –",
  "anya-e0905n2:591_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo bhikkhussa purato anāpucchā āsane nisīdiṁsu, tasmiṁ bhante vatthusmiṁ paññattaṁ.",
  "anya-e0905n2:592_0": "9. Chattupāhanavagga, 12. dvādasama sikkhāpucchā",
  "anya-e0905n2:593_0": "Pucchā –",
  "anya-e0905n2:593_1": "anokāsakataṁ āvuso bhikkhuṁ pañhaṁ pucchantiyā pācittiyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:594_0": "Vissajjanā –",
  "anya-e0905n2:594_1": "sāvatthiyaṁ bhante sambahulā bhikkhuniyo ārabbha paññattaṁ, sambahulā bhante bhikkhuniyo anokāsakataṁ bhikkhuṁ pañhaṁ pucchiṁsu, tasmiṁ bhante vatthusmiṁ paññattaṁ.",
  "anya-e0905n2:595_0": "Pucchā –",
  "anya-e0905n2:595_1": "sappiṁ vā āvuso telaṁ vā madhuṁ vā phāṇitaṁ vā macchaṁ vā maṁsaṁ vā khīraṁ vā dadhiṁ vā viññāpetvā bhuñjantiyā pāṭidesanīyaṁ kattha paññattaṁ, kaṁ ārabbha kismiṁ vatthusmiṁ paññattaṁ.",
  "anya-e0905n2:596_0": "Vissajjanā –",
  "anya-e0905n2:596_1": "sāvatthiyaṁ bhante chabbaggiyā bhikkhuniyo ārabbha paññattaṁ, chabbaggiyā bhante bhikkhuniyo sappimpi telampi madhumpi phāṇitampi macchampi maṁsampi khīrampi dadhimpi viññāpetvā bhuñjiṁsu, tasmiṁ bhante vatthusmiṁ paññattaṁ.",
  "anya-e0905n2:597_0": "Pucchā – catunnaṁ āvuso vipattīnaṁ katamā vipatti.",
  "anya-e0905n2:598_0": "Vissajjanā – ācāravipatti bhante.",
  "anya-e0905n2:599_0": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n2:600_0": "Vissajjanā –",
  "anya-e0905n2:600_1": "catūhi bhante samuṭṭhānehi samuṭṭhāti, siyā kāyato samuṭṭhāti, navācato nacittato, siyā kāyato ca vācato ca samuṭṭhāti, nacittato, siyā kāyato ca cittato ca samuṭṭhāti, navācato, siyā kāyato ca vācato ca cittato ca samuṭṭhāti, imehi bhante catūhi samuṭṭhānehi samuṭṭhāti.",
  "anya-e0905n2:601_0": "Pucchā – kā āvuso vipatti.",
  "anya-e0905n2:602_0": "Vissajjanā – asaṁvaro bhante vipatti.",
  "anya-e0905n2:603_0": "Pucchā – kā āvuso sampatti.",
  "anya-e0905n2:604_0": "Vissajjanā – saṁvaro bhante sampatti.",
  "anya-e0905n2:605_0": "Pucchā – kā āvuso paṭipatti.",
  "anya-e0905n2:606_0": "Vissajjanā –",
  "anya-e0905n2:606_1": "na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu, ayaṁ bhante paṭipatti.",
  "anya-e0905n2:607_0": "Pucchā – kassa āvuso vacanaṁ.",
  "anya-e0905n2:608_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n2:609_0": "Pucchā – kenāvuso ābhataṁ.",
  "anya-e0905n2:610_0": "Vissajjanā – paramparāya bhante ābhataṁ.",
  "anya-e0905n2:611_0": "Suṇātu me bhante saṅgho…pe… saṁgāyeyyāma."
}