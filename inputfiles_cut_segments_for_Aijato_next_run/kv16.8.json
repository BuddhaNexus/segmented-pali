{
  "kv16.8:0.1_0": "Kathāvatthu",
  "kv16.8:0.2_0": "Mahāpaṇṇāsaka",
  "kv16.8:0.3_0": "Soḷasamavagga",
  "kv16.8:0.4_0": "Rūpaṁvipākotikathā",
  "kv16.8:1.1_0": "Rūpaṁ vipākoti?",
  "kv16.8:1.2_0": "Āmantā.",
  "kv16.8:1.3_0": "Rūpaṁ sukhavedaniyaṁ dukkhavedaniyaṁ adukkhamasukhavedaniyaṁ, sukhāya vedanāya sampayuttaṁ, dukkhāya vedanāya sampayuttaṁ, adukkhamasukhāya vedanāya sampayuttaṁ, phassena sampayuttaṁ …pe…",
  "kv16.8:1.4_0": "cittena sampayuttaṁ, sārammaṇaṁ, atthi tassa āvaṭṭanā …pe… paṇidhīti?",
  "kv16.8:1.5_0": "Na hevaṁ vattabbe …pe…",
  "kv16.8:1.6_0": "nanu na sukhavedaniyaṁ na dukkhavedaniyaṁ …pe…",
  "kv16.8:1.7_0": "anārammaṇaṁ, natthi tassa āvaṭṭanā …pe… paṇidhīti?",
  "kv16.8:1.8_0": "Āmantā.",
  "kv16.8:1.9_0": "Hañci na sukhavedaniyaṁ na dukkhavedaniyaṁ …pe…",
  "kv16.8:1.10_0": "anārammaṇaṁ, natthi tassa āvaṭṭanā …pe… paṇidhi, no ca vata re vattabbe—",
  "kv16.8:1.11_0": "“rūpaṁ vipāko”ti.",
  "kv16.8:2.1_0": "Phasso vipāko, phasso sukhavedaniyo dukkhavedaniyo …pe…",
  "kv16.8:2.2_0": "sārammaṇo, atthi tassa āvaṭṭanā …pe… paṇidhīti?",
  "kv16.8:2.3_0": "Āmantā.",
  "kv16.8:2.4_0": "Rūpaṁ vipāko, rūpaṁ sukhavedaniyaṁ dukkhavedaniyaṁ …pe…",
  "kv16.8:2.5_0": "sārammaṇaṁ, atthi tassa āvaṭṭanā …pe… paṇidhīti?",
  "kv16.8:2.6_0": "Na hevaṁ vattabbe …pe….",
  "kv16.8:3.1_0": "Rūpaṁ vipāko, rūpaṁ na sukhavedaniyaṁ na dukkhavedaniyaṁ …pe…",
  "kv16.8:3.2_0": "anārammaṇaṁ, natthi tassa āvaṭṭanā …pe… paṇidhīti?",
  "kv16.8:3.3_0": "Āmantā.",
  "kv16.8:3.4_0": "Phasso vipāko, phasso na sukhavedaniyo na dukkhavedaniyo …pe…",
  "kv16.8:3.5_0": "anārammaṇo, natthi tassa āvaṭṭanā …pe… paṇidhīti?",
  "kv16.8:3.6_0": "Na hevaṁ vattabbe …pe….",
  "kv16.8:4.1_0": "Na vattabbaṁ—",
  "kv16.8:4.2_0": "“rūpaṁ vipāko”ti?",
  "kv16.8:4.3_0": "Āmantā.",
  "kv16.8:4.4_0": "Nanu kammassa katattā uppannā cittacetasikā dhammā vipākoti?",
  "kv16.8:4.5_0": "Āmantā.",
  "kv16.8:4.6_0": "Hañci kammassa katattā uppannā cittacetasikā dhammā vipāko, tena vata re vattabbe—",
  "kv16.8:4.7_0": "“kammassa katattā uppannaṁ rūpaṁ vipāko”ti.",
  "kv16.8:4.8_0": "Rūpaṁ vipākotikathā niṭṭhitā."
}