{
  "atk-s0303a8:0_0": "9. Supaṇṇasaṁyuttavaṇṇanā",
  "atk-s0303a8:1_0": "392-437.",
  "atk-s0303a8:1_1": "Supaṇṇasaṁyutte pattānaṁ vaṇṇavantatāya garuḷā supaṇṇāti vuttā.",
  "atk-s0303a8:1_2": "Idhāpi paṭhamasuttaṁ purimanayeneva aṭṭhuppattiyaṁ vuttaṁ.",
  "atk-s0303a8:1_3": "Harantīti uddharanti.",
  "atk-s0303a8:1_4": "Uddharamānā ca pana te attanā hīne vā same vā uddharituṁ sakkonti, na attanā paṇītatare.",
  "atk-s0303a8:1_5": "Sattavidhā hi anuddharaṇīyanāgā nāma paṇītatarā kambalassatarā dhataraṭṭhā sattasīdantaravāsino pathaviṭṭhakā pabbataṭṭhakā vimānaṭṭhakāti.",
  "atk-s0303a8:1_6": "Tatra aṇḍajādīnaṁ jalābujādayo paṇītatarā, te tehi anuddharaṇīyā.",
  "atk-s0303a8:1_7": "Kambalassatarā pana nāgasenāpatino, te yattha katthaci disvā yo koci supaṇṇo uddharituṁ na sakkoti.",
  "atk-s0303a8:1_8": "Dhataraṭṭhā pana nāgarājāno, tepi koci uddharituṁ na sakkoti.",
  "atk-s0303a8:1_9": "Ye pana sattasīdantare mahāsamudde vasanti, te yasmā katthaci vikampanaṁ kātuṁ na sakkā, tasmā koci uddharituṁ na sakkoti.",
  "atk-s0303a8:1_10": "Pathaviṭṭhakādīnaṁ nilīyanokāso atthi, tasmā tepi uddharituṁ na sakkoti.",
  "atk-s0303a8:1_11": "Ye pana mahāsamudde ūmipiṭṭhe vasanti, te yo koci samo vā paṇītataro vā supaṇṇo uddharituṁ sakkoti.",
  "atk-s0303a8:1_12": "Sesaṁ nāgasaṁyutte vuttanayamevāti.",
  "atk-s0303a8:2_0": "Supaṇṇasaṁyuttavaṇṇanā niṭṭhitā."
}