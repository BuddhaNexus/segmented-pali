{
  "kv9.7:0.1_0": "Kathāvatthu",
  "kv9.7:0.2_0": "Mahāpaṇṇāsaka",
  "kv9.7:0.3_0": "Navamavagga",
  "kv9.7:0.4_0": "Vitakkānupatitakathā",
  "kv9.7:1.1_0": "Sabbaṁ cittaṁ vitakkānupatitanti?",
  "kv9.7:1.2_0": "Āmantā.",
  "kv9.7:1.3_0": "Sabbaṁ cittaṁ vicārānupatitaṁ pītānupatitaṁ sukhānupatitaṁ dukkhānupatitaṁ somanassānupatitaṁ domanassānupatitaṁ upekkhānupatitaṁ saddhānupatitaṁ vīriyānupatitaṁ satānupatitaṁ samādhānupatitaṁ paññānupatitaṁ rāgānupatitaṁ dosānupatitaṁ …pe…",
  "kv9.7:1.4_0": "anottappānupatitanti?",
  "kv9.7:1.5_0": "Na hevaṁ vattabbe …pe….",
  "kv9.7:2.1_0": "Sabbaṁ cittaṁ vitakkānupatitanti?",
  "kv9.7:2.2_0": "Āmantā.",
  "kv9.7:2.3_0": "Nanu atthi avitakko vicāramatto samādhīti?",
  "kv9.7:2.4_0": "Āmantā.",
  "kv9.7:2.5_0": "Hañci atthi avitakko vicāramatto samādhi, no ca vata re vattabbe—",
  "kv9.7:2.6_0": "“sabbaṁ cittaṁ vitakkānupatitan”ti.",
  "kv9.7:3.1_0": "Sabbaṁ cittaṁ vitakkānupatitanti?",
  "kv9.7:3.2_0": "Āmantā.",
  "kv9.7:3.3_0": "Nanu atthi avitakko avicāro samādhīti?",
  "kv9.7:3.4_0": "Āmantā.",
  "kv9.7:3.5_0": "Hañci atthi avitakko avicāro samādhi, no ca vata re vattabbe—",
  "kv9.7:3.6_0": "“sabbaṁ cittaṁ vitakkānupatitan”ti.",
  "kv9.7:3.7_0": "Sabbaṁ cittaṁ vitakkānupatitanti?",
  "kv9.7:3.8_0": "Āmantā.",
  "kv9.7:3.9_0": "Nanu tayo samādhī vuttā bhagavatā—",
  "kv9.7:3.10_0": "“savitakko savicāro samādhi, avitakko vicāramatto samādhi, avitakko avicāro samādhī”ti?",
  "kv9.7:3.11_0": "Āmantā.",
  "kv9.7:3.12_0": "Hañci tayo samādhī vuttā bhagavatā—",
  "kv9.7:3.13_0": "savitakko savicāro samādhi, avitakko vicāramatto samādhi, avitakko avicāro samādhi, no ca vata re vattabbe—",
  "kv9.7:3.14_0": "“sabbaṁ cittaṁ vitakkānupatitan”ti.",
  "kv9.7:3.15_0": "Vitakkānupatitakathā niṭṭhitā."
}