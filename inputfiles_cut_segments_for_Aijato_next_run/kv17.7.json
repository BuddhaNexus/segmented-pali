{
  "kv17.7:0.1_0": "Kathāvatthu",
  "kv17.7:0.2_0": "Mahāpaṇṇāsaka",
  "kv17.7:0.3_0": "Sattarasamavagga",
  "kv17.7:0.4_0": "Navattabbaṁsaṅghodakkhiṇaṁvisodhetītikathā",
  "kv17.7:1.1_0": "Na vattabbaṁ—",
  "kv17.7:1.2_0": "“saṅgho dakkhiṇaṁ visodhetī”ti?",
  "kv17.7:1.3_0": "Āmantā.",
  "kv17.7:1.4_0": "Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti?",
  "kv17.7:1.5_0": "Āmantā.",
  "kv17.7:1.6_0": "Hañci saṅgho āhuneyyo …pe… anuttaraṁ puññakkhettaṁ lokassa, tena vata re vattabbe—",
  "kv17.7:1.7_0": "“saṅgho dakkhiṇaṁ visodhetī”ti.",
  "kv17.7:2.1_0": "Na vattabbaṁ—",
  "kv17.7:2.2_0": "“saṅgho dakkhiṇaṁ visodhetī”ti?",
  "kv17.7:2.3_0": "Āmantā.",
  "kv17.7:2.4_0": "Nanu cattāro purisayugā aṭṭha purisapuggalā dakkhiṇeyyā vuttā bhagavatāti?",
  "kv17.7:2.5_0": "Āmantā.",
  "kv17.7:2.6_0": "Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—",
  "kv17.7:2.7_0": "“saṅgho dakkhiṇaṁ visodhetī”ti.",
  "kv17.7:3.1_0": "Na vattabbaṁ—",
  "kv17.7:3.2_0": "“saṅgho dakkhiṇaṁ visodhetī”ti?",
  "kv17.7:3.3_0": "Āmantā.",
  "kv17.7:3.4_0": "Nanu atthi keci saṅghassa dānaṁ datvā dakkhiṇaṁ ārādhentīti?",
  "kv17.7:3.5_0": "Āmantā.",
  "kv17.7:3.6_0": "Hañci atthi keci saṅghassa dānaṁ datvā dakkhiṇaṁ ārādhenti, tena vata re vattabbe—",
  "kv17.7:3.7_0": "“saṅgho dakkhiṇaṁ visodhetī”ti.",
  "kv17.7:4.1_0": "Nanu atthi keci saṅghassa cīvaraṁ datvā …pe…",
  "kv17.7:4.2_0": "piṇḍapātaṁ datvā …pe…",
  "kv17.7:4.3_0": "senāsanaṁ datvā …",
  "kv17.7:4.4_0": "gilānapaccayabhesajjaparikkhāraṁ datvā …",
  "kv17.7:4.5_0": "khādanīyaṁ datvā …",
  "kv17.7:4.6_0": "bhojanīyaṁ datvā …pe…",
  "kv17.7:4.7_0": "pānīyaṁ datvā dakkhiṇaṁ ārādhentīti?",
  "kv17.7:4.8_0": "Āmantā.",
  "kv17.7:4.9_0": "Hañci atthi keci saṅghassa pānīyaṁ datvā dakkhiṇaṁ ārādhenti, tena vata re vattabbe—",
  "kv17.7:4.10_0": "“saṅgho dakkhiṇaṁ visodhetī”ti.",
  "kv17.7:5.1_0": "Saṅgho dakkhiṇaṁ visodhetīti?",
  "kv17.7:5.2_0": "Āmantā.",
  "kv17.7:5.3_0": "Maggo visodheti, phalaṁ visodhetīti?",
  "kv17.7:5.4_0": "Na hevaṁ vattabbe …pe….",
  "kv17.7:5.5_0": "Na vattabbaṁ saṅgho dakkhiṇaṁ visodhetītikathā niṭṭhitā."
}