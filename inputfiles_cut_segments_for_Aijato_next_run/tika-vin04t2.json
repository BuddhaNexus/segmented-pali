{
  "tika-vin04t2:0_0": "Kaṅkhāvitaraṇī-aṭṭhakathā",
  "tika-vin04t2:1_0": "Ganthārambhakathā",
  "tika-vin04t2:2_0": "Buddhaṁ dhammañca saṅghañca, vippasannena cetasā;",
  "tika-vin04t2:3_0": "Vanditvā vandanāmāna, pūjāsakkārabhājanaṁ.",
  "tika-vin04t2:4_0": "Theravaṁsappadīpānaṁ, thirānaṁ vinayakkame;",
  "tika-vin04t2:5_0": "Pubbācariyasīhānaṁ, namo katvā katañjalī.",
  "tika-vin04t2:6_0": "Pāmokkhaṁ anavajjānaṁ, dhammānaṁ yaṁ mahesinā;",
  "tika-vin04t2:7_0": "Mukhaṁ mokkhappavesāya, pātimokkhaṁ pakāsitaṁ.",
  "tika-vin04t2:8_0": "Sūratena nivātena, sucisallekhavuttinā;",
  "tika-vin04t2:9_0": "Vinayācārayuttena, soṇattherena yācito.",
  "tika-vin04t2:10_0": "Tattha sañjātakaṅkhānaṁ, bhikkhūnaṁ tassa vaṇṇanaṁ;",
  "tika-vin04t2:11_0": "Kaṅkhāvitaraṇatthāya, paripuṇṇavinicchayaṁ.",
  "tika-vin04t2:12_0": "Mahāvihāravāsīnaṁ, vācanāmagganissitaṁ;",
  "tika-vin04t2:13_0": "Vattayissāmi nāmena, kaṅkhāvitaraṇiṁ subhanti."
}