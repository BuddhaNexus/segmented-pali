{
  "kv9.6:0.1_0": "Kathāvatthu",
  "kv9.6:0.2_0": "Mahāpaṇṇāsaka",
  "kv9.6:0.3_0": "Navamavagga",
  "kv9.6:0.4_0": "Atītānāgatārammaṇakathā",
  "kv9.6:1.1_0": "Atītārammaṇaṁ cittaṁ anārammaṇanti?",
  "kv9.6:1.2_0": "Āmantā.",
  "kv9.6:1.3_0": "Nanu atītārammaṇanti?",
  "kv9.6:1.4_0": "Āmantā.",
  "kv9.6:1.5_0": "Hañci atītārammaṇaṁ, no ca vata re vattabbe—",
  "kv9.6:1.6_0": "“atītārammaṇaṁ cittaṁ anārammaṇan”ti.",
  "kv9.6:1.7_0": "Atītārammaṇaṁ cittaṁ anārammaṇanti micchā.",
  "kv9.6:1.8_0": "Hañci vā pana anārammaṇaṁ, no ca vata re vattabbe—",
  "kv9.6:1.9_0": "“atītārammaṇan”ti.",
  "kv9.6:1.10_0": "Anārammaṇaṁ atītārammaṇanti micchā.",
  "kv9.6:2.1_0": "Atītārammaṇaṁ cittaṁ anārammaṇanti?",
  "kv9.6:2.2_0": "Āmantā.",
  "kv9.6:2.3_0": "Nanu atītaṁ ārabbha atthi āvaṭṭanā …pe… paṇidhīti?",
  "kv9.6:2.4_0": "Āmantā.",
  "kv9.6:2.5_0": "Hañci atītaṁ ārabbha atthi āvaṭṭanā …pe… paṇidhi, no ca vata re vattabbe—",
  "kv9.6:2.6_0": "“atītārammaṇaṁ cittaṁ anārammaṇan”ti.",
  "kv9.6:3.1_0": "Anāgatārammaṇaṁ cittaṁ anārammaṇanti?",
  "kv9.6:3.2_0": "Āmantā.",
  "kv9.6:3.3_0": "Nanu anāgatārammaṇanti?",
  "kv9.6:3.4_0": "Āmantā.",
  "kv9.6:3.5_0": "Hañci anāgatārammaṇaṁ, no ca vata re vattabbe—",
  "kv9.6:3.6_0": "“anāgatārammaṇaṁ cittaṁ anārammaṇan”ti.",
  "kv9.6:3.7_0": "Anāgatārammaṇaṁ cittaṁ anārammaṇanti micchā.",
  "kv9.6:3.8_0": "Hañci vā pana anārammaṇaṁ, no ca vata re vattabbe—",
  "kv9.6:3.9_0": "“anāgatārammaṇan”ti.",
  "kv9.6:3.10_0": "Anārammaṇaṁ anāgatārammaṇanti micchā.",
  "kv9.6:4.1_0": "Anāgatārammaṇaṁ cittaṁ anārammaṇanti?",
  "kv9.6:4.2_0": "Āmantā.",
  "kv9.6:4.3_0": "Nanu anāgataṁ ārabbha atthi āvaṭṭanā …pe… paṇidhīti?",
  "kv9.6:4.4_0": "Āmantā.",
  "kv9.6:4.5_0": "Hañci anāgataṁ ārabbha atthi āvaṭṭanā …pe… paṇidhi, no ca vata re vattabbe—",
  "kv9.6:4.6_0": "“anāgatārammaṇaṁ cittaṁ anārammaṇan”ti.",
  "kv9.6:5.1_0": "Paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ sārammaṇanti?",
  "kv9.6:5.2_0": "Āmantā.",
  "kv9.6:5.3_0": "Atītaṁ ārabbha atthi āvaṭṭanā …pe… paṇidhi, atītārammaṇaṁ cittaṁ sārammaṇanti?",
  "kv9.6:5.4_0": "Na hevaṁ vattabbe …pe…",
  "kv9.6:5.5_0": "paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ sārammaṇanti?",
  "kv9.6:5.6_0": "Āmantā.",
  "kv9.6:5.7_0": "Anāgataṁ ārabbha atthi āvaṭṭanā …pe… paṇidhi, anāgatārammaṇaṁ cittaṁ sārammaṇanti?",
  "kv9.6:5.8_0": "Na hevaṁ vattabbe …pe….",
  "kv9.6:6.1_0": "Atītaṁ ārabbha atthi āvaṭṭanā …pe… paṇidhi, atītārammaṇaṁ cittaṁ anārammaṇanti?",
  "kv9.6:6.2_0": "Āmantā.",
  "kv9.6:6.3_0": "Paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ anārammaṇanti?",
  "kv9.6:6.4_0": "Na hevaṁ vattabbe …pe….",
  "kv9.6:7.1_0": "Anāgataṁ ārabbha atthi āvaṭṭanā …pe… paṇidhi, anāgatārammaṇaṁ cittaṁ anārammaṇanti?",
  "kv9.6:7.2_0": "Āmantā.",
  "kv9.6:7.3_0": "Paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ anārammaṇanti?",
  "kv9.6:7.4_0": "Na hevaṁ vattabbe …pe….",
  "kv9.6:8.1_0": "Na vattabbaṁ—",
  "kv9.6:8.2_0": "“atītānāgatārammaṇaṁ cittaṁ anārammaṇan”ti?",
  "kv9.6:8.3_0": "Āmantā.",
  "kv9.6:8.4_0": "Nanu atītānāgataṁ natthīti?",
  "kv9.6:8.5_0": "Āmantā.",
  "kv9.6:8.6_0": "Hañci atītānāgataṁ natthi, tena vata re vattabbe—",
  "kv9.6:8.7_0": "“atītānāgatārammaṇaṁ cittaṁ anārammaṇan”ti …pe….",
  "kv9.6:8.8_0": "Atītānāgatārammaṇakathā niṭṭhitā."
}