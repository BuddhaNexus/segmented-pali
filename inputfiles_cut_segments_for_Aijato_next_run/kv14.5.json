{
  "kv14.5:0.1_0": "Kathāvatthu",
  "kv14.5:0.2_0": "Mahāpaṇṇāsaka",
  "kv14.5:0.3_0": "Cuddasamavagga",
  "kv14.5:0.4_0": "Aññoanusayotikathā",
  "kv14.5:1.1_0": "Añño kāmarāgānusayo aññaṁ kāmarāgapariyuṭṭhānanti?",
  "kv14.5:1.2_0": "Āmantā.",
  "kv14.5:1.3_0": "Añño kāmarāgo aññaṁ kāmarāgapariyuṭṭhānanti?",
  "kv14.5:1.4_0": "Na hevaṁ vattabbe …pe…",
  "kv14.5:1.5_0": "sveva kāmarāgo taṁ kāmarāgapariyuṭṭhānanti?",
  "kv14.5:1.6_0": "Āmantā.",
  "kv14.5:1.7_0": "Sveva kāmarāgānusayo taṁ kāmarāgapariyuṭṭhānanti?",
  "kv14.5:1.8_0": "Na hevaṁ vattabbe …pe….",
  "kv14.5:2.1_0": "Añño paṭighānusayo aññaṁ paṭighapariyuṭṭhānanti?",
  "kv14.5:2.2_0": "Āmantā.",
  "kv14.5:2.3_0": "Aññaṁ paṭighaṁ aññaṁ paṭighapariyuṭṭhānanti?",
  "kv14.5:2.4_0": "Na hevaṁ vattabbe …pe…",
  "kv14.5:2.5_0": "taññeva paṭighaṁ taṁ paṭighapariyuṭṭhānanti?",
  "kv14.5:2.6_0": "Āmantā.",
  "kv14.5:2.7_0": "Sveva paṭighānusayo taṁ paṭighapariyuṭṭhānanti?",
  "kv14.5:2.8_0": "Na hevaṁ vattabbe …pe….",
  "kv14.5:3.1_0": "Añño mānānusayo aññaṁ mānapariyuṭṭhānanti?",
  "kv14.5:3.2_0": "Āmantā.",
  "kv14.5:3.3_0": "Añño māno aññaṁ mānapariyuṭṭhānanti?",
  "kv14.5:3.4_0": "Na hevaṁ vattabbe …pe…",
  "kv14.5:3.5_0": "sveva māno taṁ mānapariyuṭṭhānanti?",
  "kv14.5:3.6_0": "Āmantā.",
  "kv14.5:3.7_0": "Sveva mānānusayo taṁ mānapariyuṭṭhānanti?",
  "kv14.5:3.8_0": "Na hevaṁ vattabbe …pe….",
  "kv14.5:4.1_0": "Añño diṭṭhānusayo aññaṁ diṭṭhipariyuṭṭhānanti?",
  "kv14.5:4.2_0": "Āmantā.",
  "kv14.5:4.3_0": "Aññā diṭṭhi aññaṁ diṭṭhipariyuṭṭhānanti?",
  "kv14.5:4.4_0": "Na hevaṁ vattabbe …pe…",
  "kv14.5:4.5_0": "sāva diṭṭhi taṁ diṭṭhipariyuṭṭhānanti?",
  "kv14.5:4.6_0": "Āmantā.",
  "kv14.5:4.7_0": "Sveva diṭṭhānusayo taṁ diṭṭhipariyuṭṭhānanti?",
  "kv14.5:4.8_0": "Na hevaṁ vattabbe …pe….",
  "kv14.5:5.1_0": "Añño vicikicchānusayo aññaṁ vicikicchāpariyuṭṭhānanti?",
  "kv14.5:5.2_0": "Āmantā.",
  "kv14.5:5.3_0": "Aññā vicikicchā aññaṁ vicikicchāpariyuṭṭhānanti?",
  "kv14.5:5.4_0": "Na hevaṁ vattabbe …pe…",
  "kv14.5:5.5_0": "sāva vicikicchā taṁ vicikicchāpariyuṭṭhānanti?",
  "kv14.5:5.6_0": "Āmantā.",
  "kv14.5:5.7_0": "Sveva vicikicchānusayo taṁ vicikicchāpariyuṭṭhānanti?",
  "kv14.5:5.8_0": "Na hevaṁ vattabbe …pe….",
  "kv14.5:6.1_0": "Añño bhavarāgānusayo aññaṁ bhavarāgapariyuṭṭhānanti?",
  "kv14.5:6.2_0": "Āmantā.",
  "kv14.5:6.3_0": "Añño bhavarāgo aññaṁ bhavarāgapariyuṭṭhānanti?",
  "kv14.5:6.4_0": "Na hevaṁ vattabbe …pe…",
  "kv14.5:6.5_0": "sveva bhavarāgo taṁ bhavarāgapariyuṭṭhānanti?",
  "kv14.5:6.6_0": "Āmantā.",
  "kv14.5:6.7_0": "Sveva bhavarāgānusayo taṁ bhavarāgapariyuṭṭhānanti?",
  "kv14.5:6.8_0": "Na hevaṁ vattabbe …pe….",
  "kv14.5:7.1_0": "Añño avijjānusayo aññaṁ avijjāpariyuṭṭhānanti?",
  "kv14.5:7.2_0": "Āmantā.",
  "kv14.5:7.3_0": "Aññā avijjā aññaṁ avijjāpariyuṭṭhānanti?",
  "kv14.5:7.4_0": "Na hevaṁ vattabbe …pe…",
  "kv14.5:7.5_0": "sāva avijjā taṁ avijjāpariyuṭṭhānanti?",
  "kv14.5:7.6_0": "Āmantā.",
  "kv14.5:7.7_0": "Sveva avijjānusayo taṁ avijjāpariyuṭṭhānanti?",
  "kv14.5:7.8_0": "Na hevaṁ vattabbe …pe….",
  "kv14.5:8.1_0": "Na vattabbaṁ—",
  "kv14.5:8.2_0": "“añño anusayo aññaṁ pariyuṭṭhānan”ti?",
  "kv14.5:8.3_0": "Āmantā.",
  "kv14.5:8.4_0": "Puthujjano kusalābyākate citte vattamāne “sānusayo”ti vattabboti?",
  "kv14.5:8.5_0": "Āmantā.",
  "kv14.5:8.6_0": "“Pariyuṭṭhito”ti vattabboti?",
  "kv14.5:8.7_0": "Na hevaṁ vattabbe.",
  "kv14.5:8.8_0": "Tena hi añño anusayo aññaṁ pariyuṭṭhānanti.",
  "kv14.5:8.9_0": "Puthujjano kusalābyākate citte vattamāne “sarāgo”ti vattabboti?",
  "kv14.5:8.10_0": "Āmantā.",
  "kv14.5:8.11_0": "“Pariyuṭṭhito”ti vattabboti?",
  "kv14.5:8.12_0": "Na hevaṁ vattabbe.",
  "kv14.5:8.13_0": "Tena hi añño rāgo aññaṁ pariyuṭṭhānanti.",
  "kv14.5:8.14_0": "Añño anusayotikathā niṭṭhitā."
}