{
  "patthana1.1:0.1_0": "Paṭṭhānapakaraṇa",
  "patthana1.1:0.2_0": "Dhammānuloma (1), Tikapaṭṭhānapāḷi (1)",
  "patthana1.1:0.3_0": "1.1. Nikkhepavāra",
  "patthana1.1:1.1_0": "Namo tassa Bhagavato Arahato Sammāsambuddhassa.",
  "patthana1.1:2.0_0": "1.1.1. Paccayuddesa",
  "patthana1.1:2.1_0": "Hetupaccayo, ārammaṇapaccayo, adhipatipaccayo, anantarapaccayo, samanantarapaccayo, sahajātapaccayo, aññamaññapaccayo, nissayapaccayo, upanissayapaccayo, purejātapaccayo, pacchājātapaccayo, āsevanapaccayo, kammapaccayo, vipākapaccayo, āhārapaccayo, indriyapaccayo, jhānapaccayo, maggapaccayo, sampayuttapaccayo, vippayuttapaccayo, atthipaccayo, natthipaccayo, vigatapaccayo, avigatapaccayoti.",
  "patthana1.1:3.1_0": "Paccayuddeso.",
  "patthana1.1:4.0_0": "1.1.2. Paccayaniddesa",
  "patthana1.1:4.1_0": "**Hetupaccayo**ti—hetū hetusampayuttakānaṁ dhammānaṁ taṁsamuṭṭhānānañca rūpānaṁ hetupaccayena paccayo.",
  "patthana1.1:5.1_0": "**Ārammaṇapaccayo**ti—rūpāyatanaṁ cakkhuviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_1": "Saddāyatanaṁ sotaviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_2": "Gandhāyatanaṁ ghānaviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_3": "Rasāyatanaṁ jivhāviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_4": "Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_5": "Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:5.1_6": "Sabbe dhammā manoviññāṇadhātuyā taṁsampayuttakānañca dhammānaṁ ārammaṇapaccayena paccayo.",
  "patthana1.1:6.1_0": "Yaṁ yaṁ dhammaṁ ārabbha ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ ārammaṇapaccayena paccayo.",
  "patthana1.1:7.1_0": "**Adhipatipaccayo**ti—chandādhipati chandasampayuttakānaṁ dhammānaṁ taṁsamuṭṭhānānañca rūpānaṁ adhipatipaccayena paccayo.",
  "patthana1.1:7.1_1": "Vīriyādhipati vīriyasampayuttakānaṁ dhammānaṁ taṁsamuṭṭhānānañca rūpānaṁ adhipatipaccayena paccayo.",
  "patthana1.1:7.1_2": "Cittādhipati cittasampayuttakānaṁ dhammānaṁ taṁsamuṭṭhānānañca rūpānaṁ adhipatipaccayena paccayo.",
  "patthana1.1:7.1_3": "Vīmaṁsādhipati vīmaṁsasampayuttakānaṁ dhammānaṁ taṁsamuṭṭhānānañca rūpānaṁ adhipatipaccayena paccayo.",
  "patthana1.1:8.1_0": "Yaṁ yaṁ dhammaṁ garuṁ katvā ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ adhipatipaccayena paccayo.",
  "patthana1.1:9.1_0": "**Anantarapaccayo**ti—cakkhuviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ anantarapaccayena paccayo.",
  "patthana1.1:9.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ anantarapaccayena paccayo.",
  "patthana1.1:10.1_0": "Sotaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ anantarapaccayena paccayo.",
  "patthana1.1:10.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ anantarapaccayena paccayo.",
  "patthana1.1:11.1_0": "Ghānaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ anantarapaccayena paccayo.",
  "patthana1.1:11.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ anantarapaccayena paccayo.",
  "patthana1.1:12.1_0": "Jivhāviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ anantarapaccayena paccayo.",
  "patthana1.1:12.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ anantarapaccayena paccayo.",
  "patthana1.1:13.1_0": "Kāyaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ anantarapaccayena paccayo.",
  "patthana1.1:13.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ anantarapaccayena paccayo.",
  "patthana1.1:14.1_0": "Purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo.",
  "patthana1.1:14.1_1": "Purimā purimā kusalā dhammā pacchimānaṁ pacchimānaṁ abyākatānaṁ dhammānaṁ anantarapaccayena paccayo.",
  "patthana1.1:15.1_0": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo.",
  "patthana1.1:15.1_1": "Purimā purimā akusalā dhammā pacchimānaṁ pacchimānaṁ abyākatānaṁ dhammānaṁ anantarapaccayena paccayo.",
  "patthana1.1:16.1_0": "Purimā purimā abyākatā dhammā pacchimānaṁ pacchimānaṁ abyākatānaṁ dhammānaṁ anantarapaccayena paccayo.",
  "patthana1.1:16.1_1": "Purimā purimā abyākatā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo.",
  "patthana1.1:16.1_2": "Purimā purimā abyākatā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo.",
  "patthana1.1:17.1_0": "Yesaṁ yesaṁ dhammānaṁ anantarā ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ anantarapaccayena paccayo.",
  "patthana1.1:18.1_0": "**Samanantarapaccayo**ti—cakkhuviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:18.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:19.1_0": "Sotaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:19.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:20.1_0": "Ghānaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:20.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:21.1_0": "Jivhāviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:21.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:22.1_0": "Kāyaviññāṇadhātu taṁsampayuttakā ca dhammā manodhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:22.1_1": "Manodhātu taṁsampayuttakā ca dhammā manoviññāṇadhātuyā taṁsampayuttakānañca dhammānaṁ samanantarapaccayena paccayo.",
  "patthana1.1:23.1_0": "Purimā purimā kusalā dhammā pacchimānaṁ pacchimānaṁ kusalānaṁ dhammānaṁ samanantarapaccayena paccayo.",
  "patthana1.1:23.1_1": "Purimā purimā kusalā dhammā pacchimānaṁ pacchimānaṁ abyākatānaṁ dhammānaṁ samanantarapaccayena paccayo.",
  "patthana1.1:24.1_0": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ samanantarapaccayena paccayo.",
  "patthana1.1:24.1_1": "Purimā purimā akusalā dhammā pacchimānaṁ pacchimānaṁ abyākatānaṁ dhammānaṁ samanantarapaccayena paccayo.",
  "patthana1.1:25.1_0": "Purimā purimā abyākatā dhammā pacchimānaṁ pacchimānaṁ abyākatānaṁ dhammānaṁ samanantarapaccayena paccayo.",
  "patthana1.1:25.1_1": "Purimā purimā abyākatā dhammā pacchimānaṁ pacchimānaṁ kusalānaṁ dhammānaṁ samanantarapaccayena paccayo.",
  "patthana1.1:25.1_2": "Purimā purimā abyākatā dhammā pacchimānaṁ pacchimānaṁ akusalānaṁ dhammānaṁ samanantarapaccayena paccayo.",
  "patthana1.1:26.1_0": "Yesaṁ yesaṁ dhammānaṁ samanantarā ye ye dhammā uppajjanti cittacetasikā dhammā, te te dhammā tesaṁ tesaṁ dhammānaṁ samanantarapaccayena paccayo.",
  "patthana1.1:27.1_0": "**Sahajātapaccayo**ti—cattāro khandhā arūpino aññamaññaṁ sahajātapaccayena paccayo.",
  "patthana1.1:27.1_1": "Cattāro mahābhūtā aññamaññaṁ sahajātapaccayena paccayo.",
  "patthana1.1:27.1_2": "Okkantikkhaṇe nāmarūpaṁ aññamaññaṁ sahajātapaccayena paccayo.",
  "patthana1.1:27.1_3": "Cittacetasikā dhammā cittasamuṭṭhānānaṁ rūpānaṁ sahajātapaccayena paccayo.",
  "patthana1.1:27.1_4": "Mahābhūtā upādārūpānaṁ sahajātapaccayena paccayo.",
  "patthana1.1:27.1_5": "Rūpino dhammā arūpīnaṁ dhammānaṁ kiñci kāle sahajātapaccayena paccayo, kiñci kāle na sahajātapaccayena paccayo.",
  "patthana1.1:28.1_0": "**Aññamaññapaccayo**ti—cattāro khandhā arūpino aññamaññapaccayena paccayo.",
  "patthana1.1:28.1_1": "Cattāro mahābhūtā aññamaññapaccayena paccayo.",
  "patthana1.1:28.1_2": "Okkantikkhaṇe nāmarūpaṁ aññamaññapaccayena paccayo.",
  "patthana1.1:29.1_0": "**Nissayapaccayo**ti—cattāro khandhā arūpino aññamaññaṁ nissayapaccayena paccayo.",
  "patthana1.1:29.1_1": "Cattāro mahābhūtā aññamaññaṁ nissayapaccayena paccayo.",
  "patthana1.1:29.1_2": "Okkantikkhaṇe nāmarūpaṁ aññamaññaṁ nissayapaccayena paccayo.",
  "patthana1.1:29.1_3": "Cittacetasikā dhammā cittasamuṭṭhānānaṁ rūpānaṁ nissayapaccayena paccayo.",
  "patthana1.1:29.1_4": "Mahābhūtā upādārūpānaṁ nissayapaccayena paccayo.",
  "patthana1.1:30.1_0": "Cakkhāyatanaṁ cakkhuviññāṇadhātuyā taṁsampayuttakānañca dhammānaṁ nissayapaccayena paccayo.",
  "patthana1.1:30.1_1": "Sotāyatanaṁ sotaviññāṇadhātuyā taṁsampayuttakānañca dhammānaṁ nissayapaccayena paccayo.",
  "patthana1.1:30.1_2": "Ghānāyatanaṁ ghānaviññāṇadhātuyā taṁsampayuttakānañca dhammānaṁ nissayapaccayena paccayo.",
  "patthana1.1:30.1_3": "Jivhāyatanaṁ jivhāviññāṇadhātuyā taṁsampayuttakānañca dhammānaṁ nissayapaccayena paccayo.",
  "patthana1.1:30.1_4": "Kāyāyatanaṁ kāyaviññāṇadhātuyā taṁsampayuttakānañca dhammānaṁ nissayapaccayena paccayo.",
  "patthana1.1:30.1_5": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā ca manoviññāṇadhātuyā ca taṁsampayuttakānañca dhammānaṁ nissayapaccayena paccayo.",
  "patthana1.1:31.1_0": "**Upanissayapaccayo**ti—purimā purimā kusalā dhammā pacchimānaṁ pacchimānaṁ kusalānaṁ dhammānaṁ upanissayapaccayena paccayo.",
  "patthana1.1:31.1_1": "Purimā purimā kusalā dhammā pacchimānaṁ pacchimānaṁ akusalānaṁ dhammānaṁ kesañci upanissayapaccayena paccayo.",
  "patthana1.1:31.1_2": "Purimā purimā kusalā dhammā pacchimānaṁ pacchimānaṁ abyākatānaṁ dhammānaṁ upanissayapaccayena paccayo.",
  "patthana1.1:32.1_0": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ upanissayapaccayena paccayo.",
  "patthana1.1:32.1_1": "Purimā purimā akusalā dhammā pacchimānaṁ pacchimānaṁ kusalānaṁ dhammānaṁ kesañci upanissayapaccayena paccayo.",
  "patthana1.1:32.1_2": "Purimā purimā akusalā dhammā pacchimānaṁ pacchimānaṁ abyākatānaṁ dhammānaṁ upanissayapaccayena paccayo.",
  "patthana1.1:33.1_0": "Purimā purimā abyākatā dhammā pacchimānaṁ pacchimānaṁ abyākatānaṁ dhammānaṁ upanissayapaccayena paccayo.",
  "patthana1.1:33.1_1": "Purimā purimā abyākatā dhammā pacchimānaṁ pacchimānaṁ kusalānaṁ dhammānaṁ upanissayapaccayena paccayo.",
  "patthana1.1:33.1_2": "Purimā purimā abyākatā dhammā pacchimānaṁ pacchimānaṁ akusalānaṁ dhammānaṁ upanissayapaccayena paccayo.",
  "patthana1.1:34.1_0": "Utubhojanampi upanissayapaccayena paccayo.",
  "patthana1.1:34.1_1": "Puggalopi upanissayapaccayena paccayo.",
  "patthana1.1:34.1_2": "Senāsanampi upanissayapaccayena paccayo.",
  "patthana1.1:35.1_0": "**Purejātapaccayo**ti—cakkhāyatanaṁ cakkhuviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:35.1_1": "Sotāyatanaṁ sotaviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:35.1_2": "Ghānāyatanaṁ ghānaviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:35.1_3": "Jivhāyatanaṁ jivhāviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:35.1_4": "Kāyāyatanaṁ kāyaviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:36.1_0": "Rūpāyatanaṁ cakkhuviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:36.1_1": "Saddāyatanaṁ sotaviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:36.1_2": "Gandhāyatanaṁ ghānaviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:36.1_3": "Rasāyatanaṁ jivhāviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:36.1_4": "Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ purejātapaccayena paccayo.",
  "patthana1.1:36.1_5": "Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā taṁsampayuttakānañca dhammānaṁ purejātapaccayena paccayo.",
  "patthana1.1:37.1_0": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā taṁsampayuttakānañca dhammānaṁ purejātapaccayena paccayo.",
  "patthana1.1:37.1_1": "Manoviññāṇadhātuyā taṁsampayuttakānañca dhammānaṁ kiñci kāle purejātapaccayena paccayo, kiñci kāle na purejātapaccayena paccayo.",
  "patthana1.1:38.1_0": "**Pacchājātapaccayo**ti—pacchājātā cittacetasikā dhammā purejātassa imassa kāyassa pacchājātapaccayena paccayo.",
  "patthana1.1:39.1_0": "**Āsevanapaccayo**ti—purimā purimā kusalā dhammā pacchimānaṁ pacchimānaṁ kusalānaṁ dhammānaṁ āsevanapaccayena paccayo.",
  "patthana1.1:39.1_1": "Purimā purimā akusalā dhammā pacchimānaṁ pacchimānaṁ akusalānaṁ dhammānaṁ āsevanapaccayena paccayo.",
  "patthana1.1:39.1_2": "Purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ āsevanapaccayena paccayo.",
  "patthana1.1:40.1_0": "**Kammapaccayo**ti—kusalākusalaṁ kammaṁ vipākānaṁ khandhānaṁ kaṭattā ca rūpānaṁ kammapaccayena paccayo.",
  "patthana1.1:40.1_1": "Cetanā sampayuttakānaṁ dhammānaṁ taṁsamuṭṭhānānañca rūpānaṁ kammapaccayena paccayo.",
  "patthana1.1:41.1_0": "**Vipākapaccayo**ti—vipākā cattāro khandhā arūpino aññamaññaṁ vipākapaccayena paccayo.",
  "patthana1.1:42.1_0": "**Āhārapaccayo**ti—kabaḷīkāro āhāro imassa kāyassa āhārapaccayena paccayo.",
  "patthana1.1:42.1_1": "Arūpino āhārā sampayuttakānaṁ dhammānaṁ taṁsamuṭṭhānānañca rūpānaṁ āhārapaccayena paccayo.",
  "patthana1.1:43.1_0": "**Indriyapaccayo**ti—cakkhundriyaṁ cakkhuviññāṇadhātuyā taṁsampayuttakānañca dhammānaṁ indriyapaccayena paccayo.",
  "patthana1.1:43.1_1": "Sotindriyaṁ sotaviññāṇadhātuyā taṁsampayuttakānañca dhammānaṁ indriyapaccayena paccayo.",
  "patthana1.1:43.1_2": "Ghānindriyaṁ ghānaviññāṇadhātuyā taṁsampayuttakānañca dhammānaṁ indriyapaccayena paccayo.",
  "patthana1.1:43.1_3": "Jivhindriyaṁ jivhāviññāṇadhātuyā taṁsampayuttakānañca dhammānaṁ indriyapaccayena paccayo.",
  "patthana1.1:43.1_4": "Kāyindriyaṁ kāyaviññāṇadhātuyā taṁsampayuttakānañca dhammānaṁ indriyapaccayena paccayo.",
  "patthana1.1:43.1_5": "**Rūpajīvitindriyaṁ**—kaṭattārūpānaṁ indriyapaccayena paccayo.",
  "patthana1.1:44.1_0": "Arūpino indriyā sampayuttakānaṁ dhammānaṁ taṁsamuṭṭhānānañca rūpānaṁ indriyapaccayena paccayo.",
  "patthana1.1:45.1_0": "**Jhānapaccayo**ti—jhānaṅgāni jhānasampayuttakānaṁ dhammānaṁ taṁsamuṭṭhānānañca rūpānaṁ jhānapaccayena paccayo.",
  "patthana1.1:46.1_0": "**Maggapaccayo**ti—maggaṅgāni maggasampayuttakānaṁ dhammānaṁ taṁsamuṭṭhānānañca rūpānaṁ maggapaccayena paccayo.",
  "patthana1.1:47.1_0": "**Sampayuttapaccayo**ti—cattāro khandhā arūpino aññamaññaṁ sampayuttapaccayena paccayo.",
  "patthana1.1:48.1_0": "**Vippayuttapaccayo**ti—rūpino dhammā arūpīnaṁ dhammānaṁ vippayuttapaccayena paccayo.",
  "patthana1.1:48.1_1": "Arūpino dhammā rūpīnaṁ dhammānaṁ vippayuttapaccayena paccayo.",
  "patthana1.1:49.1_0": "**Atthipaccayo**ti—cattāro khandhā arūpino aññamaññaṁ atthipaccayena paccayo.",
  "patthana1.1:49.1_1": "Cattāro mahābhūtā aññamaññaṁ atthipaccayena paccayo.",
  "patthana1.1:49.1_2": "Okkantikkhaṇe nāmarūpaṁ aññamaññaṁ atthipaccayena paccayo.",
  "patthana1.1:49.1_3": "Cittacetasikā dhammā cittasamuṭṭhānānaṁ rūpānaṁ atthipaccayena paccayo.",
  "patthana1.1:49.1_4": "Mahābhūtā upādārūpānaṁ atthipaccayena paccayo.",
  "patthana1.1:50.1_0": "Cakkhāyatanaṁ cakkhuviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:50.1_1": "Sotāyatanaṁ sotaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:50.1_2": "Ghānāyatanaṁ ghānaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:50.1_3": "Jivhāyatanaṁ jivhāviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:50.1_4": "Kāyāyatanaṁ kāyaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_0": "Rūpāyatanaṁ cakkhuviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_1": "Saddāyatanaṁ sotaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_2": "Gandhāyatanaṁ ghānaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_3": "Rasāyatanaṁ jivhāviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_4": "Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ atthipaccayena paccayo.",
  "patthana1.1:51.1_5": "Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā taṁsampayuttakānañca dhammānaṁ atthipaccayena paccayo.",
  "patthana1.1:52.1_0": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā ca manoviññāṇadhātuyā ca taṁsampayuttakānañca dhammānaṁ atthipaccayena paccayo.",
  "patthana1.1:53.1_0": "**Natthipaccayo**ti—samanantaraniruddhā cittacetasikā dhammā paṭuppannānaṁ cittacetasikānaṁ dhammānaṁ natthipaccayena paccayo.",
  "patthana1.1:54.1_0": "**Vigatapaccayo**ti—samanantaravigatā cittacetasikā dhammā paṭuppannānaṁ cittacetasikānaṁ dhammānaṁ vigatapaccayena paccayo.",
  "patthana1.1:55.1_0": "**Avigatapaccayo**ti—cattāro khandhā arūpino aññamaññaṁ avigatapaccayena paccayo.",
  "patthana1.1:55.1_1": "Cattāro mahābhūtā aññamaññaṁ avigatapaccayena paccayo.",
  "patthana1.1:55.1_2": "Okkantikkhaṇe nāmarūpaṁ aññamaññaṁ avigatapaccayena paccayo.",
  "patthana1.1:55.1_3": "Cittacetasikā dhammā cittasamuṭṭhānānaṁ rūpānaṁ avigatapaccayena paccayo.",
  "patthana1.1:55.1_4": "Mahābhūtā upādārūpānaṁ avigatapaccayena paccayo.",
  "patthana1.1:56.1_0": "Cakkhāyatanaṁ cakkhuviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:56.1_1": "Sotāyatanaṁ sotaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:56.1_2": "Ghānāyatanaṁ ghānaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:56.1_3": "Jivhāyatanaṁ jivhāviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:56.1_4": "Kāyāyatanaṁ kāyaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_0": "Rūpāyatanaṁ cakkhuviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_1": "Saddāyatanaṁ sotaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_2": "Gandhāyatanaṁ ghānaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_3": "Rasāyatanaṁ jivhāviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_4": "Phoṭṭhabbāyatanaṁ kāyaviññāṇadhātuyā taṁsampayuttakānañca dhammānaṁ avigatapaccayena paccayo.",
  "patthana1.1:57.1_5": "Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ manodhātuyā taṁsampayuttakānañca dhammānaṁ avigatapaccayena paccayo.",
  "patthana1.1:58.1_0": "Yaṁ rūpaṁ nissāya manodhātu ca manoviññāṇadhātu ca vattanti, taṁ rūpaṁ manodhātuyā ca manoviññāṇadhātuyā ca taṁsampayuttakānañca dhammānaṁ avigatapaccayena paccayo.",
  "patthana1.1:59.1_0": "Paccayaniddeso.",
  "patthana1.1:60.0.1_0": "1.1.3. Pucchāvāra",
  "patthana1.1:60.0.2_0": "1.1.3.1. Paccayānuloma",
  "patthana1.1:60.0.3_0": "1.3.1.1. Ekamūlaka",
  "patthana1.1:60.0.4_0": "1.3.1.1.1. Kusalapada",
  "patthana1.1:60.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā.",
  "patthana1.1:60.1_1": "Siyā kusalaṁ dhammaṁ paṭicca akusalo dhammo uppajjeyya hetupaccayā.",
  "patthana1.1:60.1_2": "Siyā kusalaṁ dhammaṁ paṭicca abyākato dhammo uppajjeyya hetupaccayā.",
  "patthana1.1:60.1_3": "Siyā kusalaṁ dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:60.1_4": "Siyā kusalaṁ dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:60.1_5": "Siyā kusalaṁ dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:60.1_6": "Siyā kusalaṁ dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:61.0_0": "1.3.1.1.2. Akusalapada",
  "patthana1.1:61.1_0": "Siyā akusalaṁ dhammaṁ paṭicca akusalo dhammo uppajjeyya hetupaccayā.",
  "patthana1.1:61.1_1": "Siyā akusalaṁ dhammaṁ paṭicca kusalo dhammo uppajjeyya hetupaccayā.",
  "patthana1.1:61.1_2": "Siyā akusalaṁ dhammaṁ paṭicca abyākato dhammo uppajjeyya hetupaccayā.",
  "patthana1.1:61.1_3": "Siyā akusalaṁ dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:61.1_4": "Siyā akusalaṁ dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:61.1_5": "Siyā akusalaṁ dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:61.1_6": "Siyā akusalaṁ dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:62.0_0": "1.3.1.1.3. Abyākatapada",
  "patthana1.1:62.1_0": "Siyā abyākataṁ dhammaṁ paṭicca abyākato dhammo uppajjeyya hetupaccayā.",
  "patthana1.1:62.1_1": "Siyā abyākataṁ dhammaṁ paṭicca kusalo dhammo uppajjeyya hetupaccayā.",
  "patthana1.1:62.1_2": "Siyā abyākataṁ dhammaṁ paṭicca akusalo dhammo uppajjeyya hetupaccayā.",
  "patthana1.1:62.1_3": "Siyā abyākataṁ dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:62.1_4": "Siyā abyākataṁ dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:62.1_5": "Siyā abyākataṁ dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:62.1_6": "Siyā abyākataṁ dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:63.0_0": "1.3.1.1.4. Kusalābyākatapada",
  "patthana1.1:63.1_0": "Siyā kusalañca abyākatañca dhammaṁ paṭicca kusalo dhammo uppajjeyya hetupaccayā.",
  "patthana1.1:63.1_1": "Siyā kusalañca abyākatañca dhammaṁ paṭicca akusalo dhammo uppajjeyya hetupaccayā.",
  "patthana1.1:63.1_2": "Siyā kusalañca abyākatañca dhammaṁ paṭicca abyākato dhammo uppajjeyya hetupaccayā.",
  "patthana1.1:63.1_3": "Siyā kusalañca abyākatañca dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:63.1_4": "Siyā kusalañca abyākatañca dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:63.1_5": "Siyā kusalañca abyākatañca dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:63.1_6": "Siyā kusalañca abyākatañca dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:64.0_0": "1.3.1.1.5. Akusalābyākatapada",
  "patthana1.1:64.1_0": "Siyā akusalañca abyākatañca dhammaṁ paṭicca kusalo dhammo uppajjeyya hetupaccayā.",
  "patthana1.1:64.1_1": "Siyā akusalañca abyākatañca dhammaṁ paṭicca akusalo dhammo uppajjeyya hetupaccayā.",
  "patthana1.1:64.1_2": "Siyā akusalañca abyākatañca dhammaṁ paṭicca abyākato dhammo uppajjeyya hetupaccayā.",
  "patthana1.1:64.1_3": "Siyā akusalañca abyākatañca dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:64.1_4": "Siyā akusalañca abyākatañca dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:64.1_5": "Siyā akusalañca abyākatañca dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:64.1_6": "Siyā akusalañca abyākatañca dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:65.0_0": "1.3.1.1.6. Kusalākusalapada",
  "patthana1.1:65.1_0": "Siyā kusalañca akusalañca dhammaṁ paṭicca kusalo dhammo uppajjeyya hetupaccayā.",
  "patthana1.1:65.1_1": "Siyā kusalañca akusalañca dhammaṁ paṭicca akusalo dhammo uppajjeyya hetupaccayā.",
  "patthana1.1:65.1_2": "Siyā kusalañca akusalañca dhammaṁ paṭicca abyākato dhammo uppajjeyya hetupaccayā.",
  "patthana1.1:65.1_3": "Siyā kusalañca akusalañca dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:65.1_4": "Siyā kusalañca akusalañca dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:65.1_5": "Siyā kusalañca akusalañca dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:65.1_6": "Siyā kusalañca akusalañca dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:66.0_0": "1.3.1.1.7. Kusalākusalābyākatapada",
  "patthana1.1:66.1_0": "Siyā kusalañca akusalañca abyākatañca dhammaṁ paṭicca kusalo dhammo uppajjeyya hetupaccayā.",
  "patthana1.1:66.1_1": "Siyā kusalañca akusalañca abyākatañca dhammaṁ paṭicca akusalo dhammo uppajjeyya hetupaccayā.",
  "patthana1.1:66.1_2": "Siyā kusalañca akusalañca abyākatañca dhammaṁ paṭicca abyākato dhammo uppajjeyya hetupaccayā.",
  "patthana1.1:66.1_3": "Siyā kusalañca akusalañca abyākatañca dhammaṁ paṭicca kusalo ca abyākato ca dhammā uppajjeyyuṁ hetupaccayā.",
  "patthana1.1:66.1_4": "Siyā kusalañca akusalañca abyākatañca dhammaṁ paṭicca akusalo ca abyākato ca dhammā uppajjeyyuṁ hetupaccayā.",
  "patthana1.1:66.1_5": "Siyā kusalañca akusalañca abyākatañca dhammaṁ paṭicca kusalo ca akusalo ca dhammā uppajjeyyuṁ hetupaccayā.",
  "patthana1.1:66.1_6": "Siyā kusalañca akusalañca abyākatañca dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā.",
  "patthana1.1:67.1_0": "Hetupaccayavāro.",
  "patthana1.1:68.1_0": "Siyā kusalaṁ dhammaṁ paṭicca kusalo dhammo uppajjeyya ārammaṇapaccayā.",
  "patthana1.1:69.1_0": "(Yathā hetupaccayo vitthārito, evaṁ ārammaṇapaccayopi vitthāretabbo vācanāmaggena.)",
  "patthana1.1:70.1_0": "Siyā kusalaṁ dhammaṁ paṭicca kusalo dhammo uppajjeyya adhipatipaccayā …",
  "patthana1.1:70.1_1": "anantarapaccayā …",
  "patthana1.1:70.1_2": "samanantarapaccayā …",
  "patthana1.1:70.1_3": "sahajātapaccayā …",
  "patthana1.1:70.1_4": "aññamaññapaccayā …",
  "patthana1.1:70.1_5": "nissayapaccayā …",
  "patthana1.1:70.1_6": "upanissayapaccayā …",
  "patthana1.1:70.1_7": "purejātapaccayā …",
  "patthana1.1:70.1_8": "pacchājātapaccayā …",
  "patthana1.1:70.1_9": "āsevanapaccayā …",
  "patthana1.1:70.1_10": "kammapaccayā …",
  "patthana1.1:70.1_11": "vipākapaccayā …",
  "patthana1.1:70.1_12": "āhārapaccayā …",
  "patthana1.1:70.1_13": "indriyapaccayā …",
  "patthana1.1:70.1_14": "jhānapaccayā …",
  "patthana1.1:70.1_15": "maggapaccayā …",
  "patthana1.1:70.1_16": "sampayuttapaccayā …",
  "patthana1.1:70.1_17": "vippayuttapaccayā …",
  "patthana1.1:70.1_18": "atthipaccayā …",
  "patthana1.1:70.1_19": "natthipaccayā …",
  "patthana1.1:70.1_20": "vigatapaccayā.",
  "patthana1.1:71.1_0": "Siyā kusalaṁ dhammaṁ paṭicca kusalo dhammo uppajjeyya avigatapaccayā …pe…",
  "patthana1.1:71.1_1": "akusalaṁ dhammaṁ paṭicca …",
  "patthana1.1:71.1_2": "abyākataṁ dhammaṁ paṭicca …",
  "patthana1.1:71.1_3": "kusalañca abyākatañca dhammaṁ paṭicca …",
  "patthana1.1:71.1_4": "akusalañca abyākatañca dhammaṁ paṭicca …",
  "patthana1.1:71.1_5": "kusalañca akusalañca dhammaṁ paṭicca …",
  "patthana1.1:71.1_6": "kusalañca akusalañca abyākatañca dhammaṁ paṭicca kusalo dhammo uppajjeyya …",
  "patthana1.1:71.1_7": "akusalo dhammo uppajjeyya …",
  "patthana1.1:71.1_8": "abyākato dhammo uppajjeyya …",
  "patthana1.1:71.1_9": "kusalo ca abyākato ca dhammā uppajjeyyuṁ …",
  "patthana1.1:71.1_10": "akusalo ca abyākato ca dhammā uppajjeyyuṁ …",
  "patthana1.1:71.1_11": "kusalo ca akusalo ca dhammā uppajjeyyuṁ …",
  "patthana1.1:71.1_12": "kusalo ca akusalo ca abyākato ca dhammā uppajjeyyuṁ avigatapaccayā.",
  "patthana1.1:72.1_0": "(Yathā hetupaccayo vitthārito, evaṁ avigatapaccayopi vitthāretabbo vācanāmaggena.)",
  "patthana1.1:73.1_0": "Ekamūlakaṁ.",
  "patthana1.1:74.0_0": "1.3.1.3. Hetumūlaka",
  "patthana1.1:74.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā …pe…",
  "patthana1.1:74.1_1": "siyā kusalañca akusalañca abyākatañca dhammaṁ paṭicca kusalo ca akusalo ca abyākato ca dhammā uppajjeyyuṁ hetupaccayā ārammaṇapaccayā.",
  "patthana1.1:75.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā adhipatipaccayā …pe…",
  "patthana1.1:75.1_1": "hetupaccayā anantarapaccayā …",
  "patthana1.1:75.1_2": "hetupaccayā samanantarapaccayā …pe…",
  "patthana1.1:75.1_3": "hetupaccayā avigatapaccayā.",
  "patthana1.1:76.1_0": "Dumūlakaṁ.",
  "patthana1.1:77.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā adhipatipaccayā …pe…",
  "patthana1.1:77.1_1": "hetupaccayā ārammaṇapaccayā anantarapaccayā …pe…",
  "patthana1.1:77.1_2": "hetupaccayā ārammaṇapaccayā avigatapaccayā.",
  "patthana1.1:78.1_0": "Timūlakaṁ.",
  "patthana1.1:79.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā adhipatipaccayā anantarapaccayā …pe…",
  "patthana1.1:79.1_1": "hetupaccayā ārammaṇapaccayā adhipatipaccayā avigatapaccayā.",
  "patthana1.1:80.1_0": "Catumūlakaṁ.",
  "patthana1.1:81.1_0": "(Pañcamūlakādikā saṅkhittā.",
  "patthana1.1:81.1_1": "Ekamūlakaṁ, dumūlakaṁ, timūlakaṁ, catumūlakaṁ, pañcamūlakaṁ, sabbamūlakaṁ asammuyhantena vitthāretabbaṁ.)",
  "patthana1.1:82.1_0": "Hetumūlakaṁ.",
  "patthana1.1:83.0_0": "1.3.1.4. Ārammaṇamūlakādi",
  "patthana1.1:83.1_0": "Siyā kusalaṁ dhammaṁ paṭicca kusalo dhammo uppajjeyya ārammaṇapaccayā hetupaccayā …",
  "patthana1.1:83.1_1": "ārammaṇapaccayā adhipatipaccayā …pe…",
  "patthana1.1:83.1_2": "ārammaṇapaccayā avigatapaccayā.",
  "patthana1.1:84.1_0": "Siyā kusalaṁ dhammaṁ paṭicca kusalo dhammo uppajjeyya adhipatipaccayā …",
  "patthana1.1:84.1_1": "anantarapaccayā …",
  "patthana1.1:84.1_2": "samanantarapaccayā …",
  "patthana1.1:84.1_3": "sahajātapaccayā …",
  "patthana1.1:84.1_4": "aññamaññapaccayā …pe…",
  "patthana1.1:84.1_5": "avigatapaccayā hetupaccayā …",
  "patthana1.1:84.1_6": "avigatapaccayā ārammaṇapaccayā …",
  "patthana1.1:84.1_7": "avigatapaccayā adhipatipaccayā …pe…",
  "patthana1.1:84.1_8": "avigatapaccayā vigatapaccayā.",
  "patthana1.1:85.1_0": "Dumūlakaṁ.",
  "patthana1.1:86.1_0": "Siyā kusalaṁ dhammaṁ paṭicca kusalo dhammo uppajjeyya avigatapaccayā hetupaccayā ārammaṇapaccayā …",
  "patthana1.1:86.1_1": "avigatapaccayā hetupaccayā adhipatipaccayā …",
  "patthana1.1:86.1_2": "avigatapaccayā hetupaccayā anantarapaccayā …pe…",
  "patthana1.1:86.1_3": "avigatapaccayā hetupaccayā vigatapaccayā.",
  "patthana1.1:87.1_0": "Siyā kusalaṁ dhammaṁ paṭicca kusalo dhammo uppajjeyya avigatapaccayā hetupaccayā ārammaṇapaccayā adhipatipaccayā …",
  "patthana1.1:87.1_1": "avigatapaccayā hetupaccayā ārammaṇapaccayā anantarapaccayā …pe…",
  "patthana1.1:87.1_2": "vigatapaccayā.",
  "patthana1.1:88.1_0": "(Ekekassa padassa ekamūlakaṁ, dumūlakaṁ, timūlakaṁ, catumūlakaṁ, pañcamūlakaṁ, sabbamūlakaṁ asammuyhantena vitthāretabbaṁ.)",
  "patthana1.1:89.1_0": "Tikañca paṭṭhānavaraṁ dukuttamaṁ,",
  "patthana1.1:89.2_0": "Dukaṁ tikañceva tikaṁ dukañca;",
  "patthana1.1:89.3_0": "Tikaṁ tikañceva dukaṁ dukañca,",
  "patthana1.1:89.4_0": "Cha anulomamhi nayā sugambhīrāti.",
  "patthana1.1:90.0_0": "1.1.3.2. Paccayapaccanīya",
  "patthana1.1:90.1_0": "Siyā kusalaṁ dhammaṁ paṭicca kusalo dhammo uppajjeyya nahetupaccayā.",
  "patthana1.1:91.1_0": "(Yathā anulome hetupaccayo vitthārito, evaṁ paccanīyepi nahetupaccayo vitthāretabbo.)",
  "patthana1.1:92.1_0": "Siyā kusalaṁ dhammaṁ paṭicca kusalo dhammo uppajjeyya naārammaṇapaccayā …",
  "patthana1.1:92.1_1": "naadhipatipaccayā …",
  "patthana1.1:92.1_2": "naanantarapaccayā …",
  "patthana1.1:92.1_3": "nasamanantarapaccayā …",
  "patthana1.1:92.1_4": "nasahajātapaccayā …",
  "patthana1.1:92.1_5": "naaññamaññapaccayā …",
  "patthana1.1:92.1_6": "nanissayapaccayā …",
  "patthana1.1:92.1_7": "naupanissayapaccayā …",
  "patthana1.1:92.1_8": "napurejātapaccayā …",
  "patthana1.1:92.1_9": "napacchājātapaccayā …",
  "patthana1.1:92.1_10": "naāsevanapaccayā …",
  "patthana1.1:92.1_11": "nakammapaccayā …",
  "patthana1.1:92.1_12": "navipākapaccayā …",
  "patthana1.1:92.1_13": "naāhārapaccayā …",
  "patthana1.1:92.1_14": "naindriyapaccayā …",
  "patthana1.1:92.1_15": "najhānapaccayā …",
  "patthana1.1:92.1_16": "namaggapaccayā …",
  "patthana1.1:92.1_17": "nasampayuttapaccayā …",
  "patthana1.1:92.1_18": "navippayuttapaccayā …",
  "patthana1.1:92.1_19": "noatthipaccayā …",
  "patthana1.1:92.1_20": "nonatthipaccayā …",
  "patthana1.1:92.1_21": "novigatapaccayā …",
  "patthana1.1:92.1_22": "noavigatapaccayā.",
  "patthana1.1:93.1_0": "Siyā kusalaṁ dhammaṁ paṭicca kusalo dhammo uppajjeyya nahetupaccayā naārammaṇapaccayā ….",
  "patthana1.1:94.1_0": "(Yathā anulome ekekassa padassa ekamūlakaṁ, dumūlakaṁ, timūlakaṁ, catumūlakaṁ, yāva tevīsatimūlakaṁ evaṁ paccanīyepi vitthāretabbaṁ.)",
  "patthana1.1:95.1_0": "Tikañca paṭṭhānavaraṁ dukuttamaṁ,",
  "patthana1.1:95.2_0": "Dukaṁ tikañceva tikaṁ dukañca;",
  "patthana1.1:95.3_0": "Tikaṁ tikañceva dukaṁ dukañca,",
  "patthana1.1:95.4_0": "Cha paccanīyamhi nayā sugambhīrāti.",
  "patthana1.1:96.0_0": "1.1.3.3. Paccayānulomapaccanīya",
  "patthana1.1:96.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā naārammaṇapaccayā …",
  "patthana1.1:96.1_1": "siyā kusalaṁ dhammaṁ paṭicca akusalo dhammo uppajjeyya hetupaccayā naārammaṇapaccayā.",
  "patthana1.1:97.1_0": "(Yathā anulome hetupaccayo vitthārito, evaṁ anulomapaccanīyepi padaṁ vitthāretabbaṁ.)",
  "patthana1.1:98.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā naadhipatipaccayā …",
  "patthana1.1:98.1_1": "hetupaccayā naanantarapaccayā …pe…",
  "patthana1.1:98.1_2": "hetupaccayā noavigatapaccayā.",
  "patthana1.1:99.1_0": "Siyā kusalaṁ dhammaṁ paṭicca kusalo dhammo uppajjeyya hetupaccayā ārammaṇapaccayā naadhipatipaccayā …",
  "patthana1.1:99.1_1": "hetupaccayā ārammaṇapaccayā naanantarapaccayā …pe…",
  "patthana1.1:99.1_2": "hetupaccayā ārammaṇapaccayā noavigatapaccayā.",
  "patthana1.1:100.1_0": "Hetupaccayā ārammaṇapaccayā adhipatipaccayā naanantarapaccayā …pe…",
  "patthana1.1:100.1_1": "hetupaccayā ārammaṇapaccayā adhipatipaccayā noavigatapaccayā.",
  "patthana1.1:101.1_0": "Hetupaccayā ārammaṇapaccayā adhipatipaccayā anantarapaccayā nasamanantarapaccayā …pe…",
  "patthana1.1:101.1_1": "hetupaccayā ārammaṇapaccayā adhipatipaccayā anantarapaccayā noavigatapaccayā …pe….",
  "patthana1.1:102.1_0": "Hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā aññamaññapaccayā nissayapaccayā upanissayapaccayā purejātapaccayā pacchājātapaccayā āsevanapaccayā kammapaccayā vipākapaccayā āhārapaccayā indriyapaccayā jhānapaccayā maggapaccayā sampayuttapaccayā vippayuttapaccayā atthipaccayā natthipaccayā vigatapaccayā noavigatapaccayā.",
  "patthana1.1:103.1_0": "Siyā kusalaṁ dhammaṁ paṭicca kusalo dhammo uppajjeyya ārammaṇapaccayā …",
  "patthana1.1:103.1_1": "adhipatipaccayā …",
  "patthana1.1:103.1_2": "anantarapaccayā …pe…",
  "patthana1.1:103.1_3": "avigatapaccayā nahetupaccayā …",
  "patthana1.1:103.1_4": "avigatapaccayā naārammaṇapaccayā …pe…",
  "patthana1.1:103.1_5": "avigatapaccayā novigatapaccayā.",
  "patthana1.1:104.1_0": "Avigatapaccayā hetupaccayā naārammaṇapaccayā …pe… avigatapaccayā hetupaccayā novigatapaccayā.",
  "patthana1.1:105.1_0": "Avigatapaccayā hetupaccayā ārammaṇapaccayā naadhipatipaccayā …pe…",
  "patthana1.1:105.1_1": "avigatapaccayā hetupaccayā ārammaṇapaccayā novigatapaccayā.",
  "patthana1.1:106.1_0": "Avigatapaccayā hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā …pe…",
  "patthana1.1:106.1_1": "novigatapaccayā.",
  "patthana1.1:107.1_0": "Tikañca paṭṭhānavaraṁ dukuttamaṁ,",
  "patthana1.1:107.2_0": "Dukaṁ tikañceva tikaṁ dukañca;",
  "patthana1.1:107.3_0": "Tikaṁ tikañceva dukaṁ dukañca,",
  "patthana1.1:107.4_0": "Cha anulomapaccanīyamhi nayā sugambhīrāti.",
  "patthana1.1:108.0_0": "1.1.3.4. Paccayapaccanīyānuloma",
  "patthana1.1:108.1_0": "Siyā kusalaṁ dhammaṁ paṭicca kusalo dhammo uppajjeyya nahetupaccayā ārammaṇapaccayā.",
  "patthana1.1:108.1_1": "Siyā kusalaṁ dhammaṁ paṭicca kusalo dhammo uppajjeyya nahetupaccayā adhipatipaccayā …pe…",
  "patthana1.1:108.1_2": "nahetupaccayā avigatapaccayā.",
  "patthana1.1:109.1_0": "Siyā kusalaṁ dhammaṁ paṭicca kusalo dhammo uppajjeyya nahetupaccayā naārammaṇapaccayā adhipatipaccayā …pe…",
  "patthana1.1:109.1_1": "avigatapaccayā.",
  "patthana1.1:110.1_0": "Nahetupaccayā naārammaṇapaccayā naadhipatipaccayā …pe… avigatapaccayā.",
  "patthana1.1:111.1_0": "Nahetupaccayā naārammaṇapaccayā naadhipatipaccayā naanantarapaccayā nasamanantarapaccayā …pe…",
  "patthana1.1:111.1_1": "noatthipaccayā nonatthipaccayā novigatapaccayā avigatapaccayā.",
  "patthana1.1:112.1_0": "Siyā kusalaṁ dhammaṁ paṭicca kusalo dhammo uppajjeyya naārammaṇapaccayā hetupaccayā.",
  "patthana1.1:113.1_0": "Siyā kusalaṁ dhammaṁ paṭicca kusalo dhammo uppajjeyya naārammaṇapaccayā adhipatipaccayā …pe…",
  "patthana1.1:113.1_1": "naārammaṇapaccayā avigatapaccayā …pe…",
  "patthana1.1:113.1_2": "noavigatapaccayā hetupaccayā …",
  "patthana1.1:113.1_3": "noavigatapaccayā ārammaṇapaccayā …pe…",
  "patthana1.1:113.1_4": "noavigatapaccayā vigatapaccayā.",
  "patthana1.1:114.1_0": "Noavigatapaccayā nahetupaccayā ārammaṇapaccayā …pe… noavigatapaccayā nahetupaccayā vigatapaccayā.",
  "patthana1.1:115.1_0": "Noavigatapaccayā nahetupaccayā naārammaṇapaccayā naadhipatipaccayā …pe…",
  "patthana1.1:115.1_1": "noatthipaccayā nonatthipaccayā vigatapaccayā.",
  "patthana1.1:116.1_0": "Tikañca paṭṭhānavaraṁ dukuttamaṁ,",
  "patthana1.1:116.2_0": "Dukaṁ tikañceva tikaṁ dukañca;",
  "patthana1.1:116.3_0": "Tikaṁ tikañceva dukaṁ dukañca,",
  "patthana1.1:116.4_0": "Cha paccanīyānulomamhi nayā sugambhīrāti.",
  "patthana1.1:117.1_0": "Paṇṇattivāro.",
  "patthana1.1:118.1_0": "Niddesavāre tevīsatipaccayā."
}