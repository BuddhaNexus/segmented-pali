{
  "anya-e0809n5:0": "3. Sāmaññakaṇḍa",
  "anya-e0809n5:1": "4. Abyayavagga",
  "anya-e0809n5:2": "1136.",
  "anya-e0809n5:3": " Abyayaṃ vuccate dāni, cirassaṃ tu ciraṃ tathā;",
  "anya-e0809n5:4": "Cirena cirarattāya, saha saddhiṃ samaṃ amā.",
  "anya-e0809n5:5": "1137.",
  "anya-e0809n5:6": " Punappunaṃ abhiṇhañcā, sakiṃ cā’bhikkhaṇaṃ muhuṃ;",
  "anya-e0809n5:7": "Vajjane tu vinā nānā, antarena rite puthu.",
  "anya-e0809n5:8": "1138.",
  "anya-e0809n5:9": " Balavaṃ suṭṭhu cā’tīvā, tisaye kimuta sva’ti;",
  "anya-e0809n5:10": "Aho tu kiṃ kimū’ dāhu, vikappe kimuto’da ca.",
  "anya-e0809n5:11": "1139.",
  "anya-e0809n5:12": "Avhāne bho are ambho,",
  "anya-e0809n5:13": "Hambho re je’ṅga āvuso;",
  "anya-e0809n5:14": "He hare tha kathaṃ kiṃsu, nanu kacci nu kiṃ samā.",
  "anya-e0809n5:15": "1140.",
  "anya-e0809n5:16": " Adhune’tarahī’dāni, sampati aññadatthu tu;",
  "anya-e0809n5:17": "Tagghe’ kaṃse sasakkañcā, ddhā kāmaṃ jātu ve have.",
  "anya-e0809n5:18": "1141.",
  "anya-e0809n5:19": " Yāvatā tāvatā yāva, tāva kittāvatā tathā;",
  "anya-e0809n5:20": "Ettāvatā ca kīve’ti, paricchedatthavācakā.",
  "anya-e0809n5:21": "1142.",
  "anya-e0809n5:22": " Yathā tathā yatheve’vaṃ, yathānāma yathāhi ca;",
  "anya-e0809n5:23": "Seyyathāpye’vamevaṃ, vā, tatheva ca yathāpi ca.",
  "anya-e0809n5:24": "1143.",
  "anya-e0809n5:25": "Evampi ca seyyathāpi, nāma yatharivā’pi ca;",
  "anya-e0809n5:26": "Paṭibhāgatthe yathāca, viya tatharivā’pi ca.",
  "anya-e0809n5:27": "1144.",
  "anya-e0809n5:28": " Saṃ sāmañca sayaṃ cātha, āma sāhu lahū’pi ca;",
  "anya-e0809n5:29": "Opāyikaṃ patirūpaṃ, sādhve’vaṃ sampaṭicchane.",
  "anya-e0809n5:30": "1145.",
  "anya-e0809n5:31": " Yaṃ taṃ yato tato yena,",
  "anya-e0809n5:32": "Tene’ti kāraṇe siyuṃ;",
  "anya-e0809n5:33": "Asākalye tu cana ci, nipphale tu mudhā bhave.",
  "anya-e0809n5:34": "1146.",
  "anya-e0809n5:35": " Kadāci jātu tulyā’tha, sabbato ca samantato;",
  "anya-e0809n5:36": "Parito ca samantāpi, atha micchā musā bhave.",
  "anya-e0809n5:37": "1147.",
  "anya-e0809n5:38": "Nisedhe na anomā’laṃ, nahi cetu sace yadi;",
  "anya-e0809n5:39": "Anukulye tu saddhañca,",
  "anya-e0809n5:40": "Nattaṃ rattaṃ (ṭī.) doso divā tva’he.",
  "anya-e0809n5:41": "1148.",
  "anya-e0809n5:42": " Īsaṃ kiñci manaṃ appe, sahasā tu atakkite;",
  "anya-e0809n5:43": "Pure ggato tu purato, peccā’mutrabhavantare.",
  "anya-e0809n5:44": "1149.",
  "anya-e0809n5:45": "Aho hī vimhaye tuṇhī,",
  "anya-e0809n5:46": "Tu mone thā’vi pātu ca;",
  "anya-e0809n5:47": "Taṅkhaṇe sajju sapadi, balakkāre pasayha ca.",
  "anya-e0809n5:48": "1150.",
  "anya-e0809n5:49": " Sudaṃ kho vo (ka.) assu yagghe ve,hā’dayo padapūraṇe;",
  "anya-e0809n5:50": "Antarena’ntarā anto, vassaṃ nūna ca nicchaye.",
  "anya-e0809n5:51": "1151.",
  "anya-e0809n5:52": " Ānande sañca diṭṭhā tha, virodhakathane nanu;",
  "anya-e0809n5:53": "Kāmappavedane kacci, usūyopagame’tthu ca.",
  "anya-e0809n5:54": "1152.",
  "anya-e0809n5:55": "Evā’vadhāraṇe ñeyyaṃ, yathāttaṃ tu yathātathaṃ;",
  "anya-e0809n5:56": "Nīcaṃ appe, mahatyu’ccaṃ, atha pāto page samā.",
  "anya-e0809n5:57": "1153.",
  "anya-e0809n5:58": " Nicce sadā sanaṃsanā (ka.)pāyo,",
  "anya-e0809n5:59": "Bāhulye bāhiraṃ bahi;",
  "anya-e0809n5:60": "Bahiddhā bāhirā bāhye, sīghetu saṇikaṃ bhave.",
  "anya-e0809n5:61": "1154.",
  "anya-e0809n5:62": "Atthaṃ adassane duṭṭhu, nindāyaṃ, vandane namo;",
  "anya-e0809n5:63": "Sammā suṭṭhu pasaṃsāyaṃ, atho sattāya matthi ca.",
  "anya-e0809n5:64": "1155.",
  "anya-e0809n5:65": "Sāyaṃ sāye’jja atrā’he,",
  "anya-e0809n5:66": "Suve tu sve anāgate;",
  "anya-e0809n5:67": "Tato pare parasuve, hiyyotu divase gate.",
  "anya-e0809n5:68": "1156.",
  "anya-e0809n5:69": " Yattha yatra yahiṃcātha, tattha tatra tahiṃtahaṃ;",
  "anya-e0809n5:70": "Atho uddhañca upari, heṭṭhā tu ca adho samā.",
  "anya-e0809n5:71": "1157.",
  "anya-e0809n5:72": " Codane iṅgha handā’tha, ārādūrā ca ārakā;",
  "anya-e0809n5:73": "Parammukhā tu ca raho, sammukhā tvā’vi pātu ca.",
  "anya-e0809n5:74": "1158.",
  "anya-e0809n5:75": "Saṃsayatthamhi appeva, appevanāma nū’ti ca;",
  "anya-e0809n5:76": "Nidassane iti’tthañca, evaṃ, kicche kathañci ca.",
  "anya-e0809n5:77": "1159.",
  "anya-e0809n5:78": "Hā khede sacchi paccakkhe,",
  "anya-e0809n5:79": "Dhuvaṃ thire’vadhāraṇe;",
  "anya-e0809n5:80": "Tiro tu tiriyaṃ cātha, kucchāyaṃ duṭṭhu ku’ccate.",
  "anya-e0809n5:81": "1160.",
  "anya-e0809n5:82": "Suvatthi āsiṭṭhatthamhi, nindāyaṃ tu dhīdhi (ka.) kathyate;",
  "anya-e0809n5:83": "Kuhiñcanaṃ kuhiṃ kutra, kuttha kattha kahaṃ kva tha.",
  "anya-e0809n5:84": "1161.",
  "anya-e0809n5:85": " Ihe’dhā’tra tu etthā’ttha,",
  "anya-e0809n5:86": "Atha sabbatra sabbadhi;",
  "anya-e0809n5:87": "Kadā kudācanaṃ cātha, tadāni ca tadā samā.",
  "anya-e0809n5:88": "1162.",
  "anya-e0809n5:89": " Ādikamme bhusatthe ca, sambhavo’tiṇṇa tittisu;",
  "anya-e0809n5:90": "Niyogi’ssariya’ppīti, dāna pūjā’gga, santisu.",
  "anya-e0809n5:91": "1163.",
  "anya-e0809n5:92": " Dassane tappare saṅge, pasaṃsā, gati, suddhisu;",
  "anya-e0809n5:93": "Hiṃsā, pakāranto’bhāva, viyogā’vayavesu ca;",
  "anya-e0809n5:94": "Po’pasaggo disāyoge, patthanā, dhitiādisu.",
  "anya-e0809n5:95": "1164.",
  "anya-e0809n5:96": "Parāsaddo parihāni, parājaya gatīsu ca;",
  "anya-e0809n5:97": "Bhusatthe paṭilomatthe, vikkamā’masanādisu.",
  "anya-e0809n5:98": "1165.",
  "anya-e0809n5:99": " Nissesā’bhāva sanyāsa, bhusattha mokkha rāsisu;",
  "anya-e0809n5:100": "Gehā’deso’pamāhīna, pasādaniggatā’ccaye.",
  "anya-e0809n5:101": "1166.",
  "anya-e0809n5:102": " Dassano’sānanikkhantā, dhobhāgesva’vadhāraṇe;",
  "anya-e0809n5:103": "Sāmīpye bandhane cheka, ntobhāgo’paratīsu ca.",
  "anya-e0809n5:104": "1167.",
  "anya-e0809n5:105": " Pātubhāve viyoge ca, nisedhādo ni dissati;",
  "anya-e0809n5:106": "Atho nīharaṇe cevā, varaṇādo ca nī siyā.",
  "anya-e0809n5:107": "1168.",
  "anya-e0809n5:108": " Uddhakamma viyoga tta, lābha titti samiddhisu;",
  "anya-e0809n5:109": "Pātubhāva’ccayābhāva, pabalatte pakāsane;",
  "anya-e0809n5:110": "Dakkha’ggatāsu kathane, sattimokkhādike u ca.",
  "anya-e0809n5:111": "1169.",
  "anya-e0809n5:112": "Du kucchite’sadatthesu, virūpatte pya’sobhane;",
  "anya-e0809n5:113": "Siyā’bhāvā’samiddhīsu, kicche cā’nandanādike.",
  "anya-e0809n5:114": "1170.",
  "anya-e0809n5:115": "Saṃ samodhāna saṅkhepa, samantatta samiddhisu;",
  "anya-e0809n5:116": "Sammā bhusa saha ppatthā, bhimukhatthesu saṅgate;",
  "anya-e0809n5:117": "Vidhāne pabhave pūjā, punappunakriyādisu.",
  "anya-e0809n5:118": "1171.",
  "anya-e0809n5:119": " Vividhā’tisayā’bhāva, bhusatti’ssariyā’ccaye;",
  "anya-e0809n5:120": "Viyoge kalahe pātu, bhāve bhāse ca kucchane.",
  "anya-e0809n5:121": "1172.",
  "anya-e0809n5:122": " Dūrā’nabhimukhattesu, mohā’navaṭṭhitīsu ca;",
  "anya-e0809n5:123": "Padhāna dakkhatā kheda, sahatthādo vi dissati.",
  "anya-e0809n5:124": "1173.",
  "anya-e0809n5:125": " Viyoge jānane cā’dho,bhāga nicchaya bhāga’nicchaya (bhāga+anicchaya-ṭī) suddhisu;",
  "anya-e0809n5:126": "Īsadatthe paribhave, desa byāpana hānisu;",
  "anya-e0809n5:127": "Vacokriyāya theyye ca, ñāṇappattādike ava.",
  "anya-e0809n5:128": "1174.",
  "anya-e0809n5:129": " Pacchā bhusatta sādisyā, nupacchinnā’nuvattisu;",
  "anya-e0809n5:130": "Hīne ca tatiyatthā’dho, bhāgesva’nugate hite;",
  "anya-e0809n5:131": "Dese lakkhaṇa vicche’ttha, mbhūta bhāgādike anu.",
  "anya-e0809n5:132": "1175.",
  "anya-e0809n5:133": " Samantatthe paricchede, pūjā’liṅgana vajjane;",
  "anya-e0809n5:134": "Dosakkhāne nivāsanā, vaññā’dhāresu bhojane;",
  "anya-e0809n5:135": "Soka byāpana tatvesu, lakkhaṇādo siyā pari.",
  "anya-e0809n5:136": "1176.",
  "anya-e0809n5:137": " Ābhimukhya visiṭṭhu’ddha, kammasāruppavuddhisu;",
  "anya-e0809n5:138": "Pūjā’dhika kulā’sacca, lakkhaṇādimhi cāpya’bhi.",
  "anya-e0809n5:139": "1177.",
  "anya-e0809n5:140": " Adhiki’ssara, pāṭhā’dhi, ṭṭhāna, pāpuṇanesva’dhi;",
  "anya-e0809n5:141": "Nicchaye coparittā’dhi, bhavane ca visesane.",
  "anya-e0809n5:142": "1178.",
  "anya-e0809n5:143": " Paṭidānanisedhesu, vāmā’dānanivattisu;",
  "anya-e0809n5:144": "Sādise paṭinidhimhi, ābhimukhyagatīsu ca.",
  "anya-e0809n5:145": "1179.",
  "anya-e0809n5:146": " Patibodhe patigate, tathā punakriyāya ca;",
  "anya-e0809n5:147": "Sambhāvane paṭiccatthe, patīti lakkhaṇādike;",
  "anya-e0809n5:148": "Su sobhane sukhe sammā, bhusa suṭṭhu samiddhisu.",
  "anya-e0809n5:149": "1180.",
  "anya-e0809n5:150": " Ābhimukhya, samīpā’di, kammā’liṅgana pattisu;",
  "anya-e0809n5:151": "Mariyādu’ddhakammi’cchā, bandhanā’bhividhīsu ā.",
  "anya-e0809n5:152": "1181.",
  "anya-e0809n5:153": " Nivāsā’vhāna gahaṇa, kicche’sattha nivattisu;",
  "anya-e0809n5:154": "Appasādā’si saraṇa, patiṭṭhā’vimhayādisu.",
  "anya-e0809n5:155": "1182.",
  "anya-e0809n5:156": " Antobhāva bhusattā’ti, saya pūjāsva’tikkame;",
  "anya-e0809n5:157": "Bhūtabhāve pasaṃsāyaṃ, daḷhatthādo siyā ati.",
  "anya-e0809n5:158": "1183.",
  "anya-e0809n5:159": " Sambhāvane ca garahā, pekkhāsu ca samuccaye;",
  "anya-e0809n5:160": "Pañhe saṃvaraṇe ceva, āsīsatthe apī’ritaṃ.",
  "anya-e0809n5:161": "1184.",
  "anya-e0809n5:162": " Niddese vajjane pūjā, pagate vāraṇepi ca;",
  "anya-e0809n5:163": "Padussane ca garahā, corikā’do siyā apa.",
  "anya-e0809n5:164": "1185.",
  "anya-e0809n5:165": " Samīpapūjā sādissa, dosakkhāno’papattisu;",
  "anya-e0809n5:166": "Bhusatto’pagamā’dhikya, pubbakammanivattisu;",
  "anya-e0809n5:167": "Gayhākāro’parittesu, upe’tya upetya=upa+iti’nasanā’dike.",
  "anya-e0809n5:168": "1186.",
  "anya-e0809n5:169": "Evaṃ nidassanā’kāro, pamāsu sampahaṃsane;",
  "anya-e0809n5:170": "Upadese ca vacana, paṭiggāhe’vadhāraṇe;",
  "anya-e0809n5:171": "Garahāye’damatthe ca, parimāne ca pucchane.",
  "anya-e0809n5:172": "1187.",
  "anya-e0809n5:173": " Samuccaye samāhāre, nvācaye ce’tarītare;",
  "anya-e0809n5:174": "Padapūraṇamatte ca, casaddo avadhāraṇe.",
  "anya-e0809n5:175": "1188.",
  "anya-e0809n5:176": "Iti hetupakāresu, ādimhi cā’vadhāraṇe;",
  "anya-e0809n5:177": "Nidassane padatthassa, vipallāse samāpane.",
  "anya-e0809n5:178": "1189.",
  "anya-e0809n5:179": " Samuccaye co’pamāyaṃ, saṃsaye padapūraṇe;",
  "anya-e0809n5:180": "Vavatthitavibhāsāyaṃ, vā’vassagge vikappane.",
  "anya-e0809n5:181": "1190.",
  "anya-e0809n5:182": " Bhūsane vāraṇe cā’laṃ, vuccate pariyattiyaṃ;",
  "anya-e0809n5:183": "Atho’thā’nantarā’rambha, pañhesu padapūraṇe.",
  "anya-e0809n5:184": "1191.",
  "anya-e0809n5:185": " Pasaṃsāgarahāsaññā, sīkārādo svīkāra (ṭī.) pi nāma tha;",
  "anya-e0809n5:186": "Nicchaye cā’numānasmiṃ, siyā nūna vitakkane.",
  "anya-e0809n5:187": "1192.",
  "anya-e0809n5:188": " Pucchā’vadhāraṇā’nuññā, sāntvanā’lapane santanālapane (ka.)nanu;",
  "anya-e0809n5:189": "Vate’kaṃsa, dayā, hāsa, khedā’lapana, vimhaye.",
  "anya-e0809n5:190": "1193.",
  "anya-e0809n5:191": " Vākyārambha, visādesu, handa hāse’nukampane;",
  "anya-e0809n5:192": "Yāva tu tāva sākalya, mānā’vadhya’vadhāraṇe.",
  "anya-e0809n5:193": "1194.",
  "anya-e0809n5:194": " Pācī, pura, ṅgatotthesu, puratthā paṭhame pyatha;",
  "anya-e0809n5:195": "Pabandhe ca cirātīte, nikaṭāgāmike purā.",
  "anya-e0809n5:196": "1195.",
  "anya-e0809n5:197": " Nisedhavākyālaṅkārā, vadhāraṇapasiddhisu;",
  "anya-e0809n5:198": "Khalvā’sanne tu abhito-",
  "anya-e0809n5:199": "Bhimukho’bhayatodike.",
  "anya-e0809n5:200": "1196.",
  "anya-e0809n5:201": "Kāmaṃ yadyapisaddatthe, ekaṃsatthe ca dissati;",
  "anya-e0809n5:202": "Atho pana visesasmiṃ, tatheva padapūraṇe.",
  "anya-e0809n5:203": "1197.",
  "anya-e0809n5:204": "Hi kāraṇe visesā’va, dhāraṇe padapūraṇe;",
  "anya-e0809n5:205": "Tu hetuvajje tatthā’tha, ku pāpe’sattha’kucchane.",
  "anya-e0809n5:206": "1198.",
  "anya-e0809n5:207": "Nu saṃsaye ca pañhe tha, nānā’ nekattha vajjane;",
  "anya-e0809n5:208": "Kiṃ tu pucchājigucchāsu, kaṃ tu vārimhi muddhani.",
  "anya-e0809n5:209": "1199.",
  "anya-e0809n5:210": "Amā sahasamīpe tha, bhede appaṭhame puna;",
  "anya-e0809n5:211": "Kirā’nussavā’rucisu, udā’pyatthe vikappane.",
  "anya-e0809n5:212": "1200.",
  "anya-e0809n5:213": " Patīcī carime pacchā, sāmi tvaddhe jigucchane;",
  "anya-e0809n5:214": "Pakāse sambhave pātu,",
  "anya-e0809n5:215": "Aññoññe tu raho mitho.",
  "anya-e0809n5:216": "1201.",
  "anya-e0809n5:217": "Hā khedasokadukkhesu, khede tva’haha vimhaye;",
  "anya-e0809n5:218": "Bhiṃsāpane hiṃsāpane (ṭī.)dhīdhi (ka.) nindāyaṃ, pidhāne tiriyaṃ tiro.",
  "anya-e0809n5:219": "1202.",
  "anya-e0809n5:220": " Tuna tvāna tave tvā tuṃ, dhā so thā kkhattu, meva ca;",
  "anya-e0809n5:221": "To tha tra hiñcanaṃ hiṃhaṃ, dhi ha hi dha dhunā rahi.",
  "anya-e0809n5:222": "1203.",
  "anya-e0809n5:223": " Dāni vodācanaṃ dājja, thaṃ tattaṃ jjha jju ādayo;",
  "anya-e0809n5:224": "Samāso cā’byayībhāvo,",
  "anya-e0809n5:225": "Yādeso cā’byayaṃ bhaveti.",
  "anya-e0809n5:226": "Iti abyayavaggo.",
  "anya-e0809n5:227": "Sāmaññakaṇḍo tatiyo.",
  "anya-e0809n5:228": "Abhidhānappadīpikā samattā.",
  "anya-e0809n5:229": "Nigamana",
  "anya-e0809n5:230": "1.",
  "anya-e0809n5:231": "Saggakaṇḍo ca bhūkaṇḍo, tathā sāmaññakaṇḍiti;",
  "anya-e0809n5:232": "Kaṇḍattayānvitā esā, abhidhānappadīpikā.",
  "anya-e0809n5:233": "2.",
  "anya-e0809n5:234": " Tidive mahiyaṃ bhujagāvasathe,",
  "anya-e0809n5:235": "Sakalatthasamavhayadīpani’yaṃ;",
  "anya-e0809n5:236": "Iha yo kusalo matimā sa naro,",
  "anya-e0809n5:237": "Paṭu hoti mahāmunino vacane.",
  "anya-e0809n5:238": "3.",
  "anya-e0809n5:239": "Parakkamabhujo nāma, bhūpālo guṇabhūsano;",
  "anya-e0809n5:240": "Laṅkāya māsi tejassī, jayī kesarivikkamo.",
  "anya-e0809n5:241": "4.",
  "anya-e0809n5:242": " Vibhinnaṃ ciraṃ bhikkhusaṅghaṃ nikāya-",
  "anya-e0809n5:243": "Ttayasmiñca kāresi sammā samagge;",
  "anya-e0809n5:244": "Sadehaṃ’va niccādaro dīghakālaṃ,",
  "anya-e0809n5:245": "Mahagghehi rakkhesi yo paccayehi.",
  "anya-e0809n5:246": "5.",
  "anya-e0809n5:247": " Yena laṅkā vihārehi, gāmā’rāmapurīhi ca;",
  "anya-e0809n5:248": "Kittiyā viya sambādhī, katā khettehi vāpihi.",
  "anya-e0809n5:249": "6.",
  "anya-e0809n5:250": " Yassā’sādhāraṇaṃ patvā, nuggahaṃ sabbakāmadaṃ;",
  "anya-e0809n5:251": "Ahampi ganthakārattaṃ, patto vibudhagocaraṃ.",
  "anya-e0809n5:252": "7.",
  "anya-e0809n5:253": " Kārite tena pāsāda, gopurādivibhūsite;",
  "anya-e0809n5:254": "Saggakhaṇḍe’va tattoyā, sayasmiṃ patibimbite.",
  "anya-e0809n5:255": "8.",
  "anya-e0809n5:256": "Mahājetavanā’khyamhi, vihāre sādhusammate;",
  "anya-e0809n5:257": "Sarogāmasamūhamhi, vasatā santavuttinā.",
  "anya-e0809n5:258": "9.",
  "anya-e0809n5:259": " Saddhammaṭṭhitikāmena, moggallānena dhīmatā;",
  "anya-e0809n5:260": "Therena racitā esā, abhidhānappadīpikāti."
}