{
  "anya-e0809n4:0": "3. Sāmaññakaṇḍa",
  "anya-e0809n4:1": "1. Visesyādhīnavagga",
  "anya-e0809n4:2": "691.",
  "anya-e0809n4:3": " Visesyādhīna saṃkiṇṇā, nekatthehya’byayehi ca;",
  "anya-e0809n4:4": "Sā’ṅgo’pāṅgehi kathyante, kaṇḍe vaggā iha kkamā.",
  "anya-e0809n4:5": "692.",
  "anya-e0809n4:6": " Guṇadabbakriyāsaddā, siyuṃ sabbe visesanā;",
  "anya-e0809n4:7": "Visesyādhīnabhāvena, visesyasamaliṅgino.",
  "anya-e0809n4:8": "693.",
  "anya-e0809n4:9": " Sobhanaṃ ruciraṃ sādhu, manuññaṃ cāru sundaraṃ;",
  "anya-e0809n4:10": "Vaggu manoramaṃ kantaṃ, hārī mañju ca pesalaṃ.",
  "anya-e0809n4:11": "694.",
  "anya-e0809n4:12": " Bhaddaṃ vāmañca kalyāṇaṃ, manāpaṃ laddhakaṃ subhaṃ;",
  "anya-e0809n4:13": "Uttamo pavaro jeṭṭho, pamukhā’nuttaro varo.",
  "anya-e0809n4:14": "695.",
  "anya-e0809n4:15": " Mukhyo padhānaṃ pāmokkho, para maggañña muttaraṃ;",
  "anya-e0809n4:16": "Paṇītaṃ paramaṃ seyyo, gāmaṇī seṭṭha sattamā.",
  "anya-e0809n4:17": "696.",
  "anya-e0809n4:18": " Visiṭṭhā’riya nāge’ko, sabhaggā mokkha puṅgavā;",
  "anya-e0809n4:19": "Sīha kuñjara saddūlā, dī tu samāsagā pume.",
  "anya-e0809n4:20": "697.",
  "anya-e0809n4:21": " Citta’kkhi pītijanana, mabyāseka masecanaṃ;",
  "anya-e0809n4:22": "Iṭṭhaṃ tu subhagaṃ hajjaṃ, dayitaṃ vallabhaṃ piyaṃ.",
  "anya-e0809n4:23": "698.",
  "anya-e0809n4:24": " Tucchañca rittakaṃ suññaṃ, athā’sārañca pheggu ca;",
  "anya-e0809n4:25": "Mejjhaṃ pūtaṃ pavitto tha, aviraddho apaṇṇako.",
  "anya-e0809n4:26": "699.",
  "anya-e0809n4:27": " Ukkaṭṭho ca pakaṭṭho tha, nihīno hīna lāmakā;",
  "anya-e0809n4:28": "Patikiṭṭhaṃ nikiṭṭhañca, ittarā’vajja kucchitā.",
  "anya-e0809n4:29": "700.",
  "anya-e0809n4:30": " Adhamo’maka gārayhā,",
  "anya-e0809n4:31": "Malīno tu malīmaso;",
  "anya-e0809n4:32": "Brahā mahantaṃ vipulaṃ, visālaṃ puthulaṃ puthu.",
  "anya-e0809n4:33": "701.",
  "anya-e0809n4:34": " Garu’ru vitthiṇṇa matho, pīnaṃ thūlañca pīvaraṃ;",
  "anya-e0809n4:35": "Thullañca vaṭharañcā tha, ācitaṃ nicitaṃ bhave.",
  "anya-e0809n4:36": "702.",
  "anya-e0809n4:37": " Sabbaṃ samatta makhilaṃ, nikhilaṃ sakalaṃ tathā;",
  "anya-e0809n4:38": "Nissesaṃ kasiṇā’sesaṃ, samaggañca anūnakaṃ,",
  "anya-e0809n4:39": "703.",
  "anya-e0809n4:40": " Bhūri pahutaṃ pacuraṃ, bhiyyo sambahulaṃ bahu;",
  "anya-e0809n4:41": "Yebhuyyaṃ bahulaṃ cātha, bāhiraṃ paribāhiraṃ.",
  "anya-e0809n4:42": "704.",
  "anya-e0809n4:43": "Parosatādī te, yesaṃ, paraṃ mattaṃ satādito;",
  "anya-e0809n4:44": "Parittaṃ sukhumaṃ khuddaṃ, thoka mappaṃ kisaṃ tanu.",
  "anya-e0809n4:45": "705.",
  "anya-e0809n4:46": " Cullaṃ matte’tthiyaṃ lesa,",
  "anya-e0809n4:47": "Lavā’ṇuhi kaṇo pume;",
  "anya-e0809n4:48": "Samīpaṃ nikaṭā’sanno, pakaṭṭhā’bhyāsa santikaṃ.",
  "anya-e0809n4:49": "706.",
  "anya-e0809n4:50": " Avidūrañca sāmantaṃ, sannikaṭṭha mupantikaṃ;",
  "anya-e0809n4:51": "Sakāsaṃ antikaṃ ñattaṃ, dūraṃ tu vippakaṭṭhakaṃ.",
  "anya-e0809n4:52": "707.",
  "anya-e0809n4:53": " Nirantaraṃ ghanaṃ sandaṃ, viraḷaṃ pelavaṃ tanu;",
  "anya-e0809n4:54": "Athā yataṃ dīgha matho, nittalaṃ vaṭṭa vaṭṭulaṃ.",
  "anya-e0809n4:55": "708.",
  "anya-e0809n4:56": " Ucco tu unnato tuṅgo, udaggo ceva ucchito;",
  "anya-e0809n4:57": "Nīco rasso vāmano tha, ajimho paguṇo uju.",
  "anya-e0809n4:58": "709.",
  "anya-e0809n4:59": " Aḷāraṃ vellitaṃ vaṅkaṃ, kuṭilaṃ jimha kuñcitaṃ;",
  "anya-e0809n4:60": "Dhuvo ca sassato nicco, sadātana sanantanā.",
  "anya-e0809n4:61": "710.",
  "anya-e0809n4:62": "Kūṭaṭṭho tve’karūpena, kālabyāpī pakāsito;",
  "anya-e0809n4:63": "Lahu sallahukaṃ cātha, saṅkhyātaṃ gaṇitaṃ mitaṃ.",
  "anya-e0809n4:64": "711.",
  "anya-e0809n4:65": " Tiṇhaṃ tu tikhiṇaṃ tibbaṃ, caṇḍaṃ uggaṃ kharaṃ bhave;",
  "anya-e0809n4:66": "Jaṅgamañca carañceva, tasaṃ ñeyyaṃ carācaraṃ.",
  "anya-e0809n4:67": "712.",
  "anya-e0809n4:68": " Kampanaṃ calanaṃ cātha, atiritto tathā’dhiko;",
  "anya-e0809n4:69": "Thāvaro jaṅgamā añño, lolaṃ tu cañcalaṃ calaṃ.",
  "anya-e0809n4:70": "713.",
  "anya-e0809n4:71": " Taralañca purāṇo tu, purātana sanantanā;",
  "anya-e0809n4:72": "Cirantano tha paccaggho, nūtano’bhinavo navo.",
  "anya-e0809n4:73": "714.",
  "anya-e0809n4:74": " Kurūraṃ kaṭhinaṃ daḷhaṃ, niṭṭhuraṃ kakkhaḷaṃ bhave;",
  "anya-e0809n4:75": "Anitthya’nto pariyanto, panto ca pacchima’ntimā.",
  "anya-e0809n4:76": "715.",
  "anya-e0809n4:77": " Jighaññaṃ carimaṃ pubbaṃ, tva’ggaṃ paṭhama mādi so;",
  "anya-e0809n4:78": "Patirūpo nucchavikaṃ, atha moghaṃ niratthakaṃ.",
  "anya-e0809n4:79": "716.",
  "anya-e0809n4:80": " Byattaṃ puṭa phuṭaṃ (sī.) ñca mudu tu, sukumārañca komalaṃ;",
  "anya-e0809n4:81": "Paccakkhaṃ indriyaggayhaṃ, apaccakkhaṃ atindriyaṃ.",
  "anya-e0809n4:82": "717.",
  "anya-e0809n4:83": " Itarā’ññataro eko, añño bahuvidho tu ca;",
  "anya-e0809n4:84": "Nānārūpo ca vividho, abādhaṃ tu niraggalaṃ.",
  "anya-e0809n4:85": "718.",
  "anya-e0809n4:86": " Athe’kākī ca ekacco, eko ca ekako samā;",
  "anya-e0809n4:87": "Sādhāraṇañca sāmaññaṃ, sambādho tu ca saṃkaṭaṃ.",
  "anya-e0809n4:88": "719.",
  "anya-e0809n4:89": " Vāmaṃ kaḷevaraṃ sabyaṃ; Apasabyaṃ tu dakkhiṇaṃ;",
  "anya-e0809n4:90": "Paṭikūlaṃ tva’pasabyaṃ, gahanaṃ kalilaṃ samā.",
  "anya-e0809n4:91": "720.",
  "anya-e0809n4:92": " Uccāvacaṃ bahubhedaṃ, saṃkiṇṇā’ kiṇṇa saṃkulā;",
  "anya-e0809n4:93": "Katahattho ca kusalo, pavīṇā’bhiñña sikkhitā.",
  "anya-e0809n4:94": "721.",
  "anya-e0809n4:95": " Nipuṇo ca paṭu cheko, cāturo dakkha pesalā;",
  "anya-e0809n4:96": "Bālo dattu jalo mūḷho, mando viññū ca bāliso.",
  "anya-e0809n4:97": "722.",
  "anya-e0809n4:98": " Puññavā sukatī dhañño, mahussāho mahādhiti;",
  "anya-e0809n4:99": "Mahātaṇho mahiccho tha, hadayī hadayālu ca.",
  "anya-e0809n4:100": "723.",
  "anya-e0809n4:101": " Sumano haṭṭhacitto tha, dummano vimano pyatha;",
  "anya-e0809n4:102": "Vadāniyo vadaññū ca, dānasoṇḍo bahuppado.",
  "anya-e0809n4:103": "724.",
  "anya-e0809n4:104": " Khyāto patīto paññāto,",
  "anya-e0809n4:105": "Bhiññāto pathito suto,",
  "anya-e0809n4:106": "Vissuto vidito ceva, pasiddho pākaṭo bhave.",
  "anya-e0809n4:107": "725.",
  "anya-e0809n4:108": " Issaro nāyako sāmī, patī’sā’dhipatī pabhū;",
  "anya-e0809n4:109": "Ayyā’dhipā’dhibhū netā,",
  "anya-e0809n4:110": "Ibbho tva’ḍḍho tathā dhanī.",
  "anya-e0809n4:111": "726.",
  "anya-e0809n4:112": " Dānāraho dakkhiṇeyyo, siniddho tu ca vacchalo;",
  "anya-e0809n4:113": "Parikkhako kāraṇiko,",
  "anya-e0809n4:114": "Āsatto tu ca tapparo.",
  "anya-e0809n4:115": "727.",
  "anya-e0809n4:116": " Kāruṇiko dayālupi, sūrato ussuko tu ca;",
  "anya-e0809n4:117": "Iṭṭhatthe uyyuto cātha, dīghasutto cirakriyo.",
  "anya-e0809n4:118": "728.",
  "anya-e0809n4:119": " Parādhīno parāyatto, āyatto tu ca santako;",
  "anya-e0809n4:120": "Pariggaho adhīno ca, sacchando tu ca serini.",
  "anya-e0809n4:121": "729.",
  "anya-e0809n4:122": " Anisammakārī jammo, atitaṇho tu lolupo;",
  "anya-e0809n4:123": "Giddho tu luddho lolo tha,",
  "anya-e0809n4:124": "Kuṇṭho mando kriyāsu hi.",
  "anya-e0809n4:125": "730.",
  "anya-e0809n4:126": " Kāmayitā tu kamitā, kāmano kāmi kāmuko;",
  "anya-e0809n4:127": "Soṇḍo matto vidheyyo tu,",
  "anya-e0809n4:128": "Assavo subbaco samā.",
  "anya-e0809n4:129": "731.",
  "anya-e0809n4:130": " Pagabbho paṭibhāyutto, bhīsīlo bhīru bhīruko;",
  "anya-e0809n4:131": "Adhīro avīro (ṭī.) kātaro cātha,",
  "anya-e0809n4:132": "Hiṃsāsīlo ca ghātuko.",
  "anya-e0809n4:133": "732.",
  "anya-e0809n4:134": " Kodhano rosano dosano (sī.) kopī,",
  "anya-e0809n4:135": "Caṇḍo tvaccantakodhano;",
  "anya-e0809n4:136": "Sahano khamano khantā, titikkhavā ca khantimā.",
  "anya-e0809n4:137": "733.",
  "anya-e0809n4:138": " Saddhāyutto tu saddhālu, dhajavā tu dhajālu ca lajjālutu ca lajjavā (ka.);",
  "anya-e0809n4:139": "Niddālu niddāsīlo tha, bhassaro bhāsuro bhave.",
  "anya-e0809n4:140": "734.",
  "anya-e0809n4:141": " Naggo digambaro’vattho, ghasmaro tu ca bhakkhako;",
  "anya-e0809n4:142": "Eḷamūgo tu vattuñca, sotuṃ cā’kusalo bhave.",
  "anya-e0809n4:143": "735.",
  "anya-e0809n4:144": " Mukharo dummukhā’baddha, mukhā cāppiyavādini;",
  "anya-e0809n4:145": "Vācālo bahugārayha, vace vattā tu so vado.",
  "anya-e0809n4:146": "736.",
  "anya-e0809n4:147": " Nijo sako attaniyo,",
  "anya-e0809n4:148": "Vimhayo’cchariya’bbhuto;",
  "anya-e0809n4:149": "Vihattho byākulo cātha,",
  "anya-e0809n4:150": "Ātatāyī vadhudyato.",
  "anya-e0809n4:151": "737.",
  "anya-e0809n4:152": " Sīsacchejjamhi vajjho tha, nikato ca saṭho’nuju;",
  "anya-e0809n4:153": "Sūcako pisuṇo kaṇṇe,",
  "anya-e0809n4:154": "Japo dhutto tu vañcako.",
  "anya-e0809n4:155": "738.",
  "anya-e0809n4:156": " Anisamma hi yo kiccaṃ, puriso vadhabandhanādi mācarati;",
  "anya-e0809n4:157": "Avinicchitakārittā, sokhalu capaloti viññeyyo.",
  "anya-e0809n4:158": "739.",
  "anya-e0809n4:159": " Khuddo kadariyo thaddha, maccharī kapaṇo pyatha;",
  "anya-e0809n4:160": "Akiñcano daliddo ca, dīno niddhana duggatā.",
  "anya-e0809n4:161": "740.",
  "anya-e0809n4:162": " Asambhāvitasampattaṃ, kākatāliya muccate;",
  "anya-e0809n4:163": "Atha yācanako atthī, yācako ca vanibbako.",
  "anya-e0809n4:164": "741.",
  "anya-e0809n4:165": "Aṇḍajā pakkhisappādī, narādī tu jalābujā;",
  "anya-e0809n4:166": "Sedajā kimiḍaṃsādī, devādī tvo’ papātikā.",
  "anya-e0809n4:167": "742.",
  "anya-e0809n4:168": " Jaṇṇutaggho jaṇṇumatto, kappo tu kiñcidūnake;",
  "anya-e0809n4:169": "Antaggataṃ bhu pariyā, panna mantogadho’gadhā.",
  "anya-e0809n4:170": "743.",
  "anya-e0809n4:171": " Rādhito sādhito cātha, nippakkaṃ kuthitaṃ bhave;",
  "anya-e0809n4:172": "Āpanno tvā’padappatto, vivaso tvavaso bhave.",
  "anya-e0809n4:173": "744.",
  "anya-e0809n4:174": " Nuṇṇo nuttā’tta, khittā ce’, ritā viddhā tha kampito;",
  "anya-e0809n4:175": "Dhūto ādhūta calitā, nisitaṃ tu ca tejitaṃ.",
  "anya-e0809n4:176": "745.",
  "anya-e0809n4:177": " Pattabbaṃ gamma māpajjaṃ āsajjaṃ (ka.), pakkaṃ pariṇataṃ samā;",
  "anya-e0809n4:178": "Veṭhitaṃ tu valayitaṃ, ruddhaṃ saṃvuta māvutaṃ.",
  "anya-e0809n4:179": "746.",
  "anya-e0809n4:180": " Parikkhittañca nivutaṃ, visaṭaṃ vitthataṃ tataṃ;",
  "anya-e0809n4:181": "Litto tu diddho gūḷho tu,",
  "anya-e0809n4:182": "Gutto puṭṭho tu posito.",
  "anya-e0809n4:183": "747.",
  "anya-e0809n4:184": " Lajjito hīḷito cātha, sanitaṃ dhanitaṃ pyatha;",
  "anya-e0809n4:185": "Sandānito sito baddho,",
  "anya-e0809n4:186": "Kīlito saṃyato bhave.",
  "anya-e0809n4:187": "748.",
  "anya-e0809n4:188": " Siddhe nipphanna nibbattā, dārite bhinna bheditā;",
  "anya-e0809n4:189": "Channo tu chādite cātha, viddhe chiddita vedhitā.",
  "anya-e0809n4:190": "749.",
  "anya-e0809n4:191": " Āhaṭo ābhatā’nītā,",
  "anya-e0809n4:192": "Danto tu damito siyā;",
  "anya-e0809n4:193": "Santo tu samito ceva,",
  "anya-e0809n4:194": "Puṇṇo tu pūrito bhave.",
  "anya-e0809n4:195": "750.",
  "anya-e0809n4:196": " Apacāyito mahito, pūjitā’rahito’ccito;",
  "anya-e0809n4:197": "Mānito cā’pacito ca, tacchitaṃ tutanūkate.",
  "anya-e0809n4:198": "751.",
  "anya-e0809n4:199": " Santatto dhūpito copa,",
  "anya-e0809n4:200": "Carito tu upāsito;",
  "anya-e0809n4:201": "Bhaṭṭhaṃ tu galitaṃ pannaṃ, cutañca dhaṃsitaṃ bhave.",
  "anya-e0809n4:202": "752.",
  "anya-e0809n4:203": " Pīto pamudito haṭṭho,",
  "anya-e0809n4:204": "Matto tuṭṭho tha kantito;",
  "anya-e0809n4:205": "Sañchinno lūna dātā tha,",
  "anya-e0809n4:206": "Pasattho vaṇṇito thuto.",
  "anya-e0809n4:207": "753.",
  "anya-e0809n4:208": " Tinto’lla’dda kilinno’nnā, maggitaṃ pariyesitaṃ;",
  "anya-e0809n4:209": "Anvesitaṃ gavesitaṃ, laddhaṃ tu patta muccate.",
  "anya-e0809n4:210": "754.",
  "anya-e0809n4:211": " Rakkhitaṃ gopitaṃ guttaṃ, tātaṃ gopāyitā’vitā;",
  "anya-e0809n4:212": "Pālitaṃ atha ossaṭṭhaṃ, cattaṃ hīnaṃ samujjhitaṃ.",
  "anya-e0809n4:213": "755.",
  "anya-e0809n4:214": " Bhāsitaṃ lapitaṃ vuttā, bhihitā’khyāta jappitā;",
  "anya-e0809n4:215": "Udīritañca kathitaṃ, gaditaṃ bhaṇito’ditā.",
  "anya-e0809n4:216": "756.",
  "anya-e0809n4:217": " Avaññātā’vagaṇitā, paribhūtā’vamānitā;",
  "anya-e0809n4:218": "Jighacchito tu khudito,",
  "anya-e0809n4:219": "Chāto ceva bubhukkhito.",
  "anya-e0809n4:220": "757.",
  "anya-e0809n4:221": " Buddhaṃ ñātaṃ paṭipannaṃ, viditā’vagataṃ mataṃ;",
  "anya-e0809n4:222": "Gilito khādito bhutto,",
  "anya-e0809n4:223": "Bhakkhito’jjhohaṭā’sitā.",
  "anya-e0809n4:224": "Iti visesyādhīnavaggo.",
  "anya-e0809n4:225": "2. Saṃkiṇṇavagga",
  "anya-e0809n4:226": "758.",
  "anya-e0809n4:227": " Ñeyyaṃ liṅga miha kvāpi, paccayatthavasena ca;",
  "anya-e0809n4:228": "Kriyā tu kiriyaṃ kammaṃ,",
  "anya-e0809n4:229": "Santi tu samatho samo;",
  "anya-e0809n4:230": "Damo ca damatho danti, vattaṃ tu suddhakammani;",
  "anya-e0809n4:231": "Atho āsaṅgavacanaṃ, tīsu vuttaṃ parāyaṇaṃ.",
  "anya-e0809n4:232": "759.",
  "anya-e0809n4:233": " Bhedo vidāro phuṭanaṃ, tappanaṃ tu ca pīṇanaṃ;",
  "anya-e0809n4:234": "Akkosana mabhisaṅgo,",
  "anya-e0809n4:235": "Bhikkhā tu yācanā’tthanā.",
  "anya-e0809n4:236": "760.",
  "anya-e0809n4:237": " Ninnimittaṃ yadicchā thā’, pucchanā nandanāni ca;",
  "anya-e0809n4:238": "Sabhājana matho ñāyo,",
  "anya-e0809n4:239": "Nayo phāti tu vuddhiyaṃ.",
  "anya-e0809n4:240": "761.",
  "anya-e0809n4:241": " Kilamatho kilamanaṃ, pasavo tu pasūtiyaṃ;",
  "anya-e0809n4:242": "Ukkaṃso tvatisayo tha,",
  "anya-e0809n4:243": "Jayo ca jayanaṃ jiti.",
  "anya-e0809n4:244": "762.",
  "anya-e0809n4:245": " Vaso kanti, byadho vedho,",
  "anya-e0809n4:246": "Gaho gāho varo vuti;",
  "anya-e0809n4:247": "Pacā pāko havo huti hūbhi (sī. amarakosa),",
  "anya-e0809n4:248": "Vedo vedana mitthi vā.",
  "anya-e0809n4:249": "763.",
  "anya-e0809n4:250": " Jīraṇaṃ jāni tāṇaṃ tu, rakkhaṇaṃ pamitippamā;",
  "anya-e0809n4:251": "Sileso sandhi ca khayo,",
  "anya-e0809n4:252": "Tvapacayo ravo raṇo.",
  "anya-e0809n4:253": "764.",
  "anya-e0809n4:254": " Nigādo nigado mādo, mado pasiti bandhanaṃ;",
  "anya-e0809n4:255": "Ākaro tviṅgitaṃ iṅgo,",
  "anya-e0809n4:256": "Atha’tthāpagamo byayo.",
  "anya-e0809n4:257": "765.",
  "anya-e0809n4:258": " Antarāyo ca paccūho,",
  "anya-e0809n4:259": "Vikāro tu vikatya’pi;",
  "anya-e0809n4:260": "Pavisileso vidhuraṃ, upavesanamāsanaṃ.",
  "anya-e0809n4:261": "766.",
  "anya-e0809n4:262": " Ajjhāsayo adhippāyo, āsayo cābhisandhi ca;",
  "anya-e0809n4:263": "Bhāvo dhimutti chando tha,",
  "anya-e0809n4:264": "Doso ādīnavo bhave.",
  "anya-e0809n4:265": "767.",
  "anya-e0809n4:266": " Ānisaṃso guṇo cātha,",
  "anya-e0809n4:267": "Majjhaṃ vemajjha muccate;",
  "anya-e0809n4:268": "Majjhanhiko majjhantiko (ṭī. sī. pī.) tu majjhanho, vemattaṃ tu ca nānatā.",
  "anya-e0809n4:269": "768.",
  "anya-e0809n4:270": " Vā jāgaro jāgariyaṃ jāgariyo (ṭī.), pavāho tu pavatti ca;",
  "anya-e0809n4:271": "Byāso papañco vitthāro,",
  "anya-e0809n4:272": "Yāmo tu saṃyamo yamo.",
  "anya-e0809n4:273": "769.",
  "anya-e0809n4:274": " Sambāhanaṃ maddanañca, pasaro tu visappanaṃ;",
  "anya-e0809n4:275": "Santhavo tu paricayo,",
  "anya-e0809n4:276": "Melako saṅga saṅgamā.",
  "anya-e0809n4:277": "770.",
  "anya-e0809n4:278": "Sannidhi sannikaṭṭhamhi, vināso tu adassanaṃ;",
  "anya-e0809n4:279": "Lavo bhilāvo lavanaṃ,",
  "anya-e0809n4:280": "Patthāvo’vasaro samā.",
  "anya-e0809n4:281": "771.",
  "anya-e0809n4:282": " Osānaṃ pariyosānaṃ, ukkaṃso’tisayo bhave avasānaṃ samāpanaṃ (?);",
  "anya-e0809n4:283": "Sanniveso ca saṇṭhānaṃ, athā’bbhantara mantaraṃ.",
  "anya-e0809n4:284": "772.",
  "anya-e0809n4:285": " Pāṭihīraṃ pāṭiheraṃ, pāṭihāriya muccate;",
  "anya-e0809n4:286": "Kiccaṃ tu karaṇīyañca, saṅkhāro vāsanā bhave.",
  "anya-e0809n4:287": "773.",
  "anya-e0809n4:288": " Pavanaṃ pava nippāvā, tasaro suttaveṭhanaṃ;",
  "anya-e0809n4:289": "Saṅkamo duggasañcāro, pakkamo tu upakkamo.",
  "anya-e0809n4:290": "774.",
  "anya-e0809n4:291": " Pāṭho nipāṭho nipaṭho, vicayo magganā pume;",
  "anya-e0809n4:292": "Āliṅganaṃ parissaṅgo, sileso upagūhanaṃ.",
  "anya-e0809n4:293": "775.",
  "anya-e0809n4:294": " Ālokanañca nijjhānaṃ, ikkhaṇaṃ dassanaṃ pyatha;",
  "anya-e0809n4:295": "Paccādeso nirasanaṃ, paccakkhānaṃ nirākati.",
  "anya-e0809n4:296": "776.",
  "anya-e0809n4:297": " Vipallāso’ññathābhāvo, byattayo viparīyayo;",
  "anya-e0809n4:298": "Vipariyāso’tikkamo, tva’tipāto upaccayo.",
  "anya-e0809n4:299": "Iti saṃkiṇṇavaggo.",
  "anya-e0809n4:300": "3. Anekatthavagga",
  "anya-e0809n4:301": "777.",
  "anya-e0809n4:302": " Anekatthe pavakkhāmi, gāthā’ddhapādato kamā;",
  "anya-e0809n4:303": "Ettha liṅgavisesattha, mekassa punaruttatā.",
  "anya-e0809n4:304": "778.",
  "anya-e0809n4:305": "Samayo samavāye ca, samūhe kāraṇe khaṇe;",
  "anya-e0809n4:306": "Paṭivedhe siyā kāle, pahāne lābha diṭṭhisu.",
  "anya-e0809n4:307": "779.",
  "anya-e0809n4:308": "Vaṇṇo saṇṭhāna rūpesu, jāti,cchavīsu kāraṇe;",
  "anya-e0809n4:309": "Pamāṇe ca pasaṃsāyaṃ, akkhare ca yase guṇe.",
  "anya-e0809n4:310": "780.",
  "anya-e0809n4:311": " Uddese pātimokkhassa, paṇṇattiya muposatho;",
  "anya-e0809n4:312": "Upavāse ca aṭṭhaṅge, uposathadine siyā.",
  "anya-e0809n4:313": "781.",
  "anya-e0809n4:314": " Rathaṅge lakkhaṇe dhammo, racakke’svīriyāpathe;",
  "anya-e0809n4:315": "Cakkaṃ sampattiyaṃ cakka, ratane maṇḍale bale.",
  "anya-e0809n4:316": "782.",
  "anya-e0809n4:317": " Kulālabhaṇḍe āṇāya, māyudhe dāna rāsisu;",
  "anya-e0809n4:318": "783.",
  "anya-e0809n4:319": " Dānasmiṃ brahmacariya, mappamaññāsu sāsane;",
  "anya-e0809n4:320": "Methunāratiyaṃ veyyā, vacce sadāratuṭṭhiyaṃ;",
  "anya-e0809n4:321": "Pañcasīlā’riyamaggo, posathaṅga dhitīsu ṭhitīsu (ka.) ca.",
  "anya-e0809n4:322": "784.",
  "anya-e0809n4:323": "Dhammo sabhāve pariyattipaññā,",
  "anya-e0809n4:324": "Ñāyesu saccappakatīsu puññe;",
  "anya-e0809n4:325": "Ñeyye guṇā’cāra samādhisūpi,",
  "anya-e0809n4:326": "Nissattatā’pattisu kāraṇādo.",
  "anya-e0809n4:327": "785.",
  "anya-e0809n4:328": "Attho payojane saddā, bhidheyye vuddhiyaṃ dhane;",
  "anya-e0809n4:329": "Vatthumhi kāraṇe nāse, hite pacchimapabbate.",
  "anya-e0809n4:330": "786.",
  "anya-e0809n4:331": " Yebhuyyatā’byāmissesu, visaṃyoge ca kevalaṃ;",
  "anya-e0809n4:332": "Daḷhatthe’natireke cā, navasesamhi taṃ tisu.",
  "anya-e0809n4:333": "787.",
  "anya-e0809n4:334": "Guṇo paṭala rāsīsu, ānisaṃse ca bandhane;",
  "anya-e0809n4:335": "Appadhāne ca sīlādo, sukkādimhi jiyāya ca.",
  "anya-e0809n4:336": "788.",
  "anya-e0809n4:337": " Rukkhādo vijjamāne cā, rahante khandhapañcake;",
  "anya-e0809n4:338": "Bhūto satta mahābhūtā, manussesu na nāriyaṃ.",
  "anya-e0809n4:339": "789.",
  "anya-e0809n4:340": "Vāccaliṅgo atītasmiṃ, jāte patte same mato;",
  "anya-e0809n4:341": "790.",
  "anya-e0809n4:342": " Sundare daḷhikamme cā, yācane sampaṭicchane;",
  "anya-e0809n4:343": "Sajjane sampahaṃsāyaṃ, sādhvā’bhidheyyaliṅgikaṃ.",
  "anya-e0809n4:344": "791.",
  "anya-e0809n4:345": "Anto nitthī samīpe cā, vasāne padapūraṇe;",
  "anya-e0809n4:346": "Dehāvayave koṭṭhāse, nāsa sīmāsu lāmake.",
  "anya-e0809n4:347": "792.",
  "anya-e0809n4:348": " Nikāye sandhi sāmañña, ppasūtīsu kule bhave;",
  "anya-e0809n4:349": "Visese sumanāyañca, jāti saṅkhatalakkhaṇe.",
  "anya-e0809n4:350": "793.",
  "anya-e0809n4:351": " Bhavabhede patiṭṭhāyaṃ, niṭṭhā’jjhāsayabuddhisu;",
  "anya-e0809n4:352": "Vāsaṭṭhāne ca gamane, visaṭatte visaratta visadattegatīritā.",
  "anya-e0809n4:353": "794.",
  "anya-e0809n4:354": " Phale vipassanā dibba, cakkhu sabbaññutāsu ca;",
  "anya-e0809n4:355": "Paccavekkhaṇañāṇamhi, magge ca ñāṇadassanaṃ.",
  "anya-e0809n4:356": "795.",
  "anya-e0809n4:357": " Kammāruddhana aṅgāra, kapalla dīpikāsu ca;",
  "anya-e0809n4:358": "Suvaṇṇakāramūsāyaṃ, ukkā vege ca vāyuno.",
  "anya-e0809n4:359": "796.",
  "anya-e0809n4:360": " Kesohāraṇa, jīvita, vuttisu vapane ca vāpasamakaraṇe;",
  "anya-e0809n4:361": "Kathane pamuttabhāva, jjhenādo jjhesanādo (sī.)vutta mapi tīsu.",
  "anya-e0809n4:362": "797.",
  "anya-e0809n4:363": " Gamane vissute cā’va, dhārito’pacitesu ca;",
  "anya-e0809n4:364": "Anuyoge kilinne ca, suto’ bhidheyyaliṅgiko.",
  "anya-e0809n4:365": "798.",
  "anya-e0809n4:366": " Sotaviññeyya satthesu, sutaṃ putte suto siyā;",
  "anya-e0809n4:367": "799.",
  "anya-e0809n4:368": "Kappo kāle yuge lese, paññatti paramāyusu;",
  "anya-e0809n4:369": "Sadise tīsu samaṇa, vohāra kappabindusu;",
  "anya-e0809n4:370": "Samantatthe’ntarakappā, dike takke vidhimhi ca.",
  "anya-e0809n4:371": "800.",
  "anya-e0809n4:372": " Nibbāna magga virati, sapathe saccabhāsite;",
  "anya-e0809n4:373": "Tacche cā’riyasaccamhi, diṭṭhiyaṃ sacca mīritaṃ.",
  "anya-e0809n4:374": "801.",
  "anya-e0809n4:375": " Sañjātidese hetumhi, vāsaṭṭhānā’karesu ca;",
  "anya-e0809n4:376": "Samosaraṇaṭṭhāne cā, yatanaṃ padapūraṇe.",
  "anya-e0809n4:377": "802.",
  "anya-e0809n4:378": "Antaraṃ majjha vattha’ñña, khaṇo’kāso’dhi hetusu;",
  "anya-e0809n4:379": "Byavadhāne vinaṭṭhe ca, bhede chidde manasya’pi.",
  "anya-e0809n4:380": "803.",
  "anya-e0809n4:381": " Ārogye kusalaṃ iṭṭha, vipāke kusalo tathā;",
  "anya-e0809n4:382": "Anavajjamhi cheke ca, kathito vāccaliṅgiko.",
  "anya-e0809n4:383": "804.",
  "anya-e0809n4:384": " Dravā’cāresu vīriye, madhurādīsu pārade;",
  "anya-e0809n4:385": "Siṅgārādo dhātubhede, kicce sampattiyaṃ raso.",
  "anya-e0809n4:386": "805.",
  "anya-e0809n4:387": "Bodhi sabbaññutaññāṇe, riyamagge ca nāriyaṃ;",
  "anya-e0809n4:388": "Paññattiyaṃ pume’ ssattha, rukkhamhi purisitthiyaṃ.",
  "anya-e0809n4:389": "806.",
  "anya-e0809n4:390": " Sevito yena yo niccaṃ, tatthāpi visayo siyā;",
  "anya-e0809n4:391": "Rūpādike janapade, tathā dese ca gocare.",
  "anya-e0809n4:392": "807.",
  "anya-e0809n4:393": "Bhāvo padatthe sattāya, madhippāya kriyāsu ca;",
  "anya-e0809n4:394": "Sabhāvasmiñca līlāyaṃ, purisi’tthindriyesu ca.",
  "anya-e0809n4:395": "808.",
  "anya-e0809n4:396": "So bandhave’ttani ca saṃ, so dhanasmi manitthiyaṃ;",
  "anya-e0809n4:397": "Sā pume sunakhe vutto, ttaniye so tiliṅgiko.",
  "anya-e0809n4:398": "809.",
  "anya-e0809n4:399": "Suvaṇṇaṃ kanake vuttaṃ, suvaṇṇo garuḷe tathā;",
  "anya-e0809n4:400": "Pañcadharaṇamatte ca, chavi sampattiyampi ca.",
  "anya-e0809n4:401": "810.",
  "anya-e0809n4:402": "Varo devādikā devādito (sī.) iṭṭhe, jāmātari patimhi ca,",
  "anya-e0809n4:403": "Uttame vāccaliṅgo so, varaṃ mandappiye byayaṃ.",
  "anya-e0809n4:404": "811.",
  "anya-e0809n4:405": " Makule dhanarāsimhi, siyā kosa manitthiyaṃ;",
  "anya-e0809n4:406": "Nettiṃsādi pidhāne ca, dhanupañcasatepi ca.",
  "anya-e0809n4:407": "812.",
  "anya-e0809n4:408": " Pitāmahe jine seṭṭhe, brāhmaṇe ca pitūsvapi;",
  "anya-e0809n4:409": "Brahmā vutto tathā brahmaṃ, vede tapasi vuccate.",
  "anya-e0809n4:410": "813.",
  "anya-e0809n4:411": " Hatthīnaṃ majjhabandhe ca, pakoṭṭhe kacchabandhane;",
  "anya-e0809n4:412": "Mekhalāyaṃ matā kacchā, kaccho vutto latāya ca.",
  "anya-e0809n4:413": "814.",
  "anya-e0809n4:414": " Tatheva bāhumūlamhi, anūpamhi tiṇepi ca;",
  "anya-e0809n4:415": "815.",
  "anya-e0809n4:416": "Pamāṇaṃ hetu satthesu, māne ca saccavādini;",
  "anya-e0809n4:417": "Pamātari ca niccamhi, mariyādāya muccate.",
  "anya-e0809n4:418": "816.",
  "anya-e0809n4:419": "Sattaṃ dabba’ttabhāvesu, pāṇesu ca bale, siyā bale sakkā (ṭī.);",
  "anya-e0809n4:420": "Sattāyañca, janesatto, āsatte so tiliṅgiko.",
  "anya-e0809n4:421": "817.",
  "anya-e0809n4:422": " Semhādo rasarattādo, mahābhūte pabhādike;",
  "anya-e0809n4:423": "Dhātu dvīsva’ṭṭhicakkhā’di, bhvā’dīsu gerikādisu.",
  "anya-e0809n4:424": "818.",
  "anya-e0809n4:425": " Amaccādo sabhāve ca, yoniyaṃ pakatī’ritā;",
  "anya-e0809n4:426": "Satvādisāmyā’vatthāyaṃ, paccayā paṭhamepi ca.",
  "anya-e0809n4:427": "819.",
  "anya-e0809n4:428": "Padaṃ ṭhāne parittāṇe, nibbānamhi ca kāraṇe;",
  "anya-e0809n4:429": "Sadde vatthumhi koṭṭhāse, pāde tallañchane mataṃ.",
  "anya-e0809n4:430": "820.",
  "anya-e0809n4:431": " Lohamuggara meghesu, ghano, tālādike ghanaṃ,;",
  "anya-e0809n4:432": "Nirantare ca kaṭhine, vāccaliṅgika muccate.",
  "anya-e0809n4:433": "821.",
  "anya-e0809n4:434": "Khuddā ca makkhikābhede, madhumhi khudda, mappake;",
  "anya-e0809n4:435": "Adhame kapaṇe cāpi, bahumhi catūsu ttisu.",
  "anya-e0809n4:436": "822.",
  "anya-e0809n4:437": " Takke maraṇaliṅge ca, ariṭṭhaṃ asubhe subhe,;",
  "anya-e0809n4:438": "Ariṭṭho āsave kāke, nimbe ca pheniladdume.",
  "anya-e0809n4:439": "823.",
  "anya-e0809n4:440": " Mānabhaṇḍe palasate, sadisatte tulā tathā;",
  "anya-e0809n4:441": "Gehānaṃ dārubandhattha, pīṭhikāyañca dissati.",
  "anya-e0809n4:442": "824.",
  "anya-e0809n4:443": " Mittakāre lañjadāne, bale rāsi vipattisu balarāsi vipattisu (ka.);",
  "anya-e0809n4:444": "Yuddhe ceva paṭiññāyaṃ, saṅgaro sampakāsito.",
  "anya-e0809n4:445": "825.",
  "anya-e0809n4:446": " Khandhe bhave nimittamhi, rūpaṃ vaṇṇe ca paccaye;",
  "anya-e0809n4:447": "Sabhāva sadda saṇṭhāna, rūpajjhāna vapūsu ca.",
  "anya-e0809n4:448": "826.",
  "anya-e0809n4:449": " Vatthu kilesa kāmesu, icchāyaṃ madane rate;",
  "anya-e0809n4:450": "Kāmo, kāmaṃ nikāme, cā, nuññāyaṃ kāma mabyayaṃ.",
  "anya-e0809n4:451": "827.",
  "anya-e0809n4:452": "Pokkharaṃ padume dehe, vajjabhaṇḍamukhepi ca;",
  "anya-e0809n4:453": "Sundaratte ca salile, mātaṅgakarakoṭiyaṃ.",
  "anya-e0809n4:454": "828.",
  "anya-e0809n4:455": " Rāsiniccala māyāsu, dambhā’saccesva’yoghane;",
  "anya-e0809n4:456": "Girisiṅgamhi sīraṅge, yante kūṭa manitthiyaṃ.",
  "anya-e0809n4:457": "829.",
  "anya-e0809n4:458": " Vuddhiyaṃ janane kāma, dhātvādīmhi ca pattiyaṃ;",
  "anya-e0809n4:459": "Sattāyañceva saṃsāre, bhavo sassatadiṭṭhiyaṃ.",
  "anya-e0809n4:460": "830.",
  "anya-e0809n4:461": " Paṭivākyo’ttarāsaṅge, su’ttaraṃ uttaro tisu;",
  "anya-e0809n4:462": "Seṭṭhe disādibhede ca, parasmi muparī’rito.",
  "anya-e0809n4:463": "831.",
  "anya-e0809n4:464": "Nekkhammaṃ paṭhamajjhāne, pabbajjāyaṃ vimuttiyaṃ;",
  "anya-e0809n4:465": "Vipassanāya nissesa, kusalamhi ca dissati.",
  "anya-e0809n4:466": "832.",
  "anya-e0809n4:467": "Saṅkhāro saṅkhate puññā, bhisaṅkhārādikepi ca;",
  "anya-e0809n4:468": "Payoge kāyasaṅkhārā, dya’bhisaṅkharaṇesu ca.",
  "anya-e0809n4:469": "833.",
  "anya-e0809n4:470": " Ārammaṇe ca saṃsaṭṭhe, vokiṇṇe nissaye tathā;",
  "anya-e0809n4:471": "Tabbhāve cāpyabhidheyya, liṅgo sahagato bhave.",
  "anya-e0809n4:472": "834.",
  "anya-e0809n4:473": " Tīsu channaṃ patirūpe, chādite ca nigūhite;",
  "anya-e0809n4:474": "Nivāsana pārupane, raho paññattiyaṃ pume.",
  "anya-e0809n4:475": "835.",
  "anya-e0809n4:476": " Buddhasamantacakkhūsu, cakkhu paññāya mīritaṃ;",
  "anya-e0809n4:477": "Dhammacakkhumhi ca maṃsa, dibbacakkhudvayesu ca.",
  "anya-e0809n4:478": "836.",
  "anya-e0809n4:479": " Vāccaliṅgo abhikkanto, sundaramhi abhikkame;",
  "anya-e0809n4:480": "Abhirūpe khaye vutto, tatheva’bbhanumodane.",
  "anya-e0809n4:481": "837.",
  "anya-e0809n4:482": " Kāraṇe desanāyañca, vāre vevacanepi ca;",
  "anya-e0809n4:483": "Pākārasmiṃ pakārasmiṃ (ka.) avasare, pariyāyo kathīyati.",
  "anya-e0809n4:484": "838.",
  "anya-e0809n4:485": " Viññāṇe cittakamme ca, vicitte citta muccate;",
  "anya-e0809n4:486": "Paññatti cittamāsesu, citto, tārantare thiyaṃ.",
  "anya-e0809n4:487": "839.",
  "anya-e0809n4:488": "Sāmaṃ vedantare sāntve, taṃ pīte sāmale tisu;",
  "anya-e0809n4:489": "Sayamatthe byayaṃ sāmaṃ, sāmā ca sārivāyapi.",
  "anya-e0809n4:490": "840.",
  "anya-e0809n4:491": " Pume ācariyādimhi, garuguru (ka. ṭī.) mātāpitūsvapi;",
  "anya-e0809n4:492": "Garu tīsu mahante ca, dujjarā’lahukesu ca.",
  "anya-e0809n4:493": "841.",
  "anya-e0809n4:494": " Accite vijjamāne ca, pasatthe sacca sādhusu;",
  "anya-e0809n4:495": "Khinne ca samite ceva, santobhidheyyaliṅgikoti.",
  "anya-e0809n4:496": "Iti gāthāanekatthavaggo.",
  "anya-e0809n4:497": "842.",
  "anya-e0809n4:498": "Devo visuddhidevā’do, megha maccu nabhesu ca;",
  "anya-e0809n4:499": "Athopi taruṇe satte, corepi māṇavo bhave.",
  "anya-e0809n4:500": "843.",
  "anya-e0809n4:501": " Ādi koṭṭhāsa koṭīsu, purato’ggaṃvare tīsu;",
  "anya-e0809n4:502": "Paccanīko’ttamesva’ññe, pacchābhāge paro tisu.",
  "anya-e0809n4:503": "844.",
  "anya-e0809n4:504": " Yoni kāma siri’ssare, dhammu’yyāma yase bhagaṃ;",
  "anya-e0809n4:505": "Uḷāro tīsu vipule, seṭṭhe ca madhure siyā.",
  "anya-e0809n4:506": "845.",
  "anya-e0809n4:507": "Sampanno tīsu sampuṇṇe, madhure ca samaṅgini;",
  "anya-e0809n4:508": "Saṅkhā tu ñāṇe koṭṭhāsa, paññatti gaṇanesu ca.",
  "anya-e0809n4:509": "846.",
  "anya-e0809n4:510": "Ṭhānaṃ issariyo’kāsa, hetūsu ṭhitiyampi ca;",
  "anya-e0809n4:511": "Atho māne pakāreca, koṭṭhāseca vidho dvisu.",
  "anya-e0809n4:512": "847.",
  "anya-e0809n4:513": " Pañño’pavāsa khantīsu, damo indriyasaṃvare;",
  "anya-e0809n4:514": "Ñāṇe ca somanasseca, vedo chandasi co’ccate.",
  "anya-e0809n4:515": "848.",
  "anya-e0809n4:516": " Khandhakoṭṭhāsa, passāva, magga, hetūsu yoni sā yoni so (ṭī.);",
  "anya-e0809n4:517": "Kāle tu kūle sīmāyaṃ, velā rāsimhi bhāsitā.",
  "anya-e0809n4:518": "849.",
  "anya-e0809n4:519": "Vohāro sadda paṇṇatti, vaṇijjā cetanāsu ca;",
  "anya-e0809n4:520": "Nāgo tu’raga hatthīsu, nāgarukkhe tathu’ttame.",
  "anya-e0809n4:521": "850.",
  "anya-e0809n4:522": " Seṭṭhā’sahāya saṅkhyā’ñña,",
  "anya-e0809n4:523": "Tulyesve’kotiliṅgiko;",
  "anya-e0809n4:524": "Rāge tu mānaso cittā, rahattesu ca mānasaṃ.",
  "anya-e0809n4:525": "851.",
  "anya-e0809n4:526": "Mūlaṃ bhe santike mūla, mūle hetumhi pābhate;",
  "anya-e0809n4:527": "Rūpādyaṃ’sa pakaṇḍesu, khandho rāsi guṇesu ca.",
  "anya-e0809n4:528": "852.",
  "anya-e0809n4:529": "Ārambho vīriye kamme, ādikamme vikopane;",
  "anya-e0809n4:530": "Atho hadayavatthumhi, citte ca hadayaṃ ure.",
  "anya-e0809n4:531": "853.",
  "anya-e0809n4:532": " Pacchātāpā’nubandhesu, rāgādo’nusayo bhave;",
  "anya-e0809n4:533": "Mātaṅgamuddhapiṇḍe tu, ghaṭe kumbho dasambaṇe.",
  "anya-e0809n4:534": "854.",
  "anya-e0809n4:535": "Parivāro parijane, khaggakose paricchade;",
  "anya-e0809n4:536": "Ālambaro tu sārambhe, bheribhede ca dissati.",
  "anya-e0809n4:537": "855.",
  "anya-e0809n4:538": "Khaṇo kālavisese ca, nibyāpāraṭṭhitimhi ca;",
  "anya-e0809n4:539": "Kule tva’bhijano vutto, uppattibhūmiyampi ca.",
  "anya-e0809n4:540": "856.",
  "anya-e0809n4:541": "Āhāro kabaḷīkārā, hārādīsu ca kāraṇe;",
  "anya-e0809n4:542": "Vissāse yācanāyañca, peme ca paṇayo mato.",
  "anya-e0809n4:543": "857.",
  "anya-e0809n4:544": " Ṇādo saddhā, cīvarādi, hetvā’dhāresu paccayo;",
  "anya-e0809n4:545": "Kīḷā dibbavihārādo, vihāro sugatālaye.",
  "anya-e0809n4:546": "858.",
  "anya-e0809n4:547": " Samatthane mato citte, kaggatāyaṃ samādhi ca;",
  "anya-e0809n4:548": "Yogo saṅgati saṅge ca (ṭī.) kāmādo,",
  "anya-e0809n4:549": "Jhāno’pāyesu yuttiyaṃ.",
  "anya-e0809n4:550": "859.",
  "anya-e0809n4:551": "Bhogo sappaphaṇa’ṅgesu, koṭille bhuñjane dhane;",
  "anya-e0809n4:552": "Bhūmibhāge kilese ca, male cā’ṅgaṇa muccate.",
  "anya-e0809n4:553": "860.",
  "anya-e0809n4:554": " Dhanādidappe paññāya, abhimāno mato tha ca;",
  "anya-e0809n4:555": "Apadeso nimitte ca, chale ca kathane mato.",
  "anya-e0809n4:556": "861.",
  "anya-e0809n4:557": " Citte kāye sabhāve ca, so attā parama’ttani;",
  "anya-e0809n4:558": "Atha gumbo ca thambasmiṃ thambhasmiṃ (ṭī.), samūhe balasajjane.",
  "anya-e0809n4:559": "862.",
  "anya-e0809n4:560": " Antoghare kusūle ca, koṭṭho ntokucchiyaṃ pyatha;",
  "anya-e0809n4:561": "Sopānaṅgamhi uṇhīso, makuṭe sīsaveṭhane.",
  "anya-e0809n4:562": "863.",
  "anya-e0809n4:563": " Niyyāse sekhare dvāre, niyyūho nāgadantake;",
  "anya-e0809n4:564": "Atho sikhaṇḍe tūṇīre, kalāpo nikare mato.",
  "anya-e0809n4:565": "864.",
  "anya-e0809n4:566": " Cūḷā saṃyatakesesu, makuṭe moḷi ca dvisu;",
  "anya-e0809n4:567": "Saṅkho tva’nitthiyaṃ kambu, nalāṭa’ṭṭhīsu lalāṭaṭṭhīsu (sī.) gopphake.",
  "anya-e0809n4:568": "865.",
  "anya-e0809n4:569": "Pakkho kāle bale sādhye, sakhī vājesu paṅgule;",
  "anya-e0809n4:570": "Dese’ṇṇave pume sindhu, saritāyaṃ sa nāriyaṃ.",
  "anya-e0809n4:571": "866.",
  "anya-e0809n4:572": " Gaje kareṇu purise, so hatthiniya mitthiyaṃ;",
  "anya-e0809n4:573": "Ratane vajiro nitthī, maṇivedhi’ndahetisu.",
  "anya-e0809n4:574": "867.",
  "anya-e0809n4:575": "Visāṇaṃ tīsu mātaṅga, dante ca pasusiṅgake;",
  "anya-e0809n4:576": "Koṭiyaṃ tu mato koṇo, tathā vādittavādane.",
  "anya-e0809n4:577": "868.",
  "anya-e0809n4:578": " Vaṇippathe ca nagare, vede ca nigamo tha ca;",
  "anya-e0809n4:579": "Vivādādo’ dhikaraṇaṃ, siyā’dhāre ca kāraṇe.",
  "anya-e0809n4:580": "869.",
  "anya-e0809n4:581": " Pasumhi vasudhāyañca, vācādo go pumitthiyaṃ;",
  "anya-e0809n4:582": "Harite tu suvaṇṇe ca, vāsudeve harī’rito.",
  "anya-e0809n4:583": "870.",
  "anya-e0809n4:584": " Āyatte parivāre ca, bhariyāyaṃ pariggaho;",
  "anya-e0809n4:585": "Uttaṃso tva’ vataṃso ca, kaṇṇapūre ca sekhare.",
  "anya-e0809n4:586": "871.",
  "anya-e0809n4:587": " Vijjuyaṃ vajire cevā, sani’tthipurise pyatha;",
  "anya-e0809n4:588": "Koṇe saṅkhyāvisesasmiṃ, ukkaṃse koṭi nāriyaṃ.",
  "anya-e0809n4:589": "872.",
  "anya-e0809n4:590": " Cūḷā jālā padhāna’gga, moracūḷāsu sā sikhā;",
  "anya-e0809n4:591": "Sappadāṭhāya māsī’tthī, iṭṭhassā’sīsanāyapi.",
  "anya-e0809n4:592": "873.",
  "anya-e0809n4:593": "Vasā vilīna telasmiṃ, vasagā vañjhagāvisu;",
  "anya-e0809n4:594": "Abhilāse tu kiraṇe, abhisaṅge ruci’tthiyaṃ.",
  "anya-e0809n4:595": "874.",
  "anya-e0809n4:596": "Saññā sañjānane nāme, cetanāyañca dissati;",
  "anya-e0809n4:597": "Aṃse sippe kalā kāle, bhāge candassa soḷase.",
  "anya-e0809n4:598": "875.",
  "anya-e0809n4:599": " Bījakose gharakūṭe, kaṇṇabhūsāya kaṇṇikā;",
  "anya-e0809n4:600": "Āgāmikāle dīghatte, pabhāve ca matā’yati.",
  "anya-e0809n4:601": "876.",
  "anya-e0809n4:602": "Uṇṇā mesādilome, ca, bhūmajjhe romadhātuyaṃ;",
  "anya-e0809n4:603": "Vāruṇī tvitthiyaṃ vuttā, naṭṭakī madirādisu.",
  "anya-e0809n4:604": "877.",
  "anya-e0809n4:605": " Kriyacitte ca karaṇe, kiriyaṃ kammani kriyā;",
  "anya-e0809n4:606": "Sunisāyaṃ tu kaññāya, jāyāya ca vadhū matā.",
  "anya-e0809n4:607": "878.",
  "anya-e0809n4:608": " Pamāṇi’ssariye mattā, akkharāvayave’ppake;",
  "anya-e0809n4:609": "Suttaṃ pāvacane riṭṭhe siddhe (ṭī.), tante taṃ supite tisu.",
  "anya-e0809n4:610": "879.",
  "anya-e0809n4:611": " Rājaliṅgo’sabhaṅgesu, rukkhe ca kakudokakudho (ṭī. sī.) pyatha;",
  "anya-e0809n4:612": "Nimitta’kkhara sūpesu, byañjanaṃ cihane pade.",
  "anya-e0809n4:613": "880.",
  "anya-e0809n4:614": " Vohāre jetu micchāyaṃ, kīḷādo cāpi devanaṃ;",
  "anya-e0809n4:615": "Bhariyāyaṃ tu kedāre, sarīre khetta mīritaṃ.",
  "anya-e0809n4:616": "881.",
  "anya-e0809n4:617": " Sussūsāyañca viññeyyaṃ, issābhyāse pyu’pāsanaṃ;",
  "anya-e0809n4:618": "Sūlaṃ tu nitthiyaṃ heti, bhede saṃku rujāsu ca.",
  "anya-e0809n4:619": "882.",
  "anya-e0809n4:620": "Tanti vīṇāguṇe, tantaṃ, mukhyasiddhanta tantusu;",
  "anya-e0809n4:621": "Rathādyaṅge tu ca yugo, kappamhi yugale yugaṃ.",
  "anya-e0809n4:622": "883.",
  "anya-e0809n4:623": " Itthipupphe ca reṇumhi, rajo pakatije guṇe;",
  "anya-e0809n4:624": "Nyāsappaṇe tu dānamhi, niyyātana mudīritaṃ.",
  "anya-e0809n4:625": "884.",
  "anya-e0809n4:626": " Garu’pāyā’vatāresu, titthaṃ pūtambu diṭṭhisu;",
  "anya-e0809n4:627": "Paṇḍake joti nakkhatta, raṃsīsva’ggimhi joti so.",
  "anya-e0809n4:628": "885.",
  "anya-e0809n4:629": "Kaṇḍo nitthī sare daṇḍe, vagge cāvasare pyatha;",
  "anya-e0809n4:630": "Uddhaṃbāhudvayamāne bāhudvayummāne (sī. ka.), sūrattepi ca porisaṃ.",
  "anya-e0809n4:631": "886.",
  "anya-e0809n4:632": "Uṭṭhānaṃ porise’hāsu, nisinnādyu’ggame pyatha;",
  "anya-e0809n4:633": "Anissayamahībhāge, tvi’rīṇaṃ ūsare siyā.",
  "anya-e0809n4:634": "887.",
  "anya-e0809n4:635": "Ārādhanaṃ sādhane ca, pattiyaṃ paritosane;",
  "anya-e0809n4:636": "Padhāne tu ca sānumhi, visāṇe siṅga muccate.",
  "anya-e0809n4:637": "888.",
  "anya-e0809n4:638": " Diṭṭhā’dimagge ñāṇa’kkhi, kkhaṇa laddhīsu dassanaṃ;",
  "anya-e0809n4:639": "Heme pañcasuvaṇṇe ca, nikkho nitthī pasādhane.",
  "anya-e0809n4:640": "889.",
  "anya-e0809n4:641": " Tithibhede ca sākhādi, phaḷumhi pabba muccate;",
  "anya-e0809n4:642": "Nāgaloke tu pātālaṃ, bhāsitaṃ balavāmukhe.",
  "anya-e0809n4:643": "890.",
  "anya-e0809n4:644": " Kāmaje kopaje dose, byasanañca vipattiyaṃ;",
  "anya-e0809n4:645": "Atho’pakaraṇe siddhi, kārakesu ca sādhanaṃ.",
  "anya-e0809n4:646": "891.",
  "anya-e0809n4:647": " Tīsvīrito tīsvito (ṭī.) dānasīle, vadaññū vagguvādini;",
  "anya-e0809n4:648": "Purakkhato bhisitte ca, pūjite puratokate.",
  "anya-e0809n4:649": "892.",
  "anya-e0809n4:650": "Mando bhāgyavihīne cā, ppake mūḷhā’paṭūsvapi;",
  "anya-e0809n4:651": "Vuddhiyutte samunnaddhe, uppanne ussitaṃ bhave.",
  "anya-e0809n4:652": "893.",
  "anya-e0809n4:653": " Rathaṅge’kkho suvaṇṇasmiṃ, pāsake, akkha mindriye;",
  "anya-e0809n4:654": "Sassate ca dhuvo tīsu, dhuvaṃ takke ca nicchite.",
  "anya-e0809n4:655": "894.",
  "anya-e0809n4:656": " Hare sivo, sivaṃ bhadda, mokkhesu, jambuke sivā;",
  "anya-e0809n4:657": "Senāyaṃ sattiyañceva, thūlatte ca balaṃ bhave.",
  "anya-e0809n4:658": "895.",
  "anya-e0809n4:659": " Saṅkhyā narakabhedesu, padumaṃ vārije pyatha;",
  "anya-e0809n4:660": "Devabhede vasu pume, paṇḍakaṃ ratane dhane.",
  "anya-e0809n4:661": "896.",
  "anya-e0809n4:662": "Nibbānaṃ atthagamane, apavagge siyā tha ca;",
  "anya-e0809n4:663": "Setambuje puṇḍarīkaṃ, byagghe rukkhantare pume.",
  "anya-e0809n4:664": "897.",
  "anya-e0809n4:665": " Upahāre bali pume, karasmiṃcā’surantare;",
  "anya-e0809n4:666": "Sukkaṃ tu sambhave, sukko, dhavale, kusale tisu.",
  "anya-e0809n4:667": "898.",
  "anya-e0809n4:668": "Dāyo dāne vibhattabba, dhane ca pitunaṃ vane dhane (ṭī.);",
  "anya-e0809n4:669": "Pabhuttā’yattatā’yattā’, bhilāsesu vaso bhave.",
  "anya-e0809n4:670": "899.",
  "anya-e0809n4:671": "Paribhāsana makkose, niyame bhāsane tha ca,",
  "anya-e0809n4:672": "Dhanamhi seḷanaṃ yodha, sīhanādamhi dissati.",
  "anya-e0809n4:673": "900.",
  "anya-e0809n4:674": "Pabhavo jātihetumhi, ṭhāne cādyupaladdhiyaṃ;",
  "anya-e0809n4:675": "Atho’tu nāripupphasmiṃ, hemantādimhi ca dvisu.",
  "anya-e0809n4:676": "901.",
  "anya-e0809n4:677": "Karaṇaṃ sādhakatame, kriyā gattesu indriye;",
  "anya-e0809n4:678": "Tātotāḷo (sī.) tu kuñcikāyañca, tūriyaṅge dumantare.",
  "anya-e0809n4:679": "902.",
  "anya-e0809n4:680": " Pupphe phale ca pasavo, uppāde gabbhamocane;",
  "anya-e0809n4:681": "Gāyane gāyake asse, gandhabbo devatāntare.",
  "anya-e0809n4:682": "903.",
  "anya-e0809n4:683": " Vinā pupphaṃ phalaggāhi, rukkhe vanappati;",
  "anya-e0809n4:684": "Āhate hemarajate, rūpiyaṃ rajatepi ca.",
  "anya-e0809n4:685": "904.",
  "anya-e0809n4:686": " Khagādibandhane pāso, kesapubbo caye pyatha;",
  "anya-e0809n4:687": "Tārā’kkhimajjhe nakkhatte, tāro uccatarassare.",
  "anya-e0809n4:688": "905.",
  "anya-e0809n4:689": " Patte ca lohabhedasmiṃ, kaṃso catukahāpaṇe;",
  "anya-e0809n4:690": "Majjhimo dehamajjhasmiṃ, majjhabhave ca so tisu.",
  "anya-e0809n4:691": "906.",
  "anya-e0809n4:692": "Āvesanaṃbhūtāvese, sippasālā gharesu ca;",
  "anya-e0809n4:693": "Sobhā sampattīsu sirī, lakkhītthī devatāya ca.",
  "anya-e0809n4:694": "907.",
  "anya-e0809n4:695": "Kumāro yuvarāje ca, khande vutto susumhi ca;",
  "anya-e0809n4:696": "Athā’nitthī pavāḷo ca, maṇibhede tathā’ṅkure.",
  "anya-e0809n4:697": "908.",
  "anya-e0809n4:698": "Paṇo vetana mūlesu, vohāre ca dhane mato;",
  "anya-e0809n4:699": "Paṭiggaho tu gahaṇe, kathito bhājanantare.",
  "anya-e0809n4:700": "909.",
  "anya-e0809n4:701": " Asubhe ca subhe kamme, bhāgyaṃ vuttaṃ dvaye pyatha;",
  "anya-e0809n4:702": "Pipphalaṃ tarubhede ca, vatthacchedanasatthake.",
  "anya-e0809n4:703": "910.",
  "anya-e0809n4:704": "Apavaggo pariccāgā’, vasānesu vimuttiyaṃ;",
  "anya-e0809n4:705": "Liṅgaṃ tu aṅgajātasmiṃ, pumattādimhi lakkhaṇe.",
  "anya-e0809n4:706": "911.",
  "anya-e0809n4:707": " Cāge sabhāve nimmāne, saggo jjhāye divepyatha;",
  "anya-e0809n4:708": "Rohito lohite maccha, bhede ceva migantare.",
  "anya-e0809n4:709": "912.",
  "anya-e0809n4:710": "Niṭṭhā nipphattiyaṃ cevā, vasānamhi adassane;",
  "anya-e0809n4:711": "Kaṇṭako tu sapattasmiṃ, rukkhaṅge lomahaṃsane.",
  "anya-e0809n4:712": "913.",
  "anya-e0809n4:713": " Mukhyo’pāyesu vadane, ādismiṃ mukha mīritaṃ;",
  "anya-e0809n4:714": "Dabbaṃ bhabbe guṇādhāre, vitte ca budha dārusu.",
  "anya-e0809n4:715": "914.",
  "anya-e0809n4:716": "Mānaṃ pamāṇe patthādo, māno vutto vidhāya ca;",
  "anya-e0809n4:717": "Atho parissame vutto, vāyāmo vīriyepi ca.",
  "anya-e0809n4:718": "915.",
  "anya-e0809n4:719": " Saroruhe satapattaṃ, satapatto khagantare;",
  "anya-e0809n4:720": "Chidde tu chiddavante ca, susiraṃ tūriyantare.",
  "anya-e0809n4:721": "916.",
  "anya-e0809n4:722": " Ekasmiṃ sadise sante, samānaṃ vāccaliṅgikaṃ;",
  "anya-e0809n4:723": "Atho gārava bhītīsu, saṃvege sambhamo mato.",
  "anya-e0809n4:724": "917.",
  "anya-e0809n4:725": "Juṇhā candappabhāyañca, tadupetanisāya ca;",
  "anya-e0809n4:726": "Vimānaṃ devatāvāse, sattabhūmigharamhi ca.",
  "anya-e0809n4:727": "918.",
  "anya-e0809n4:728": " Māse jeṭṭho, tivuddhā’ti, ppasatthesu ca tīsu so;",
  "anya-e0809n4:729": "Dhamme ca maṅgale seyyo, so pasatthatare tisu.",
  "anya-e0809n4:730": "919.",
  "anya-e0809n4:731": " Ādiccādimhi gahaṇe, nibandhe ca ghare gaho;",
  "anya-e0809n4:732": "Kāco tu mattikābhede, sikkāyaṃ nayanāmaye.",
  "anya-e0809n4:733": "920.",
  "anya-e0809n4:734": " Tīsu gāmaṇi seṭṭhasmiṃ, adhipe gāmajeṭṭhake;",
  "anya-e0809n4:735": "Bimbaṃ tu paṭibimbe ca, maṇḍale bimbikāphale.",
  "anya-e0809n4:736": "921.",
  "anya-e0809n4:737": " Bhājanādi parikkhāre, bhaṇḍaṃ mūladhanepi ca;",
  "anya-e0809n4:738": "Maggo tvariyamagge ca, sammādiṭṭhādike, pathe.",
  "anya-e0809n4:739": "922.",
  "anya-e0809n4:740": "Samā vasse, samo kheda, santīsu, so nibhe tisu;",
  "anya-e0809n4:741": "Cāpetvissāsa, musuno, issāso khepakamhi ca.",
  "anya-e0809n4:742": "923.",
  "anya-e0809n4:743": "Bālo tīsvā’divayasā, samaṅgini apaṇḍite;",
  "anya-e0809n4:744": "Rattaṃ tu soṇite, tambā, nuratta, rañjite tisu.",
  "anya-e0809n4:745": "924.",
  "anya-e0809n4:746": " Tace kāye ca tanvitthī, tīsva’ppe viraḷe kise;",
  "anya-e0809n4:747": "Utubhede tu sisiro, hime so sītale tisu.",
  "anya-e0809n4:748": "925.",
  "anya-e0809n4:749": "Sakkharā guḷabhede ca, kathalepi ca dissati;",
  "anya-e0809n4:750": "Anuggahe tu saṅkhepe, gahaṇe saṅgaho mato.",
  "anya-e0809n4:751": "926.",
  "anya-e0809n4:752": " Dakkhe ca tikhiṇe byatte, rogamutte paṭuttisu;",
  "anya-e0809n4:753": "Rājā tu khattiye vutto, naranāthe pabhumhi ca.",
  "anya-e0809n4:754": "927.",
  "anya-e0809n4:755": "Khalañca dhaññakaraṇe, kakke nīce khalo bhave;",
  "anya-e0809n4:756": "Athu’ppāde samudayo, samūhe paccayepi ca.",
  "anya-e0809n4:757": "928.",
  "anya-e0809n4:758": " Brahmacārī gahaṭṭhādo, assamo ca tapovane;",
  "anya-e0809n4:759": "Bhayaṅkare tu kaṭhine, kurūro tīsu niddaye.",
  "anya-e0809n4:760": "929.",
  "anya-e0809n4:761": "Kaniṭṭho kaniyo tīsu, atyappe’tiyuve pyatha;",
  "anya-e0809n4:762": "Sīghamhi lahu taṃ, iṭṭha, nissārā’garusuttisu.",
  "anya-e0809n4:763": "930.",
  "anya-e0809n4:764": "Adharo tīsvadho hīne, pume dantacchade pyatha;",
  "anya-e0809n4:765": "Sussusā sotu micchāya, sā pāricariyāya ca.",
  "anya-e0809n4:766": "931.",
  "anya-e0809n4:767": "Hattho pāṇimhi ratane, gaṇe soṇḍāya bhantare;",
  "anya-e0809n4:768": "Āvāṭe udapāne ca, kūpo kumbhe ca dissati.",
  "anya-e0809n4:769": "932.",
  "anya-e0809n4:770": " Ādo padhāne paṭhamaṃ, pamukhañca tiliṅgikaṃ;",
  "anya-e0809n4:771": "Vajjabhede ca vita taṃ, taṃ vitthāre tiliṅgikaṃ.",
  "anya-e0809n4:772": "933.",
  "anya-e0809n4:773": "Sāro bale thiraṃse ca, uttame so tiliṅgiko;",
  "anya-e0809n4:774": "Bhāro tu khandhabhārādo, dvisahassapalepi ca.",
  "anya-e0809n4:775": "934.",
  "anya-e0809n4:776": " Mandire rogabhede ca, khayo apacayamhi ca;",
  "anya-e0809n4:777": "Vāḷo tu sāpade sappe, kurūre so tiliṅgiko.",
  "anya-e0809n4:778": "935.",
  "anya-e0809n4:779": "Sālo sajjaddume rukkhe, sālāgehe ca dissati;",
  "anya-e0809n4:780": "Sote tu savanaṃ vuttaṃ, yajane sutiyampi ca.",
  "anya-e0809n4:781": "936.",
  "anya-e0809n4:782": " Tīsu pato pareto ca, mate ca petayonije;",
  "anya-e0809n4:783": "Khyāte tu haṭṭhe viññāte, patītaṃ vāccaliṅgikaṃ.",
  "anya-e0809n4:784": "937.",
  "anya-e0809n4:785": " Adhippāye ca ādhāre, āsayo kathito tha ca;",
  "anya-e0809n4:786": "Pattaṃ pakkhe dale, patto, bhājane so gate tisu.",
  "anya-e0809n4:787": "938.",
  "anya-e0809n4:788": " Kusale sukataṃ, suṭṭhu, kate ca sukato tisu;",
  "anya-e0809n4:789": "Tapassī tva’nukampāyā, rahe vutto tapodhane.",
  "anya-e0809n4:790": "939.",
  "anya-e0809n4:791": " Tīsu surādilolasmiṃ, soṇḍo hatthikare dvisu;",
  "anya-e0809n4:792": "Assādane tu rasanaṃ, jivhāyañca dhanimhi ca.",
  "anya-e0809n4:793": "940.",
  "anya-e0809n4:794": "Paṇīto tīsu madhure, uttame vihite pyatha;",
  "anya-e0809n4:795": "Añjase visikhāyañca, pantiyaṃ vīthi nāriyaṃ.",
  "anya-e0809n4:796": "941.",
  "anya-e0809n4:797": " Pāpasmiṃ gagane dukkhe, byasane cā’gha muccate;",
  "anya-e0809n4:798": "Samūhe paṭalaṃ netta, roge vuttaṃ chadimhi ca.",
  "anya-e0809n4:799": "942.",
  "anya-e0809n4:800": "Sandhi saṅghaṭṭane vutto, sandhi’tthi paṭisandhiyaṃ;",
  "anya-e0809n4:801": "Sattannaṃ pūraṇe seṭṭhe, tisante sattamo tisu.",
  "anya-e0809n4:802": "943.",
  "anya-e0809n4:803": "Ojā tu yāpanāyañca, ojo ditti balesu ca;",
  "anya-e0809n4:804": "Atho nisāmanaṃ vuttaṃ, dassane savanepi ca.",
  "anya-e0809n4:805": "944.",
  "anya-e0809n4:806": "Gabbho kucchiṭṭhasatte ca, kucchi ovarakesu ca;",
  "anya-e0809n4:807": "Khaṇḍane tva’padānañca, itivutte ca kammani.",
  "anya-e0809n4:808": "945.",
  "anya-e0809n4:809": " Cittake rukkhabhede ca, tilako tilakāḷake;",
  "anya-e0809n4:810": "Sīlādo paṭipatti’tthī, bodhe patti pavattisu.",
  "anya-e0809n4:811": "946.",
  "anya-e0809n4:812": " Asumhi āyumhi (ṭī.), 407-gāthā passitabbā ca bale pāṇo, satte hadayagā’nile;",
  "anya-e0809n4:813": "Chando vase adhippāye, vede’cchā’nuṭṭhubhādisu.",
  "anya-e0809n4:814": "947.",
  "anya-e0809n4:815": " Kāmoghādo, samūhasmiṃ, oghovege jalassa ca;",
  "anya-e0809n4:816": "Kapālaṃ sirasaṭṭhimhi, ghaṭādi sakalepi ca.",
  "anya-e0809n4:817": "948.",
  "anya-e0809n4:818": " Veṇvādisākhājālasmiṃ, laggakese jaṭā’laye;",
  "anya-e0809n4:819": "Saraṇaṃ tu vadhe gehe, rakkhitasmiñca rakkhaṇe.",
  "anya-e0809n4:820": "949.",
  "anya-e0809n4:821": " Thiyaṃ kantā piye, kanto, manuññe, so tiliṅgiko;",
  "anya-e0809n4:822": "Gavakkhe tu samūhe ca, jālaṃ macchādibandhane.",
  "anya-e0809n4:823": "950.",
  "anya-e0809n4:824": " Pucchāyaṃ garahāyañcā, niyame kiṃ tiliṅgikaṃ;",
  "anya-e0809n4:825": "Sasaddhe tīsu nivāpe, saddhaṃ, saddhā ca paccaye.",
  "anya-e0809n4:826": "951.",
  "anya-e0809n4:827": "Bījaṃ hetumhi aṭṭhismiṃ, aṅgajāte ca dissati;",
  "anya-e0809n4:828": "Pubbo pūye’ggato aggate (ṭī.) ādo,",
  "anya-e0809n4:829": "So disādo tiliṅgiko.",
  "anya-e0809n4:830": "952.",
  "anya-e0809n4:831": " Phalacitte hetukate, lābhe dhaññādike phalaṃ;",
  "anya-e0809n4:832": "Āgamane tu dīghādi, nikāyesu ca āgamo.",
  "anya-e0809n4:833": "953.",
  "anya-e0809n4:834": "Santāno devarukkhe ca, vutto santatiyaṃ pyatha;",
  "anya-e0809n4:835": "Uttaraviparīte ca, seṭṭhe cā’nuttaraṃ tisu.",
  "anya-e0809n4:836": "954.",
  "anya-e0809n4:837": " Sattisampattiyaṃ vutto, kantimatte ca vikkamo;",
  "anya-e0809n4:838": "Chāyā tu ātapābhāve, paṭibimbe pabhāya ca.",
  "anya-e0809n4:839": "955.",
  "anya-e0809n4:840": " Gimhe ghammo nidāgho ca, uṇhe sedajale pyatha;",
  "anya-e0809n4:841": "Kappanaṃ kantane vuttaṃ, vikappe sajjane’tthiyaṃ.",
  "anya-e0809n4:842": "956.",
  "anya-e0809n4:843": "Aṅgā dese bahumha’ṅgaṃ, aṅgo dese vapumha’ṅga (ṭī.) tathā’vayavahetusu;",
  "anya-e0809n4:844": "Devālaye ca thūpasmiṃ, cetiyaṃ cetiya’ddume.",
  "anya-e0809n4:845": "957.",
  "anya-e0809n4:846": "Sajjano sādhupurise, sajjanaṃ kappane pyatha;",
  "anya-e0809n4:847": "Supinaṃ supine sutta, viññāṇe ta manitthiyaṃ.",
  "anya-e0809n4:848": "958.",
  "anya-e0809n4:849": " Paccakkhe sannidhāne ca, sannidhi parikittito;",
  "anya-e0809n4:850": "Bhiyyo bahutaratthe so, punaratthe’byayaṃ bhave.",
  "anya-e0809n4:851": "959.",
  "anya-e0809n4:852": " Visalittasare diddho, diddho litte tiliṅgiko;",
  "anya-e0809n4:853": "Vāse dhūmādisaṅkhāre, dhivāso sampaṭicchane.",
  "anya-e0809n4:854": "960.",
  "anya-e0809n4:855": " Vutto visārado tīsu, suppagabbhe ca paṇḍite;",
  "anya-e0809n4:856": "Atha sitthaṃ madhucchiṭṭhe, vuttaṃ odanasambhave.",
  "anya-e0809n4:857": "961.",
  "anya-e0809n4:858": " Drave vaṇṇe rasabhede, kasāyo surabhimhi ca;",
  "anya-e0809n4:859": "Atho uggamanaṃ vuttaṃ, uppattu’ddhagatīsu ca.",
  "anya-e0809n4:860": "962.",
  "anya-e0809n4:861": " Lūkhe niṭṭhuravācāyaṃ, pharusaṃ vāccaliṅgikaṃ;",
  "anya-e0809n4:862": "Pavāho tva’mbuvege ca, sandissati pavattiyaṃ.",
  "anya-e0809n4:863": "963.",
  "anya-e0809n4:864": " Nissaye tappare iṭṭhe, parāyaṇapadaṃ tisu;",
  "anya-e0809n4:865": "Kavace vāravāṇe ca, nimmokepi ca kañcuko.",
  "anya-e0809n4:866": "964.",
  "anya-e0809n4:867": " Lohabhede mataṃ tambaṃ, tambo ratte tiliṅgiko;",
  "anya-e0809n4:868": "Tīsu tva’vasitaṃ ñāte, avasānagate mataṃ.",
  "anya-e0809n4:869": "965.",
  "anya-e0809n4:870": " Bodhane ca padāne ca, viññeyyaṃ paṭipādanaṃ;",
  "anya-e0809n4:871": "Sele nijjaladese ca, devatāsu marū’rito.",
  "anya-e0809n4:872": "966.",
  "anya-e0809n4:873": "Satthaṃ āyudha ganthesu, lohe, sattho ca sañcaye;",
  "anya-e0809n4:874": "Jīvikāyaṃ vivaraṇe, vattane vutti nāriyaṃ.",
  "anya-e0809n4:875": "967.",
  "anya-e0809n4:876": " Vīriye sūrabhāve ca, kathīyati parakkamo;",
  "anya-e0809n4:877": "Atha kambu mato saṅkhe, suvaṇṇe valayepi ca.",
  "anya-e0809n4:878": "968.",
  "anya-e0809n4:879": "Saro kaṇḍe akārādo, sadde vāpimhi’nitthiyaṃ;",
  "anya-e0809n4:880": "Dupphasse tikhiṇe tīsu, gadrabhe kakace kharo.",
  "anya-e0809n4:881": "969.",
  "anya-e0809n4:882": " Surāyu’paddave kāmā, savādimhi ca āsavo;",
  "anya-e0809n4:883": "Dehe vutto rathaṅge ca, caturo’padhisū’padhi.",
  "anya-e0809n4:884": "970.",
  "anya-e0809n4:885": "Vatthu’ttaṃ kāraṇe dabbe, bhūbhede ratanattaye;",
  "anya-e0809n4:886": "Yakkho deve mahārāje, kuverā’nucare nare.",
  "anya-e0809n4:887": "971.",
  "anya-e0809n4:888": " Dārukkhandhe pīṭhikāyaṃ, āpaṇe pīṭha māsane;",
  "anya-e0809n4:889": "Parivāre parikkhāro, sambhāre ca vibhūsane.",
  "anya-e0809n4:890": "972.",
  "anya-e0809n4:891": " Vohārasmiñca ṭhapane, paññatti’tthī pakāsane;",
  "anya-e0809n4:892": "Paṭibhānaṃ tu paññāyaṃ, upaṭṭhita girāya ca.",
  "anya-e0809n4:893": "973.",
  "anya-e0809n4:894": " Vacanāvayave mūle, kathito hetu kāraṇe;",
  "anya-e0809n4:895": "Udare tu tathā pācā, nalasmiṃ gahaṇī’tthiyaṃ.",
  "anya-e0809n4:896": "974.",
  "anya-e0809n4:897": "Piyo bhattari, jāyāyaṃ, piyā, iṭṭhe piyo tisu;",
  "anya-e0809n4:898": "Yamarāje tu yugaḷe, saṃyame ca yamo bhave.",
  "anya-e0809n4:899": "975.",
  "anya-e0809n4:900": " Muddikassa ca pupphassa, rase khudde madhū’ritaṃ;",
  "anya-e0809n4:901": "Ulloce tu ca vitthāre, vitānaṃ punnapuṃsake.",
  "anya-e0809n4:902": "976.",
  "anya-e0809n4:903": " Apavagge ca salile, sudhāyaṃ amataṃ mataṃ;",
  "anya-e0809n4:904": "Mohe tu timire saṅkhyā, guṇe tama manitthiyaṃ.",
  "anya-e0809n4:905": "977.",
  "anya-e0809n4:906": " Khare cā’kāriye tīsu, rasamhi purise kaṭu;",
  "anya-e0809n4:907": "Paṇḍake sukate, puññaṃ, manuññe pavane tisu.",
  "anya-e0809n4:908": "978.",
  "anya-e0809n4:909": "Rukkho dumamhi, pharusā, siniddhesu ca so tisu;",
  "anya-e0809n4:910": "Uppattiyaṃ tu hetumhi, saṅge sukke ca sambhavo.",
  "anya-e0809n4:911": "979.",
  "anya-e0809n4:912": "Nimittaṃ kāraṇe vuttaṃ, aṅgajāte ca lañchane;",
  "anya-e0809n4:913": "Ādi sīmāpakāresu, samīpe’vayave mato.",
  "anya-e0809n4:914": "980.",
  "anya-e0809n4:915": " Vede ca mantane manto, mantā paññāya muccate;",
  "anya-e0809n4:916": "Anayo byasane ceva, sandissati vipattiyaṃ.",
  "anya-e0809n4:917": "981.",
  "anya-e0809n4:918": "Aruṇo raṃsibhede cā, byattarāge ca lohite;",
  "anya-e0809n4:919": "Anubandho tu pakatā, nivatte nassanakkhare.",
  "anya-e0809n4:920": "982.",
  "anya-e0809n4:921": "Avatāro’vataraṇe, titthamhi vivare pyatha;",
  "anya-e0809n4:922": "Ākāro kāraṇe vutto, saṇṭhāne iṅgitepi ca.",
  "anya-e0809n4:923": "983.",
  "anya-e0809n4:924": " Sudditthi tanaye khattā, uggo, tibbamhi so tisu;",
  "anya-e0809n4:925": "Padhānaṃ tu mahāmatte, pakatya’gga’dhitīsu ca.",
  "anya-e0809n4:926": "984.",
  "anya-e0809n4:927": "Kallaṃ pabhāte, niroga, sajjadakkhesu yuttadakkhesu (ka.) tīsu taṃ;",
  "anya-e0809n4:928": "Kuhanā kūṭacariyāyaṃ, kuhano kuhake tisu.",
  "anya-e0809n4:929": "985.",
  "anya-e0809n4:930": "Kapoto pakkhibhede ca, diṭṭho pārāvate tha ca;",
  "anya-e0809n4:931": "Sārado sāradabbhūte, apagabbhe mato tisu.",
  "anya-e0809n4:932": "986.",
  "anya-e0809n4:933": " Tīsu khare ca kaṭhine, kakkaso sāhasappiye sāhasappiye=sāhasa+appiye (ṭī.);",
  "anya-e0809n4:934": "Akāriye tu guyhaṅge, cīre kopīna muccate.",
  "anya-e0809n4:935": "987.",
  "anya-e0809n4:936": " Migabhede paṭākāyaṃ, moce ca kadalī’tthiyaṃ;",
  "anya-e0809n4:937": "Dakkhiṇā dānabhedasmiṃ, vāmato’ññamhi dakkhiṇo.",
  "anya-e0809n4:938": "988.",
  "anya-e0809n4:939": "Dutiyā bhariyāyañca, dvinnaṃ pūraṇiyaṃ matā;",
  "anya-e0809n4:940": "Athuppāde siyā dhūma, ketu vessānarepi ca.",
  "anya-e0809n4:941": "989.",
  "anya-e0809n4:942": " Bhavaniggamane yāne, dvāre nissaraṇaṃ siyā;",
  "anya-e0809n4:943": "Niyāmako potavāhe, tiliṅgo so niyantari.",
  "anya-e0809n4:944": "990.",
  "anya-e0809n4:945": " Apavagge vināse ca, nirodho rodhane pyatha;",
  "anya-e0809n4:946": "Bhaye paṭibhayaṃ vuttaṃ, tiliṅgaṃ taṃ bhayaṃkare.",
  "anya-e0809n4:947": "991.",
  "anya-e0809n4:948": "Piṭakaṃ bhājane vuttaṃ, tatheva pariyattiyaṃ;",
  "anya-e0809n4:949": "Jarāsithilacammasmiṃ, udaraṅge matā vali.",
  "anya-e0809n4:950": "992.",
  "anya-e0809n4:951": "Bhinnaṃ vidārite’ññasmiṃ, nissite vāccaliṅgikaṃ;",
  "anya-e0809n4:952": "Upajāpe mato bhedo, visese ca vidāraṇe.",
  "anya-e0809n4:953": "993.",
  "anya-e0809n4:954": "Maṇḍalaṃ gāmasandohe, bimbe paridhirāsisu;",
  "anya-e0809n4:955": "Āṇāya māgame lekhe; Sāsanaṃ anusāsane.",
  "anya-e0809n4:956": "994.",
  "anya-e0809n4:957": " Agge tu sikharaṃ cā’yo, mayavijjhanakaṇṭake;",
  "anya-e0809n4:958": "Guṇukkaṃse ca vibhave, sampatti ceva sampadā.",
  "anya-e0809n4:959": "995.",
  "anya-e0809n4:960": " Bhūkhantīsu khamā, yogye, hite sakke yutte (ṭī.) 1001-gāthā passitabbākhamo tisu;",
  "anya-e0809n4:961": "Addho bhāge pathe kāle, ekaṃse’ddho’byayaṃ bhave;",
  "anya-e0809n4:962": "Atho karīsaṃ vaccasmiṃ, vuccate caturambaṇe.",
  "anya-e0809n4:963": "996.",
  "anya-e0809n4:964": "Usabho’sadha go usabho usabhe (ṭī.) seṭṭhe, sū’sabhaṃ vīsayaṭṭhiyaṃ;",
  "anya-e0809n4:965": "Setusmiṃ tanti pantīsu, nāriyaṃ pāḷi kathyate.",
  "anya-e0809n4:966": "997.",
  "anya-e0809n4:967": "Kaṭo jaye’tthinimitte, kilañje so kate tisu;",
  "anya-e0809n4:968": "Mahiyaṃ jagatī vuttā, mandirālindavatthumhi.",
  "anya-e0809n4:969": "998.",
  "anya-e0809n4:970": " Vitakke mathite takko, tathā sūciphale mato;",
  "anya-e0809n4:971": "Sudassanaṃ sakkapure, tīsu taṃ duddase’tare.",
  "anya-e0809n4:972": "999.",
  "anya-e0809n4:973": "Dīpo’ntarīpa pajjota, patiṭṭhā nibbutīsu ca;",
  "anya-e0809n4:974": "Baddhanissita setesu, tīsu taṃ mihite sitaṃ.",
  "anya-e0809n4:975": "1000.",
  "anya-e0809n4:976": " Thiyaṃ pajāpati dāre, brahme māre sure pume;",
  "anya-e0809n4:977": "Vāsudeve’ntake kaṇho, so pāpe asite tisu.",
  "anya-e0809n4:978": "1001.",
  "anya-e0809n4:979": "Upacāro upaṭṭhāne, āsanne aññaropane;",
  "anya-e0809n4:980": "Sakko inde janapade, sākiye, so khame tisu.",
  "anya-e0809n4:981": "1002.",
  "anya-e0809n4:982": " Vajjane parihāro ca, sakkāre ceva rakkhaṇe;",
  "anya-e0809n4:983": "Sotāpannādike agge, ariyo tīsu, dvije pume.",
  "anya-e0809n4:984": "1003.",
  "anya-e0809n4:985": "Susuko susumāre ca, bālake ca ulūpini;",
  "anya-e0809n4:986": "Indīvaraṃ mataṃ nīlu, ppale uddālapādape.",
  "anya-e0809n4:987": "1004.",
  "anya-e0809n4:988": "Asano piyake kaṇḍe, bhakkhaṇe khipane’ sanaṃ;",
  "anya-e0809n4:989": "Yuge’dhikāre vikāre (ṭī.) vīriye, padhāne cā’ntike dhuro.",
  "anya-e0809n4:990": "1005.",
  "anya-e0809n4:991": " Kāḷe ca bhakkhite tīsu, lavitte asito pume;",
  "anya-e0809n4:992": "Pavāraṇā paṭikkhepe, kathitā’jjhesanāya ca.",
  "anya-e0809n4:993": "1006.",
  "anya-e0809n4:994": " Ummāre esikatthambhe, indakhīlo mato tha ca;",
  "anya-e0809n4:995": "Potthakaṃ makacivatthe, ganthe lepyādi kammani.",
  "anya-e0809n4:996": "1007.",
  "anya-e0809n4:997": "Dhaññaṃ sālyādike vuttaṃ, dhañño puññavati ttisu;",
  "anya-e0809n4:998": "Pāṇi hatthe ca satte bhū, saṇhakaraṇiyaṃ mato.",
  "anya-e0809n4:999": "1008.",
  "anya-e0809n4:1000": " Tīsu pītaṃ halidyābhe, haṭṭhe ca pāyite siyā;",
  "anya-e0809n4:1001": "Byūho nibbiddharacchāyaṃ, balanyāse gaṇe mato.",
  "anya-e0809n4:1002": "1009.",
  "anya-e0809n4:1003": " Lohitādimhi lobhe ca, rāgo ca rañjane mato;",
  "anya-e0809n4:1004": "Padaro phalake bhaṅge, pavuddha dariyaṃ pica.",
  "anya-e0809n4:1005": "1010.",
  "anya-e0809n4:1006": "Siṅghāṭakaṃ kaserussa, phale, maggasamāgame;",
  "anya-e0809n4:1007": "Bahulāyañca kheḷamhi, eḷā, dose’ḷa mīritaṃ.",
  "anya-e0809n4:1008": "1011.",
  "anya-e0809n4:1009": "Ādhāro cā’dhikaraṇe, pattādhāre’ lavālake;",
  "anya-e0809n4:1010": "Kāro’ gabhede sakkāre, kārā tu bandhanālaye.",
  "anya-e0809n4:1011": "1012.",
  "anya-e0809n4:1012": "Karakā meghapāsāṇe, karako kuṇḍikāya ca;",
  "anya-e0809n4:1013": "Pāpane ca padātismiṃ, gamane patti nāriyaṃ.",
  "anya-e0809n4:1014": "1013.",
  "anya-e0809n4:1015": "Chiddaṃ randhañca vivaraṃ, susire dūsanepi ca;",
  "anya-e0809n4:1016": "Muttā tu muttike, muttaṃ, passāve, muccite tisu.",
  "anya-e0809n4:1017": "1014.",
  "anya-e0809n4:1018": " Nisedhe vāraṇaṃ, hatthi, liṅga hatthīsu vāraṇo;",
  "anya-e0809n4:1019": "Dānaṃ cāge made suddhe, khaṇḍane lavane khaye.",
  "anya-e0809n4:1020": "1015.",
  "anya-e0809n4:1021": " Manotose ca nibbāne, tthaṅgame nibbuti’tthiyaṃ;",
  "anya-e0809n4:1022": "Negamo nigamubbhūte, tathā’paṇopajīvini.",
  "anya-e0809n4:1023": "1016.",
  "anya-e0809n4:1024": " Haritasmiñca paṇṇe ca, palāso kiṃ sukaddume;",
  "anya-e0809n4:1025": "Pakāso pākaṭetīsu, ālokasmiṃ pume mato.",
  "anya-e0809n4:1026": "1017.",
  "anya-e0809n4:1027": "Pakkaṃ phalamhi, taṃ nāsu, mmukhe nāsamukhe (ka.) pariṇate tisu;",
  "anya-e0809n4:1028": "Piṇḍo ājīvane dehe, piṇḍane goḷake mato.",
  "anya-e0809n4:1029": "1018.",
  "anya-e0809n4:1030": "Vaṭṭo paribbaye kammā, dike, so vaṭṭule tisu;",
  "anya-e0809n4:1031": "Paccāhāre paṭihāro, dvāre ca dvārapālake.",
  "anya-e0809n4:1032": "1019.",
  "anya-e0809n4:1033": " Nāriyaṃ bhīru kathitā, bhīruke so tiliṅgiko;",
  "anya-e0809n4:1034": "Vikaṭaṃ gūthamuttādo, vikaṭo vikate tisu.",
  "anya-e0809n4:1035": "1020.",
  "anya-e0809n4:1036": "Vāmaṃ sabyamhi, taṃ cāru, viparītesu tīsva’tha;",
  "anya-e0809n4:1037": "Saṅkhyābhede sarabye ca, cihaṇe lakkha muccate.",
  "anya-e0809n4:1038": "1021.",
  "anya-e0809n4:1039": "Seṇī’tthī samasippīnaṃ, gaṇe cā’valiyaṃ pica;",
  "anya-e0809n4:1040": "Sudhāyaṃ dhūliyaṃ cuṇṇo, cuṇṇañca vāsacuṇṇake.",
  "anya-e0809n4:1041": "1022.",
  "anya-e0809n4:1042": " Jetabbe’tippasatthe’ti, vuddhe jeyyaṃ tisū’ritaṃ;",
  "anya-e0809n4:1043": "Takke tu mathitaṃ hotyā,",
  "anya-e0809n4:1044": "Lolite mathito tisu.",
  "anya-e0809n4:1045": "1023.",
  "anya-e0809n4:1046": "Abbhuto’cchariye tīsu, paṇe cevā’bbhuto pume;",
  "anya-e0809n4:1047": "Mecako pucchamūlamhi, kaṇhepi mecako tisu.",
  "anya-e0809n4:1048": "1024.",
  "anya-e0809n4:1049": "Vasavattī pume māre, vasavattāpake tisu;",
  "anya-e0809n4:1050": "Sambhave cā’suci pume, amejjhe tīsu dissati.",
  "anya-e0809n4:1051": "1025.",
  "anya-e0809n4:1052": "Accho ikke pume vutto, pasannamhi tiliṅgiko;",
  "anya-e0809n4:1053": "Baḷise selabhede ca, vaṅko, so kuṭile tisu.",
  "anya-e0809n4:1054": "1026.",
  "anya-e0809n4:1055": " Kuṇapamhi chavo ñeyyo,",
  "anya-e0809n4:1056": "Lāmake so tiliṅgiko;",
  "anya-e0809n4:1057": "Sabbasmiṃ sakalo tīsu, addhamhi purise siyā.",
  "anya-e0809n4:1058": "1027.",
  "anya-e0809n4:1059": " Candaggāhādike cevu, ppādo uppattiyaṃ pica;",
  "anya-e0809n4:1060": "Padussane padoso ca, kathito saṃvarīmukhe.",
  "anya-e0809n4:1061": "1028.",
  "anya-e0809n4:1062": " Rudhire lohitaṃ vuttaṃ, rattamhi lohito tisu;",
  "anya-e0809n4:1063": "Uttamaṅge pume muddhā, muddho mūḷhe tiliṅgiko.",
  "anya-e0809n4:1064": "1029.",
  "anya-e0809n4:1065": " Raṭṭhamhi vijitaṃ vuttaṃ, jite ca vijito tisu;",
  "anya-e0809n4:1066": "Parittaṃ tu parittāṇe, paritto tīsu appake.",
  "anya-e0809n4:1067": "1030.",
  "anya-e0809n4:1068": "Kumbhaṇḍo devabhede ca, dissati vallijātiyaṃ;",
  "anya-e0809n4:1069": "Catutthaṃse pade pādo, paccantaselaraṃsisu.",
  "anya-e0809n4:1070": "1031.",
  "anya-e0809n4:1071": "Vaṅgo lohantare vaṅgā, dese pume bahumhi ca;",
  "anya-e0809n4:1072": "Kammārabhaṇḍabhede ca, khaṭake muṭṭhi ca dvisu.",
  "anya-e0809n4:1073": "1032.",
  "anya-e0809n4:1074": "Ambaṇaṃ doṇiyaṃ ce’kā, dasadoṇappamāṇake;",
  "anya-e0809n4:1075": "Adhiṭṭhitiya mādhāre, ṭhāne’dhiṭṭhāna muccate.",
  "anya-e0809n4:1076": "1033.",
  "anya-e0809n4:1077": " Pume mahesī sugate, deviyaṃ nāriyaṃ matā;",
  "anya-e0809n4:1078": "Upaddave upasaggo, dissati pādikepi ca.",
  "anya-e0809n4:1079": "1034.",
  "anya-e0809n4:1080": "Vakkaṃ koṭṭhāsabhedasmiṃ, vakko vaṅke tisu’ccate;",
  "anya-e0809n4:1081": "Vijjā vede ca sippe ca, tivijjādo ca buddhiyaṃ.",
  "anya-e0809n4:1082": "1035.",
  "anya-e0809n4:1083": " Samādhimhi pume’kaggo, nākule vāccaliṅgiko;",
  "anya-e0809n4:1084": "Pajjaṃ siloke, pajjo’ddhe, pajjo pādahite tisu.",
  "anya-e0809n4:1085": "1036.",
  "anya-e0809n4:1086": "Katako rukkhabhedasmiṃ, katako kittime tisu;",
  "anya-e0809n4:1087": "Vidheyye assavo tīsu, pubbamhī purise siyā.",
  "anya-e0809n4:1088": "1037.",
  "anya-e0809n4:1089": " Kalyāṇe kathitaṃ khemaṃ, tīsu laddhattharakkhaṇe;",
  "anya-e0809n4:1090": "Atho niyojane vuttaṃ, kāriyepi payojanaṃ.",
  "anya-e0809n4:1091": "1038.",
  "anya-e0809n4:1092": "Assattho tīsu assāsa, ppatte, bodhiddume pume;",
  "anya-e0809n4:1093": "Tīsu luddo kurūre ca, nesādamhi pume siyā.",
  "anya-e0809n4:1094": "1039.",
  "anya-e0809n4:1095": "Vilaggo tīsu laggasmiṃ, pume majjhamhi dissati;",
  "anya-e0809n4:1096": "Aḍḍho tvanitthiyaṃ bhāge, dhanimhi vāccaliṅgiko.",
  "anya-e0809n4:1097": "1040.",
  "anya-e0809n4:1098": "Kaṭṭhaṃ dārumhi, taṃ kicche, gahane kasite tisu;",
  "anya-e0809n4:1099": "Sasantāne ca visaye, gocare’ jjhatta muccateti.",
  "anya-e0809n4:1100": "Iti addhānekatthavaggo.",
  "anya-e0809n4:1101": "1041.",
  "anya-e0809n4:1102": " Bhuvane ca jane loko, moretvaggimhi so sikhī;",
  "anya-e0809n4:1103": "Siloko tu yase pajje,",
  "anya-e0809n4:1104": "Rukkhe tu sāmike dhavo.",
  "anya-e0809n4:1105": "1042.",
  "anya-e0809n4:1106": " Vaṭabyāmesu nigrodho, dhaṅko tu vāyase bake;",
  "anya-e0809n4:1107": "Vāro tva’vasarā’hesu, kucetvabbhe payodharo.",
  "anya-e0809n4:1108": "1043.",
  "anya-e0809n4:1109": " Ucchaṅge lakkhaṇe cā’ṅko, rasmi’tthī juti rajjusu;",
  "anya-e0809n4:1110": "Diṭṭho’bhāsesu āloko,",
  "anya-e0809n4:1111": "Buddho tu paṇḍite jine.",
  "anya-e0809n4:1112": "1044.",
  "anya-e0809n4:1113": " Sūraṃ’sūsu pume bhānū, daṇḍo tu muggare dame;",
  "anya-e0809n4:1114": "Devamacchesva’nimiso, pattho tu mānasānusu.",
  "anya-e0809n4:1115": "1045.",
  "anya-e0809n4:1116": "Ātaṅko roga tāpesu,",
  "anya-e0809n4:1117": "Mātaṅgo sapace gaje;",
  "anya-e0809n4:1118": "Migo pasu kuruṅgesu, ulūki’ndesu kosiyo.",
  "anya-e0809n4:1119": "1046.",
  "anya-e0809n4:1120": "Viggaho kalahe kāye, puriso māṇava’ttasu;",
  "anya-e0809n4:1121": "Dāyādo bandhave putte, sire sīsaṃ tipumhi ca.",
  "anya-e0809n4:1122": "1047.",
  "anya-e0809n4:1123": " Balihatthaṃ’sūsu karo, dante vippe’ṇḍaje dvijo;",
  "anya-e0809n4:1124": "Vattaṃ pajjā’nanā’cāre, dhaññaṅge sukhume kaṇo.",
  "anya-e0809n4:1125": "1048.",
  "anya-e0809n4:1126": "Thambho thūṇa jaḷattesu, sūpo kummāsa byañjane;",
  "anya-e0809n4:1127": "Gaṇḍo phoṭe kapolamhi, aggho mūlye ca pūjane.",
  "anya-e0809n4:1128": "1049.",
  "anya-e0809n4:1129": "Pakāro tulya bhedesu, sakunto bhāsapakkhisu;",
  "anya-e0809n4:1130": "Bhāgye vidhi vidhāne ca, sare khagge ca sāyako.",
  "anya-e0809n4:1131": "1050.",
  "anya-e0809n4:1132": "Sāraṅgo cātake eṇe, pattī tu sarapakkhisu;",
  "anya-e0809n4:1133": "Sede pāko vipāke tha,",
  "anya-e0809n4:1134": "Bhikkhubhede caye gaṇo.",
  "anya-e0809n4:1135": "1051.",
  "anya-e0809n4:1136": "Rāsi puñje ca mesā’do,",
  "anya-e0809n4:1137": "Asse loṇe ca sindhavo;",
  "anya-e0809n4:1138": "Saṃvaṭṭe palayo nāse, pūgo kamukarāsisu.",
  "anya-e0809n4:1139": "1052.",
  "anya-e0809n4:1140": " Amate tu sudhā lepe, abhikhyā nāma raṃsisu;",
  "anya-e0809n4:1141": "Satti sāmatthiye satthe, mahī najjantare bhuvi;",
  "anya-e0809n4:1142": "Līlā kriyā vilāsesu,",
  "anya-e0809n4:1143": "Satte tu atraje pajā.",
  "anya-e0809n4:1144": "1053.",
  "anya-e0809n4:1145": " Ñāṇe lābhe upaladdhi, paveṇī kuthaveṇisu;",
  "anya-e0809n4:1146": "Pavatti vutti vattāsu, vetane bharaṇe bhati.",
  "anya-e0809n4:1147": "1054.",
  "anya-e0809n4:1148": " Ācārepi mariyādā, bhūti sattā samiddhisu;",
  "anya-e0809n4:1149": "Soppe pamāde tandī ca, yātrā gamana vuttisu.",
  "anya-e0809n4:1150": "1055.",
  "anya-e0809n4:1151": "Nindā kucchā’pavādesu, kaṅgu dhañña piyaṅgusu;",
  "anya-e0809n4:1152": "Mokkhesive samesanti, vibhāge bhatti sevane.",
  "anya-e0809n4:1153": "1056.",
  "anya-e0809n4:1154": " Icchāyaṃ jutiyaṃ kanti, rañjane sūrate rati;",
  "anya-e0809n4:1155": "Gehe vasati vāse tha, nadī senāsu vāhinī.",
  "anya-e0809n4:1156": "1057.",
  "anya-e0809n4:1157": " Patthe nāḷe ca nāḷi’tthī, gaṇe samiti saṅgame;",
  "anya-e0809n4:1158": "Taṇhā lobhe pipāsāyaṃ, magga vuttīsu vattanī.",
  "anya-e0809n4:1159": "1058.",
  "anya-e0809n4:1160": " Pāṇyaṅge nābhi cakkante, yāce viññatti ñāpane;",
  "anya-e0809n4:1161": "Vitti tose vedanāyaṃ, ṭhāne tu jīvite ṭhiti.",
  "anya-e0809n4:1162": "1059.",
  "anya-e0809n4:1163": " Taraṅge cā’ntare vīci, dhīratte dhāraṇe dhiti;",
  "anya-e0809n4:1164": "Bhū bhūmiyañca bhamuke, sadde vede save suti.",
  "anya-e0809n4:1165": "1060.",
  "anya-e0809n4:1166": "Gottaṃ nāme ca vaṃse tha, nagare ca ghare puraṃ;",
  "anya-e0809n4:1167": "Okaṃ tu nissaye gehe, kulaṃ tu gottarāsisu.",
  "anya-e0809n4:1168": "1061.",
  "anya-e0809n4:1169": " Heme vitte hiraññañca, paññāṇaṃ tva’ṅka vuddhisu;",
  "anya-e0809n4:1170": "Athā’mbarañca khe vatthe, guyhaṃ liṅge rahasya’pi.",
  "anya-e0809n4:1171": "1062.",
  "anya-e0809n4:1172": "Tapo dhamme vate ceva, pāpe tvā’gumhi kibbisaṃ;",
  "anya-e0809n4:1173": "Ratanaṃ maṇi seṭṭhesu, vassaṃ hāyana vuṭṭhisu.",
  "anya-e0809n4:1174": "1063.",
  "anya-e0809n4:1175": "Vanaṃ arañña vārīsu, khīramhi tu jale payo;",
  "anya-e0809n4:1176": "Akkharaṃ lipi mokkhesu, methūnaṃ saṅgame rate.",
  "anya-e0809n4:1177": "1064.",
  "anya-e0809n4:1178": "Sotaṃ kaṇṇe payovege, riṭṭhaṃ pāpā’subhesu ca;",
  "anya-e0809n4:1179": "Āgu pāpā’parādhesu, ketumhi cihane dhajo.",
  "anya-e0809n4:1180": "1065.",
  "anya-e0809n4:1181": "Gopuraṃ dvāramattepi, mandiraṃ nagare ghare;",
  "anya-e0809n4:1182": "Vāccaliṅgā paramito, byatto tu paṇḍite phuṭe.",
  "anya-e0809n4:1183": "1066.",
  "anya-e0809n4:1184": "Vallabho dayite’jjhakkhe, jale thūlo mahatyapi;",
  "anya-e0809n4:1185": "Kurūre bherave bhīmo,",
  "anya-e0809n4:1186": "Lolo tu lolupe cale.",
  "anya-e0809n4:1187": "1067.",
  "anya-e0809n4:1188": "Bībhaccho vikate bhīme, komale tikhiṇe mudu;",
  "anya-e0809n4:1189": "Iṭṭhe ca madhure sādu, sādumhi madhuro piye.",
  "anya-e0809n4:1190": "1068.",
  "anya-e0809n4:1191": " Site tu suddhe odāto, dvijivho sūcakā’hisu;",
  "anya-e0809n4:1192": "Sakke samattho sambandhe, samattaṃ niṭṭhitā’khile.",
  "anya-e0809n4:1193": "1069.",
  "anya-e0809n4:1194": "Suddho kevala pūtesu, jighañño’ntā’dhamesu ca;",
  "anya-e0809n4:1195": "Poṇo’panata ninnesu, añña nīcesu ce’taro.",
  "anya-e0809n4:1196": "1070.",
  "anya-e0809n4:1197": "Suci suddhe site pūte, pesalo dakkhacārusu;",
  "anya-e0809n4:1198": "Adhamo kucchite ūne, appiye pya’liko bhave.",
  "anya-e0809n4:1199": "1071.",
  "anya-e0809n4:1200": " Byāpe asuddhe saṃkiṇṇo, bhabbaṃ yogye ca bhāvini;",
  "anya-e0809n4:1201": "Sukhumo appakā’ṇūsu, vuddho there ca paṇḍite.",
  "anya-e0809n4:1202": "1072.",
  "anya-e0809n4:1203": " Subhe sādhumhi bhaddo tha, tyā’do ca vipule bahu;",
  "anya-e0809n4:1204": "Dhīro budhe dhitimante, vellitaṃ kuṭile dhute.",
  "anya-e0809n4:1205": "1073.",
  "anya-e0809n4:1206": "Visado byatta setesu, taruṇo tu yuve nave;",
  "anya-e0809n4:1207": "Yoggaṃ yāne, khame yoggo,",
  "anya-e0809n4:1208": "Piṇḍitaṃ gaṇite ghane.",
  "anya-e0809n4:1209": "1074.",
  "anya-e0809n4:1210": " Budhe’bhijāto kulaje, vuddho’rūsu mahallako;",
  "anya-e0809n4:1211": "Kalyāṇaṃ sundare cāpi, himo tu sītalepi ca.",
  "anya-e0809n4:1212": "1075.",
  "anya-e0809n4:1213": " Lole tu sīghe capalo, vutte udita muggate;",
  "anya-e0809n4:1214": "Āditte gabbite ditto, piṭṭhaṃ tu cuṇṇitepi ca.",
  "anya-e0809n4:1215": "1076.",
  "anya-e0809n4:1216": " Vigate vāyite vāyane (ka.)vītaṃ, bhāvitaṃ vaḍḍhitepi ca;",
  "anya-e0809n4:1217": "Bhajjite patite bhaṭṭho, puṭṭho pucchita posite.",
  "anya-e0809n4:1218": "1077.",
  "anya-e0809n4:1219": "Jāto bhūte caye jātaṃ,",
  "anya-e0809n4:1220": "Paṭibhāgo samā’risu;",
  "anya-e0809n4:1221": "Sūro vīre ravisūre, duṭṭho kuddhe ca dūsite.",
  "anya-e0809n4:1222": "1078.",
  "anya-e0809n4:1223": "Diṭṭho’rimhi’kkhite diṭṭhodiṭṭhaṃ (ka.),",
  "anya-e0809n4:1224": "Mūḷhe pote ca bāliso;",
  "anya-e0809n4:1225": "Nindāyaṃ khepane khepo, niyamo nicchaye vate.",
  "anya-e0809n4:1226": "1079.",
  "anya-e0809n4:1227": " Salākāyaṃ kuso dabbhe,",
  "anya-e0809n4:1228": "Bālyādo tu khaye vayo;",
  "anya-e0809n4:1229": "Lepa gabbesva’valepo, aṇḍajo mīnapakkhisu.",
  "anya-e0809n4:1230": "1080.",
  "anya-e0809n4:1231": " Bilāle nakule babbu, mantho manthanasattusu;",
  "anya-e0809n4:1232": "Vālo kese’ssādilome,",
  "anya-e0809n4:1233": "Saṅghāto ghātarāsisu.",
  "anya-e0809n4:1234": "1081.",
  "anya-e0809n4:1235": " Gopagāme rave ghoso, sūto sārathivandisu;",
  "anya-e0809n4:1236": "Mālyaṃ tu pupphe taddāme, vāho tu sakaṭe haye.",
  "anya-e0809n4:1237": "1082.",
  "anya-e0809n4:1238": " Khaye’ccane cā’pacayo, kālo samaya maccusu;",
  "anya-e0809n4:1239": "Bhe tārakā nettamajjhe, sīmā’ vadhi, ṭṭhitīsu ca.",
  "anya-e0809n4:1240": "1083.",
  "anya-e0809n4:1241": "Ābhogo puṇṇatā’vajje-",
  "anya-e0809n4:1242": "Svā’ḷi’tthī sakhi setusu;",
  "anya-e0809n4:1243": "Satte thūle tīsu daḷho, latā sākhāya valliyaṃ.",
  "anya-e0809n4:1244": "1084.",
  "anya-e0809n4:1245": "Mutti’tthī mocane mokkhe,",
  "anya-e0809n4:1246": "Kāyo tu deha rāsisu;",
  "anya-e0809n4:1247": "Nīce puthujjano mūḷhe, bhattā sāmini dhārake.",
  "anya-e0809n4:1248": "1085.",
  "anya-e0809n4:1249": " Sikhā, piñchesu sikhaṇḍo, satte tva’ttani puggalo;",
  "anya-e0809n4:1250": "Sambādho saṃkaṭe guyhe,",
  "anya-e0809n4:1251": "Nāse khepe parābhavo.",
  "anya-e0809n4:1252": "1086.",
  "anya-e0809n4:1253": "Vacco rūpe karīse tha, juti’tthī kantiraṃsisu;",
  "anya-e0809n4:1254": "1087.",
  "anya-e0809n4:1255": "Labbhaṃ yutte ca laddhabbe, khaṇḍe paṇṇe dalaṃ mataṃ;",
  "anya-e0809n4:1256": "Sallaṃ kaṇḍe salākāyaṃ, sucitte dhāvanaṃ gate;",
  "anya-e0809n4:1257": "Bhantatthe vibbhamo hāve, moho’vijjāya mucchane.",
  "anya-e0809n4:1258": "1088.",
  "anya-e0809n4:1259": "Sedo ghammajale pāke,",
  "anya-e0809n4:1260": "Goḷe ucchumaye guḷo;",
  "anya-e0809n4:1261": "Mitte sahāye ca sakhā, vibhū niccappabhūsu so.",
  "anya-e0809n4:1262": "1089.",
  "anya-e0809n4:1263": " Khagge kurūre nettiṃso, parasmiṃ atra tīsva’mu;",
  "anya-e0809n4:1264": "Kalaṅko’ṅkā’pavādesu,",
  "anya-e0809n4:1265": "Dese janapado jane.",
  "anya-e0809n4:1266": "1090.",
  "anya-e0809n4:1267": " Pajje gāthā vacībhede, vaṃso tva’nvayaveṇusu;",
  "anya-e0809n4:1268": "Yānaṃ rathādo gamane, sarūpasmiṃ adho talaṃ.",
  "anya-e0809n4:1269": "1091.",
  "anya-e0809n4:1270": "Majjho vilagge vemajjhe, pupphaṃ tu kusumo’tusu;",
  "anya-e0809n4:1271": "Sīlaṃ sabhāve subbate, puṅgavo usabhe vare.",
  "anya-e0809n4:1272": "1092.",
  "anya-e0809n4:1273": " Kose khagādibīje’ṇḍaṃ, kuharaṃ gabbhare bile;",
  "anya-e0809n4:1274": "Nettiṃse gaṇḍake khaggo, kadambo tu dume caye.",
  "anya-e0809n4:1275": "1093.",
  "anya-e0809n4:1276": " Bhe’dhenuyaṃ rohiṇī’tthī, varaṅgaṃ yoniyaṃ sire;",
  "anya-e0809n4:1277": "Akkose sapathe sāpo, paṅkaṃ pāpe ca kaddame.",
  "anya-e0809n4:1278": "1094.",
  "anya-e0809n4:1279": " Bhogavatyu’rage bhogī, ssaro tu sivasāmisu;",
  "anya-e0809n4:1280": "Bale pabhāve vīriyaṃ, tejo tesu ca dittiyaṃ.",
  "anya-e0809n4:1281": "1095.",
  "anya-e0809n4:1282": "Dhārā santati khaggaṅge, vānaṃ taṇhāya sibbane;",
  "anya-e0809n4:1283": "Khattā sūte paṭihāre, vitti pīḷāsu vedanā.",
  "anya-e0809n4:1284": "1096.",
  "anya-e0809n4:1285": " Thiyaṃ mati’cchāpaññāsu, pāpe yuddhe rave raṇo;",
  "anya-e0809n4:1286": "Lavotu bindu’cchedesu, palāle’ palāse (ṭī.), palāpe-ṭī (453-1124) gāthā passitabbā tisaye bhusaṃ.",
  "anya-e0809n4:1287": "1097.",
  "anya-e0809n4:1288": "Bādhā dukkhe nisedhe ca, mūlapadepi mātikā;",
  "anya-e0809n4:1289": "Sneho tele’dhikappeme,",
  "anya-e0809n4:1290": "Gharā’pekkhāsu ālayo.",
  "anya-e0809n4:1291": "1098.",
  "anya-e0809n4:1292": " Ketusmiṃ ketanaṃ gehe, ṭhāne bhūmi’tthiyaṃ bhuvi;",
  "anya-e0809n4:1293": "Lekhye lekho rāji lekhā, pūjite bhagavā jine.",
  "anya-e0809n4:1294": "1099.",
  "anya-e0809n4:1295": "Gadā satthe gado roge, nisajjā pīṭhesvā’sanaṃ;",
  "anya-e0809n4:1296": "Tathāgato jine satte,",
  "anya-e0809n4:1297": "Caye dehe samussayo.",
  "anya-e0809n4:1298": "1100.",
  "anya-e0809n4:1299": "Bilaṃ koṭṭhāsa chiddesu, vajjaṃ dose ca bheriyaṃ;",
  "anya-e0809n4:1300": "Kāle dīghañjase’ddhānaṃ, āliyaṃ setu kāraṇe.",
  "anya-e0809n4:1301": "1101.",
  "anya-e0809n4:1302": "Okāso kāraṇe dese,",
  "anya-e0809n4:1303": "Sabhā gehe ca saṃsade;",
  "anya-e0809n4:1304": "Yūpo thambhe ca pāsāde, ayanaṃ gamane pathe.",
  "anya-e0809n4:1305": "1102.",
  "anya-e0809n4:1306": "Akko rukkhantare sūre,",
  "anya-e0809n4:1307": "Asso koṇe hayepi ca;",
  "anya-e0809n4:1308": "Aṃso khandhe ca koṭṭhāse,",
  "anya-e0809n4:1309": "Jālaṃ sūsva’cci no pume.",
  "anya-e0809n4:1310": "1103.",
  "anya-e0809n4:1311": " Nāsā’sattesva’ bhāvo tha,",
  "anya-e0809n4:1312": "Anna modana bhuttisu;",
  "anya-e0809n4:1313": "Jīvaṃ pāne jane jīvo,",
  "anya-e0809n4:1314": "Ghāso tva’nne ca bhakkhaṇe.",
  "anya-e0809n4:1315": "1104.",
  "anya-e0809n4:1316": " Chadane’cchādanaṃ vatthe, nikāyo geharāsisu;",
  "anya-e0809n4:1317": "Annādo āmisaṃ maṃse; Dikkhā tu yajane’ccane.",
  "anya-e0809n4:1318": "1105.",
  "anya-e0809n4:1319": " Kriyāyaṃ kārikā pajje,",
  "anya-e0809n4:1320": "Ketu tu cihane dhaje;",
  "anya-e0809n4:1321": "Kusumaṃ thīraje pupphe, vānare tu budhe kavi.",
  "anya-e0809n4:1322": "1106.",
  "anya-e0809n4:1323": " Adhare kharabhe oṭṭho, luddo tu luddakepi ca;",
  "anya-e0809n4:1324": "Kalusaṃ tvā’vile pāpe, pāpe kali parājaye.",
  "anya-e0809n4:1325": "1107.",
  "anya-e0809n4:1326": "Kantāro vana, duggesu, caro cāramhi cañcale;",
  "anya-e0809n4:1327": "Janāvāse gaṇe gāmo, cammaṃ tu phalake tace.",
  "anya-e0809n4:1328": "1108.",
  "anya-e0809n4:1329": "Āmodo hāsa gandhesu,",
  "anya-e0809n4:1330": "Cāru tu kanakepi ca;",
  "anya-e0809n4:1331": "Sattāyaṃ bhavanaṃ gehe, lese tu khalite chalaṃ.",
  "anya-e0809n4:1332": "1109.",
  "anya-e0809n4:1333": "Veraṃ pāpe ca paṭighe, taco cammani vakkale;",
  "anya-e0809n4:1334": "Ucce’dhirohe āroho, nettaṃ vatthantara’kkhisu.",
  "anya-e0809n4:1335": "1110.",
  "anya-e0809n4:1336": " Paṭihāre mukhe dvāraṃ, pete ñāte mato tisu;",
  "anya-e0809n4:1337": "Māso paraṇṇa kālesu, naggo tva’celakepi ca.",
  "anya-e0809n4:1338": "1111.",
  "anya-e0809n4:1339": " Dose ghāte ca paṭigho, migādo chagale pasu;",
  "anya-e0809n4:1340": "Arūpe cā’vhaye nāmaṃ, daro daratha bhītisu.",
  "anya-e0809n4:1341": "1112.",
  "anya-e0809n4:1342": " Yācane bhojane bhikkhā,",
  "anya-e0809n4:1343": "Bhāre tva’tisaye bharo;",
  "anya-e0809n4:1344": "Dabbi’ndajāyāsu sujā, meghe tva’bbhaṃ vihāyase.",
  "anya-e0809n4:1345": "1113.",
  "anya-e0809n4:1346": "Modako khajjabhedepi, maṇike ratane maṇi;",
  "anya-e0809n4:1347": "Selā’rāmesu malayo,",
  "anya-e0809n4:1348": "Sabhāva’ṅkesu lakkhaṇaṃ.",
  "anya-e0809n4:1349": "1114.",
  "anya-e0809n4:1350": "Havi sappimhi hotabbe, siro seṭṭhe ca muddhani;",
  "anya-e0809n4:1351": "Vicārepi viveko tha, sikharī pabbate dume.",
  "anya-e0809n4:1352": "1115.",
  "anya-e0809n4:1353": "Vego jave pavāhe ca, saṅku tu khilahetisu;",
  "anya-e0809n4:1354": "Niggahīte kaṇe bindu, varāho sūkare gaje.",
  "anya-e0809n4:1355": "1116.",
  "anya-e0809n4:1356": " Nettante cittake’pāṅgaṃ, siddhattho sāsape jine;",
  "anya-e0809n4:1357": "Hāro muttāguṇe gāhe,",
  "anya-e0809n4:1358": "Khārako makuḷe rase.",
  "anya-e0809n4:1359": "1117.",
  "anya-e0809n4:1360": "Accayo’ tikkame dose,",
  "anya-e0809n4:1361": "Selarukkhesva’go nago;",
  "anya-e0809n4:1362": "Svappe’vadhāraṇe mattaṃ, apacitya’ccane khaye.",
  "anya-e0809n4:1363": "1118.",
  "anya-e0809n4:1364": " Chiddo’taraṇesvo’tāro,",
  "anya-e0809n4:1365": "Brahme ca janake pitā;",
  "anya-e0809n4:1366": "Pitāmaho’yyake brahme,",
  "anya-e0809n4:1367": "Poto nāvāya bālake.",
  "anya-e0809n4:1368": "1119.",
  "anya-e0809n4:1369": " Rukkhe vaṇṇe sune soṇo,",
  "anya-e0809n4:1370": "Sagge tu gagane divo;",
  "anya-e0809n4:1371": "Vatthe gandhe ghare vāso, cullo khudde ca uddhane.",
  "anya-e0809n4:1372": "1120.",
  "anya-e0809n4:1373": "Kaṇṇo koṇe ca savaṇe,",
  "anya-e0809n4:1374": "Mālā pupphe ca pantiyaṃ;",
  "anya-e0809n4:1375": "Bhāgo bhāgye’kadesesu,",
  "anya-e0809n4:1376": "Kuṭṭhaṃ roge’ japālake.",
  "anya-e0809n4:1377": "1121.",
  "anya-e0809n4:1378": "Seyyā senāsane sene, cundabhaṇḍamhi ca’bbhamo;",
  "anya-e0809n4:1379": "Vatthādilomaṃ’su kare, nipāto patane’byaye.",
  "anya-e0809n4:1380": "1122.",
  "anya-e0809n4:1381": " Sākhāyaṃ viṭapo thambhe, sattu khajjantare dise;",
  "anya-e0809n4:1382": "Sāmiko pati’yiresu, paṭṭhānaṃ gati hetusu.",
  "anya-e0809n4:1383": "1123.",
  "anya-e0809n4:1384": " Rāge raṅgo naccaṭṭhāne, pānaṃ peyye ca pītiyaṃ;",
  "anya-e0809n4:1385": "Iṇu’kkhepesu uddhāro, ummāre eḷako aje.",
  "anya-e0809n4:1386": "1124.",
  "anya-e0809n4:1387": "Pahāro pothane yāme,",
  "anya-e0809n4:1388": "Sarado hāyano’tusu;",
  "anya-e0809n4:1389": "Kuṇḍikāyā’ḷhake tumbo,",
  "anya-e0809n4:1390": "Palālopalāpo (ka.) 453-gāthā passitabbā tu bhusamhi ca.",
  "anya-e0809n4:1391": "1125.",
  "anya-e0809n4:1392": " Matā’vāṭe caye kāsu, panisā kāraṇe raho;",
  "anya-e0809n4:1393": "Kāso poṭagale roge,",
  "anya-e0809n4:1394": "Doso kodhe guṇe’tare.",
  "anya-e0809n4:1395": "1126.",
  "anya-e0809n4:1396": " Yutya’ṭṭāla’ṭṭitesva’ṭṭo, kīḷāyaṃ kānane davo;",
  "anya-e0809n4:1397": "Uppattiyaṃ co’ppatanaṃ, uyyānaṃ gamane vane.",
  "anya-e0809n4:1398": "1127.",
  "anya-e0809n4:1399": "Vokāro lāmake khandhe, mūlo’padāsu pābhataṃ;",
  "anya-e0809n4:1400": "Dasā’ vatthā paṭantesu, kāraṇaṃ ghāta, hetusu.",
  "anya-e0809n4:1401": "1128.",
  "anya-e0809n4:1402": " Hatthidāne mado gabbe, ghaṭā ghaṭana rāsisu;",
  "anya-e0809n4:1403": "Upahāro’bhihārepi, cayo bandhana rāsisu.",
  "anya-e0809n4:1404": "1129.",
  "anya-e0809n4:1405": "Gandho thoke ghāyanīye,",
  "anya-e0809n4:1406": "Cāgo tu dānahānisu;",
  "anya-e0809n4:1407": "Pāne pamode pīti’tthī, iṇe givā galepi ca.",
  "anya-e0809n4:1408": "1130.",
  "anya-e0809n4:1409": "Patiṭṭhā nissaye ṭhāne, balakkārepi sāhasaṃ;",
  "anya-e0809n4:1410": "Bhaṅgo bhede paṭe bhaṅgaṃ, chattaṃ tu chavakepi ca.",
  "anya-e0809n4:1411": "1131.",
  "anya-e0809n4:1412": " Ñāṇe bhuvi ca bhūri’ttī, anaṅge madano dume;",
  "anya-e0809n4:1413": "Pamātaripi mātā tha, veṭhu’ṇīsesu veṭhanaṃ.",
  "anya-e0809n4:1414": "1132.",
  "anya-e0809n4:1415": "Māriso taṇḍuleyye’yye,",
  "anya-e0809n4:1416": "Mokkho nibbāna muttisu;",
  "anya-e0809n4:1417": "Indo’dhipati sakkesvā, rammaṇaṃ hetu gocare.",
  "anya-e0809n4:1418": "1133.",
  "anya-e0809n4:1419": " Aṅke saṇṭhāna mākāre,",
  "anya-e0809n4:1420": "Khette vappe (pākāramūle nettajale usume ca vappo-ṭī) vappo taṭepi ca;",
  "anya-e0809n4:1421": "Sammutya’nuññā vohāre, sva’tha lājāsu cā’kkhataṃ.",
  "anya-e0809n4:1422": "1134.",
  "anya-e0809n4:1423": "Satraṃ yāge sadādāne,",
  "anya-e0809n4:1424": "Somo tu osadhi’ndusu;",
  "anya-e0809n4:1425": "Saṅghāto yugagehaṅge, khāro ūse ca bhasmani.",
  "anya-e0809n4:1426": "1135.",
  "anya-e0809n4:1427": "Ātāpo vīriye tāpe,",
  "anya-e0809n4:1428": "Bhāge sīmāya odhi cāti.",
  "anya-e0809n4:1429": "Iti pādānekatthavaggo.",
  "anya-e0809n4:1430": "Anekatthavaggo niṭṭhito."
}