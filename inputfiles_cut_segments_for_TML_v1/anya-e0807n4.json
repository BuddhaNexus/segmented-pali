{
  "anya-e0807n4:0_0": "5. Ṇādikaṇḍa",
  "anya-e0807n4:1_0": "Samāso padasaṁkhepo, padapaccayasaṁhitaṁ;",
  "anya-e0807n4:2_0": "Taddhitaṁ nāma hotīti, viññeyyaṁ tesa+mantaraṁ.",
  "anya-e0807n4:3_0": "1. Ṇo vā+pacce",
  "anya-e0807n4:4_0": "Chaṭṭhīyantā nāmasmā vā ṇapaccayo hoti apacce+bhidheyye.",
  "anya-e0807n4:4_1": "Apaccasaddasambandhittena apaccavantato katasarapaccayo samatthyato chaṭṭhyantato hotīti ‘‘chaṭṭhīyantā nāmasmā’’ti sutte avuttampi vuttaṁ.",
  "anya-e0807n4:4_2": "Ṇādīnaṁ taddhitanti pubbācariyasaññā.",
  "anya-e0807n4:4_3": "Ṇakāro vuddhyattho.",
  "anya-e0807n4:4_4": "Eva+maññatrāpi.",
  "anya-e0807n4:4_5": "Ṇādivuttittā ‘‘ekatthatāyaṁ’’ti vibhattilopo.",
  "anya-e0807n4:5_0": "124. Sarāna+mādissā+yuvaṇṇassā+eo ṇānubandhe",
  "anya-e0807n4:6_0": "Sarāna+mādibhūtā ye akāri+vaṇṇu+vaṇṇā, tesaṁ ā+e+o vā honti yathākkamaṁ ṇānubandheti akārassa ākāro.",
  "anya-e0807n4:6_1": "Ā+e+onaṁ vuddhītipi pubbācariyasaññā.",
  "anya-e0807n4:6_2": "Vasiṭṭhassā+paccaṁ vāsiṭṭho.",
  "anya-e0807n4:6_3": "Vīmhi vāsiṭṭhī.",
  "anya-e0807n4:6_4": "Veti vasiṭṭhassā+paccaṁti vākyassa ca vasiṭṭhāpaccaṁti samāsassa ca vikappatthaṁ.",
  "anya-e0807n4:6_5": "So ca vāsaddo yāva ‘‘sakatthe’’ti adhikarīyati.",
  "anya-e0807n4:7_0": "Napuṁsakena liṅgena, saddo+dāhu pumena vā;",
  "anya-e0807n4:8_0": "Niddissatīti ñātabba+mavisese pani+cchiteti –",
  "anya-e0807n4:9_0": "Vuttatthā apaccasaddassa napuṁsakatthepi puttaputtīnaṁ dvinnampi vācako hoti.",
  "anya-e0807n4:10_0": "Ṇādayo+bhidheyyaliṅgā , apacce tva+napuṁsakā;",
  "anya-e0807n4:11_0": "Napuṁsake sakatthe ṇyo, bhiyyo bhāvasamūhajā;",
  "anya-e0807n4:12_0": "Tā tu+tthiya+masaṁkhyāne, tvādicīpaccayantakā.",
  "anya-e0807n4:13_0": "Bhāradvājassa apaccaṁ=putto bhāradvājo, evaṁ vessāmitto, gotamo.",
  "anya-e0807n4:13_1": "Ettha ca a+yuvaṇṇantābhāvā ā+e+onaṁ na vuddhi.",
  "anya-e0807n4:13_2": "Vāsudevassa apaccaṁ vāsudevo, baladevo.",
  "anya-e0807n4:13_3": "Cittakotiādīsu pana saṁyogantattā ‘‘saṁyoge kvacī’’ti kvaci na vuddhi.",
  "anya-e0807n4:13_4": "Upaguno apaccaṁ opagavo opagavī.",
  "anya-e0807n4:13_5": "Ettha ‘‘uvaṇṇassā+vaṅa sare’’ti ukārassa avaṅa.",
  "anya-e0807n4:14_0": "Vacchassā+paccanti viggayha pubbasuttena ṇapaccaye kate puna vacchassā+paccaṁti viggaho.",
  "anya-e0807n4:15_0": "2. Vacchādito ṇāna+ṇāyanā",
  "anya-e0807n4:16_0": "Vacchādīhi apaccapaccayantehi gottādīhi ca saddehi ṇāna+ṇāyanapaccayā vā honti apacce.",
  "anya-e0807n4:16_1": "Vacchāno, vacchāyano, ‘‘saṁyoge kvacī’’ti na vuddhi.",
  "anya-e0807n4:16_2": "Katissā+paccaṁ kacco, ‘‘ṇya diccādīhī’’ti ṇyo, ‘‘lopo+vaṇṇi+vaṇṇānaṁ’’ti akāralope cavaggapubbarūpāni.",
  "anya-e0807n4:16_3": "Kaccassā+paccaṁ kaccāno, kaccāyano, yāgame kātiyāno.",
  "anya-e0807n4:16_4": "Muggassā+paccaṁ=nattādīti vākye vuddhi+ikāralopa+pubbarūpāni.",
  "anya-e0807n4:16_5": "Moggallassā+paccaṁti punaṇāna+ṇāyanā honti, moggallāno moggallāyano.",
  "anya-e0807n4:16_6": "Ime cattāro apaccapaccayantā.",
  "anya-e0807n4:16_7": "Gottādito yathāsakaṭassā+paccaṁ nattādīhi sakaṭāno sakaṭāyano.",
  "anya-e0807n4:16_8": "Kaṇhassā+paccaṁ nattādi kaṇhāno kaṇhāyano.",
  "anya-e0807n4:16_9": "Evaṁ aggivessāno aggivessāyano , muñjāno muñjāyano, kuñjāno kuñjāyano.",
  "anya-e0807n4:16_10": "Sabbattha saṁyogattā na vuddhi.",
  "anya-e0807n4:16_11": "Ākatigaṇo+yaṁ.",
  "anya-e0807n4:17_0": "3. Kattikāvidhavādīhi ṇeyyaṇerā",
  "anya-e0807n4:18_0": "Kattikādīhi vidhavādīhi ca ṇeyyaṇerappaccayā honti vā yathākkamaṁ.",
  "anya-e0807n4:18_1": "Kattikāya apaccaṁ kattikeyyo, garuḷo vinatāya=supaṇṇamātuyā apaccaṁ venateyyo.",
  "anya-e0807n4:18_2": "Rohiṇiyā apaccaṁ rohiṇeyyo, gaṅgāya apaccaṁ gaṅgeyyo.",
  "anya-e0807n4:18_3": "Evaṁ bhāgineyyo, nādeyyo, anteyyo, āheyyo, kāpeyyo, suciyā apaccaṁ soceyyo, bāleyyo.",
  "anya-e0807n4:18_4": "Ṇere-vidhavāya apaccaṁ vedhavero.",
  "anya-e0807n4:18_5": "Bandhakiyā=abhisārikāya apaccaṁ bandha-kero.",
  "anya-e0807n4:18_6": "Samaṇassa upajjhāyassā+paccaṁ sāmaṇero, nāḷikero iccādi.",
  "anya-e0807n4:19_0": "4. Ṇya diccādīhi",
  "anya-e0807n4:20_0": "Ditippabhutīhi ṇyo hoti apacce.",
  "anya-e0807n4:21_0": "125. Saṁyoge kvaci",
  "anya-e0807n4:22_0": "Saṁyogavisaye kvaci ā+e+ovuddhiyo honti ṇānubandhe.",
  "anya-e0807n4:23_0": "131. Lopo+vaṇṇi+vaṇṇānaṁ",
  "anya-e0807n4:24_0": "Avaṇṇi+vaṇṇānaṁ lopo hoti yakārādo paccaye.",
  "anya-e0807n4:24_1": "Ditiyā=asuramātuyā apaccaṁ decco ādicco.",
  "anya-e0807n4:24_2": "Kuṇḍaniyā apaccaṁ koṇḍañño, nassa ññe pubbarūpaṁ.",
  "anya-e0807n4:24_3": "Aditīti devamātā.",
  "anya-e0807n4:25_0": "Bhātuno apaccaṁ bhātabyo, ‘‘yamhi gossa cā’’ti yamhi ussa avaṅa akāralopapubbarūpāni.",
  "anya-e0807n4:26_0": "5. Ā ṇi",
  "anya-e0807n4:27_0": "Akārantato ṇi vā hota+pacce bahulaṁ.",
  "anya-e0807n4:27_1": "Ā=ti nāmavisesanattā a-kārantatoti vuttaṁ.",
  "anya-e0807n4:27_2": "Dakkhassā+paccaṁ dakkhi, datti, doṇi, vāsavi, vāruṇi.",
  "anya-e0807n4:27_3": "Jinadattassā+paccaṁ jenadatti, suddhodani, ānuruddhi iccādi.",
  "anya-e0807n4:28_0": "6. Rājato ñño jātiyaṁ",
  "anya-e0807n4:29_0": "Rājato ñño vā hota+pacce khatthiyajātiyaṁ gamyamānāyaṁ.",
  "anya-e0807n4:29_1": "Rañño apaccaṁ rājañño.",
  "anya-e0807n4:29_2": "Jātīyanti kiṁ, rājāpaccaṁ.",
  "anya-e0807n4:30_0": "7. Khattā yi+yā",
  "anya-e0807n4:31_0": "Tijātiyaṁ apacce ya+iyā honti. Khattassā+paccaṁ khatyo khattiyo. Jātiyaṁ tveva, khatti.",
  "anya-e0807n4:32_0": "8. Manuto ssa+saṇa",
  "anya-e0807n4:33_0": "Manuto jātisamudāye ssa+saṇa hontu+pacce.",
  "anya-e0807n4:33_1": "Manuno apaccaṁ manusso mānuso, manussī mānusī.",
  "anya-e0807n4:33_2": "Jātiyaṁ tveva, mānavo, nassa ṇo, māṇavo.",
  "anya-e0807n4:34_0": "9. Janapadanāmasmā khattiyā raññe ca ṇo",
  "anya-e0807n4:35_0": "Janapadassa yaṁ nāmaṁ, taṁ nāmasmā khattiyā apacce raññe ca ṇo hoti.",
  "anya-e0807n4:35_1": "Pañcālānaṁ apaccaṁ rājā vā pañcālo, kosalo , māgadho, okkāko.",
  "anya-e0807n4:35_2": "Janapadanāmasmāti kiṁ, dāsarathi.",
  "anya-e0807n4:35_3": "Khattiyāti kiṁ, pañcālassa brāhmaṇassā+paccaṁ pañcāli.",
  "anya-e0807n4:36_0": "10. Ṇya kurusivīhi",
  "anya-e0807n4:37_0": "Kurusivīhi apacce raññe ca ṇyo hoti.",
  "anya-e0807n4:37_1": "Kurūnaṁ apaccaṁ rājā vā korabyo.",
  "anya-e0807n4:37_2": "‘‘Yamhi gossa cā’’timinā avaṅa, bakārapubbarūpāni.",
  "anya-e0807n4:37_3": "Sebbo, ilopo.",
  "anya-e0807n4:37_4": "(Apaccataddhitaṁ).",
  "anya-e0807n4:38_0": "11. Ṇa rāgā tena rattaṁ",
  "anya-e0807n4:39_0": "Rāgavācītatiyantato ratta+micce+tasmiṁ atte ṇo hoti.",
  "anya-e0807n4:39_1": "Kusumbhādīhi vaṇṇantarapattaṁ rattaṁ nāma.",
  "anya-e0807n4:39_2": "Kasāvena rattaṁ kāsāvaṁ.",
  "anya-e0807n4:39_3": "Evaṁ kusumbhena rattaṁ kosumbhaṁ, hāliddaṁ, pattaṅgaṁ, mañjeṭṭhaṁ, kuṅkumaṁ.",
  "anya-e0807n4:39_4": "Idha na hoti nīlaṁ pītanti, guṇavacanattā ṇena vināpi dabbassā+bhidhānato.",
  "anya-e0807n4:40_0": "12. Nakkhatteni+nduyuttena kāle",
  "anya-e0807n4:41_0": "Tatiyantato nakkhattā tena lakkhite kāle ṇo hoti, taṁ ce nakkhatta+minduyuttaṁ hoti.",
  "anya-e0807n4:41_1": "Phussena induyuttena lakkhitā puṇṇamāsī phussī ratti, phusso aho, maghāya induyuttāya lakkhitā puṇṇamāsī māghī, māgho.",
  "anya-e0807n4:42_0": "13. Sā+ssa devatā puṇṇamāsī",
  "anya-e0807n4:43_0": "Seti paṭhamantā asseti chaṭṭhiyatthe ṇo hoti, yaṁ paṭhamantaṁ, sā ce devatā puṇṇamāsī vā.",
  "anya-e0807n4:43_1": "Sugato devatā assa sogato, māhindo, yāmo, vāruṇo.",
  "anya-e0807n4:43_2": "Buddho assa devatāti buddho.",
  "anya-e0807n4:43_3": "Phussī puṇṇamāsī assa sambandhinīti phusso māso.",
  "anya-e0807n4:43_4": "Evaṁ māgho, phagguno, citto, vesākho, jeṭṭhamūlo, āsāḷho, sāvaṇo, poṭṭhapādo, assayujo, kattiko, māgasiro.",
  "anya-e0807n4:43_5": "Puṇṇamāsī ca bhatakamāsasambandhinī na hoti, puṇṇo mā assanti nibbacanā, ato eva nipātanā ṇo, sāgamo ca.",
  "anya-e0807n4:44_0": "14. Ta+madhīte taṁ jānāti ka+ṇikā ca",
  "anya-e0807n4:45_0": "Dutiyantato ta+madhīte taṁ jānātīti etesva+tthesu ṇo hoti ko ṇiko ca.",
  "anya-e0807n4:45_1": "Ettha casaddo ko caṇiko ca hotīti samuccino, no ṇapaccayaṁ.",
  "anya-e0807n4:45_2": "Byākaraṇa+madhīte jānātīti vā veyyākaraṇo, vi+ā+karaṇanti vicchijja katayādesassi+kārassa ‘‘tadādesā tadīva bhavantī’’ti ñāyā ‘‘sarāna’’miccādinā ekāre yāgamadvittāni.",
  "anya-e0807n4:45_3": "Evaṁ mohutto, nemitto, aṅgavijjo, vatthuvijjo, chandaso, ‘‘manā, dīnaṁ saka’’ iti sakāgamo.",
  "anya-e0807n4:45_4": "Kamako, padako, venayiko, suttantiko, ābhidhammiko.",
  "anya-e0807n4:45_5": "Dvitaggahaṇaṁ ajjhenajānane ca visuṁ visuṁ paccayavidhānatthaṁ, ajjhenavisayadassanatthaṁ, pasiddhupasaṁharaṇatthañca.",
  "anya-e0807n4:46_0": "15. Tassa visaye dese",
  "anya-e0807n4:47_0": "Chaṭṭhiyantā visaye desasarūpe ṇo hoti.",
  "anya-e0807n4:47_1": "Vasātīnaṁ visayo deso vāsāto.",
  "anya-e0807n4:47_2": "Deseti kiṁ, cakkhussa visayo rūpaṁ, devadattassa visayo+nuvāko.",
  "anya-e0807n4:48_0": "16. Nivāse tannāme",
  "anya-e0807n4:49_0": "Ti tannāme nivāse dese ṇo hoti.",
  "anya-e0807n4:49_1": "Sivīnaṁ nivāso deso sebbo.",
  "anya-e0807n4:49_2": "Ettha ‘‘yavā sare’’ti yakāre bakārapubbarūpāni. Vāsāto.",
  "anya-e0807n4:50_0": "17. Adūrabhaveti",
  "anya-e0807n4:51_0": "Ṇo, vidisāya adūrabhavaṁ vedisaṁ.",
  "anya-e0807n4:52_0": "18. Tena nibbatteti",
  "anya-e0807n4:53_0": "Tatiyantā nibbattatthe ṇo hoti.",
  "anya-e0807n4:53_1": "Kusambena nibbattā kosambī nagaraṁ, evaṁ kākandī, mākandī, sahassena nibbattā sāhassī parikhā, hetumhi kattari karaṇe ca yathāyogaṁ tatiyā.",
  "anya-e0807n4:54_0": "19. Ta+midha+tthi",
  "anya-e0807n4:55_0": "Tanti paṭhamantā idhāti sattamyatthe dese tannāme ṇo hoti, yaṁ taṁ paṭhamanta+matthi ce.",
  "anya-e0807n4:55_1": "Udumbarā asmiṁ dese santīti odumbaro, bādaro, pabbajo.",
  "anya-e0807n4:56_0": "20. Tatra bhaveti",
  "anya-e0807n4:57_0": "Sattamyantā bhavatthe ṇo.",
  "anya-e0807n4:57_1": "Udake bhavo odako, oraso, jānapado, māgadho, kāpilavatthavo, kosambo, manasi bhavaṁ mānasaṁ sukhaṁ, sakāgamo.",
  "anya-e0807n4:57_2": "Sāraso sakuṇo, sārasī sakuṇī, sārasaṁ pupphaṁ.",
  "anya-e0807n4:57_3": "Mitte bhavā mettā mettī vā.",
  "anya-e0807n4:57_4": "Pure bhavā porī vācā.",
  "anya-e0807n4:57_5": "Pāvuse bhavo pāvuso megho.",
  "anya-e0807n4:57_6": "Pāvusā ratti, pāvusaṁ abbhaṁ.",
  "anya-e0807n4:57_7": "Sārado, sāradā, sāradaṁ pupphaṁ.",
  "anya-e0807n4:57_8": "Mādhuro jano, mādhurā gaṇikā, mādhuraṁ vatthaṁ.",
  "anya-e0807n4:58_0": "21. Ajjādīhi tanoti",
  "anya-e0807n4:59_0": "Bhavatthe tano. Ajja bhavo ajjatano, svātano, hiyyatano. ‘‘Eona+ma vaṇṇe’’ti eonaṁ a hoti.",
  "anya-e0807n4:60_0": "22. Purāto ṇo cati",
  "anya-e0807n4:61_0": "Bhavatthe ṇo tano ca. Ettha ṇakāro avayavo, nevā+nubandho. Purāṇo, purātano.",
  "anya-e0807n4:62_0": "23. Amātva+ccoti",
  "anya-e0807n4:63_0": "Bhavatthe acco hoti. Amā=saha bhavo amacco.",
  "anya-e0807n4:64_0": "24. Majjhāditvi+moti",
  "anya-e0807n4:65_0": "Bhavatthe imo, majjhe bhavo majjhimo.",
  "anya-e0807n4:65_1": "Evaṁ antimo, heṭṭhimo, uparimo, orimo, pārimo, pacchimo, abbhantaridho, paccantimo.",
  "anya-e0807n4:66_0": "25. Kaṇa+ṇeyya+ṇeyyaka+yi+yāti",
  "anya-e0807n4:67_0": "Bhavatthe kaṇaādayo honti.",
  "anya-e0807n4:67_1": "Kaṇa-kusinārāyaṁ bhavo kosinārako, māgadhako, āraññako vihāro, rājagahako, kosambako, indapattako, kāpilako, bhārukacchako, nāgarako.",
  "anya-e0807n4:67_2": "Aṅgesu jāto aṅgako, kosalako, vedehako, kambojako, gandhārako, sovīrako, sindhavako, assako iccādi.",
  "anya-e0807n4:67_3": "Ṇeyya-gaṅgeyyo, pabbateyyo, vāneyyo.",
  "anya-e0807n4:67_4": "Ṇeyyaka-kosaleyyako , bārāṇaseyyako, campeyyako, silāya jātaṁ seleyyakaṁ, mithileyyako.",
  "anya-e0807n4:67_5": "Bārāṇaseyyakotyādīsu ‘‘dissanta+ññepi paccayā’’ti eyyako, evaṁ upari sutte dassitapaccayato visuṁ paccaye dassite iminā suttenāti daṭṭhabbaṁ.",
  "anya-e0807n4:67_6": "Ya-gammo, yamhi akāralope pubbarūpaṁ rasso ca. Dibbo.",
  "anya-e0807n4:67_7": "Iya-udariyo, diviyo, pañcāliyo, bodhipakkhiyo, lokiyo.",
  "anya-e0807n4:68_0": "26. Ṇiko",
  "anya-e0807n4:69_0": "Sattamyantā bhavatthe ṇiko hoti. Sarade bhavo sāradiko divaso, sāradikā ratti.",
  "anya-e0807n4:70_0": "27. Ta+massa sippaṁ sīlaṁ paṇyaṁ paharaṇaṁ payojanaṁ",
  "anya-e0807n4:71_0": "Paṭhamantā sippādivācakā asseti chaṭṭhyatthe ṇiko hoti.",
  "anya-e0807n4:71_1": "Vīṇāvādanaṁ sippa+massa veṇiko, vīṇāvādanaṁ abhedopacārena vīṇā nāma.",
  "anya-e0807n4:71_2": "Modiṅgiko, vaṁsiko.",
  "anya-e0807n4:71_3": "Paṁsukūladhāraṇaṁ sīla+massa paṁsukūliko, tecīvariko.",
  "anya-e0807n4:71_4": "Gandho paṇya+massa gandhiko, teliko, goḷiko, pūviko, paṇṇiko, tambuliko, loṇiko.",
  "anya-e0807n4:71_5": "Cāpopaharaṇa+massa cāpiko, tomariko, muggariko, mosaliko.",
  "anya-e0807n4:71_6": "Upadhi=kkhandhādi payojana+massa opadhikaṁ, sātikaṁ, sāhassikaṁ.",
  "anya-e0807n4:72_0": "28. Taṁ hanta+rahati gacchatu+ñchati+carati",
  "anya-e0807n4:73_0": "Dutiyantā hantīti evamādīsva+tthesu ṇiko hoti.",
  "anya-e0807n4:73_1": "Pakkhino hantīti pakkhiko, sākuṇiko, māyūriko, macche hantīti macchiko, meniko.",
  "anya-e0807n4:73_2": "Mige hantīti māgaviko, vakārāgamo .",
  "anya-e0807n4:73_3": "Migassa ‘‘tadaminā’’dinā magavādesepi māgaviko.",
  "anya-e0807n4:73_4": "Orabbhiko, hāriṇiko.",
  "anya-e0807n4:73_5": "Sūkarikoti iko.",
  "anya-e0807n4:73_6": "Sata+marahatīti sātikaṁ, sandiṭṭhikaṁ, ehi passa vidhiṁ arahatīti ehipassiko.",
  "anya-e0807n4:73_7": "Ettha tyādyantasamudāyato anukaraṇattā vā taddhitassa abhidhānalakkhaṇattā vā bahulaṁvidhānena vā paccayo.",
  "anya-e0807n4:73_8": "Sāhassiko, kumbhiko, doṇiko, addhamāsiko, kahāpaṇiko, āsītikā gāthā, nāvutikā.",
  "anya-e0807n4:73_9": "Sahassiyoti iyo.",
  "anya-e0807n4:73_10": "Paradāraṁ gacchatīti pāradāriko, maggiko, paññāsayojaniko, pathiko.",
  "anya-e0807n4:73_11": "Badare uñchatīti bādariko, sāmākiko.",
  "anya-e0807n4:73_12": "Dhammaṁ caratīti dhammiko, adhammiko.",
  "anya-e0807n4:74_0": "29.",
  "anya-e0807n4:74_1": "Tena kataṁ kītaṁ baddha+mabhisaṅkhataṁ saṁsaṭṭhaṁ hataṁ hanti jitaṁ jayati dibbati khanati tarati carati vahati jīvatiti",
  "anya-e0807n4:75_0": "Katādīsva+tthesu ṇiko.",
  "anya-e0807n4:75_1": "Kāyena kataṁ kāyikaṁ, vācasikaṁ, mānasikaṁti sakāgamo.",
  "anya-e0807n4:75_2": "Vātena kato ābādho vātito, semhiko, pittiko.",
  "anya-e0807n4:75_3": "Satena kītaṁ sātikaṁ, sāhassikaṁ, vatthena kītaṁ vatthikaṁ, kumbhikaṁ, sovaṇṇikaṁ, ghātikaṁ.",
  "anya-e0807n4:75_4": "Mūlatova paccayo, amūlavācittā devadattena kītoti na hoti, tadatthāppatītiyā.",
  "anya-e0807n4:75_5": "Varatthāya baddho vārattiko, āyasiko, pāsiko, suttiko.",
  "anya-e0807n4:75_6": "Ghatena abhisaṅkhataṁ saṁsaṭṭhaṁ vā ghātikaṁ, goḷikaṁ, dadhikaṁ, mārīcikaṁ.",
  "anya-e0807n4:75_7": "Jālena hato hantīti vā jāliko, bālisiko.",
  "anya-e0807n4:75_8": "Akkhehi jitaṁ akkhikaṁ dhanaṁ, sālākikaṁ, tindukiko, ambaphaliko.",
  "anya-e0807n4:75_9": "Akkhehi jayati dibbati vā akkhiko.",
  "anya-e0807n4:75_10": "Khaṇittiyā khanatīti khāṇittiko, kuddāliko.",
  "anya-e0807n4:75_11": "Devadattena jitaṁ, aṅgulyā khanatīti na hoti, tadatthānavagamā.",
  "anya-e0807n4:75_12": "Uḷumpena taratīti oḷumpiko, uḷumpikoti iko.",
  "anya-e0807n4:75_13": "Kulliko, gopucchiko, nāviko.",
  "anya-e0807n4:75_14": "Sakaṭena caratīti sākaṭiko, rathiko.",
  "anya-e0807n4:75_15": "Parappikoti iko.",
  "anya-e0807n4:75_16": "Khandhena vahatīti khandhiko.",
  "anya-e0807n4:75_17": "Aṁsiko, sīsikoti iko.",
  "anya-e0807n4:75_18": "Vetanena jīvatīti vetaniko, bhatiko, kayiko, vikkayiko, kayavikkayikoti iko.",
  "anya-e0807n4:76_0": "30. Tassa saṁvattati",
  "anya-e0807n4:77_0": "Catutthyantā saṁvattatīti asmiṁ attheṇiko hoti.",
  "anya-e0807n4:77_1": "Punabbhavāya saṁvattatīti ponobbhaviko, itthiyaṁ ponobbhavikā.",
  "anya-e0807n4:77_2": "Lokāya saṁvattatīti lokiko.",
  "anya-e0807n4:77_3": "Suṭṭhu aggoti saggo, saggāya saṁvattatīti sovaggiko, sasso+vaka tadaminādīpāṭhā.",
  "anya-e0807n4:77_4": "Dhanāya saṁvattatīti dhaññaṁ.",
  "anya-e0807n4:78_0": "31. Tato sambhūta+māgataṁ",
  "anya-e0807n4:79_0": "Pañcamyantā sambhūta+māgatanti etesva+tthesu ṇiko hoti.",
  "anya-e0807n4:79_1": "Mātito sambhūta+māgataṁvā+ti ettha ‘‘mātito ca bhaginiyaṁccho’’ti ‘‘mātito’’ti bhāgena ussa imhi vākyaṁ, rassadvittesu mattikaṁ, pettikaṁ.",
  "anya-e0807n4:79_2": "Ṇya+riyaṇa+ryapaccayāpi dissanti.",
  "anya-e0807n4:79_3": "Surabhito sambhūtaṁ sorabhyaṁ.",
  "anya-e0807n4:79_4": "Yamhi thaññaṁ.",
  "anya-e0807n4:79_5": "Ubhayattha ‘‘lopo+vaṇṇi+vaṇṇānaṁ’’ti lopo.",
  "anya-e0807n4:79_6": "Riyaṇa-pituto sambhūto pettiyo, mātiyo, ‘‘rānubandhe+ntasarādissā’’ti ulopo, mattiyo.",
  "anya-e0807n4:79_7": "Ryamhi-ulopo, cavaggapubbarūpāni, macco vā.",
  "anya-e0807n4:80_0": "32. Tattha vasati vidito bhatto niyutto",
  "anya-e0807n4:81_0": "Sattamyantā vasatītvevamādīsva+tthesu ṇiko hoti.",
  "anya-e0807n4:81_1": "Rukkhamūle vasatīti rukkhamūliko, āraññiko, rājagahiko, māgadhiko, sosāniko.",
  "anya-e0807n4:81_2": "Loke vidito lokiko.",
  "anya-e0807n4:81_3": "Catumahārājesu bhattā cātummahārājikā.",
  "anya-e0807n4:81_4": "Dvāre niyutto dovāriko, dassoka tadaminādipāṭhā.",
  "anya-e0807n4:81_5": "Bhaṇḍāgāriko.",
  "anya-e0807n4:81_6": "Ike-navakammiko, ādikammiko.",
  "anya-e0807n4:81_7": "Kiye-jātikiyo, andhakiyo.",
  "anya-e0807n4:82_0": "33. Tassi+daṁ",
  "anya-e0807n4:83_0": "Chaṭṭhiyantā ida+micca+smiṁ atthe ṇiko hoti.",
  "anya-e0807n4:83_1": "Saṅghassa idaṁ saṅghikaṁ, puggalikaṁ, sakyaputtiko, nāṭaputtiko, jenadattiko.",
  "anya-e0807n4:83_2": "Kiye-sassa idaṁ sakiyo, parakiyo.",
  "anya-e0807n4:83_3": "Niyeattaniyaṁ.",
  "anya-e0807n4:83_4": "Ke-sako, rañño idaṁ rājakaṁ bhaṇḍaṁ.",
  "anya-e0807n4:84_0": "34. Ṇo",
  "anya-e0807n4:85_0": "Chaṭṭhiyantā ida+micca+smiṁ atthe ṇo hoti.",
  "anya-e0807n4:85_1": "Kaccāyanassa idaṁ kaccāyanaṁ, byākaraṇaṁ, sogataṁ sāsanaṁ, māhisaṁ maṁsādi.",
  "anya-e0807n4:86_0": "35. Gavādīhi yo",
  "anya-e0807n4:87_0": "Gavādīhi chaṭṭhiyantehi ida+micca+smiṁ atthe yo hoti.",
  "anya-e0807n4:87_1": "Gunnaṁ idaṁ gabyaṁ, avaṅa, maṁsādi.",
  "anya-e0807n4:87_2": "Ilope kabbaṁ.",
  "anya-e0807n4:87_3": "Duno idaṁ dabbaṁ.",
  "anya-e0807n4:88_0": "36. Pitito bhātari reyyaṇa",
  "anya-e0807n4:89_0": "‘‘Pitito mātito’’ti tena tena suttanipāteneva ussa i.",
  "anya-e0807n4:89_1": "Pitusaddā tassa bhātari reyyaṇa.",
  "anya-e0807n4:89_2": "Pitu bhātā petteyyo.",
  "anya-e0807n4:90_0": "37. Mātito ca bhaginiyaṁ ccho",
  "anya-e0807n4:91_0": "Mātuto ca pituto ca tesaṁ bhaginiyaṁ ccho hoti.",
  "anya-e0807n4:91_1": "Mātu bhagini mātucchā, pitu bhagini pitucchā.",
  "anya-e0807n4:91_2": "Kathaṁ ‘‘mātu bhātā mātulo’’ti, ‘‘mātulāditvānī’’ti nipātanā lapaccayo.",
  "anya-e0807n4:92_0": "38. Mātāpitūsvā+maho",
  "anya-e0807n4:93_0": "Mātāpitūhi tesaṁ mātāpitūsvā+maho hoti.",
  "anya-e0807n4:93_1": "Mātu mātā mātāmahī, mātu pitā mātāmaho.",
  "anya-e0807n4:93_2": "Pitu mātā pitāmahī, pitu pitā pitāmaho.",
  "anya-e0807n4:93_3": "Na yathāsaṅkhyaṁ paccekābhisambandhato visuṁ visuṁ mātāpitusaddehi tesaṁ mātāpitunnaṁ atthe paccayo hoti.",
  "anya-e0807n4:94_0": "39. Hite reyyaṇa",
  "anya-e0807n4:95_0": "Mātāpitūhi hite reyyaṇa hoti. Mātu hito matteyyo, petteyyo.",
  "anya-e0807n4:96_0": "40. Nindā+ññāta+ppa paṭibhāga rassa dayā saññāsu ko",
  "anya-e0807n4:97_0": "Nindādīsva+tthesu nāmasmā ko hoti.",
  "anya-e0807n4:97_1": "Nindāyaṁ-nindito muṇḍo muṇḍako, evaṁ samaṇako, paṇḍitako, brāhmaṇako , veyyākaraṇako.",
  "anya-e0807n4:97_2": "Aññāte-kassā+yaṁ asso assako, payogasāmatthiyā sambandhivisesānāvagamo+vagamyate.",
  "anya-e0807n4:97_3": "Appatthe-appakaṁ telaṁ telakaṁ, ghatakaṁ.",
  "anya-e0807n4:97_4": "Paṭibhāgatthe-hatthī viya hatthiko, assako, balībaddhako.",
  "anya-e0807n4:97_5": "‘‘Ime no hatthikā assā, balībaddhā ca no ime’’tyādipāṭhe ‘‘lopo’’ti kapaccayalopena vā abhedopacārena vā daṭṭhabbaṁ, ime ca dāruādīhi katarūpāni.",
  "anya-e0807n4:97_6": "Rasserasso mānuso mānusako, rukkhako, pilakkhako.",
  "anya-e0807n4:97_7": "Dayāyaṁ-dayito=nukampito putto puttako, vacchako.",
  "anya-e0807n4:97_8": "Saññāyaṁ-moro viya morako, katako, bhatako.",
  "anya-e0807n4:98_0": "41. Ta+massa parimāṇaṁ ṇiko ca",
  "anya-e0807n4:99_0": "Paṭhamantā asseti asmiṁ atthe ṇiko hoti ko ca, tañce paṭhamantaṁ parimāṇaṁ bhavati.",
  "anya-e0807n4:99_1": "Doṇādīnaṁ parimitavīhādīnaṁ karaṇattā ‘‘parimīyantya+nenāti parimāṇa’’nti hoti.",
  "anya-e0807n4:99_2": "Doṇo parimāṇa+massāti doṇiko vīhi, khārasatiko, khārasahassiko, āsītiko vayo, upaḍḍhakāyo parimāṇa+massa upaḍḍhakāyikaṁ bimbohanaṁ.",
  "anya-e0807n4:99_3": "Pañcakaṁ, chakkaṁ.",
  "anya-e0807n4:100_0": "42. Ya+te+tehi+ttako",
  "anya-e0807n4:101_0": "Yādīhi paṭhamantehi asseti chaṭṭhyatthe ttako hoti, tañce paṭhamantaṁ parimāṇaṁ bhavati.",
  "anya-e0807n4:101_1": "Yaṁ parimāṇa+massa yattakaṁ, tattakaṁ, ‘‘etasseṭa ttake’’ti etassa eṭa, ettakaṁ.",
  "anya-e0807n4:101_2": "Āvatake-yaṁ parimāṇa+massa yāvatako, tāvatako.",
  "anya-e0807n4:102_0": "43. Sabbā cā+vantu",
  "anya-e0807n4:103_0": "Sabbato paṭhamantā yādīhi ca asseti chaṭṭhyatthe āvantu hoti, tañce paṭhamantaṁ parimāṇaṁ bhavati.",
  "anya-e0807n4:103_1": "Sabbaṁ parimāṇa+massa sabbāvantaṁ, ‘‘aṁṅaṁ napuṁsake’’ti aṁ.",
  "anya-e0807n4:103_2": "Yāvantaṁ, tāvantaṁ.",
  "anya-e0807n4:104_0": "44. Kimhā rati+rīva+rīvataka+rittakā",
  "anya-e0807n4:105_0": "Kimhā paṭhamantā asseti chaṭṭhyatthe rati+rīva+rīvataka+rittakā honti.",
  "anya-e0807n4:105_1": "Kiṁsaṅkhyānaṁ parimāṇa+mesaṁ kati, rānubandhattā iṁbhāgalopo.",
  "anya-e0807n4:105_2": "Kīva, kīvatakaṁ, kittakaṁ.",
  "anya-e0807n4:105_3": "Rīvanto sabhāvato asaṁkhyo.",
  "anya-e0807n4:106_0": "45. Sañjātaṁ tārakāditvi+toti",
  "anya-e0807n4:107_0": "Sañjātatthe ito.",
  "anya-e0807n4:107_1": "Tārakā sañjātā assa tārakitaṁ gaganaṁ, pupphāni sañjātāni assa pupphito rukkho, pallavitā latā.",
  "anya-e0807n4:108_0": "46. Māne matto",
  "anya-e0807n4:109_0": "Paṭhamantā mānavuttito asseti asmiṁ atthe matto hoti.",
  "anya-e0807n4:109_1": "Palaṁ ummāna+massa palamattaṁ.",
  "anya-e0807n4:109_2": "Hattho paṇāma+massa hatthamattaṁ.",
  "anya-e0807n4:109_3": "Sataṁ māna+massa satamattaṁ.",
  "anya-e0807n4:109_4": "Doṇo parimāṇa+massa doṇamattaṁ.",
  "anya-e0807n4:109_5": "Abhedopacārā doṇotipi hoti.",
  "anya-e0807n4:109_6": "Mīyate+nenāti mānaṁ, mānassa sambandhittā chaṭṭhyantabhūtānameva vidhi hoti.",
  "anya-e0807n4:109_7": "Ettha ca –",
  "anya-e0807n4:110_0": "Uddhamānantu ummānaṁ, parimāṇantu sabbato;",
  "anya-e0807n4:111_0": "Pamāṇaṁ hoti āyāmo, saṁkhyāseso tu sabbato.",
  "anya-e0807n4:112_0": "47. Taggho cu+ddhaṁ",
  "anya-e0807n4:113_0": "Uddhamānavuttito taggho hoti matto ca. Jaṇṇu parimāṇa+massa jaṇṇutagghaṁ, jaṇṇumattaṁ.",
  "anya-e0807n4:114_0": "48. Ṇo ca purisāti",
  "anya-e0807n4:115_0": "Purisā ṇo hoti mattādayo ca. Puriso parimāṇa+massa porisaṁ, purisamattaṁ+purisatagghaṁ.",
  "anya-e0807n4:116_0": "49. Ayu+bhadvitīhaṁ+se",
  "anya-e0807n4:117_0": "Ubhadvitīhi avayavavuttīhi ayo hoti.",
  "anya-e0807n4:117_1": "Ubho aṁsā assa ubhayaṁ, dvayaṁ, tayaṁ.",
  "anya-e0807n4:117_2": "Aṁsasambandhena samudāye vidhi hotīti na ubhayādito bahuvacananti ce, ‘‘rāhuno siro’’ tyādo abhedepi bhedavivakkhāya labbhamānato bahuvacanaṁ hoteva.",
  "anya-e0807n4:118_0": "50. Saṅkhyāya saccu+tī+sā+sa+dasantāyā+dhikā+smiṁ satasahasse ḍo",
  "anya-e0807n4:119_0": "Satyantāya utyantāya īsantāya āsantāya dasantāya saṅkhyāya paṭhamantāya asminti sattamyatthe ḍo hoti, sā ce saṅkhyā adhikā hoti, ya+dasminti, taṁ ce sataṁ sahassaṁ satasahassaṁ vā hoti.",
  "anya-e0807n4:119_1": "Vīsati adhikā asmiṁ sateti vīsaṁsataṁ.",
  "anya-e0807n4:120_0": "139. Ḍe satissa tissati",
  "anya-e0807n4:121_0": "Ḍe pare satyantassa tikārassa lopo hoti.",
  "anya-e0807n4:121_1": "Ekavīsaṁsataṁ sahassaṁ satasahassaṁ vā.",
  "anya-e0807n4:121_2": "Tiṁsati adhikā asmiṁ satādiketi tiṁsasataṁ ekatiṁsasataṁ iccādi.",
  "anya-e0807n4:121_3": "Utyantāyanavuti adhikā asmiṁ satādiketi navutaṁsataṁ sahassaṁ satasahassaṁ vā.",
  "anya-e0807n4:121_4": "Īsantāya-cattālīsaṁ adhikā asmiṁ sate sahasse satasahasseti cattālīsasata+miccādi.",
  "anya-e0807n4:121_5": "Āsantāya evaṁ, paññāsaṁsata+miccādi.",
  "anya-e0807n4:121_6": "Dasantāya-ekādasaṁsata+miccādi.",
  "anya-e0807n4:122_0": "51. Tassa pūraṇe+kādasādito vā",
  "anya-e0807n4:123_0": "Chaṭṭhiyantāye+kādasādikāya saṁkhyāya ḍo hoti pūraṇatthe vibhāsā.",
  "anya-e0807n4:123_1": "Sā saṁkhyā pūriyate yena taṁ pūraṇaṁ.",
  "anya-e0807n4:123_2": "Ekādasannaṁ pūraṇo ekādaso.",
  "anya-e0807n4:123_3": "Aññatra ‘‘ma pañcādikatīhī’’ti mo, ekādasamo.",
  "anya-e0807n4:123_4": "Vīsatiyā pūraṇo vīso vīsatimo, tiṁso, tiṁsatimo.",
  "anya-e0807n4:123_5": "Vāsaddassa vavatthitavibhāsattā niccaṁ cattālīso paññāso.",
  "anya-e0807n4:124_0": "52. Ma pañcādikatīhiti",
  "anya-e0807n4:125_0": "Mapaccaye pañcamo, pañcamī. Sattamo, sattamī. Aṭṭhamo, aṭṭhamī. Katimo, katimī iccādi.",
  "anya-e0807n4:126_0": "53. Sathādīna+mi cati",
  "anya-e0807n4:127_0": "Satādīnaṁ mo ca antādeso i ca. Satassa pūraṇo satimo, sahassimo.",
  "anya-e0807n4:128_0": "54. Chā ṭṭha+ṭṭhamāti",
  "anya-e0807n4:129_0": "Chasaddā pūraṇatthe ṭṭha+ṭṭhamā.",
  "anya-e0807n4:129_1": "Channaṁ pūraṇo chaṭṭho, chaṭṭhamo.",
  "anya-e0807n4:129_2": "Itthiyaṁ chaṭṭhī, chaṭṭhamī.",
  "anya-e0807n4:129_3": "‘‘Catutthadutiyesve+saṁ tatiyapaṭhamā’’ti nipātanā pūraṇatthe dvito tiyo dvissa du ca, ticatūhi tissa a, tiya+tthā ca yathākkamaṁ, dutiyo tatiyo, catuttho.",
  "anya-e0807n4:130_0": "55. Ekā kā+kya+sahāye",
  "anya-e0807n4:131_0": "‘‘Sati byabhicāre visesanaṁ sātthakaṁ’’ti ñāyā saṁkhyāto visesetuṁ ‘‘asahāye’’ti vuttaṁ.",
  "anya-e0807n4:131_1": "Ekasmā asahāyatthe ka+ākī honti vā.",
  "anya-e0807n4:131_2": "Ekova ekako, ekākī, eko vā.",
  "anya-e0807n4:132_0": "56. Vacchādīhi tanutte taro",
  "anya-e0807n4:133_0": "Vacchādīnaṁ sabhāvassa tanutte=kiñcimattāvasese taro hoti.",
  "anya-e0807n4:133_1": "So=sako bhāvo sabhāvo attaniyapavattinimittaṁ.",
  "anya-e0807n4:133_2": "Susuttassa tanutte vacchataro, itthiyaṁ vacchatarī.",
  "anya-e0807n4:133_3": "Yobbanassa tanutte okkhataro.",
  "anya-e0807n4:133_4": "Okkhā=dutiyavayaṭṭhagoṇo.",
  "anya-e0807n4:133_5": "Assabhāvassa tanutte assataro.",
  "anya-e0807n4:133_6": "Gāvoti jātisāmatthiyassa tanutte usabhataro.",
  "anya-e0807n4:133_7": "Ettha tanuttaṁ appabalatā.",
  "anya-e0807n4:134_0": "57. Kimhā niddhāraṇe ratara+ratamā",
  "anya-e0807n4:135_0": "Kiṁsaddā niddhāraṇe ratara+ratamā honti.",
  "anya-e0807n4:135_1": "Ko evāti kataro bhavataṁ devadatto, kataro bhavataṁ kaṭṭho.",
  "anya-e0807n4:135_2": "Katamo bhavataṁ devadatto, katamo bhavataṁ kaṭṭho.",
  "anya-e0807n4:135_3": "Bhāradvājānaṁ katamo+si brahme.",
  "anya-e0807n4:136_0": "58. Tena datte li+yāti",
  "anya-e0807n4:137_0": "Datte+bhidheyye la+iyā honti bahulādhikārā manussasaññāyaṁ.",
  "anya-e0807n4:137_1": "Devena datto devalo deviyo, brahmalo brahmiyo.",
  "anya-e0807n4:137_2": "Sīvalo sīviyo sissa dīgho.",
  "anya-e0807n4:137_3": "Deva+brahma+sivāti tannāmakā manussā.",
  "anya-e0807n4:137_4": "(Rattamiccādianekatthataddhitaṁ).",
  "anya-e0807n4:138_0": "59. Tassa bhāvakammesutta+tā+ttana+ṇya+ṇeyya+ṇi+ya+ṇiyā",
  "anya-e0807n4:139_0": "Chaṭṭhiyantā bhāve kamme ca ttādayo honti bahulaṁ.",
  "anya-e0807n4:139_1": "Na sabbe paccayā sabbato honti aññatratta+tāhi.",
  "anya-e0807n4:139_2": "Bhavanti etasmā buddhisaddāti bhāvo saddapavattinimittaṁ.",
  "anya-e0807n4:139_3": "Vuttañca –",
  "anya-e0807n4:140_0": "Hontya+smā saddabuddhīti, bhāvo taṁ saddavuttiyā;",
  "anya-e0807n4:141_0": "Nimittabhūtaṁ nāmañca, jāti dabbaṁ kriyā guṇoti.",
  "anya-e0807n4:142_0": "Nīlassa paṭassa bhāvo nīlattaṁ nīlatāti guṇo bhāvo.",
  "anya-e0807n4:142_1": "Ettha nīlaguṇavasena paṭe nīlasaddassa vuttiyā paṭabuddhiyā nimittaṁ bhāvo nāma.",
  "anya-e0807n4:142_2": "Nīlassa guṇassa bhāvo nīlattaṁ nīlatāti nīlaguṇajāti, ettha nīlaguṇajāti nimittaṁ hutvā nīlasaddassa guṇavuttiyā nīlaguṇajāti nimittaṁ.",
  "anya-e0807n4:142_3": "Gottaṁ gotāti gojāti, ettha jātisaddānaṁ dabbavuttiyā sati jāti nimittaṁ.",
  "anya-e0807n4:142_4": "Pācakassa bhāvo pācakattaṁti kriyāsambandhittaṁ bhāvo, ettha pacanakriyāsambandhittaṁ bhāvo.",
  "anya-e0807n4:142_5": "Daṇḍittaṁ visāṇittaṁ rājapurisattaṁti daṇḍa+visāṇa+rājadabbānaṁ sambandhittaṁ bhāvo, daṇḍītyādisaddapavattiyā nimittattā.",
  "anya-e0807n4:143_0": "Devadattassa bhāvo devadattattaṁ, candattaṁ, sūriyattaṁti tadavatthā visesasāmaññaṁ, devadattassa bālatādiavatthābhedo, candassa kalādiavatthabhedo ca, sūriyassa mandapaṭutādiavatthābhedo ca sāmaññaṁ, tadettha nimittaṁ.",
  "anya-e0807n4:143_1": "Ettha vijjamānapadatthānaṁ visayabhūtasaññāsaddānaṁ pavattinimittaṁ vuttaṁ.",
  "anya-e0807n4:143_2": "Ākāsattaṁ abhāvattaṁti, tattha ghaṭākāsa+pīṭharākāsa, paṭābhāva+ghaṭābhāvādinā upacaritabhedasāmaññaṁ bhāvo.",
  "anya-e0807n4:144_0": "Ttana-puthujjanattanaṁ. Vedanāya bhāvo vedanattanaṁ, rasso. Evaṁ jāyattanaṁ, jārattanaṁ.",
  "anya-e0807n4:145_0": "Ṇya-alasassa bhāvo kammaṁ vā ālasyaṁ, ettha ‘‘lopo+vaṇṇi+vaṇṇānaṁ’’ti a-lope ‘‘sarāna+mādissā’’dinā ākāro, eva+mupari ca.",
  "anya-e0807n4:145_1": "Brāhmaṇassa bhāvo brahmaññaṁ, ññakārapubbarūpāni.",
  "anya-e0807n4:145_2": "Cāpalyaṁ, nepuññaṁ, pesuññaṁ, rañño bhāvo rajjaṁ, ādhipaccaṁ, dāyajjaṁ, vesammaṁ, vesamaṁ, ṇapaccayo.",
  "anya-e0807n4:145_3": "Sakhino bhāvo sakhyaṁ, vāṇijjaṁ, ārogyaṁ, odagyaṁ, ānaṇyaṁ, dubbalyaṁ, balyaṁ, paṇḍiccaṁ, bāhussaccaṁ, porohiccaṁ.",
  "anya-e0807n4:145_4": "Muṭṭhassatissa bhāvo muṭṭhassaccaṁ, ilopo.",
  "anya-e0807n4:145_5": "Kosallaṁ, vepullaṁ.",
  "anya-e0807n4:145_6": "Samānassa bhāvo sāmaññaṁ, perissaṁ, somanassaṁ, domanassaṁ, sovacassaṁ, dovacassaṁ, nipakassa bhāvo nepakkaṁ, ādhikkaṁ, dubhagassa bhāvo dobhaggaṁ, sarūpassa bhāvo sāruppaṁ, opammaṁ, sokhummaṁ, tathassa bhāvo tacchaṁ.",
  "anya-e0807n4:145_7": "Dummedhassa bhāvo dummejjhaṁ.",
  "anya-e0807n4:145_8": "Bhesajassa bhāvo bhesajjaṁ, byāvaṭassa kammaṁ veyyāvaccaṁ yathā veyyākaraṇaṁ.",
  "anya-e0807n4:146_0": "Ṇeyya-sucino bhāvo soceyyaṁ, ādhipateyyaṁ, kapissa bhāvo kāpeyyaṁ.",
  "anya-e0807n4:146_1": "Saṭhassa bhāvo kammaṁ vā sāṭheyyaṁ.",
  "anya-e0807n4:147_0": "Ṇa-garūnaṁ bhāvo gāravaṁ, u avaṅa.",
  "anya-e0807n4:147_1": "Pāṭavaṁ, ajjavaṁ, maddavaṁ, ‘‘kosajjā’’dinā ussa attaṁ dvittañca.",
  "anya-e0807n4:147_2": "Paramānaṁ bhāvo pāramī, vīpaccayo.",
  "anya-e0807n4:147_3": "Samaggānaṁ bhāvo sāmaggī.",
  "anya-e0807n4:148_0": "Iya-adhipatino bhāvo adhipatiyaṁ, paṇḍitiyaṁ, bahussutiyaṁ, naggiyaṁ, sūriyaṁ.",
  "anya-e0807n4:149_0": "Ṇiya-alasassa bhāvo kammaṁ vā ālasiyaṁ, tālusiyaṁ, mandiyaṁ, dakkhiyaṁ, porohitiyaṁ, veyyattiyaṁ.",
  "anya-e0807n4:150_0": "Kathaṁ rāmaṇīyakaṁti, sakatthe kantā ṇena siddhā.",
  "anya-e0807n4:150_1": "Kammaṁ=kriyā, tattha alasassa kammaṁ alasattaṁ alasatā alasattanaṁ ālasyaṁ ālasiyaṁ vā.",
  "anya-e0807n4:151_0": "122. Sakattheti",
  "anya-e0807n4:152_0": "Sakatthepi yathāyogaṁ ttādayo honti.",
  "anya-e0807n4:152_1": "Yathābhūtameva yathābhuccaṁ, kāruññaṁ, pattakallaṁ.",
  "anya-e0807n4:152_2": "Ākāsānantameva ākāsānañcaṁ, ettha akāralopo, tassa ce pubbarūpe ca kate ‘‘tadaminā’’dinā nassa ñño ca lopo ca hoti, kāyapāguññatā.",
  "anya-e0807n4:153_0": "60. Bya vaddhadāsā vā",
  "anya-e0807n4:154_0": "Chaṭṭhiyantā vaddhā dāsā ca byo hoti bhāvakammesu.",
  "anya-e0807n4:154_1": "Vaddhassa bhāvo kammaṁ vā vaddhabyaṁ, vaddhatā.",
  "anya-e0807n4:154_2": "Dāsassa bhāvo kammaṁ vā dāsabyaṁ, dāsyaṁ, dāsatā.",
  "anya-e0807n4:154_3": "Kathaṁ vaddhavaṁti, ṇe vāgamo.",
  "anya-e0807n4:155_0": "61. Nasa yuvā bo ca vassa",
  "anya-e0807n4:156_0": "Chaṭṭhiyantā yuvasaddā bhāvakammesu naṇa vā hoti vassa bo ca.",
  "anya-e0807n4:156_1": "Yuvassa bhāvo yobbanaṁ, yuvattaṁ yuvatā vā.",
  "anya-e0807n4:157_0": "62. Aṇvāditvi+moti",
  "anya-e0807n4:158_0": "Bhāve vā imo. Aṇuno bhāvo aṇimā, laghimā, mahato bhāvo mahimā. Kisassa bhāvo kasimā.",
  "anya-e0807n4:159_0": "133. Kisa+mahata+mime kasa, mahāti",
  "anya-e0807n4:160_0": "Imamhi mahato maho ca kisassa kasādeso ca hoti.",
  "anya-e0807n4:161_0": "63. Bhāvā tena nibbatteti",
  "anya-e0807n4:162_0": "Kriyāvācakasaddato imo, pākena nibbattaṁ pākimaṁ, sekimaṁ.",
  "anya-e0807n4:163_0": "127. Kosajjā+jjava+pārisajja+sohajja+maddavā+rissā+sabhā+jañña+theyya+ bāhusaccā",
  "anya-e0807n4:164_0": "Ete saddā nipaccante ṇānubandhe.",
  "anya-e0807n4:164_1": "Kusītassa bhāvoti bhāve ṇyo hoti, iminā īssa akāre ca tassa je ca kate yassa pubbarūpaṁ, kosajjaṁ.",
  "anya-e0807n4:164_2": "Ujuno bhāve ajjavaṁti ṇo, iminā ussa attaṁ, ‘‘uvaṇṇassā+vaṅa sare’’ti avaṅaādese jassa dvittaṁ.",
  "anya-e0807n4:164_3": "Parisāsu sādhūti vākye ‘‘ṇyo tattha sādhū’’ti ṇyo, iminā jāgamo ca, ‘‘byañjane dīgharassā’’ti āssa rasse ca kate jassa pubbarūpaṁ, pārisajjo.",
  "anya-e0807n4:164_4": "Iminā kamena vākyeneva saddasiddhi veditabbā.",
  "anya-e0807n4:164_5": "Suhadayova suhajjo, tassa bhāvo sohajjaṁ, iminā ayalopo.",
  "anya-e0807n4:164_6": "Muduno bhāvo maddavaṁ, iminā ussa attaṁ.",
  "anya-e0807n4:164_7": "Isino idaṁ bhāvo vā ārissaṁ, ṇyapaccaye iminā ārañāgame ‘‘lopo+vaṇṇi+vaṇṇānaṁ’’ti antaikāralopo ca.",
  "anya-e0807n4:164_8": "Usabhassa idaṁ bhāvo vā āsabhaṁ, iminā ussa ā.",
  "anya-e0807n4:164_9": "Ājānīyassa bhāvo ājaññaṁ, iminā yalope ‘‘lopo+vaṇṇi+vaṇṇānaṁ’’ti īkāralopo.",
  "anya-e0807n4:164_10": "Thenassa bhāvo theyyaṁ, iminā nassa yakāro.",
  "anya-e0807n4:164_11": "Bahussutassa bhāvo bāhusaccaṁ, iminā ussa akāro saṁyogādilopo.",
  "anya-e0807n4:164_12": "(Bhāvataddhitaṁ).",
  "anya-e0807n4:165_0": "64. Tara+tami+ssiki+yi+ṭṭhā+tisaye",
  "anya-e0807n4:166_0": "Atisaye vattamānato honte+te paccayā.",
  "anya-e0807n4:166_1": "Atisayena pāpo pāpataro pāpatamo pāpissito pāpiyo pāpiṭṭho, itthiyaṁ pāpatarā iccādi.",
  "anya-e0807n4:166_2": "Atisayappaccayantāpi atisayappaccayo, atisayena pāpiṭṭho pāpiṭṭhataro pāpiṭṭhatamo.",
  "anya-e0807n4:166_3": "Evaṁ paṭutaro paṭutamo, paṭissiko, paṭiyo, paṭiṭṭho, varataro iccādi paṇītataro iccādi ca.",
  "anya-e0807n4:167_0": "135. Jo vuddhassi+yi+ṭṭhesu",
  "anya-e0807n4:168_0": "Vuddhassa jo hoti iyaiṭṭhesu.",
  "anya-e0807n4:168_1": "Atisayena vuddho jeyyo jeṭṭho, jādese pubbasaralope luttā sarā issa ekāre ca yassa dvittaṁ.",
  "anya-e0807n4:169_0": "136. Bāḷha+ntika+pasatthānaṁ sādha+neda+sā",
  "anya-e0807n4:170_0": "Iyaiṭṭhesu bāḷha+ntika+pasatthānaṁ sādha+neda+sā honti yathākkamaṁ.",
  "anya-e0807n4:170_1": "Atisayena bāḷho sādhiyo sādhiṭṭho.",
  "anya-e0807n4:170_2": "Atisayena antiko nediyo nediṭṭho.",
  "anya-e0807n4:170_3": "Atisayena pasattho seyyo seṭṭho, pubbeva sare lutte issa e dvittañca.",
  "anya-e0807n4:171_0": "137. Kaṇa+kana+ppa+yuvānaṁ",
  "anya-e0807n4:172_0": "Iyaiṭṭhesu appayuvānaṁ kaṇa+kanā honti yathākkamaṁ.",
  "anya-e0807n4:172_1": "Atisayena appo kaṇiyo kaṇiṭṭho.",
  "anya-e0807n4:172_2": "Atisayena yuvā kaniyo kaniṭṭho.",
  "anya-e0807n4:173_0": "138. Lopo vī+mantu+vantūnanti",
  "anya-e0807n4:174_0": "Iyaiṭṭhesu vī+mantu+vantūnaṁ lopo.",
  "anya-e0807n4:174_1": "Atisayena medhāvī medhiyo medhiṭṭho.",
  "anya-e0807n4:174_2": "Atisayena satimā satiyo satiṭṭho.",
  "anya-e0807n4:174_3": "Atisayena guṇavā guṇiyo guṇiṭṭho.",
  "anya-e0807n4:174_4": "Ettha yathākkamaṁ mantvatthe vī+mantu+vantu hoti.",
  "anya-e0807n4:175_0": "65. Tannissite llo",
  "anya-e0807n4:176_0": "Llapaccayo hoti dutiyantā tannissitatthe.",
  "anya-e0807n4:176_1": "Vedaṁ nissitaṁ vedallaṁ.",
  "anya-e0807n4:176_2": "Duṭṭhu nissitaṁ duṭṭhullaṁ.",
  "anya-e0807n4:176_3": "Vedanti tuṭṭhi.",
  "anya-e0807n4:176_4": "Ille saṅkhāraṁ nissitaṁ saṅkhārillaṁ.",
  "anya-e0807n4:177_0": "66. Tassa vikārāvayavesu ṇa+ṇika+ṇeyya+mayā",
  "anya-e0807n4:178_0": "Pakatiyā uttara+mavatthantaraṁ vikāro.",
  "anya-e0807n4:178_1": "Chaṭṭhiyantā nāmasmā vikāre+vayave ca ṇādayo honti bahulaṁ.",
  "anya-e0807n4:178_2": "Ṇa-ayaso vikāro āyasaṁ bandhanaṁ, sakāgamo.",
  "anya-e0807n4:178_3": "Udumbarassa avayavo vikāro vā odumbaraṁ bhasmaṁ paṇṇaṁ vā.",
  "anya-e0807n4:178_4": "Kāpotaṁ maṁsaṁ satti vā.",
  "anya-e0807n4:178_5": "Ṇika-kappāsassa vikāro kappāsikaṁ vatthaṁ.",
  "anya-e0807n4:178_6": "Ṇeyya-eṇissa vikāro+vayavo vā eṇeyyaṁ.",
  "anya-e0807n4:178_7": "Kosānaṁ vikāro koseyyaṁ vatthaṁ.",
  "anya-e0807n4:178_8": "Maya-tiṇānaṁ vikāro tiṇamayaṁ, dārumayaṁ, naḷamayaṁ, mattikāmayaṁ, suvaṇṇamayo ratho, rūpiyamayaṁ.",
  "anya-e0807n4:178_9": "‘‘Aññasmiṁ’’ti mayo, gunnaṁ karīsaṁ gomayaṁ.",
  "anya-e0807n4:179_0": "67. Jatuto ssaṇa vā",
  "anya-e0807n4:180_0": "Vikārāvayavesu jatuto ssaṇa vā hoti.",
  "anya-e0807n4:180_1": "Ettha ‘‘vikārāvayavesū’’ti vattantesupi bahulādhikārā vikāreyeva hoti.",
  "anya-e0807n4:180_2": "Jatuno vikāro jātussaṁ jatumayaṁ.",
  "anya-e0807n4:181_0": "123. Lopoti",
  "anya-e0807n4:182_0": "Bahulaṁ paccayalopopi.",
  "anya-e0807n4:182_1": "‘‘Phalitassa rukkhassa phala+mavayavo vikāro ca, pallavitasseva pallavaṁ’’ti vuttattā phalādayo avayavā vikārā ca honti, tasmā idaṁ vuccati phalapupphamūlesu vikārāvayavesu-piyālassa phalāni piyālāni, mallikāya pupphāni mallikā, usīrassa mūlaṁ usīraṁ.",
  "anya-e0807n4:182_2": "Taṁsaddena vā tadabhidhānaṁ abhedopacārena, tasmā paccayalopaṁ vināpi sijjhati.",
  "anya-e0807n4:183_0": "68. Samūhe kaṇa+ṇa+ṇikā",
  "anya-e0807n4:184_0": "Chaṭṭhiyantā samūhe kaṇa+ṇa+ṇikā honti.",
  "anya-e0807n4:184_1": "Gottapaccayantā kaṇa-rājaññānaṁ samūho rājaññakaṁ, mānusakaṁ.",
  "anya-e0807n4:184_2": "Ukkhādīhi ukkhānaṁ samūho okkhakaṁ, ‘‘saṁyoge kvacī’’ti okāro. Oṭṭhakaṁ.",
  "anya-e0807n4:184_3": "Urabbhānaṁ samūho orabbhakaṁ.",
  "anya-e0807n4:184_4": "Rājakaṁ, rājaputtakaṁ, hatthikaṁ, dhenukaṁ, māyūrakaṁ, kāpotakaṁ, māhisakaṁ.",
  "anya-e0807n4:184_5": "Ṇa-kākānaṁ samūho kākaṁ, bhikkhaṁ.",
  "anya-e0807n4:184_6": "Ṇika acittā-apūpānaṁ samūho āpūpikaṁ, saṁkulikaṁ.",
  "anya-e0807n4:185_0": "69. Janādīhi tāti",
  "anya-e0807n4:186_0": "Samūhatthe tā.",
  "anya-e0807n4:186_1": "Janānaṁ samūho janatā, gajatā, bandhutā, gāmatā, sahāyatā, nāgaratā.",
  "anya-e0807n4:186_2": "Tāntā sabhāvato itthiliṅgā.",
  "anya-e0807n4:187_0": "Madanīyanti karaṇe+dhikaraṇe vā anīyena siddhaṁ.",
  "anya-e0807n4:187_1": "Dhūmāyitattantiktantā nāmadhātuto ttena siddhaṁ, dhūmo viya ācaratīti ‘‘kattutā+yo’’ti āye ‘‘gamanatthākammakādhāre cā’’ti ktapaccaye ūāgame ca kate dhūmāyitassa bhāvoti dhūmāyitattaṁ.",
  "anya-e0807n4:188_0": "70. Iyo hiteti",
  "anya-e0807n4:189_0": "Hitatthe iyo. Upādānānaṁ hitaṁ upādāniyaṁ.",
  "anya-e0807n4:190_0": "71. Cakkhādito ssoti",
  "anya-e0807n4:191_0": "Hitatthe sso. Cakkhuno hitaṁ cakkhussaṁ, āyussaṁ.",
  "anya-e0807n4:192_0": "72. Ṇyo tattha sādhu",
  "anya-e0807n4:193_0": "Sattamyantā tattha sādhūti asmiṁ atthe ṇyo hoti.",
  "anya-e0807n4:193_1": "Sādhūti kusalo yoggo hito vā.",
  "anya-e0807n4:193_2": "Sabhāyaṁ kusalo sabbho, ākāralopo.",
  "anya-e0807n4:193_3": "Parisāyaṁ sādhu pārisajjo, ‘‘kosajjā’’dinā jāgame akāravuddhi.",
  "anya-e0807n4:193_4": "Medhāya hitaṁ mejjhaṁ ghataṁ.",
  "anya-e0807n4:193_5": "Pādānaṁ hitaṁ pajjaṁ telaṁ.",
  "anya-e0807n4:193_6": "‘‘Aññasmiṁ’’ti ṇyo, rathaṁ vahatīti racchā.",
  "anya-e0807n4:194_0": "73. Kammā niya+ññāti",
  "anya-e0807n4:195_0": "Kammasaddā sādhvatthe niya+ññā honti. Kamme sādhu kammaniyaṁ kammaññaṁ.",
  "anya-e0807n4:196_0": "74. Kathāditvi+koti",
  "anya-e0807n4:197_0": "Iko. Kathāyaṁ kusalo kathiko. Dhammakathiko, saṅgāmiko, pavāsiko, upavāsiko.",
  "anya-e0807n4:198_0": "75. Pathādīhi ṇeyyoti",
  "anya-e0807n4:199_0": "Ṇeyyo. Pathe hitaṁ pātheyyaṁ, sapatismiṁ hitaṁ sāpateyyaṁ dhanaṁ. Padīpeyyaṁ telaṁ.",
  "anya-e0807n4:200_0": "76. Dakkhiṇāyā+raheti",
  "anya-e0807n4:201_0": "Arahatthe ṇeyyo. Dakkhiṇaṁ arahatīti dakkhiṇeyyo.",
  "anya-e0807n4:202_0": "77. Rāyo tumantāti",
  "anya-e0807n4:203_0": "Arahatthe tumantā rāyo vā.",
  "anya-e0807n4:203_1": "Ghātetuṁ arahatīti ghātetāyaṁ, ‘‘rānubandhe+ntasarādissā’’ti uṁlopo.",
  "anya-e0807n4:203_2": "Jāpetāyaṁ, pabbājetāyaṁ.",
  "anya-e0807n4:203_3": "Vāti kiṁ, ghātetuṁ.",
  "anya-e0807n4:203_4": "(Saṁkiṇṇataddhitaṁ).",
  "anya-e0807n4:204_0": "78. Ta+mettha+ssa+tthīti mantu",
  "anya-e0807n4:205_0": "Paṭhamantā ettha assa atthīti etesva+tthesu mantu hoti.",
  "anya-e0807n4:205_1": "Gāvo ettha dese assa vā purisassa santīti gomā, gomanto iccādi guṇavantusamaṁ.",
  "anya-e0807n4:206_0": "Atthīti vattamānakālopādānato bhūtāhi bhavissantīhi vā gohi na gomā.",
  "anya-e0807n4:206_1": "Kathaṁ gomā āsi, gomā bhavissatīti.",
  "anya-e0807n4:206_2": "Tadāpi vattamānāhiyeva gohi gomā, āsi bhavissatīti padantarā kālantaraṁ.",
  "anya-e0807n4:206_3": "Itisaddato visayaniyamo.",
  "anya-e0807n4:206_4": "Vuttañhi –",
  "anya-e0807n4:207_0": "Pahūte ca pasaṁsāyaṁ, nindāyañcā+tisāyane;",
  "anya-e0807n4:208_0": "Niccayoge ca saṁsagge, honti+me mantuādayoti.",
  "anya-e0807n4:209_0": "134. Āyussā+yasa mantumhi",
  "anya-e0807n4:210_0": "Mantumhi āyussa āyasādeso hoti.",
  "anya-e0807n4:210_1": "Āyu assa atthīti āyasmā.",
  "anya-e0807n4:210_2": "Go assoti jātisaddānaṁ dabbābhidhāna- sāmatthiyā mantvādayo na honti, tathā guṇasaddānaṁ seto paṭoti.",
  "anya-e0807n4:210_3": "Yesaṁ tu guṇasaddānaṁ dabbābhidhānasāmatthiyaṁ natthi, tehi honteva, buddhi assa atthīti buddhimā.",
  "anya-e0807n4:210_4": "‘‘Vantva+vaṇṇā’’ti vantumhi rūpavā rasavā gandhavā saddavā.",
  "anya-e0807n4:210_5": "‘‘Daṇḍāditvi+kaī vā’’ti ika+ī, rasī rasiko, rūpī rūpiko, gandhī gandhikoti.",
  "anya-e0807n4:211_0": "79. Vantva+vaṇṇāti",
  "anya-e0807n4:212_0": "Vantu. Pasatthaṁ sīla+massa atthīti sīlavā. Pahutā pasatthā vā paññā assa atthīti paññavā.",
  "anya-e0807n4:213_0": "80. Daṇḍāditvi+ka+ī vāti",
  "anya-e0807n4:214_0": "Ika+ī honti vā mantatthe.",
  "anya-e0807n4:214_1": "Bahulaṁvidhānā kutocisaddato dve honti, kuto ce+kamekaṁva.",
  "anya-e0807n4:214_2": "Niccayutto daṇḍo assa atthīti daṇḍiko daṇḍī.",
  "anya-e0807n4:214_3": "Gandhiko gandhī.",
  "anya-e0807n4:214_4": "Vātveva, daṇḍavā.",
  "anya-e0807n4:215_0": "‘‘Uttamiṇeva dhanā iko’’ti gaṇasuttena iko dhaniko. Añño dhanī dhanavā.",
  "anya-e0807n4:216_0": "‘‘Asannihite atthā’’ asannihito attho assa atthīti atthiko atthī.",
  "anya-e0807n4:216_1": "Sannihite atthavā.",
  "anya-e0807n4:216_2": "‘‘Tadantā ca’’ puññattho assa atthīti puññatthiko puññatthī.",
  "anya-e0807n4:217_0": "‘‘Vaṇṇantā īyeva’’. Brahmavaṇṇaṁ assa atthīti brahmavaṇṇī, devavaṇṇī.",
  "anya-e0807n4:218_0": "‘‘Hatthadantehi jātiyaṁ’’. Hattha+massa atthīti hatthī, dantī. Aññatra hatthavā dantavā.",
  "anya-e0807n4:219_0": "‘‘Vaṇṇato brahmacārimhi’’. Vaṇṇo assa atthīti vaṇṇiko brahmacārī.",
  "anya-e0807n4:220_0": "‘‘Pokkharādito dese’’.",
  "anya-e0807n4:220_1": "Pokkharaṁ jalaṁ padumaṁ vā assa atthīti pokkharī, ‘‘yuvaṇṇehi nī’’ti nīmhi ‘‘gharaṇyādayo’’ti īssa attaṁ, nassa ṇo ca, pokkharaṇī, uppalinī, kumudinī, bhisinī, mulālinī, sālukinī.",
  "anya-e0807n4:221_0": "‘‘Kvacā+desepi’’.",
  "anya-e0807n4:221_1": "Paduma+massa atthīti padumī paduminī paduminīpaṇṇaṁ.",
  "anya-e0807n4:221_2": "Desato+ññatra pokkharavā hatthī.",
  "anya-e0807n4:222_0": "‘‘Nāvāyi+ko’’ nāviko. Sikhī, bālī, sīlī, balī.",
  "anya-e0807n4:223_0": "‘‘Sukhadukkhā ī’’. Sukhī dukkhī. ‘‘Balā bāhūrupubbā ca’’. Bāhubalī, ūrubalī.",
  "anya-e0807n4:224_0": "81. Tapādīhi ssīti",
  "anya-e0807n4:225_0": "Ssī. Tapo assa atthīti tapassī, yasassī, tejassī, manassī, payassī. Vātveva, yasavā.",
  "anya-e0807n4:226_0": "82. Mukhādito roti",
  "anya-e0807n4:227_0": "Ro.",
  "anya-e0807n4:227_1": "Ninditaṁ mukha+massa atthīti mukharo.",
  "anya-e0807n4:227_2": "Susi=chiddaṁ assa atthīti susiro.",
  "anya-e0807n4:227_3": "Ūso=khāramattikā asmiṁ atthīti ūsaro .",
  "anya-e0807n4:227_4": "Madhuro guḷo, madhurā sakkharā, madhuraṁ khīraṁ.",
  "anya-e0807n4:227_5": "Khaṁ=gīvāya vivaraṁ assa atthīti kharo gadrabho.",
  "anya-e0807n4:227_6": "Kuñjo=hanu assa atthīti kuñjaro. Nagaro.",
  "anya-e0807n4:228_0": "‘‘Dantassa ca unnatadante’’ti gaṇasuttena dantassa u ca, unnataṁ danta+massa atthīti danturo.",
  "anya-e0807n4:229_0": "83. Tuṭṭhyādīhi bhoti",
  "anya-e0807n4:230_0": "Bho vā. Tuṭṭhi assa atthīti tuṭṭhibho, sālibho, vālibho.",
  "anya-e0807n4:231_0": "84. Saddhāditva",
  "anya-e0807n4:232_0": "Iti vā a hoti. Atisayā saddhā assa atthīti saddho, pañño, paññavā, saddhā kaññā, saddhaṁ kulaṁ.",
  "anya-e0807n4:233_0": "85. Ṇo tapāti",
  "anya-e0807n4:234_0": "Ṇo, tāpaso, sakāgamo. Tāpasī.",
  "anya-e0807n4:235_0": "86. Ālva+bhijjhādīhiti",
  "anya-e0807n4:236_0": "Ālu vā.",
  "anya-e0807n4:236_1": "Abhijjhā assa atthīti abhijjhālu, sītālu, dhajālu, dayālu, dayāvā.",
  "anya-e0807n4:236_2": "Abhijjhālu eva abhijjhāluko.",
  "anya-e0807n4:237_0": "87. Picchāditvi+loti",
  "anya-e0807n4:238_0": "Ilo vā.",
  "anya-e0807n4:238_1": "Piccha+massa atthīti picchilo, picchavā.",
  "anya-e0807n4:238_2": "Pheṇilo, jaṭilo, tuṇḍilo.",
  "anya-e0807n4:238_3": "Ninditā vācā assa atthīti vācāloti parassaralopo.",
  "anya-e0807n4:239_0": "88. Sīlādito voti",
  "anya-e0807n4:240_0": "Vo hoti vā. Sīlavo, sīlavā. Kesavo, kesavā.",
  "anya-e0807n4:241_0": "‘‘Aṇṇā niccaṁ’’ aṇṇavo.",
  "anya-e0807n4:241_1": "‘‘Gaṇḍīrājīhi saññāyaṁ’’ gaṇḍī=meṇḍasiṅgaṁ assa atthīti gaṇḍīvaṁ dhanu, rājīvaṁ paṅkajaṁ.",
  "anya-e0807n4:242_0": "89. Māyā medhāhi vīti",
  "anya-e0807n4:243_0": "Vī.",
  "anya-e0807n4:243_1": "Māyāvī, medhāvī pumā.",
  "anya-e0807n4:243_2": "Nīmhi medhāvinī.",
  "anya-e0807n4:243_3": "Medhāvī kulaṁ, ‘‘ekavacanayosva+ghonaṁ’’ti simhi rasso.",
  "anya-e0807n4:243_4": "Evaṁ māyāvī.",
  "anya-e0807n4:244_0": "90. Si+ssare āmyu+vāmī",
  "anya-e0807n4:245_0": "Issare+bhidheyye sasaddā āmī+uvāmī honti mantvatthe.",
  "anya-e0807n4:245_1": "Saṁ=āyattaṁ assa atthīti sāmī suvāmī.",
  "anya-e0807n4:245_2": "Suvāminī kaññā.",
  "anya-e0807n4:246_0": "91. Lakkhyā ṇo a ca",
  "anya-e0807n4:247_0": "Lakkhīsaddā ṇo hoti mantvatthe a ca+ntassa. Lakkhī assa atthīti lakkhaṇo.",
  "anya-e0807n4:248_0": "92. Aṅgā no kalyāṇeti",
  "anya-e0807n4:249_0": "Aṅgasmā no hoti. Kalyāṇāni sobhaṇāni aṅgāni assā atthīti aṅganā.",
  "anya-e0807n4:250_0": "93. So lomāti",
  "anya-e0807n4:251_0": "Lomā so, pahūtā lomā assa atthīti lomaso, lomasā kaññā.",
  "anya-e0807n4:252_0": "94. Imi+yāti",
  "anya-e0807n4:253_0": "Ima+iyā honti, putto assa atthīti puttimo, kittimo, puttiyo, kappiyo, jaṭiyo, hānabhāgiyo, seniyo.",
  "anya-e0807n4:253_1": "(Atthyatthataddhitaṁ).",
  "anya-e0807n4:254_0": "95. To pañcamyā",
  "anya-e0807n4:255_0": "Pañcamyantā bahulaṁ to hoti vā.",
  "anya-e0807n4:255_1": "Toādipaccayantā nipphannanipātā, tehi parāsaṁ vibhattīnaṁ ‘‘asaṁkhyehi sabbāsaṁ’’ti lopova.",
  "anya-e0807n4:255_2": "Gāmato āgacchatīti gāmasmā āgacchati, corato bhāyatīti corehi bhāyati, satthato parihīno satthā parihīno.",
  "anya-e0807n4:255_3": "Evaṁ purisato, rājato, aggito, hatthito, hetuto, yuttito, itthito, bhikkhunito, yāguto, jambuto, cittato, āyuto.",
  "anya-e0807n4:255_4": "Sabbādito-sabbato, yato, tato iccādi.",
  "anya-e0807n4:256_0": "96. Ito+te+tto kuto",
  "anya-e0807n4:257_0": "Tomhi imassa ṭi nipaccate etassa ṭa+eṭa kiṁ saddassa kuttañca.",
  "anya-e0807n4:257_1": "Ito imasmā, ato etto etasmā, kuto kasmā.",
  "anya-e0807n4:258_0": "97. Abhyādīhiti",
  "anya-e0807n4:259_0": "To. Abhito, parito, pacchato, heṭṭhato.",
  "anya-e0807n4:260_0": "98. Ādyādīhiti",
  "anya-e0807n4:261_0": "Sattamyantehi to hoti.",
  "anya-e0807n4:261_1": "Ādo ādito, majjhato, antato, piṭṭhito, passato, mukhato.",
  "anya-e0807n4:261_2": "Paṭhamantā yato+dakaṁ ta+dādittaṁ, yaṁ udakaṁ, tadevā+dittanti attho.",
  "anya-e0807n4:262_0": "99. Sabbādito sattamyā tra+tthā",
  "anya-e0807n4:263_0": "Sabbādīhi sattamyantehi tra+tthā vā honti.",
  "anya-e0807n4:263_1": "Sabbatra sabbattha sabbasmiṁ, yatra yattha, tatra tattha iccādi.",
  "anya-e0807n4:263_2": "Bahulādhikārā na tumhaamhehi.",
  "anya-e0807n4:264_0": "100. Katthe+ttha+kutrā+tra kve+hi+dha",
  "anya-e0807n4:265_0": "Etehi ‘‘sabbādito’’tiādinā tra+tthā.",
  "anya-e0807n4:265_1": "Sesādesā ca paccayā ca imināva nipaccante.",
  "anya-e0807n4:265_2": "Iminā kissa ka+ku ca, etassa ṭe+ṭā ca, vapaccaye kissa ilopo ca, ha+dhapaccayesu imassa ṭi ca nipaccate.",
  "anya-e0807n4:265_3": "Kasmiṁ kattha kutra kva, etasmiṁ ettha atra, imasmiṁ iha idha.",
  "anya-e0807n4:266_0": "101. Dhi sabbā vāti",
  "anya-e0807n4:267_0": "Sabbasmā dhi vā. Sabbasmiṁ sabbadhi sabbatra.",
  "anya-e0807n4:268_0": "102. Yā hinti",
  "anya-e0807n4:269_0": "Yasaddā hiṁ, yasmiṁ yahiṁ yatra.",
  "anya-e0807n4:270_0": "103. Tā hañcati",
  "anya-e0807n4:271_0": "Tasaddā haṁ hoti hiñca. Tahaṁ tahiṁ tatra.",
  "anya-e0807n4:272_0": "104. Kuhiṁ kahanti",
  "anya-e0807n4:273_0": "Hiṁ haṁ nipaccante kissa ku+kā ca. Kuhiṁ kahaṁ. Kuhiñcanaṁti nipātantaraṁ.",
  "anya-e0807n4:274_0": "105. Sabbe+ka+ñña+ya+tehi kāle dā",
  "anya-e0807n4:275_0": "Etehi kāle dā hoti vā. Sabbasmiṁ kāle sabbadā, ekadā, aññadā, yadā, tadā.",
  "anya-e0807n4:276_0": "106. Kadā kudā sadā+dhune+dāni",
  "anya-e0807n4:277_0": "Ete saddā nipaccante. Kasmiṁkāle kadā kudā, sabbasmiṁ kāle sadā, imasmiṁ kāle adhunā idāni.",
  "anya-e0807n4:278_0": "107. Ajja sajjva+parajjve+tarahi karahā",
  "anya-e0807n4:279_0": "Pakati paccayo ādeso kālavisesoti sabba+metaṁ nipātanā labbhati.",
  "anya-e0807n4:279_1": "Imassa ṭo jjo cā+hani nipaccante, asmiṁ ahani ajja.",
  "anya-e0807n4:279_2": "Samānassa sa-bhāvo jju cā+hani.",
  "anya-e0807n4:279_3": "Samāne ahani sajju.",
  "anya-e0807n4:279_4": "Aparasmā jju, aparasmiṁ ahani aparajju.",
  "anya-e0807n4:279_5": "Imassa eto, kāle rahi ca, imasmiṁkāle etarahi.",
  "anya-e0807n4:279_6": "Kiṁ saddassa ko, raha cā+najjatane.",
  "anya-e0807n4:279_7": "Kasmiṁ kāle karaha.",
  "anya-e0807n4:280_0": "108. Sabbādīhi pakāre thā",
  "anya-e0807n4:281_0": "Sāmaññassa bhedako viseso pakāro, tasmiṁ thāpaccayo hoti. Sabbena pakārena sabbathā, yathā, tathā.",
  "anya-e0807n4:282_0": "109. Katha+mitthaṁ",
  "anya-e0807n4:283_0": "Ki+mimehi thaṁpaccayo, ka+ittaṁ tesaṁ yathākkamaṁ. Kena pakārena kathaṁ, iminā pakārena itthaṁ.",
  "anya-e0807n4:284_0": "110. Dhā saṅkhyāhiti",
  "anya-e0807n4:285_0": "Pakāre dhā hoti.",
  "anya-e0807n4:285_1": "Dvīhi pakārehi dve vā pakāre karoti dvidhā karoti, bahudhā karoti, ekaṁ rāsiṁ pañcappakāraṁ karoti pañcadhā karoti.",
  "anya-e0807n4:285_2": "Pañcappakāra+mekappakāraṁ karoti ekadhā karoti.",
  "anya-e0807n4:286_0": "111. Ve+kā+jjhanti",
  "anya-e0807n4:287_0": "Ekasmā pakāre jjhaṁ vā hoti.",
  "anya-e0807n4:287_1": "Ekena pakārena ekaṁ vā pakāraṁ karoti ekajjhaṁ karoti, ekadhā karoti vā.",
  "anya-e0807n4:288_0": "112. Dvitīhe+dhāti",
  "anya-e0807n4:289_0": "Edhā vā. Dvīhi pakārehi dve vā pakāre karoti dvedhā, tedhā. Dvidhā tidhā.",
  "anya-e0807n4:290_0": "113. Tabbati jātiyo",
  "anya-e0807n4:291_0": "Pakāravati taṁsāmaññavācakā saddā jātiyo hoti. Paṭujātiyo, mudujātiyo.",
  "anya-e0807n4:292_0": "114. Vārasaṅkhyāya kkhattuṁ",
  "anya-e0807n4:293_0": "Vārasambandhiniyā saṁkhyāya kkhattuṁ hoti.",
  "anya-e0807n4:293_1": "Dve vāre bhuñjati dvikkhattuṁ divasassa bhuñjati.",
  "anya-e0807n4:293_2": "Vāraggahaṇaṁ kiṁ, pañca bhuñjati.",
  "anya-e0807n4:293_3": "Saṅkhyāyāti kiṁ, pahūte vāre bhuñjati.",
  "anya-e0807n4:294_0": "115. Katimhāti",
  "anya-e0807n4:295_0": "Kkhattuṁ hoti. Kati vāre bhuñjati katikkhattuṁ bhuñjati.",
  "anya-e0807n4:296_0": "116. Bahumhā dhā ca paccāsattiyaṁ",
  "anya-e0807n4:297_0": "Vārasambandhiniyā bahusaṁkhyāya dhā hoti kkhattuñca, vārānaṁ ce paccāsatti hoti.",
  "anya-e0807n4:297_1": "Bahuvāre bhuñjati bahudhā divasassa bhuñjati, bahukkhattuṁ vā.",
  "anya-e0807n4:297_2": "Paccāsattiyaṁti kiṁ, bahukkhattuṁ māsassa bhuñjati.",
  "anya-e0807n4:298_0": "117. Sa kiṁ vāti",
  "anya-e0807n4:299_0": "Kiṁpaccayo ekassa sādeso ca nipaccate. Ekaṁ vāraṁ bhuñjati sakiṁ bhuñjati, ekakkhattuṁ vā.",
  "anya-e0807n4:300_0": "118. So vicchā+pakāresu",
  "anya-e0807n4:301_0": "Vicchāyaṁ pakāre ca so hoti.",
  "anya-e0807n4:301_1": "Khaṇḍaṁ khaṇḍaṁ karoti khaṇḍaso karoti.",
  "anya-e0807n4:301_2": "Puthuppakārena puthuso.",
  "anya-e0807n4:301_3": "Sabbena pakārena sabbaso.",
  "anya-e0807n4:302_0": "119. Abhūtatabbhāve karā+sa+bhūyoge vikārā cī",
  "anya-e0807n4:303_0": "Avatthāvato+vatthantarenā+bhūtassa tāyā+vatthāya bhāve karā+sa+bhūhi sambandhe sati vikāravācakācī hoti.",
  "anya-e0807n4:303_1": "Adhavalaṁ dhavalaṁ karoti dhavalī karoti.",
  "anya-e0807n4:303_2": "Adhavalo dhavalo siyā dhavalī siyā.",
  "anya-e0807n4:303_3": "Adhavalo dhavalo bhavati dhavalī bhavati.",
  "anya-e0807n4:303_4": "Abhūtatabbhāveti kiṁ, ghaṭaṁ karoti, dadhi atthi, ghaṭo bhavati .",
  "anya-e0807n4:303_5": "Karāsabhūyogeti kiṁ, adhavalo dhavalo jāyate.",
  "anya-e0807n4:303_6": "Vikārāti kiṁ, pakatiyā mā hotu, suvaṇṇaṁ kuṇḍalī karoti.",
  "anya-e0807n4:303_7": "(Nipātataddhitaṁ).",
  "anya-e0807n4:304_0": "120. Dissanta+ññepi paccayāti",
  "anya-e0807n4:305_0": "Vuttato+ññepi paccayā dissanti.",
  "anya-e0807n4:305_1": "Vividhā mātaro vimātaroti visesanasamāso, tāsaṁ puttā vemātikāti rikaṇapaccaye rānubandhattā ulope vuddhimhi kate vemātikā.",
  "anya-e0807n4:305_2": "Pathaṁ gacchantīti pathāvino, āvī.",
  "anya-e0807n4:305_3": "Issā assa atthīti issukī, ukī.",
  "anya-e0807n4:305_4": "Dhuraṁ vahantīti dhorayhā, yhaṇa.",
  "anya-e0807n4:306_0": "Sāmaññañca viseso ca, bhāvajo ca nipātajo;",
  "anya-e0807n4:307_0": "Iti viññūhi viññeyyo, taddhito tu catubbidho.",
  "anya-e0807n4:308_0": "Iti payogasiddhiyaṁ ṇādikaṇḍo pañcamo."
}