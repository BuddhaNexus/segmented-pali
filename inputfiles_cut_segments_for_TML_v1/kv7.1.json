{
  "kv7.1:0.1_0": "Kathāvatthu",
  "kv7.1:0.2_0": "Niyāmapaṇṇāsaka",
  "kv7.1:0.3_0": "Sattamavagga",
  "kv7.1:0.4_0": "Saṅgahitakathā",
  "kv7.1:1.1_0": "Natthi keci dhammā kehici dhammehi saṅgahitāti?",
  "kv7.1:1.2_0": "Āmantā.",
  "kv7.1:1.3_0": "Nanu atthi keci dhammā kehici dhammehi gaṇanaṁ gacchanti uddesaṁ gacchanti pariyāpannāti?",
  "kv7.1:1.4_0": "Āmantā.",
  "kv7.1:1.5_0": "Hañci atthi keci dhammā kehici dhammehi gaṇanaṁ gacchanti uddesaṁ gacchanti pariyāpannā, no ca vata re vattabbe—",
  "kv7.1:1.6_0": "“natthi keci dhammā kehici dhammehi saṅgahitā”ti.",
  "kv7.1:2.1_0": "Cakkhāyatanaṁ katamakkhandhagaṇanaṁ gacchatīti?",
  "kv7.1:2.2_0": "Rūpakkhandhagaṇanaṁ gacchatīti.",
  "kv7.1:2.3_0": "Hañci cakkhāyatanaṁ rūpakkhandhagaṇanaṁ gacchati, tena vata re vattabbe—",
  "kv7.1:2.4_0": "“cakkhāyatanaṁ rūpakkhandhena saṅgahitan”ti.",
  "kv7.1:2.5_0": "Sotāyatanaṁ …pe…",
  "kv7.1:2.6_0": "ghānāyatanaṁ …pe…",
  "kv7.1:2.7_0": "jivhāyatanaṁ …pe…",
  "kv7.1:2.8_0": "kāyāyatanaṁ katamakkhandhagaṇanaṁ gacchatīti?",
  "kv7.1:2.9_0": "Rūpakkhandhagaṇanaṁ gacchatīti.",
  "kv7.1:2.10_0": "Hañci kāyāyatanaṁ rūpakkhandhagaṇanaṁ gacchati, tena vata re vattabbe—",
  "kv7.1:2.11_0": "“kāyāyatanaṁ rūpakkhandhena saṅgahitan”ti.",
  "kv7.1:3.1_0": "Rūpāyatanaṁ …pe…",
  "kv7.1:3.2_0": "saddāyatanaṁ …pe…",
  "kv7.1:3.3_0": "gandhāyatanaṁ …pe…",
  "kv7.1:3.4_0": "rasāyatanaṁ …pe…",
  "kv7.1:3.5_0": "phoṭṭhabbāyatanaṁ katamakkhandhagaṇanaṁ gacchatīti?",
  "kv7.1:3.6_0": "Rūpakkhandhagaṇanaṁ gacchatīti.",
  "kv7.1:3.7_0": "Hañci phoṭṭhabbāyatanaṁ rūpakkhandhagaṇanaṁ gacchati, tena vata re vattabbe—",
  "kv7.1:3.8_0": "“phoṭṭhabbāyatanaṁ rūpakkhandhena saṅgahitan”ti.",
  "kv7.1:4.1_0": "Sukhā vedanā katamakkhandhagaṇanaṁ gacchatīti?",
  "kv7.1:4.2_0": "Vedanākkhandhagaṇanaṁ gacchatīti.",
  "kv7.1:4.3_0": "Hañci sukhā vedanā vedanākkhandhagaṇanaṁ gacchati, tena vata re vattabbe—",
  "kv7.1:4.4_0": "“sukhā vedanā vedanākkhandhena saṅgahitā”ti.",
  "kv7.1:4.5_0": "Dukkhā vedanā …pe… adukkhamasukhā vedanā katamakkhandhagaṇanaṁ gacchatīti?",
  "kv7.1:4.6_0": "Vedanākkhandhagaṇanaṁ gacchatīti.",
  "kv7.1:4.7_0": "Hañci adukkhamasukhā vedanā vedanākkhandhagaṇanaṁ gacchati, tena vata re vattabbe—",
  "kv7.1:4.8_0": "“adukkhamasukhā vedanā vedanākkhandhena saṅgahitā”ti.",
  "kv7.1:5.1_0": "Cakkhusamphassajā saññā katamakkhandhagaṇanaṁ gacchatīti?",
  "kv7.1:5.2_0": "Saññākkhandhagaṇanaṁ gacchatīti.",
  "kv7.1:5.3_0": "Hañci cakkhusamphassajā saññā saññākkhandhagaṇanaṁ gacchati, tena vata re vattabbe—",
  "kv7.1:5.4_0": "“cakkhusamphassajā saññā saññākkhandhena saṅgahitā”ti.",
  "kv7.1:5.5_0": "Sotasamphassajā saññā …pe…",
  "kv7.1:5.6_0": "manosamphassajā saññā katamakkhandhagaṇanaṁ gacchatīti?",
  "kv7.1:5.7_0": "Saññākkhandhagaṇanaṁ gacchatīti.",
  "kv7.1:5.8_0": "Hañci manosamphassajā saññā saññākkhandhagaṇanaṁ gacchati, tena vata re vattabbe—",
  "kv7.1:5.9_0": "“manosamphassajā saññā saññākkhandhena saṅgahitā”ti.",
  "kv7.1:6.1_0": "Cakkhusamphassajā cetanā …pe…",
  "kv7.1:6.2_0": "manosamphassajā cetanā katamakkhandhagaṇanaṁ gacchatīti?",
  "kv7.1:6.3_0": "Saṅkhārakkhandhagaṇanaṁ gacchatīti.",
  "kv7.1:6.4_0": "Hañci manosamphassajā cetanā saṅkhārakkhandhagaṇanaṁ gacchati, tena vata re vattabbe—",
  "kv7.1:6.5_0": "“manosamphassajā cetanā saṅkhārakkhandhena saṅgahitā”ti.",
  "kv7.1:7.1_0": "Cakkhuviññāṇaṁ …pe…",
  "kv7.1:7.2_0": "manoviññāṇaṁ katamakkhandhagaṇanaṁ gacchatīti?",
  "kv7.1:7.3_0": "Viññāṇakkhandhagaṇanaṁ gacchatīti.",
  "kv7.1:7.4_0": "Hañci manoviññāṇaṁ viññāṇakkhandhagaṇanaṁ gacchati, tena vata re vattabbe—",
  "kv7.1:7.5_0": "“manoviññāṇaṁ viññāṇakkhandhena saṅgahitan”ti.",
  "kv7.1:8.1_0": "Yathā dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito;",
  "kv7.1:8.2_0": "evameva te dhammā tehi dhammehi saṅgahitāti?",
  "kv7.1:8.3_0": "Hañci dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito, tena vata re vattabbe—",
  "kv7.1:8.4_0": "“atthi keci dhammā kehici dhammehi saṅgahitā”ti.",
  "kv7.1:8.5_0": "Saṅgahitakathā niṭṭhitā."
}