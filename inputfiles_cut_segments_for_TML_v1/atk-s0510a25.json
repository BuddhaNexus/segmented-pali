{
  "atk-s0510a25:0_0": "27. Padumukkhipavaggo",
  "atk-s0510a25:1_0": "1-10. Ākāsukkhipiyattheraapadānādivaṇṇanā",
  "atk-s0510a25:2_0": "1-2.",
  "atk-s0510a25:2_1": "Sattavīsatime vagge paṭhamāpadāne jalajagge duve gayhāti jale udake jāte agge uppalādayo dve pupphe gahetvā buddhassa samīpaṁ gantvā ekaṁ pupphaṁ pādesu nikkhipiṁ pūjesiṁ, ekaṁ pupphaṁ ākāse khipinti attho.",
  "atk-s0510a25:3_0": "Dutiyāpadānaṁ pākaṭameva.",
  "atk-s0510a25:4_0": "10.",
  "atk-s0510a25:4_1": "Tatiyāpadāne bodhiyā pādaputtameti uttame bodhipādape.",
  "atk-s0510a25:4_2": "Aḍḍhacandaṁ mayā dinnanti tasmiṁ bodhimūle aḍḍhacandākārena mayā anekapupphāni pūjitānīti attho.",
  "atk-s0510a25:4_3": "Dharaṇīruhapādapeti rukkhapabbataratanādayo dhāretīti dharaṇī, pathavī, dharaṇiyā ruhati patiṭṭhahatīti dharaṇīruho, pādasaṅkhātena mūlena udakaṁ pivati khandhaviṭapādīsu patthariyatīti pādapo, dharaṇīruho ca so pādapo ceti dharaṇīruhapādapo, tasmiṁ dharaṇīruhapādape pupphaṁ mayā pūjitanti attho.",
  "atk-s0510a25:5_0": "Catutthāpadānaṁ uttānatthameva.",
  "atk-s0510a25:6_0": "18-19.",
  "atk-s0510a25:6_1": "Pañcamāpadāne himavantassāvidūreti himavantassa āsanne.",
  "atk-s0510a25:6_2": "Romaso nāma pabbatoti rukkhalatāgumbābhāvā kevalaṁ dabbatiṇādisañchannattā romaso nāma pabbato ahosi.",
  "atk-s0510a25:6_3": "Tamhi pabbatapādamhīti tasmiṁ pabbatapariyante.",
  "atk-s0510a25:6_4": "Samaṇo bhāvitindriyoti samitapāpo vūpasantakileso samaṇo vaḍḍhitaindriyo, rakkhitacakkhundriyādiindriyoti attho.",
  "atk-s0510a25:6_5": "Atha vā vaḍḍhitaindriyo vaḍḍhitasaddhindriyādiindriyoti attho.",
  "atk-s0510a25:6_6": "Tassa samaṇassa ahaṁ biḷāliāluve gahetvā adāsinti attho.",
  "atk-s0510a25:7_0": "Chaṭṭhasattamaṭṭhamanavamadasamāpadānāni uttānatthānevāti.",
  "atk-s0510a25:8_0": "Sattavīsatimavaggavaṇṇanā samattā."
}