{
  "kv15.10:0.1_0": "Kathāvatthu",
  "kv15.10:0.2_0": "Mahāpaṇṇāsaka",
  "kv15.10:0.3_0": "Pannarasamavagga",
  "kv15.10:0.4_0": "Asaññasattupikakathā",
  "kv15.10:1.1_0": "Saññāvedayitanirodhasamāpatti asaññasattupikāti?",
  "kv15.10:1.2_0": "Āmantā.",
  "kv15.10:1.3_0": "Atthi saññāvedayitanirodhaṁ samāpannassa alobho kusalamūlaṁ, adoso kusalamūlaṁ, amoho kusalamūlaṁ, saddhā vīriyaṁ sati samādhi paññāti?",
  "kv15.10:1.4_0": "Na hevaṁ vattabbe …pe…",
  "kv15.10:1.5_0": "natthi saññāvedayitanirodhaṁ samāpannassa alobho kusalamūlaṁ, adoso kusalamūlaṁ …pe… paññāti?",
  "kv15.10:1.6_0": "Āmantā.",
  "kv15.10:1.7_0": "Hañci natthi saññāvedayitanirodhaṁ samāpannassa alobho kusalamūlaṁ, adoso kusalamūlaṁ, amoho kusalamūlaṁ, saddhā vīriyaṁ sati samādhi paññā, no ca vata re vattabbe—",
  "kv15.10:1.8_0": "“saññāvedayitanirodhasamāpatti asaññasattupikā”ti.",
  "kv15.10:2.1_0": "Saññāvedayitanirodhasamāpatti asaññasattupikāti?",
  "kv15.10:2.2_0": "Āmantā.",
  "kv15.10:2.3_0": "Atthi saññāvedayitanirodhaṁ samāpannassa phasso vedanā saññā cetanā cittanti?",
  "kv15.10:2.4_0": "Na hevaṁ vattabbe …pe…",
  "kv15.10:2.5_0": "natthi saññāvedayitanirodhaṁ samāpannassa phasso vedanā saññā cetanā cittanti?",
  "kv15.10:2.6_0": "Āmantā.",
  "kv15.10:2.7_0": "Aphassakassa maggabhāvanā …pe… acittakassa maggabhāvanāti?",
  "kv15.10:2.8_0": "Na hevaṁ vattabbe …pe…",
  "kv15.10:2.9_0": "nanu saphassakassa maggabhāvanā …pe… sacittakassa maggabhāvanāti?",
  "kv15.10:2.10_0": "Āmantā.",
  "kv15.10:2.11_0": "Hañci saphassakassa maggabhāvanā …pe…",
  "kv15.10:2.12_0": "sacittakassa maggabhāvanā, no ca vata re vattabbe—",
  "kv15.10:2.13_0": "“saññāvedayitanirodhasamāpatti asaññasattupikā”ti.",
  "kv15.10:3.1_0": "Saññāvedayitanirodhasamāpatti asaññasattupikāti?",
  "kv15.10:3.2_0": "Āmantā.",
  "kv15.10:3.3_0": "Ye keci saññāvedayitanirodhaṁ samāpajjanti, sabbe te asaññasattupikāti?",
  "kv15.10:3.4_0": "Na hevaṁ vattabbe …pe….",
  "kv15.10:4.1_0": "Na vattabbaṁ—",
  "kv15.10:4.2_0": "“saññāvedayitanirodhasamāpatti asaññasattupikā”ti?",
  "kv15.10:4.3_0": "Āmantā.",
  "kv15.10:4.4_0": "Nanu idhāpi asaññī tatrāpi asaññīti?",
  "kv15.10:4.5_0": "Āmantā.",
  "kv15.10:4.6_0": "Hañci idhāpi asaññī tatrāpi asaññī, tena vata re vattabbe—",
  "kv15.10:4.7_0": "“saññāvedayitanirodhasamāpatti asaññasattupikā”ti.",
  "kv15.10:4.8_0": "Asaññasattupikakathā niṭṭhitā."
}