{
  "anya-e1202n7:0_0": "Yojanathūpa kathā",
  "anya-e1202n7:1_0": "Atha rājā aññāni ca bahūni puññakammāni katvā cattālīsa vassāni rajjaṁ kāresi.",
  "anya-e1202n7:1_1": "Tassa accayena taṁ kaniṭṭho uttiya rājā dasavassāni rajjaṁ kāresi.",
  "anya-e1202n7:1_2": "Tassa accayena taṁ kaniṭṭho mahāsīvo dasavassāneva rajjaṁ kāresi tassa accayena tassāpi kaniṭṭho sūratisso dasavassāneva rajjaṁ kāresi tato assanāvika puttā dve damiḷā sūratissaṁ gahetvā dvevīsa vassāni dhammena rajjaṁ kāresuṁ.",
  "anya-e1202n7:1_3": "Te gahetvā muṭasīvassa rañño putto aselo nāma dasavassāni rajjaṁ kāresi atha coḷaraṭṭhato agantvā eḷāro nāma damilo asela bhūpatiṁ gahetvā catucattālīsa vassāni rajjaṁ kāresi eḷāraṁ gahetvā duṭṭhagāmaṇi abhayo rājā ahosi."
}