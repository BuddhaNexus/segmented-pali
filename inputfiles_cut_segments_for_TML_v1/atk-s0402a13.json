{
  "atk-s0402a13:0_0": "(14) 4. Santhāravaggavaṇṇanā",
  "atk-s0402a13:1_0": "152.",
  "atk-s0402a13:1_1": "Catutthassa paṭhame catūhi paccayehi attano ca parassa ca antarapaṭicchādanavasena santharaṇaṁ āmisasanthāro, dhammena santharaṇaṁ dhammasanthāro.",
  "atk-s0402a13:1_2": "Dutiye upasaggamattaṁ viseso.",
  "atk-s0402a13:2_0": "154.",
  "atk-s0402a13:2_1": "Tatiye vuttappakārassa āmisassa esanā āmisesanā, dhammassa esanā dhammesanā.",
  "atk-s0402a13:2_2": "Catutthe upasaggamattameva viseso.",
  "atk-s0402a13:3_0": "156.",
  "atk-s0402a13:3_1": "Pañcame matthakappattā āmisapariyesanā āmisapariyeṭṭhi, matthakappattāva dhammapariyesanā dhammapariyeṭṭhīti vuttā.",
  "atk-s0402a13:4_0": "157. Chaṭṭhe āmisena pūjanaṁ āmisapūjā, dhammena pūjanaṁ dhammapūjā.",
  "atk-s0402a13:5_0": "158. Sattame ātitheyyānīti āgantukadānāni. Atitheyyānītipi pāṭho.",
  "atk-s0402a13:6_0": "159.",
  "atk-s0402a13:6_1": "Aṭṭhame āmisaṁ ijjhanakasamijjhanakavasena āmisiddhi, dhammopi ijjhanakasamijjhanakavasena dhammiddhi.",
  "atk-s0402a13:7_0": "160. Navame āmisena vaḍḍhanaṁ āmisavuddhi, dhammena vaḍḍhanaṁ dhammavuddhi.",
  "atk-s0402a13:8_0": "161. Dasame ratikaraṇaṭṭhena āmisaṁ āmisaratanaṁ, dhammo dhammaratanaṁ.",
  "atk-s0402a13:10_0": "162.",
  "atk-s0402a13:10_1": "Ekādasame āmisassa cinanaṁ vaḍḍhanaṁ āmisasannicayo, dhammassa cinanaṁ vaḍḍhanaṁ dhammasannicayo.",
  "atk-s0402a13:11_0": "163. Dvādasame āmisassa vipulabhāvo āmisavepullaṁ, dhammassa vipulabhāvo dhammavepullanti.",
  "atk-s0402a13:12_0": "Santhāravaggo catuttho."
}