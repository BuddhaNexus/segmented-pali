{
  "anya-e0703n19:0_0": "Vīsatima pariccheda",
  "anya-e0703n19:1_0": "Theraparinibbānaṁ",
  "anya-e0703n19:2_0": "1.",
  "anya-e0703n19:3_0": "Aṭṭhārasamhi vassamhi, dhammāsokassa rājino;",
  "anya-e0703n19:4_0": "Mahāmeghavanārāme, mahābodhi patiṭṭhati.",
  "anya-e0703n19:5_0": "2.",
  "anya-e0703n19:6_0": "Tato dvādasame vasse, mahesī tassa rājino;",
  "anya-e0703n19:7_0": "Piyā asandhīmittā sā, matā sambuddhamāmakā.",
  "anya-e0703n19:8_0": "3.",
  "anya-e0703n19:9_0": "Tato catutthe vassamhi, dhammāsoko mahīpati;",
  "anya-e0703n19:10_0": "Tissarakkha mahesitte, ṭhapesi visamāsayaṁ.",
  "anya-e0703n19:11_0": "4.",
  "anya-e0703n19:12_0": "Tato tu tatiye vasse, sābālā rūpamāninī;",
  "anya-e0703n19:13_0": "‘‘Mayāpi ca ayaṁ rājā, mahābodhiṁ ma māyati’’.",
  "anya-e0703n19:14_0": "5.",
  "anya-e0703n19:15_0": "Iti kodhavasaṁ gantvā, attano’nattha kārikā;",
  "anya-e0703n19:16_0": "Maṇḍukaṇṭakayogena, mahābodhi maghā tayi.",
  "anya-e0703n19:17_0": "6.",
  "anya-e0703n19:18_0": "Tato ca tutthevassamhi, dhammā soko mahāyaso;",
  "anya-e0703n19:19_0": "Anicca tāva saṁpatto, sattatiṁsasamā ime.",
  "anya-e0703n19:20_0": "7.",
  "anya-e0703n19:21_0": "Devānaṁ piyatisso tu, rājā dhammaguṇe rato;",
  "anya-e0703n19:22_0": "Mahāvihāre navakammaṁ, tathā cetiyapabbate.",
  "anya-e0703n19:23_0": "8.",
  "anya-e0703n19:24_0": "Thūpārāme navakammaṁ, niṭṭhāpetvā yathārahaṁ;",
  "anya-e0703n19:25_0": "Dīpappasādakaṁ theraṁ, pucchi pucchitakovidaṁ.",
  "anya-e0703n19:26_0": "9.",
  "anya-e0703n19:27_0": "Kārāpessamahaṁ bhante, vihāresu bahū idha;",
  "anya-e0703n19:28_0": "Patiṭṭhāpetuṁ thūpesu, kathaṁ lacchāma dhātuyo.",
  "anya-e0703n19:29_0": "10.",
  "anya-e0703n19:30_0": "Sambuddhapattaṁ pūretvā, sumanenā’haṭā idha;",
  "anya-e0703n19:31_0": "Cetiyapabbate rāja, ṭhapitā atthi dhātuyo.",
  "anya-e0703n19:32_0": "11.",
  "anya-e0703n19:33_0": "Hatthikkhandhe ṭhapetvā tā, dhātuyo idha āhara;",
  "anya-e0703n19:34_0": "Iti vutto satherena, tathā āhari dhātuyo.",
  "anya-e0703n19:35_0": "12.",
  "anya-e0703n19:36_0": "Vihāre kārayitvāna, ṭhāne yojanayojane;",
  "anya-e0703n19:37_0": "Dhātuyo tattha thūpesu, nidhāpesi yathārahaṁ.",
  "anya-e0703n19:38_0": "13.",
  "anya-e0703n19:39_0": "Sambuddhabhuttapattaṁ tu, rājavatthughare subhe;",
  "anya-e0703n19:40_0": "Ṭhapayitvāna pūjesi, nānāpūjāhi sabbadā.",
  "anya-e0703n19:41_0": "14.",
  "anya-e0703n19:42_0": "Pañcasatehi’ssareti, mahātherassa santike;",
  "anya-e0703n19:43_0": "Pabbajjavasitaṭhāne, issarasamaṇako ahu.",
  "anya-e0703n19:44_0": "15.",
  "anya-e0703n19:45_0": "Pañcasatehi vassehi, mahātherassa santike;",
  "anya-e0703n19:46_0": "Pabbajjavasitaṭhāne, tathā vassagiri ahu.",
  "anya-e0703n19:47_0": "16.",
  "anya-e0703n19:48_0": "Yā yā mahāmahindena, therena vasitā guhā;",
  "anya-e0703n19:49_0": "Sapabbatavihāresu, sā mahindaguhā ahu.",
  "anya-e0703n19:50_0": "17.",
  "anya-e0703n19:51_0": "Mahāvihāraṁ paṭhamaṁ, dutiyaṁ cetiyavhayaṁ;",
  "anya-e0703n19:52_0": "Thūpārāmaṁ tu tatiyaṁ, thūpapubbaṅgamaṁ subhaṁ.",
  "anya-e0703n19:53_0": "18.",
  "anya-e0703n19:54_0": "Catutthaṁ tu mahābodhi-patiṭṭhāpanameva ca;",
  "anya-e0703n19:55_0": "Thūpaṭhānīyabhūtassa, pañcamaṁ pana sādhukaṁ.",
  "anya-e0703n19:56_0": "19.",
  "anya-e0703n19:57_0": "Mahācetiyaṭhānamhi, silāthūpassa cāruno;",
  "anya-e0703n19:58_0": "Sambuddhagīvādhātussa, patiṭṭhāpanameva ca.",
  "anya-e0703n19:59_0": "20.",
  "anya-e0703n19:60_0": "Issarasamaṇaṁ chaṭṭhaṁ, tissavāpintusattamaṁ;",
  "anya-e0703n19:61_0": "Aṭṭhamaṁ paṭhamaṁ thūpaṁ, navamaṁ vassagirivhayaṁ.",
  "anya-e0703n19:62_0": "21.",
  "anya-e0703n19:63_0": "Upāsikāvhayaṁ rammaṁ, tathā hatthāḷhakavhayaṁ;",
  "anya-e0703n19:64_0": "Bhikkhunupassake dve’me, bhikkhunī phāsukāraṇā.",
  "anya-e0703n19:65_0": "22.",
  "anya-e0703n19:66_0": "Hatthāḷhake osaritvā, bhikkhunīnaṁ upassaye;",
  "anya-e0703n19:67_0": "Gantvāna bhikkhusaṅghena, bhattaggahaṇakāraṇā.",
  "anya-e0703n19:68_0": "23.",
  "anya-e0703n19:69_0": "Hattasālaṁ sūpahāraṁ, mahāpāḷikanāmakaṁ;",
  "anya-e0703n19:70_0": "Sabbupakaraṇūpetaṁ, sampattaparicārikaṁ.",
  "anya-e0703n19:71_0": "24.",
  "anya-e0703n19:72_0": "Tathā bhikkhusahassassa, saparikkhāramuttamaṁ;",
  "anya-e0703n19:73_0": "Pavāraṇāya dānañca, anuvassakameva ca.",
  "anya-e0703n19:74_0": "25.",
  "anya-e0703n19:75_0": "Nāgadīpe jambukola-vihāraṁ ta mhipaṭṭane;",
  "anya-e0703n19:76_0": "Tissamahāvihārañca, pācīnārāma meva ca.",
  "anya-e0703n19:77_0": "26.",
  "anya-e0703n19:78_0": "Iti etāni kammāni, laṁkājanahitatthiko;",
  "anya-e0703n19:79_0": "Devānaṁpiyatisso so, laṁkindo puññapaññavā.",
  "anya-e0703n19:80_0": "27.",
  "anya-e0703n19:81_0": "Paṭhameyeva vassamhi, kārāpesi guṇappiyo;",
  "anya-e0703n19:82_0": "Yāva jīvantunekāni, puññakammāni ācini.",
  "anya-e0703n19:83_0": "28.",
  "anya-e0703n19:84_0": "Ayaṁ dīpo ahu ṭhito, vijite tassa rājino;",
  "anya-e0703n19:85_0": "Vassāni cattālīsaṁ so, rājā rajjamakārayi.",
  "anya-e0703n19:86_0": "29.",
  "anya-e0703n19:87_0": "Tassa’cca ye taṁ kaniṭṭho, uttiyo iti vissuto;",
  "anya-e0703n19:88_0": "Rājaputto aputtaṁ taṁ, rajjaṁ kāresi sādhukaṁ.",
  "anya-e0703n19:89_0": "30.",
  "anya-e0703n19:90_0": "Mahāmahindatthero tu, jinasāsanamuttamaṁ;",
  "anya-e0703n19:91_0": "Pariyattiṁ paṭipattiṁ, paṭivedhañca sādhukaṁ.",
  "anya-e0703n19:92_0": "31.",
  "anya-e0703n19:93_0": "Laṁkādīpamhi dīpetvā, laṁkādīpo mahāgaṇi;",
  "anya-e0703n19:94_0": "Laṁkāyaso satthu kappo, katvā laṁkāhitaṁ bahuṁ.",
  "anya-e0703n19:95_0": "32.",
  "anya-e0703n19:96_0": "Tassa uttiyarājassa, jayavassamhi aṭṭhame;",
  "anya-e0703n19:97_0": "Antovassaṁ saṭṭhivasso, cetiyapabbate vasaṁ.",
  "anya-e0703n19:98_0": "33.",
  "anya-e0703n19:99_0": "Assayujassa māsassa, sukkapakkhaṭhame dine;",
  "anya-e0703n19:100_0": "Parinibbāyite netaṁ, dinaṁ tannāmakaṁ ahu.",
  "anya-e0703n19:101_0": "34.",
  "anya-e0703n19:102_0": "[Nibbutassa mahindassa, aṭṭhamiyaṁ dine pana,",
  "anya-e0703n19:103_0": "Tena taṁ divasaṁ nāma, aṭṭhamiyāti sammataṁ.]",
  "anya-e0703n19:104_0": "35.",
  "anya-e0703n19:105_0": "Taṁ sutvā uttiyo rājā, sokasallasamappito;",
  "anya-e0703n19:106_0": "Gantvāna theraṁ vanditvā kanditvā bahudhā bahuṁ.",
  "anya-e0703n19:107_0": "36.",
  "anya-e0703n19:108_0": "Āsittagandhatelāya, bahuṁ sovaṇṇadoṇiyā;",
  "anya-e0703n19:109_0": "Theradebhaṁ khipāpetvā, taṁ doṇiṁ sādhuphussitaṁ.",
  "anya-e0703n19:110_0": "37.",
  "anya-e0703n19:111_0": "Sovaṇṇakūṭāgāramhi, ṭhapāpetvā alaṅkate;",
  "anya-e0703n19:112_0": "Kūṭāgāraṁ gāhayitvā, kārento sādhukīḷitaṁ.",
  "anya-e0703n19:113_0": "38.",
  "anya-e0703n19:114_0": "Mahatā ca janoghena, āgatenatato tato;",
  "anya-e0703n19:115_0": "Mahatā ca baloghena, kārento pūjanāvidhiṁ.",
  "anya-e0703n19:116_0": "39.",
  "anya-e0703n19:117_0": "Alaṅkatena maggena, bahudhā’laṅkataṁ puraṁ;",
  "anya-e0703n19:118_0": "Ānayitvāna nagare, cāretvā rājavīthiyo.",
  "anya-e0703n19:119_0": "40.",
  "anya-e0703n19:120_0": "Mahāvihāraṁ ānetvā, ettha pañhambamāḷake;",
  "anya-e0703n19:121_0": "Kuṭāgāraṁ ṭhapāpetvā, sattāhaṁ so mahīpati.",
  "anya-e0703n19:122_0": "41.",
  "anya-e0703n19:123_0": "Toraṇaddhajapupphehi, gandhapuṇṇaghaṭehi ca;",
  "anya-e0703n19:124_0": "Vihārañca samantā ca, maṇḍihaṁ yojanattayaṁ.",
  "anya-e0703n19:125_0": "42.",
  "anya-e0703n19:126_0": "Ahu rājānubhāvena, dīpantu sakalaṁ pana;",
  "anya-e0703n19:127_0": "Ānubhāvena devānaṁ, tathevā’laṅkataṁ ahu.",
  "anya-e0703n19:128_0": "43.",
  "anya-e0703n19:129_0": "Nānāpūjaṁ kārayitvā, sattāhaṁ so mahīpati;",
  "anya-e0703n19:130_0": "Puratthimadisābhāge, therānaṁ baddhamāḷake.",
  "anya-e0703n19:131_0": "44.",
  "anya-e0703n19:132_0": "Kāretvā gandhacitakaṁ, mahāthūpaṁ padakkhiṇaṁ;",
  "anya-e0703n19:133_0": "Karonto tattha netvā taṁ, kūṭāgāraṁ manoramaṁ.",
  "anya-e0703n19:134_0": "45.",
  "anya-e0703n19:135_0": "Citakamhi ṭhapāpetvā, sakkāraṁ antimaṁ akā;",
  "anya-e0703n19:136_0": "Cetiyañcettha kāresi, gāhā petvāna dhātuyo.",
  "anya-e0703n19:137_0": "46.",
  "anya-e0703n19:138_0": "Upaḍḍhadhātuṁ gāhetvā, cetiye pabbatepi ca;",
  "anya-e0703n19:139_0": "Sabbesu ca vihāresu, thūpe kāresi khattiyo.",
  "anya-e0703n19:140_0": "47.",
  "anya-e0703n19:141_0": "Isino dehanikkhepa-kataṭhānañhi tassa taṁ;",
  "anya-e0703n19:142_0": "Vuccate bahumānena, isibhūmaṅganaṁ iti.",
  "anya-e0703n19:143_0": "48.",
  "anya-e0703n19:144_0": "Tato pabhutya’riyānaṁ, samantā yojanattaye;",
  "anya-e0703n19:145_0": "Sarīraṁ āharitvāna, tamhi desamhi ḍayhati.",
  "anya-e0703n19:146_0": "49.",
  "anya-e0703n19:147_0": "Saṅghamittā mahātherī, mahā’bhiññā mahāmatī;",
  "anya-e0703n19:148_0": "Katvā sāsanakiccāni, tathā lokahitaṁ bahuṁ.",
  "anya-e0703n19:149_0": "50.",
  "anya-e0703n19:150_0": "Ekūnasaṭṭhivassā sā, uttiyasse’va rājino;",
  "anya-e0703n19:151_0": "Vassamhi navame kheme, hatthāḷhakaupassaye.",
  "anya-e0703n19:152_0": "51.",
  "anya-e0703n19:153_0": "Vasantī parinibbāyī, rājā tassāpi kārayi;",
  "anya-e0703n19:154_0": "Therassa viya sattāhaṁ, pūjāsakkāra muttamaṁ.",
  "anya-e0703n19:155_0": "52.",
  "anya-e0703n19:156_0": "Sabbā alaṅkatā laṁkā, therassa viya āsi ca;",
  "anya-e0703n19:157_0": "Kūṭāgāragataṁ theri-dehaṁ sattadinaccaye.",
  "anya-e0703n19:158_0": "53.",
  "anya-e0703n19:159_0": "Nikkhāmetvāna nagaraṁ, thūparāma puratthato;",
  "anya-e0703n19:160_0": "Cittasālā samīpamhi, mahābodhipa dassaye.",
  "anya-e0703n19:161_0": "54.",
  "anya-e0703n19:162_0": "Theriyā vuṭṭhaṭhānamhi, aggikicca makārayi;",
  "anya-e0703n19:163_0": "Thūpañca tattha kāresi, uttiyo so mahīpati.",
  "anya-e0703n19:164_0": "55.",
  "anya-e0703n19:165_0": "Pañcāpi te mahātherā, therāriṭṭhādayopi ca;",
  "anya-e0703n19:166_0": "Tathā’neka sahassāni, bhikkhu khīṇāsavāpi ca.",
  "anya-e0703n19:167_0": "56.",
  "anya-e0703n19:168_0": "Saṅghamittā pabhutiyo, tā ca dvādasatheriyo;",
  "anya-e0703n19:169_0": "Khīṇāsavā bhikkhuniyo, sahassāni bahūni ca.",
  "anya-e0703n19:170_0": "57.",
  "anya-e0703n19:171_0": "Bahussutā mahāpaññā, vinayādijānāgamaṁ;",
  "anya-e0703n19:172_0": "Jotayitvāna kālena, payātā’niccatāvasaṁ.",
  "anya-e0703n19:173_0": "58.",
  "anya-e0703n19:174_0": "Dasavassāni so rājā, rajjaṁ kāresi uttiyo;",
  "anya-e0703n19:175_0": "Evaṁ aniccatā esā, sabbalokavināsinī.",
  "anya-e0703n19:176_0": "59.",
  "anya-e0703n19:177_0": "Taṁ etaṁ atisāhasaṁ atibalaṁ na vāriyaṁ naro;",
  "anya-e0703n19:178_0": "Jānantopi aniccataṁ bhavagate nibbindateneva ca;",
  "anya-e0703n19:179_0": "Nibbindo viratiṁ ratiṁ na kurute pāpehi puññehi ca;",
  "anya-e0703n19:180_0": "Tasse’sāatimohajālabalatājānampi sammuyhatīti.",
  "anya-e0703n19:181_0": "Sujanappasādasaṁvegatthāya kate mahāvaṁse",
  "anya-e0703n19:182_0": "Theraparinibbānaṁ nāma",
  "anya-e0703n19:183_0": "Vīsatimo paricchedo."
}