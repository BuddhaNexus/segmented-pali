{
  "kv19.3:0.1_0": "Kathāvatthu",
  "kv19.3:0.2_0": "Mahāpaṇṇāsaka",
  "kv19.3:0.3_0": "Ekūnavīsatimavagga",
  "kv19.3:0.4_0": "Sāmaññaphalakathā",
  "kv19.3:1.1_0": "Sāmaññaphalaṁ asaṅkhatanti?",
  "kv19.3:1.2_0": "Āmantā.",
  "kv19.3:1.3_0": "Nibbānaṁ tāṇaṁ leṇaṁ saraṇaṁ parāyaṇaṁ accutaṁ amatanti?",
  "kv19.3:1.4_0": "Na hevaṁ vattabbe …pe…",
  "kv19.3:1.5_0": "sāmaññaphalaṁ asaṅkhataṁ, nibbānaṁ asaṅkhatanti?",
  "kv19.3:1.6_0": "Āmantā.",
  "kv19.3:1.7_0": "Dve asaṅkhatānīti?",
  "kv19.3:1.8_0": "Na hevaṁ vattabbe …pe…",
  "kv19.3:1.9_0": "dve asaṅkhatānīti?",
  "kv19.3:1.10_0": "Āmantā.",
  "kv19.3:1.11_0": "Dve tāṇāni …pe…",
  "kv19.3:1.12_0": "antarikā vāti?",
  "kv19.3:1.13_0": "Na hevaṁ vattabbe …pe….",
  "kv19.3:2.1_0": "Sāmaññaphalaṁ asaṅkhatanti?",
  "kv19.3:2.2_0": "Āmantā.",
  "kv19.3:2.3_0": "Sāmaññaṁ asaṅkhatanti?",
  "kv19.3:2.4_0": "Na hevaṁ vattabbe …pe…",
  "kv19.3:2.5_0": "sāmaññaṁ saṅkhatanti?",
  "kv19.3:2.6_0": "Āmantā.",
  "kv19.3:2.7_0": "Sāmaññaphalaṁ saṅkhatanti?",
  "kv19.3:2.8_0": "Na hevaṁ vattabbe …pe….",
  "kv19.3:3.1_0": "Sotāpattiphalaṁ asaṅkhatanti?",
  "kv19.3:3.2_0": "Āmantā.",
  "kv19.3:3.3_0": "Sotāpattimaggo asaṅkhatoti?",
  "kv19.3:3.4_0": "Na hevaṁ vattabbe …pe…",
  "kv19.3:3.5_0": "sotāpattimaggo saṅkhatoti?",
  "kv19.3:3.6_0": "Āmantā.",
  "kv19.3:3.7_0": "Sotāpattiphalaṁ saṅkhatanti?",
  "kv19.3:3.8_0": "Na hevaṁ vattabbe …pe….",
  "kv19.3:4.1_0": "Sakadāgāmiphalaṁ …pe…",
  "kv19.3:4.2_0": "anāgāmiphalaṁ …pe…",
  "kv19.3:4.3_0": "arahattaphalaṁ asaṅkhatanti?",
  "kv19.3:4.4_0": "Āmantā.",
  "kv19.3:4.5_0": "Arahattamaggo asaṅkhatoti?",
  "kv19.3:4.6_0": "Na hevaṁ vattabbe …pe…",
  "kv19.3:4.7_0": "arahattamaggo saṅkhatoti?",
  "kv19.3:4.8_0": "Āmantā.",
  "kv19.3:4.9_0": "Arahattaphalaṁ saṅkhatanti?",
  "kv19.3:4.10_0": "Na hevaṁ vattabbe …pe….",
  "kv19.3:5.1_0": "Sotāpattiphalaṁ asaṅkhataṁ, sakadāgāmiphalaṁ …pe…",
  "kv19.3:5.2_0": "anāgāmiphalaṁ …pe…",
  "kv19.3:5.3_0": "arahattaphalaṁ asaṅkhataṁ, nibbānaṁ asaṅkhatanti?",
  "kv19.3:5.4_0": "Āmantā.",
  "kv19.3:5.5_0": "Pañca asaṅkhatānīti?",
  "kv19.3:5.6_0": "Na hevaṁ vattabbe …pe…",
  "kv19.3:5.7_0": "pañca asaṅkhatānīti?",
  "kv19.3:5.8_0": "Āmantā.",
  "kv19.3:5.9_0": "Pañca tāṇāni …pe…",
  "kv19.3:5.10_0": "antarikā vāti?",
  "kv19.3:5.11_0": "Na hevaṁ vattabbe …pe….",
  "kv19.3:5.12_0": "Sāmaññaphalakathā niṭṭhitā."
}