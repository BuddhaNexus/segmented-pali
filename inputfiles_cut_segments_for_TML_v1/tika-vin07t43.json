{
  "tika-vin07t43:0_0": "Samathabhedaṁ",
  "tika-vin07t43:1_0": "Adhikaraṇapariyāyavāravaṇṇanā",
  "tika-vin07t43:2_0": "293.",
  "tika-vin07t43:2_1": "Chaṭṭhe pariyāyavāre alobho pubbaṅgamotiādi sāsanaṭṭhitiyā aviparītato dhammavādissa vivādaṁ sandhāya vuttaṁ.",
  "tika-vin07t43:2_2": "Aṭṭhārasa bhedakaravatthūni ṭhānānīti dhammādīsu adhammotiādinā gahetvā dīpanāni idheva bhedakaravatthūni, tāni eva kāyakalahādivivādassa kāraṇattā ṭhānāni, okāsattā vatthūni, ādhārattā bhūmiyoti ca vuttāni.",
  "tika-vin07t43:2_3": "Abyākatahetūti asekkhānaṁ vivādaṁ sandhāya vuttaṁ.",
  "tika-vin07t43:2_4": "Dvādasa mūlānīti kodho upanāho, makkho palāso, issā macchariyaṁ, māyā sāṭheyyaṁ, pāpicchatā mahicchatā, sandiṭṭhiparāmāsitā ādhānaggāhīduppaṭinissajjitānīti imesaṁ channaṁ yugaḷānaṁ vasena cha dhammā ceva lobhādayo cha hetū cāti dvādasa dhammā vivādādhikaraṇassa mūlāni.",
  "tika-vin07t43:3_0": "294.Cuddasa mūlānīti tāneva dvādasa kāyavācāhi saddhiṁ cuddasa anuvādādhikaraṇassa mūlāni.",
  "tika-vin07t43:4_0": "295.",
  "tika-vin07t43:4_1": "Pathavīkhaṇanādīsu paṇṇattivajjesu kusalābyākatacittamūlikā āpatti hotīti dassetuṁ ‘‘alobho pubbaṅgamo’’tiādi vuttaṁ.",
  "tika-vin07t43:4_2": "Satta āpattikkhandhā ṭhānānītiādi sattannaṁ āpattikkhandhānaṁ paṭicchādanapaccayā āpattisambhavato vuttaṁ.",
  "tika-vin07t43:4_3": "‘‘Āpattādhikaraṇapaccayā catasso āpattiyo āpajjatī’’ti (pari.",
  "tika-vin07t43:4_4": "290) hi vuttaṁ.",
  "tika-vin07t43:4_5": "‘‘Cha hetū’’ti idaṁ kusalānaṁ āpattihetuvohārassa ayuttatāya vuttaṁ, na pana kusalahetūnaṁ abhāvato.",
  "tika-vin07t43:4_6": "‘‘Alobho pubbaṅgamo’’ti hi ādi vuttaṁ.",
  "tika-vin07t43:4_7": "Āpattihetavo eva hi pubbaṅgamanāmena vuttā.",
  "tika-vin07t43:5_0": "296.Cattāri kammāni ṭhānānītiādīsu apalokanavācā, ñattiādivācāyo ca kammānīti vuttaṁ.",
  "tika-vin07t43:5_1": "Tā eva hi ekasīmāyaṁ sāmaggimupagatānaṁ kammappattānaṁ anumatiyā sāvanakiriyānipphattisaṅkhātassa saṅghagaṇakiccasabhāvassa kiccādhikaraṇassa adhiṭṭhānābhāvena ‘‘ṭhānavatthubhūmiyo’’ti vuccanti.",
  "tika-vin07t43:5_2": "Ekaṁ mūlaṁ saṅghoti yebhuyyavasena vuttaṁ.",
  "tika-vin07t43:5_3": "Gaṇañattiapalokanānañhi gaṇopi mūlanti.",
  "tika-vin07t43:5_4": "Ñattito vāti ñattiñattidutiyañatticatutthakammavācānaṁ ñattirūpattā, ñattipubbakattā ca vuttaṁ.",
  "tika-vin07t43:5_5": "Kammañattikammavācāñattivasena hi duvidhāsu ñattīsu anussāvanāpi kammamūlakantveva saṅgayhanti.",
  "tika-vin07t43:5_6": "Ñattivibhāgo cāyaṁ upari āvi bhavissati.",
  "tika-vin07t43:6_0": "‘‘Ime satta samathā…pe…",
  "tika-vin07t43:6_1": "pariyāyenā’’ti idaṁ pucchāvacanaṁ.",
  "tika-vin07t43:6_2": "‘‘Siyā’’ti idaṁ visajjanaṁ.",
  "tika-vin07t43:6_3": "‘‘Kathañca siyā’’ti idaṁ puna pucchā.",
  "tika-vin07t43:6_4": "Vivādādhikaraṇassa dve samathātiādi puna visajjanaṁ.",
  "tika-vin07t43:6_5": "Tattha ‘‘vatthuvasenā’’ti idaṁ ‘‘satta samathā dasa samathā hontī’’ti imassa kāraṇavacanaṁ.",
  "tika-vin07t43:6_6": "‘‘Pariyāyenā’’ti idaṁ ‘‘dasa samathā satta samathā hontī’’ti imassa kāraṇavacanaṁ.",
  "tika-vin07t43:6_7": "Catubbidhādhikaraṇasaṅkhātavatthuvasena ca desanākkamasaṅkhātapariyāyavasena cāti attho.",
  "tika-vin07t43:7_0": "Adhikaraṇapariyāyavāravaṇṇanā niṭṭhitā.",
  "tika-vin07t43:8_0": "Sādhāraṇavārādivaṇṇanā",
  "tika-vin07t43:9_0": "297. Sattame sādhāraṇavāre sādhāraṇāti vivādādhikaraṇassa vūpasamanakiccasādhāraṇā. Evaṁ sabbattha.",
  "tika-vin07t43:10_0": "298. Aṭṭhame tabbhāgiyavāre tabbhāgiyāti vivādādhikaraṇassa vūpasamanato tappakkhikā.",
  "tika-vin07t43:11_0": "Sādhāraṇavārādivaṇṇanā niṭṭhitā.",
  "tika-vin07t43:12_0": "Samathāsamathassasādhāraṇavāravaṇṇanā",
  "tika-vin07t43:13_0": "299.",
  "tika-vin07t43:13_1": "Navame samathāsamathasādhāraṇavāre ‘‘sabbe samathā ekatova adhikaraṇaṁ samenti udāhu nānā’’ti pucchantena ‘‘samathā samathassa sādhāraṇā, samathā samathassa asādhāraṇā’’ti vuttaṁ.",
  "tika-vin07t43:13_2": "Vivādādiadhikaraṇakkamena tabbūpasamahetubhūte samathe uddharanto ‘‘yebhuyyasikā’’tiādimāha.",
  "tika-vin07t43:13_3": "Sammukhāvinayaṁ vinā kassaci samathassa asambhavā sesā chapi samathā sammukhāvinayassa sādhāraṇā vuttā, tesaṁ pana channaṁ aññamaññāpekkhābhāvato te aññamaññaṁ asādhāraṇā vuttā.",
  "tika-vin07t43:13_4": "Tabbhāgiyavārepi eseva nayo.",
  "tika-vin07t43:14_0": "Samathāsamathassasādhāraṇavāravaṇṇanā niṭṭhitā.",
  "tika-vin07t43:15_0": "Samathasammukhāvinayavārādivaṇṇanā",
  "tika-vin07t43:16_0": "301-3.",
  "tika-vin07t43:16_1": "Ekādasamavārepi sammukhāvinayotiādi pucchā.",
  "tika-vin07t43:16_2": "Yebhuyyasikā sativinayotiādi visajjanaṁ.",
  "tika-vin07t43:16_3": "Evaṁ vinayavāre kusala-vāre tato paresupi pucchāvisajjanaparicchedo veditabbo.",
  "tika-vin07t43:17_0": "Tattha sammukhāvinayo siyā kusalotiādīsu tasmiṁ tasmiṁ vinayakamme, vivādādimhi ca niyuttapuggalānaṁ samuppajjanakakusalādīnaṁ vasena sammukhāvinayādīnaṁ, vivādādīnañca kusalādibhāvo tena tena upacārena vutto.",
  "tika-vin07t43:17_1": "Yasmā panetassa sammukhāvinayo nāma saṅghasammukhatādayo honti, tesañca anavajjasabhāvattā akusale vijjamānepi akusalattūpacāro na yutto āpattādhikaraṇassa akusalattūpacāro viya, tasmā natthi sammukhāvinayo akusaloti attho.",
  "tika-vin07t43:18_0": "304.",
  "tika-vin07t43:18_1": "Tato paresu yattha yebhuyyasikā labbhati, tattha sammukhāvinayo labbhatītiādi sammukhāvinayassa itarehi samathehi niyamena saṁsaṭṭhataṁ, itaresaṁ pana channaṁ aññamaññaṁ saṁsaggābhāvañca dassetuṁ vuttaṁ.",
  "tika-vin07t43:19_0": "Samathasammukhāvinayavārādivaṇṇanā niṭṭhitā.",
  "tika-vin07t43:20_0": "Saṁsaṭṭhavārādivaṇṇanā",
  "tika-vin07t43:21_0": "306.Adhikaraṇantivā samathāti vā ime dhammā saṁsaṭṭhātiādi samathānaṁ adhikaraṇesu eva yathārahaṁ pavattiṁ, adhikaraṇāni vinā tesaṁ visuṁ aṭṭhānañca dassetuṁ vuttaṁ.",
  "tika-vin07t43:21_1": "Vinibbhujitvā nānākaraṇaṁ paññāpetunti adhikaraṇato samathehi viyojetvā asaṁsaṭṭhe katvā nānākaraṇaṁ aññamaññaṁ asaṁsaṭṭhatāya ṭhitabhāvasaṅkhātaṁ nānattaṁ paññāpetuṁ adhikaraṇavūpasamakkhaṇe eva tesaṁ asaṁsaggaṁ paññāpetuṁ kiṁ sakkāti pucchati.",
  "tika-vin07t43:22_0": "Adhikaraṇantiādi gārayhavādadassanaṁ.",
  "tika-vin07t43:22_1": "So mā hevanti yo evaṁ vadati, so ‘‘mā evaṁ vadā’’ti vacanīyo assa, na ca labbhati samathānaṁ aññatra adhikaraṇā vūpasamalakkhaṇanti pahānāvatthānasaṅkhātaṁ nānākaraṇaṁ paṭikkhipati.",
  "tika-vin07t43:22_2": "Lakkhaṇato pana adhikaraṇehi samathānaṁ nānākaraṇaṁ atthevāti daṭṭhabbaṁ.",
  "tika-vin07t43:22_3": "Samathā adhikaraṇehi sammantīti apalokanādīhi catūhi kiccādhikaraṇehi sabbepi samathā niṭṭhānaṁ gacchanti, nāññehīti imamatthaṁ sandhāya vuttaṁ.",
  "tika-vin07t43:22_4": "Teneva vakkhati ‘‘sammukhāvinayo vivādādhikaraṇena na sammati.",
  "tika-vin07t43:22_5": "Anuvāda…pe…",
  "tika-vin07t43:22_6": "āpattādhikaraṇena na sammati, kiccādhikaraṇena sammatī’’tiādi (pari. 311).",
  "tika-vin07t43:23_0": "307-313.Vivādādhikaraṇaṁ katihi samathehi sammatītiādiko sammativāro.",
  "tika-vin07t43:23_1": "Tadanantaro sammatinasammativāro ca adhikaraṇehi samathānaṁ saṁsaṭṭhataṁ, visaṁsaṭṭhatañca dassetuṁ vutto.",
  "tika-vin07t43:23_2": "Samathā samathehi sammantītiādiko samathādhikaraṇavāro samathānaṁ aññamaññaṁ, adhikaraṇehi ca adhikaraṇānañca aññamaññaṁ, samathehi ca vūpasamāvūpasamaṁ dassetuṁ vutto.",
  "tika-vin07t43:24_0": "314.",
  "tika-vin07t43:24_1": "Samuṭṭhāpetivāro pana adhikaraṇehi adhikaraṇānaṁ uppattippakāradassanatthaṁ vutto.",
  "tika-vin07t43:24_2": "Na katamaṁ adhikaraṇanti attano sambhavamattena ekampi adhikaraṇaṁ na samuṭṭhāpetīti attho.",
  "tika-vin07t43:24_3": "Kathañcarahi samuṭṭhāpetīti āha ‘‘api cā’’tiādi.",
  "tika-vin07t43:24_4": "Tattha jāyantīti anantarameva anuppajjitvā paramparapaccayā jāyantīti adhippāyo.",
  "tika-vin07t43:24_5": "‘‘Dhammo adhammo’’tiādinā ubhinnaṁ puggalānaṁ vivādapaccayā aññamaññakhemabhaṅgā honti, tappaccayā tesaṁ pakkhaṁ pariyesanena kalahaṁ vaḍḍhantānaṁ vivādo kañci mahāparisaṁ saṅghapariṇāyakaṁ lajjiṁ āgamma vūpasamaṁ gacchati.",
  "tika-vin07t43:24_6": "Tathā avūpasamante pana vivādo kamena vaḍḍhitvā sakalepi saṅghe vivādaṁ samuṭṭhāpeti, tato anuvādādīnīti evaṁ paramparakkamena vūpasamakāraṇābhāve cattāri adhikaraṇāni jāyanti.",
  "tika-vin07t43:24_7": "Taṁ sandhāyāha ‘‘saṅgho vivadati vivādādhikaraṇa’’nti.",
  "tika-vin07t43:24_8": "Saṅghassa vivadato yo vivādo, taṁ vivādādhikaraṇaṁ hotīti attho.",
  "tika-vin07t43:24_9": "Esa nayo sesesupi.",
  "tika-vin07t43:25_0": "Saṁsaṭṭhavārādivaṇṇanā niṭṭhitā.",
  "tika-vin07t43:26_0": "Bhajativāravaṇṇanā",
  "tika-vin07t43:27_0": "318.",
  "tika-vin07t43:27_1": "Tadanantaravāre pana vivādādhikaraṇaṁ catunnaṁ adhikaraṇānantiādi adhikaraṇānaṁ vuttanayena aññamaññapaccayattepi saṁsaggabhāvadassanatthaṁ vuttaṁ.",
  "tika-vin07t43:27_2": "Vivādādhikaraṇaṁ catunnaṁ adhikaraṇānaṁ vivādādhikaraṇaṁ bhajatītiādīsu vivādādhikaraṇaṁ catūsu adhikaraṇesu vivādādhikaraṇabhāvameva bhajati, nāññādhikaraṇabhāvaṁ, catūsu adhikaraṇesu vivādādhikaraṇattameva nissitaṁ vivādādhikaraṇameva pariyāpannaṁ vivādādhikaraṇabhāveneva saṅgahitanti evamattho gahetabbo.",
  "tika-vin07t43:28_0": "319.Vivādādhikaraṇaṁ sattannaṁ samathānaṁ kati samathe bhajatītiādi pana catunnaṁ adhikaraṇānaṁ vūpasamane sati niyatasamathe dassetuṁ vuttaṁ.",
  "tika-vin07t43:28_1": "Tattha kati samathe bhajatīti attano upasamatthāya kittake samathe upagacchati, kittake samathe āgamma vūpasamaṁ gacchatīti attho.",
  "tika-vin07t43:28_2": "Kati samathapariyāpannanti attānaṁ vūpasametuṁ katisu samathesu tehi samānavasena paviṭṭhaṁ.",
  "tika-vin07t43:28_3": "Katihi samathehi saṅgahitanti vūpasamaṁ karontehi katihi samathehi vūpasamakaraṇatthaṁ saṅgahitaṁ.",
  "tika-vin07t43:29_0": "Bhajativāravaṇṇanā niṭṭhitā."
}