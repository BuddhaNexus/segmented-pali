{
  "kv6.10:0.1_0": "Kathāvatthu",
  "kv6.10:0.2_0": "Mahāpaṇṇāsaka",
  "kv6.10:0.3_0": "Chaṭṭhavagga",
  "kv6.10:0.4_0": "Kāyakammaṁsanidassanantikathā",
  "kv6.10:1.1_0": "Kāyakammaṁ sanidassananti?",
  "kv6.10:1.2_0": "Āmantā.",
  "kv6.10:1.3_0": "Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti?",
  "kv6.10:1.4_0": "Na hevaṁ vattabbe …pe….",
  "kv6.10:2.1_0": "Kāyakammaṁ sanidassananti?",
  "kv6.10:2.2_0": "Āmantā.",
  "kv6.10:2.3_0": "Cakkhuñca paṭicca kāyakammañca uppajjati cakkhuviññāṇanti?",
  "kv6.10:2.4_0": "Na hevaṁ vattabbe …pe….",
  "kv6.10:3.1_0": "Cakkhuñca paṭicca kāyakammañca uppajjati cakkhuviññāṇanti?",
  "kv6.10:3.2_0": "Āmantā.",
  "kv6.10:3.3_0": "“Cakkhuñca paṭicca kāyakammañca uppajjati cakkhuviññāṇan”ti—",
  "kv6.10:3.4_0": "attheva suttantoti?",
  "kv6.10:3.5_0": "Natthi.",
  "kv6.10:3.6_0": "“Cakkhuñca paṭicca rūpe ca uppajjati cakkhuviññāṇan”ti—",
  "kv6.10:3.7_0": "attheva suttantoti?",
  "kv6.10:3.8_0": "Āmantā.",
  "kv6.10:3.9_0": "Hañci “cakkhuñca paṭicca rūpe ca uppajjati cakkhuviññāṇan”ti—",
  "kv6.10:3.10_0": "attheva suttanto, no ca vata re vattabbe—",
  "kv6.10:3.11_0": "“cakkhuñca paṭicca kāyakammañca uppajjati cakkhuviññāṇan”ti.",
  "kv6.10:4.1_0": "Na vattabbaṁ—",
  "kv6.10:4.2_0": "“kāyakammaṁ sanidassanan”ti?",
  "kv6.10:4.3_0": "Āmantā.",
  "kv6.10:4.4_0": "Nanu passati abhikkamantaṁ paṭikkamantaṁ ālokentaṁ vilokentaṁ samiñjentaṁ pasārentanti?",
  "kv6.10:4.5_0": "Āmantā.",
  "kv6.10:4.6_0": "Hañci passati abhikkamantaṁ paṭikkamantaṁ ālokentaṁ vilokentaṁ samiñjentaṁ pasārentaṁ, tena vata re vattabbe—",
  "kv6.10:4.7_0": "“kāyakammaṁ sanidassanan”ti.",
  "kv6.10:4.8_0": "Kāyakammaṁ sanidassanantikathā niṭṭhitā.",
  "kv6.10:4.9_0": "Chaṭṭho vaggo.",
  "kv6.10:4.10_0": "Tassuddānaṁ",
  "kv6.10:5.1_0": "Niyamo asaṅkhato, paṭiccasamuppādo asaṅkhato, cattāri saccāni asaṅkhatāni, cattāro āruppā asaṅkhatā, nirodhasamāpatti asaṅkhatā, ākāso asaṅkhato, ākāso sanidassano, cattāro mahābhūtā, pañcindriyāni, tatheva kāyakammanti."
}