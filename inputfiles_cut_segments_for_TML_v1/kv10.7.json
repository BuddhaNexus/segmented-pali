{
  "kv10.7:0.1_0": "Kathāvatthu",
  "kv10.7:0.2_0": "Mahāpaṇṇāsaka",
  "kv10.7:0.3_0": "Dasamavagga",
  "kv10.7:0.4_0": "Sīlaṁacetasikantikathā",
  "kv10.7:1.1_0": "Sīlaṁ acetasikanti?",
  "kv10.7:1.2_0": "Āmantā.",
  "kv10.7:1.3_0": "Rūpaṁ …pe…",
  "kv10.7:1.4_0": "nibbānaṁ …",
  "kv10.7:1.5_0": "Cakkhāyatanaṁ …pe…",
  "kv10.7:1.6_0": "kāyāyatanaṁ …",
  "kv10.7:1.7_0": "rūpāyatanaṁ …pe…",
  "kv10.7:1.8_0": "phoṭṭhabbāyatananti?",
  "kv10.7:1.9_0": "Na hevaṁ vattabbe …pe…",
  "kv10.7:1.10_0": "sīlaṁ acetasikanti?",
  "kv10.7:1.11_0": "Āmantā.",
  "kv10.7:1.12_0": "Phasso acetasikoti?",
  "kv10.7:1.13_0": "Na hevaṁ vattabbe …pe…",
  "kv10.7:1.14_0": "sīlaṁ acetasikanti?",
  "kv10.7:1.15_0": "Āmantā.",
  "kv10.7:1.16_0": "Vedanā …pe…",
  "kv10.7:1.17_0": "saññā …pe…",
  "kv10.7:1.18_0": "cetanā …pe…",
  "kv10.7:1.19_0": "saddhā …pe…",
  "kv10.7:1.20_0": "vīriyaṁ …pe…",
  "kv10.7:1.21_0": "sati …pe…",
  "kv10.7:1.22_0": "samādhi …pe…",
  "kv10.7:1.23_0": "paññā acetasikāti?",
  "kv10.7:1.24_0": "Na hevaṁ vattabbe …pe….",
  "kv10.7:2.1_0": "Phasso cetasikoti?",
  "kv10.7:2.2_0": "Āmantā.",
  "kv10.7:2.3_0": "Sīlaṁ cetasikanti?",
  "kv10.7:2.4_0": "Na hevaṁ vattabbe …pe…",
  "kv10.7:2.5_0": "vedanā …pe…",
  "kv10.7:2.6_0": "saññā …pe…",
  "kv10.7:2.7_0": "cetanā …pe…",
  "kv10.7:2.8_0": "saddhā …pe…",
  "kv10.7:2.9_0": "vīriyaṁ …pe…",
  "kv10.7:2.10_0": "sati …pe…",
  "kv10.7:2.11_0": "samādhi …pe…",
  "kv10.7:2.12_0": "paññā cetasikāti?",
  "kv10.7:2.13_0": "Āmantā.",
  "kv10.7:2.14_0": "Sīlaṁ cetasikanti?",
  "kv10.7:2.15_0": "Na hevaṁ vattabbe …pe….",
  "kv10.7:3.1_0": "Sīlaṁ acetasikanti?",
  "kv10.7:3.2_0": "Āmantā.",
  "kv10.7:3.3_0": "Aniṭṭhaphalanti?",
  "kv10.7:3.4_0": "Na hevaṁ vattabbe …pe…",
  "kv10.7:3.5_0": "nanu iṭṭhaphalanti?",
  "kv10.7:3.6_0": "Āmantā.",
  "kv10.7:3.7_0": "Hañci iṭṭhaphalaṁ, no ca vata re vattabbe—",
  "kv10.7:3.8_0": "“sīlaṁ acetasikan”ti.",
  "kv10.7:4.1_0": "Saddhā iṭṭhaphalā, saddhā cetasikāti?",
  "kv10.7:4.2_0": "Āmantā.",
  "kv10.7:4.3_0": "Sīlaṁ iṭṭhaphalaṁ, sīlaṁ cetasikanti?",
  "kv10.7:4.4_0": "Na hevaṁ vattabbe …pe…",
  "kv10.7:4.5_0": "vīriyaṁ …pe…",
  "kv10.7:4.6_0": "sati …pe…",
  "kv10.7:4.7_0": "samādhi …pe…",
  "kv10.7:4.8_0": "paññā iṭṭhaphalā, paññā cetasikāti?",
  "kv10.7:4.9_0": "Āmantā.",
  "kv10.7:4.10_0": "Sīlaṁ iṭṭhaphalaṁ, sīlaṁ cetasikanti?",
  "kv10.7:4.11_0": "Na hevaṁ vattabbe …pe….",
  "kv10.7:5.1_0": "Sīlaṁ iṭṭhaphalaṁ, sīlaṁ acetasikanti?",
  "kv10.7:5.2_0": "Āmantā.",
  "kv10.7:5.3_0": "Saddhā iṭṭhaphalā, saddhā acetasikāti?",
  "kv10.7:5.4_0": "Na hevaṁ vattabbe …pe…",
  "kv10.7:5.5_0": "sīlaṁ iṭṭhaphalaṁ, sīlaṁ acetasikanti?",
  "kv10.7:5.6_0": "Āmantā.",
  "kv10.7:5.7_0": "Vīriyaṁ …pe…",
  "kv10.7:5.8_0": "sati …pe…",
  "kv10.7:5.9_0": "samādhi …pe…",
  "kv10.7:5.10_0": "paññā iṭṭhaphalā, paññā acetasikāti?",
  "kv10.7:5.11_0": "Na hevaṁ vattabbe …pe….",
  "kv10.7:6.1_0": "Sīlaṁ acetasikanti?",
  "kv10.7:6.2_0": "Āmantā.",
  "kv10.7:6.3_0": "Aphalaṁ avipākanti?",
  "kv10.7:6.4_0": "Na hevaṁ vattabbe …pe…",
  "kv10.7:6.5_0": "nanu saphalaṁ savipākanti?",
  "kv10.7:6.6_0": "Āmantā.",
  "kv10.7:6.7_0": "Hañci saphalaṁ savipākaṁ, no ca vata re vattabbe—",
  "kv10.7:6.8_0": "“sīlaṁ acetasikan”ti …pe….",
  "kv10.7:7.1_0": "Cakkhāyatanaṁ acetasikaṁ avipākanti?",
  "kv10.7:7.2_0": "Āmantā.",
  "kv10.7:7.3_0": "Sīlaṁ acetasikaṁ avipākanti?",
  "kv10.7:7.4_0": "Na hevaṁ vattabbe …pe…",
  "kv10.7:7.5_0": "sotāyatanaṁ …pe…",
  "kv10.7:7.6_0": "kāyāyatanaṁ …pe…",
  "kv10.7:7.7_0": "rūpāyatanaṁ …pe…",
  "kv10.7:7.8_0": "phoṭṭhabbāyatanaṁ acetasikaṁ avipākanti?",
  "kv10.7:7.9_0": "Āmantā.",
  "kv10.7:7.10_0": "Sīlaṁ acetasikaṁ avipākanti?",
  "kv10.7:7.11_0": "Na hevaṁ vattabbe …pe….",
  "kv10.7:8.1_0": "Sīlaṁ acetasikaṁ savipākanti?",
  "kv10.7:8.2_0": "Āmantā.",
  "kv10.7:8.3_0": "Cakkhāyatanaṁ acetasikaṁ savipākanti?",
  "kv10.7:8.4_0": "Na hevaṁ vattabbe …pe…",
  "kv10.7:8.5_0": "sīlaṁ acetasikaṁ savipākanti?",
  "kv10.7:8.6_0": "Āmantā.",
  "kv10.7:8.7_0": "Sotāyatanaṁ …pe…",
  "kv10.7:8.8_0": "kāyāyatanaṁ …",
  "kv10.7:8.9_0": "rūpāyatanaṁ …pe…",
  "kv10.7:8.10_0": "phoṭṭhabbāyatanaṁ acetasikaṁ savipākanti?",
  "kv10.7:8.11_0": "Na hevaṁ vattabbe …pe…",
  "kv10.7:9.1_0": "Sammāvācā acetasikāti?",
  "kv10.7:9.2_0": "Āmantā.",
  "kv10.7:9.3_0": "Sammādiṭṭhi acetasikāti?",
  "kv10.7:9.4_0": "Na hevaṁ vattabbe …pe…",
  "kv10.7:9.5_0": "sammāvācā acetasikāti?",
  "kv10.7:9.6_0": "Āmantā.",
  "kv10.7:9.7_0": "Sammāsaṅkappo …pe…",
  "kv10.7:9.8_0": "sammāvāyāmo …pe…",
  "kv10.7:9.9_0": "sammāsati …pe…",
  "kv10.7:9.10_0": "sammāsamādhi acetasikoti?",
  "kv10.7:9.11_0": "Na hevaṁ vattabbe …pe…",
  "kv10.7:9.12_0": "sammākammanto …pe…",
  "kv10.7:9.13_0": "sammāājīvo acetasikoti?",
  "kv10.7:9.14_0": "Āmantā.",
  "kv10.7:9.15_0": "Sammādiṭṭhi acetasikāti?",
  "kv10.7:9.16_0": "Na hevaṁ vattabbe …pe…",
  "kv10.7:9.17_0": "sammāājīvo acetasikoti?",
  "kv10.7:9.18_0": "Āmantā.",
  "kv10.7:9.19_0": "Sammāsaṅkappo …",
  "kv10.7:9.20_0": "sammāvāyāmo …",
  "kv10.7:9.21_0": "sammāsati …",
  "kv10.7:9.22_0": "sammāsamādhi acetasikoti?",
  "kv10.7:9.23_0": "Na hevaṁ vattabbe …pe….",
  "kv10.7:10.1_0": "Sammādiṭṭhi cetasikāti?",
  "kv10.7:10.2_0": "Āmantā.",
  "kv10.7:10.3_0": "Sammāvācā cetasikāti?",
  "kv10.7:10.4_0": "Na hevaṁ vattabbe …pe…",
  "kv10.7:10.5_0": "sammādiṭṭhi cetasikāti?",
  "kv10.7:10.6_0": "Āmantā.",
  "kv10.7:10.7_0": "Sammākammanto …pe…",
  "kv10.7:10.8_0": "sammāājīvo cetasikoti?",
  "kv10.7:10.9_0": "Na hevaṁ vattabbe …pe…",
  "kv10.7:10.10_0": "sammāsaṅkappo …pe…",
  "kv10.7:10.11_0": "sammāvāyāmo …pe…",
  "kv10.7:10.12_0": "sammāsati …pe…",
  "kv10.7:10.13_0": "sammāsamādhi cetasikoti?",
  "kv10.7:10.14_0": "Āmantā.",
  "kv10.7:10.15_0": "Sammāvācā cetasikāti?",
  "kv10.7:10.16_0": "Na hevaṁ vattabbe …pe…",
  "kv10.7:10.17_0": "sammāsamādhi cetasikoti?",
  "kv10.7:10.18_0": "Āmantā.",
  "kv10.7:10.19_0": "Sammākammanto …pe…",
  "kv10.7:10.20_0": "sammāājīvo cetasikoti?",
  "kv10.7:10.21_0": "Na hevaṁ vattabbe …pe….",
  "kv10.7:11.1_0": "Na vattabbaṁ—",
  "kv10.7:11.2_0": "“sīlaṁ acetasikan”ti?",
  "kv10.7:11.3_0": "Āmantā.",
  "kv10.7:11.4_0": "Sīle uppajjitvā niruddhe dussīlo hotīti?",
  "kv10.7:11.5_0": "Na hevaṁ vattabbe.",
  "kv10.7:11.6_0": "Tena hi sīlaṁ acetasikanti.",
  "kv10.7:11.7_0": "Sīlaṁ acetasikantikathā niṭṭhitā."
}