{
  "kv8.3:0.1_0": "Kathāvatthu",
  "kv8.3:0.2_0": "Mahāpaṇṇāsaka",
  "kv8.3:0.3_0": "Aṭṭhamavagga",
  "kv8.3:0.4_0": "Kāmaguṇakathā",
  "kv8.3:1.1_0": "Pañceva kāmaguṇā kāmadhātūti?",
  "kv8.3:1.2_0": "Āmantā.",
  "kv8.3:1.3_0": "Nanu atthi tappaṭisaññutto chandoti?",
  "kv8.3:1.4_0": "Āmantā.",
  "kv8.3:1.5_0": "Hañci atthi tappaṭisaññutto chando, no ca vata re vattabbe—",
  "kv8.3:1.6_0": "“pañceva kāmaguṇā kāmadhātū”ti.",
  "kv8.3:1.7_0": "Nanu atthi tappaṭisaññutto rāgo tappaṭisaññutto chando tappaṭisaññutto chandarāgo tappaṭisaññutto saṅkappo tappaṭisaññutto rāgo tappaṭisaññutto saṅkapparāgo tappaṭisaññuttā pīti tappaṭisaññuttaṁ somanassaṁ tappaṭisaññuttaṁ pītisomanassanti?",
  "kv8.3:1.8_0": "Āmantā.",
  "kv8.3:1.9_0": "Hañci atthi tappaṭisaññuttaṁ pītisomanassaṁ, no ca vata re vattabbe—",
  "kv8.3:1.10_0": "“pañceva kāmaguṇā kāmadhātū”ti.",
  "kv8.3:2.1_0": "Pañceva kāmaguṇā kāmadhātūti?",
  "kv8.3:2.2_0": "Āmantā.",
  "kv8.3:2.3_0": "Manussānaṁ cakkhu na kāmadhātūti?",
  "kv8.3:2.4_0": "Na hevaṁ vattabbe …pe…",
  "kv8.3:2.5_0": "manussānaṁ sotaṁ …pe…",
  "kv8.3:2.6_0": "manussānaṁ ghānaṁ …pe…",
  "kv8.3:2.7_0": "manussānaṁ jivhā …pe…",
  "kv8.3:2.8_0": "manussānaṁ kāyo …pe…",
  "kv8.3:2.9_0": "manussānaṁ mano na kāmadhātūti?",
  "kv8.3:2.10_0": "Na hevaṁ vattabbe …pe….",
  "kv8.3:3.1_0": "Manussānaṁ mano na kāmadhātūti?",
  "kv8.3:3.2_0": "Āmantā.",
  "kv8.3:3.3_0": "Nanu vuttaṁ bhagavatā—",
  "kv8.3:4.1_0": "“Pañca kāmaguṇā loke,",
  "kv8.3:4.2_0": "manocchaṭṭhā paveditā;",
  "kv8.3:4.3_0": "Ettha chandaṁ virājetvā,",
  "kv8.3:4.4_0": "evaṁ dukkhā pamuccatī”ti.",
  "kv8.3:5.1_0": "Attheva suttantoti?",
  "kv8.3:5.2_0": "Āmantā.",
  "kv8.3:5.3_0": "Tena hi na vattabbaṁ—",
  "kv8.3:5.4_0": "“manussānaṁ mano na kāmadhātū”ti.",
  "kv8.3:6.1_0": "Pañceva kāmaguṇā kāmadhātūti?",
  "kv8.3:6.2_0": "Āmantā.",
  "kv8.3:6.3_0": "Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.3:6.4_0": "Na hevaṁ vattabbe …pe…",
  "kv8.3:6.5_0": "atthi kāmaguṇūpagaṁ kammanti?",
  "kv8.3:6.6_0": "Na hevaṁ vattabbe …pe…",
  "kv8.3:6.7_0": "atthi kāmaguṇūpagā sattāti?",
  "kv8.3:6.8_0": "Na hevaṁ vattabbe …pe…",
  "kv8.3:6.9_0": "kāmaguṇe sattā jāyanti jīyanti mīyanti cavanti upapajjantīti?",
  "kv8.3:6.10_0": "Na hevaṁ vattabbe …pe…",
  "kv8.3:6.11_0": "kāmaguṇe atthi rūpaṁ vedanā saññā saṅkhārā viññāṇanti?",
  "kv8.3:6.12_0": "Na hevaṁ vattabbe …pe…",
  "kv8.3:6.13_0": "kāmaguṇā pañcavokārabhavoti?",
  "kv8.3:6.14_0": "Na hevaṁ vattabbe …pe…",
  "kv8.3:6.15_0": "kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?",
  "kv8.3:6.16_0": "Na hevaṁ vattabbe …pe….",
  "kv8.3:7.1_0": "Kāmadhātu bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.3:7.2_0": "Āmantā.",
  "kv8.3:7.3_0": "Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.3:7.4_0": "Na hevaṁ vattabbe …pe…",
  "kv8.3:7.5_0": "atthi kāmadhātūpagaṁ kammanti?",
  "kv8.3:7.6_0": "Āmantā.",
  "kv8.3:7.7_0": "Atthi kāmaguṇūpagaṁ kammanti?",
  "kv8.3:7.8_0": "Na hevaṁ vattabbe …pe…",
  "kv8.3:7.9_0": "atthi kāmadhātūpagā sattāti?",
  "kv8.3:7.10_0": "Āmantā.",
  "kv8.3:7.11_0": "Atthi kāmaguṇūpagā sattāti?",
  "kv8.3:7.12_0": "Na hevaṁ vattabbe …pe….",
  "kv8.3:8.1_0": "Kāmadhātuyā sattā jāyanti jīyanti mīyanti cavanti upapajjantīti?",
  "kv8.3:8.2_0": "Āmantā.",
  "kv8.3:8.3_0": "Kāmaguṇe sattā jāyanti jīyanti mīyanti cavanti upapajjantīti?",
  "kv8.3:8.4_0": "Na hevaṁ vattabbe …pe…",
  "kv8.3:8.5_0": "kāmadhātuyā atthi rūpaṁ vedanā saññā saṅkhārā viññāṇanti?",
  "kv8.3:8.6_0": "Āmantā.",
  "kv8.3:8.7_0": "Kāmaguṇe atthi rūpaṁ vedanā saññā saṅkhārā viññāṇanti?",
  "kv8.3:8.8_0": "Na hevaṁ vattabbe …pe…",
  "kv8.3:8.9_0": "kāmadhātu pañcavokārabhavoti?",
  "kv8.3:8.10_0": "Āmantā.",
  "kv8.3:8.11_0": "Kāmaguṇā pañcavokārabhavoti?",
  "kv8.3:8.12_0": "Na hevaṁ vattabbe …pe…",
  "kv8.3:8.13_0": "kāmadhātuyā sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?",
  "kv8.3:8.14_0": "Āmantā.",
  "kv8.3:8.15_0": "Kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?",
  "kv8.3:8.16_0": "Na hevaṁ vattabbe …pe….",
  "kv8.3:9.1_0": "Na vattabbaṁ—",
  "kv8.3:9.2_0": "“pañceva kāmaguṇā kāmadhātū”ti?",
  "kv8.3:9.3_0": "Āmantā.",
  "kv8.3:9.4_0": "Nanu vuttaṁ bhagavatā—",
  "kv8.3:9.5_0": "“pañcime, bhikkhave, kāmaguṇā.",
  "kv8.3:9.6_0": "Katame pañca?",
  "kv8.3:9.7_0": "Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, sotaviññeyyā saddā …pe…",
  "kv8.3:9.8_0": "ghānaviññeyyā gandhā …pe…",
  "kv8.3:9.9_0": "jivhāviññeyyā rasā …pe…",
  "kv8.3:9.10_0": "kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—",
  "kv8.3:9.11_0": "ime kho, bhikkhave, pañca kāmaguṇā”ti.",
  "kv8.3:9.12_0": "Attheva suttantoti?",
  "kv8.3:9.13_0": "Āmantā.",
  "kv8.3:9.14_0": "Tena hi pañceva kāmaguṇā kāmadhātūti.",
  "kv8.3:9.15_0": "Kāmaguṇakathā niṭṭhitā."
}