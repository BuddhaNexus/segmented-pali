{
  "anya-e0807n0:0_0": "Namo tassa bhagavato arahato sammāsambuddhassa.",
  "anya-e0807n0:1_0": "Payogasiddhipāḷi",
  "anya-e0807n0:2_0": "1. Saññādikaṇḍa",
  "anya-e0807n0:3_0": "Siddha-mbatthuṁ sammā vande",
  "anya-e0807n0:4_0": "Ganthārambhakathā",
  "anya-e0807n0:5_0": "Siddha+miṭṭhadadaṁ buddhaṁ, dhammaṁ maṇiṁva svatthadaṁ;",
  "anya-e0807n0:6_0": "Saṅghañca sādaraṁ natvā, payogasiddhi vuccate.",
  "anya-e0807n0:7_0": "Pabhāvo moggallānassa, byākaraṇe ca peṭake;",
  "anya-e0807n0:8_0": "Nisseseva kabbātitto, aho acchariyo vata.",
  "anya-e0807n0:9_0": "Vuttañhi pubbasīhaḷācariya+pācariyehi –",
  "anya-e0807n0:10_0": "Yā satti pāṇine yā ca, candra+kātyāyanādisu;",
  "anya-e0807n0:11_0": "Sā+yaṁ muttimatī maññe, moggallāyanarūpinī-ti.",
  "anya-e0807n0:12_0": "Suttaṁ vutti ca teneva, katā ekena pañcikā;",
  "anya-e0807n0:13_0": "Tasmā+ssa sattha+maññehi, supasaṭṭhaṁ+tisundaraṁ.",
  "anya-e0807n0:14_0": "Tamhi ca dubbidhaṁ ñeyyaṁ, suttaṁ kammatthabhedato;",
  "anya-e0807n0:15_0": "Tesvā+di mītisaddena, dutiyaṁ tippakārato.",
  "anya-e0807n0:16_0": "Suvisadaṁ pakāsetvā, subodha+mākumārakaṁ;",
  "anya-e0807n0:17_0": "Byāpikāvaḷiyā kassaṁ, taṁ suṇātha samāhitāti.",
  "anya-e0807n0:18_0": "1. Aādayo titālīsa vaṇṇā",
  "anya-e0807n0:19_0": "Akārādayo niggahītantā tecattālīsakkharā vaṇṇā nāma honti.",
  "anya-e0807n0:19_1": "Taṁ yathā a, ā, i, ī, u, ū, e, ऐ, o, औ, ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra lava sa ha ḷa aṁ.",
  "anya-e0807n0:19_2": "Tena kvattho ‘‘e ona+ma vaṇṇe’’ti.",
  "anya-e0807n0:19_3": "Titālīsāti vacanaṁ katthaci vaṇṇalopaṁ ñāpeti, tena ‘‘paṭisaṅkhā yoniso’’tiādi siddhaṁ.",
  "anya-e0807n0:20_0": "Akāro ādi mariyādabhūto yesaṁ te aādayo.",
  "anya-e0807n0:20_1": "Tayo ca cattālīsa ceti titālīsa, iminā nipātanena vā catabhāgalopo.",
  "anya-e0807n0:20_2": "Vaṇṇīyati attho etehīti vaṇṇā.",
  "anya-e0807n0:21_0": "Etthā+ha –",
  "anya-e0807n0:21_1": "‘‘kasmā ācariyakaccāyanādīhi viya ekacattālīsakkharāna+makkharasañña+makatvā titālīsakkharānaṁ vaṇṇasaññā katā’’ti. Vuccate –",
  "anya-e0807n0:22_0": "Sā māgadhī mūlabhāsā, narā yāyā+dikappikā;",
  "anya-e0807n0:23_0": "Brahmāno cā-sutālāpā, sambuddhā cāpi bhāsareti –",
  "anya-e0807n0:24_0": "Vacanato māgadhikānaṁ ettha, seyyo, oṭṭho, sotthi-tyādīsupi asesabyāpikānaṁ titālīsakkharānaṁva ujukānvatthappakkharaguṇikā, neva pana ‘rukkhā vanaṁ’tyādo viya avayave samudāyavohāro, ‘samuddo mayā diṭṭho’tyādo viya ca samudāye avayavavohāroti dassetuṁ paccekaṁ vaṇṇasaññā katāti.",
  "anya-e0807n0:25_0": "‘‘Sakkaccasavanaṁ buddhasāsanasampattī’’ti ‘‘sithiladhanitādi akkharavipattiyañhi atthassa dunnayatā hotī’’ti ca yasmā vuttaṁ.",
  "anya-e0807n0:26_0": "Tasmā akkharakosallaṁ, sampādeyya vicakkhaṇo;",
  "anya-e0807n0:27_0": "Upaṭṭhahaṁ garuṁ sammā, uṭṭhānādīhi pañcahi.",
  "anya-e0807n0:28_0": "Tattha akārādīna+manukkamo pane+sa ṭhānādikkamasannissito.",
  "anya-e0807n0:28_1": "Tathā hi ṭhāna+karaṇa+payatanehi vaṇṇā jāyanti.",
  "anya-e0807n0:28_2": "Tattha cha ṭhānāni kaṇṭha+tālu+muddha+danta+oṭṭha+nāsikāvasena.",
  "anya-e0807n0:29_0": "Tattha avaṇṇa+kavagga+hānaṁ kaṇṭho ṭhānaṁ, ivaṇṇa+cavagga+yānaṁ tālu, ṭavagga+ra+ḷānaṁ muddhā, tavagga+la+sānaṁ dantā, uvaṇṇa+pavaggānaṁ oṭṭho, e vaṇṇassa kaṇṭhatālū, o vaṇṇassa kaṇṭho+ṭṭhā, vakārassa danto+ṭṭhā, niggahītassa nāsikā, ṅa, ñña, ṇa, na, mānaṁ sakaṭhānaṁ nāsikā ca.",
  "anya-e0807n0:29_1": "Ettha ca –",
  "anya-e0807n0:30_0": "Hakāro pañcameheva, antaṭṭhāhi ca saṁyuto;",
  "anya-e0807n0:31_0": "Oraso iti viññeyyo, kaṇṭhajo tadasaṁyuto.",
  "anya-e0807n0:32_0": "Yathā avaṅhoti (avaṅa hoti., tañhi, taṇhā, pubbanho, amhe, guyhaṁ, gārayhā, ārulho, bahvakkharanti.",
  "anya-e0807n0:33_0": "Karaṇaṁ –",
  "anya-e0807n0:34_0": "Jivhāmajjhaṁ tālujānaṁ,",
  "anya-e0807n0:35_0": "Jivhopaggaṁ muddhajānaṁ,",
  "anya-e0807n0:36_0": "Jivhaggaṁ dantajānaṁ se-",
  "anya-e0807n0:37_0": "Sā sakaṭhānakaraṇā.",
  "anya-e0807n0:38_0": "Vaṇṇānaṁ uccāraṇussāho payatanaṁ, taṁ kiṁ –",
  "anya-e0807n0:38_1": "saṁvutādikaraṇaviseso, saṁvutatta+makārassa, vivaṭattaṁ sesasarānaṁ sakāra+hakārānañca, phuṭṭhattaṁ vaggānaṁ, īsaṁphuṭṭhattaṁ ya+ra+la+vānaṁ.",
  "anya-e0807n0:39_0": "Evaṁ ṭhāna+karaṇa+payatana+suti kālabhinnesu akkharesu sarā nissayā, itare nissitā. Tattha –",
  "anya-e0807n0:40_0": "Nissayā+do sarā vuttā, nissitā byañjanā tato;",
  "anya-e0807n0:41_0": "Vagge+kajā bahuttā+do, tato ṭhāna+lahukkamā.",
  "anya-e0807n0:42_0": "‘‘Aādayo’’ti vattate yāva ‘‘bindu niggahīta’’nti.",
  "anya-e0807n0:42_1": "Tañca kho ‘‘atthavasā vibhattivipariṇāmo’’ti sattamyanta+mabhisambandhīyate, ‘‘vaṇṇā’’ti vattate –",
  "anya-e0807n0:43_0": "2. Dasā+do sarā",
  "anya-e0807n0:44_0": "Aādīsvā+dimhi niddiṭṭhā odantā dasa vaṇṇā sarā nāma honti.",
  "anya-e0807n0:44_1": "Yathā a ā, i ī, u ū, e ऐ, o औ.",
  "anya-e0807n0:44_2": "Saranti=sappadhānabhāvena pavattanti, byañjane vā sārentīti sarā.",
  "anya-e0807n0:45_0": "‘‘Dasā+do sarā’’ti vattate.",
  "anya-e0807n0:46_0": "3. Dve dve savaṇṇā",
  "anya-e0807n0:47_0": "Aādīsvā+dimesu dasasu dve dve savaṇṇā nāma honti yathākkamaṁ.",
  "anya-e0807n0:47_1": "Yathā a āiti, i īiti, u ū iti, e eiti, o, oiti.",
  "anya-e0807n0:47_2": "Samānā sadisā vaṇṇā savaṇṇā, samānattañca ṭhānato.",
  "anya-e0807n0:47_3": "‘‘Dve dve’’ti vattate vakkhamānesu dvīsu.",
  "anya-e0807n0:48_0": "4. Pubbo rasso",
  "anya-e0807n0:49_0": "Tesveva dasasu ye dve dve savaṇṇā, tesu yo yo pubbo, so so rassasañño hoti.",
  "anya-e0807n0:49_1": "Yathā a i u e o.",
  "anya-e0807n0:49_2": "Tesu ‘saṁyogato pubbāva dissanti dve panantimā’ta dassetuṁ tattha sādhuttā tesampi idha saṅgaho, yathā ettha seyyo oṭṭho sotthi.",
  "anya-e0807n0:49_3": "Rassakālayogā tabbantatāya vā rassā.",
  "anya-e0807n0:49_4": "Rassakālo nāma accharāsaṅghāto akkhinimmilanasaṅkhāto vā kālo, tena ekamatto rasso, dvimatto dīgho, aḍḍhamatto byañjano.",
  "anya-e0807n0:49_5": "Chandasi diyaḍḍhamattampi rassanti gaṇhanti ācariyā.",
  "anya-e0807n0:50_0": "5. Paro dīgho",
  "anya-e0807n0:51_0": "Aādīsvā+dibhūtesu dasasu ye dve dve savaṇṇā, tesu yo yo paro, so so dīghasañño hoti.",
  "anya-e0807n0:51_1": "Taṁ yathā ā ī ū e o.",
  "anya-e0807n0:51_2": "Dīghakālayogā tabbantatāya vā dīghā.",
  "anya-e0807n0:52_0": "6. Kādayo byañjanā",
  "anya-e0807n0:53_0": "Aādīsu kādayo niggahītapariyantā tettiṁsa byañjanā nāma honti.",
  "anya-e0807n0:53_1": "Yathā ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma, ya ra lava sa ha ḷa aṁ iti.",
  "anya-e0807n0:53_2": "Byañjīyati attho etehīti byañjanā.",
  "anya-e0807n0:53_3": "Kakārādīsva+kāro uccāraṇattho.",
  "anya-e0807n0:54_0": "‘‘Kādayo’’ti vattate.",
  "anya-e0807n0:55_0": "7. Pañcapañcakā vaggā",
  "anya-e0807n0:56_0": "Aādīsu kakārādayo makārantā pañcapañcakā vaggā nāma honti.",
  "anya-e0807n0:56_1": "Yathā ka kha ga gha ṅa, ca cha ja jha ña, ṭa ṭha ḍa ḍha ṇa, ta tha da dha na, pa pha ba bha ma iti.",
  "anya-e0807n0:56_2": "Pañca pañca parimāṇa+mesaṁ pañcapañcakā.",
  "anya-e0807n0:56_3": "Vajjenti yakārādayoti vaggā.",
  "anya-e0807n0:56_4": "Te pana paṭhamakkharavasena kavagga+cavaggādivohāraṁ gatā kusalattikādayo viya.",
  "anya-e0807n0:57_0": "8. Bindu niggahītaṁ",
  "anya-e0807n0:58_0": "Akārādīsva+yaṁ vaṇṇo bindumatto, so niggahītasañño hoti.",
  "anya-e0807n0:58_1": "Rassasaraṁ nissāya gahita+muccāritaṁ niggahītaṁ, karaṇaṁ niggahetvā vā.",
  "anya-e0807n0:59_0": "Karaṇaṁ niggahetvāna, mukhenā+vivaṭena yaṁ;",
  "anya-e0807n0:60_0": "Vuccate niggahītanti, vuttaṁ bindu sarānugaṁ.",
  "anya-e0807n0:61_0": "Bahvakkharasaññākaraṇaṁ anvatthasaññatthaṁ, jha+lādayo tu ruḷhīsaññā.",
  "anya-e0807n0:62_0": "Vaṇṇā sarā savaṇṇā ca, rassā dīghā ca byañjanā;",
  "anya-e0807n0:63_0": "Vaggā ca niggahītanti, hoti saññāvidhikkamo.",
  "anya-e0807n0:64_0": "(Saññāvidhānaṁ.)",
  "anya-e0807n0:65_0": "Sandhi vuccate –",
  "anya-e0807n0:66_0": "Loka aggapuggalo, paññā indriyaṁ, tīṇi imāni, no hi etaṁ, bhikkhunī ovādo, mātu upaṭṭhānaṁ, sametu āyasmā, abhibhū āyatanaṁ, dhanaṁ me atthi, sabbe eva, tayo assu dhammā, asanto ettha na dissanti itī+dha sarasaññāyaṁ –",
  "anya-e0807n0:67_0": "26. Saro lopo sare",
  "anya-e0807n0:68_0": "Sare saro lopanīyo hoti.",
  "anya-e0807n0:68_1": "Saroti kāriyīniddeso, lopoti kāriyaniddeso.",
  "anya-e0807n0:68_2": "Lopo= adassanaṁ anuccāraṇaṁ , saroti jātyekavacanavasena vuttaṁ, sareti opasilesikādhārasattamī, tato vaṇṇa kāla byavadhāne kāriyaṁ na hoti, tva+masi, katamā cānanda aniccasaññāti.",
  "anya-e0807n0:68_3": "Evaṁ sabbasandhīsu.",
  "anya-e0807n0:69_0": "Vidhīti vattate.",
  "anya-e0807n0:70_0": "14. Sattamiyaṁ pubbassa",
  "anya-e0807n0:71_0": "Therayaṭṭhinyāyena pavattate paribhāsā dubbalavidhino patiṭṭhābhāvato.",
  "anya-e0807n0:71_1": "Sattamīniddese pubbasseva vidhīti pubbasaralopo.",
  "anya-e0807n0:71_2": "Lokaggapuggalo, paññindriyaṁ, tīṇimāni, no hetaṁ, bhikkhunovādo, mātupaṭṭhānaṁ, sametāyasmā, abhibhāyatanaṁ, dhanaṁmatthi, sabbeva, tayassu dhammā, asante+ttha na dissanti.",
  "anya-e0807n0:71_3": "Pubbassa kāriyavidhānā sattamīniddiṭṭhassa paratā+va gamyateti pareti paravacanampi ghaṭate.",
  "anya-e0807n0:72_0": "Yassa idāni, saññā iti, chāyā iva, iti api, assamaṇī asi, cakkhu indriyaṁ, akataññū asi, ākāse iva, te api, vande ahaṁ, so ahaṁ, cattāro ime, vasalo iti, moggallāno asi bījako, kathā eva kā, pāto evātī+dha pubbassaralope sampatte ‘‘saro lopo sare’’ tveva.",
  "anya-e0807n0:73_0": "27. Paro kvaci",
  "anya-e0807n0:74_0": "Saramhā paro saro kvaci lopanīyo hoti.",
  "anya-e0807n0:74_1": "Yassa dāni, saññāti, chāyāva, itipi, assamaṇīsi, cakkhundriyaṁ, akataññūsi, ākāseva, tepi, vandehaṁ, sohaṁ, cattārome, vasa- lobhi , moggallānosi bījako, kathāva kā, pātova.",
  "anya-e0807n0:74_2": "Kvacīti kiṁ, paññindriyaṁ, pañcindriyāni, sattuttamo, ekūnavīsati, yassete, sugatovādo, diṭṭhāsavo, diṭṭhogho, cakkhāyatanaṁ, taṁ kutettha labbhā.",
  "anya-e0807n0:74_3": "‘‘Vivakkhāto sandhayo bhavantī’’ti ñāyā vatticchāpi idha sijjhati.",
  "anya-e0807n0:74_4": "Kvacītya+dhikāro sabbasandhīsu, tena nātippasaṅgo.",
  "anya-e0807n0:74_5": "(Lopasandhi).",
  "anya-e0807n0:75_0": "Saro paro veti ca vattate.",
  "anya-e0807n0:76_0": "Tassa idaṁ, vāta īritaṁ, na upeti, vāma ūru, ati iva aññehi, vi udakaṁ itīdha pubbassaralope –",
  "anya-e0807n0:77_0": "29. Yuvaṇṇāna+meo luttā",
  "anya-e0807n0:78_0": "Luttā sarā paresaṁ ivaṇṇuvaṇṇānaṁ e+o honti vā yathākkamaṁ. Yathāsaṁkhyānuddeso samānānaṁ.",
  "anya-e0807n0:79_0": "24. Vaṇṇaparena savaṇṇopi",
  "anya-e0807n0:80_0": "Vaṇṇasaddo paro yasmā, tena savaṇṇopi gayhati sayañca rūpaṁti īūnampi e+o.",
  "anya-e0807n0:80_1": "Sabbattha rassassa jātiniddese dīghassāpi gahaṇatthaṁ ida+māraddhaṁ.",
  "anya-e0807n0:80_2": "Tassedaṁ, vāteritaṁ, nopeti, vāmoru, atevaññehi, vodakaṁ.",
  "anya-e0807n0:80_3": "Idañca pacchimodāharaṇadvayaṁ ‘‘avaṇṇe lutte eva e+o hontī’’ti gāhassa nisedhanatthaṁ.",
  "anya-e0807n0:80_4": "Vātveva, tassidaṁ.",
  "anya-e0807n0:80_5": "Kathaṁ ‘‘paccorasmi’’nti, yogavibhāgā.",
  "anya-e0807n0:80_6": "Pati urasminti vibhajja ‘‘yavā sare’’ti yakāre ‘‘tavaggavaraṇā’’dinā co, ‘‘vaggalasehi te’’ti pubbarūpañca, ‘‘yuvaṇṇāna+meo’’ti (yogavibhāgā) ussa o ca.",
  "anya-e0807n0:80_7": "Luttāti kiṁ, dasa ime dhammā, yathā idaṁ, kusalassa upasampadā.",
  "anya-e0807n0:80_8": "Atippasaṅgabādhakassa kvacisaddassānuvattanato na vikappavidhi niyatā, tena upeto, aveccāti evamādīsu vikappo.",
  "anya-e0807n0:80_9": "Tārakitā, yassindriyāni, mahiddhiko, sabbītiyo, tenupasaṅkami, lokuttarotiādīsu vidhi ca na hoti.",
  "anya-e0807n0:81_0": "Paṭisanthāravutti assa, sabbavitti anubhūyate, vi añjanaṁ, vi ākato, dāsī ahaṁ, ahuvā pure, anu addhamāsaṁ, anu eti, su āgataṁ, su ākāro, du ākāro, cakkhu āpāthaṁ, bahu ābādho, pātu akāsi, na tu eva, bhū āpanalānilaṁ itī+dha ‘‘yuvaṇṇānaṁ’’ ‘‘ve’’ti ca vattate,",
  "anya-e0807n0:82_0": "30. Yavā sare",
  "anya-e0807n0:83_0": "Sare pare ivaṇṇuvaṇṇānaṁ yakāra+vakārā honti vā yathākkamaṁ.",
  "anya-e0807n0:83_1": "Paṭisanthāravutyassa, sabbavityanubhūyate, byañjanaṁ, byākato ‘‘byañjane dīgharassā’’ti dīghe dāsyāhaṁ, ahāpure, anvaddhamāsaṁ, anveti, svāgataṁ, svākāro, dvākāro, cakkhvāpāthaṁ, bahvābādho, pātvākāsi, na tveva, bhvāpanalānilaṁ.",
  "anya-e0807n0:83_2": "Vātveva, viākato, sāgataṁ.",
  "anya-e0807n0:84_0": "Adhigato kho me ayaṁ dhammo, putto te ahaṁ, te assa pahīnā pañca, te ahaṁ, ye assa, te ajja, yāvatako assa kāyo, tāvatako assa byāmo, ko attho, atha kho assa, ahaṁ kho ajja, so ahaṁ, so ajja, so eva, yato adhikaraṇaṁ, so ahaṁ itī+dha ‘‘yavā sare’’ ‘‘ve’’ti ca vattate,",
  "anya-e0807n0:85_0": "30. Eonaṁ",
  "anya-e0807n0:86_0": "Eonaṁ yakāra+vakārā honti vā sare pare yathākkamaṁ.",
  "anya-e0807n0:86_1": "‘‘Byañjane dīgharassā’’ti dīghe adhigato kho myāyaṁ dhammo, putto tyāhaṁ, tyāssa pahīnā pañca, tyāhaṁ, yyassa, tyajja, yāvatakvassa kāyo, tāvatakvassa byāmo, kvattho, atha khvassa, ahaṁ khvajja, svāhaṁ, svajja, sveva, yatvādhikaraṇaṁ, svāhaṁ.",
  "anya-e0807n0:86_2": "Vātveva, tejja, sohaṁ.",
  "anya-e0807n0:86_3": "Kvaci tveva, dhanamatthi, puttāmatthi, te nāgatā, asantettha, cattāro ime.",
  "anya-e0807n0:87_0": "Go eḷakaṁ, go assaṁ, go ajinaṁ itī+dha ‘‘sare’’ti vattate.",
  "anya-e0807n0:88_0": "32. Gossā+vaṅa",
  "anya-e0807n0:89_0": "Sare pare gossa avavādeso hoti.",
  "anya-e0807n0:89_1": "Sa ca ‘‘ṭānubandhānekavaṇṇā sabbassā’’ti sabbassa pasaṅge ‘antassā’’ti vattate.",
  "anya-e0807n0:90_0": "18. Ṅa+nubandho",
  "anya-e0807n0:91_0": "Ṅa-kāro anubandho yassa, so anekavaṇṇopi antassa hotīti okārasseva hoti.",
  "anya-e0807n0:91_1": "‘‘Saṁketo+navayavo+nubandho’’ti vacanā ṅa-kārassā+ppayogo.",
  "anya-e0807n0:91_2": "Uccāritānantarappadhaṁsino hi anubandhā, payojanaṁ anubandhoti saṁketo.",
  "anya-e0807n0:91_3": "Gaveḷakaṁ, gavāssaṁ, gavājinaṁ.",
  "anya-e0807n0:92_0": "Iti evā+tī+dha –",
  "anya-e0807n0:93_0": "36. Vī+tisse+ve vā",
  "anya-e0807n0:94_0": "Evasadde pare itissa vo hoti vā. Sa ca –",
  "anya-e0807n0:95_0": "17. Chaṭṭhiyantassa",
  "anya-e0807n0:96_0": "Chaṭṭhīniddiṭṭhassa yaṁ kāriyaṁ, ta+dantassa viññeyyanti ikārassā+deso.",
  "anya-e0807n0:96_1": "Ādesiṭṭhāne ādissatīti ādeso. Itveva.",
  "anya-e0807n0:96_2": "Aññatra yādeso, ‘‘tavaggavaraṇānaṁ ye cavaggabayañā’’ti tassa co, ‘‘vaggalasehi te’’ti yassa cakāro, icceva.",
  "anya-e0807n0:96_3": "Eveti kiṁ, iccāha.",
  "anya-e0807n0:96_4": "(Ādesasandhi).",
  "anya-e0807n0:97_0": "Ti aṅgulaṁ,ti aṅgikaṁ, bhū ādayo, migī bhantā udikkhatityādisandhayo vuccante.",
  "anya-e0807n0:97_1": "‘‘Mayadā sare’’ti vattate.",
  "anya-e0807n0:98_0": "45. Vanataragā cā+gamā",
  "anya-e0807n0:99_0": "Ete mayadā ca āgamā honti vā sare kvaci. Āgamino aniyamepi –",
  "anya-e0807n0:100_0": "Saroyevā+gami hoti, vanādinantu ñāpakā;",
  "anya-e0807n0:101_0": "Aññathā hi padādīnaṁ, yukavidhāna+manatthakaṁ.",
  "anya-e0807n0:102_0": "Etthā+gamā aniyatāgamīnameva bhavanti ce, yakārāgameneva ‘‘nipajja’’nti siddhe ‘‘padādīnaṁ kvacī’’ti byañjanassa yukā+gamo niratthakoti adhippāyo.",
  "anya-e0807n0:102_1": "Tivaṅgulaṁ, tivaṅgikaṁ, bhūvādayo, migī bhantā vudikkhati, pavuccati, pāguññavujutā.",
  "anya-e0807n0:102_2": "Ito nāyati, cinitvā.",
  "anya-e0807n0:102_3": "Yasmātiha, tasmātiha, ajjatagge.",
  "anya-e0807n0:102_4": "Nirantaraṁ, nirālayo, nirindhano, nirīhakaṁ, niruttaro, nirojaṁ, duratikkamo, durāgataṁ, duruttaraṁ, pāturahosi, punarāgaccheyya, punaruttaṁ, punareva, punareti, dhīratthu, pātarāso, caturaṅgikaṁ, caturārakkhaṁ, caturiddhipādapaṭilābho, caturoghanittharaṇatthaṁ, bhatturatthe, vuttiresā, pathavīdhāturevesā , nakkhattarājāriva tārakānaṁ, vijjurivabbhakuṭe, āraggeriva sāsapo, usabhoriva, sabbhireva samāsetha.",
  "anya-e0807n0:102_5": "Puthageva, rasse pageva.",
  "anya-e0807n0:102_6": "Lahumessati, gurumessati, idhamāhu, kena te idha mijjhati, bhadro kasāmiva, ākāse mabhipūjaye, ekamekassa, yena midhekacce.",
  "anya-e0807n0:102_7": "Bhātiyeva, hotiyeva, yathāyidaṁ, yathāyeva, māyidaṁ, nayidaṁ, nayidha, chayimāni, navayime dhammā, bodhiyāyeva, pathavīyeva dhātu, tesuyeva, teyeva, soyeva, pāṭiyekkaṁ, viyañjanaṁ, viyākāsi, pariyantaṁ, pariyādānaṁ, pariyuṭṭhānaṁ, pariyesati, pariyosānaṁ, niyāyogo.",
  "anya-e0807n0:102_8": "Udaggo, udayo, udāhaṭaṁ, udito, udīritaṁ, udeti, sakideva, kiñcideva, kenacideva, kismiñcideva, kocideva, sammadatto, sammadaññā vimuttānaṁ, sammadeva, yāvadatthaṁ, yāvadicchakaṁ, yāvadeva, tāvadeva, punadeva, yadatthaṁ, yadantaraṁ, tadantaraṁ, tadaṅgavimutti, etadatthaṁ, attadatthaṁ, tadatthaṁ, sadatthapasuto siyā, aññadatthu, manasādaññā vimuttānaṁ, bahudeva ratti.",
  "anya-e0807n0:102_9": "Vātveva, attaatthaṁ, dvādhiṭṭhitaṁ, pātuahosi.",
  "anya-e0807n0:102_10": "Vavatthitavibhāsattā vādhikārassa byañjanatopi, bhikkhunīnaṁ vuṭṭhāpeyya, ciraṁ nāyati, taṁyeva.",
  "anya-e0807n0:103_0": "Cha abhiññā, cha aṅgaṁ, cha asīti, cha aṁsā, cha āyatanaṁ itī+dha ‘‘vā sare’’ ‘‘āgamo’’ti ca vattate.",
  "anya-e0807n0:104_0": "49. Chā ḷo",
  "anya-e0807n0:105_0": "Chasaddā parassa sarassa ḷakāro āgamo hoti vā.",
  "anya-e0807n0:105_1": "Chāti anukaraṇattā ekavacanaṁ.",
  "anya-e0807n0:105_2": "Chaḷabhiññā, chaḷaṅgaṁ, chaḷasīti, chaḷaṁsā, chaḷāyatanaṁ.",
  "anya-e0807n0:105_3": "Vātveva, chaabhiññā.",
  "anya-e0807n0:105_4": "(Āgamasandhi).",
  "anya-e0807n0:106_0": "Lopo adassanaṁ, ṭhāniṁ, ya+māmaddiya dissati;",
  "anya-e0807n0:107_0": "Ādeso nāma so yā tu, asantuppatti āgamo.",
  "anya-e0807n0:108_0": "Sarasandhi.",
  "anya-e0807n0:109_0": "Kaññā iva, kaññāva iccādi sarasandhinisedho vuccati, pasaṅgapubbako hi paṭisedho.",
  "anya-e0807n0:109_1": "Pubbasarānaṁ lope sampatte ‘‘saro’’ ‘‘ve’’ti ca vattate.",
  "anya-e0807n0:110_0": "28. Na dve vā",
  "anya-e0807n0:111_0": "Pubbaparassarā dvepi vā kvaci na lupyante. Kaññā iva, kaññeva, kaññāva.",
  "anya-e0807n0:112_0": "Sāriputta idhekacco, ehi sivaka uṭṭhehi, āyasmā ānando, gāthā abhāsi, devā ābhassarā yathā, tevijjā iddhipattā ca, bhagavā uṭṭhāyāsanā, bhagavā eta+davoca, abhivādetvā ekamantaṁ aṭṭhāsi, gantvā olokento, bhūtavādī atthavādī, yaṁ itthī arahaṁ assa, sāmāvatī āha, pāpakārī ubhayattha tappati, nadī ottharati, ye te bhikkhū appicchā, bhikkhū āmantesi, bhikkhū ujjhāyiṁsu, bhikkhū eva+māhaṁsu, imasmiṁ gāme ārakkhakā, sabbe ime, katame ekādasa, gambhīre odakantike, appamādo amataṁ padaṁ, saṅgho āgacchatu, ko imaṁ pathaviṁ vicessati, āloko udapādi, eko ekāya, cattāro oghā, are ahampi, sace imassa kāyassa, no atikkamo, aho acchariyo, atho anto ca, atha kho āyasmā, atho oṭṭhava+cittakā, tato ā- mantayi satthāti evamādayo idha kālabyavadhāneneva sijjhanti.",
  "anya-e0807n0:112_1": "Kvacīti kiṁ, āgatā+ttha, āgatā+mhā, katama+ssa vāro, appassutā+yaṁ puriso, camarī+va, sabbe+va, sve+va, ese+va nayo, parisuddhe+tthā+yasmanto, ne+ttha, kute+ttha labbhā, sace+sa brāhmaṇa, tathū+pamaṁ, yathā+ha, jīvhā+yatanaṁ, avijjo+gho, itthindriyaṁ, abhibhā+yatanaṁ, bhayatū+paṭṭhānaṁ, saddhī+dha vittaṁ purisassa seṭṭhaṁ.",
  "anya-e0807n0:112_2": "(Sarasandhinisedho)",
  "anya-e0807n0:113_0": "Tatra abhirati, tatra ayaṁ, buddha anussati, sa atthikā, saññāvā assa, tadā ahaṁ, yāni idha bhūtāni, gacchāmi iti, ati ito, kikī iva, bahu upakāraṁ, madhu udakaṁ, su upadhāritaṁ, sopi ayaṁ, idāni ahaṁ, sace ayaṁ, appassuto ayaṁ, itara itarena, saddhā idha vittaṁ, kamma upanissayo, tathā upamaṁ, ratti uparato, vi upasamo, lokassa iti, deva iti, vi atipatanti, vi atināmenti, saṅghāṭi api, jīvitahetu api, vijju iva, kiṁsu idha vittaṁ, sādhu iti, te assa pahīnā, so assa, madhuvā maññati bālo, evaṁ gāme muni care, khanti paramaṁ tapo titikkhā, na maṁku bhavissāmi, su akkhāto, yo ahaṁ, so ahaṁ, kāmato jāyati soko, kāmato jāyati bhayaṁ, sakko uju ca suhujuca, anupaghāto, durakkhaṁ, duramaṁ, dubharatā.",
  "anya-e0807n0:113_1": "Yiṭṭhaṁ vā hutaṁ vā loke, yadi vā sāvake, puggalā dhammadasā te, bhovādī nāma so hoti, yathābhāvī guṇena so, yathā idaṁ, sammā dakkhāto, parā kamo, taṇhā kkhayo, jhānassa lābhī amhi, thullaccayo itī+dha –",
  "anya-e0807n0:114_0": "33. Byañjane dīgharassā",
  "anya-e0807n0:115_0": "Rassa+dīghānaṁ kvaci dīgha+rassā honti byañjane.",
  "anya-e0807n0:115_1": "Tatrābhirati, tatrāyaṁ, buddhānussati, sātthikā, saññāvā+ssa, tadāhaṁ, yānī+dha bhūtāni, gacchāmīti, atīto, kikīva, bahūpakāraṁ, madhūdakaṁ, sūpadhāritaṁ, sopāyaṁ, idānāhaṁ, sacāyaṁ, appassutāyaṁ, itarītarena, saddhīdha vittaṁ, kammūpanissayo, tathūpamaṁ, rattūparato, vūpasamo, lokassāti, devāti, vītipatanti, vītināmenti, saṅghāṭīpi, jīvitahetūpi, vijjūva, kiṁsūdha vittaṁ, sādhūti, tyāssa pahīnā, svāssa, madhuvā maññatī bālo, evaṁ gāme munī care, khantī paramaṁ tapo titikkhā, na maṁkū bhavissāmi, svākkhāto, yvāhaṁ, svāhaṁ, kāmato jāyatī soko, kāmato jāyatī bhayaṁ, sakko ujū ca suhujū ca, anūpaghāto, dūrakkhaṁ, dūramaṁ, dūbharatā.",
  "anya-e0807n0:115_2": "Yiṭṭhaṁva hutaṁva loke, yadiva sāvake, puggala dhammadasā te, bhovādi nāma so hoti, yathābhāvi guṇena so, yathayidaṁ, sammadakkhāto, parakkamo, taṇhakkhayo, jhānassa lābhimhi, vasimhi, thullaccayo.",
  "anya-e0807n0:115_3": "Kvacīti kiṁ, tyajja, svassa, patiliyatīti dīghanisedho, māyidaṁ, manasādaññā vimuttānaṁ, yathākkamaṁ, ārakkhātītaṁ, dīyati, sūyatīti rassakāriyanisedho.",
  "anya-e0807n0:115_4": "Kathaṁ yāniva antalikkheti, ‘‘dīgharassā’’ti yogavibhāgā.",
  "anya-e0807n0:115_5": "(Dīgha+rassasandhi).",
  "anya-e0807n0:116_0": "Byañjaneti vattate.",
  "anya-e0807n0:117_0": "34. Saramhā dve",
  "anya-e0807n0:118_0": "Saramhā parassa byañjanassa kvaci dve rūpāni honti.",
  "anya-e0807n0:118_1": "Ettha ca āvuttidvivacanaṁ ṭhānedvivacananti dvīsu ṭhānedvivacanaṁ veditabbaṁ.",
  "anya-e0807n0:119_0": "Tāni ca pa+pati+paṭi+kama+kusa+kudha+kī+gaha+juta+ñā+si+ su+sū+sambhū+sara+sasādīnamādibyañjanānañca hoti.",
  "anya-e0807n0:119_1": "Idha pamādo=idhappamādo, evaṁ appamādo, vippayutto, suppasanno, sammā padhānaṁ=sammappadhānaṁ rassattaṁ.",
  "anya-e0807n0:119_2": "Appativattiyo, adhippatipaccayo, suppatiṭṭhito,.",
  "anya-e0807n0:119_3": "Appaṭipuggalo, vippaṭisāro, suppaṭipatti.",
  "anya-e0807n0:119_4": "Pakkamo, paṭikkamo, hetukkamo, ākamati=akkamati, evaṁ pakkamati, yathākkamaṁ.",
  "anya-e0807n0:119_5": "Akkosati, paṭikkosati, anukkosati, ākosati=akkosati.",
  "anya-e0807n0:119_6": "Akkuddho, abhikkuddho.",
  "anya-e0807n0:119_7": "Dhanakkīto, vikkayo, anukkayo.",
  "anya-e0807n0:119_8": "Paggaho, viggaho, anuggaho, candaggāho, diṭṭhiggāho.",
  "anya-e0807n0:119_9": "Pajjoto, vijjoto, ujjoto.",
  "anya-e0807n0:119_10": "Kataññū, viññū, paññāṇaṁ, viññāṇaṁ, anaññāṇaṁ.",
  "anya-e0807n0:119_11": "Avassayo, nissayo, samussayo.",
  "anya-e0807n0:119_12": "Appassuto, vissuto, bahussuto.",
  "anya-e0807n0:119_13": "Āsavā=assavā.",
  "anya-e0807n0:119_14": "Passambhento, vissambhento.",
  "anya-e0807n0:119_15": "Aṭṭassaro, vissarati, anussarati, anussati.",
  "anya-e0807n0:119_16": "Passasanto, vissasanto, muhussasanto, āsāso=assāso.",
  "anya-e0807n0:119_17": "Ādisaddena avissajento, vissajento, abhikkantataro, pariccajento, upaddavo, upakkileso, mittadduno, āyabyayo, abbahi iccādi.",
  "anya-e0807n0:120_0": "Tika+taya+tiṁsa+vatādīna+mādibyañjanassa ca.",
  "anya-e0807n0:120_1": "Kusalattikaṁ, pītittikaṁ, hetuttikaṁ.",
  "anya-e0807n0:120_2": "Lokattayaṁ, bodhittayaṁ, vatthuttayaṁ.",
  "anya-e0807n0:120_3": "Ekattiṁsa, dvattiṁsa, tettiṁsa, catuttiṁsa.",
  "anya-e0807n0:120_4": "Sīlabbataṁ, subbato.",
  "anya-e0807n0:120_5": "Sappītiko, samannāgato, punappunaṁ iccādi.",
  "anya-e0807n0:121_0": "Vatu+vaṭa+disāna+mante, yathā vattati, vaṭṭati, dassanaṁ, phasso iccādi.",
  "anya-e0807n0:122_0": "U+du+niupasagga+ta+catu+cha+santasaddādesādīhi paresañca.",
  "anya-e0807n0:122_1": "Ukaṁso=ukkaṁso, evaṁ dukkaraṁ, nikkaṅkho, uggataṁ, duccaritaṁ, nijjaṭaṁ, ujjahaṁ, uccaṅgaṁ, unnamati, dukkaro, niddaro, unnato, duppañño, nimmalo, uyyutto, dullabho, nibbatto, ussāho, nissāro.",
  "anya-e0807n0:122_2": "Takkaro, tajjo, tanninno, tappabhavo, tammayo, catukkaṁ, catuddisaṁ, catuppado, catubbidhaṁ, catussālaṁ, chakkaṁ, channavuti, chappadiko, chabbassāni.",
  "anya-e0807n0:122_3": "Sakkāro, sagguṇo, sandiṭṭhi, sappuriso, mahabbalo.",
  "anya-e0807n0:123_0": "Apadantaākāravajjitadīghato yakārassa ca, niyyāti, suyyati, abhibhuyya, viceyya, vineyya, dheyyaṁ, neyyaṁ, seyyo, jeyyo, veyyākaraṇo.",
  "anya-e0807n0:123_1": "Ākāravajjitanti kiṁ, mālāya, dolāya, samādāya.",
  "anya-e0807n0:124_0": "Chandānurakkhaṇe-nappajahe vaṇṇabalaṁ purāṇaṁ, ujjugatesu seyyo, gacchanti suggatiṁ.",
  "anya-e0807n0:124_1": "Saramhāti kiṁ, ñāyo, taṁkhaṇaṁ.",
  "anya-e0807n0:124_2": "Kvacitveva, nikāyo, nidānaṁ, nivāso, tato, chasaṭṭhi, upanīyati, sūyati.",
  "anya-e0807n0:125_0": "35. Catutthadutiyesve+saṁ tatiyapaṭhamā",
  "anya-e0807n0:126_0": "Catutthadutiyesu paresve+saṁ catutthadutiyānaṁ tabbagge tatiyapaṭhamā honti paccāsatyā.",
  "anya-e0807n0:126_1": "Vagge gha+jha+ḍha+dha+bhā catutthā, kha+cha+ṭha+tha+phā dutiyā, ga+ja+ḍa+da+bā tatiyā, ka+ca+ṭa+ta+pā paṭhamā.",
  "anya-e0807n0:126_2": "Pa+u+du-niādīhi paresaṁ ghādīnaṁ dvibhāve tatiyapaṭhamā honti.",
  "anya-e0807n0:126_3": "Pagarati=paggharati, evaṁ uggharati, nigghoso, ugghāṭeti.",
  "anya-e0807n0:126_4": "Esova tajjhānaphalo, paṭhamajjhānaṁ, abhijjhā-yati , ujjhāyati.",
  "anya-e0807n0:126_5": "Daḍḍho, buḍḍho.",
  "anya-e0807n0:126_6": "Viddhaṁseti, uddhaṁsito, uddhāro, niddhano, niddhuto.",
  "anya-e0807n0:126_7": "Vibbhanto, ubbhanto, samubbhanto, dubbhikkhaṁ, nibbhayaṁ, tabbhāvo, catubbhi.",
  "anya-e0807n0:126_8": "Saddhā, saddhammo.",
  "anya-e0807n0:126_9": "Mahabbhayaṁ.",
  "anya-e0807n0:127_0": "Rassasarehi paresaṁ vaggadutiyānaṁ dvibhāvo ce, paṭhamā.",
  "anya-e0807n0:127_1": "Pañcakkhandhā, evaṁ rūpakkhandho, akkhamo, abhikkhaṇaṁ, avikkhepo, jātikkhettaṁ, dhātukkhobho, āyukkhayo.",
  "anya-e0807n0:127_2": "Setacchattaṁ, evaṁ sabbacchannaṁ, vicchannaṁ, bodhicchāyā, jambucchāyā, samucchedo.",
  "anya-e0807n0:127_3": "Tatra ṭhito=tatraṭṭhito, evaṁ thalaṭṭhaṁ, jalaṭṭhaṁ, aṭṭhitaṁ, niṭṭhitaṁ, cattāriṭṭhānāni, garuṭṭhāniyo, samuṭṭhito.",
  "anya-e0807n0:127_4": "Sabbatthāmena, yasatthero, pattharati, vitthāro, abhitthuto, vitthambhito, anutthunaṁ.",
  "anya-e0807n0:127_5": "Papphoṭeti, mahapphalaṁ, anipphalaṁ, vipphāro, paripphuṭeyya, madhupphāṇitaṁ.",
  "anya-e0807n0:127_6": "Ākārato, ākhāto=akkhāto, evaṁ taṇhākkhayo, āṇākkhettaṁ, saññākkhandho.",
  "anya-e0807n0:127_7": "Āchādayi=acchādayi, evaṁ acchindati, nāvaṭṭhaṁ, attharati, apphoṭeti.",
  "anya-e0807n0:127_8": "Kvaci tveva, puvakhajjakaṁ, tassa chaviādīni chinditvā, yathāṭhitaṁ, kammaphalaṁ, sīlaṁ tassa jhāyino, ye jhānappasutā dhīrā, nidhanaṁ, mahādhanaṁ.",
  "anya-e0807n0:127_9": "(Dvibhāvasandhi).",
  "anya-e0807n0:128_0": "Akaramha se te, so kho byanti kāhiti, so gacchaṁ na nivattati, eso attho, eso ābhogo, eso idāni itī+dha ‘‘ve’’ti vattate.",
  "anya-e0807n0:129_0": "37. Eona+ma vaṇṇe",
  "anya-e0807n0:130_0": "Eonaṁ vaṇṇe kvaci a hoti vā.",
  "anya-e0807n0:130_1": "Akaramha sa te, akaramha se te, evaṁ sa kho byanti kāhiti, sa gacchaṁ na nivattati, esa attho , esa ābhogo, esa idāni.",
  "anya-e0807n0:130_2": "Vaṇṇeti kiṁ, amoghavacano ca so, gandhabbānaṁ adhipati, mahārājā yasassi soti.",
  "anya-e0807n0:130_3": "‘‘Na sandhisamāsā vaddhassā’’ti vuttattā gāthāmajjhe sandhi na hotīti ‘‘tividhassā’’ti vuttatimhi parepi vaṇṇo paro nāma na iti.",
  "anya-e0807n0:130_4": "(Sarabyañjanasandhi).",
  "anya-e0807n0:131_0": "Ata yantaṁ, tatha yaṁ, mada yaṁ, budha yati, dhana yaṁ, seva yo, para yesanā, pokkharaṇa yo itī+dha –",
  "anya-e0807n0:132_0": "48. Tavaggavaraṇānaṁ ye cavagga bayañā",
  "anya-e0807n0:133_0": "Tavaggavaraṇānaṁ cavaggabayañā honti yathākkamaṁ yakāre.",
  "anya-e0807n0:133_1": "‘‘Vaggalasehi te’’ti pubbarūpaṁ.",
  "anya-e0807n0:133_2": "Accantaṁ, tacchaṁ, majjaṁ, bujjhati, dhaññaṁ, sebbo, payyesanā, pokkharañño.",
  "anya-e0807n0:133_3": "Apuccaṇḍakāyaṁ, jaccandho, yajjevaṁ, ajjhagamā, ajjhattaṁ, ajjhupagato, ajjhogāhetvā, dibbaṁ.",
  "anya-e0807n0:133_4": "Kvacitveva, ratyā.",
  "anya-e0807n0:134_0": "Saka yate, ruca yate, paca yate, aṭa yate, lupa yate, kupa yate, sala yate, phala yate, disa yate, asa yate itī+dha ‘‘ye’’ti vattate vakkhamānesu dvīsu.",
  "anya-e0807n0:135_0": "49. Vaggalasehite",
  "anya-e0807n0:136_0": "Vaggalasehi parassa yakārassa kvaci te vaggalasā honti.",
  "anya-e0807n0:136_1": "Sakkate, ruccate, paccate, aṭṭate, luppate, kuppate, sallate, phallate, dissate, assate.",
  "anya-e0807n0:136_2": "Kvacitveva, kyāhaṁ.",
  "anya-e0807n0:137_0": "Muha yati, guha yati itī+dha –",
  "anya-e0807n0:138_0": "50. Hassa vipallāso",
  "anya-e0807n0:139_0": "Hassa vipallāso hoti yakāre. Muyhati, guyhati.",
  "anya-e0807n0:140_0": "Bahu ābādho itī+dha ussavakāre ‘‘hassa vipallāso’’ti vattate.",
  "anya-e0807n0:141_0": "51. Ve vā",
  "anya-e0807n0:142_0": "Hassa vipallāso hoti vā vakāre. Bavhābādho. Vātveva, bahvābādho.",
  "anya-e0807n0:143_0": "52. Tathanarānaṁ ṭaṭhaṇalā",
  "anya-e0807n0:144_0": "Tathanarānaṁ ṭaṭhaṇalā honti vā yathākkamaṁ.",
  "anya-e0807n0:144_1": "Dukkataṁ=dukkaṭaṁ, evaṁ sukaṭaṁ, patthaṭo, pataṭo, uddhaṭo, visaṭo.",
  "anya-e0807n0:144_2": "Aṭṭhakathā.",
  "anya-e0807n0:144_3": "Paṇidhānaṁ, paṇipāto, paṇāmo, paṇītaṁ, pariṇato, pariṇāmo, duṇṇayo, niṇṇayo, oṇato.",
  "anya-e0807n0:144_4": "Paripanno=palipanno, evaṁ palibodho, pallaṅkaṁ, taluno, mahāsālo, māluto, sukhumālo.",
  "anya-e0807n0:144_5": "(Byañjanasandhi).",
  "anya-e0807n0:145_0": "Cakkhu udapādi, akkhi rujati, purima jāti, aṇu thūlāni, kattabba kusalaṁ bahuṁ, ta sampayuttā, tata sabhāvato itī+dha ‘‘ve’’ti vattate yāva ‘‘mayadā sare’’ti.",
  "anya-e0807n0:146_0": "38. Niggahītaṁ",
  "anya-e0807n0:147_0": "Niggahītāgamo hoti vā kvaci.",
  "anya-e0807n0:147_1": "Sāmatthiyenā+gamova, sa ca rassasarasseva hoti…",
  "anya-e0807n0:147_2": "tassa rassasarānugatattā.",
  "anya-e0807n0:147_3": "Ṭhānīna+māliṅghiya gacchati pavattatīti āgamo.",
  "anya-e0807n0:147_4": "Cakkhuṁ udapādi, akkhiṁ rujati, purimaṁ jāti, aṇuṁ thūlāni, kattabbaṁ kusalaṁ bahuṁ, taṁsampayuttā, taṁtaṁsabhāvato.",
  "anya-e0807n0:147_5": "Vāggahaṇena cakkhu udapādi iccādi.",
  "anya-e0807n0:147_6": "Avaṁsiro, yāvañcidaṁtiādi niccaṁ…",
  "anya-e0807n0:147_7": "vavatthitavibhāsattā vādhikārassa, vavatthitassa lakkhaṇassā+nurodhena lakkhaṇe pavattitā vibhāsā vavatthitavibhāsā.",
  "anya-e0807n0:147_8": "Vāsaddo hi atthadvaye vattate katthaci vikappe, katthaci yathāvavatthitarūpapariggaheti.",
  "anya-e0807n0:147_9": "Yadā pacchime, tadā nicca+manicca+masantañca vidhiṁ dīpeti.",
  "anya-e0807n0:147_10": "Ettha pana kvacisaddassā+nuvattanā tenevā+santavidhi siddhoti vāsaddeni+taradvayaṁ.",
  "anya-e0807n0:147_11": "Kvaci tveva, na hi etehi, idha ceva.",
  "anya-e0807n0:148_0": "Saṁ rambho, saṁ ratto, saṁ rāgo, tāsaṁ ahaṁ santike, evaṁ ayaṁ, puṁ liṅgaṁ, kiṁ ahaṁ, tassa adāsiṁ ahaṁ itī+dha ‘‘niggahītā’’dhikāro ā ‘‘mayadā sare’’ti.",
  "anya-e0807n0:149_0": "39. Lopo",
  "anya-e0807n0:150_0": "Niggahītassa lopo hoti vā kvaci.",
  "anya-e0807n0:150_1": "Dīghe sārambho saṁrambho, sāratto saṁratto, sārāgo saṁrāgo, pubbassaralope tāsāhaṁ santike, evāyaṁ, dvitte pulliṅgaṁ puṁliṅgaṁ, kyāhaṁ, tassa adāsahaṁ.",
  "anya-e0807n0:150_2": "Paṭisallāno, sallekho, pātukāmo, gantumano, ariyasaccāna dassanaṁ, etaṁ buddhāna sāsanaṁ, avisāhāro, cirappavāsintiādīsu niccaṁ.",
  "anya-e0807n0:150_3": "Kvacīti kiṁ, eva+mayaṁ, ki+mahaṁ, etaṁ maṅgala+muttamaṁ.",
  "anya-e0807n0:151_0": "Kataṁ iti, abhinanduṁ iti, uttattaṁ iva, cakkaṁ iva, kaliṁiva, halaṁ idāni, kiṁ idāni, tvaṁ asi, idaṁ api, uttariṁ api, dātuṁ api, sadisaṁ eva itī+dha –",
  "anya-e0807n0:152_0": "40. Parasarassa",
  "anya-e0807n0:153_0": "Niggahītamhā parasarassa lopo hoti vā kvaci.",
  "anya-e0807n0:153_1": "Katanti, abhinandunti, uttattaṁva, cakkaṁva, kaliṁva, halaṁdāni, kiṁdāni, tvaṁsi, idampi, uttarimpi, dātumpi, sadisaṁva.",
  "anya-e0807n0:153_2": "Vāti kiṁ, kataṁiti, kimiti, dātumapi, sadisaṁ eva.",
  "anya-e0807n0:154_0": "Pupphaṁ assā uppajjati, evaṁ assa te āsavā itī+dha parassaralope –",
  "anya-e0807n0:155_0": "53. Saṁyogādilopo",
  "anya-e0807n0:156_0": "Abyavahitānaṁ dvinnaṁ byañjanānaṁ ekatra ṭhiti saṁyogo, tasmiṁ saṁyoge yo ādibhūtāvayavo, tassa vā kvaci lopo hotītiādibyañjanassa lopo.",
  "anya-e0807n0:156_1": "Pupphaṁsā uppajjati, evaṁsa te āsavā.",
  "anya-e0807n0:156_2": "Tiṇṇaṁ saṁyogānaṁ visaye agyāgāraṁ, vutyassa iti hoti.",
  "anya-e0807n0:157_0": "Taṁ karoti, taṁ khaṇaṁ, saṁ gato, taṁ ghataṁ, dhammaṁ care, taṁ channaṁ, taṁ jātaṁ, taṁ jhānaṁ, taṁ ñāṇaṁ, taṁ ṭhānaṁ, taṁ ḍahati, taṁ tanoti, taṁ thiraṁ, taṁ dānaṁ, taṁ dhanaṁ, taṁ niccutaṁ, taṁ patto, taṁ phalaṁ, tesaṁ bodho, saṁ bhūto, taṁ mittaṁ, kiṁ kato, dātuṁ gato itī+dha –",
  "anya-e0807n0:158_0": "41. Vagge vagganto",
  "anya-e0807n0:159_0": "Niggahītassa kho vagge vagganto vā hotīti nimittānussarānaṁ paccāsatyā tabbaggapañcamo hoti.",
  "anya-e0807n0:159_1": "Paccāsatti nāma ṭhānato āsannatā guṇato vā, guṇatoti vaṇṇasaññādiguṇato.",
  "anya-e0807n0:159_2": "Niggahītassa anusarīyatīti pacchā katvā sarīyatīti anussarotipi vuccati.",
  "anya-e0807n0:159_3": "Taṅkaroti=taṁ karoti, evaṁ taṅkhaṇaṁ, saṅgato, taṅghataṁ.",
  "anya-e0807n0:159_4": "Dhammañcare, tañchannaṁ, tañjātaṁ, tañjhānaṁ, taññāṇaṁ.",
  "anya-e0807n0:159_5": "Taṇṭhānaṁ, taṇḍahati.",
  "anya-e0807n0:159_6": "Tantanoti, tanthiraṁ, tandānaṁ, tandhanaṁ, tanniccutaṁ, tampatto, tamphalaṁ, tesammodho, sambhūto, tammittaṁ.",
  "anya-e0807n0:159_7": "Kiṅkato, dātuṅgato, taṇhaṅkaro, raṇañjaho, saṇṭhito, jutindharo, sammatotiādīsu niccaṁ.",
  "anya-e0807n0:160_0": "Ānantarikaṁ ya+māhu, yaṁ yadeva, paccattaṁ eva, taṁ hiitī+dha –",
  "anya-e0807n0:161_0": "42. Yevahisu ño",
  "anya-e0807n0:162_0": "Ya+eva+hisaddesu niggahītassa vā ño hoti.",
  "anya-e0807n0:162_1": "‘‘Vaggalasehi te’’ti yassa ñakāro.",
  "anya-e0807n0:162_2": "Ānantarikañña+māhu=ānantarikaṁ ya+māhu, yaññadeva=yaṁyadeva, ñassa dvitte paccattaññeva, paccattaṁ eva, tañhi, tañhi.",
  "anya-e0807n0:162_3": "‘‘Abyabhicārinā byabhicārī niyamyate’’ti ñāyā evasaddasahacariyā ‘‘ya’’ iti sabbādiyasaddasseva gahaṇaṁ.",
  "anya-e0807n0:163_0": "Saṁyogo, saṁyojanaṁ, saṁyato, saṁyācikāya itī+dha –",
  "anya-e0807n0:164_0": "43. Ye saṁssa",
  "anya-e0807n0:165_0": "Saṁsaddassa yaṁ niggahītaṁ, tassa vā ño hoti yakāre.",
  "anya-e0807n0:165_1": "Saññogo=saṁyogo, evaṁ saṁyojanaṁ, saññato, saññācikāya.",
  "anya-e0807n0:165_2": "Idha yakāramattova gayhate.",
  "anya-e0807n0:165_3": "Saṁssāti kiṁ, etaṁ yojanaṁ, taṁ yānaṁ, taṁ saraṇaṁ yanti.",
  "anya-e0807n0:166_0": "Taṁ eva, taṁ ahaṁ brūmi, yaṁ āhu, dhanaṁ eva, kiṁ etaṁ, nindituṁ arahati, taṁ idaṁ, yaṁ aniccaṁ, taṁ anattā, etaṁ avoca, etaṁ eva itī+dha –",
  "anya-e0807n0:167_0": "44. Mayadā sare",
  "anya-e0807n0:168_0": "Niggahītassa ma ya dā honti vā sare kvaci.",
  "anya-e0807n0:168_1": "Tameva taṁ eva, tamahaṁ brūmi=taṁ ahaṁ brūmi, yamāhu, dhanameva, kimetaṁ, ninditumarahati. Tayidaṁ.",
  "anya-e0807n0:168_2": "Yadaniccaṁ, tadanattā, etadavoca, etadeva.",
  "anya-e0807n0:168_3": "‘‘Mayadā’’ti yogavibhāgā buddhama saraṇama iccādi bhavati.",
  "anya-e0807n0:169_0": "47. Tadaminādīni",
  "anya-e0807n0:170_0": "Tadaminādīni nippajjanti.",
  "anya-e0807n0:170_1": "‘‘Ya+dalakkhaṇikaṁ, taṁ nipātanā’’ti ñāyā lakkhaṇantarena avihitā desa+lopā+gama+vipallāsā, sabbattha imināva daṭṭhabbā.",
  "anya-e0807n0:170_2": "Idañca paresaṁ pisodarādimiva daṭṭhabbaṁ.",
  "anya-e0807n0:170_3": "Phusitaṁ=jalabindu, phusita+mudara+massa pisodaraṁ.",
  "anya-e0807n0:170_4": "Issa akāre taṁ iminā=tadaminā, sakiṁ āgāmī=sakadāgāmī, dhassa dakāre ekaṁ idha ahaṁ=eka+midā+haṁ, vidhassa vidādeso saṁvidhāya avahāro=saṁvidāvahāro, vārisaddassa vakāre, hassa lakāre ca kate vārivāhako=valāhako, jīvanassa jīādeso, jīvanassa muto=jīmūto.",
  "anya-e0807n0:170_5": "Chavassa suādese, sayanassa sānādese ca kate chavassa sayanaṁ=susānaṁ.",
  "anya-e0807n0:170_6": "Uddhassa uduādese, khassa khalaādese ca ‘‘saramhā dve’’ti dvittādimhi ca kate uddhaṁ khaṁ assa udukkhalaṁ.",
  "anya-e0807n0:170_7": "Pisitassa piādese, asassa sācādese ca kate pisitāso=pisāco.",
  "anya-e0807n0:171_0": "Mahīsaddassa mayūādese, ravatissa rādese ca kate mahiyaṁ ravatīti mayūro.",
  "anya-e0807n0:171_1": "Eva+maññepi payogato+nugantabbā.",
  "anya-e0807n0:171_2": "Ettha ca –",
  "anya-e0807n0:172_0": "Vaṇṇāgamo vaṇṇavipariyāyo,",
  "anya-e0807n0:173_0": "Dve cā+pare vaṇṇavikāra+nāsā;",
  "anya-e0807n0:174_0": "Dhātussa atthātisayena yogo,",
  "anya-e0807n0:175_0": "Ta+duccate pañcavidhaṁ niruttaṁti.",
  "anya-e0807n0:176_0": "Yathā dvāre niyutto=dovārikoti okaāgamo.",
  "anya-e0807n0:176_1": "Hiṁsasaddassa sīhoti vipallāso.",
  "anya-e0807n0:176_2": "Nijako=niyakoti vikāro.",
  "anya-e0807n0:176_3": "Mehanassa khassa mālā mekhalāti vaṇṇalopo, ha+na+makārānaṁ lopo.",
  "anya-e0807n0:176_4": "Mayūroti atthe ravatissa atissayayogoti.",
  "anya-e0807n0:177_0": "Yathariva tathariveti nipātāva.",
  "anya-e0807n0:177_1": "‘‘Jaraggavā vicintesuṁ, vara+mhākaṁ bhusāmive’’ti ettha ivasaddo evakārattho.",
  "anya-e0807n0:177_2": "Niggahītasandhi.",
  "anya-e0807n0:178_0": "Sandhissarānaṁ paṭisedhasandhi,",
  "anya-e0807n0:179_0": "Atho byañjana+sarabyañjanānaṁ;",
  "anya-e0807n0:180_0": "Sandhi ca+tho niggahītassa sandhi,",
  "anya-e0807n0:181_0": "Bhavanti sandhi pana pañcadhā ve.",
  "anya-e0807n0:182_0": "Iti payogasiddhiyaṁ sandhikaṇḍo paṭhamo."
}