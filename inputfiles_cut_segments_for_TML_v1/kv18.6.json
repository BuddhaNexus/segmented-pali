{
  "kv18.6:0.1_0": "Kathāvatthu",
  "kv18.6:0.2_0": "Mahāpaṇṇāsaka",
  "kv18.6:0.3_0": "Aṭṭhārasamavagga",
  "kv18.6:0.4_0": "Jhānasaṅkantikathā",
  "kv18.6:1.1_0": "Jhānā jhānaṁ saṅkamatīti?",
  "kv18.6:1.2_0": "Āmantā.",
  "kv18.6:1.3_0": "Paṭhamā jhānā tatiyaṁ jhānaṁ saṅkamatīti?",
  "kv18.6:1.4_0": "Na hevaṁ vattabbe …pe…",
  "kv18.6:1.5_0": "jhānā jhānaṁ saṅkamatīti?",
  "kv18.6:1.6_0": "Āmantā.",
  "kv18.6:1.7_0": "Dutiyā jhānā catutthaṁ jhānaṁ saṅkamatīti?",
  "kv18.6:1.8_0": "Na hevaṁ vattabbe …pe….",
  "kv18.6:2.1_0": "Paṭhamā jhānā dutiyaṁ jhānaṁ saṅkamatīti?",
  "kv18.6:2.2_0": "Āmantā.",
  "kv18.6:2.3_0": "Yā paṭhamassa jhānassa uppādāya āvaṭṭanā …pe…",
  "kv18.6:2.3_1": "paṇidhi, sāva dutiyassa jhānassa uppādāya āvaṭṭanā …pe…",
  "kv18.6:2.3_2": "paṇidhīti?",
  "kv18.6:2.4_0": "Na hevaṁ vattabbe …pe….",
  "kv18.6:3.1_0": "Paṭhamā jhānā dutiyaṁ jhānaṁ saṅkamati, na vattabbaṁ—",
  "kv18.6:3.2_0": "“yā paṭhamassa jhānassa uppādāya āvaṭṭanā …pe…",
  "kv18.6:3.2_1": "paṇidhi, sāva dutiyassa jhānassa uppādāya āvaṭṭanā …pe…",
  "kv18.6:3.2_2": "paṇidhī”ti?",
  "kv18.6:3.3_0": "Āmantā.",
  "kv18.6:3.4_0": "Dutiyaṁ jhānaṁ anāvaṭṭentassa uppajjati …pe… appaṇidahantassa uppajjatīti?",
  "kv18.6:3.5_0": "Na hevaṁ vattabbe …pe…",
  "kv18.6:3.6_0": "nanu dutiyaṁ jhānaṁ āvaṭṭentassa uppajjati …pe… paṇidahantassa uppajjatīti?",
  "kv18.6:3.7_0": "Āmantā.",
  "kv18.6:3.8_0": "Hañci dutiyaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—",
  "kv18.6:3.9_0": "“paṭhamā jhānā dutiyaṁ jhānaṁ saṅkamatī”ti …pe….",
  "kv18.6:4.1_0": "Paṭhamā jhānā dutiyaṁ jhānaṁ saṅkamatīti?",
  "kv18.6:4.2_0": "Āmantā.",
  "kv18.6:4.3_0": "Paṭhamaṁ jhānaṁ kāme ādīnavato manasikaroto uppajjatīti?",
  "kv18.6:4.4_0": "Āmantā.",
  "kv18.6:4.5_0": "Dutiyaṁ jhānaṁ kāme ādīnavato manasikaroto uppajjatīti?",
  "kv18.6:4.6_0": "Na hevaṁ vattabbe …pe….",
  "kv18.6:5.1_0": "Paṭhamaṁ jhānaṁ savitakkaṁ savicāranti?",
  "kv18.6:5.2_0": "Āmantā.",
  "kv18.6:5.3_0": "Dutiyaṁ jhānaṁ savitakkaṁ savicāranti?",
  "kv18.6:5.4_0": "Na hevaṁ vattabbe …pe…",
  "kv18.6:5.5_0": "paṭhamā jhānā dutiyaṁ jhānaṁ saṅkamatīti?",
  "kv18.6:5.6_0": "Āmantā.",
  "kv18.6:5.7_0": "Taññeva paṭhamaṁ jhānaṁ taṁ dutiyaṁ jhānanti?",
  "kv18.6:5.8_0": "Na hevaṁ vattabbe …pe….",
  "kv18.6:6.1_0": "Dutiyā jhānā tatiyaṁ jhānaṁ saṅkamatīti?",
  "kv18.6:6.2_0": "Āmantā.",
  "kv18.6:6.3_0": "Yā dutiyassa jhānassa uppādāya āvaṭṭanā …pe…",
  "kv18.6:6.3_1": "paṇidhi, sāva tatiyassa jhānassa uppādāya āvaṭṭanā …pe…",
  "kv18.6:6.3_2": "paṇidhīti?",
  "kv18.6:6.4_0": "Na hevaṁ vattabbe …pe….",
  "kv18.6:7.1_0": "Dutiyā jhānā tatiyaṁ jhānaṁ saṅkamati, na vattabbaṁ—",
  "kv18.6:7.2_0": "“yā dutiyassa jhānassa uppādāya āvaṭṭanā …pe…",
  "kv18.6:7.2_1": "paṇidhi, sāva tatiyassa jhānassa uppādāya āvaṭṭanā …pe…",
  "kv18.6:7.2_2": "paṇidhī”ti?",
  "kv18.6:7.3_0": "Āmantā.",
  "kv18.6:7.4_0": "Tatiyaṁ jhānaṁ anāvaṭṭentassa uppajjati …pe… appaṇidahantassa uppajjatīti?",
  "kv18.6:7.5_0": "Na hevaṁ vattabbe …pe…",
  "kv18.6:7.6_0": "nanu tatiyaṁ jhānaṁ āvaṭṭentassa uppajjati …pe… paṇidahantassa uppajjatīti?",
  "kv18.6:7.7_0": "Āmantā.",
  "kv18.6:7.8_0": "Hañci tatiyaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—",
  "kv18.6:7.9_0": "“dutiyā jhānā tatiyaṁ jhānaṁ saṅkamatī”ti.",
  "kv18.6:8.1_0": "Dutiyā jhānā tatiyaṁ jhānaṁ saṅkamatīti?",
  "kv18.6:8.2_0": "Āmantā.",
  "kv18.6:8.3_0": "Dutiyaṁ jhānaṁ vitakkavicāre ādīnavato manasikaroto uppajjatīti?",
  "kv18.6:8.4_0": "Āmantā.",
  "kv18.6:8.5_0": "Tatiyaṁ jhānaṁ vitakkavicāre ādīnavato manasikaroto uppajjatīti?",
  "kv18.6:8.6_0": "Na hevaṁ vattabbe …pe….",
  "kv18.6:9.1_0": "Dutiyaṁ jhānaṁ sappītikanti?",
  "kv18.6:9.2_0": "Āmantā.",
  "kv18.6:9.3_0": "Tatiyaṁ jhānaṁ sappītikanti?",
  "kv18.6:9.4_0": "Na hevaṁ vattabbe …pe…",
  "kv18.6:9.5_0": "dutiyā jhānā tatiyaṁ jhānaṁ saṅkamatīti?",
  "kv18.6:9.6_0": "Āmantā.",
  "kv18.6:9.7_0": "Taññeva dutiyaṁ jhānaṁ taṁ tatiyaṁ jhānanti?",
  "kv18.6:9.8_0": "Na hevaṁ vattabbe …pe….",
  "kv18.6:10.1_0": "Tatiyā jhānā catutthaṁ jhānaṁ saṅkamatīti?",
  "kv18.6:10.2_0": "Āmantā.",
  "kv18.6:10.3_0": "Yā tatiyassa jhānassa uppādāya āvaṭṭanā …pe…",
  "kv18.6:10.3_1": "paṇidhi, sāva catutthassa jhānassa uppādāya āvaṭṭanā …pe…",
  "kv18.6:10.3_2": "paṇidhīti?",
  "kv18.6:10.4_0": "Na hevaṁ vattabbe …pe….",
  "kv18.6:11.1_0": "Tatiyā jhānā catutthaṁ jhānaṁ saṅkamati, na vattabbaṁ—",
  "kv18.6:11.2_0": "“yā tatiyassa jhānassa uppādāya āvaṭṭanā …pe…",
  "kv18.6:11.2_1": "paṇidhi, sāva catutthassa jhānassa uppādāya āvaṭṭanā …pe…",
  "kv18.6:11.2_2": "paṇidhī”ti?",
  "kv18.6:11.3_0": "Āmantā.",
  "kv18.6:11.4_0": "Catutthaṁ jhānaṁ anāvaṭṭentassa uppajjati …pe… appaṇidahantassa uppajjatīti?",
  "kv18.6:11.5_0": "Na hevaṁ vattabbe …pe…",
  "kv18.6:11.6_0": "nanu catutthaṁ jhānaṁ āvaṭṭentassa uppajjati …pe… paṇidahantassa uppajjatīti?",
  "kv18.6:11.7_0": "Āmantā.",
  "kv18.6:11.8_0": "Hañci catutthaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—",
  "kv18.6:11.9_0": "“tatiyā jhānā catutthaṁ jhānaṁ saṅkamatī”ti.",
  "kv18.6:12.1_0": "Tatiyā jhānā catutthaṁ jhānaṁ saṅkamatīti?",
  "kv18.6:12.2_0": "Āmantā.",
  "kv18.6:12.3_0": "Tatiyaṁ jhānaṁ pītiṁ ādīnavato manasikaroto uppajjatīti?",
  "kv18.6:12.4_0": "Āmantā.",
  "kv18.6:12.5_0": "Catutthaṁ jhānaṁ pītiṁ ādīnavato manasikaroto uppajjatīti?",
  "kv18.6:12.6_0": "Na hevaṁ vattabbe …pe….",
  "kv18.6:13.1_0": "Tatiyaṁ jhānaṁ sukhasahagatanti?",
  "kv18.6:13.2_0": "Āmantā.",
  "kv18.6:13.3_0": "Catutthaṁ jhānaṁ sukhasahagatanti?",
  "kv18.6:13.4_0": "Na hevaṁ vattabbe …pe…",
  "kv18.6:13.5_0": "tatiyā jhānā catutthaṁ jhānaṁ saṅkamatīti?",
  "kv18.6:13.6_0": "Āmantā.",
  "kv18.6:13.7_0": "Taññeva tatiyaṁ jhānaṁ taṁ catutthaṁ jhānanti?",
  "kv18.6:13.8_0": "Na hevaṁ vattabbe …pe….",
  "kv18.6:14.1_0": "Na vattabbaṁ—",
  "kv18.6:14.2_0": "“jhānā jhānaṁ saṅkamatī”ti?",
  "kv18.6:14.3_0": "Āmantā.",
  "kv18.6:14.4_0": "Nanu vuttaṁ bhagavatā—",
  "kv18.6:14.5_0": "“idha, bhikkhave, bhikkhu vivicceva kāmehi …pe…",
  "kv18.6:14.6_0": "catutthaṁ jhānaṁ upasampajja viharatī”ti.",
  "kv18.6:14.7_0": "Attheva suttantoti?",
  "kv18.6:14.8_0": "Āmantā.",
  "kv18.6:14.9_0": "Tena hi jhānā jhānaṁ saṅkamatīti.",
  "kv18.6:14.10_0": "Jhānasaṅkantikathā niṭṭhitā."
}