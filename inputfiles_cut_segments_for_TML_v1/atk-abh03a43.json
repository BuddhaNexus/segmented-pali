{
  "atk-abh03a43:0_0": "4. Dhātuyamakaṁ",
  "atk-abh03a43:1_0": "1-19.",
  "atk-abh03a43:1_1": "Idāni teyeva mūlayamake desite kusalādidhamme dhātuvasena saṅgaṇhitvā āyatanayamakānantaraṁ desitassa dhātuyamakassa vaṇṇanā hoti.",
  "atk-abh03a43:1_2": "Tattha āyatanayamake vuttanayeneva pāḷivavatthānaṁ vetidabbaṁ.",
  "atk-abh03a43:1_3": "Idhāpi hi paṇṇattivārādayo tayo mahāvārā, avasesā antaravārā ca saddhiṁ kālappabhedādīhi āyatanayamake āgatasadisāyeva.",
  "atk-abh03a43:1_4": "Idhāpi ca yamakapucchāsukhatthaṁ paṭipāṭiyā ajjhattikabāhirā rūpadhātuyova vatvā viññāṇadhātuyo vuttā.",
  "atk-abh03a43:1_5": "Dhātūnaṁ pana bahuttā idha āyatanayamakato bahutarāni yamakāni, yamakadiguṇā pucchā, pucchādiguṇā ca atthā honti.",
  "atk-abh03a43:1_6": "Tattha cakkhudhātumūlakādīsu yamakesu labbhamānānaṁ yamakānaṁ atthavinicchayo āyatanayamake vuttanayeneva veditabbo.",
  "atk-abh03a43:1_7": "Taṁsadisāyeva hettha atthagati, teneva ca kāraṇena pāḷipi saṅkhittā.",
  "atk-abh03a43:1_8": "Pariññāvāro pākatikoyevāti.",
  "atk-abh03a43:2_0": "Dhātuyamakavaṇṇanā niṭṭhitā."
}