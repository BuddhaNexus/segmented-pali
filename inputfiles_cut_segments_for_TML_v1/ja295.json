{
  "ja295:0.1_0": "Jātaka",
  "ja295:0.2_0": "Tikanipāta",
  "ja295:0.3_0": "Kumbhavagga",
  "ja295:0.4_0": "5. Antajātaka",
  "ja295:1.1_0": "“Usabhasseva te khandho,",
  "ja295:1.2_0": "sīhasseva vijambhitaṁ;",
  "ja295:1.3_0": "Migarāja namo tyatthu,",
  "ja295:1.4_0": "api kiñci labhāmase”.",
  "ja295:2.1_0": "“Kulaputtova jānāti,",
  "ja295:2.2_0": "kulaputtaṁ pasaṁsituṁ;",
  "ja295:2.3_0": "Mayūragīvasaṅkāsa,",
  "ja295:2.4_0": "ito pariyāhi vāyasa”.",
  "ja295:3.1_0": "“Migānaṁ siṅgālo anto,",
  "ja295:3.2_0": "pakkhīnaṁ pana vāyaso;",
  "ja295:3.3_0": "Eraṇḍo anto rukkhānaṁ,",
  "ja295:3.4_0": "tayo antā samāgatā”ti.",
  "ja295:4.1_0": "Antajātakaṁ pañcamaṁ."
}