{
  "iti79:0.1_0": "Itivuttaka 79",
  "iti79:0.2_0": "Tikanipāta",
  "iti79:0.3_0": "Tatiyavagga",
  "iti79:0.4_0": "Parihānasutta",
  "iti79:1.1_0": "Vuttañhetaṁ bhagavatā vuttamarahatāti me sutaṁ:",
  "iti79:2.1_0": "“Tayome, bhikkhave, dhammā sekhassa bhikkhuno parihānāya saṁvattanti.",
  "iti79:2.2_0": "Katame tayo?",
  "iti79:2.3_0": "Idha, bhikkhave, sekho bhikkhu kammārāmo hoti, kammarato, kammārāmatamanuyutto;",
  "iti79:2.4_0": "bhassārāmo hoti, bhassarato, bhassārāmatamanuyutto;",
  "iti79:2.5_0": "niddārāmo hoti, niddārato, niddārāmatamanuyutto.",
  "iti79:2.6_0": "Ime kho, bhikkhave, tayo dhammā sekhassa bhikkhuno parihānāya saṁvattanti.",
  "iti79:3.1_0": "Tayome, bhikkhave, dhammā sekhassa bhikkhuno aparihānāya saṁvattanti.",
  "iti79:3.2_0": "Katame tayo?",
  "iti79:3.3_0": "Idha, bhikkhave, sekho bhikkhu na kammārāmo hoti, na kammarato, na kammārāmatamanuyutto;",
  "iti79:3.4_0": "na bhassārāmo hoti, na bhassarato, na bhassārāmatamanuyutto;",
  "iti79:3.5_0": "na niddārāmo hoti, na niddārato, na niddārāmatamanuyutto.",
  "iti79:3.6_0": "Ime kho, bhikkhave, tayo dhammā sekhassa bhikkhuno aparihānāya saṁvattantī”ti.",
  "iti79:3.7_0": "Etamatthaṁ bhagavā avoca.",
  "iti79:3.8_0": "Tatthetaṁ iti vuccati:",
  "iti79:4.1_0": "“Kammārāmo bhassārāmo,",
  "iti79:4.2_0": "Niddārāmo ca uddhato;",
  "iti79:4.3_0": "Abhabbo tādiso bhikkhu,",
  "iti79:4.4_0": "Phuṭṭhuṁ sambodhimuttamaṁ.",
  "iti79:5.1_0": "Tasmā hi appakiccassa,",
  "iti79:5.2_0": "Appamiddho anuddhato;",
  "iti79:5.3_0": "Bhabbo so tādiso bhikkhu,",
  "iti79:5.4_0": "Phuṭṭhuṁ sambodhimuttaman”ti.",
  "iti79:6.1_0": "Ayampi attho vutto bhagavatā, iti me sutanti.",
  "iti79:6.2_0": "Dasamaṁ.",
  "iti79:6.3_0": "Tatiyo vaggo.",
  "iti79:7.0_0": "Tassuddānaṁ",
  "iti79:7.1_0": "Dve diṭṭhī nissaraṇaṁ rūpaṁ,",
  "iti79:7.2_0": "putto avuṭṭhikena ca;",
  "iti79:7.3_0": "Sukhā ca bhiduro dhātu,",
  "iti79:7.4_0": "parihānena te dasāti."
}