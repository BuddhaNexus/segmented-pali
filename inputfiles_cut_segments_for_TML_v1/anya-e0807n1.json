{
  "anya-e0807n1:0_0": "2. Nāmakaṇḍa",
  "anya-e0807n1:1_0": "Atha nāmāni vuccante.",
  "anya-e0807n1:1_1": "Taṁ atthābhimukhaṁ namanato, attanā ca+tthassa nāmanato nāmaṁ, dabbābhidhānaṁ.",
  "anya-e0807n1:1_2": "Taṁ duvidhaṁ saliṅgā+liṅgato, anvattharuḷhito ca, tividhaṁ pumi+tthi+napuṁsakaliṅgato, rukkho, latā, vananti.",
  "anya-e0807n1:1_3": "Catubbidhaṁ sāmañña+guṇa+kriyā+yadicchānāmato, rukkho, nīlo, pācako, sirivaḍḍhoti.",
  "anya-e0807n1:1_4": "Aṭṭhavidhaṁ avaṇṇi+vaṇṇu+vaṇṇo+kāra+niggahītantapakatibhedato, ettha kiṁsaddo niggahītanto.",
  "anya-e0807n1:1_5": "Paccayā paṭhamaṁ karīyatīti pakati, saddo, dhātu ca.",
  "anya-e0807n1:2_0": "Tattha saliṅgesu tāva akārantato pulliṅgā sugatasaddā satta vibhattiyo parā yojīyante.",
  "anya-e0807n1:2_1": "Sugataiti ṭhite –",
  "anya-e0807n1:3_0": "1. Dve dve+kānekesu nāmasmā siyo aṁyo nā hi sa naṁ smā hi sa naṁ smiṁ su",
  "anya-e0807n1:4_0": "Etesaṁ dve dve honti ekānekatthesu vattamānato nāmasmā yathākkamaṁ.",
  "anya-e0807n1:4_1": "Yato ime satta dukā honti, ‘‘atthavanta+madhātuka+mapaccayaṁ pāṭipadikaṁ kitaka+taddhita+samāsā ce’’ti vuttattā taṁ nāmaṁ pāṭipadikaṁ nāma.",
  "anya-e0807n1:4_2": "Keci sakattha+dabba+liṅga+saṅkhyā+kammādipañcakaṁ pāṭipadikanti vadanti.",
  "anya-e0807n1:4_3": "Tene+taṁ vuccati –",
  "anya-e0807n1:5_0": "Sakattha+dabba+liṅgāni, saddattha+mabravuṁ pare;",
  "anya-e0807n1:6_0": "Saṅkhyā+kammādikānantu, vibhatti vācakā matā.",
  "anya-e0807n1:7_0": "Sakattha+dabba+liṅgāni, saṅkhyā+kammādipañcakaṁ;",
  "anya-e0807n1:8_0": "Saddattha+mabravuṁ keci, vibhatti pana jotakāti ca.",
  "anya-e0807n1:9_0": "Tato ekamhi vattabbe ekavacanaṁ bahumhi vattabbe bahuvacanañcāti aniyamena pasaṅge ‘‘nāmasmā’’ti adhikāro.",
  "anya-e0807n1:10_0": "37. Paṭhamā+tthamatte",
  "anya-e0807n1:11_0": "Nāmassā+bhidheyyamatte paṭhamāvibhatti hotīti vatticchāvasā paṭhamāye+kavacanabahuvacanāni.",
  "anya-e0807n1:11_1": "Si yoiti paṭhamā.",
  "anya-e0807n1:11_2": "Sissi+kārassā+nubandhattā appayogo.",
  "anya-e0807n1:11_3": "Payojanaṁ ‘‘ki+maṁsisū’’ti saṁketo, tathā aṁvacanassā+kārassa.",
  "anya-e0807n1:11_4": "Ettha tathāti vuttassātideso aññadīyadhammāna+maññatthapāpana+matideso.",
  "anya-e0807n1:11_5": "Ekamhi vattabbe paṭhamekavacanaṁ si.",
  "anya-e0807n1:12_0": "Atoti vattate, atoti nāmavisesanattā ‘‘vidhibbisesanantassā’’ti paribhāsato akārantato nāmasmā vidhi.",
  "anya-e0807n1:13_0": "109. Sisso",
  "anya-e0807n1:14_0": "Akārantato nāmasmā sissa o hoti.",
  "anya-e0807n1:14_1": "Pubbasaralope sugato tiṭṭhati.",
  "anya-e0807n1:14_2": "Bahumhi vattabbe bahuvacanaṁ yo.",
  "anya-e0807n1:14_3": "Evaṁ uparipi yojetabbaṁ.",
  "anya-e0807n1:15_0": "41. Ato yonaṁ ṭāṭe",
  "anya-e0807n1:16_0": "Akārantato nāmasmā paṭhamādutiyāyonaṁ ṭāṭe honti yathākkamaṁ.",
  "anya-e0807n1:16_1": "Ṭakārānubandhattā ‘‘ṭānubandhā+nekavaṇṇā sabbassā’’ti sabbādeso.",
  "anya-e0807n1:16_2": "Sugatā tiṭṭhanti.",
  "anya-e0807n1:17_0": "‘‘Paṭhamā+tthamatte’’ti vattate.",
  "anya-e0807n1:18_0": "38. Āmantaṇe",
  "anya-e0807n1:19_0": "Āmantaṇādhike atthamatte paṭhamāvibhatti hotīti ekasmiṁ ekavacanaṁ si.",
  "anya-e0807n1:20_0": "112. Go syā+lapane",
  "anya-e0807n1:21_0": "Ālapane si gasañño hoti.",
  "anya-e0807n1:22_0": "‘‘Lopo’’ti vattate.",
  "anya-e0807n1:23_0": "117. Gasīnaṁ",
  "anya-e0807n1:24_0": "Nāmasmā ga+sīnaṁ lopo hoti. Bho sugata ciraṁ tiṭṭha.",
  "anya-e0807n1:25_0": "‘‘Ge’’ti vattate.",
  "anya-e0807n1:26_0": "59. Ayunaṁ vā dīgho",
  "anya-e0807n1:27_0": "Aiuiccetesaṁ vā dīgho hoti ge pare tiliṅge+ti dīghe bho sugata sugatā ciraṁ tiṭṭha.",
  "anya-e0807n1:27_1": "Sakkate sugatāti dīghaṁ dūrālapaneyevi+cchanti, samīpālapanepi dassanato taṁ na gahetabbaṁ.",
  "anya-e0807n1:27_2": "Bahuvacane yossa ṭā, sugatā ciraṁ tiṭṭhatha.",
  "anya-e0807n1:28_0": "2. Kamme dutiyā",
  "anya-e0807n1:29_0": "Tasmiṁ kammakārake dutiyāvibhatti hoti.",
  "anya-e0807n1:29_1": "Aṁyoiti dutiyā.",
  "anya-e0807n1:29_2": "Ettha dutiyātatiyādibhāvo vibhattisutte siyo iti paṭhamāvibhatyādīni+mupādāya vuccati, taṁ taṁ upādāya paññattattā.",
  "anya-e0807n1:29_3": "Dutiyekavacanaṁ aṁ, akārassā+payogo.",
  "anya-e0807n1:29_4": "Sugataṁ passa.",
  "anya-e0807n1:29_5": "Dutiyābahuvacanaṁ yo, tassa ṭe, sugate passa.",
  "anya-e0807n1:30_0": "19. Kattukaraṇesu tatiyā",
  "anya-e0807n1:31_0": "Tasmiṁ kattari karaṇe ca kārake tatiyāvibhatti hoti. Nā+hiiti tatiyāvibhatti. Tatiyāekavacanaṁ nā.",
  "anya-e0807n1:32_0": "‘‘Nāssā’’ti vattate.",
  "anya-e0807n1:33_0": "108. Ate+na",
  "anya-e0807n1:34_0": "Akārantato nāmasmā parassa nāvacanassa enādeso hoti niccaṁ. Sugatena kataṁ.",
  "anya-e0807n1:35_0": "98. Suhisva+sse",
  "anya-e0807n1:36_0": "Akārantassa suhisve+hoti. Sugatehi.",
  "anya-e0807n1:37_0": "‘‘Ve’’ti vattate.",
  "anya-e0807n1:38_0": "95. Smāhismiṁnaṁ mhābhimhi",
  "anya-e0807n1:39_0": "Nāmasmā paresaṁ smāhismiṁnaṁ mhābhimhi honti yathākkamaṁti hissa bhiādese sugatebhi.",
  "anya-e0807n1:39_1": "Karaṇe sugatena loko puññaṁ karoti, sugatehi sugatehi vā.",
  "anya-e0807n1:40_0": "24. Catutthī sampadāne",
  "anya-e0807n1:41_0": "Tasmiṁ sampadānakārake catutthī siyā.",
  "anya-e0807n1:41_1": "Sa+naṁiti catutthī.",
  "anya-e0807n1:41_2": "Catutthe+kavacanaṁ sa.",
  "anya-e0807n1:41_3": "Vibhattisutte ssa+naṁti dīghapāṭhena sugatassāti siddhepi ‘‘jhalā sassa no’’ tyādikāriyasuttesu ssassāti akkharagāravatā hotīti lāghavattha+mida+māraddhaṁ –",
  "anya-e0807n1:42_0": "51. Suña sassa",
  "anya-e0807n1:43_0": "Nāmasmā parassa sassa suñāgamo hoti. Sa ca ‘‘chaṭṭhiyā’’ti vattamāne –",
  "anya-e0807n1:44_0": "1,20. Ñākānu bandhā+dyantā",
  "anya-e0807n1:45_0": "Chaṭṭhīniddiṭṭhassa ñānubandha+kānubandhā ādyantāhontīti ādyavayavo.",
  "anya-e0807n1:45_1": "Ukāro uccāraṇattho, ññakāro asmiṁ sutte saṁketattho.",
  "anya-e0807n1:45_2": "Sugatassa dānaṁ deti.",
  "anya-e0807n1:46_0": "1,58. ‘‘Bahulaṁ’’tya+dhikāro",
  "anya-e0807n1:47_0": "Bahulādhikāraṁ kappadumamiva maññanti saddikā. Tañca –",
  "anya-e0807n1:48_0": "Kvaci pavattya+pavatti, kvaca+ññaṁ kvaci vā kvaci;",
  "anya-e0807n1:49_0": "Siyā bahulasaddena, vidhi sabbo yathāgamaṁti –",
  "anya-e0807n1:50_0": "Catubbidhaṁ bahulaṁ samikkhanti.",
  "anya-e0807n1:51_0": "‘‘Ato vā’’tveva,",
  "anya-e0807n1:52_0": "44. Sassāya catutthiyā",
  "anya-e0807n1:53_0": "Akārantato parassa catutthiyā sassa āyo hoti vā bahulaṁ. Sugatāya.",
  "anya-e0807n1:53_1": "Yebhuyyena tādattheyevā+ya+māyo dissatīti ito paraṁ no+dāharīyate.",
  "anya-e0807n1:53_2": "Catutthībahuvacanaṁ naṁ,",
  "anya-e0807n1:54_0": "‘‘Dīgho’’ti vattate.",
  "anya-e0807n1:55_0": "89. Sunaṁhisu",
  "anya-e0807n1:56_0": "Nāmassa dīgho hoti sunaṁhisu. Sugatānaṁ.",
  "anya-e0807n1:57_0": "29. Pañcamya+vadhismā",
  "anya-e0807n1:58_0": "Etasmā avadhikārakā pañcamīvibhatti hoti. Smā+hiiti pañcamī. Pañcamyekavacanaṁ smā,",
  "anya-e0807n1:59_0": "‘‘Ato’’ ‘‘ṭāṭe’’ ‘‘ve’’ti ca vattate.",
  "anya-e0807n1:60_0": "43. Smā+smiṁnaṁ",
  "anya-e0807n1:61_0": "Akārantato nāmasmā paresaṁ smā+smiṁnaṁ ṭā+ṭe honti vā yathākkamaṁ.",
  "anya-e0807n1:61_1": "Sugatā apehi sugatamhā sugatasmā vā.",
  "anya-e0807n1:61_2": "Pañcamībahuvacanañhi, sugatebhi sugatehi.",
  "anya-e0807n1:62_0": "39. Chaṭṭhī sambandhe",
  "anya-e0807n1:63_0": "Kārakehi añño sambandho, tatra chaṭṭhīvibhatti hoti.",
  "anya-e0807n1:63_1": "Sa+naṁiti chaṭṭhī, chaṭṭhekavacanaṁ sa, sugatassa vihāro, chaṭṭhībahuvacanaṁ naṁ, sugatānaṁ.",
  "anya-e0807n1:64_0": "14. Sattamyā+dhāre",
  "anya-e0807n1:65_0": "Ādhārakārake sattamīvibhatti hoti.",
  "anya-e0807n1:65_1": "Smiṁ+suiti sattamī.",
  "anya-e0807n1:65_2": "Sattamyekavacanaṁ smiṁ, sugate patiṭṭhitaṁ sugatamhi sugatasmiṁ vā.",
  "anya-e0807n1:65_3": "Sattamībahuvacanaṁ su, ‘‘su+hisva+sse’’ti e, sugatesu.",
  "anya-e0807n1:66_0": "Sugato, sugatā.",
  "anya-e0807n1:66_1": "Bho sugata, bho sugatā, bhavanto sugatā.",
  "anya-e0807n1:66_2": "Sugataṁ, sugate.",
  "anya-e0807n1:66_3": "Sugatena, sugatebhi , sugatehi.",
  "anya-e0807n1:66_4": "Karaṇe sugatena, sugatebhi, sugatehi.",
  "anya-e0807n1:66_5": "Sugatassa, sugatāya, sugatānaṁ.",
  "anya-e0807n1:66_6": "Sugatā, sugatamhā, sugatasmā, sugatebhi, sugatehi.",
  "anya-e0807n1:66_7": "Sugatassa, sugatānaṁ.",
  "anya-e0807n1:66_8": "Sugate, sugatamhi, sugatasmiṁ, sugatesu.",
  "anya-e0807n1:67_0": "Sugato sugato.",
  "anya-e0807n1:67_1": "Sugataṁ namati.",
  "anya-e0807n1:67_2": "Sugatena kato.",
  "anya-e0807n1:67_3": "Sugatena jito.",
  "anya-e0807n1:67_4": "Sugatassa dade.",
  "anya-e0807n1:67_5": "Sugatā vigato.",
  "anya-e0807n1:67_6": "Sugatassa suto.",
  "anya-e0807n1:67_7": "Sugate ramate. Evaṁ –",
  "anya-e0807n1:68_0": "Sūrā+sura+naro+raga+nāga+yakkhā,",
  "anya-e0807n1:69_0": "Gandhabba+kinnara+manussa+pisāca+petā;",
  "anya-e0807n1:70_0": "Mātaṅga+jaṅgama+turaṅga+varāha+sīhā,",
  "anya-e0807n1:71_0": "Byaggha+ccha+kacchapa+taraccha+miga+ssa+soṇā.",
  "anya-e0807n1:72_0": "Āloka+loka+nilayā+nila+cāga+yogā,",
  "anya-e0807n1:73_0": "Vāyāma+gāma+nigamā+gama+dhamma+kāmā;",
  "anya-e0807n1:74_0": "Saṅgho+gha+ghosa+paṭighā+sava+kodha+lobhā,",
  "anya-e0807n1:75_0": "Sārambha+thambha+mada+māna+pamāda+makkhā.",
  "anya-e0807n1:76_0": "Punnāga+pūga+panasā+sana+campaka+mba-",
  "anya-e0807n1:77_0": "Hintāla+tāla+vakula+jjuna+kiṁsukā ca;",
  "anya-e0807n1:78_0": "Mandāra+kunda+pucimanda+karañja+rukkhā,",
  "anya-e0807n1:79_0": "Ñeyyā mayūra+sakuṇa+ṇḍaja+koñca+haṁsā.",
  "anya-e0807n1:80_0": "Sugatasaddova, yato sabbo saddo, na saddatālitatthova, atha kho saṁyogādivasenapi atthaṁ vadanti.",
  "anya-e0807n1:80_1": "Tene+taṁ vuccati –",
  "anya-e0807n1:81_0": "Saṁyogā vippayogā ca, sāhacariyā+virodhato;",
  "anya-e0807n1:82_0": "Atthā pakaraṇā liṅgā, saddantarasamīpato.",
  "anya-e0807n1:83_0": "Sāmatthyo+citra+desehi , kāla+byattā+nurūpato;",
  "anya-e0807n1:84_0": "Upacāra+kākubheda, sambandhehu+palakkhaṇā.",
  "anya-e0807n1:85_0": "Vacanā ca tadaṅgattā, padhānattātiādihi;",
  "anya-e0807n1:86_0": "Sadda+tthā pavibhajjante, na saddādeva kevalāti.",
  "anya-e0807n1:87_0": "Ettha saṁyogato tāva, ‘‘sakisorā dhenu dīyatū’’ti, kisoro assapotako, taṁsaṁyogato vaḷavā eva patīyate.",
  "anya-e0807n1:88_0": "Vippayogato – ‘‘akisorā ānīyatū’’ti tappaṭisedhā vaḷavā eva patīyate.",
  "anya-e0807n1:89_0": "Sahacaraṇato –",
  "anya-e0807n1:89_1": "‘‘rāma+lakkhaṇa’’iti ubhinnaṁ sahacaraṇena rāmoti dāsarathi eva rāmo, na aññābhidhāno jāmadaganyādi.",
  "anya-e0807n1:89_2": "Lakkhaṇopi somitti eva, na tu yo koci lakkhaṇo.",
  "anya-e0807n1:90_0": "Virodhato –",
  "anya-e0807n1:90_1": "‘‘rāma+jjunā’’ iti bhaggavo sahassabāhu ca aññamaññaviruddhāti te eva patīyante, na dāsarathi sabyasāci ca.",
  "anya-e0807n1:91_0": "Atthato –",
  "anya-e0807n1:91_1": "‘‘sindhava+mānaya, pavisāmi raṇaṅgaṇa’’miti raṇaṅgaṇapaveso vāhanavisesena hotīti atthato turaṅgapatīti, na tu lavaṇavisesaṁ.",
  "anya-e0807n1:92_0": "Pakaraṇato-bhojanavidhimhi upasaṅkhariyamāne ‘‘sindhava+mānaye’’ti, atra hi saddantarassā+bhāvepi bhojanopakaraṇasamavāya+mālokitabhāvato lavaṇe paṭipatti, tādiso hi patthāvoti.",
  "anya-e0807n1:93_0": "Liṅgato –",
  "anya-e0807n1:93_1": "‘‘devadattaṁ paṭhama+mupavesaya samārādhitaguruṁ’’ti, atra samārādhitaguruttena liṅgena tassa bāhussacca+mavagamyate, na tu yo koci devaguṇo.",
  "anya-e0807n1:94_0": "Sannidhānato – ‘‘ajjuno katavīriyoti’’ patīyate, no akatavīriyo ajjunoti.",
  "anya-e0807n1:95_0": "Sāmatthiyato –",
  "anya-e0807n1:95_1": "‘‘anudarā kaññā’’ti udare asati kaññā eva natthīti tassā kisāṅgiyā majjhapadesoti patīyate.",
  "anya-e0807n1:96_0": "Ocitrato –",
  "anya-e0807n1:96_1": "‘‘rāmasadiso+yaṁ’’ iti, atra hi rāmo payuttadāsarathismiṁ bhiyyo sādhāraṇo paricayoti dāsarathi eva patīyate, na bhaggavarāmo.",
  "anya-e0807n1:97_0": "Desato – ‘‘poṭṭhapā’’ iti kismiñci dese pasaṁsāvacanaṁ. Kismiñci akkosavacanaṁ.",
  "anya-e0807n1:98_0": "Kālato – ‘‘pace’’ti dakkhiṇāpathe katthaci pubbaṇhe yāgupāke, sāyaṇhe tu odanapāke.",
  "anya-e0807n1:99_0": "Byattito –",
  "anya-e0807n1:99_1": "‘‘gāmassa addha’’ miti samabhāge, napuṁsakattā.",
  "anya-e0807n1:99_2": "‘‘Gāmassa addho’’ti pumattena tu asamabhāge.",
  "anya-e0807n1:100_0": "Anurūpato –",
  "anya-e0807n1:100_1": "‘‘narapati sādhu rakkhati gomaṇḍala’’miti mahīmaṇḍalapālanaṁ rājino+nurūpa+miti mahīmaṇḍalapālaneva patīti, na tu goyūtharakkhane.",
  "anya-e0807n1:101_0": "Upacārato –",
  "anya-e0807n1:101_1": "ataṁsabhāve taṁsabhāvāropana+mupacāro, sa ca tadaṭṭho, taddhammo, taṁsahacariyo, taṁsamīpoti catubbidho , tattha yathākkamaṁ mañcā ukkosanti, aggi māṇavo, yaṭṭhiṁ pavesaya, gaṅgāyaṁ vajoti.",
  "anya-e0807n1:102_0": "Kākuto-kākusaddo itthiyaṁ, sa ca vikāra+soka+bhīti+dhanirūpesu dissati, vattu kāyavikārā kathañci taṁ akatavāapi kenaci aññena ‘‘kiṁ tvaṁ taṁ akāsi ‘‘iti puṭṭho kopena bhamubhedā ‘‘ahaṁ katavā amhī’’ti katheti, tassa bhamubhedakriyā akriyāpaṭiññaṁ sūcayati.",
  "anya-e0807n1:103_0": "Sambandha to –",
  "anya-e0807n1:103_1": "‘‘mātari sammā vattitabbaṁ, pitari sussūyitabbaṁ’’ iti, atra hi samātari sapitarīti sambandhisaddābhāvepi sā mātā so pitā ca assa puttassāti patīyate.",
  "anya-e0807n1:104_0": "Upalakkhaṇato –",
  "anya-e0807n1:104_1": "‘‘kākehi rakkhitabbaṁ dadhī’’ti kākasaddo sabbesa+mupaghātakānaṁ sāmaññaṁ upalakkhetīti sunakhādisabbehipi nivārīyate.",
  "anya-e0807n1:105_0": "Vacanato – ‘‘dārā’’iti dārasaddo kalatte bahuvacananto, aññattha aniyatavacano.",
  "anya-e0807n1:106_0": "Tadaṅgattā –",
  "anya-e0807n1:106_1": "‘‘sajjitaṁ bhojana’’miti vutte tapparikkhārattā tadupakaraṇa āsana, pāti, byañjanādīnaṁ sampādanampi patīyate.",
  "anya-e0807n1:107_0": "Padhānabhāvato –",
  "anya-e0807n1:107_1": "‘‘niggacchati avaninātho’’ti rañño niggamanena tadupajīvīnampi niggamanaṁ viññāyati.",
  "anya-e0807n1:108_0": "Vuttañca –",
  "anya-e0807n1:109_0": "Neyyanītatthasuttesu , ñeyyaṁ saddatthamattakaṁ;",
  "anya-e0807n1:110_0": "Ne+ttha vattabbaatthena, suttaṁ nītatthakaṁ bhaveti.",
  "anya-e0807n1:111_0": "Eva+maññesampi akārantānaṁ pulliṅgānaṁ saddānaṁ rūpanayo kriyā+bhisambandho ca.",
  "anya-e0807n1:111_1": "Sugatasaddato yassa saddassa viseso atthi, taṁ vakkhāma.",
  "anya-e0807n1:111_2": "Ito paraṁ chaṭṭhiyā catutthīsamattā pañcamībahuvacanassa ca tatiyābahuvacanena samattā na tā dassiyante.",
  "anya-e0807n1:112_0": "Gumba si, ‘‘ato’’ ‘‘sissā’’ti ca vattate.",
  "anya-e0807n1:113_0": "110. Kvace+vā.",
  "anya-e0807n1:114_0": "Akārantato nāmasmā parassa sissa e hoti vā kvaci.",
  "anya-e0807n1:114_1": "Gumbe gumbo, gumbā.",
  "anya-e0807n1:114_2": "Bho gumba gumbā, bhavanto gumbā iccādi sugatasamaṁ.",
  "anya-e0807n1:114_3": "Evaṁ phussitagge phussitaggo, vattabbe vattabbo iccādi.",
  "anya-e0807n1:114_4": "Sisso+kārassa niccattā katthaci pakkhe ekāratta+mida+māraddhanti sisso+kārapakkhe eva bhavatīti ‘‘aṁ napuṁsake’’ti a+mādesena ekārassa napuṁsakavisaye bādhitattā ‘‘bahulaṁ’’ vidhānā napuṁsakepi sukhe dukkheti kvaci hoteva.",
  "anya-e0807n1:115_0": "‘‘Yossa’’ ‘‘ṭe’’ti ca vattate.",
  "anya-e0807n1:116_0": "135. Ekaccādīha+to",
  "anya-e0807n1:117_0": "Akārantehi ekaccādīhi yonaṁ ṭe hoti.",
  "anya-e0807n1:117_1": "Ekacco, ekacce.",
  "anya-e0807n1:117_2": "Bho ekacca ekaccā, ekacce.",
  "anya-e0807n1:117_3": "Ekaccaṁ, ekacce.",
  "anya-e0807n1:117_4": "Evaṁ esa+sa+paṭhamasaddānaṁ.",
  "anya-e0807n1:118_0": "Kodho , kodhā. Bho kodha kodhā, kodhā. Kodhaṁ, kodhe.",
  "anya-e0807n1:119_0": "‘‘Nāssa’’ ‘‘sā’’ti ca vattate.",
  "anya-e0807n1:120_0": "107. Kodhādīhi",
  "anya-e0807n1:121_0": "Kodhādīhi nāssa sā hoti vā.",
  "anya-e0807n1:121_1": "Kodhasā kodhena.",
  "anya-e0807n1:121_2": "Atthasā atthena.",
  "anya-e0807n1:121_3": "‘‘Ye uttamatthāni tayi labhimhā’’ti atthasaddo napuṁsakaliṅgopi dissati.",
  "anya-e0807n1:122_0": "‘‘Smino ṭī’’ti ca vattate.",
  "anya-e0807n1:123_0": "175. Divādito",
  "anya-e0807n1:124_0": "Divādīhi nāmehi smino ṭi hoti niccaṁ.",
  "anya-e0807n1:124_1": "Divi, evaṁ bhuvi.",
  "anya-e0807n1:124_2": "Etthaṭimhi niccaṁ vakārāgamo rasso ca.",
  "anya-e0807n1:124_3": "Ettha bhūsaddo vadhūsaddasamaṁ.",
  "anya-e0807n1:125_0": "‘‘Ve’’ti vattate.",
  "anya-e0807n1:126_0": "144. Manādīhi smiṁ+saṁ+nā+smānaṁ si+so+o+sā+sā",
  "anya-e0807n1:127_0": "Manādīhi smi+mādīnaṁ si+so+o+sā+sā honti vā yathākkamaṁ.",
  "anya-e0807n1:127_1": "Mano, manā.",
  "anya-e0807n1:127_2": "Bho mana manā, manā.",
  "anya-e0807n1:127_3": "Mano, manaṁ, mane.",
  "anya-e0807n1:127_4": "Manasā manena, manehi manebhi.",
  "anya-e0807n1:127_5": "Manaso manassa, manānaṁ.",
  "anya-e0807n1:127_6": "Manasā manā manamhā manasmā, manehi manebhi.",
  "anya-e0807n1:127_7": "Manasi manamhi manasmiṁ, manesu.",
  "anya-e0807n1:128_0": "Evaṁ vaco payo tejo,",
  "anya-e0807n1:129_0": "Tapo ceto tamo yaso.",
  "anya-e0807n1:130_0": "Ayo vayo siro saro,",
  "anya-e0807n1:131_0": "Uro+tye+te manādayo.",
  "anya-e0807n1:132_0": "Rūpasiddhiyaṁ aha+rahasaddā manādīsu paṭhitā.",
  "anya-e0807n1:132_1": "Ahassa āpādittā rahoti nipātattā rahasīti vibhatyantapaṭirūpakanipātattā idha na gahitā.",
  "anya-e0807n1:133_0": "Gacchanta si, ‘‘sissa’’ ‘‘ve’’ti ca vattate.",
  "anya-e0807n1:133_1": "Parato bhiyyo nānuvattayissāma, vuttiyā eva anuvattassa gamyamānattā.",
  "anya-e0807n1:134_0": "148. Ntassaṁ",
  "anya-e0807n1:135_0": "Simhi ntapaccayassa aṁ hoti vā.",
  "anya-e0807n1:135_1": "‘‘Sutānumitesu sutasambandhova balavā’’ti ñāyā ‘‘ntassā’’ti sutattā ntasseva aṁ, na tadantassa anumitassa saddassa.",
  "anya-e0807n1:135_2": "Eva+muparipi nta+ntūnaṁ ādesavidhānaṭṭhānesu.",
  "anya-e0807n1:135_3": "‘‘Gasinaṁ’’ti silopo.",
  "anya-e0807n1:135_4": "Gacchaṁ gacchanto.",
  "anya-e0807n1:136_0": "215. Nta+ntūnaṁ nto yomhi paṭhame",
  "anya-e0807n1:137_0": "Paṭhame yomhi nta+ntūnaṁ savibhattīnaṁ ntoiccādeso hoti vā.",
  "anya-e0807n1:137_1": "Sa ca bahulādhikārā pumeva, gacchanto gacchantā.",
  "anya-e0807n1:138_0": "218. Ṭa+ṭā+aṁ ge",
  "anya-e0807n1:139_0": "Ge pare nta+ntūnaṁ savibhattīnaṁ ṭa+ṭā+aṁiccādesā niccaṁ honti bahulaṁ.",
  "anya-e0807n1:139_1": "Bho gaccha gacchā gacchaṁ, gacchanto gacchantā.",
  "anya-e0807n1:140_0": "92. Ntassa ca ṭa vaṁ+se",
  "anya-e0807n1:141_0": "Aṁsesu ntapaccayassa ṭa hoti vā ntussa ca. Vavatthitavibhāsā+yaṁ. Gacchaṁ gacchantaṁ, gacchante.",
  "anya-e0807n1:142_0": "217. To+tā+ti+tā sa+smā+smiṁ nāsu",
  "anya-e0807n1:143_0": "Sa+smā+smiṁ+nāsu nta+ntūnaṁ savibhattīnaṁ to+tā+ti+tā honti vā yathākkamaṁ.",
  "anya-e0807n1:143_1": "Gacchatā gacchantena, gacchantehi gacchantebhi.",
  "anya-e0807n1:143_2": "Gacchato gacchassa gacchantassa.",
  "anya-e0807n1:144_0": "216. Taṁ naṁmhi",
  "anya-e0807n1:145_0": "Naṁmhi nta+ntūnaṁ savibhattīnaṁ taṁ vā hoti.",
  "anya-e0807n1:145_1": "Gacchataṁ gacchantānaṁ.",
  "anya-e0807n1:145_2": "Gacchatā gacchantā gacchantamhā gacchantasmā.",
  "anya-e0807n1:145_3": "Gacchati gacchante gacchantamhi gacchanthasmiṁ, cchentesu.",
  "anya-e0807n1:146_0": "Evaṁ mahaṁ caraṁ tiṭṭhaṁ, dadaṁ bhuñjaṁ suṇaṁ pacaṁ;",
  "anya-e0807n1:147_0": "Jayaṁ jīraṁ vacaṁ pīyaṁ, saraṁ kubbaṁ japaṁ vajaṁ.",
  "anya-e0807n1:148_0": "Iccādayo.",
  "anya-e0807n1:149_0": "Bhavanta si,",
  "anya-e0807n1:150_0": "149. Bhūto",
  "anya-e0807n1:151_0": "Niyamasutta+midaṁ. Bhūdhātuto ntassa aṁ hoti simhi niccaṁ punabbidhānā. Bhavaṁ.",
  "anya-e0807n1:152_0": "146. Bhavato vā bhontoga+yo+nā+se",
  "anya-e0807n1:153_0": "Bhavantasaddassa bhontādeso vā hoti ga+yo+nā+se.",
  "anya-e0807n1:153_1": "Ntoādeso, bhonto bhontā bhavanto bhavantā.",
  "anya-e0807n1:153_2": "Ge pana bho bhonta bhontā bhava bhavā bhavaṁ, bhonto bhontā bhavanto bhavantā.",
  "anya-e0807n1:153_3": "Bhontādesapakkhe ṭa+ṭā+aṁādesā bahulādhikārā na honti.",
  "anya-e0807n1:153_4": "Bhavaṁ bhavantaṁ, bhonte bhavante.",
  "anya-e0807n1:153_5": "Bhotā bhontena bhavatā bhavantena, bhavantehi bhavantebhi.",
  "anya-e0807n1:153_6": "Bhoto bhontassa bhavato bhavassa bhavantassa, bhavataṁ bhavantānaṁ.",
  "anya-e0807n1:153_7": "Bhavatā iccādi gacchantasamaṁ.",
  "anya-e0807n1:154_0": "Bhoiti āmantaṇe nipāto, ‘‘kuto nu āgacchatha bho tayo janā’’ti bahuvacanepi dassanato.",
  "anya-e0807n1:154_1": "Evaṁ bhanteti.",
  "anya-e0807n1:154_2": "Bhaddeti bhaddasaddantarena siddhaṁ.",
  "anya-e0807n1:154_3": "Bhaddantaiti dassa dvibhāvena.",
  "anya-e0807n1:155_0": "Saṁ santo, santo santā.",
  "anya-e0807n1:155_1": "Bho sa sā saṁ, santo santā.",
  "anya-e0807n1:155_2": "Saṁ santaṁ ‘‘saṁyogādilopoti nassa lope ‘‘yaṁ yañhi rāja bhajati, santaṁ vā yadi vā asaṁ’’, sante.",
  "anya-e0807n1:155_3": "Satā santena.",
  "anya-e0807n1:156_0": "145. Sato saba bhe",
  "anya-e0807n1:157_0": "Santasaddassa saba bhavati bhakāre.",
  "anya-e0807n1:157_1": "Sabbhi santehi.",
  "anya-e0807n1:157_2": "Niccattā santebhīti na hoti.",
  "anya-e0807n1:157_3": "Sato sassa santassa iccādi gacchantasamaṁ.",
  "anya-e0807n1:158_0": "150. Mahantā+rahantānaṁ ṭā vā",
  "anya-e0807n1:159_0": "Simhi mahantā+rahantānaṁ ntassa ṭā vā hoti.",
  "anya-e0807n1:159_1": "Mahā mahaṁ mahanto, mahanto mahantā.",
  "anya-e0807n1:159_2": "Arahā arahaṁ, arahanto arahantā iccādi gacchantasamaṁ.",
  "anya-e0807n1:160_0": "Asma si,",
  "anya-e0807n1:161_0": "154. Rājādīyuvāditvā",
  "anya-e0807n1:162_0": "Rājādīhi yuvādīhi ca parassa sissa ā hoti. Asmā,",
  "anya-e0807n1:163_0": "156. Yona+māno",
  "anya-e0807n1:164_0": "Rājādīhi yuvādīhi ca yona+māno vā hoti. Asmāno asmā. Bho asma asmā, asmāno asmā.",
  "anya-e0807n1:165_0": "155. Vā+mhā+naṅa",
  "anya-e0807n1:166_0": "Rājādīnaṁ yuvādīnañca ānaṅa hoti vā aṁmhi. Asmānaṁ asmaṁ, asmāno asme.",
  "anya-e0807n1:167_0": "80. Nāsse+no",
  "anya-e0807n1:168_0": "Kammādito nāvacanassa eno vā hoti.",
  "anya-e0807n1:168_1": "Asmena asmanā, asmehi asmebhi.",
  "anya-e0807n1:168_2": "Asmassa, asmānaṁ.",
  "anya-e0807n1:168_3": "Asmā asmamhā asmasmā iccādi.",
  "anya-e0807n1:169_0": "79. Kammādito",
  "anya-e0807n1:170_0": "Kammādito smino ni hoti vā.",
  "anya-e0807n1:170_1": "Asmani asme asmamhi asmasmiṁ, asmesu.",
  "anya-e0807n1:170_2": "Kamma camma vesma bhasma brahma atta ātuma ghamma muddhaiti kammādayo.",
  "anya-e0807n1:170_3": "Muddha gaṇḍivadhanva aṇima laghimādayo asmasamā.",
  "anya-e0807n1:170_4": "Rāja brahma sakha atta ātuma gaṇḍivadhanva asma aṇima laghimādayo rājādayo.",
  "anya-e0807n1:171_0": "‘‘Dhammo vā+ññatthe’’ti gaṇasuttena rājādīsu paṭṭhitattā daḷadhammo daḷadhammāti vā hoti.",
  "anya-e0807n1:171_1": "Yuva sā suvā maghava puma vattahāti yuvādayo.",
  "anya-e0807n1:171_2": "Rājā, rājāno rājā.",
  "anya-e0807n1:171_3": "Bhorāja rājā, rājāno rājā.",
  "anya-e0807n1:171_4": "Rājānaṁ rājaṁ, rājāno rāje.",
  "anya-e0807n1:172_0": "123. Rājassi nāmhi",
  "anya-e0807n1:173_0": "‘‘Sabbadattena rājinā’’ti pāṭhampati ida+māraddhaṁ. Rājassi vā hoti nāmhi. Rājinā.",
  "anya-e0807n1:174_0": "222. Nā+smāsu raññā",
  "anya-e0807n1:175_0": "Nā+smāsu rājassa savibhattissa raññā hoti niccaṁ. Anekavaṇṇattā sabbassa. Raññā.",
  "anya-e0807n1:176_0": "124. Su+naṁ+hisū",
  "anya-e0807n1:177_0": "Rājassa ū hoti vā su+naṁ+hisu. ‘‘Chaṭṭhiyantassāti antassa hoti. Rājūhi rājehi rājūbhi rājebhi.",
  "anya-e0807n1:178_0": "223. Rañño+raññassa+rājino se",
  "anya-e0807n1:179_0": "Se rājassa savibhattissa ete ādesā honti. Rañño raññassa rājino, rājūnaṁ.",
  "anya-e0807n1:180_0": "221. Rājassa raññaṁ",
  "anya-e0807n1:181_0": "Naṁmhi rājassa savibhattissa raññaṁ vā hoti. Raññaṁ. Raññā, rājūhi rājehi rājūbhi rājebhi.",
  "anya-e0807n1:182_0": "224. Smimhi raññe+rājini",
  "anya-e0807n1:183_0": "Smimhi rājassa savibhattissa raññe+rājini honti niccaṁ. Raññe rājini, rājūsu rājesu.",
  "anya-e0807n1:184_0": "225. Samāse vā",
  "anya-e0807n1:185_0": "Iti gaṇasuttena rājassa nā+smā+smiṁsu yaṁ vuttaṁ, taṁ vā hoti.",
  "anya-e0807n1:185_1": "Kāsiraññā kāsirājinā kāsirājena, kāsirājūbhi kāsirājebhi kāsirājūhi kāsirājehi.",
  "anya-e0807n1:185_2": "Kāsirañño kāsiraññassa kāsirājino kāsirājassa.",
  "anya-e0807n1:185_3": "Kāsiraññā kāsirājasmā.",
  "anya-e0807n1:185_4": "Kāsirājūnaṁ kāsirājānaṁ.",
  "anya-e0807n1:185_5": "Kāsiraññe kāsirājini kāsirāje kāsirājamhi kāsirājasmiṁ, kāsirājūsu kāsirājesu.",
  "anya-e0807n1:186_0": "Addhā, addhāno addhā. Bho addha addhā, addhāno addhā. Addhānaṁ addhaṁ, addhāno addhe.",
  "anya-e0807n1:187_0": "192. Puma+kamma+thāma+ddhānaṁ sa+smāsu ca",
  "anya-e0807n1:188_0": "Pumādīna+mu hoti vā sa+smāsu nāmhi ce+ti utte addhunā, kammādittā ‘‘nāsse+no’’ti vā eno, addhena addhanā, addhehi addhebhi.",
  "anya-e0807n1:188_1": "Se ukāre ca –",
  "anya-e0807n1:189_0": "1,9. Iyuvaṇṇā jhalā nāmassa+nte",
  "anya-e0807n1:190_0": "Nāmaṁ pāṭipadikaṁ, tassa ante vattamānā ivaṇṇuvaṇṇā jhalasaññā honti yathākkamaṁ.",
  "anya-e0807n1:190_1": "I ca u ca iyu, iyu ca te vaṇṇā ceti iyuvaṇṇā, ‘‘dvandante sūyamānaṁ pacceka+mabhisambandhiya te’’ti vuttattā vaṇṇasaddaṁ pacceka+mabhisambandhiya ‘‘ivaṇṇuvaṇṇā’’ti vuttaṁ.",
  "anya-e0807n1:191_0": "81. Jhalā sassa no",
  "anya-e0807n1:192_0": "Jhalato sassa no vā hoti. Addhuno addhussa addhassa, addhānaṁ.",
  "anya-e0807n1:193_0": "82. Nā smāssa",
  "anya-e0807n1:194_0": "Jhalato smāssa nā hoti vā, addhunā addhumhā addhusmā addhā addhamhā addhasmā.",
  "anya-e0807n1:194_1": "‘‘Kammādito’’ti smino ni, addhani addhe addhamhi addhasmiṁ, addhesu.",
  "anya-e0807n1:194_2": "Addhasaddo ce+tthakāla+ddhānavāci, na bhāgavācī.",
  "anya-e0807n1:195_0": "Attā, attāno iccādi yāva dutiyā rājāva, kammādittā ene attena attanā.",
  "anya-e0807n1:196_0": "195. Su+hisu naka",
  "anya-e0807n1:197_0": "Atta+ātumānaṁ su+hisu nakāgamo hoti.",
  "anya-e0807n1:197_1": "‘‘Ñakānubandhā+dyantā’’ti paribhāsato kakāro antāvayavattho, attanehi atthehi attanebhi attebhi.",
  "anya-e0807n1:198_0": "194. No+ttātumā",
  "anya-e0807n1:199_0": "Atta+ātumehi sassa no vā hoti. Attano attassa, attānaṁ.",
  "anya-e0807n1:200_0": "196. Smāssa nā brahmā ca",
  "anya-e0807n1:201_0": "Brahmā atta+ātumehi ca parassa smāssa nā hoti niccaṁ. Attanā.",
  "anya-e0807n1:201_1": "Smimhi kammādittā ni, attani atte attamhi attasmiṁ, attanesu attesu.",
  "anya-e0807n1:201_2": "Ātumā attāva.",
  "anya-e0807n1:202_0": "Brahmā, brahmāno brahmā, ‘‘brahmassu vā’’ti sutte ‘‘brahmassū’’ti yogavibhāgā ānomhi brahmassa u, parassaralope brahmunotipi sijjhati.",
  "anya-e0807n1:202_1": "Ayañca brahmasaṁyutte dissati.",
  "anya-e0807n1:202_2": "Brahmā ge-",
  "anya-e0807n1:203_0": "60. Gha+brahmādite",
  "anya-e0807n1:204_0": "Ākatigaṇo+yaṁ , ākatīti jāti, jātipadhānagaṇotya+ttho.",
  "anya-e0807n1:204_1": "Ghasaññato brahma+kattu+isi+sakhādīhi ca gasse+vā hoti.",
  "anya-e0807n1:204_2": "Bho brahme brahmā, brahmāno brahmā.",
  "anya-e0807n1:204_3": "Brahmānaṁ brahmaṁ, brahmāno brahme.",
  "anya-e0807n1:205_0": "191. Nāmhi",
  "anya-e0807n1:206_0": "Brahmassu hoti nāmhi niccaṁ. Brahmunā, brahmehi brahmebhi.",
  "anya-e0807n1:207_0": "190. Brahmassu vā",
  "anya-e0807n1:208_0": "Brahmassu vā hoti sa+naṁsu.",
  "anya-e0807n1:208_1": "‘‘Jhalā sassa no’’ti no.",
  "anya-e0807n1:208_2": "Brahmuno brahmussa brahmassa, brahmūnaṁ brahmānaṁ.",
  "anya-e0807n1:208_3": "‘‘Smāssa nā brahmā ce’’ti smāssa nā, ukāre brahmunā.",
  "anya-e0807n1:208_4": "‘‘Ambvādīhi’’ti smino ni, imassa ākatigaṇattā brahmassa kammādittepi ettha vuttā.",
  "anya-e0807n1:208_5": "Brahmani brahme brahmamhi brahmasmiṁ, brahmesu.",
  "anya-e0807n1:209_0": "Sakhā, rājādittā ā.",
  "anya-e0807n1:210_0": "2,157. Āyo no ca sakhā",
  "anya-e0807n1:211_0": "Sakhato yona+māyo no honti vā āno ca. Sakhāyo sakhāno.",
  "anya-e0807n1:212_0": "159. No+nā+sesvi",
  "anya-e0807n1:213_0": "Sakhassa i hoti niccaṁ no+nā+sesu. Sakhino.",
  "anya-e0807n1:214_0": "161. Yo+svaṁ+hisu cā+raṅa",
  "anya-e0807n1:215_0": "Sakhassa vā āraṅa hoti yo+svaṁ+hisu smā+naṁsuca.",
  "anya-e0807n1:216_0": "171. Āraṅasmā",
  "anya-e0807n1:217_0": "Āravādesato paresaṁ yonaṁ ṭo hoti.",
  "anya-e0807n1:217_1": "Sakhāro sakhā.",
  "anya-e0807n1:217_2": "Ge tu ‘‘gha+brahmādite’’ti e, sakhe sakha sakhā.",
  "anya-e0807n1:217_3": "Bahuvacanaṁ paṭhamā viya.",
  "anya-e0807n1:217_4": "Aṁmhi ‘‘vā+mhā+naṅa’’ti ānaṅa, sakhānaṁ sakhāraṁ sakhaṁ, sakhāyo sakhāno sakhino.",
  "anya-e0807n1:218_0": "172. Ṭo ṭe vā",
  "anya-e0807n1:219_0": "Āravādesamhā yonaṁ ṭo ṭe vā honti yathākkamaṁti ṭe.",
  "anya-e0807n1:219_1": "Aññattha ‘‘āraṅasmā’’ti ṭo.",
  "anya-e0807n1:219_2": "Sakhāre sakhāro sakhe.",
  "anya-e0807n1:219_3": "Ṭoggahaṇaṁ lāghavatthaṁ.",
  "anya-e0807n1:219_4": "Sakhinā, sakhārehi sakhehi.",
  "anya-e0807n1:219_5": "‘‘Jhalā sassa no’’ti jhato sassa no, sakhino sakhissa, sakhārānaṁ.",
  "anya-e0807n1:220_0": "160. Smā+naṁsu vā",
  "anya-e0807n1:221_0": "Sakhassa vā i hoti smā+naṁsu. Sakhīnaṁ sakhānaṁ.",
  "anya-e0807n1:222_0": "171. Ṭā nā+smānaṁ",
  "anya-e0807n1:223_0": "Āravādesamhā nā+smānaṁ ṭā hoti niccaṁ.",
  "anya-e0807n1:223_1": "Sakhārā, bahulādhikārā sakhārasmā.",
  "anya-e0807n1:223_2": "‘‘Nā smāssā’’ti nā, sakhinā sakhismā sakhā sakhamhā sakhasmā.",
  "anya-e0807n1:224_0": "158. Ṭe smino",
  "anya-e0807n1:225_0": "Sakhato smino ṭe hoti niccaṁ.",
  "anya-e0807n1:225_1": "Sakhe, sakhāresu sakhesu.",
  "anya-e0807n1:225_2": "Sakhi sakhīti itthiyaṁyeva payogo dissati, tasmā ‘‘nadādito ṅī’’ti vīmhi ālapanattā vā rasso.",
  "anya-e0807n1:226_0": "Yuvādittā ā, yuvā.",
  "anya-e0807n1:227_0": "181. Yonaṁ no+ne vā",
  "anya-e0807n1:228_0": "Yuvādīhi yonaṁ no+ne vā honti yathākkamaṁ.",
  "anya-e0807n1:228_1": "‘‘Yona+māno’’ti ānomhi siddhepi ‘‘dutiyassa ne’’ti ganthagāravo hotīti yathākkamaṁpati lāghavatthaṁ noggahaṇaṁ.",
  "anya-e0807n1:229_0": "179. No+nā+nesvā",
  "anya-e0807n1:230_0": "No+nā+nesu yuvādīna+mā hoti.",
  "anya-e0807n1:230_1": "Yuvāno yuvā.",
  "anya-e0807n1:230_2": "Bho yuva yuvā, yuvāno yuvā.",
  "anya-e0807n1:230_3": "Yuvānaṁ yuvaṁ, yuvāno yuvāne yuve. Yuvānā.",
  "anya-e0807n1:231_0": "178. Yuvādīnaṁ su+hisvā+naṅa",
  "anya-e0807n1:232_0": "Su+hisu yuvādīna+mānaṅa hoti. Yuvānehi yuvānebhi.",
  "anya-e0807n1:233_0": "193. Yuvā sassi+no",
  "anya-e0807n1:234_0": "Yuvā sassa vā ino hoti. Yuvino yuvassa, yuvānaṁ.",
  "anya-e0807n1:235_0": "180. Smā+smiṁnaṁ nā+ne",
  "anya-e0807n1:236_0": "Yuvādahi smā+smiṁnaṁ nā+ne niccaṁ honti yathākkamaṁ.",
  "anya-e0807n1:236_1": "Yuvānā, yuvānehi yuvānebhi.",
  "anya-e0807n1:236_2": "Yuvāne, yuvānesu.",
  "anya-e0807n1:236_3": "Maghava+puma+vattahasaddā yuvasaddasamā.",
  "anya-e0807n1:236_4": "Ayaṁ viseso –",
  "anya-e0807n1:237_0": "187. Gassaṁ",
  "anya-e0807n1:238_0": "Pumasaddato gassa aṁ vā hoti. Pumaṁ puma pumā, pumāno pumā. Pumānaṁ pumaṁ, pumāno pumāne pume.",
  "anya-e0807n1:239_0": "185. Nāmhi",
  "anya-e0807n1:240_0": "Pumassā hoti nāmhi. Pumānā.",
  "anya-e0807n1:240_1": "‘‘Lakkhaṇikapaṭipadottesu paṭipadottasseva gahaṇaṁ, na lakkhaṇikassā’’ti ñāyā paṭipadottanāvibhatti eva gayhati, na nāsmāssa, katalakkhaṇikattā.",
  "anya-e0807n1:240_2": "Paṭipadanti ca ‘‘nāmhī’’ti nāvibhattiyā paṭipadabhūto anukaraṇasaddo.",
  "anya-e0807n1:240_3": "Na lakkhaṇiko nā.",
  "anya-e0807n1:240_4": "‘‘Puma+kamma+thāma+ddhānaṁ vā sa+smāsu ce’’ti vā utte pumunā pumena.",
  "anya-e0807n1:240_5": "Pumuno pumussa pumassa.",
  "anya-e0807n1:240_6": "Pumunā pumā.",
  "anya-e0807n1:241_0": "184. Pumāti",
  "anya-e0807n1:242_0": "Smino ne vā hoti. Pumāne pume pumamhi pumasmiṁ.",
  "anya-e0807n1:243_0": "186. Sumhā ca",
  "anya-e0807n1:244_0": "Pumassa sumhi pumādīnaṁ yaṁ niccaṁ vuttaṁ, taṁ vā hotīti ānaṅa vā hoti ā ca.",
  "anya-e0807n1:244_1": "Pumānesu pumāsu pumesu.",
  "anya-e0807n1:244_2": "Vattahā, vattahāno vattahā iccādi yuvasaddasamaṁ.",
  "anya-e0807n1:245_0": "189. Vattahā sa+naṁnaṁ no+nānaṁ",
  "anya-e0807n1:246_0": "Vattahā sanaṁnaṁ nonānaṁ niccaṁ honti yathākkamaṁ. Vattahāno vattahānānaṁ.",
  "anya-e0807n1:247_0": "Akārantaṁ.",
  "anya-e0807n1:248_0": "Sā si,",
  "anya-e0807n1:249_0": "64. Ekavacana+yosva+ghonaṁ",
  "anya-e0807n1:250_0": "Gho ca o ca gho, na gho agho.",
  "anya-e0807n1:250_1": "‘‘Aghonaṁ’’ti ghappaṭisedhe akate ssa+mādīsu paresu ghassa vikappena rasso, ekavacanādīsu yosu ca paresu ghassa niccena rassoti viruddhatthagahaṇanivattanattho ghapaṭisedho.",
  "anya-e0807n1:250_2": "Oggahaṇa+muttaratthaṁ.",
  "anya-e0807n1:250_3": "Ekavacane yosu ca gha+okārantavajjitānaṁ nāmānaṁ rasso hoti tiliṅgeti rasse sampatte –",
  "anya-e0807n1:251_0": "66. Sismiṁ nā+napuṁsakassati",
  "anya-e0807n1:252_0": "Anapuṁsakassa rasso na hotīti simhi tu na rasso. Sā.",
  "anya-e0807n1:252_1": "‘‘Pajjunnova lakkhaṇapavutti jalepi vassati, thalepi vassatī’’ti ñāyā yuvādittā sissa ā.",
  "anya-e0807n1:252_2": "Yosu rasse ‘‘yonaṁ no+ne vā’’ti yossa no.",
  "anya-e0807n1:252_3": "‘‘No nānesvā’’ti ā, sāno.",
  "anya-e0807n1:252_4": "Nottābhāvapakkhe ‘‘yona+māno’’ti vādhikārassa vavatthitavibhāsattā nicca+māno, tasmā no+neabhāvapakkhe sā, seti rūpapasaṅgo na hoti. Sāno.",
  "anya-e0807n1:252_5": "Tathā nettābhāvapakkhe.",
  "anya-e0807n1:253_0": "188. Sāssaṁ+se cā+naṅa",
  "anya-e0807n1:254_0": "Sāsaddassa ānaṅa hoti aṁ+se ge ca niccaṁ.",
  "anya-e0807n1:254_1": "Bho sāna sānā, sāno.",
  "anya-e0807n1:254_2": "Sānaṁ, sāne sāno.",
  "anya-e0807n1:254_3": "Sānā, sānehi sānebhi.",
  "anya-e0807n1:254_4": "Sānassa, sānaṁ.",
  "anya-e0807n1:254_5": "Sānā, sānehi sānebhi.",
  "anya-e0807n1:254_6": "Sāne, sānesu.",
  "anya-e0807n1:255_0": "Suvā yuvāva. ‘‘Ekavacanayosva+ghonaṁ’’ti rassattaṁ viseso. Ge tu –",
  "anya-e0807n1:256_0": "130. Ge vā",
  "anya-e0807n1:257_0": "Aghonaṁ ge vā rasso hoti tiliṅge. Bho suva suvā.",
  "anya-e0807n1:258_0": "Ākārantaṁ.",
  "anya-e0807n1:259_0": "Muni silopo. Jhe kate –",
  "anya-e0807n1:260_0": "93. Yosu jhissa pume",
  "anya-e0807n1:261_0": "Jhasaññassa issa yosu vā ṭa hoti pulliṅge.",
  "anya-e0807n1:261_1": "Munayo, jhaggahaṇaṁ kiṁ, ikārantasamudāyassa mā siyā.",
  "anya-e0807n1:261_2": "Iggahaṇaṁ kiṁ, īkārassa vāti.",
  "anya-e0807n1:261_3": "Atoti sāmaññaniddesā lakkhaṇikaakārato yonaṁ ṭāṭe sampattāpi avidhānasāmatthiyā na honti.",
  "anya-e0807n1:261_4": "Sāmatthiyañca aññathā anupapatti.",
  "anya-e0807n1:262_0": "114. Lopo",
  "anya-e0807n1:263_0": "Jhalato yonaṁ lopo hotīti yolope –",
  "anya-e0807n1:264_0": "88. Yolopa+nisu dīgho",
  "anya-e0807n1:265_0": "Yonaṁ lopenisu ca dīgho hoti. Muni.",
  "anya-e0807n1:265_1": "Munayoti ettha yolopo kimatthaṁ na hoti, akkena jhattassa nāsitattā.",
  "anya-e0807n1:265_2": "Kinti paṭhamaṁ na hoti, antaraṅgattā jhattassa.",
  "anya-e0807n1:265_3": "Bho muni munī, munayo munī.",
  "anya-e0807n1:265_4": "Muniṁ, munayo munī.",
  "anya-e0807n1:265_5": "Muninā, munīhi munībhi.",
  "anya-e0807n1:265_6": "‘‘Yolopanisu’’ ‘‘vīmantuvantūna’’ miccādiñāpakā ikārukārānaṁ sunaṁhisu dīghassā+niccattā munihi muninaṁ munisu itipi hoti.",
  "anya-e0807n1:265_7": "‘‘Jhalā sassa no’’ti no, munino munissa, munīnaṁ.",
  "anya-e0807n1:265_8": "‘‘Nāsmāssā’’ti nā, muninā munimhā munismā.",
  "anya-e0807n1:265_9": "Munimhi munismiṁ, munīsu.",
  "anya-e0807n1:265_10": "‘‘Ito kvaci sassa ṭānubandho’’ (gaṇasutta)ti brahmādīsu pāṭhā ‘‘yo ca sisso mahāmune’’ti ettha ‘‘gha+brahmādite’’ti sassa eṭa.",
  "anya-e0807n1:266_0": "Evaṁ –",
  "anya-e0807n1:267_0": "Joti pāṇi gaṇṭhi muṭṭhi, kucchi vatthi sāli vīhi;",
  "anya-e0807n1:268_0": "Byādhi odhi bodhi sandhi, rāsi kesi sāti dīpi.",
  "anya-e0807n1:269_0": "Isi gini maṇi dhani, giri ravi kavi kapi;",
  "anya-e0807n1:270_0": "Asi masi nidhi vidhi, ahi kimi pati hari.",
  "anya-e0807n1:271_0": "Ari timi kali bali, jaladhi ca gahapati;",
  "anya-e0807n1:272_0": "Uramiti varamati, nirupadhi adhipati;",
  "anya-e0807n1:273_0": "Añjali sārathi atithi, samādhi udadhippabhutayo.",
  "anya-e0807n1:274_0": "Aggi+isīnaṁ ayaṁ viseso –",
  "anya-e0807n1:275_0": "147. Sissā+ggito ni",
  "anya-e0807n1:276_0": "Aggismā sissa ni hoti vā. Aggini aggi, aggayo iccādi munisaddasamaṁ.",
  "anya-e0807n1:277_0": "133. Ṭe sissi+sismā",
  "anya-e0807n1:278_0": "Isismā sissa ṭe vā hoti. Ise isi. ‘‘Gha+brahmādite’’ti gassa e vā, bho ise isi, isayo isī. Isiṁ.",
  "anya-e0807n1:279_0": "134. Dutiyassa yossa",
  "anya-e0807n1:280_0": "‘‘Dutiyā yossā’’ti avatvā ‘‘dutiyassa yossā’’ti visuṁ karaṇaṁ ‘‘ekayoganiddiṭṭhāna+mapye+kadeso+nuvattate, na tve+kavibhattiyuttānaṁ’’ti ñāyā dutiyāyossāti nānuvattiya yossāti sāmaññena anuvuttiya ekaccādito paṭhamā yossāpi ṭevidhānatthaṁ.",
  "anya-e0807n1:280_1": "Isismā parassa dutiyā yossa ṭe vā hoti.",
  "anya-e0807n1:280_2": "Ise isayo isī, sesaṁ munisamaṁ.",
  "anya-e0807n1:281_0": "Ādi, ādayo iccādi, smimhi –",
  "anya-e0807n1:282_0": "55. Ratyādīhi ṭo smino",
  "anya-e0807n1:283_0": "Ratyādīhi smino ṭo vā hoti. Ādo ādimhi ādismiṁ, ādīsu.",
  "anya-e0807n1:284_0": "Samāse ikārantato yo+smiṁsu viseso.",
  "anya-e0807n1:285_0": "182. Ito+ññatthe pume",
  "anya-e0807n1:286_0": "Aññatthe vattamānato ikārantato nāmasmā yonaṁ no+ne vā honti yathākkamaṁ pulliṅge.",
  "anya-e0807n1:286_1": "Ariyavuttino ariyavuttayo ariyavuttī.",
  "anya-e0807n1:286_2": "Bho ariyavutti ariyavuttī, ariyavuttino ariyavuttayo ariyavuttī.",
  "anya-e0807n1:286_3": "Ariyavuttiṁ, ariyavuttino ariyavuttayo ariyavuttī.",
  "anya-e0807n1:286_4": "Ariyavuttinā iccādi tu munisaddasamaṁ.",
  "anya-e0807n1:287_0": "183. Ne smino kvaci",
  "anya-e0807n1:288_0": "Aññatthe ikārantato nāmasmā smino ne vā hoti kvaci.",
  "anya-e0807n1:288_1": "Ariyavuttine ariyavuttimhi ariyavuttismiṁ, ariyavuttīsu.",
  "anya-e0807n1:288_2": "Evaṁ tomaraṅkusapāṇino sāramatino iccādi.",
  "anya-e0807n1:288_3": "Kvaciggahaṇā na sabbattha neādeso.",
  "anya-e0807n1:289_0": "Ikārantaṁ.",
  "anya-e0807n1:290_0": "Daṇḍī , silopo.",
  "anya-e0807n1:290_1": "‘‘Ekavacane’’ ccādinā rasse sampatte anapuṁsakattā ‘‘sismiṁnā+napuṁsakassā’’ti nisedho.",
  "anya-e0807n1:290_2": "Yomhi ekavacane ca sabbattha rasso.",
  "anya-e0807n1:291_0": "75. Yonaṁ no+ne pume",
  "anya-e0807n1:292_0": "Jhasaññito yonaṁ no+ne vā honti yathākkamaṁ pulliṅge. Daṇḍino.",
  "anya-e0807n1:293_0": "115. Jantuhetvīghapehi vā",
  "anya-e0807n1:294_0": "Jantu+hetūhi īkārantehi gha+pasaññehi ca paresaṁ yonaṁ vā lopo hoti.",
  "anya-e0807n1:294_1": "‘‘Yolopanisu dīgho’’ti dīghe daṇḍī daṇḍiyo.",
  "anya-e0807n1:294_2": "Ge tu ‘‘ge vā’’ti vā rasso.",
  "anya-e0807n1:294_3": "Bho daṇḍi daṇḍī, daṇḍino daṇḍī daṇḍiyo.",
  "anya-e0807n1:295_0": "74. Naṁ jhīto",
  "anya-e0807n1:296_0": "Jhasaññīto aṁvacanassa naṁ vā hoti. Daṇḍinaṁ daṇḍiṁ, daṇḍine.",
  "anya-e0807n1:297_0": "76. No",
  "anya-e0807n1:298_0": "Jhīto yonaṁ no vā hoti pulliṅge.",
  "anya-e0807n1:298_1": "Daṇḍino daṇḍī daṇḍiyo.",
  "anya-e0807n1:298_2": "Daṇḍinā, daṇḍīhi daṇḍībhi.",
  "anya-e0807n1:298_3": "‘‘Jhalā sassa no’’ti nomhi kate daṇḍino daṇḍissa, daṇḍīnaṁ.",
  "anya-e0807n1:298_4": "‘‘Nā smāssā’’ti smāssa nā, daṇḍinā daṇḍimhā daṇḍismā.",
  "anya-e0807n1:299_0": "77. Smino ni",
  "anya-e0807n1:300_0": "Jhīto smiṁvacanassa ni hoti vā.",
  "anya-e0807n1:300_1": "Daṇḍini daṇḍismiṁ, daṇḍīsu, bahulādhikārā smimhi gāmaṇī+senānī+sudhīpabhutīnaṁ niādesābhāvo ca viseso. Evaṁ –",
  "anya-e0807n1:301_0": "Dhammī saṅghī ñāṇī hatthī, cakkī pakkhī dāṭhī raṭṭhī;",
  "anya-e0807n1:302_0": "Chattī mālī cammī yogī, bhāgī bhogī kāmī sāmī.",
  "anya-e0807n1:303_0": "Dhajī gaṇī sasī kuṭṭhī, jaṭī yānī sukhī sikhī;",
  "anya-e0807n1:304_0": "Dantī mantī karī cāgī, kusalī musalī balī; (Vācī, rū)",
  "anya-e0807n1:305_0": "Pāpakārī sattughātī, mālyakārī dīghajīvī;",
  "anya-e0807n1:306_0": "Dhammavādī sīhanādī, bhūmisāyī sīghayāyī.",
  "anya-e0807n1:307_0": "Īkārantaṁ.",
  "anya-e0807n1:308_0": "Bhikkhu, silopo. Lasaññāyaṁ –",
  "anya-e0807n1:309_0": "83. Lā yonaṁ vo pume",
  "anya-e0807n1:310_0": "Lato yonaṁ vo hoti vā pulliṅge.",
  "anya-e0807n1:311_0": "94. Ve+vosu lussa",
  "anya-e0807n1:312_0": "Lasaññassa ussa ve+vosu ṭa hoti.",
  "anya-e0807n1:312_1": "Ettha ‘‘pumālapane vevo’’ tya+tra vossa sahacaritañāyā anissitattā jātivasena ‘‘lā yonaṁ’’ tyādo vo ca gayhati.",
  "anya-e0807n1:312_2": "Bhikkhavo.",
  "anya-e0807n1:312_3": "Aññatra ‘‘lopo’’ti yolopo.",
  "anya-e0807n1:312_4": "‘‘Yolopanisu dīgho’’ti dīghe bhikkhū.",
  "anya-e0807n1:312_5": "Bho bhikkhu bhikkhū.",
  "anya-e0807n1:313_0": "96. Pumā+lapane vevo",
  "anya-e0807n1:314_0": "Lasaññato uto yossā+lapane ve+vo honti vā pulliṅge.",
  "anya-e0807n1:314_1": "Bhikkhave bhikkhavo bhikkhū.",
  "anya-e0807n1:314_2": "Bhikkhuṁ, bhikkhavo bhikkhū.",
  "anya-e0807n1:314_3": "Bhikkhunā , bhikkhūhi bhikkhūbhi.",
  "anya-e0807n1:314_4": "‘‘Jhalā sassa no’’ti lato sassa no vā, bhikkhuno bhikkhussa, bhikkhūnaṁ.",
  "anya-e0807n1:314_5": "‘‘Nā smāssā’’ti lato vā smāssa nā, bhikkhunā bhikkhumhā bhikkhusmā.",
  "anya-e0807n1:314_6": "Bhikkhumhi bhikkhusmiṁ. Evaṁ –",
  "anya-e0807n1:315_0": "Setu ketu rāhu bhāṇu, saṁku ucchu veḷu maccu.",
  "anya-e0807n1:315_1": "(Paṅgu, rū) sindhu bandhu neru meru, sattu kāru hetu jantu.",
  "anya-e0807n1:315_2": "Ruru paṭu – iccādayo.",
  "anya-e0807n1:316_0": "Jantu+hetūnaṁ yosva+yaṁ bhedo. ‘‘Jantu+hetvī+gha+pehi vā’’ti yolope –",
  "anya-e0807n1:317_0": "84. Jantvādito no ca",
  "anya-e0807n1:318_0": "Jantvādito yonaṁ no hoti vo ca pulliṅge.",
  "anya-e0807n1:318_1": "Jantuno jantavo jantuyo.",
  "anya-e0807n1:318_2": "Bho jantu jantū, jantuno, ‘‘pumālapane vevo’’ti ve+vo, jantave jantavo jantuyo.",
  "anya-e0807n1:318_3": "Jantuṁ, jantū jantuno jantavo jantuyo.",
  "anya-e0807n1:318_4": "Sesaṁ bhikkhusamaṁ.",
  "anya-e0807n1:319_0": "Hetu, hetū hetavo.",
  "anya-e0807n1:319_1": "‘‘Yomhi vā kvacī’’ti lasaññassa ussa vā ṭādeso, hetayo.",
  "anya-e0807n1:319_2": "Yomhi antaraṅgattā paṭhamaṁ ṭādese kate pacchā yolopābhāvo, tathā hi antaraṅga+bāhiraṅgavidhānesva+ntaraṅgavidhiyeva balavā.",
  "anya-e0807n1:319_3": "Ettha ca pakatinissita+mantaraṅgaṁ, paccayanissitaṁ bāhiraṅgaṁ. Hetuyo.",
  "anya-e0807n1:319_4": "Bho hetu, hetū hetave hetavo hetayo hetuyo.",
  "anya-e0807n1:319_5": "Sesaṁ pubbasamaṁ.",
  "anya-e0807n1:320_0": "Bahuto naṁmhi –",
  "anya-e0807n1:321_0": "48. Bahukatinnaṁ",
  "anya-e0807n1:322_0": "Naṁmhi bahuno katissa ca nuka hoti tiliṅge. Bahunnaṁ. Sesaṁ bhikkhusamaṁ.",
  "anya-e0807n1:323_0": "Vattu si,",
  "anya-e0807n1:324_0": "57. Ltu+pitādīna+mā simhi",
  "anya-e0807n1:325_0": "Ltupaccayantānaṁ pitu+mātu+bhātu+dhītu+duhitu+jāmātu+nattu+hotu+potūnañcā hoti simhi. Vattā.",
  "anya-e0807n1:325_1": "‘‘Kattari ltu+ṇakā’’ti vihitaltupaccayassa gahaṇā yato dhātuto hi so vihito, ‘‘paccayaggahaṇe yasmā so vihito, tadādino tadantassa ca gahaṇaṁ’’ti ñāyā tadavinābhāvato tadantadhātunopi gahaṇaṁti ltupaccayantānaṁti vuttaṁ.",
  "anya-e0807n1:326_0": "162. Ltu+pitādīna+ma se",
  "anya-e0807n1:327_0": "Ltupaccayantānaṁ pitādīnañcā+raṅa hoti sato+ññatra. ‘‘Āraṅasmā’’ti ṭo, vattāro.",
  "anya-e0807n1:328_0": "58. Ge a ca",
  "anya-e0807n1:329_0": "Geltu+pitādīnaṁ a hoti ā ca.",
  "anya-e0807n1:329_1": "Bho vatta vattā, vattāro.",
  "anya-e0807n1:329_2": "Vattāraṁ, vattāre vattāro.",
  "anya-e0807n1:329_3": "Nāvacanassa ‘‘ṭā nāsmānaṁ’’ti ṭā, vattārā.",
  "anya-e0807n1:330_0": "166. Su+hisvā+raṅa",
  "anya-e0807n1:331_0": "Su+hisu ltu+pitādīna+māraṅa vā hoti. Vattārehi vattārebhi vattūhi vattūbhi.",
  "anya-e0807n1:332_0": "165. Salopo",
  "anya-e0807n1:333_0": "Ltu+pitādīhi sassa lopo vā hoti. Vattu vattuno vattussa.",
  "anya-e0807n1:334_0": "163. Naṁmhi vā",
  "anya-e0807n1:335_0": "Naṁmhi ltu+pitādīna+māraṅa vā hoti. Vattārānaṁ.",
  "anya-e0807n1:336_0": "164. Ā",
  "anya-e0807n1:337_0": "Naṁmhi ltu+pitādīna+mā vā hoti. Vattānaṁ vattūnaṁ. Smāssa ṭā, vattārā.",
  "anya-e0807n1:338_0": "174. Ṭi smino",
  "anya-e0807n1:339_0": "Āravā+desamhā smino ṭi hoti.",
  "anya-e0807n1:340_0": "176. Rassā+raṅa",
  "anya-e0807n1:341_0": "Smimhi āro rasso hoti. Vattari, vattāresu vattūsu vattusu. Evaṁ –",
  "anya-e0807n1:342_0": "Evaṁ bhattu kattu netu, sotu ñātu jetu chettu;",
  "anya-e0807n1:343_0": "Bhettu dātu dhātu boddhu, viññāpetādayopi ca.",
  "anya-e0807n1:344_0": "Satthusaddassa pana nāmhi bahulādhikārā ‘‘ltu+pitādīna+mase’’ti vā āravādese satthārā satthunā.",
  "anya-e0807n1:344_1": "Sesaṁ vattusamaṁ.",
  "anya-e0807n1:345_0": "Simhi ā, pitā. ‘‘Ltu+pitādīna+mase’’ti āravādese –",
  "anya-e0807n1:346_0": "177. Pitādīna+manatvādīnaṁ",
  "anya-e0807n1:347_0": "Natvādivajjitānaṁ pitādīna+māro rasso hoti sabbāsu vibhattīsu.",
  "anya-e0807n1:347_1": "‘‘Ltu+pitādīna+mase’’ ‘‘su+hisvā+raṅa’’ ‘‘naṁmhi vā’’ti ettha vuttavibhattīsu paresu āraṅa hotīti tā vibhattiyo paṭicca sabbāsūti vuttaṁ. Pitaro.",
  "anya-e0807n1:347_2": "Bho pita pitā, pitaro.",
  "anya-e0807n1:347_3": "Pitaraṁ, pitare pitaro.",
  "anya-e0807n1:347_4": "Pitarā, pitarehi pitarebhi pitūhi pitūbhi.",
  "anya-e0807n1:347_5": "Pitu pituno pitussa, pitarānaṁ pitūnaṁ.",
  "anya-e0807n1:347_6": "‘‘Pitunnaṁ’’ti naṁmhi dīghe rassa+dvittānīti vuttaṁ.",
  "anya-e0807n1:347_7": "‘‘Sānuvuttaṁ suttaṁ’’ti ñāyā ‘‘bahukatinnaṁ’’ti ettha nuka-iti yogavibhāgenapi sijjhati ettha anuvattitanaṁmhi.",
  "anya-e0807n1:347_8": "Pañcamīchaṭṭhī tatiyācatutthīsamaṁ.",
  "anya-e0807n1:347_9": "Pitari, pitaresu pītūsu, rassābhāvo.",
  "anya-e0807n1:347_10": "Nattā, nattāro.",
  "anya-e0807n1:347_11": "Bho natta nattā, nattāro iccādi vattusamaṁ.",
  "anya-e0807n1:348_0": "Guṇavantu si,",
  "anya-e0807n1:349_0": "151. Ntussa",
  "anya-e0807n1:350_0": "Simhi ntussa ṭā hoti. Guṇavā.",
  "anya-e0807n1:350_1": "Yomhi ‘‘ntantūnaṁ nto yomhi paṭhame’’ti savibhattissa ntussa nto hoti.",
  "anya-e0807n1:350_2": "Ettha ca ‘‘ntu vantu+mantā+vantu+tavantusambandhī’’ti paribhāsato ntu ca vantvādisambandhīyeva gayhate, na jantu tantādīnaṁ.",
  "anya-e0807n1:350_3": "Guṇavanto. Aññatra –",
  "anya-e0807n1:351_0": "91. Yvādo ntussa",
  "anya-e0807n1:352_0": "Yoādīsu ntussa a hoti.",
  "anya-e0807n1:352_1": "Guṇavantaiti akārantā ṭā+ṭeādesā honti, guṇavantā.",
  "anya-e0807n1:352_2": "‘‘Ṭaṭāaṁ ge’’ti ṭādayo , bho guṇava guṇavā guṇavaṁ, guṇavanto guṇavantā.",
  "anya-e0807n1:352_3": "‘‘Ntassa ca ṭa vaṁ+se’’ti aṁsesu ntassa ṭo vā, guṇavaṁ guṇavantaṁ, guṇavante.",
  "anya-e0807n1:352_4": "‘‘To+tā+ti+tā sa+smā+smiṁ+nāsū’’ti tāādayo honti, guṇavatā guṇavantena, guṇavantehi guṇavantebhi.",
  "anya-e0807n1:352_5": "‘‘Lakkhaṇikapaṭipadottesu paṭipadottasseva gahaṇaṁ, na lakkhaṇikassā’’ti ñāyā ‘‘na lakkhaṇikassā’’ti vuttabyattipakkha+manapekkhitvā ‘‘ato’’ti rassākārajātiyā pekkhitattā guṇavantenāti ‘‘atenā’’ tya+nena sijjhati.",
  "anya-e0807n1:352_6": "Jāti=sāmaññaṁ, byatti=viseso.",
  "anya-e0807n1:352_7": "Guṇavato guṇavassa guṇavantassa, ‘‘taṁ naṁmhi’’ti naṁmhī taṁ vā, guṇavataṁ guṇavantānaṁ.",
  "anya-e0807n1:352_8": "Guṇavatā guṇavantā guṇavantamhā guṇavantasmā.",
  "anya-e0807n1:352_9": "Guṇavati guṇavante guṇavantamhi guṇavantasmiṁ, guṇavantesu.",
  "anya-e0807n1:352_10": "‘‘Ntassa ca ṭa vā’’ti yogavibhāgā yosu ca ntussa vā ṭādese kate yossa ṭā, ‘‘cakkhumā andhitā honti’’, ‘‘vaggumudātīriyā bhikkhu vaṇṇavā’’ iccādī honti.",
  "anya-e0807n1:353_0": "Evaṁ gaṇavā kulavā phalavā yasavā dhanavā sutavā bhagavā himavā balavā sīlavā paññavā iccādī.",
  "anya-e0807n1:354_0": "153. Himavato vā o",
  "anya-e0807n1:355_0": "Himavato simhi ntussa o vā hoti, himavanto himavā. Sesaṁ purimasamaṁ.",
  "anya-e0807n1:356_0": "Āyasmantusaddo kammavācāya kvaci bahulādhikārā dvivacanena āyasmantā, tiṇṇaṁ vacanena āyasmantoti dissati.",
  "anya-e0807n1:357_0": "Evaṁ satimā dhitimā gatimā mutimā matimā jutimā sirimā hirimā thutimā ratimā yatimā sucimā kalimā balimā kasimā rucimā buddhimā cakkhumā bandhumā hetumā setumā ketumā rāhumā bhāṇumā khāṇumā vijjumā iccādayo.",
  "anya-e0807n1:358_0": "Ukārantaṁ.",
  "anya-e0807n1:359_0": "Vessabhū silopo.",
  "anya-e0807n1:359_1": "Te ca rassābhāvova viseso.",
  "anya-e0807n1:359_2": "‘‘Ekavacanayosva+ghonaṁ’’ti rasse ‘‘lā yonaṁ vo pume’’ti vo, vessabhuvo, ‘‘vevosu lussā’’ti vuttattā na ṭādeso, ‘‘lopoti yolope vessabhū.",
  "anya-e0807n1:359_3": "‘‘Ge vā’’ti vā rasse bho vessabhu vessabhū, vessabhuvo vessabhū.",
  "anya-e0807n1:359_4": "Vessabhuṁ, vessabhuvo vessabhū.",
  "anya-e0807n1:359_5": "Vessabhunā iccādi bhikkhusamaṁ.",
  "anya-e0807n1:359_6": "Evaṁ sayambhū parābhibhū abhibhūādayo.",
  "anya-e0807n1:359_7": "Gotrabhū+sahabhūsaddehi pana yonaṁ ‘‘jantvādito no vā’’ti no, vo vā, gotrabhuno gotrabhuvo gotrabhū.",
  "anya-e0807n1:359_8": "Sahabhuno sahabhuvo sahabhū, sesaṁ vessabhūsamaṁ.",
  "anya-e0807n1:360_0": "85. Kūto",
  "anya-e0807n1:361_0": "Kūpaccayantato yonaṁ no vā hoti pulliṅge.",
  "anya-e0807n1:361_1": "Sabbaññuno.",
  "anya-e0807n1:361_2": "Aññatra ‘‘lā yonaṁ vo pume’’ti na vo, ‘‘kūto’’ti jantvādīhi puthakkaraṇā.",
  "anya-e0807n1:361_3": "Yolope sabbaññū.",
  "anya-e0807n1:361_4": "Bho sabbaññu sabbaññū, sabbaññuno sabbaññū iccādi.",
  "anya-e0807n1:362_0": "Evaṁ maggaññū dhammaññū atthaññū kālaññū rattaññū mattaññū kataññū kathaññū viññū vidū iccādayo.",
  "anya-e0807n1:362_1": "Ettha ‘‘vidā kū’’ ‘‘vito ñāto’’ ‘‘kammā’’ti tīsu suttesu kūpaccayassa gahitattā vedagūādayo rūpaccayantā na gahitā.",
  "anya-e0807n1:363_0": "Ūkārantaṁ.",
  "anya-e0807n1:364_0": "Go, si, silopo. Go.",
  "anya-e0807n1:365_0": "67. Gossā+ga+si+hi+naṁsu gāva+gavā",
  "anya-e0807n1:366_0": "Ga+si+hi+naṁvajjitāsu vibhattīsu gosaddassa gāva+gavā honti niccaṁ.",
  "anya-e0807n1:367_0": "170. Ubha+gohi ṭo",
  "anya-e0807n1:368_0": "Ubha+gohi yonaṁ ṭo hoti. Gāvo gavo. Bho go, gāvo gavo.",
  "anya-e0807n1:369_0": "72. Gāvu+mhi",
  "anya-e0807n1:370_0": "Aṁvacane gossa gāvu vā hoti. Gāvuṁ gāvaṁ gavaṁ, gāvo gavo.",
  "anya-e0807n1:371_0": "71. Nāssā",
  "anya-e0807n1:372_0": "Goto nāssa ā hoti vā.",
  "anya-e0807n1:372_1": "Ekavaṇṇattā na sabbādeso.",
  "anya-e0807n1:372_2": "‘‘Pañcamiyaṁ parasse’’ti vattante ‘‘ādissā’’ti nāssa ā hoti, paralopo, gāvā gāvena gavā gavena, gohi gobhi.",
  "anya-e0807n1:373_0": "69. Gavaṁ sena",
  "anya-e0807n1:374_0": "Gossa se vā gavaṁ hoti saha sena.",
  "anya-e0807n1:374_1": "Gavaṁ gāvassa gavassa.",
  "anya-e0807n1:374_2": "Kaccāyane ‘‘gavaṁ ce taramānānaṁ’’ti pāḷiṁ paṭicca naṁmhi bahuvacanameva sādhitaṁ, idha ‘‘gavaṁva siṅgino saṅgaṁ’’ti dassanato ekavacanañca.",
  "anya-e0807n1:375_0": "70. Gunnañca naṁnā",
  "anya-e0807n1:376_0": "Naṁvacanena saha gossa gunnaṁ hoti gavañca vā.",
  "anya-e0807n1:376_1": "Gunnaṁ gavaṁ gonaṁ.",
  "anya-e0807n1:376_2": "Gāvā gāvamhā gāvasmā gavā gavamhā gavasmā.",
  "anya-e0807n1:376_3": "Gāve gāvamhi gāvasmiṁ gave gavamhi gavasmiṁ.",
  "anya-e0807n1:377_0": "68. Sumhi vā",
  "anya-e0807n1:378_0": "Sumhi gossa gāva+gavā honti vā.",
  "anya-e0807n1:378_1": "Gāvesu gavesu gosu.",
  "anya-e0807n1:378_2": "Gossa goṇādeso na kato, saddantarattā.",
  "anya-e0807n1:378_3": "Goṇasaddo hi sattasu vibhattīsu dissatīti.",
  "anya-e0807n1:379_0": "Usu+bhūmi+pasu+raṁsi-disā+vācā+mbu+cakkhusu;",
  "anya-e0807n1:380_0": "Dasasva+tthesu go vutto, lagge ca vajire iti.",
  "anya-e0807n1:381_0": "Okārantaṁ.",
  "anya-e0807n1:382_0": "Iti pulliṅgaṁ.",
  "anya-e0807n1:383_0": "Kaññā, silopo.",
  "anya-e0807n1:384_0": "1,11. Ghā",
  "anya-e0807n1:385_0": "Itthiyaṁ vattamānassa nāmassa+nte vattamāno ākāro ghasañño hoti.",
  "anya-e0807n1:385_1": "‘‘Jantu+hetvī+gha+pehi vā’’ti yolopo vā.",
  "anya-e0807n1:385_2": "Kaññā kaññāyo.",
  "anya-e0807n1:385_3": "‘‘Gha+brahmādite’’ti gassa e vā, kaññe kaññā, yomhi kaññā kaññāyo.",
  "anya-e0807n1:385_4": "‘‘Gho ssaṁ+ssā yaṁ+tiṁsū’’ti aṁmhi rasso.",
  "anya-e0807n1:385_5": "Kaññaṁ, kaññā kaññāyo.",
  "anya-e0807n1:386_0": "45. Gha+pate+kasmiṁ nādīnaṁ ya+yā",
  "anya-e0807n1:387_0": "Ghapato smiṁvibhattipariyantānaṁ ekatte nādīnaṁ ya+yā honti yathākkamaṁ.",
  "anya-e0807n1:387_1": "Kaññāya, kaññābhi kaññāhi.",
  "anya-e0807n1:387_2": "Kaññāya, kaññānaṁ.",
  "anya-e0807n1:388_0": "103. Yaṁ",
  "anya-e0807n1:389_0": "Ghapato smino yaṁ vā hoti.",
  "anya-e0807n1:389_1": "Kaññāyaṁ kaññāya.",
  "anya-e0807n1:389_2": "‘‘Gha+ pate+kasmiṁ nādīnaṁ ya+yā’’ ‘‘yaṁ’’ti ca imesaṁ apavādādīnaṁ visaye mhissa ussaggattā pavatti natthīti smino bahulādhikārā ‘‘smā+hi+sminna’’ miccādinā mhikate ‘‘dasasahassimhi dhātumhī’’ti sijjhati. Kaññāsu. Evaṁ –",
  "anya-e0807n1:390_0": "Saddhā medhā paññā vijjā, cintā mantā taṇhā vīṇā;",
  "anya-e0807n1:391_0": "Icchā mucchā ejā māyā, mettā mattā sikkhā bhikkhā.",
  "anya-e0807n1:392_0": "Jaṅghā gīvā jīvhā vācā, chāyā āsā gaṅgā nāvā;",
  "anya-e0807n1:393_0": "Gāthā senā lekhā sālā, mālā velā pūjā khiḍḍā.",
  "anya-e0807n1:394_0": "Pipāsā vedanā saññā, cetanā tasinā pajā;",
  "anya-e0807n1:395_0": "Devatā vaṭṭakā godhā, balākā parisā sabhā.",
  "anya-e0807n1:396_0": "Ūkā sephālikā laṅkā, salākā vālukā sikhā;",
  "anya-e0807n1:397_0": "Visākhā visikhā sākhā, vācā vañjhā jaṭā ghaṭā.",
  "anya-e0807n1:398_0": "Jeṭṭhā soṇḍā vitaṇḍā ca, karuṇā vanitā latā;",
  "anya-e0807n1:399_0": "Kathā niddā sudhā rādhā, vāsanā siṁsapā papā.",
  "anya-e0807n1:400_0": "Pabhā sīmā khamā chāyā, khattiyā sakkharā surā;",
  "anya-e0807n1:401_0": "Dolā tulā silā lilā, lāle+lā mekhalā kalā.",
  "anya-e0807n1:402_0": "Vaḷavā+lambusā mūsā, mañjusā sulasā disā;",
  "anya-e0807n1:403_0": "Nāsā juṇhā guhā īhā, lasikā vasudhādayo.",
  "anya-e0807n1:404_0": "‘‘Na+mmādīhī’’ti ammā+annā+ambāhi gassa ekārā+bhāve –",
  "anya-e0807n1:405_0": "62. Rasso vā",
  "anya-e0807n1:406_0": "Ammādīnaṁ ge rasso vā hoti.",
  "anya-e0807n1:406_1": "Amma ammā iccādi.",
  "anya-e0807n1:406_2": "Sesaṁ kaññāva.",
  "anya-e0807n1:406_3": "Evaṁ annā ambā.",
  "anya-e0807n1:406_4": "Sabhāparisāhi smino ‘‘tiṁ sabhāparisāyā’’ti tiṁ vā hoti.",
  "anya-e0807n1:406_5": "‘‘Ghossa’’ mādinā rasse sabhatiṁ sabhāyaṁ sabhāya.",
  "anya-e0807n1:406_6": "Parisatiṁ parisāyaṁ parisāya.",
  "anya-e0807n1:407_0": "Ākārantaṁ.",
  "anya-e0807n1:408_0": "Mati, yomhi –",
  "anya-e0807n1:409_0": "1,10. Pi+tthiyaṁ",
  "anya-e0807n1:410_0": "Itthiyaṁ vattamānassa nāmassa+nte vattamānā ivaṇṇu+vaṇṇā pasaññā honti.",
  "anya-e0807n1:411_0": "116. Ye passi+vaṇṇassa",
  "anya-e0807n1:412_0": "Pasaññassa ivaṇṇassa lopo hoti vā yakāre.",
  "anya-e0807n1:412_1": "‘‘Paro kvacī’’ti anuvattitakvaciggahaṇā ye pare ca-kāra+pubbarūpā- ni na honti. Matyo.",
  "anya-e0807n1:412_2": "Aññatra ‘‘jantvā’’dinā yolopo, dīgho, matī matiyo.",
  "anya-e0807n1:412_3": "Bho mati matī, matyo matī matiyo.",
  "anya-e0807n1:412_4": "Matiṁ, matyo matī matiyo.",
  "anya-e0807n1:412_5": "Matiyā, matīhi matībhi.",
  "anya-e0807n1:412_6": "Matyā matiyā, matīnaṁ.",
  "anya-e0807n1:412_7": "Smino yaṁ, matyaṁ matiyaṁ matyā matiyā, matīsu. Evaṁ –",
  "anya-e0807n1:413_0": "Patti yutti vutti kitti, mutti titti khanti kanti;",
  "anya-e0807n1:414_0": "Santi tanti siddhi suddhi, iddhi vuddhi buddhi bodhi.",
  "anya-e0807n1:415_0": "Bhūmi jāti pīti suti, nandi sandhi soṇi koṭi;",
  "anya-e0807n1:416_0": "Diṭṭhi vuṭṭhi tuṭṭhi yaṭṭhi, pāḷi āḷi nāḷi keḷi.",
  "anya-e0807n1:417_0": "Sati muti gati cuti, dhiti yuvati vikati;",
  "anya-e0807n1:418_0": "Rati ruci rasmi asani, vasani osadhi aṅguli;",
  "anya-e0807n1:419_0": "Dhūli dudrabhi doṇi, aṭavi chavi iccādi.",
  "anya-e0807n1:420_0": "55. Ratyādīhi ṭo smino",
  "anya-e0807n1:421_0": "Ratyādīhi smino ṭo vā hoti. Ratto ratyaṁ rattiyaṁ ratyā rattiyā, rattīsu. Sesaṁ matisamaṁ.",
  "anya-e0807n1:422_0": "Ikārantaṁ.",
  "anya-e0807n1:423_0": "Dāsī, silopo.",
  "anya-e0807n1:423_1": "‘‘Ekavacane’’ccādinā rasso.",
  "anya-e0807n1:423_2": "‘‘Ye passi+vaṇṇassā’’ti īlopo, dāsyo.",
  "anya-e0807n1:423_3": "‘‘Jantvā’’ dinā yolopo.",
  "anya-e0807n1:423_4": "Dāsī dāsiyo.",
  "anya-e0807n1:423_5": "‘‘Ge vā’’ti rasso.",
  "anya-e0807n1:423_6": "Bho dāsi dāsī, dāsyo dāsī dāsiyo.",
  "anya-e0807n1:424_0": "73. Yaṁ pito",
  "anya-e0807n1:425_0": "Pasaññīto aṁvacanassa yaṁ vā hoti.",
  "anya-e0807n1:425_1": "Dāsyaṁ dāsiyaṁ dāsiṁ, dāsyo dāsī dāsiyo.",
  "anya-e0807n1:425_2": "‘‘Ghapatekā’’dinā yā.",
  "anya-e0807n1:425_3": "Dāsyā dāsiyā , dāsīhi dāsībhi.",
  "anya-e0807n1:425_4": "Dāsyā dāsiyā, dāsīnaṁ.",
  "anya-e0807n1:425_5": "Dāsyaṁ dāsiyaṁ dāsyā dāsiyā, dāsīsu. Evaṁ –",
  "anya-e0807n1:426_0": "Mahī vetaraṇī vāpī, pāṭalī kadalī ghaṭī;",
  "anya-e0807n1:427_0": "Nārī kumārī taruṇī, vāruṇī brāhmaṇī sakhī.",
  "anya-e0807n1:428_0": "Gandhabbī kinnarī nāgī, devī yakkhī ajī migī;",
  "anya-e0807n1:429_0": "Vānarī sūkarī sīhī, haṁsī kākī ca kukkuṭī.",
  "anya-e0807n1:430_0": "Iccādayo.",
  "anya-e0807n1:431_0": "Ettha ca īkāralope ññakārapubbarūpo, vetarañño vetaraṇiyo.",
  "anya-e0807n1:431_1": "Vetaraññaṁ vetaraṇiyaṁ vetaraṇiṁ, vetarañño vetaraṇiyo iccādi. Yosu –",
  "anya-e0807n1:432_0": "167. Najjā dhayāsvāma",
  "anya-e0807n1:433_0": "Yosu nadīsaddassa āma vā hoti.",
  "anya-e0807n1:433_1": "Suña+naka+āma ityādi ññakāra+kakāra+makārā āgamaliṅgā.",
  "anya-e0807n1:433_2": "Sa ca ‘‘mānubandho sarāna+mantā paro’’ti mānubandhattā sarāna+mantā paro hotīti īkārā paro.",
  "anya-e0807n1:433_3": "‘‘Yavā sare’’ti ye dassa jo, yassa ca pubbarūpaṁ, najjāyo.",
  "anya-e0807n1:433_4": "Vā pa-lopa+yolopesu najjo nadī nadiyo iccādi.",
  "anya-e0807n1:434_0": "Īkārantaṁ.",
  "anya-e0807n1:435_0": "Yāgu, yāgū yāguyo.",
  "anya-e0807n1:435_1": "Bho yāgu, yāgū yāguyo.",
  "anya-e0807n1:435_2": "Yāguṁ, yāgū yāguyo.",
  "anya-e0807n1:435_3": "Yāguyā, yāgūhi yāgūbhi.",
  "anya-e0807n1:435_4": "Yāguyā, yāgūnaṁ.",
  "anya-e0807n1:435_5": "Yāguyaṁ yāguyā, yāgūsu.",
  "anya-e0807n1:435_6": "Evaṁ dhātu+dhenu+kāsu+daddu+kaṇḍu+kacchu+rajju+kareṇu+sassu+piyaṅgu ādayo.",
  "anya-e0807n1:436_0": "Ettha dhātusaddo ‘‘manodhātunā’’ti abhidhammāvatāre vuttattā pulliṅgepi dissati, taṁ sakkaṭamatena vuttanti keci.",
  "anya-e0807n1:437_0": "Mātā, mātaro.",
  "anya-e0807n1:437_1": "Bho māta mātā, mātaro.",
  "anya-e0807n1:437_2": "Mātaraṁ, mātare mātaro.",
  "anya-e0807n1:437_3": "Mātarā, nāssa yādese ‘‘ye passā’’ti yogavibhāgā palopo, anuññāto ahaṁ matyā, aññatra mātuyā, mātarehi mātarebhi mātūhi mātūbhi.",
  "anya-e0807n1:437_4": "Salope mātu, pasaññattā ‘no’ na hoti, matyā mātuyā, mātarānaṁ mātānaṁ mātūnaṁ.",
  "anya-e0807n1:437_5": "Chaṭṭhivisaye ‘‘mātussa saratī’’tipi dissati.",
  "anya-e0807n1:437_6": "Mātari, mātaresu mātūsu.",
  "anya-e0807n1:437_7": "Visesā+ññatra pitusamaṁ.",
  "anya-e0807n1:437_8": "Evaṁ dhītu+duhitusaddā.",
  "anya-e0807n1:438_0": "Ukārantaṁ.",
  "anya-e0807n1:439_0": "Rassanisedhe silope ca kate jambū.",
  "anya-e0807n1:439_1": "‘‘Jantvā’’dinā yolope, jambū jambuyo.",
  "anya-e0807n1:439_2": "‘‘Ge vā’’ti rasse bho jambu, jambū jambuyo.",
  "anya-e0807n1:439_3": "Jambuṁ, jambū jambuyo.",
  "anya-e0807n1:439_4": "Jambuyā, jambūhi jambūbhi.",
  "anya-e0807n1:439_5": "Jambuyā, jambūnaṁ.",
  "anya-e0807n1:439_6": "Jambuyaṁ jambuyā, jambūsu.",
  "anya-e0807n1:440_0": "Evaṁ vadhū ca sarabhū, sarabū sutanū camū;",
  "anya-e0807n1:441_0": "Vāmūrū nāganāsurū, samānā khalu jambuyā.",
  "anya-e0807n1:442_0": "Ūkārantaṁ.",
  "anya-e0807n1:443_0": "Go, gāvo gavo iccādi pulliṅgasamaṁ.",
  "anya-e0807n1:444_0": "Itthiliṅgaṁ.",
  "anya-e0807n1:445_0": "Napuṁsaka , si –",
  "anya-e0807n1:446_0": "111. Aṁ napuṁsake",
  "anya-e0807n1:447_0": "Akārantato nāmasmā sissa aṁ hoti napuṁsake. Napuṁsakaṁ.",
  "anya-e0807n1:448_0": "112. Yonaṁ ni",
  "anya-e0807n1:449_0": "Akārantato yonaṁ ni hoti napuṁsake.",
  "anya-e0807n1:449_1": "Nīnaṁ niccavidhānepi ‘‘ninaṁ vā’’ti pakkhe ṭāṭe honti, dīghe napuṁsakā napuṁsakāni.",
  "anya-e0807n1:449_2": "Bho napuṁsaka napuṁsakā, napuṁsakā napuṁsakāni.",
  "anya-e0807n1:449_3": "Napuṁsakaṁ, napuṁsake napuṁsakāni.",
  "anya-e0807n1:449_4": "Napuṁsakena, iccādi sugatasaddasamaṁ. Evaṁ –",
  "anya-e0807n1:450_0": "Puñña+pāpa+phala+rūpa+sādhanaṁ,",
  "anya-e0807n1:451_0": "Sota+ghāna+sukha+dukkha+kāraṇaṁ;",
  "anya-e0807n1:452_0": "Dāna+sīla+dhana+jhāna+locanaṁ,",
  "anya-e0807n1:453_0": "Mūla+kūla+bala+jāla+maṅgalaṁ.",
  "anya-e0807n1:454_0": "Naḷina+liṅga+mukha+ṅga+jala+mbujaṁ,",
  "anya-e0807n1:455_0": "Pulina+dhañña+hirañña+phalā+mataṁ;",
  "anya-e0807n1:456_0": "Paduma+paṇṇa+susāna+vanā+yudhaṁ,",
  "anya-e0807n1:457_0": "Hadaya+cīvara+vattha+kuli+ndriyaṁ.",
  "anya-e0807n1:458_0": "Nayana+vadana+yāno+dana+sopāna+pānaṁ,",
  "anya-e0807n1:459_0": "Bhavana+bhuvana+lohā+lāta+tuṇḍa+ṇḍa+pīṭhaṁ,",
  "anya-e0807n1:460_0": "Karaṇa+maraṇa+ñāṇā+rammaṇā+rañña+tāṇaṁ,",
  "anya-e0807n1:461_0": "Tagara+nagara+tīra+cchatta+chiddo+dakāni.iccādi;",
  "anya-e0807n1:462_0": "Ekaccaṁ,",
  "anya-e0807n1:463_0": "136. Na nissa ṭā",
  "anya-e0807n1:464_0": "Ekaccādīhi parassa nissa ṭā na hoti, ekaccāni.",
  "anya-e0807n1:464_1": "Bho ekacca, ekaccā ekaccāni.",
  "anya-e0807n1:464_2": "Ekaccaṁ, ekacce ekaccāni.",
  "anya-e0807n1:464_3": "Sesaṁ napuṁsakaṁva.",
  "anya-e0807n1:465_0": "Evaṁ paṭhamaṁ, paṭhamāni iccādi. Padaṁ, padā padāni iccādi napuṁsakasamaṁ. Nāsmiṁsu bhedo.",
  "anya-e0807n1:466_0": "106. Nāssa sā",
  "anya-e0807n1:467_0": "Padādīhi nāssa sā hoti vā. Padasā padena.",
  "anya-e0807n1:468_0": "105. Padādīhi",
  "anya-e0807n1:469_0": "Padādīhi smino si hoti vā. Padasi pade padamhi padasmiṁ, padesu. Evaṁ bilasaddo.",
  "anya-e0807n1:470_0": "Kammasaddato nāssa ‘‘nāsse+no’’ti eno vā, kammena, ‘‘pumakammathāmā’’dinā utte kammunā kammanā.",
  "anya-e0807n1:470_1": "Imināva sasmāsu uttaṁ, ussa lasaññāyaṁ sa+smānaṁ yathāyogaṁ no+nā niccaṁ, vavatthitavibhāsattā vādhikārassa.",
  "anya-e0807n1:470_2": "Kammuno kammassa.",
  "anya-e0807n1:470_3": "Kammunā kammā kammamhā kammasmā.",
  "anya-e0807n1:470_4": "‘‘Kammādito’’ti smino vā nimhi kammani kamme kammamhi kammasmiṁ, sesaṁ napuṁsakasamaṁ.",
  "anya-e0807n1:470_5": "Camma+vesma+bhasmādayo kammasamā uttato+ññatra.",
  "anya-e0807n1:471_0": "Gacchanta, si.",
  "anya-e0807n1:471_1": "‘‘Ntassaṁ’’ti vā aṁmhi silopo gacchaṁ.",
  "anya-e0807n1:471_2": "Aññatra sissa daṁ, gacchantaṁ, gacchantā gacchantāni.",
  "anya-e0807n1:471_3": "Bho gaccha gacchā gacchaṁ, gacchantā gacchantāni.",
  "anya-e0807n1:471_4": "Gacchaṁ gacchantaṁ, gacchante gacchantāni.",
  "anya-e0807n1:471_5": "Gacchatā gacchantene+ccādi pulliṅgasamaṁ.",
  "anya-e0807n1:471_6": "Evaṁ yajanta+vajantādayo.",
  "anya-e0807n1:472_0": "Akārantaṁ.",
  "anya-e0807n1:473_0": "Aṭṭhi , silopo.",
  "anya-e0807n1:474_0": "113. Jhalā vā",
  "anya-e0807n1:475_0": "Jhalato yonaṁ ni hoti vā napuṁsake. Aṭṭhīni.",
  "anya-e0807n1:475_1": "‘‘Lopo’’ti yolope dīgho, aṭṭhī.",
  "anya-e0807n1:475_2": "Bho aṭṭhi aṭṭhī, aṭṭhīni aṭṭhī.",
  "anya-e0807n1:475_3": "Aṭṭhiṁ, aṭṭhīni aṭṭhī.",
  "anya-e0807n1:475_4": "Aṭṭhinā iccādi munisaddasamaṁ.",
  "anya-e0807n1:475_5": "Evaṁ pacchi+akkhi+dadhi+satthi+vāri+acciādayo.",
  "anya-e0807n1:476_0": "Ikārantaṁ.",
  "anya-e0807n1:477_0": "Daṇḍi, napuṁsakattā ‘‘ekavacane’’ccādinā rasse silopo.",
  "anya-e0807n1:477_1": "Daṇḍīni daṇḍī.",
  "anya-e0807n1:477_2": "‘‘Ge vā’’ti rasse bho daṇḍi daṇḍī, daṇḍīni daṇḍī.",
  "anya-e0807n1:477_3": "‘‘Naṁ jhīto’’ti naṁ.",
  "anya-e0807n1:477_4": "Daṇḍinaṁ daṇḍiṁ, daṇḍīni daṇḍī.",
  "anya-e0807n1:477_5": "Sesaṁ pulliṅge daṇḍīsamaṁ.",
  "anya-e0807n1:477_6": "Evaṁ sukhakārī+sīghayāyīādayo.",
  "anya-e0807n1:478_0": "Īkārantaṁ.",
  "anya-e0807n1:479_0": "Cakkhu, cakkhūni cakkhū.",
  "anya-e0807n1:479_1": "Sesaṁ aṭṭhisamaṁ.",
  "anya-e0807n1:479_2": "Evaṁ āyu+vasu+dhanu+dāru+tipu+madhu+siṅgu+hiṅgu+vatthu+jatu+ambu+ assuādīni.",
  "anya-e0807n1:479_3": "Āyusaddato nāssa kodhādittā sāva viseso.",
  "anya-e0807n1:480_0": "Ukārantaṁ.",
  "anya-e0807n1:481_0": "Gotrabhu, rasse silopo.",
  "anya-e0807n1:481_1": "Gotrabhūni gotrabhū.",
  "anya-e0807n1:481_2": "Bho gotrabhu gotrabhū, gotrabhūni gotrabhū.",
  "anya-e0807n1:481_3": "Gotrabhuṁ, gotrabhūni gotrabhū iccādi pulliṅge vessabhūsamaṁ.",
  "anya-e0807n1:481_4": "Evaṁ sayambhū+abhibhū+dhammaññū ādayo.",
  "anya-e0807n1:482_0": "Ūkārantaṁ.",
  "anya-e0807n1:483_0": "Visadā+visadākāra-vohāro+bhayamuttako ;",
  "anya-e0807n1:484_0": "Pumādijānane hetu-bhāvato liṅga+mīrito.",
  "anya-e0807n1:485_0": "Thana+kesāvatī nārī, massuvā puriso siyā;",
  "anya-e0807n1:486_0": "Ubhinna+mantaraṁ etaṁ, itaro+bhayamuttako.",
  "anya-e0807n1:487_0": "Ese+sā eta+mīti ca,",
  "anya-e0807n1:488_0": "Pasiddhiatthesu yesu lokassa;",
  "anya-e0807n1:489_0": "Thī+puma+napuṁsakānī+ti,",
  "anya-e0807n1:490_0": "Vuccante tāni nāmāni.",
  "anya-e0807n1:491_0": "Napuṁsakaliṅgaṁ.",
  "anya-e0807n1:492_0": "Atha sabbādīnaṁ rūpanayo niddisiyate,",
  "anya-e0807n1:493_0": "Sabba katara katama ubhaya itara añña aññatara aññatama, pubba+parā+para+dakkhiṇu+ttarā+dharāni vavatthāya+masaññāyaṁ.",
  "anya-e0807n1:493_1": "‘‘Ūnapūrattha+madhikapadodāharaṇa+majjhāhāro’’ti ñāyā sabbādīsu paṭhīyanteti yojetabbaṁ.",
  "anya-e0807n1:493_2": "Ya tya ta eta ima amu kiṁ eka tumha amha iccete sabbādayo.",
  "anya-e0807n1:493_3": "Kaccāyane adassitassāpi tyasaddassa –",
  "anya-e0807n1:494_0": "Khiḍḍā paṇihitā tyāsu, rati tyāsu patiṭṭhitā;",
  "anya-e0807n1:495_0": "Bījāni tyāsu ruhanti, yadidaṁ sattā pajāyareti –",
  "anya-e0807n1:496_0": "Pāḷiyaṁ dissamānattā idha saṅgaho.",
  "anya-e0807n1:497_0": "Tattha sabbasaddo niravasesattho.",
  "anya-e0807n1:497_1": "Katara+katamasaddā pucchanatthā.",
  "anya-e0807n1:497_2": "Ubhayasaddo dviavayavasamudāyavacano.",
  "anya-e0807n1:497_3": "Itarasaddo vuttapaṭiyogīvacano.",
  "anya-e0807n1:497_4": "Aññasaddo adhikatāparavacano.",
  "anya-e0807n1:497_5": "Añña- tara+aññatamasaddā aniyamatthā.",
  "anya-e0807n1:497_6": "Pubbādayo disādivavatthāvacanā.",
  "anya-e0807n1:497_7": "Yasaddo aniyamattho.",
  "anya-e0807n1:497_8": "Tya+tasaddā parammukhavacanā.",
  "anya-e0807n1:497_9": "Eta+ima+amu+kiṁ iccete samīpa+accantasamīpa+dūra+pucchanatthavacanā.",
  "anya-e0807n1:497_10": "Ekasaddo saṁkhyādivacano.",
  "anya-e0807n1:497_11": "Tumha+amhasaddā para+atta niddesavacanā.",
  "anya-e0807n1:498_0": "Sabbo, sissa o,",
  "anya-e0807n1:499_0": "138. Yona+meṭa",
  "anya-e0807n1:500_0": "Akārantehi sabbādīhi yonaṁ eṭa hoti niccaṁ. Sabbe.",
  "anya-e0807n1:500_1": "Bho sabba sabbā, sabbe.",
  "anya-e0807n1:500_2": "Sabbaṁ, sabbe.",
  "anya-e0807n1:500_3": "Sabbena, sabbehi sabbebhi.",
  "anya-e0807n1:500_4": "Evaṁ karaṇe. Sabbassa.",
  "anya-e0807n1:501_0": "99. Sabbādīnaṁ naṁmhi ca",
  "anya-e0807n1:502_0": "Akārantānaṁ sabbādīnaṁ e hoti naṁmhi su+hisu ca. Ettha ādisaddo avayave, vuttañhi –",
  "anya-e0807n1:503_0": "Mariyādāyaṁ pakāre ca, samīpe+vayave tathā;",
  "anya-e0807n1:504_0": "Catūsva+tthesu medhāvī, ādisaddaṁ pakāsayeti.",
  "anya-e0807n1:505_0": "100. Saṁ+sānaṁ",
  "anya-e0807n1:506_0": "Sabbādito naṁvacanassa saṁ+sānaṁ honti.",
  "anya-e0807n1:506_1": "Sabbesaṁ sabbesānaṁ.",
  "anya-e0807n1:506_2": "Sabbā sabbamhā sabbasmā.",
  "anya-e0807n1:506_3": "Sabbe sabbamhi sabbasmiṁ, sabbesu.",
  "anya-e0807n1:507_0": "Itthiyaṁ ‘‘itthiya+matvā’’ti āpaccaye tassa ghasaññā.",
  "anya-e0807n1:507_1": "Sesaṁ kaññāva.",
  "anya-e0807n1:507_2": "Sabbā, sabbā sabbāyo.",
  "anya-e0807n1:507_3": "Bho sabbe, sabbā sabbāyo.",
  "anya-e0807n1:507_4": "‘‘Gho ssaṁ+ssā+ssāyaṁ+tiṁ sū’’-ti rasse sabbaṁ, sabbā sabbāyo.",
  "anya-e0807n1:507_5": "Sabbāya, sabbāhi sabbābhi.",
  "anya-e0807n1:508_0": "101. Ghapā sassa ssā vā",
  "anya-e0807n1:509_0": "Sabbādīnaṁ ghapato sassa ssā vā hoti.",
  "anya-e0807n1:509_1": "Amussāti rūpassa ‘‘ssā vā te+ti+mā+mūhī’’ti ssādesena siddhattā vāggahaṇa+muttaratthaṁ.",
  "anya-e0807n1:509_2": "Rasse sabbassā sabbāya, sabbāsaṁ sabbāsānaṁ.",
  "anya-e0807n1:509_3": "Pañcamiyaṁ sabbāya.",
  "anya-e0807n1:510_0": "102. Smino ssaṁ",
  "anya-e0807n1:511_0": "Sabbādīnaṁ ghapato smino ssaṁ vā hoti. Sabbassaṁ sabbāyaṁ sabbāya, sabbāsu.",
  "anya-e0807n1:512_0": "Napuṁsake sabbaṁ. ‘‘Yonaṁ nī’’ti napuṁsake yossa nimhi –",
  "anya-e0807n1:513_0": "137. Sabbādīhi",
  "anya-e0807n1:514_0": "Sabbādīhi parassa nissa ṭā na hoti.",
  "anya-e0807n1:514_1": "Dīghe sabbāni.",
  "anya-e0807n1:514_2": "Bho sabba sabbā, sabbāni.",
  "anya-e0807n1:514_3": "Sabbaṁ, sabbe sabbāni.",
  "anya-e0807n1:514_4": "Nādīsu pumeva.",
  "anya-e0807n1:514_5": "Katarakatamaubhayā tīsu liṅgesu sabbasamā.",
  "anya-e0807n1:514_6": "Evaṁ itaraaññasaddā.",
  "anya-e0807n1:514_7": "Ssā+ssaṁsu viseso.",
  "anya-e0807n1:515_0": "52. Ssaṁ+ssā+ssāyesvi-tare+ka+ññe+ti+māna+mi",
  "anya-e0807n1:516_0": "Ssamādīsu itara+eka+añña+eta+ima iccetesaṁ i hoti niccaṁ.",
  "anya-e0807n1:516_1": "Itarissā itarāya, aññissā aññāya, aññāsaṁ aññāsānaṁ.",
  "anya-e0807n1:516_2": "Aññissaṁ aññāyaṁ aññāya.",
  "anya-e0807n1:516_3": "Aññatara+ññatamā liṅgattaye sabbasamā.",
  "anya-e0807n1:517_0": "Pubbo,",
  "anya-e0807n1:518_0": "143. Pubbādīhi chahi",
  "anya-e0807n1:519_0": "Etehi chahi savisaye eṭa vā hotīti yossa eṭa, pubbe pubbā.",
  "anya-e0807n1:519_1": "Bho pubba pubbā, pubbe pubbā.",
  "anya-e0807n1:519_2": "Pubbaṁ, pubbe. Pubbena.",
  "anya-e0807n1:519_3": "Sesaṁ sabbaliṅge sabbasamaṁ.",
  "anya-e0807n1:519_4": "Evaṁ parādayo pañca.",
  "anya-e0807n1:520_0": "139. Nā+ññañca nāma+ppadhānā",
  "anya-e0807n1:521_0": "Taṁnāmabhūtehi appadhānehi ca sabbādīhi sabbādikāriyaṁ na hoti.",
  "anya-e0807n1:521_1": "Te sabbā, sabbanāmā teti attho.",
  "anya-e0807n1:521_2": "Te piyasabbā, te atisabbā.",
  "anya-e0807n1:521_3": "Nāmabhūte ca aññapadatthādo appadhānavisaye ca sabbādikāriyanisedhena ‘‘paramasabbe tiṭṭhanti’’ tyādito padhānapadantato eṭaādayo honti, visesanasamāsassa uttarapadatthapadhānattā.",
  "anya-e0807n1:522_0": "140. Tatiyatthayoge",
  "anya-e0807n1:523_0": "Tatiyatthena yoge ca sabbādikāriyaṁ na hoti. Māsena pubbā māsapubbā iccādi.",
  "anya-e0807n1:524_0": "141. Catthasamāse",
  "anya-e0807n1:525_0": "Catthasamāsavisaye sabbādikāriyaṁ na hoti. Dakkhiṇuttarapubbānantiādi.",
  "anya-e0807n1:526_0": "142. Ve+ṭa",
  "anya-e0807n1:527_0": "Iti catthasamāse sabbādikāriyaṁ na hoti, niccena eṭaādesappasaṅge ayaṁ sampattavibhāsā.",
  "anya-e0807n1:527_1": "Pubbuttare pubbuttarā.",
  "anya-e0807n1:527_2": "Sesaṁ sugatasamaṁ.",
  "anya-e0807n1:528_0": "Yo, ye. Yā, yāyo. Yaṁ, yāni iccādi sabbasamaṁ. Yādīna+mālapane rūpaṁ na sambhavati.",
  "anya-e0807n1:529_0": "Tya si –",
  "anya-e0807n1:530_0": "128. Tya+te+tānaṁ tassa so",
  "anya-e0807n1:531_0": "Tya+te+tāna+manapuṁsakānaṁ tassa so hoti simhi. Syo, tye.",
  "anya-e0807n1:531_1": "Syā, tyā, tyāyo.",
  "anya-e0807n1:531_2": "Tyaṁ, tyāni iccādi sabbasamaṁ.",
  "anya-e0807n1:532_0": "So,",
  "anya-e0807n1:533_0": "131. Tatassa no sabbāsu",
  "anya-e0807n1:534_0": "Tasaddassa tassa no vā hoti sabbāsu vibhattīsu.",
  "anya-e0807n1:534_1": "‘‘Tya+te+tānaṁ tassā’’ti ca ettha tyādīnaṁ takāraggahaṇaṁ syā sā esā nāyoti itthiyaṁ sabbasamā hotīti. Ne te.",
  "anya-e0807n1:534_2": "Naṁ taṁ, ne te.",
  "anya-e0807n1:534_3": "Nena tene, nehi nebhi tehi tebhi.",
  "anya-e0807n1:535_0": "132. Ṭa sasmāsmiṁssāyassaṁssāsaṁmhāmhisvi+massa ca",
  "anya-e0807n1:536_0": "‘‘Ṭa sa+smā+smiṁ+naṁsmi+massa cā’’ti vuttepi tesaṁ vibhattīnaṁ ādesesu ssāyādīsu paresu ‘‘tadādesā tadiva bhavantī’’ti ñāyā ṭādese siddhepi yādiādesantare pare nivattanatthaṁ ssādīnaṁ gahaṇaṁ.",
  "anya-e0807n1:537_0": "Sādīsvi+massa tasaddatakārassa ca ṭo vā hoti.",
  "anya-e0807n1:537_1": "Pubbassaralopo.",
  "anya-e0807n1:537_2": "Eva+muparipi.",
  "anya-e0807n1:537_3": "Assa nassa tassa, nesaṁ nesānaṁ tesaṁ tesānaṁ.",
  "anya-e0807n1:537_4": "Amhā asmā namhā nasmā tamhā tasmā.",
  "anya-e0807n1:537_5": "Amhi asmiṁ namhi nasmiṁ tamhi tasmiṁ, nesu tesu.",
  "anya-e0807n1:538_0": "Itthiyaṁ sā, nā nāyo tā tāyo. Naṁ taṁ, nā nāyo tā tāyo. Nāmhi –",
  "anya-e0807n1:539_0": "46. Ssā vā te+ti+mā+mūhi",
  "anya-e0807n1:540_0": "Ghapasaññehi ta+eta+ima+amūhi ekatte nādīnaṁ ssā vā hoti.",
  "anya-e0807n1:540_1": "Antassarānaṁ ghapavohārena taṁsahacaritāpi saddā ‘‘kunte pavesayā’’ti ñāyā gayhantīti ‘‘ghapasaññehi ta+eta+ima+amūhī’’ti vuttaṁ.",
  "anya-e0807n1:540_2": "Vāṭādese assā nassā nāya.",
  "anya-e0807n1:541_0": "53. Tāya vā",
  "anya-e0807n1:542_0": "Ssaṁssāssā yesu tassa vā i hoti.",
  "anya-e0807n1:542_1": "Tissā tassā tāya, nāhi nābhi tāhi tābhi.",
  "anya-e0807n1:542_2": "Sassa vā ssāmhi assā nassā tissā tassā.",
  "anya-e0807n1:543_0": "54. Te+ti+māto sassa ssāya",
  "anya-e0807n1:544_0": "Tā+etā+imāto sassa ssāyo hoti vā.",
  "anya-e0807n1:544_1": "Assāya nassāya tissāya tassāya, ‘‘ghapate’’ccādinā yādese nāya tāya.",
  "anya-e0807n1:544_2": "Naṁvacanassa sa+mādese takārassa ca vā ṭādese āsaṁ nāsaṁ nāsānaṁ tāsaṁ tāsānaṁ.",
  "anya-e0807n1:544_3": "Sattamiyaṁ assaṁ assā nassaṁ nassā nāyaṁ nāya tissaṁ tissā tassaṁ tassā tāyaṁ tāya, nāsu tāsu.",
  "anya-e0807n1:545_0": "Napuṁsake naṁ taṁ, nāni tāni. Naṁ taṁ, ne nāni te tāni. Sesaṁ pumeva.",
  "anya-e0807n1:546_0": "‘‘Yaṁtaṁsaddā niccasambandhā’’ti ñāyā yaṁsaddena aniyamitatthaṁ taṁsaddo niyameti.",
  "anya-e0807n1:547_0": "Pasiddhe anubhūtatthe, pakkantavisaye tathā;",
  "anya-e0807n1:548_0": "Yaṁsadda+manapekkheva, taṁsaddo yujjate sadāti –",
  "anya-e0807n1:549_0": "Vuttattā ettheva taṁsaddo yaṁsaddaṁ nāpekkhati. Yathākkamaṁ tatri+da+mudāharaṇaṁ –",
  "anya-e0807n1:550_0": "(.) ‘‘Namo tassā’’ti ca, (.) ‘‘aggimpa+kkhinā…pe…",
  "anya-e0807n1:550_1": "ñātakārī hi so jino’’ti ca, (..) Purimagāthāya vuttamunisadda+mapekkhitvā ‘‘savāsane kilese so’’ti ca.",
  "anya-e0807n1:551_0": "Eso, ete. Esā, etā etāyo, etaṁ, etāni iccādi ṭa+nādesābhāvova viseso.",
  "anya-e0807n1:552_0": "Ima si,",
  "anya-e0807n1:553_0": "127. Simha+napuṁsakassā+yaṁ",
  "anya-e0807n1:554_0": "Imasaddassa anapuṁsakassa ayaṁ hoti simhi. Ayaṁ, ime. Imaṁ, ime.",
  "anya-e0807n1:555_0": "126. Nāmha+ni+mi",
  "anya-e0807n1:556_0": "Imasaddassa anitthiyaṁ nāmhi ana+imiiccādesā honti. ‘‘Ate+nā’’ti ene anena iminā. Himhi –",
  "anya-e0807n1:557_0": "125. Imassā+nitthiyaṁ ṭe",
  "anya-e0807n1:558_0": "Imassā+nitthiyaṁ ṭe hoti vā su+naṁ+hisu.",
  "anya-e0807n1:558_1": "‘‘Nāmaggahaṇe liṅgavisiṭṭhassāpi gahaṇaṁ’’ti ñāyā ‘anitthiyaṁ’ti itthiliṅganisedhā imassāti nāmaggahaṇavisaye liṅgavisesitassa imasaddassāpi gahaṇaṁ.",
  "anya-e0807n1:558_2": "Tassa phalaṁ ‘‘tatassa no sabbāsu’’ tyādo liṅgattaye kāriyasiddhi.",
  "anya-e0807n1:558_3": "Ehi ebhi imehi imebhi.",
  "anya-e0807n1:558_4": "‘‘Ṭa sasmāsmi’’miccādinā sabbassi+massa vā ṭādese assa imassa, vā ṭe esaṁ esānaṁ imesaṁ imesānaṁ.",
  "anya-e0807n1:558_5": "Amhā asmā imamhā imasmā.",
  "anya-e0807n1:558_6": "Amhi asmiṁ imamhi imasmiṁ, esu imesu.",
  "anya-e0807n1:559_0": "Itthiyaṁ ayaṁ, imā imāyo.",
  "anya-e0807n1:559_1": "Imaṁ, imā imāyo.",
  "anya-e0807n1:559_2": "Nā ‘‘ssā vā te+ti+mā+mūhī’’ti ssā vā, vā ṭādese ‘‘ssa’’ miccādinā iādese ca kate assā imissā imāya, imāhi imābhi.",
  "anya-e0807n1:559_3": "Assā imissā assāya imissāya imāya.",
  "anya-e0807n1:559_4": "Naṁvacanassa sa+mādese imassa ca vā ṭādese assa ‘‘sunaṁhi sū’’ti dīghe ca kate āsaṁ, aññatra imāsaṁ imāsānaṁ.",
  "anya-e0807n1:559_5": "Sattamiyaṁ assaṁ imissaṁ assā imissā imāyaṁ imāya, imāsu.",
  "anya-e0807n1:560_0": "Napuṁsake –",
  "anya-e0807n1:561_0": "201. Imassi+daṁ vā",
  "anya-e0807n1:562_0": "Aṁsisu saha tehi imassi+daṁ hoti vā napuṁsake.",
  "anya-e0807n1:562_1": "Idaṁ imaṁ, ime imāni.",
  "anya-e0807n1:562_2": "Idaṁ imaṁ, ime imāni.",
  "anya-e0807n1:562_3": "Anena iminā iccādi pulliṅgasamaṁ.",
  "anya-e0807n1:563_0": "197. Ime+tāna+menā+nvādese dutiyāyaṁ",
  "anya-e0807n1:564_0": "Imaetasaddānaṁ kathitānukathanavisaye dutiyāya+menādeso hoti.",
  "anya-e0807n1:564_1": "Imaṁ bhikkhuṁ vinaya+majjhāpaya, atho enaṁ dhamma+majjhāpaya.",
  "anya-e0807n1:564_2": "Ime bhikkhū vinaya+majjhāpaya, atho ene dhamma+majjhāpaya.",
  "anya-e0807n1:564_3": "Eva+metassa ca yojanīyaṁ.",
  "anya-e0807n1:565_0": "Amu si,",
  "anya-e0807n1:566_0": "129. Massā+mussa",
  "anya-e0807n1:567_0": "Anapuṁsakassā+mussa makārassa so hoti simhi. Asu, yo –",
  "anya-e0807n1:568_0": "86. Lopo+musmā",
  "anya-e0807n1:569_0": "Niyamasutta+midaṁ, amusaddato yonaṁ lopo hoti niccaṁ pulliṅge.",
  "anya-e0807n1:569_1": "Dīghe amū.",
  "anya-e0807n1:569_2": "Jhalato yonaṁ ‘‘lopo’’ti lope siddhepi vo+pavādo+ya+mārambho.",
  "anya-e0807n1:570_0": "Ārambho vacanampatti, lakkhaṇaṁ yogalakkhaṇaṁ;",
  "anya-e0807n1:571_0": "Vākyaṁ satthañca iccādi, suttāna+mabhidhāyakā.",
  "anya-e0807n1:572_0": "Amuṁ, amū. Amunā, amūhi amūbhi.",
  "anya-e0807n1:573_0": "87. Na no sassa",
  "anya-e0807n1:574_0": "Amusmā sassa no na hoti.",
  "anya-e0807n1:574_1": "Amussa, amūsaṁ amūsānaṁ.",
  "anya-e0807n1:574_2": "‘‘Nāsmāssā’’ti lato smāssa nā, amunā amumhā amusmā.",
  "anya-e0807n1:574_3": "Amumhi amusmiṁ, amūsu.",
  "anya-e0807n1:575_0": "Itthiyaṁ asu, amū amuyo.",
  "anya-e0807n1:575_1": "Amuṁ, amū amuyo.",
  "anya-e0807n1:575_2": "Nā, ‘‘ssā vā te+ti+mā+mūhī’’ti nādyekavacanānaṁ ssā vā, amussā amuyā, amūhi amūbhi.",
  "anya-e0807n1:575_3": "Amussā amuyā, amūsaṁ amūsānaṁ.",
  "anya-e0807n1:575_4": "Sattamiyaṁ amussaṁ amussā amuyaṁ amuyā, amūsu.",
  "anya-e0807n1:576_0": "Napuṁsake –",
  "anya-e0807n1:577_0": "202. Amussā+duṁ",
  "anya-e0807n1:578_0": "Aṁsisu saha tehi amussa aduṁ hoti vā napuṁsake.",
  "anya-e0807n1:578_1": "Aduṁ, silopo, amuṁ.",
  "anya-e0807n1:578_2": "‘‘Jhalā vā’’ti vāniādese amūni amū.",
  "anya-e0807n1:578_3": "Aduṁ amuṁ, amūni amū.",
  "anya-e0807n1:578_4": "Amunā iccādi pulliṅgasamaṁ.",
  "anya-e0807n1:579_0": "‘‘Sakatte’’ti kapaccaye –",
  "anya-e0807n1:580_0": "130. Ke vā",
  "anya-e0807n1:581_0": "Amu eva amukoti sakatthe kapaccaye taddhitavuttittā ‘‘ekatthatāyaṁ’’ti silope ca kate ‘‘nimittābhāve nemittikassābhāvo’’ti ñāyā nimittabhūtassa sissā+bhāve nemittikassa ‘‘massā+mussā’’ti kattabbassa sakārassa nivuttīti ‘ke vā’ti vikappena massa sakārattha+ mida+māraddhaṁ .",
  "anya-e0807n1:581_1": "Amussa massa ke sa hoti vā.",
  "anya-e0807n1:581_2": "Asuko amukā, asukā amukā.",
  "anya-e0807n1:581_3": "Asukaṁ amukaṁ iccādi.",
  "anya-e0807n1:582_0": "Kiṁ si.",
  "anya-e0807n1:583_0": "198. Kissa ko sabbāsu",
  "anya-e0807n1:584_0": "Sabbāsu vibhattīsu kissa ko hoti. Sisso, ko, ke. Kaṁ, ke. Kena, kehi kebhi.",
  "anya-e0807n1:585_0": "199. Ki sasmiṁsu vā nitthiyaṁ",
  "anya-e0807n1:586_0": "Anitthiyaṁ kissa ki vā hoti sasmiṁsu.",
  "anya-e0807n1:586_1": "Kissa kassa, kesaṁ kesānaṁ.",
  "anya-e0807n1:586_2": "Kamhā kasmā.",
  "anya-e0807n1:586_3": "Kimhi kismiṁ kamhi kasmiṁ, kesu.",
  "anya-e0807n1:587_0": "Itthiyaṁ vibhattīsu paresu kādese kate akārantattā majjhe āpaccayakaraṇa+maviruddhanti ā, kā, kāyo.",
  "anya-e0807n1:587_1": "Kaṁ, kā kāyo iccādi sabbāva.",
  "anya-e0807n1:588_0": "Napuṁsake –",
  "anya-e0807n1:589_0": "200. Ki+maṁsisu saha napuṁsake",
  "anya-e0807n1:590_0": "Aṁsisu saha tehi kiṁ saddassa kiṁhoti napuṁsake.",
  "anya-e0807n1:590_1": "Kādesassa sāmaññattā ‘‘visesavihitā vidhayo sāmaññavidhayo nisedhentī’’ti ñāyā kiṁādesena kādesanivutti.",
  "anya-e0807n1:590_2": "Kiṁ, kāni.",
  "anya-e0807n1:590_3": "Kiṁ, ke kāni.",
  "anya-e0807n1:590_4": "Kene+ccādi pubbeva.",
  "anya-e0807n1:591_0": "Ekasaddo saṁkhyā+tulya+ñña+sahāyavacano.",
  "anya-e0807n1:591_1": "Yadā saṁkhyāvacano, tadā ekavacananto, atra ekasaddo saṁkhyeyyavāpī.",
  "anya-e0807n1:591_2": "Aññatra tulyādīsu bahuvacanantopi. Eko, eke.",
  "anya-e0807n1:591_3": "Ekā, ekā ekāyo.",
  "anya-e0807n1:591_4": "Ekaṁ, ekāni+ccādi sabbasamaṁ tiliṅge.",
  "anya-e0807n1:592_0": "Tulye eko vilāso dvinnaṁ kumārānaṁ, eke vaṇṇasaddā dvinnaṁ kumārānaṁ.",
  "anya-e0807n1:592_1": "Aññatthe eko ācariyo eva+māha, eke ācariyā eva+māhaṁsu.",
  "anya-e0807n1:592_2": "Asahāyate ekova araññaṁ pavisitvā.",
  "anya-e0807n1:593_0": "Eko, eke.",
  "anya-e0807n1:593_1": "Ekā, ekā ekāyo.",
  "anya-e0807n1:593_2": "Ekaṁ ekāni+ccādi sabbasamaṁ tiliṅge.",
  "anya-e0807n1:593_3": "Ssā+ssaṁsu pana ‘‘ssa’’mādinā i, ekissā ekāya, ekissaṁ ekāyaṁ ekāya.",
  "anya-e0807n1:594_0": "Idha attaparagāravavasena ekassāpi ‘‘amhākaṁ rañño’’tipi ‘‘eke ācariyā’’tipi bahuvacanassa lokena icchitattā bahulavidhānā bahuvacaneneva sijjhati.",
  "anya-e0807n1:595_0": "Tumha+amhasaddā aliṅgā, tathā ubha+kati+dvisaddā, pañcādayo aṭṭhārasantā ca. Tumha si, amha si.",
  "anya-e0807n1:596_0": "212. Tumhassa tuvaṁtva+mamhi ca",
  "anya-e0807n1:597_0": "Amhi simhi ca tumhassa savibhattissa tuvaṁ+tvaṁ honti. Tuvaṁ tvaṁ.",
  "anya-e0807n1:598_0": "211. Simha+haṁ",
  "anya-e0807n1:599_0": "Simhi amhassa savibhattissa ahaṁ hoti. Ahaṁ, yevasve+ṭa, tu mhe.",
  "anya-e0807n1:600_0": "2,209. Maya+masmā+mhassa",
  "anya-e0807n1:601_0": "Yosva+mhassa savibhattissa maya+masmā vā honti yathākkamaṁ. Mayaṁ amhe.",
  "anya-e0807n1:602_0": "227. Aṁmhi taṁ+maṁ+tavaṁ+mamaṁ",
  "anya-e0807n1:603_0": "Aṁmhi tumhaamhasaddānaṁ savibhattīnaṁ taṁ+maṁ+tavaṁ+mamaṁ honti yathākkamaṁ. Taṁ, maṁ, tavaṁ, mamaṁ.",
  "anya-e0807n1:604_0": "231. Dutiyā yomhi vā",
  "anya-e0807n1:605_0": "Tumhaamhasaddānaṁ savibhattīnaṁ paccekaṁ ṅaṁ+ṅākaṁ vā honti yomhi dutiye, tumhaṁ tumhākaṁ tumhe, amhaṁ amhākaṁ amhe.",
  "anya-e0807n1:606_0": "228. Nāsmāsu tayā+mayā",
  "anya-e0807n1:607_0": "Nāsmāsu tumhaamhasaddānaṁ savibhattīnaṁ tayā+mayā honti yathākkamaṁ.",
  "anya-e0807n1:607_1": "‘‘Nāsmāsū’’ti bahuvacanesupi vibhattikkama+manapekkhitvā saddakkamena paccekaṁ dve dve honti.",
  "anya-e0807n1:608_0": "213. Tayātayīnaṁ tva vā tassa",
  "anya-e0807n1:609_0": "Tumhassa tayātayīnaṁ takārassa tva hoti vā. Tvayā tayā, mayā. Tumhehi tumhebhi, amhehi amhebhi.",
  "anya-e0807n1:610_0": "229. Tava+mama+tuyhaṁ+mayhaṁ se",
  "anya-e0807n1:611_0": "Se tumhaamhasaddānaṁ savibhattīnaṁ ete ādesā honti yathākkamaṁ. Tava tuyhaṁ, mama mayhaṁ.",
  "anya-e0807n1:612_0": "211. Naṁsesva+smākaṁ+mamaṁ.",
  "anya-e0807n1:613_0": "Naṁsesva+mhassa savibhattissa asmākaṁ+mamaṁ honti yathākkamaṁ. Mamaṁ.",
  "anya-e0807n1:614_0": "230. Ṅaṁ+ṅākaṁ naṁmhi",
  "anya-e0807n1:615_0": "Naṁmhi tumhaamhasaddānaṁ savitattīnaṁ ṅaṁ+ṅākaṁ honti paccekaṁ.",
  "anya-e0807n1:615_1": "Tumhaṁ tumhākaṁ amhaṁ amhākaṁ asmākaṁ.",
  "anya-e0807n1:615_2": "Kaccāyane ekavacanassa aṁvidhānatthaṁ sutta+māraddhaṁ, ettha pana attagāravavasena aṁmhi tumhaṁ amhaṁbhi sijjhanti bahulādhikārā.",
  "anya-e0807n1:616_0": "214. Smāmhi tvamhā",
  "anya-e0807n1:617_0": "Smāmhi tumhassa savitattissa tvamhā hoti vā. Tvamhā tvayā tayā, mayā.",
  "anya-e0807n1:618_0": "226. Smimhi tumhamhānaṁ tayi+mayi",
  "anya-e0807n1:619_0": "Smimhi tumhaamhasaddānaṁsavibhattīnaṁ tayi+mayi hoti yathākkamaṁ. Tvayi tayi, mayi. Tumhesu.",
  "anya-e0807n1:620_0": "203. Sumhā+mhassā+smā",
  "anya-e0807n1:621_0": "Amhassa asmā hoti vā sumhi.",
  "anya-e0807n1:621_1": "Asmāsu amhesu.",
  "anya-e0807n1:621_2": "Sabbādayo vutta+mapekkhantā vakkhamānaṁ vāti ida+mesaṁ lakkhaṇaṁ.",
  "anya-e0807n1:622_0": "232. Apādādo padate+kavākyeti",
  "anya-e0807n1:623_0": "Adhikāro.",
  "anya-e0807n1:623_1": "Ettha pādo nāma gāthāya catutthaṁso, tasmā ‘‘tumhehi puññaṁ pasutaṁ anappakaṁ’’ti ettha vo na hoti.",
  "anya-e0807n1:623_2": "Ettha padanti vutta saddo sabhāvato –",
  "anya-e0807n1:624_0": "Ākāsavāyuppabhavo sarīrā,",
  "anya-e0807n1:625_0": "Samuccaraṁ vatta+mupeti nādo;",
  "anya-e0807n1:626_0": "Ṭhānantare suppaṭihaññamāno,",
  "anya-e0807n1:627_0": "Vaṇṇatta+māgacchati so tu saddoti –",
  "anya-e0807n1:628_0": "Vuttattā ekeko vaṇṇo saddo nāma, tabbaṇṇasamūho padaṁ, tappadasamūho vākyañca. Tathā hi –",
  "anya-e0807n1:629_0": "Vitatyantaṁ padaṁ tassa, ca yo vākyanti manvayaṁ;",
  "anya-e0807n1:630_0": "Upacārā vaṇṇasadda-vāccaṁ taṁ na pariccaje.",
  "anya-e0807n1:631_0": "Taṁ padañca –",
  "anya-e0807n1:632_0": "Padaṁ catubbidhaṁ vuttaṁ, nāmā+khyāto+pasaggajaṁ;",
  "anya-e0807n1:633_0": "Nipātajañca taññū hi, asso khalvā+bhidhāvatīti.",
  "anya-e0807n1:634_0": "Taṁ vākyañca –",
  "anya-e0807n1:635_0": "Ekākhyāto padaccayo, siyā vākyaṁ sakārakoti –",
  "anya-e0807n1:636_0": "Vuttaṁ. Tasmā ‘‘vibhatyantaṁ padaṁ, padasamūho vākya’’nti ca vuccati.",
  "anya-e0807n1:637_0": "233. Yonaṁhisva+pañcamyā vo+no",
  "anya-e0807n1:638_0": "Apañcamiyāyonaṁhisva+pādādo vattamānānaṁ padasmā paresa+mekavākye ṭhitānaṁ tumhaamhasaddānaṁ savibhattīnaṁ vo+no honti vā yathākkamaṁ.",
  "anya-e0807n1:638_1": "Gāmaṁ vo gaccheyyātha, gāmaṁ tumhe gaccheyyātha.",
  "anya-e0807n1:638_2": "Gāmaṁ no gaccheyyāma, gāmaṁ amhe gaccheyyāma.",
  "anya-e0807n1:638_3": "Pahāya vo gamissāmi, mā no vikantiṁsu.",
  "anya-e0807n1:638_4": "Dīyate vo, dīyate tumhaṁ.",
  "anya-e0807n1:638_5": "Dīyate no, dīyate amhaṁ.",
  "anya-e0807n1:638_6": "Tuṭṭho+smi vo pakatiyā, tuṭṭho+smi tumhaṁ.",
  "anya-e0807n1:638_7": "Satthā no bhagavā, eso amhākaṁ satthā.",
  "anya-e0807n1:638_8": "Kataṁ vo, kataṁ tumhehi.",
  "anya-e0807n1:638_9": "Kataṁ no, kataṁ amhehi.",
  "anya-e0807n1:639_0": "234. Te+me nāse",
  "anya-e0807n1:640_0": "Nāmhi se ca apādādo vattamānānaṁ dasmā paresa+mekavākye ṭhitānaṁ tumhaamhasaddānaṁ savibhattīnaṁ te+me vā honti yathākkamaṁ.",
  "anya-e0807n1:640_1": "Kataṁ te, kataṁ tayā.",
  "anya-e0807n1:640_2": "Kataṁ me, kataṁ mayā.",
  "anya-e0807n1:640_3": "Dīyate te, dīyate tava.",
  "anya-e0807n1:640_4": "Dīyate me, dīyate mama.",
  "anya-e0807n1:640_5": "Dhanaṁ te, dhanaṁ tava.",
  "anya-e0807n1:640_6": "Dhanaṁ me, dhanaṁ mama.",
  "anya-e0807n1:641_0": "237. Na ca+vā+hā+he+vayoge",
  "anya-e0807n1:642_0": "Cādīhi yoge tumhaamhasaddānaṁ vo+no, te+me na honti.",
  "anya-e0807n1:642_1": "Gacchāma tumhe ca mayañca, passati tumhe ca amhe ca, kataṁ tumhehi ca amhehi ca, dīyate tumhañca amhañca, dhanaṁ tumhañca amhañca, kataṁ tayā ca mayā ca, dīyate tava ca mama ca, dhanaṁ tava ca mama ca.",
  "anya-e0807n1:642_2": "Evaṁ vādiyogepi.",
  "anya-e0807n1:643_0": "235. Anvādese",
  "anya-e0807n1:644_0": "Kathitānukathitavisaye tumhaamhasaddānaṁ ādesā niccaṁ honti punabbidhānā.",
  "anya-e0807n1:644_1": "Gāmo tumhaṁ pariggaho, atho janapado vo pariggaho.",
  "anya-e0807n1:644_2": "Anvādese atho athoti vāradvayābhāvā niccanti vuttaṁ.",
  "anya-e0807n1:644_3": "Athosaddo kathitasseva puna kathanato anvādesajotako.",
  "anya-e0807n1:645_0": "236. Sapubbā paṭhamantā vā",
  "anya-e0807n1:646_0": "Vijjamānapubbasmā paṭhamantā paresaṁ tumhāmhānaṁ ādesā vā honti anvādese.",
  "anya-e0807n1:646_1": "Gāme paṭo tumhākaṁ atho nagare kambalo vo atho nagare kambalo tumhākaṁ, athoti anukathanavāradvayattā vikappo sapubbāti kiṁ, paṭo tumhākaṁ, atho kambalo vo.",
  "anya-e0807n1:646_2": "Paṭhamantāti kiṁ, paṭo nagare tumhākaṁ, atho kambalo gāme vo.",
  "anya-e0807n1:647_0": "238. Dassanatthe+nālocane",
  "anya-e0807n1:648_0": "Dassanatthe ālovacanavajjite payujjamāne tumhaamhāna+mādesā na honti.",
  "anya-e0807n1:648_1": "Gāmo tumhe uddissa āgato, gāmo amhe uddissa āgato.",
  "anya-e0807n1:648_2": "Anālocaneti kiṁ, gāmo vo āloceti, gāmo no āloceti.",
  "anya-e0807n1:649_0": "239. Āmantaṇaṁ pubba+masantaṁva",
  "anya-e0807n1:650_0": "Āmantaṇaṁ pubba+vijjamānaṁ viya hoti tumhāmhāna+mādesavisaye.",
  "anya-e0807n1:650_1": "Devadatta tava pariggaho.",
  "anya-e0807n1:650_2": "Āmantaṇanti kiṁ, kambalo te pariggaho.",
  "anya-e0807n1:651_0": "240. Na sāmaññavacana+mekatthe",
  "anya-e0807n1:652_0": "Samānādhikaraṇe parato sāmaññavacana+māmantaṇaṁ ekatthe asantaṁ viya na hoti māṇavaka jaṭilaka te pariggaho.",
  "anya-e0807n1:652_1": "Parāmanthaṇe asatipi pubba+mupādāya ādeso.",
  "anya-e0807n1:653_0": "241. Bahūsu vā",
  "anya-e0807n1:654_0": "Bahūsu vattamāna+māmantaṇaṁ sāmaññavacana+mekatthe asantaṁ viya vā na hoti.",
  "anya-e0807n1:654_1": "‘‘Siddhe satyārambho nīyamāya vā vikappāyavā’’ti vuttattā vikappattha+midaṁ.",
  "anya-e0807n1:654_2": "Brāhmaṇā guṇavanto tumhākaṁ pariggaho, brāhmaṇā guṇavanto vo pariggaho.",
  "anya-e0807n1:655_0": "Ubha+katisaddā bahuvacanantā.",
  "anya-e0807n1:655_1": "‘‘Ubha+gohi ṭo’’ti yonaṁ ṭo, ubho.",
  "anya-e0807n1:655_2": "Kathaṁ ‘‘ubhayo vasemase’’ti, ṭomhi yakārāgamo. Ubho.",
  "anya-e0807n1:656_0": "59. Suhisu+bhasso",
  "anya-e0807n1:657_0": "Ubhassa suhisvo hoti. Ubhohi ubhobhi.",
  "anya-e0807n1:658_0": "50. Ubhi+nnaṁ",
  "anya-e0807n1:659_0": "Ubhā naṁvacanassa innaṁ hoti. Ubhinnaṁ, ubhosu.",
  "anya-e0807n1:660_0": "168. Ṭi katimhā",
  "anya-e0807n1:661_0": "Katimhā yonaṁ ṭi hoti.",
  "anya-e0807n1:661_1": "Kati, kati.",
  "anya-e0807n1:661_2": "Jhato yolopapasaṅge dīghanivattanatthaṁ ṭiādeso.",
  "anya-e0807n1:661_3": "Katīhi katībhi.",
  "anya-e0807n1:661_4": "‘‘Bahukatinnaṁ’’ti nuka, katinnaṁ, katīsu.",
  "anya-e0807n1:662_0": "1,54. Vicchā+bhikkhaññesu dve",
  "anya-e0807n1:663_0": "Vicchāya+mābhikkhaññe ca dve rūpāni honti.",
  "anya-e0807n1:663_1": "Kriyā+guṇa+dabbehi byāpetu+micchā vicchā.",
  "anya-e0807n1:663_2": "Rukkhaṁ rukkhaṁ siñcanti, gāmo gāmo ramaṇīyo, gāme gāme pānīyaṁ.",
  "anya-e0807n1:663_3": "Ābhikkhaññaṁ=ponopuññaṁ, pacati pacati, papacati papacati.",
  "anya-e0807n1:664_0": "1,55. Syādilopo pubbasse+kassa",
  "anya-e0807n1:665_0": "Vicchāya+mekassa dvitte pubbassa syādilopo hoti.",
  "anya-e0807n1:665_1": "Ekassa ekassāti dvitte ekekassa.",
  "anya-e0807n1:665_2": "Kathaṁ ‘‘matthakamatthakenā’’ti, ‘‘syādilopo pubbassā’’ti yogavibhāgā, yogavibhāgā ca iṭṭhapasiddhīti.",
  "anya-e0807n1:666_0": "1,56. Sabbādīnaṁ vītihāre",
  "anya-e0807n1:667_0": "Sabbādīnaṁ vītihāre dve bhavanti.",
  "anya-e0807n1:667_1": "Pubbassa syādilopo ca, aññassa aññassa bhojakā aññamaññassa bhojakā, evaṁ itarītarassa.",
  "anya-e0807n1:668_0": "1,57. Yāvabodhaṁ sambhame",
  "anya-e0807n1:669_0": "Turitenā+pāyahetupadassanaṁ sambhamo, tasmiṁ sati vattu yāvantehi saddehi so+ttho viññāyate, tāvanto payujjante.",
  "anya-e0807n1:669_1": "Sappo sappo sappo, bujjhassu bujjhassu bujjhassu, bhinno bhikkhusaṅgho, bhinno bhikkhusaṅgho.",
  "anya-e0807n1:670_0": "Bhaye kodhe pasaṁsāyaṁ, turite kotūhala+cchare;",
  "anya-e0807n1:671_0": "Hāse soke pasāde ca, kare āmeḍitaṁ budho.",
  "anya-e0807n1:672_0": "Saṅkhyākaṇḍa",
  "anya-e0807n1:673_0": "Atha saṅkhyāsaddā vuccante.",
  "anya-e0807n1:673_1": "Ekādayo aṭṭhārasantā saṅkhyeyyavacanā.",
  "anya-e0807n1:673_2": "Vīsatiādayo ‘‘bhikkhūnaṁ vīsatī’’tiādīsu saṅkhyāvacanā, ‘‘vīsati bhikkhavo’’tiādīsu saṅkhyeyyavacanā.",
  "anya-e0807n1:673_3": "Ekasaddo sabbādīsu vuttova.",
  "anya-e0807n1:673_4": "Dvādayo aṭṭhārasantā bahuvacananthāva.",
  "anya-e0807n1:674_0": "219. Yomhi dvinnaṁ duve+dve",
  "anya-e0807n1:675_0": "Yomhi dvissa savibhattissa duve+dve honti paccekaṁ. Duve dve, duve dve, dvīhi dvībhi.",
  "anya-e0807n1:676_0": "220. Duvinnaṁ naṁmhi vā",
  "anya-e0807n1:677_0": "Naṁmhi dvissa savibhattissa duvinnaṁ hoti vā. Duvinnaṁ, aññatra –",
  "anya-e0807n1:678_0": "47. Naṁmhi nuka dvādīnaṁ sattarasannaṁ",
  "anya-e0807n1:679_0": "Dvādīnaṁ sattarasannaṁ saṅkhyānaṁ nuka hoti naṁmhi vibhattimhi.",
  "anya-e0807n1:679_1": "Ukāro uccāraṇattho, kakāro antāvayavattho.",
  "anya-e0807n1:679_2": "Ettha nāgamo vibhattissa ādyāvayavo ce, ‘‘āgamā tagguṇībhūtā taggahaṇena gayhante’’ti ñāyā nāgamopi taṁgahaṇena gayhatīti ‘‘sunaṁhisū’’ti dīghappasaṅge pakatiyā antāvayavabhūte sarantatā natthīti na dīgho.",
  "anya-e0807n1:679_3": "Dvinnaṁ, dvīsu.",
  "anya-e0807n1:680_0": "207. Pume tayo+cattāro",
  "anya-e0807n1:681_0": "Yomhi savibhattīnaṁ ti+catunnaṁ tayo+cattāro honti yathākkamaṁ pulliṅge. Tayo, tayo, tīhi tībhi.",
  "anya-e0807n1:682_0": "49. Ṇṇaṁ+ṇṇannaṁ tito jhā",
  "anya-e0807n1:683_0": "Jhasaññito tito naṁvacanassa ṇṇaṁ+ṇṇannaṁ honti. Tiṇṇaṁ tiṇṇannaṁ, tīsu.",
  "anya-e0807n1:684_0": "Itthiyaṁ –",
  "anya-e0807n1:685_0": "205. Tisso catasso yomhi savibhattīnaṁ",
  "anya-e0807n1:686_0": "Vibhattisahitānaṁ ticatunnaṁ yomhi tisso+catasso honti itthiyaṁ yathākkamaṁ.",
  "anya-e0807n1:686_1": "Tisso, tisso, tīhi tībhi.",
  "anya-e0807n1:687_0": "204. Naṁmhi ticatunna+mitthiyaṁ tissa+catassā",
  "anya-e0807n1:688_0": "Naṁmhi ticatunnaṁ tissa+catassā honti+tthiyaṁ yathākkamaṁ.",
  "anya-e0807n1:688_1": "Naṁmhīti catutthīchaṭṭhīnaṁ sāmaññavacanaṁ, no ce naṁsūti vadati, yathākkamaṁti saddadvayāpekkhaṁ.",
  "anya-e0807n1:688_2": "Eva+mīdisa+maññampi.",
  "anya-e0807n1:688_3": "Tissannaṁ tīsu.",
  "anya-e0807n1:689_0": "206. Tīṇi+cattāri napuṁsake",
  "anya-e0807n1:690_0": "Yomhi savibhattīnaṁ ticatunnaṁ yathākkamaṁ tīṇi+cattāri honti napuṁsake.",
  "anya-e0807n1:690_1": "Tīṇi, tīṇi, tīhi iccādi pulliṅgeva.",
  "anya-e0807n1:691_0": "Catu yo,",
  "anya-e0807n1:692_0": "208. Caturo vā catussa",
  "anya-e0807n1:693_0": "Catussa savibhattissa yomhi caturo hoti vā pulliṅge.",
  "anya-e0807n1:693_1": "Caturo cattāro.",
  "anya-e0807n1:693_2": "Kathaṁ ‘‘caturo nimitte nāddasāsi’’nti, liṅgavipallāsena siddhaṁ, cattāri nimittānīti attho.",
  "anya-e0807n1:693_3": "Vipallāso tividho liṅgavipallāso vacanavipallāso vibhattivipallāsoti.",
  "anya-e0807n1:693_4": "Catūhi catūbhi.",
  "anya-e0807n1:693_5": "Catunnaṁ, catūsu.",
  "anya-e0807n1:694_0": "Itthiyaṁ catasso. Catasso. Catūhi catūbhi. Catassannaṁ. Catassannaṁ. Catūsu.",
  "anya-e0807n1:695_0": "Napuṁsake cattāri. Cattāri. Catūhi catūbhi. Iccādi pumeva.",
  "anya-e0807n1:696_0": "169. Ṭa pañcādīhi cuddasahi",
  "anya-e0807n1:697_0": "‘‘Sutte liṅgavacanamatta’’nti ñāyā ṭa-iti vuttaṁ.",
  "anya-e0807n1:697_1": "Pañcādīhi cuddasahi saṅkhyāhi yonaṁ ṭa hoti. Pañca. Pañca.",
  "anya-e0807n1:697_2": "Yonaṁ ṭā+ṭenivatthanatthaṁ ṭa-vidhānaṁ.",
  "anya-e0807n1:698_0": "90. Pañcādīnaṁ cuddasanna+ma",
  "anya-e0807n1:699_0": "Pañcādīnaṁ cuddasannaṁ sunaṁhisva hoti.",
  "anya-e0807n1:699_1": "Etta+dīghāpavādo+yaṁ.",
  "anya-e0807n1:699_2": "Apavādati bādhetīti apavādo.",
  "anya-e0807n1:699_3": "Tasmā ‘‘pakapyāpavādavisayamussaggā abhinivisante’’ti ñāyā ‘‘suhisva+sse’’ ‘‘sunaṁhisu’’ti ca ussaggā ‘‘pañcādīnaṁ cuddasanna+ma’’ iti apavādavisayaṁ na pavisanti, sāmaññattā.",
  "anya-e0807n1:699_4": "Eva+muparipi ‘‘pañcamiyaṁ parassa’’ ‘‘ādissā’’ti.",
  "anya-e0807n1:699_5": "Pañcahi pañcabhi pañcannaṁ.",
  "anya-e0807n1:699_6": "Pañcannaṁ. Pañcasu.",
  "anya-e0807n1:699_7": "Evaṁ chādayo aṭṭhārasantā.",
  "anya-e0807n1:700_0": "‘‘Catthe’’ti eko ca dasa cāti cattasamāse ‘‘amādī’’ti ekena adhikā dasāti tatiyāsamāse vā kate ‘‘ekatthatāya’’nti vibhattilopo.",
  "anya-e0807n1:700_1": "Eva+mupari ca.",
  "anya-e0807n1:701_0": "3,102. Ekaṭṭhāna+mā",
  "anya-e0807n1:702_0": "Ekaaṭṭhānaṁ ā hoti dase pare.",
  "anya-e0807n1:703_0": "3,103. Ra saṁkhyāto vā",
  "anya-e0807n1:704_0": "Saṁkhyāto parassa dasassa ra hoti vibhāsā.",
  "anya-e0807n1:704_1": "Sa ca ‘‘pañcamiyaṁ parassā’’ti vattamāne ‘‘ādissā’’ti dakārasseva hoti.",
  "anya-e0807n1:704_2": "Ekārasa ekādasa.",
  "anya-e0807n1:704_3": "Ekārasahi ekādasahi.",
  "anya-e0807n1:704_4": "Ekārasannaṁ ekādasannaṁ.",
  "anya-e0807n1:704_5": "Ekārasasu ekādasasu.",
  "anya-e0807n1:704_6": "Eva+mekādasaiccādipi.",
  "anya-e0807n1:705_0": "3,94. Ā saṁkhyāyā satādo nāññatthe",
  "anya-e0807n1:706_0": "Saṁkhyāya+muttarapade dvissā hoti asatādo nāññatthe.",
  "anya-e0807n1:707_0": "Āviṭṭhaliṅgattā saṁkhyāyaṁ uttarapade saliṅgeneva visesanaṁ bhavati.",
  "anya-e0807n1:708_0": "Suddhaṁ missañca saṁkiṇṇaṁ, upasajjanameva ca;",
  "anya-e0807n1:709_0": "Āviṭṭha+matha vā+byattaṁ, chadhā liṅgaṁ vivaṁyate.",
  "anya-e0807n1:710_0": "Ettha yathākkamaṁ rukkho latā paṇṇaṁti suddhaṁ.",
  "anya-e0807n1:710_1": "Ghaṭo ghaṭī, vajiro vajiraṁ, vedanā vedanaṁti missaṁ.",
  "anya-e0807n1:710_2": "Taṭo taṭī taṭaṁti saṁkiṇṇaṁ.",
  "anya-e0807n1:710_3": "Sukko paṭo, sukkā paṭi, sukkaṁ vatthaṁti upasajjanaṁ.",
  "anya-e0807n1:710_4": "Rājā saraṇaṁ, guṇo pamāṇaṁti āviṭṭhaṁ.",
  "anya-e0807n1:710_5": "Tuvaṁ ahaṁ kati pañcāti abyattaṁ.",
  "anya-e0807n1:710_6": "Iti liṅgaṁ veditabbaṁ. Dvādasa.",
  "anya-e0807n1:711_0": "3,98. Bā cattālīsā do",
  "anya-e0807n1:712_0": "Dvissa bā vā hoti cattālīsā do nāññatthe. Rāde se bārasa.",
  "anya-e0807n1:713_0": "3,95. Tisse",
  "anya-e0807n1:714_0": "Saṁkhyāya+muttarapade tissa e hota+satādo nā+ññatthe.",
  "anya-e0807n1:715_0": "3,104. Chatīhi ḷo ca",
  "anya-e0807n1:716_0": "Chatīhi parassa dasassa ḷo hoti ro ca. Teḷasa terasa.",
  "anya-e0807n1:717_0": "3,100. Catussa cuco dase",
  "anya-e0807n1:718_0": "Catussa cu+co honti vā dase pare. Dvitte cuddasa coddasa catuddasa.",
  "anya-e0807n1:719_0": "3,99. Vīsatidasesu pañcassa paṇṇa+pannā",
  "anya-e0807n1:720_0": "Vīsati sesu paresu pañcassa paṇṇa+pannā honti yathākkamaṁ. Pannarasa pañcadasa.",
  "anya-e0807n1:721_0": "3,101. Chassa so",
  "anya-e0807n1:722_0": "Chassa so-icca+ya+mādeso hoti se pare.",
  "anya-e0807n1:722_1": "Soḷasa sorasa.",
  "anya-e0807n1:722_2": "Sattarasa sattadasa.",
  "anya-e0807n1:722_3": "‘‘Ekaṭṭhāna+mā’’ti ā, aṭṭhārasa aṭṭhādasa.",
  "anya-e0807n1:723_0": "Ūnā ca sā vīsati cāti ‘‘visesana+mekatthene’’ti visesanasamāse ‘‘itthiyaṁ bhāsitapumi+tthī pume+vekatthe’’ti pumatte ca kate ekena ūnā vīsatīti tatiyāsamāse ekūnavīsati.",
  "anya-e0807n1:724_0": "Vīsatiādayo ānavutiyā itthiliṅge+kavacanā.",
  "anya-e0807n1:724_1": "Bho ekūnavīsati.",
  "anya-e0807n1:724_2": "Ekūnavīsatiṁ.",
  "anya-e0807n1:724_3": "Ekūnavīsatyā ekūnavīsatiyā.",
  "anya-e0807n1:724_4": "Ekūnavīsatyaṁ ekūnavīsatiyaṁ ekūnavīsatyā ekūnavīsatiyā.",
  "anya-e0807n1:724_5": "Matisamaṁ.",
  "anya-e0807n1:725_0": "Evaṁ vīsati, ekavīsati, dvāvīsati bāvīsati, tevīsati catuvīsatippabhutayo.",
  "anya-e0807n1:725_1": "Paṇṇaādese paṇṇavīsati pañcavīsati.",
  "anya-e0807n1:725_2": "Evaṁ chabbīsati, sattavīsati, aṭṭhavīsati.",
  "anya-e0807n1:726_0": "Ekena ūnā tiṁsati tiṁsā vāti ekūnatiṁsati ekūnatiṁsā vā.",
  "anya-e0807n1:726_1": "Karaṇe ekūnatiṁsāya.",
  "anya-e0807n1:726_2": "Ekūnatiṁsāya, ekūnatiṁsāya, ekūnatiṁsāya, ekūnatiṁsāyaṁ.",
  "anya-e0807n1:726_3": "Evaṁ tiṁsatiṇiṁsāvabhutayo .",
  "anya-e0807n1:726_4": "Tiṁsāsaddassa pana silope ‘‘dīghasso’’ti yogavibhāgā rasso, tiṁsa.",
  "anya-e0807n1:726_5": "Niggahītāgamo, tiṁsaṁ.",
  "anya-e0807n1:726_6": "Bhotiṁse+ccādi pumeva.",
  "anya-e0807n1:727_0": "Cattālīsādīsupi yathāsambhavaṁ evameva.",
  "anya-e0807n1:727_1": "Dvitte ekattiṁsati ekattiṁsā.",
  "anya-e0807n1:727_2": "Rassadvitte dvattiṁsati dvattiṁsa.",
  "anya-e0807n1:727_3": "Evaṁ tettiṁsati tettiṁsādayo yāva ekūnacattālīsati ekūnacattālīsā.",
  "anya-e0807n1:727_4": "Cattālīsāya simhi cattārīsā cattālīsā cattālīsaṁ, bho cattālīse+ccādi hoti.",
  "anya-e0807n1:727_5": "Evaṁ ekacattārīsā.",
  "anya-e0807n1:728_0": "3,97. Dvīssā ca",
  "anya-e0807n1:729_0": "Asatādo nāññatthe cattālīsādo dvissa e vā hoti ā ca.",
  "anya-e0807n1:729_1": "Dvecattālīsā dvecattālīsa dvecattālīsaṁ, evaṁ dvācattālīsa-iccādi.",
  "anya-e0807n1:729_2": "Dvecattārīsā dvecattārīsa dvecattārīsaṁ, evaṁ dvācattārīsā dvācattārīsa iccādi.",
  "anya-e0807n1:729_3": "Cattālīsati ekacattālīsati dvecattālīsati dvācattālīsati iccādi ekūnavīsatisamaṁ.",
  "anya-e0807n1:730_0": "3,98. Cattālīsādo vā",
  "anya-e0807n1:731_0": "Asatādo nāññatthe cattālīsādo tisse hoti vā.",
  "anya-e0807n1:731_1": "Tecattālīsā tecattālīsa tecattālīsaṁ.",
  "anya-e0807n1:731_2": "Bho tecattālīse iccādi hoti.",
  "anya-e0807n1:731_3": "Evaṁ ticattālīsā tecattārīsā ticattārīsā iccādi, tecattālīsati ticattālīsati iccādi pubbeva.",
  "anya-e0807n1:732_0": "Evaṁ catucattālīsā pañcacattālīsā catucattālīsati pañcacattālīsati iccādi yāva ekūnapaññāsā.",
  "anya-e0807n1:733_0": "Paññāsā paññāsa paññāsaṁ iccādi hoti.",
  "anya-e0807n1:733_1": "Evaṁ dvepaññāsā dvāpaññāsā dvipaññāsā dvepaṇṇāsā dvāpaṇṇāsā dvipaṇṇāsā.",
  "anya-e0807n1:733_2": "Tepaññāsā tipaññāsā tipaññāsaṁ tepaṇṇāsā tipaṇṇāsā.",
  "anya-e0807n1:733_3": "Catupaṇṇāsā pañcapaṇṇāsā iccādi yāva ekūnasaṭṭhi.",
  "anya-e0807n1:734_0": "Evaṁ saṭṭhi, ekasaṭṭhi, dvesaṭṭhi dvāsaṭṭhi dvisaṭṭhi, tesaṭṭhi tisaṭṭhi, catusaṭṭhi pañcasaṭṭhi iccādi yāva ekūnasattati.",
  "anya-e0807n1:735_0": "Sattati, ekasattati, dvesattati dvāsattati dvisattati, tesattati tisattati.",
  "anya-e0807n1:735_1": "Dvesattari dvāsattari dvisattari, catusattati, pañcasattati, catusattari, pañcasattarīti yāva ekūnāsīti.",
  "anya-e0807n1:736_0": "Asīti, ekāsīti, dvāsīti, yāgame dviyāsīti, teasīti tiyāsīti, caturāsīti, pañcāsīti iccādi yāva ekūnanavuti.",
  "anya-e0807n1:737_0": "Navuti, ekanavuti, dvenavuti dvānavuti dvinavuti, tenavuti tinavuti, catunavuti, pañcanavuti iccādi yāva ekūnasataṁ, etaṁ napuṁsakaliṅga+mekavacanantaṁ.",
  "anya-e0807n1:738_0": "Sataṁ, bho sata satā, sataṁ, sataṁ.",
  "anya-e0807n1:738_1": "Satena, karaṇe satena.",
  "anya-e0807n1:738_2": "Satassa, satā satamhā satasmā, satassa, sate satamhi satasmiṁ.",
  "anya-e0807n1:738_3": "Evaṁ ekasatato pabhuti yāva sahassaṁ.",
  "anya-e0807n1:739_0": "Koṭi pakoṭi koṭippakoṭi akkhobhiṇiyo itthiliṅge+kavacanantā.",
  "anya-e0807n1:739_1": "Vaggabhede tu sabbāsampi saṁkhyānaṁ bahuvacanopi hoteva ‘‘dvevīsatiyo jinadantā’’ ‘‘tisso vīsatiyo dinaghaṭikā’’ iccādi.",
  "anya-e0807n1:740_0": "Dasadasakaṁ sataṁ nāma, dasasataṁ sahassaṁ nāma, dasasahassaṁ nahutaṁ, dasanahutaṁ lakkhaṁ, satasahassantipi vuccati.",
  "anya-e0807n1:741_0": "Lakkhasataṁ koṭi, koṭilakkhasataṁ pakoṭi, pakoṭilakkhasataṁ koṭippakoṭi, evaṁ nahutaṁ, ninnahutaṁ, akkhobhiṇī, bindu, abbudaṁ, nirabbudaṁ, ahahaṁ, ababaṁ, aṭaṭaṁ, sogaṇḍikaṁ, uppalaṁ, kumudaṁ, puṇḍarīkaṁ, padumaṁ, kathānaṁ, mahākathānaṁ, asaṅkhyeyyanti yathākkamaṁ satalakkhaguṇaṁ veditabbaṁ.",
  "anya-e0807n1:742_0": "Iccevaṁ ṭhānato ṭhānaṁ, satalakkhaguṇaṁ mataṁ;",
  "anya-e0807n1:743_0": "Koṭippabhutīnaṁ vīsa-saṅkhyānañca yathākkamanti.",
  "anya-e0807n1:744_0": "Athā+saṁkhyā vuccate, abyayanti ca vuccate. Taṁ pādi cādi, upasagganipātāti ca duvidhaṁ.",
  "anya-e0807n1:745_0": "Pa parā apa saṁ anu ava o ni du vi adhi api ati su u abhi pati pari upa ā ime vīsati pādayo.",
  "anya-e0807n1:745_1": "Pādayo hi jotakā, na vācakā.",
  "anya-e0807n1:746_0": "Tattha pa-saddo pakārā+dikamma, padhāna+ntobhāva, viyoga, tappara, bhusattha, sambhava, titti, anāvila, patthanādīsu.",
  "anya-e0807n1:746_1": "Yathā pakāre-paññā.",
  "anya-e0807n1:746_2": "Ādikamme-vippakataṁ, padhāne-paṇītaṁ, antobhāve-pakkhittaṁ, khittanti peraṇaṁ, pakkhittanti antokaraṇaṁ, dhātvatthassa bādhitattā.",
  "anya-e0807n1:746_3": "Vutthañhi –",
  "anya-e0807n1:747_0": "Dhātvatthaṁ bādhate koci, koci taṁ anuvattate;",
  "anya-e0807n1:748_0": "Tameva+ñño viseseti, upasaggagatī tidhāti.",
  "anya-e0807n1:749_0": "Ettha ca ‘‘anuruddhakā me saṅgāmayuddhe’’ti ca ime upasaggā dhātvatthaṁ visesenti nāma.",
  "anya-e0807n1:749_1": "Viyoge-pavāsī, tappare-pācariyo, bhusatthe-pavuddhakāyo, sambhave-himavantā gaṅgā pabhavati , tittiyaṁ-pahūta+mannaṁ, anāvile-pasanna+mudakaṁ, patthane-paṇihitaṁ.",
  "anya-e0807n1:750_0": "Parāiti parihāni, parājaya, gati, vikkamā+masanādīsu.",
  "anya-e0807n1:750_1": "Yathā parihāniyaṁ-parābhavo.",
  "anya-e0807n1:750_2": "Parājaye-parājito, gatiyaṁ-parāyanaṁ, vikkame-parakkamati, āmasane-aṅgassa parāmasanaṁ.",
  "anya-e0807n1:751_0": "Apaiti apagata, garaha, vajjana, pūjā, padussanādīsu.",
  "anya-e0807n1:751_1": "Yathā apagate-apamāno apeto, garahe-apagabbho, vajjane-apasālāya āyanti vāṇijā, pūjāyaṁ-vuddhāpacāyī, padussane-aparajjhanti.",
  "anya-e0807n1:752_0": "Saṁiti samodhāna, sammāsama, samantabhāva, saṁgata, saṁkhepa, bhusattha, saha+ppattha, pabhavā+bhimukhabhāva, vidhāna, punappuna, karaṇa, samiddhādīsu.",
  "anya-e0807n1:752_1": "Yathā samodhāne-sandhi, sammāsame-samādhi, sampayutto, samantabhāve-saṁkiṇṇaṁ, samullapanā, saṁgate-saṅgamo, saṁkhepe-samāso, bhusatthe-sārattho, sahatthe-saṁvāso, appatthe-samaggho, pabhave-sambhavo, abhimukhabhāve-sammukhaṁ.",
  "anya-e0807n1:752_2": "Saṁgate-saṁgaṇhāti, vidhāne-saṁvutaṁ, punappunakaraṇe-sandhāvati, samiddhiyaṁ-sampanno.",
  "anya-e0807n1:753_0": "Anuiti anugatā+nupacchinna, pacchāttha, bhusattha, sādissa, hīna, tatiyattha, lakkhaṇi+tthambhūtakkhāna, bhāga, vicchādīsu.",
  "anya-e0807n1:753_1": "Anugate-anveti, anupacchinne-anusayo, pacchātthe-anurathaṁ, bhusatthe-anuratto, sādisse-anurūpaṁ, hīne-anusāriputtaṁ paññavanto, tatiyatthe-nadi+manvavasitā senā, lakkhaṇerukkha+manuvijjotate vijju, itthambhūtakhyāne-sādhu devadatto mātara+manu , bhāge-ya+dettha maṁ anu siyā, taṁ dīyatu, vicchāyaṁ-rukkhaṁ rukkhaṁ anu vijjotate cando.",
  "anya-e0807n1:754_0": "Avaiti adhobhāga, viyoga, paribhava, jānana, suddhi nicchaya, desa, theyyādīsu.",
  "anya-e0807n1:754_1": "Adhobhāge-avakkhittacakkhu, viyoge-avakokilaṁ vanaṁ, paribhave-avajānanaṁ, avamaññati, jānane-avagacchati.",
  "anya-e0807n1:754_2": "suddhiyaṁ–vodānaṁ (rūpasiddhi), Nicchaye-avadhāraṇaṁ, dese-avakāso, theyye-avahāro.",
  "anya-e0807n1:755_0": "Oiti oroharaṇa, nīharaṇa, suddhiādīsu dissati.",
  "anya-e0807n1:755_1": "Orohaṇe-pāsādā orohati, nīharaṇe-omukkupāhano, suddhiyaṁ-odātaṁ.",
  "anya-e0807n1:756_0": "Niiti, nissesa, niggata, nīharaṇa,+ntopavesanā+bhāva, nisedhana, nikkhanta, pātubhāvā+vadhāraṇa, vibhajana, upamu+padhāraṇā+vasāna, cheka, nīharaṇā+varaṇādīsu.",
  "anya-e0807n1:756_1": "Nissese-nirutti, niggate-nikkileso, niyyāti, nīharaṇe-niddhāraṇaṁ, antopavesane-nikhāto, abhāve-nimmakkhikaṁ, nisedhe-nivāreti, nikkhante-nibbānaṁ, pātubhāve-nimmitaṁ, avadhāraṇe-nicchayo, vibhajane-niddeso.",
  "anya-e0807n1:756_2": "Upamāyaṁ-nidassanaṁ, upadhāraṇe-nisāmanaṁ, avasāne-niṭṭhitaṁ, cheke-nipuṇo, nīharaṇe-nīharati, issa dīgho.",
  "anya-e0807n1:756_3": "Āvaraṇe-nīvaraṇaṁ.",
  "anya-e0807n1:757_0": "Duiti asobhaṇā+bhāva, kucchitā+samiddhi, kiccha, virūpatādīsu.",
  "anya-e0807n1:757_1": "Asobhaṇe-duggandho, abhāve-dubbhikkhaṁ, kucchite –",
  "anya-e0807n1:757_2": "dukkaṭaṁ .",
  "anya-e0807n1:757_3": "Asamiddhiyaṁ-dussassaṁ, kicche-dukkaraṁ, virūpatāyaṁ-dubbaṇṇo dummukho.",
  "anya-e0807n1:758_0": "Viiti visesa, vividha, viruddha, vigata, viyoga, virūpatādīsu.",
  "anya-e0807n1:758_1": "Visese-vimutti, visiṭṭho, vividhe-vimati, viruddhe-vivādo, vigate-vimalaṁ, viyoge-vippayutto, virūpatāyaṁ-virūpo.",
  "anya-e0807n1:759_0": "Adhiiti adhiki+ssarū+paribhāvā+dhibhavana+jjhāyā+dhiṭṭhāna, nicchaya, pāpuṇanādīsu.",
  "anya-e0807n1:759_1": "Adhike-adhisīlaṁ, issare-adhipati, adhi brahmadatte pañcālā, uparibhāve-adhirohati, pathaviṁ adhisessati, adhibhavane-adhibhavati, ajjhāyane-byākaraṇa+madhīte, adhiṭṭhāne-bhūmikampādiṁ adhiṭṭhāti, nicchaye-adhimokkho, pāpuṇane-bhogakkhandhaṁ adhigacchati.",
  "anya-e0807n1:760_0": "Apiiti sambhāvanā+pekkhā, samuccaya, garaha, pañhādīsu.",
  "anya-e0807n1:760_1": "Sambhāvanāyaṁ-api dibbesu kāmesu, merumpi vinivijjhitvā gaccheyya, apekkhāyaṁ-ayampi dhammo aniyato, samuccaye-itipi arahaṁ, antampi antaguṇampi ādāya, garahe-api amhākaṁ paṇḍitaka, pañhe-api bhante bhikkhaṁ labhittha.",
  "anya-e0807n1:761_0": "Atiiti atikkamanā+tikkantā+tisaya, bhusatthādīsu.",
  "anya-e0807n1:761_1": "Atikkame-atirocati amhehi, atīto, atikkante-accantaṁ, atisaye-atikusalo, bhusatthe-atikodho, ativuddhi.",
  "anya-e0807n1:762_0": "Suiti sobhaṇa, suṭṭhu, sammā, samiddhi, sukhatthādīsu.",
  "anya-e0807n1:762_1": "Sobhaṇe-sugandho, suṭṭhu+sammādatthesu-suṭṭhu gato sugato, sammā gatotipi sugato, samiddhiyaṁ-subhikkhaṁ, sukhatthe-sukaro.",
  "anya-e0807n1:763_0": "Uiti uggatu+ddhakamma, padhāna, viyoga, sambhava, attalābha, satti, sarūpakathanādīsu.",
  "anya-e0807n1:763_1": "Uggate-uggacchati, uddhakamme-āsanā uṭṭhito, ukkhepo, padhāne-uttamo, lokuttaro, viyoge-ubbhāsito, sambhave-ubbhuto, attalābhe-uppannaṁ ñāṇaṁ, sattiyaṁ-ussahati gantuṁ, sarūpakathane-uddisati suttaṁ.",
  "anya-e0807n1:764_0": "Abhiiti abhimukhabhāva, visiṭṭhā+dhiku+ddhakamma, kula, sāruppa, vandana, lakkhaṇi+tthambhūtakkhāna, vicchādīsu.",
  "anya-e0807n1:764_1": "Abhimukhabhāve-abhimukho, abhikkamati, visiṭṭhe-abhidhammo, adhike-abhivasati, uddhakamme-abhiruhati.",
  "anya-e0807n1:764_2": "Kule-abhijāto, sāruppe-abhirūpo, vandane-abhivādeti, lakkhaṇādīsu purimasamaṁ.",
  "anya-e0807n1:765_0": "Patiiti paṭigata, paṭiloma, paṭinidhi, paṭidāna, nisedha, nivattana, sādissa, paṭikaraṇā+dāna, paṭibodha, paṭicca, lakkhaṇitthambhūtakkhāna, bhāga, vicchādīsu.",
  "anya-e0807n1:765_1": "Paṭigate-paccakkhaṁ, paṭilome-paṭisotaṁ, paṭinidhimhi-ācariyato pati sisso, paṭidāne-telatthikassa ghataṁ paṭidadāti, nisedhe-paṭisedheti, nivattane-paṭikkamati, sādisse-paṭirūpakaṁ, paṭikaraṇe-paṭikāro, ādāne-paṭiggaṇhāti, paṭibodhe-paṭivedho, paṭicce-paccayo, lakkhaṇādīsu purimasamaṁ.",
  "anya-e0807n1:766_0": "Pariiti samantatobhāva, pariccheda, vajjanā+liṅgana, nivasana, pūjā, bhojanā+vajānana, dosakkhāna, lakkhaṇādīsu.",
  "anya-e0807n1:766_1": "Samantha- tobhāve-parivuto , paricchede-pariññeyyaṁ, vajjane-pariharati, āliṅgane-parissajati, nivasane-yo vatthaṁ paridahessati, pūjāyaṁ-paricariyā, bhojane-bhikkhuṁ parivisati, avajānane-paribhavati.",
  "anya-e0807n1:766_2": "Dosakkhāne-paribhāsati, lakkhaṇādīsu-rukkhaṁ pari vijjotate vijju iccādi.",
  "anya-e0807n1:767_0": "Upaiti upagamana, samīpū+papatti, sādissā+dhiku+paribhāvā+nasana, dosakkhāna, saññā, pubbakamma, pūjā, gayhākāra, bhusatthādīsu.",
  "anya-e0807n1:767_1": "Upagamane-nisinnaṁ vā upanisīdeyya, samīpe-upanagaraṁ, upapattiyaṁ-saggaṁ lokaṁ upapajjati, atha vā upapatti=yutti, yathā upapattito ikkhatīti upekkhā, sādisse-upamānaṁ, upamā, adhike-upakhāriyaṁ doṇo, uparibhāve-upasampanno, anasane-upavāso, dosakkhāne-paraṁ upavadati, saññāyaṁ-upadhā, upasaggo, pubbakamme-upakkamo, upakāro, pūjāyaṁ-buddhupaṭṭhāko, mātupaṭṭhānaṁ, gayhākāre-soceyyapaccupaṭṭhānaṁ, bhusatthe-upādānaṁ, upāyāso, upanissayoti.",
  "anya-e0807n1:768_0": "Āiti abhimukhabhāvu+ddhakamma+mariyādā+bhividhi, patti+cchā, parissajana, ādikamma, gahaṇa, nivāsana, samīpa, āvhānādīsu.",
  "anya-e0807n1:768_1": "Abhimukhabhāve-āgacchanti, uddhakamme-ārohati, mariyādāyaṁ-āpabbatā khettaṁ, abhividhimhi-ākumāraṁ yaso kaccāyanassa, pattiyaṁ-āpattiṁ āpanno, icchāyaṁ-ākaṅkhā, parissajane-āliṅganaṁ, ādikamme-ārambho, gahaṇe-ādīyati, āliṅgati, (ālimpati, rū), nivāse-āvasatho, āvāso, samīpe-āsannaṁ, āvhāne-āmanteti.",
  "anya-e0807n1:769_0": "Pa parā+pa sa+manva+va, o ni du rabhi byā+dhisu;",
  "anya-e0807n1:770_0": "Ati ni ppati pari apayo, upa ā iti vīsati;",
  "anya-e0807n1:771_0": "Esa hi bho upasagga-vidhi+kkamato kathito.",
  "anya-e0807n1:772_0": "Ettha ca –",
  "anya-e0807n1:773_0": "Upasagga+nipātā ca, paccayā ca ime tayo;",
  "anya-e0807n1:774_0": "Neke+nekatthavācakā, iti neruttikā+bravuṁ.",
  "anya-e0807n1:775_0": "118. Asaṁkhyehi sabbāsaṁ",
  "anya-e0807n1:776_0": "Avijjamānasaṁkhyehi parāsaṁ sabbāsaṁ vibhattīnaṁ lopo hoti.",
  "anya-e0807n1:776_1": "Na santi ekavacanādisaṁkhyā etesanti asaṁkhyā, tesaṁ asaṁkhyānaṁ vibhattīnaṁ bhede asatipi syādividhānaṁ ‘‘mā no ajja vikantiṁsū’’tiādo vibhatyantattā padattasiddhīti vo+noādīnaṁ siddhiyā ca tesaṁ paṭhamādiatthe dassanato ca hoti.",
  "anya-e0807n1:776_2": "Pahāro parābhavo apahāro saṁhāro avahāro ohāro iccādi hoti.",
  "anya-e0807n1:777_0": "Upecca+tthaṁ sajantīti, upasaggā hi pādayo;",
  "anya-e0807n1:778_0": "Cādī padādimajjhante, nipātā nipatantīti.",
  "anya-e0807n1:779_0": "Opasaggikapadaṁ.",
  "anya-e0807n1:780_0": "Samuccaya+vikappana+paṭisedha+pūraṇādiatthaṁ asattavācikaṁ nepātikaṁ.",
  "anya-e0807n1:781_0": "Ca-iti samuccayā+nvācaya+itaretarayoga+samāhārā+vadhāraṇādīsu.",
  "anya-e0807n1:781_1": "Vā-iti vikappanu+pamāna+samuccaya+vavatthitavibhāsādīsu.",
  "anya-e0807n1:781_2": "Na, no, mā, a, alaṁ, halaṁ iccete paṭisedhe .",
  "anya-e0807n1:781_3": "‘‘Dve paṭisedhā pakatiatthaṁ gamayantī’’ti ñāyā ‘‘na tesaṁ pana rūpānaṁ paccayā na ca hontī’’ti ettha na ca na honti-hontevāti pakatiatthaṁ gamayati.",
  "anya-e0807n1:781_4": "Alaṁ pariyatti+bhūsanesu ca.",
  "anya-e0807n1:782_0": "Pūraṇatthaṁ duvidhaṁ attapūraṇaṁ padapūraṇañca, tattha atha, khalu, vata, atho, assu, yagghe, hi, carahi, naṁ, taṁ, ca, tu, vā, vo, pana, have, kīva, ha, tato, yathā, sudaṁ, kho, ve, haṁ, enaṁ, (evaṁ, rū) seyyathidaṁ iccevamādi padapūraṇe.",
  "anya-e0807n1:782_1": "Tattha atha-iti pañhā+nantariyā+dhikārādīsu ca.",
  "anya-e0807n1:782_2": "Khalu-iti paṭisedhā+vadhāraṇa, pasiddhīsu ca.",
  "anya-e0807n1:782_3": "Vata+iti ekaṁsa, khedā+nukampa, saṁkappesu ca.",
  "anya-e0807n1:782_4": "Atho-iti anvādese ca.",
  "anya-e0807n1:782_5": "Hi-iti hetu, avadhāraṇesu ca.",
  "anya-e0807n1:782_6": "Tu-iti visesa, hetu, nivattanādīsu ca.",
  "anya-e0807n1:782_7": "Pana-iti visesepi.",
  "anya-e0807n1:782_8": "Have+ve iccete ekaṁsatthepi.",
  "anya-e0807n1:782_9": "Haṁ-visāda, vimhesupi.",
  "anya-e0807n1:782_10": "(Visāda, sambhavesu, rū).",
  "anya-e0807n1:782_11": "Seyyathidaṁti taṁ katamaṁti atthepi.",
  "anya-e0807n1:783_0": "Atthapūraṇaṁ duvidhaṁ vibhattiyuttaṁ avibhattiyuttañca.",
  "anya-e0807n1:783_1": "Atthi, sakkā, labbhā iccete paṭhamāyaṁ.",
  "anya-e0807n1:783_2": "Āvuso ambho hambho are hare re je iccete āmantaṇe.",
  "anya-e0807n1:783_3": "Divā bhiyyo (namo, rū) iccete paṭhamādutiyāsu.",
  "anya-e0807n1:783_4": "Sayaṁ sāmaṁ saṁ sammā kinti iccete tatiyatthe.",
  "anya-e0807n1:783_5": "So+to+dhāpaccayantā ca suttaso padaso aniccato dukkhato ekadhā dvidhā iccādi.",
  "anya-e0807n1:783_6": "Tave+tuṁ paccayantā catutthiyāva, kātave dātave, kātuṁ kāretuṁ, (dātuṁ, rū) dāpetuṁ iccādi.",
  "anya-e0807n1:783_7": "So+topaccayantā pañcamiyatthe, dīghaso oraso rājato vā corato vā iccādi.",
  "anya-e0807n1:783_8": "To satta- myatthepi tra+tthādipaccayantā ca, ekato purato pacchato passato piṭṭhito pādato sīsato aggato mūlato, yatra yattha yahiṁ tatra tattha tahiṁ iccādi.",
  "anya-e0807n1:783_9": "Samantā sāmantā parito abhito samantato ekajjhaṁ ekamantaṁ heṭṭhā upari uddhaṁ adho tiriyaṁ sammukhā paramukhā āvi raho tiro uccaṁ nīcaṁ anto antarā antaraṁ ajjhattaṁ bahiddhā bāhirā bāhiraṁ bahi oraṁ pāraṁ ārā ārakā pacchā pure huraṁ pecca iccete sattamiyā.",
  "anya-e0807n1:783_10": "Sampati āyati ajja aparajjha suve sve uttarasuve (kisu, rū) hiyyo pare (parasuve, rū) sajju sāyaṁ pāto kālaṁ kallaṁ divā rattaṁ niccaṁ satataṁ abhiṇhaṁ abhikkhaṇaṁ muhuṁ muhuttaṁ bhūtapubbaṁ purā yadā tadā (kadā, rū) iccādayo kālasattamiyaṁ.",
  "anya-e0807n1:783_11": "Iti vibhattiyuttāni.",
  "anya-e0807n1:784_0": "Avibhattiyuttesu appeva appevanāma nu iccete saṁsayatthe.",
  "anya-e0807n1:784_1": "Addhā aññadatthu taggha jātu kāmaṁ sasakkaṁ iccete ekaṁsatthe.",
  "anya-e0807n1:784_2": "Evaṁ iti avadhāraṇe.",
  "anya-e0807n1:784_3": "Kacci nu nanu kathaṁ (kiṁsu, rū) kiṁ iccete pucchanatthe.",
  "anya-e0807n1:784_4": "Evaṁ iti itthaṁ iccete nidassanatthe.",
  "anya-e0807n1:784_5": "Iti hetu+vākyaparisamattīsu ca.",
  "anya-e0807n1:784_6": "Yāva tāva yāvatā tāvatā kittāvatā ettāvatā kīva iccete paricchedanatthe.",
  "anya-e0807n1:784_7": "Evaṁ sāhu lahu opāyikaṁ paṭirūpaṁ āma sādhu iccete sampaṭicchanatthe.",
  "anya-e0807n1:784_8": "Tathā yathā yatheva tatheva evaṁ evameva evampi yathāpi seyyathāpi seyyathāpināma viya iva yathariva tathariva yathānāma tathānāma yathāhi tathāhi yathāca tathāca iccete paṭibhāgatthe.",
  "anya-e0807n1:784_9": "Yathāiti yoggatā+vicchā+padatthānativatti+nidassanesu ca.",
  "anya-e0807n1:784_10": "Evaṁiti upadesa+pañhādīsu ca.",
  "anya-e0807n1:784_11": "Kiñcāpiiti anuggahatthe.",
  "anya-e0807n1:784_12": "Dhiiti garahe.",
  "anya-e0807n1:784_13": "Ahoiti garaha+pasaṁsana+patthanesu.",
  "anya-e0807n1:784_14": "Nāmaiti garaha+pasaṁsana+saññā+pañhesu.",
  "anya-e0807n1:784_15": "Sādhūti pasaṁsana+yācanesu.",
  "anya-e0807n1:784_16": "Iṅgha handa iccete codanatthe.",
  "anya-e0807n1:784_17": "Sādhu suṭṭhu evametaṁti anumodane.",
  "anya-e0807n1:784_18": "Kiraiti anussavana+asaddheyyesu.",
  "anya-e0807n1:784_19": "Nunaiti anumānā+nussaraṇa+parivitakkesu.",
  "anya-e0807n1:784_20": "Kasmāti kāraṇapucchane.",
  "anya-e0807n1:784_21": "Yasmā tasmā tathā hi tena iccete kāraṇacchedanatthe.",
  "anya-e0807n1:784_22": "Saha saddhiṁ amā (samaṁ, rū) iti samakriyāyaṁ.",
  "anya-e0807n1:784_23": "Vinā rite vippayoge.",
  "anya-e0807n1:784_24": "Nānā puthu bahupakāre.",
  "anya-e0807n1:784_25": "Puthu visuṁ asaṅghāte ca.",
  "anya-e0807n1:784_26": "Duṭṭhu ku kucchāyaṁ (jigucchāyaṁ, rū).",
  "anya-e0807n1:784_27": "Puna appaṭhame.",
  "anya-e0807n1:784_28": "Kathaṁ cikicchatthe.",
  "anya-e0807n1:784_29": "Dhā kkhattuṁ so kiñcaiti saṁkhyāvibhāge.",
  "anya-e0807n1:784_30": "Īsakaṁ appamānesu (appamatte, rū).",
  "anya-e0807n1:784_31": "Saṇikaṁ mandatthe.",
  "anya-e0807n1:784_32": "Khippaṁ araṁ lahuṁ āsu tuṇhaṁ aciraṁ sīghatthe.",
  "anya-e0807n1:784_33": "Ciraṁ cirassaṁ dīghakāle.",
  "anya-e0807n1:784_34": "Ce yadi saṁkā+vaṭṭhāne.",
  "anya-e0807n1:784_35": "Dhuraṁ thirā+vadhāraṇesu (dhuvaṁ thirā+vadhāraṇesu, rū).",
  "anya-e0807n1:784_36": "Hā visāde.",
  "anya-e0807n1:784_37": "Tuṇhī abhāsane.",
  "anya-e0807n1:784_38": "Sacchi paccakkhe.",
  "anya-e0807n1:784_39": "Musā micchāalikaṁ asacce.",
  "anya-e0807n1:784_40": "Suvatthi āsiṭṭhe iccādi.",
  "anya-e0807n1:785_0": "Tuna+ktvāna+ktvāpaccayantā ussukkanatthe bhavanti.",
  "anya-e0807n1:785_1": "Yathā passituna passiya passitvāna passitvā, disvā disvāna dassetvā dātuna datvāna datvā upādāya dāpetvā viññāya viceyya vineyya samecca nihacca upecca ārabbha āgamma iccādi.",
  "anya-e0807n1:786_0": "Vibhattiyā kato bhedo, saliṅgānaṁ bhave tathā;",
  "anya-e0807n1:787_0": "Tumhādīnaṁ tva+liṅgesu, neva+tthi pādi+cādinaṁ.",
  "anya-e0807n1:788_0": "Evaṁ nāmākhyātopasaggehi vinimuttaṁ etaṁ nipātapadaṁ veditabbaṁ.",
  "anya-e0807n1:789_0": "Nepātikapadaṁ.",
  "anya-e0807n1:790_0": "Pulliṅgaṁ itthiliṅgañca, napuṁsaka+mathā+paraṁ;",
  "anya-e0807n1:791_0": "Tiliṅgañca aliṅgañca, nāmikaṁ pañcadhā ṭhitaṁ.",
  "anya-e0807n1:792_0": "Iti payogasiddhiyaṁ nāmakaṇḍo dutiyo."
}