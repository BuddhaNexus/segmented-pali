{
  "sn33:1.0.1": "Saṃyutta Nikāya 33 ",
  "sn33:1.0.2": "1. Vacchagottavagga ",
  "sn33:1.0.3": "1. Rūpaaññāṇasutta ",
  "sn33:1.1.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. ",
  "sn33:1.1.2": "Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. ",
  "sn33:1.1.3": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:1.1.4": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:1.1.5": "sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā”ti? ",
  "sn33:1.1.6": "“Rūpe kho, vaccha, aññāṇā, rūpasamudaye aññāṇā, rūpanirodhe aññāṇā, rūpanirodhagāminiyā paṭipadāya aññāṇā; ",
  "sn33:1.1.7": "evamimāni anekavihitāni diṭṭhigatāni loke uppajjanti—",
  "sn33:1.1.8": "sassato lokoti vā …pe… ",
  "sn33:1.1.9": "neva hoti na na hoti tathāgato paraṃ maraṇāti vāti. ",
  "sn33:1.1.10": "Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—",
  "sn33:1.1.11": "sassato lokoti vā, asassato lokoti vā …pe… ",
  "sn33:1.1.12": "neva hoti na na hoti tathāgato paraṃ maraṇāti vā”ti. ",
  "sn33:1.1.13": "Paṭhamaṃ. ",
  "sn33:2.0.1": "Saṃyutta Nikāya 33 ",
  "sn33:2.0.2": "1. Vacchagottavagga ",
  "sn33:2.0.3": "2. Vedanāaññāṇasutta ",
  "sn33:2.1.1": "Sāvatthinidānaṃ. ",
  "sn33:2.1.2": "Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:2.1.3": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:2.1.4": "sassato lokoti vā, asassato lokoti vā …pe… ",
  "sn33:2.1.5": "neva hoti na na hoti tathāgato paraṃ maraṇāti vā”ti? ",
  "sn33:2.1.6": "“Vedanāya kho, vaccha, aññāṇā, vedanāsamudaye aññāṇā, vedanānirodhe aññāṇā, vedanānirodhagāminiyā paṭipadāya aññāṇā; ",
  "sn33:2.1.7": "evamimāni anekavihitāni diṭṭhigatāni loke uppajjanti—",
  "sn33:2.1.8": "sassato lokoti vā, asassato lokoti vā …pe… ",
  "sn33:2.1.9": "neva hoti na na hoti tathāgato paraṃ maraṇāti vāti. ",
  "sn33:2.1.10": "Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—",
  "sn33:2.1.11": "sassato lokoti vā, asassato lokoti vā …pe… ",
  "sn33:2.1.12": "neva hoti na na hoti tathāgato paraṃ maraṇāti vā”ti. ",
  "sn33:2.1.13": "Dutiyaṃ. ",
  "sn33:3.0.1": "Saṃyutta Nikāya 33 ",
  "sn33:3.0.2": "1. Vacchagottavagga ",
  "sn33:3.0.3": "3. Saññāaññāṇasutta ",
  "sn33:3.1.1": "Sāvatthinidānaṃ. ",
  "sn33:3.1.2": "Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:3.1.3": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:3.1.4": "sassato lokoti vā, asassato lokoti vā …pe… ",
  "sn33:3.1.5": "neva hoti na na hoti tathāgato paraṃ maraṇāti vā”ti? ",
  "sn33:3.1.6": "“Saññāya kho, vaccha, aññāṇā, saññāsamudaye aññāṇā, saññānirodhe aññāṇā, saññānirodhagāminiyā paṭipadāya aññāṇā; ",
  "sn33:3.1.7": "evamimāni anekavihitāni diṭṭhigatāni loke uppajjanti—",
  "sn33:3.1.8": "sassato lokoti vā, asassato lokoti vā …pe… ",
  "sn33:3.1.9": "neva hoti na na hoti tathāgato paraṃ maraṇāti vāti. ",
  "sn33:3.1.10": "Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—",
  "sn33:3.1.11": "sassato lokoti vā, asassato lokoti vā …pe… ",
  "sn33:3.1.12": "neva hoti na na hoti tathāgato paraṃ maraṇāti vā”ti. ",
  "sn33:3.1.13": "Tatiyaṃ. ",
  "sn33:4.0.1": "Saṃyutta Nikāya 33 ",
  "sn33:4.0.2": "1. Vacchagottavagga ",
  "sn33:4.0.3": "4. Saṅkhāraaññāṇasutta ",
  "sn33:4.1.1": "Sāvatthinidānaṃ. ",
  "sn33:4.1.2": "Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:4.1.3": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:4.1.4": "sassato lokoti vā, asassato lokoti vā …pe… ",
  "sn33:4.1.5": "neva hoti na na hoti tathāgato paraṃ maraṇāti vā”ti? ",
  "sn33:4.1.6": "“Saṅkhāresu kho, vaccha, aññāṇā, saṅkhārasamudaye aññāṇā, saṅkhāranirodhe aññāṇā, saṅkhāranirodhagāminiyā paṭipadāya aññāṇā; ",
  "sn33:4.1.7": "evamimāni anekavihitāni diṭṭhigatāni loke uppajjanti—",
  "sn33:4.1.8": "sassato lokoti vā, asassato lokoti vā …pe… ",
  "sn33:4.1.9": "neva hoti na na hoti tathāgato paraṃ maraṇāti vāti. ",
  "sn33:4.1.10": "Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—",
  "sn33:4.1.11": "sassato lokoti vā, asassato lokoti vā …pe… ",
  "sn33:4.1.12": "neva hoti na na hoti tathāgato paraṃ maraṇāti vā”ti. ",
  "sn33:4.1.13": "Catutthaṃ. ",
  "sn33:5.0.1": "Saṃyutta Nikāya 33 ",
  "sn33:5.0.2": "1. Vacchagottavagga ",
  "sn33:5.0.3": "5. Viññāṇaaññāṇasutta ",
  "sn33:5.1.1": "Sāvatthinidānaṃ. ",
  "sn33:5.1.2": "Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:5.1.3": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:5.1.4": "sassato lokoti vā, asassato lokoti vā …pe… ",
  "sn33:5.1.5": "neva hoti na na hoti tathāgato paraṃ maraṇāti vā”ti? ",
  "sn33:5.1.6": "“Viññāṇe kho, vaccha, aññāṇā, viññāṇasamudaye aññāṇā, viññāṇanirodhe aññāṇā, viññāṇanirodhagāminiyā paṭipadāya aññāṇā; ",
  "sn33:5.1.7": "evamimāni anekavihitāni diṭṭhigatāni loke uppajjanti—",
  "sn33:5.1.8": "sassato lokoti vā, asassato lokoti vā …pe… ",
  "sn33:5.1.9": "neva hoti na na hoti tathāgato paraṃ maraṇāti vāti. ",
  "sn33:5.1.10": "Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—",
  "sn33:5.1.11": "sassato lokoti vā, asassato lokoti vā …pe… ",
  "sn33:5.1.12": "neva hoti na na hoti tathāgato paraṃ maraṇāti vā”ti. ",
  "sn33:5.1.13": "Pañcamaṃ. ",
  "sn33:6-10.0.1": "Saṃyutta Nikāya 33 ",
  "sn33:6-10.0.2": "1. Vacchagottavagga ",
  "sn33:6-10.0.3": "6–10. Rūpaadassanādisuttapañcaka ",
  "sn33:6-10.1.1": "Sāvatthinidānaṃ. ",
  "sn33:6-10.1.2": "Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:6-10.1.3": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:6-10.1.4": "sassato lokoti vā, asassato lokoti vā …pe… ",
  "sn33:6-10.1.5": "neva hoti na na hoti tathāgato paraṃ maraṇāti vā”ti? ",
  "sn33:6-10.1.6": "“Rūpe kho, vaccha, adassanā …pe… ",
  "sn33:6-10.1.7": "rūpanirodhagāminiyā paṭipadāya adassanā …pe… ",
  "sn33:6-10.1.8": "vedanāya … ",
  "sn33:6-10.1.9": "saññāya … ",
  "sn33:6-10.1.10": "saṅkhāresu kho, vaccha, adassanā …pe… ",
  "sn33:6-10.1.11": "viññāṇe kho, vaccha, adassanā …pe… viññāṇanirodhagāminiyā paṭipadāya adassanā …pe…. ",
  "sn33:6-10.1.12": "Dasamaṃ. ",
  "sn33:11.0.1": "Saṃyutta Nikāya 33 ",
  "sn33:11.0.2": "1. Vacchagottavagga ",
  "sn33:11.0.3": "11–15. Rūpaanabhisamayādisuttapañcaka ",
  "sn33:11.1.1": "Sāvatthinidānaṃ. ",
  "sn33:11.1.2": "“Rūpe kho, vaccha, anabhisamayā …pe… rūpanirodhagāminiyā paṭipadāya anabhisamayā …pe…. ",
  "sn33:12.1.1": "Sāvatthinidānaṃ. ",
  "sn33:12.1.2": "“Vedanāya kho, vaccha, anabhisamayā …pe…. ",
  "sn33:13.1.1": "Sāvatthinidānaṃ. ",
  "sn33:13.1.2": "“Saññāya kho, vaccha, anabhisamayā …pe…. ",
  "sn33:14.1.1": "Sāvatthinidānaṃ. ",
  "sn33:14.1.2": "“Saṅkhāresu kho, vaccha, anabhisamayā …pe…. ",
  "sn33:15.1.1": "Sāvatthinidānaṃ. ",
  "sn33:15.1.2": "“Viññāṇe kho, vaccha, anabhisamayā …pe…. ",
  "sn33:15.1.3": "Pannarasamaṃ. ",
  "sn33:16.0.1": "Saṃyutta Nikāya 33 ",
  "sn33:16.0.2": "1. Vacchagottavagga ",
  "sn33:16.0.3": "16–20. Rūpaananubodhādisuttapañcaka ",
  "sn33:16.1.1": "Sāvatthinidānaṃ. ",
  "sn33:16.1.2": "Ekamantaṃ nisinno kho vacchagotto paribbājako bhagavantaṃ etadavoca—",
  "sn33:16.1.3": "ko nu kho, bho gotama, hetu, ko paccayo …pe… ",
  "sn33:16.1.4": "rūpe kho, vaccha, ananubodhā …pe… “rūpanirodhagāminiyā paṭipadāya ananubodhā …pe…. ",
  "sn33:17.1.1": "Sāvatthinidānaṃ. ",
  "sn33:17.1.2": "“Vedanāya kho, vaccha …pe…. ",
  "sn33:18.1.1": "Sāvatthinidānaṃ. ",
  "sn33:18.1.2": "“Saññāya kho, vaccha …pe…. ",
  "sn33:19.1.1": "Sāvatthinidānaṃ. ",
  "sn33:19.1.2": "“Saṅkhāresu kho, vaccha …pe…. ",
  "sn33:20.1.1": "Sāvatthinidānaṃ. ",
  "sn33:20.1.2": "“Viññāṇe kho, vaccha, ananubodhā …pe… ",
  "sn33:20.1.3": "viññāṇanirodhagāminiyā paṭipadāya ananubodhā …pe… ",
  "sn33:20.1.4": "vīsatimaṃ. ",
  "sn33:21-25.0.1": "Saṃyutta Nikāya 33 ",
  "sn33:21-25.0.2": "1. Vacchagottavagga ",
  "sn33:21-25.0.3": "21–25. Rūpaappaṭivedhādisuttapañcaka ",
  "sn33:21-25.1.1": "Sāvatthinidānaṃ. Ko nu kho, bho gotama, hetu, ko paccayo …pe…. ",
  "sn33:21-25.1.2": "“Rūpe kho, vaccha, appaṭivedhā …pe… viññāṇe kho, vaccha, appaṭivedhā …pe…. ",
  "sn33:21-25.1.3": "Pañcavīsatimaṃ. ",
  "sn33:26-30.0.1": "Saṃyutta Nikāya 33 ",
  "sn33:26-30.0.2": "1. Vacchagottavagga ",
  "sn33:26-30.0.3": "26–30. Rūpaasallakkhaṇādisuttapañcaka ",
  "sn33:26-30.1.1": "Sāvatthinidānaṃ. ",
  "sn33:26-30.1.2": "“Rūpe kho, vaccha, asallakkhaṇā …pe… viññāṇe kho, vaccha, asallakkhaṇā …pe…. ",
  "sn33:26-30.1.3": "Tiṃsatimaṃ. ",
  "sn33:31-35.0.1": "Saṃyutta Nikāya 33 ",
  "sn33:31-35.0.2": "1. Vacchagottavagga ",
  "sn33:31-35.0.3": "31–35. Rūpaanupalakkhaṇādisuttapañcaka ",
  "sn33:31-35.1.1": "Sāvatthinidānaṃ. ",
  "sn33:31-35.1.2": "“Rūpe kho, vaccha, anupalakkhaṇā …pe… viññāṇe kho, vaccha, anupalakkhaṇā …pe…. ",
  "sn33:31-35.1.3": "Pañcatiṃsatimaṃ. ",
  "sn33:36-40.0.1": "Saṃyutta Nikāya 33 ",
  "sn33:36-40.0.2": "1. Vacchagottavagga ",
  "sn33:36-40.0.3": "36–40. Rūpaappaccupalakkhaṇādisuttapañcaka ",
  "sn33:36-40.1.1": "Sāvatthinidānaṃ. ",
  "sn33:36-40.1.2": "“Rūpe kho, vaccha, appaccupalakkhaṇā …pe… viññāṇe kho, vaccha, appaccupalakkhaṇā …pe…. ",
  "sn33:36-40.1.3": "Cattālīsamaṃ. ",
  "sn33:41-45.0.1": "Saṃyutta Nikāya 33 ",
  "sn33:41-45.0.2": "1. Vacchagottavagga ",
  "sn33:41-45.0.3": "41–45. Rūpaasamapekkhaṇādisuttapañcaka ",
  "sn33:41-45.1.1": "Sāvatthinidānaṃ. ",
  "sn33:41-45.1.2": "“Rūpe kho, vaccha, asamapekkhaṇā …pe… viññāṇe kho, vaccha, asamapekkhaṇā …pe…. ",
  "sn33:41-45.1.3": "Pañcacattālīsamaṃ. ",
  "sn33:46-50.0.1": "Saṃyutta Nikāya 33 ",
  "sn33:46-50.0.2": "1. Vacchagottavagga ",
  "sn33:46-50.0.3": "46–50. Rūpaappaccupekkhaṇādisuttapañcaka ",
  "sn33:46-50.1.1": "Sāvatthinidānaṃ. ",
  "sn33:46-50.1.2": "“Rūpe kho, vaccha, appaccupekkhaṇā …pe… viññāṇe kho, vaccha, appaccupekkhaṇā …pe…. ",
  "sn33:46-50.1.3": "Paññāsamaṃ. ",
  "sn33:51.0.1": "Saṃyutta Nikāya 33 ",
  "sn33:51.0.2": "1. Vacchagottavagga ",
  "sn33:51.0.3": "51–54. Rūpaappaccakkhakammādisuttacatukka ",
  "sn33:51.1.1": "Sāvatthinidānaṃ. ",
  "sn33:51.1.2": "Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. ",
  "sn33:51.1.3": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca: ",
  "sn33:51.1.4": "“ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—",
  "sn33:51.1.5": "sassato lokoti vā …pe… ",
  "sn33:51.1.6": "neva hoti na na hoti tathāgato paraṃ maraṇāti vā”ti? ",
  "sn33:51.1.7": "“Rūpe kho, vaccha, appaccakkhakammā, rūpasamudaye appaccakkhakammā, rūpanirodhe appaccakkhakammā, rūpanirodhagāminiyā paṭipadāya appaccakkhakammā …pe…. ",
  "sn33:52.1.1": "Sāvatthinidānaṃ. ",
  "sn33:52.1.2": "“Vedanāya kho, vaccha, appaccakkhakammā …pe… vedanānirodhagāminiyā paṭipadāya appaccakkhakammā …pe…. ",
  "sn33:53.1.1": "Sāvatthinidānaṃ. ",
  "sn33:53.1.2": "“Saññāya kho, vaccha, appaccakkhakammā …pe… saññānirodhagāminiyā paṭipadāya appaccakkhakammā …pe…. ",
  "sn33:54.1.1": "Sāvatthinidānaṃ. ",
  "sn33:54.1.2": "“Saṅkhāresu kho, vaccha, appaccakkhakammā …pe… saṅkhāranirodhagāminiyā paṭipadāya appaccakkhakammā …pe…. ",
  "sn33:54.1.3": "Catupaññāsamaṃ. ",
  "sn33:55.0.1": "Saṃyutta Nikāya 33 ",
  "sn33:55.0.2": "1. Vacchagottavagga ",
  "sn33:55.0.3": "55. Viññāṇaappaccakkhakammasutta ",
  "sn33:55.1.1": "Sāvatthinidānaṃ. ",
  "sn33:55.1.2": "“Viññāṇe kho, vaccha, appaccakkhakammā, viññāṇasamudaye appaccakkhakammā, viññāṇanirodhe appaccakkhakammā, viññāṇanirodhagāminiyā paṭipadāya appaccakkhakammā; ",
  "sn33:55.1.3": "evamimāni anekavihitāni diṭṭhigatāni loke uppajjanti—",
  "sn33:55.1.4": "sassato lokoti vā, asassato lokoti vā …pe… ",
  "sn33:55.1.5": "neva hoti na na hoti tathāgato paraṃ maraṇāti vāti. ",
  "sn33:55.1.6": "Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—",
  "sn33:55.1.7": "sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā”ti. ",
  "sn33:55.1.8": "Pañcapaññāsamaṃ. ",
  "sn33:55.1.9": "Vacchagottavaggo paṭhamo. ",
  "sn33:55.2.1": "Aññāṇā adassanā ceva, ",
  "sn33:55.2.2": "Anabhisamayā ananubodhā; ",
  "sn33:55.2.3": "Appaṭivedhā asallakkhaṇā, ",
  "sn33:55.2.4": "Anupalakkhaṇena appaccupalakkhaṇā; ",
  "sn33:55.2.5": "Asamapekkhaṇā appaccupekkhaṇā, ",
  "sn33:55.2.6": "Appaccakkhakammanti. ",
  "sn33:55.2.7": "Vacchagottasaṃyuttaṃ samattaṃ. "
}