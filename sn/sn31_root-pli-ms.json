{
  "sn31:1.0.1": "Saṃyutta Nikāya 31 ",
  "sn31:1.0.2": "1. Gandhabbavagga ",
  "sn31:1.0.3": "1. Suddhikasutta ",
  "sn31:1.1.1": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme …pe… ",
  "sn31:1.1.2": "bhagavā etadavoca: ",
  "sn31:1.1.3": "“gandhabbakāyike vo, bhikkhave, deve desessāmi. ",
  "sn31:1.1.4": "Taṃ suṇātha. ",
  "sn31:1.1.5": "Katamā ca, bhikkhave, gandhabbakāyikā devā? ",
  "sn31:1.1.6": "Santi, bhikkhave, mūlagandhe adhivatthā devā. ",
  "sn31:1.1.7": "Santi, bhikkhave, sāragandhe adhivatthā devā. ",
  "sn31:1.1.8": "Santi, bhikkhave, pheggugandhe adhivatthā devā. ",
  "sn31:1.1.9": "Santi, bhikkhave, tacagandhe adhivatthā devā. ",
  "sn31:1.1.10": "Santi, bhikkhave, papaṭikagandhe adhivatthā devā. ",
  "sn31:1.1.11": "Santi, bhikkhave, pattagandhe adhivatthā devā. ",
  "sn31:1.1.12": "Santi, bhikkhave, pupphagandhe adhivatthā devā. ",
  "sn31:1.1.13": "Santi, bhikkhave, phalagandhe adhivatthā devā. ",
  "sn31:1.1.14": "Santi, bhikkhave, rasagandhe adhivatthā devā. ",
  "sn31:1.1.15": "Santi, bhikkhave, gandhagandhe adhivatthā devā. ",
  "sn31:1.1.16": "Ime vuccanti, bhikkhave, gandhabbakāyikā devā”ti. ",
  "sn31:1.1.17": "Paṭhamaṃ. ",
  "sn31:2.0.1": "Saṃyutta Nikāya 31 ",
  "sn31:2.0.2": "1. Gandhabbavagga ",
  "sn31:2.0.3": "2. Sucaritasutta ",
  "sn31:2.1.1": "Sāvatthinidānaṃ. ",
  "sn31:2.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn31:2.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā gandhabbakāyikānaṃ devānaṃ sahabyataṃ upapajjatī”ti? ",
  "sn31:2.1.4": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn31:2.1.5": "Tassa sutaṃ hoti: ",
  "sn31:2.1.6": "‘gandhabbakāyikā devā dīghāyukā vaṇṇavanto sukhabahulā’ti. ",
  "sn31:2.1.7": "Tassa evaṃ hoti: ",
  "sn31:2.1.8": "‘aho vatāhaṃ kāyassa bhedā paraṃ maraṇā gandhabbakāyikānaṃ devānaṃ sahabyataṃ upapajjeyyan’ti. ",
  "sn31:2.1.9": "So kāyassa bhedā paraṃ maraṇā gandhabbakāyikānaṃ devānaṃ sahabyataṃ upapajjati. ",
  "sn31:2.1.10": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā gandhabbakāyikānaṃ devānaṃ sahabyataṃ upapajjatī”ti. ",
  "sn31:2.1.11": "Dutiyaṃ. ",
  "sn31:3.0.1": "Saṃyutta Nikāya 31 ",
  "sn31:3.0.2": "1. Gandhabbavagga ",
  "sn31:3.0.3": "3. Mūlagandhadātāsutta ",
  "sn31:3.1.1": "Sāvatthinidānaṃ. ",
  "sn31:3.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn31:3.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti? ",
  "sn31:3.1.4": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn31:3.1.5": "Tassa sutaṃ hoti: ",
  "sn31:3.1.6": "‘mūlagandhe adhivatthā devā dīghāyukā vaṇṇavanto sukhabahulā’ti. ",
  "sn31:3.1.7": "Tassa evaṃ hoti: ",
  "sn31:3.1.8": "‘aho vatāhaṃ kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjeyyan’ti. ",
  "sn31:3.1.9": "So dātā hoti mūlagandhānaṃ. ",
  "sn31:3.1.10": "So kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjati. ",
  "sn31:3.1.11": "Ayaṃ kho, bhikkhu, hetu …pe… ",
  "sn31:3.1.12": "yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti. ",
  "sn31:3.1.13": "Tatiyaṃ. ",
  "sn31:4-12.0.1": "Saṃyutta Nikāya 31 ",
  "sn31:4-12.0.2": "1. Gandhabbavagga ",
  "sn31:4-12.0.3": "4–12. Sāragandhādidātāsuttanavaka ",
  "sn31:4-12.1.1": "Sāvatthinidānaṃ. ",
  "sn31:4-12.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn31:4-12.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā sāragandhe adhivatthānaṃ devānaṃ …pe… ",
  "sn31:4-12.1.4": "pheggugandhe adhivatthānaṃ devānaṃ … ",
  "sn31:4-12.1.5": "tacagandhe adhivatthānaṃ devānaṃ … ",
  "sn31:4-12.1.6": "papaṭikagandhe adhivatthānaṃ devānaṃ … ",
  "sn31:4-12.1.7": "pattagandhe adhivatthānaṃ devānaṃ … ",
  "sn31:4-12.1.8": "pupphagandhe adhivatthānaṃ devānaṃ … ",
  "sn31:4-12.1.9": "phalagandhe adhivatthānaṃ devānaṃ … ",
  "sn31:4-12.1.10": "rasagandhe adhivatthānaṃ devānaṃ … ",
  "sn31:4-12.1.11": "gandhagandhe adhivatthānaṃ devānaṃ sahabyataṃ upapajjatī”ti? ",
  "sn31:4-12.1.12": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn31:4-12.1.13": "Tassa sutaṃ hoti: ",
  "sn31:4-12.1.14": "‘sāragandhe adhivatthā devā dīghāyukā vaṇṇavanto sukhabahulā’ti. ",
  "sn31:4-12.1.15": "Tassa evaṃ hoti: ",
  "sn31:4-12.1.16": "‘aho vatāhaṃ kāyassa bhedā paraṃ maraṇā sāragandhe adhivatthānaṃ devānaṃ …pe… ",
  "sn31:4-12.1.17": "pheggugandhe adhivatthānaṃ devānaṃ … ",
  "sn31:4-12.1.18": "tacagandhe adhivatthānaṃ devānaṃ … ",
  "sn31:4-12.1.19": "papaṭikagandhe adhivatthānaṃ devānaṃ … ",
  "sn31:4-12.1.20": "pattagandhe adhivatthānaṃ devānaṃ … ",
  "sn31:4-12.1.21": "pupphagandhe adhivatthānaṃ devānaṃ … ",
  "sn31:4-12.1.22": "phalagandhe adhivatthānaṃ devānaṃ … ",
  "sn31:4-12.1.23": "rasagandhe adhivatthānaṃ devānaṃ … ",
  "sn31:4-12.1.24": "gandhagandhe adhivatthānaṃ devānaṃ sahabyataṃ upapajjeyyan’ti. ",
  "sn31:4-12.1.25": "So dātā hoti sāragandhānaṃ …pe… ",
  "sn31:4-12.1.26": "so dātā hoti pheggugandhānaṃ … ",
  "sn31:4-12.1.27": "so dātā hoti tacagandhānaṃ … ",
  "sn31:4-12.1.28": "so dātā hoti papaṭikagandhānaṃ … ",
  "sn31:4-12.1.29": "so dātā hoti pattagandhānaṃ … ",
  "sn31:4-12.1.30": "so dātā hoti pupphagandhānaṃ … ",
  "sn31:4-12.1.31": "so dātā hoti phalagandhānaṃ … ",
  "sn31:4-12.1.32": "so dātā hoti rasagandhānaṃ … ",
  "sn31:4-12.1.33": "so dātā hoti gandhagandhānaṃ. ",
  "sn31:4-12.1.34": "So kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjati. ",
  "sn31:4-12.1.35": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjatī”ti. ",
  "sn31:4-12.1.36": "Dvādasamaṃ. ",
  "sn31:13-22.0.1": "Saṃyutta Nikāya 31 ",
  "sn31:13-22.0.2": "1. Gandhabbavagga ",
  "sn31:13-22.0.3": "13–22. Mūlagandhadānūpakārasuttadasaka ",
  "sn31:13-22.1.1": "Sāvatthinidānaṃ. ",
  "sn31:13-22.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn31:13-22.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti? ",
  "sn31:13-22.1.4": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn31:13-22.1.5": "Tassa sutaṃ hoti: ",
  "sn31:13-22.1.6": "‘mūlagandhe adhivatthā devā dīghāyukā vaṇṇavanto sukhabahulā’ti. ",
  "sn31:13-22.1.7": "Tassa evaṃ hoti: ",
  "sn31:13-22.1.8": "‘aho vatāhaṃ kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjeyyan’ti. ",
  "sn31:13-22.1.9": "So annaṃ deti …pe… ",
  "sn31:13-22.1.10": "pānaṃ deti … ",
  "sn31:13-22.1.11": "vatthaṃ deti … ",
  "sn31:13-22.1.12": "yānaṃ deti … ",
  "sn31:13-22.1.13": "mālaṃ deti … ",
  "sn31:13-22.1.14": "gandhaṃ deti … ",
  "sn31:13-22.1.15": "vilepanaṃ deti … ",
  "sn31:13-22.1.16": "seyyaṃ deti … ",
  "sn31:13-22.1.17": "āvasathaṃ deti … ",
  "sn31:13-22.1.18": "padīpeyyaṃ deti. ",
  "sn31:13-22.1.19": "So kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjati. ",
  "sn31:13-22.1.20": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti. ",
  "sn31:13-22.1.21": "Bāvīsatimaṃ. ",
  "sn31:23-112.0.1": "Saṃyutta Nikāya 31 ",
  "sn31:23-112.0.2": "1. Gandhabbavagga ",
  "sn31:23-112.0.3": "23–112. Sāragandhādidānūpakārasuttanavutika ",
  "sn31:23-112.1.1": "Sāvatthinidānaṃ. ",
  "sn31:23-112.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn31:23-112.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā sāragandhe adhivatthānaṃ devānaṃ …pe… ",
  "sn31:23-112.1.4": "pheggugandhe adhivatthānaṃ devānaṃ … ",
  "sn31:23-112.1.5": "tacagandhe adhivatthānaṃ devānaṃ … ",
  "sn31:23-112.1.6": "papaṭikagandhe adhivatthānaṃ devānaṃ … ",
  "sn31:23-112.1.7": "pattagandhe adhivatthānaṃ devānaṃ … ",
  "sn31:23-112.1.8": "pupphagandhe adhivatthānaṃ devānaṃ … ",
  "sn31:23-112.1.9": "phalagandhe adhivatthānaṃ devānaṃ … ",
  "sn31:23-112.1.10": "rasagandhe adhivatthānaṃ devānaṃ … ",
  "sn31:23-112.1.11": "gandhagandhe adhivatthānaṃ devānaṃ sahabyataṃ upapajjatī”ti? ",
  "sn31:23-112.1.12": "“Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. ",
  "sn31:23-112.1.13": "Tassa sutaṃ hoti: ",
  "sn31:23-112.1.14": "‘gandhagandhe adhivatthā devā dīghāyukā vaṇṇavanto sukhabahulā’ti. ",
  "sn31:23-112.1.15": "Tassa evaṃ hoti: ",
  "sn31:23-112.1.16": "‘aho vatāhaṃ kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjeyyan’ti. ",
  "sn31:23-112.1.17": "So annaṃ deti …pe… ",
  "sn31:23-112.1.18": "pānaṃ deti … ",
  "sn31:23-112.1.19": "vatthaṃ deti … ",
  "sn31:23-112.1.20": "yānaṃ deti … ",
  "sn31:23-112.1.21": "mālaṃ deti … ",
  "sn31:23-112.1.22": "gandhaṃ deti … ",
  "sn31:23-112.1.23": "vilepanaṃ deti … ",
  "sn31:23-112.1.24": "seyyaṃ deti … ",
  "sn31:23-112.1.25": "āvasathaṃ deti … ",
  "sn31:23-112.1.26": "padīpeyyaṃ deti. ",
  "sn31:23-112.1.27": "So kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjati. ",
  "sn31:23-112.1.28": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā gandhagandhe adhivatthānaṃ devānaṃ sahabyataṃ upapajjatī”ti. ",
  "sn31:23-112.1.29": "Dvādasasatimaṃ. ",
  "sn31:23-112.2.1": "(Evaṃ piṇḍakena ekasatañca dvādasa ca suttantā honti.) ",
  "sn31:23-112.2.2": "Gandhabbavaggo paṭhamo. ",
  "sn31:23-112.3.1": "Suddhikañca sucaritaṃ, ",
  "sn31:23-112.3.2": "dātā hi apare dasa; ",
  "sn31:23-112.3.3": "Dānūpakārā satadhā, ",
  "sn31:23-112.3.4": "gandhabbe suppakāsitāti. ",
  "sn31:23-112.3.5": "Gandhabbakāyasaṃyuttaṃ samattaṃ. "
}