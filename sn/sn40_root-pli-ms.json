{
  "sn40:1.0.1": "Saṃyutta Nikāya 40 ",
  "sn40:1.0.2": "1. Moggallānavagga ",
  "sn40:1.0.3": "1. Paṭhamajhānapañhāsutta ",
  "sn40:1.1.1": "Ekaṃ samayaṃ āyasmā mahāmoggallāno sāvatthiyaṃ viharati jetavane anāthapiṇḍikassa ārāme. ",
  "sn40:1.1.2": "Tatra kho āyasmā mahāmoggallāno bhikkhū āmantesi: ",
  "sn40:1.1.3": "“āvuso bhikkhave”ti. ",
  "sn40:1.1.4": "“Āvuso”ti kho te bhikkhū āyasmato mahāmoggallānassa paccassosuṃ. ",
  "sn40:1.1.5": "Āyasmā mahāmoggallāno etadavoca: ",
  "sn40:1.2.1": "“Idha mayhaṃ, āvuso, rahogatassa paṭisallīnassa evaṃ cetaso parivitakko udapādi: ",
  "sn40:1.2.2": "‘paṭhamaṃ jhānaṃ, paṭhamaṃ jhānan’ti vuccati. ",
  "sn40:1.2.3": "Katamaṃ nu kho paṭhamaṃ jhānanti? ",
  "sn40:1.2.4": "Tassa mayhaṃ, āvuso, etadahosi: ",
  "sn40:1.2.5": "‘idha bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. ",
  "sn40:1.2.6": "Idaṃ vuccati paṭhamaṃ jhānan’ti. ",
  "sn40:1.2.7": "So khvāhaṃ, āvuso, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharāmi. ",
  "sn40:1.2.8": "Tassa mayhaṃ, āvuso, iminā vihārena viharato kāmasahagatā saññāmanasikārā samudācaranti. ",
  "sn40:1.3.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:1.3.2": "‘moggallāna, moggallāna. ",
  "sn40:1.3.3": "Mā, brāhmaṇa, paṭhamaṃ jhānaṃ pamādo, paṭhame jhāne cittaṃ saṇṭhapehi, paṭhame jhāne cittaṃ ekodiṃ karohi, paṭhame jhāne cittaṃ samādahā’ti. ",
  "sn40:1.3.4": "So khvāhaṃ, āvuso, aparena samayena vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihāsiṃ. ",
  "sn40:1.3.5": "Yañhi taṃ, āvuso, sammā vadamāno vadeyya: ",
  "sn40:1.3.6": "‘satthārānuggahito sāvako mahābhiññataṃ patto’ti, mamaṃ taṃ sammā vadamāno vadeyya: ",
  "sn40:1.3.7": "‘satthārānuggahito sāvako mahābhiññataṃ patto’”ti. ",
  "sn40:1.3.8": "Paṭhamaṃ. ",
  "sn40:2.0.1": "Saṃyutta Nikāya 40 ",
  "sn40:2.0.2": "1. Moggallānavagga ",
  "sn40:2.0.3": "2. Dutiyajhānapañhāsutta ",
  "sn40:2.1.1": "“‘Dutiyaṃ jhānaṃ, dutiyaṃ jhānan’ti vuccati. ",
  "sn40:2.1.2": "Katamaṃ nu kho dutiyaṃ jhānanti? ",
  "sn40:2.1.3": "Tassa mayhaṃ, āvuso, etadahosi: ",
  "sn40:2.1.4": "‘idha bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. ",
  "sn40:2.1.5": "Idaṃ vuccati dutiyaṃ jhānan’ti. ",
  "sn40:2.1.6": "So khvāhaṃ, āvuso, vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharāmi. ",
  "sn40:2.1.7": "Tassa mayhaṃ, āvuso, iminā vihārena viharato vitakkasahagatā saññāmanasikārā samudācaranti. ",
  "sn40:2.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:2.2.2": "‘moggallāna, moggallāna. ",
  "sn40:2.2.3": "Mā, brāhmaṇa, dutiyaṃ jhānaṃ pamādo, dutiye jhāne cittaṃ saṇṭhapehi, dutiye jhāne cittaṃ ekodiṃ karohi, dutiye jhāne cittaṃ samādahā’ti. ",
  "sn40:2.2.4": "So khvāhaṃ, āvuso, aparena samayena vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja vihāsiṃ. ",
  "sn40:2.2.5": "Yañhi taṃ, āvuso, sammā vadamāno vadeyya: ",
  "sn40:2.2.6": "‘satthārānuggahito sāvako mahābhiññataṃ patto’ti, mamaṃ taṃ sammā vadamāno vadeyya: ",
  "sn40:2.2.7": "‘satthārānuggahito sāvako mahābhiññataṃ patto’”ti. ",
  "sn40:2.2.8": "Dutiyaṃ. ",
  "sn40:3.0.1": "Saṃyutta Nikāya 40 ",
  "sn40:3.0.2": "1. Moggallānavagga ",
  "sn40:3.0.3": "3. Tatiyajhānapañhāsutta ",
  "sn40:3.1.1": "“‘Tatiyaṃ jhānaṃ, tatiyaṃ jhānan’ti vuccati. ",
  "sn40:3.1.2": "Katamaṃ nu kho tatiyaṃ jhānanti? ",
  "sn40:3.1.3": "Tassa mayhaṃ, āvuso, etadahosi—",
  "sn40:3.1.4": "idha bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja viharati. ",
  "sn40:3.1.5": "Idaṃ vuccati tatiyaṃ jhānanti. ",
  "sn40:3.1.6": "So khvāhaṃ, āvuso, pītiyā ca virāgā upekkhako ca viharāmi sato ca sampajāno sukhañca kāyena paṭisaṃvedemi. Yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja viharāmi. ",
  "sn40:3.1.7": "Tassa mayhaṃ, āvuso, iminā vihārena viharato pītisahagatā saññāmanasikārā samudācaranti. ",
  "sn40:3.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:3.2.2": "‘moggallāna, moggallāna. ",
  "sn40:3.2.3": "Mā, brāhmaṇa, tatiyaṃ jhānaṃ pamādo, tatiye jhāne cittaṃ saṇṭhapehi, tatiye jhāne cittaṃ ekodiṃ karohi, tatiye jhāne cittaṃ samādahā’ti. ",
  "sn40:3.2.4": "So khvāhaṃ, āvuso, aparena samayena pītiyā ca virāgā upekkhako ca viharāmi sato ca sampajāno sukhañca kāyena paṭisaṃvedemi, yaṃ taṃ ariyā ācikkhanti: ‘upekkhako satimā sukhavihārī’ti tatiyaṃ jhānaṃ upasampajja vihāsiṃ. ",
  "sn40:3.2.5": "Yañhi taṃ āvuso sammā vadamāno vadeyya …pe… mahābhiññataṃ patto”ti. ",
  "sn40:3.2.6": "Tatiyaṃ. ",
  "sn40:4.0.1": "Saṃyutta Nikāya 40 ",
  "sn40:4.0.2": "1. Moggallānavagga ",
  "sn40:4.0.3": "4. Catutthajhānapañhāsutta ",
  "sn40:4.1.1": "“‘Catutthaṃ jhānaṃ, catutthaṃ jhānan’ti vuccati. ",
  "sn40:4.1.2": "Katamaṃ nu kho catutthaṃ jhānanti? ",
  "sn40:4.1.3": "Tassa mayhaṃ, āvuso, etadahosi: ",
  "sn40:4.1.4": "‘idha bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. ",
  "sn40:4.1.5": "Idaṃ vuccati catutthaṃ jhānan’ti. ",
  "sn40:4.1.6": "So khvāhaṃ, āvuso, sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharāmi. ",
  "sn40:4.1.7": "Tassa mayhaṃ, āvuso, iminā vihārena viharato sukhasahagatā saññāmanasikārā samudācaranti. ",
  "sn40:4.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:4.2.2": "‘moggallāna, moggallāna. ",
  "sn40:4.2.3": "Mā, brāhmaṇa, catutthaṃ jhānaṃ pamādo, catutthe jhāne cittaṃ saṇṭhapehi, catutthe jhāne cittaṃ ekodiṃ karohi, catutthe jhāne cittaṃ samādahā’ti. ",
  "sn40:4.2.4": "So khvāhaṃ, āvuso, aparena samayena sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja vihāsiṃ. ",
  "sn40:4.2.5": "Yañhi taṃ, āvuso, sammā vadamāno vadeyya …pe… mahābhiññataṃ patto”ti. ",
  "sn40:4.2.6": "Catutthaṃ. ",
  "sn40:5.0.1": "Saṃyutta Nikāya 40 ",
  "sn40:5.0.2": "1. Moggallānavagga ",
  "sn40:5.0.3": "5. Ākāsānañcāyatanapañhāsutta ",
  "sn40:5.1.1": "“‘Ākāsānañcāyatanaṃ, ākāsānañcāyatanan’ti vuccati. ",
  "sn40:5.1.2": "Katamaṃ nu kho ākāsānañcāyatananti? ",
  "sn40:5.1.3": "Tassa mayhaṃ, āvuso, etadahosi: ",
  "sn40:5.1.4": "‘idha bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ananto ākāsoti ākāsānañcāyatanaṃ upasampajja viharati. ",
  "sn40:5.1.5": "Idaṃ vuccati ākāsānañcāyatanan’ti. ",
  "sn40:5.1.6": "So khvāhaṃ, āvuso, sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ananto ākāsoti ākāsānañcāyatanaṃ upasampajja viharāmi. ",
  "sn40:5.1.7": "Tassa mayhaṃ, āvuso, iminā vihārena viharato rūpasahagatā saññāmanasikārā samudācaranti. ",
  "sn40:5.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:5.2.2": "‘moggallāna, moggallāna. ",
  "sn40:5.2.3": "Mā, brāhmaṇa, ākāsānañcāyatanaṃ pamādo, ākāsānañcāyatane cittaṃ saṇṭhapehi, ākāsānañcāyatane cittaṃ ekodiṃ karohi, ākāsānañcāyatane cittaṃ samādahā’ti. ",
  "sn40:5.2.4": "So khvāhaṃ, āvuso, aparena samayena sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ananto ākāsoti ākāsānañcāyatanaṃ upasampajja vihāsiṃ. ",
  "sn40:5.2.5": "Yañhi taṃ, āvuso, sammā vadamāno vadeyya …pe… mahābhiññataṃ patto”ti. ",
  "sn40:5.2.6": "Pañcamaṃ. ",
  "sn40:6.0.1": "Saṃyutta Nikāya 40 ",
  "sn40:6.0.2": "1. Moggallānavagga ",
  "sn40:6.0.3": "6. Viññāṇañcāyatanapañhāsutta ",
  "sn40:6.1.1": "“‘Viññāṇañcāyatanaṃ, viññāṇañcāyatanan’ti vuccati. ",
  "sn40:6.1.2": "Katamaṃ nu kho viññāṇañcāyatananti? ",
  "sn40:6.1.3": "Tassa mayhaṃ, āvuso, etadahosi: ",
  "sn40:6.1.4": "‘idha bhikkhu sabbaso ākāsānañcāyatanaṃ samatikkamma anantaṃ viññāṇanti viññāṇañcāyatanaṃ upasampajja viharati. ",
  "sn40:6.1.5": "Idaṃ vuccati viññāṇañcāyatanan’ti. ",
  "sn40:6.1.6": "So khvāhaṃ, āvuso, sabbaso ākāsānañcāyatanaṃ samatikkamma anantaṃ viññāṇanti viññāṇañcāyatanaṃ upasampajja viharāmi. ",
  "sn40:6.1.7": "Tassa mayhaṃ, āvuso, iminā vihārena viharato ākāsānañcāyatanasahagatā saññāmanasikārā samudācaranti. ",
  "sn40:6.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:6.2.2": "‘moggallāna, moggallāna. ",
  "sn40:6.2.3": "Mā, brāhmaṇa, viññāṇañcāyatanaṃ pamādo, viññāṇañcāyatane cittaṃ saṇṭhapehi, viññāṇañcāyatane cittaṃ ekodiṃ karohi, viññāṇañcāyatane cittaṃ samādahā’ti. ",
  "sn40:6.2.4": "So khvāhaṃ, āvuso, aparena samayena sabbaso ākāsānañcāyatanaṃ samatikkamma anantaṃ viññāṇanti viññāṇañcāyatanaṃ upasampajja vihāsiṃ. ",
  "sn40:6.2.5": "Yañhi taṃ, āvuso, sammā vadamāno vadeyya …pe… mahābhiññataṃ patto”ti. ",
  "sn40:6.2.6": "Chaṭṭhaṃ. ",
  "sn40:7.0.1": "Saṃyutta Nikāya 40 ",
  "sn40:7.0.2": "1. Moggallānavagga ",
  "sn40:7.0.3": "7. Ākiñcaññāyatanapañhāsutta ",
  "sn40:7.1.1": "“‘Ākiñcaññāyatanaṃ, ākiñcaññāyatanan’ti vuccati. ",
  "sn40:7.1.2": "Katamaṃ nu kho ākiñcaññāyatananti? ",
  "sn40:7.1.3": "Tassa mayhaṃ, āvuso, etadahosi: ",
  "sn40:7.1.4": "‘idha bhikkhu sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja viharati. ",
  "sn40:7.1.5": "Idaṃ vuccati ākiñcaññāyatanan’ti. ",
  "sn40:7.1.6": "So khvāhaṃ, āvuso, sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja viharāmi. ",
  "sn40:7.1.7": "Tassa mayhaṃ, āvuso, iminā vihārena viharato viññāṇañcāyatanasahagatā saññāmanasikārā samudācaranti. ",
  "sn40:7.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:7.2.2": "‘moggallāna, moggallāna. ",
  "sn40:7.2.3": "Mā, brāhmaṇa, ākiñcaññāyatanaṃ pamādo, ākiñcaññāyatane cittaṃ saṇṭhapehi, ākiñcaññāyatane cittaṃ ekodiṃ karohi, ākiñcaññāyatane cittaṃ samādahā’ti. ",
  "sn40:7.2.4": "So khvāhaṃ, āvuso, aparena samayena sabbaso viññāṇañcāyatanaṃ samatikkamma natthi kiñcīti ākiñcaññāyatanaṃ upasampajja vihāsiṃ. ",
  "sn40:7.2.5": "Yañhi taṃ, āvuso, sammā vadamāno vadeyya …pe… mahābhiññataṃ patto”ti. ",
  "sn40:7.2.6": "Sattamaṃ. ",
  "sn40:8.0.1": "Saṃyutta Nikāya 40 ",
  "sn40:8.0.2": "1. Moggallānavagga ",
  "sn40:8.0.3": "8. Nevasaññānāsaññāyatanapañhāsutta ",
  "sn40:8.1.1": "“‘Nevasaññānāsaññāyatanaṃ, nevasaññānāsaññāyatanan’ti vuccati. ",
  "sn40:8.1.2": "Katamaṃ nu kho nevasaññānāsaññāyatananti? ",
  "sn40:8.1.3": "Tassa mayhaṃ, āvuso, etadahosi: ",
  "sn40:8.1.4": "‘idha bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. ",
  "sn40:8.1.5": "Idaṃ vuccati nevasaññānāsaññāyatanan’ti. ",
  "sn40:8.1.6": "So khvāhaṃ, āvuso, sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharāmi. ",
  "sn40:8.1.7": "Tassa mayhaṃ, āvuso, iminā vihārena viharato ākiñcaññāyatanasahagatā saññāmanasikārā samudācaranti. ",
  "sn40:8.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:8.2.2": "‘moggallāna, moggallāna. ",
  "sn40:8.2.3": "Mā, brāhmaṇa, nevasaññānāsaññāyatanaṃ pamādo, nevasaññānāsaññāyatane cittaṃ saṇṭhapehi, nevasaññānāsaññāyatane cittaṃ ekodiṃ karohi, nevasaññānāsaññāyatane cittaṃ samādahā’ti. ",
  "sn40:8.2.4": "So khvāhaṃ, āvuso, aparena samayena sabbaso ākiñcaññāyatanaṃ samatikkamma nevasaññānāsaññāyatanaṃ upasampajja vihāsiṃ. ",
  "sn40:8.2.5": "Yañhi taṃ, āvuso, sammā vadamāno vadeyya …pe… mahābhiññataṃ patto”ti. ",
  "sn40:8.2.6": "Aṭṭhamaṃ. ",
  "sn40:9.0.1": "Saṃyutta Nikāya 40 ",
  "sn40:9.0.2": "1. Moggallānavagga ",
  "sn40:9.0.3": "9. Animittapañhāsutta ",
  "sn40:9.1.1": "“‘Animitto cetosamādhi, animitto cetosamādhī’ti vuccati. ",
  "sn40:9.1.2": "Katamo nu kho animitto cetosamādhīti? ",
  "sn40:9.1.3": "Tassa mayhaṃ, āvuso, etadahosi: ",
  "sn40:9.1.4": "‘idha bhikkhu sabbanimittānaṃ amanasikārā animittaṃ cetosamādhiṃ upasampajja viharati. ",
  "sn40:9.1.5": "Ayaṃ vuccati animitto cetosamādhī’ti. ",
  "sn40:9.1.6": "So khvāhaṃ, āvuso, sabbanimittānaṃ amanasikārā animittaṃ cetosamādhiṃ upasampajja viharāmi. ",
  "sn40:9.1.7": "Tassa mayhaṃ, āvuso, iminā vihārena viharato nimittānusāri viññāṇaṃ hoti. ",
  "sn40:9.2.1": "Atha kho maṃ, āvuso, bhagavā iddhiyā upasaṅkamitvā etadavoca: ",
  "sn40:9.2.2": "‘moggallāna, moggallāna. ",
  "sn40:9.2.3": "Mā, brāhmaṇa, animittaṃ cetosamādhiṃ pamādo, animitte cetosamādhismiṃ cittaṃ saṇṭhapehi, animitte cetosamādhismiṃ cittaṃ ekodiṃ karohi, animitte cetosamādhismiṃ cittaṃ samādahā’ti. ",
  "sn40:9.2.4": "So khvāhaṃ, āvuso, aparena samayena sabbanimittānaṃ amanasikārā animittaṃ cetosamādhiṃ upasampajja vihāsiṃ. ",
  "sn40:9.2.5": "Yañhi taṃ, āvuso, sammā vadamāno vadeyya: ",
  "sn40:9.2.6": "‘satthārānuggahito sāvako mahābhiññataṃ patto’ti, mamaṃ taṃ sammā vadamāno vadeyya: ",
  "sn40:9.2.7": "‘satthārānuggahito sāvako mahābhiññataṃ patto’”ti. ",
  "sn40:9.2.8": "Navamaṃ. ",
  "sn40:10.0.1": "Saṃyutta Nikāya 40 ",
  "sn40:10.0.2": "1. Moggallānavagga ",
  "sn40:10.0.3": "10. Sakkasutta ",
  "sn40:10.1.1": "Atha kho āyasmā mahāmoggallāno—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—jetavane antarahito devesu tāvatiṃsesu pāturahosi. ",
  "sn40:10.1.2": "Atha kho sakko devānamindo pañcahi devatāsatehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.2.1": "“Sādhu kho, devānaminda, buddhasaraṇagamanaṃ hoti. ",
  "sn40:10.2.2": "Buddhasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.2.3": "Sādhu kho, devānaminda, dhammasaraṇagamanaṃ hoti. ",
  "sn40:10.2.4": "Dhammasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.2.5": "Sādhu kho, devānaminda, saṃghasaraṇagamanaṃ hoti. ",
  "sn40:10.2.6": "Saṃghasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.3.1": "“Sādhu kho, mārisa moggallāna, buddhasaraṇagamanaṃ hoti. ",
  "sn40:10.3.2": "Buddhasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.3.3": "Sādhu kho, mārisa moggallāna, dhammasaraṇagamanaṃ hoti. ",
  "sn40:10.3.4": "Dhammasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.3.5": "Sādhu kho, mārisa moggallāna, saṅgha …pe… ",
  "sn40:10.3.6": "sugatiṃ saggaṃ lokaṃ upapajjantī”ti. ",
  "sn40:10.3.7": "() ",
  "sn40:10.4.1": "Atha kho sakko devānamindo chahi devatāsatehi saddhiṃ …pe… ",
  "sn40:10.4.2": "atha kho sakko devānamindo sattahi devatāsatehi saddhiṃ …pe… ",
  "sn40:10.4.3": "atha kho sakko devānamindo aṭṭhahi devatāsatehi saddhiṃ …pe… ",
  "sn40:10.4.4": "atha kho sakko devānamindo asītiyā devatāsahassehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.5.1": "“Sādhu kho, devānaminda, buddhasaraṇagamanaṃ hoti. ",
  "sn40:10.5.2": "Buddhasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.5.3": "Sādhu kho, devānaminda, dhammasaraṇagamanaṃ hoti. ",
  "sn40:10.5.4": "Dhammasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.5.5": "Sādhu kho, devānaminda, saṅghasaraṇagamanaṃ hoti. ",
  "sn40:10.5.6": "Saṅghasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.6.1": "“Sādhu kho, mārisa moggallāna, buddhasaraṇagamanaṃ hoti. ",
  "sn40:10.6.2": "Buddhasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.6.3": "Sādhu kho, mārisa moggallāna, dhammasaraṇagamanaṃ hoti …pe… ",
  "sn40:10.6.4": "sādhu kho, mārisa moggallāna, saṅghasaraṇagamanaṃ hoti. ",
  "sn40:10.6.5": "Saṅghasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.6.6": "() ",
  "sn40:10.7.1": "Atha kho sakko devānamindo pañcahi devatāsatehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.8.1": "“Sādhu kho, devānaminda, buddhe aveccappasādena samannāgamanaṃ hoti: ",
  "sn40:10.8.2": "‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. ",
  "sn40:10.8.3": "Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.9.1": "Sādhu kho, devānaminda, dhamme aveccappasādena samannāgamanaṃ hoti: ",
  "sn40:10.9.2": "‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. ",
  "sn40:10.9.3": "Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.10.1": "Sādhu kho, devānaminda, saṅghe aveccappasādena samannāgamanaṃ hoti: ",
  "sn40:10.10.2": "‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. ",
  "sn40:10.10.3": "Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.11.1": "Sādhu kho, devānaminda, ariyakantehi sīlehi samannāgamanaṃ hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi. ",
  "sn40:10.11.2": "Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.12.1": "“Sādhu kho, mārisa moggallāna, buddhe aveccappasādena samannāgamanaṃ hoti: ",
  "sn40:10.12.2": "‘itipi so …pe… satthā devamanussānaṃ buddho bhagavā’ti. ",
  "sn40:10.12.3": "Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.13.1": "Sādhu kho, mārisa moggallāna, dhamme aveccappasādena samannāgamanaṃ hoti: ",
  "sn40:10.13.2": "‘svākkhāto bhagavatā dhammo …pe… paccattaṃ veditabbo viññūhī’ti. ",
  "sn40:10.13.3": "Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.14.1": "Sādhu kho, mārisa moggallāna, saṅghe aveccappasādena samannāgamanaṃ hoti: ",
  "sn40:10.14.2": "‘suppaṭipanno bhagavato sāvakasaṅgho …pe… anuttaraṃ puññakkhettaṃ lokassā’ti. ",
  "sn40:10.14.3": "Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.15.1": "Sādhu kho, mārisa moggallāna, ariyakantehi sīlehi samannāgamanaṃ hoti akhaṇḍehi …pe… samādhisaṃvattanikehi. ",
  "sn40:10.15.2": "Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.15.3": "() ",
  "sn40:10.16.1": "Atha kho sakko devānamindo chahi devatāsatehi saddhiṃ …pe…. ",
  "sn40:10.16.2": "Atha kho sakko devānamindo sattahi devatāsatehi saddhiṃ …pe…. ",
  "sn40:10.16.3": "Atha kho sakko devānamindo aṭṭhahi devatāsatehi saddhiṃ …pe…. ",
  "sn40:10.16.4": "Atha kho sakko devānamindo asītiyā devatāsahassehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.17.1": "“Sādhu kho, devānaminda, buddhe aveccappasādena samannāgamanaṃ hoti: ",
  "sn40:10.17.2": "‘itipi so bhagavā …pe… satthā devamanussānaṃ buddho bhagavā’ti. ",
  "sn40:10.17.3": "Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.18.1": "Sādhu kho, devānaminda, dhamme aveccappasādena samannāgamanaṃ hoti: ",
  "sn40:10.18.2": "‘svākkhāto bhagavatā dhammo …pe… paccattaṃ veditabbo viññūhī’ti. ",
  "sn40:10.18.3": "Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.19.1": "Sādhu kho, devānaminda, saṅghe aveccappasādena samannāgamanaṃ hoti: ",
  "sn40:10.19.2": "‘suppaṭipanno bhagavato sāvakasaṅgho …pe… anuttaraṃ puññakkhettaṃ lokassā’ti. ",
  "sn40:10.19.3": "Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.20.1": "Sādhu kho, devānaminda, ariyakantehi sīlehi samannāgamanaṃ hoti akhaṇḍehi …pe… samādhisaṃvattanikehi. ",
  "sn40:10.20.2": "Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.21.1": "“Sādhu kho, mārisa moggallāna, buddhe aveccappasādena samannāgamanaṃ hoti: ",
  "sn40:10.21.2": "‘itipi so bhagavā …pe… satthā devamanussānaṃ buddho bhagavā’ti. ",
  "sn40:10.21.3": "Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.22.1": "Sādhu kho, mārisa moggallāna, dhamme aveccappasādena samannāgamanaṃ hoti: ",
  "sn40:10.22.2": "‘svākkhāto bhagavatā dhammo …pe… paccattaṃ veditabbo viññūhī’ti. ",
  "sn40:10.22.3": "Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.23.1": "Sādhu kho, mārisa moggallāna, saṅghe aveccappasādena samannāgamanaṃ hoti: ",
  "sn40:10.23.2": "‘suppaṭipanno bhagavato sāvakasaṅgho …pe… anuttaraṃ puññakkhettaṃ lokassā’ti. ",
  "sn40:10.23.3": "Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.24.1": "Sādhu kho, mārisa moggallāna, ariyakantehi sīlehi samannāgamanaṃ hoti akhaṇḍehi …pe… samādhisaṃvattanikehi. ",
  "sn40:10.24.2": "Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. ",
  "sn40:10.24.3": "() ",
  "sn40:10.25.1": "Atha kho sakko devānamindo pañcahi devatāsatehi saddhiṃ yenāyasmā mahāmoggallāno tenupasaṅkami …pe… ",
  "sn40:10.25.2": "ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.26.1": "“Sādhu kho, devānaminda, buddhasaraṇagamanaṃ hoti. ",
  "sn40:10.26.2": "Buddhasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.26.3": "Te aññe deve dasahi ṭhānehi adhigaṇhanti—",
  "sn40:10.26.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi. ",
  "sn40:10.27.1": "Sādhu kho, devānaminda, dhammasaraṇagamanaṃ hoti. ",
  "sn40:10.27.2": "Dhammasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.27.3": "Te aññe deve dasahi ṭhānehi adhigaṇhanti—",
  "sn40:10.27.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi. ",
  "sn40:10.28.1": "Sādhu kho, devānaminda, saṅghasaraṇagamanaṃ hoti. ",
  "sn40:10.28.2": "Saṅghasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.28.3": "Te aññe deve dasahi ṭhānehi adhigaṇhanti—",
  "sn40:10.28.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti. ",
  "sn40:10.29.1": "“Sādhu kho, mārisa moggallāna, buddhasaraṇagamanaṃ hoti. ",
  "sn40:10.29.2": "Buddhasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.29.3": "Te aññe deve dasahi ṭhānehi adhigaṇhanti—",
  "sn40:10.29.4": "dibbena āyunā …pe… dibbehi phoṭṭhabbehi. ",
  "sn40:10.30.1": "Sādhu kho, mārisa moggallāna, dhammasaraṇagamanaṃ hoti …pe…. ",
  "sn40:10.31.1": "Sādhu kho, mārisa moggallāna, saṅghasaraṇagamanaṃ hoti. ",
  "sn40:10.31.2": "Saṅghasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.31.3": "Te aññe deve dasahi ṭhānehi adhigaṇhanti—",
  "sn40:10.31.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti. ",
  "sn40:10.31.5": "() ",
  "sn40:10.32.1": "Atha kho sakko devānamindo chahi devatāsatehi saddhiṃ …pe… ",
  "sn40:10.32.2": "atha kho sakko devānamindo sattahi devatāsatehi saddhiṃ …pe… ",
  "sn40:10.32.3": "atha kho sakko devānamindo aṭṭhahi devatāsatehi saddhiṃ …pe… ",
  "sn40:10.32.4": "atha kho sakko devānamindo asītiyā devatāsahassehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.33.1": "“Sādhu kho, devānaminda, buddhasaraṇagamanaṃ hoti. ",
  "sn40:10.33.2": "Buddhasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.33.3": "Te aññe deve dasahi ṭhānehi adhigaṇhanti—",
  "sn40:10.33.4": "dibbena āyunā …pe… dibbehi phoṭṭhabbehi. ",
  "sn40:10.34.1": "Sādhu kho, devānaminda, dhammasaraṇagamanaṃ hoti …pe…. ",
  "sn40:10.35.1": "Sādhu kho, devānaminda, saṅghasaraṇagamanaṃ hoti. ",
  "sn40:10.35.2": "Saṅghasaraṇagamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.35.3": "Te aññe deve dasahi ṭhānehi adhigaṇhanti—",
  "sn40:10.35.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti. ",
  "sn40:10.36.1": "“Sādhu kho, mārisa moggallāna, buddhasaraṇagamanaṃ hoti …pe… ",
  "sn40:10.36.2": "sādhu kho, mārisa moggallāna, dhammasaraṇagamanaṃ hoti …pe… ",
  "sn40:10.36.3": "sādhu kho, mārisa moggallāna, saṅghasaraṇagamanaṃ hoti. ",
  "sn40:10.36.4": "Saṅghasaraṇagamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.36.5": "Te aññe deve dasahi ṭhānehi adhigaṇhanti—",
  "sn40:10.36.6": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti. ",
  "sn40:10.36.7": "() ",
  "sn40:10.37.1": "Atha kho sakko devānamindo pañcahi devatāsatehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.38.1": "“Sādhu kho, devānaminda, buddhe aveccappasādena samannāgamanaṃ hoti: ",
  "sn40:10.38.2": "‘itipi so bhagavā …pe… satthā devamanussānaṃ buddho bhagavā’ti. ",
  "sn40:10.38.3": "Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.38.4": "Te aññe deve dasahi ṭhānehi adhigaṇhanti—",
  "sn40:10.38.5": "dibbena āyunā …pe… dibbehi phoṭṭhabbehi. ",
  "sn40:10.39.1": "Sādhu kho, devānaminda, dhamme aveccappasādena samannāgamanaṃ hoti: ",
  "sn40:10.39.2": "‘svākkhāto bhagavatā dhammo …pe… paccattaṃ veditabbo viññūhī’ti. ",
  "sn40:10.39.3": "Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti …pe…. ",
  "sn40:10.40.1": "Sādhu kho, devānaminda, saṅghe aveccappasādena samannāgamanaṃ hoti: ",
  "sn40:10.40.2": "‘suppaṭipanno bhagavato sāvakasaṅgho …pe… lokassā’ti. ",
  "sn40:10.40.3": "Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti …pe…. ",
  "sn40:10.41.1": "Sādhu kho, devānaminda, ariyakantehi sīlehi samannāgamanaṃ hoti akhaṇḍehi …pe… samādhisaṃvattanikehi. ",
  "sn40:10.41.2": "Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.41.3": "Te aññe deve dasahi ṭhānehi adhigaṇhanti—",
  "sn40:10.41.4": "dibbena āyunā …pe… dibbehi phoṭṭhabbehī”ti. ",
  "sn40:10.42.1": "“Sādhu kho, mārisa moggallāna, buddhe aveccappasādena samannāgamanaṃ hoti: ",
  "sn40:10.42.2": "‘itipi so bhagavā …pe… satthā devamanussānaṃ buddho bhagavā’ti. ",
  "sn40:10.42.3": "Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.42.4": "Te aññe deve dasahi ṭhānehi adhigaṇhanti—",
  "sn40:10.42.5": "dibbena āyunā …pe… dibbehi phoṭṭhabbehi. ",
  "sn40:10.43.1": "Sādhu kho, mārisa moggallāna, dhamme aveccappasādena samannāgamanaṃ hoti: ",
  "sn40:10.43.2": "‘svākkhāto bhagavatā dhammo …pe… paccattaṃ veditabbo viññūhī’ti. ",
  "sn40:10.43.3": "Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.43.4": "Te aññe deve dasahi ṭhānehi adhigaṇhanti—",
  "sn40:10.43.5": "dibbena āyunā …pe… dibbehi phoṭṭhabbehi. ",
  "sn40:10.44.1": "Sādhu kho, mārisa moggallāna, saṅghe aveccappasādena samannāgamanaṃ hoti: ",
  "sn40:10.44.2": "‘suppaṭipanno bhagavato sāvakasaṅgho …pe… lokassā’ti. ",
  "sn40:10.44.3": "Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti …pe…. ",
  "sn40:10.45.1": "Sādhu kho, mārisa moggallāna, ariyakantehi sīlehi samannāgamanaṃ hoti akhaṇḍehi …pe… samādhisaṃvattanikehi. ",
  "sn40:10.45.2": "Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.45.3": "Te aññe deve dasahi ṭhānehi adhigaṇhanti—",
  "sn40:10.45.4": "dibbena āyunā …pe… dibbehi phoṭṭhabbehī”ti. ",
  "sn40:10.45.5": "() ",
  "sn40:10.46.1": "Atha kho sakko devānamindo chahi devatāsatehi saddhiṃ …pe… ",
  "sn40:10.46.2": "atha kho sakko devānamindo sattahi devatāsatehi saddhiṃ …pe… ",
  "sn40:10.46.3": "atha kho sakko devānamindo aṭṭhahi devatāsatehi saddhiṃ …pe… ",
  "sn40:10.46.4": "atha kho sakko devānamindo asītiyā devatāsahassehi saddhiṃ yenāyasmā mahāmoggallāno tenupasaṅkami; upasaṅkamitvā āyasmantaṃ mahāmoggallānaṃ abhivādetvā ekamantaṃ aṭṭhāsi. Ekamantaṃ ṭhitaṃ kho sakkaṃ devānamindaṃ āyasmā mahāmoggallāno etadavoca: ",
  "sn40:10.47.1": "“Sādhu kho, devānaminda, buddhe aveccappasādena samannāgamanaṃ hoti: ",
  "sn40:10.47.2": "‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. ",
  "sn40:10.47.3": "Buddhe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.47.4": "Te aññe deve dasahi ṭhānehi adhigaṇhanti—",
  "sn40:10.47.5": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehi. ",
  "sn40:10.48.1": "Sādhu kho, devānaminda, dhamme aveccappasādena samannāgamanaṃ hoti: ",
  "sn40:10.48.2": "‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti. ",
  "sn40:10.48.3": "Dhamme aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.48.4": "Te aññe deve dasahi ṭhānehi adhigaṇhanti—",
  "sn40:10.48.5": "dibbena āyunā …pe… dibbehi phoṭṭhabbehi. ",
  "sn40:10.49.1": "Sādhu kho, devānaminda, saṅghe aveccappasādena samannāgamanaṃ hoti: ",
  "sn40:10.49.2": "‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṃ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti. ",
  "sn40:10.49.3": "Saṅghe aveccappasādena samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.49.4": "Te aññe deve dasahi ṭhānehi adhigaṇhanti—",
  "sn40:10.49.5": "dibbena āyunā …pe… dibbehi phoṭṭhabbehi. ",
  "sn40:10.50.1": "Sādhu kho, devānaminda, ariyakantehi sīlehi samannāgamanaṃ hoti akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṃvattanikehi. ",
  "sn40:10.50.2": "Ariyakantehi sīlehi samannāgamanahetu kho, devānaminda, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.50.3": "Te aññe deve dasahi ṭhānehi adhigaṇhanti—",
  "sn40:10.50.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti. ",
  "sn40:10.51.1": "“Sādhu kho, mārisa moggallāna, buddhe aveccappasādena samannāgamanaṃ hoti: ",
  "sn40:10.51.2": "‘itipi so bhagavā …pe… satthā devamanussānaṃ buddho bhagavā’ti. ",
  "sn40:10.51.3": "Buddhe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.51.4": "Te aññe deve dasahi ṭhānehi adhigaṇhanti—",
  "sn40:10.51.5": "dibbena āyunā …pe… dibbehi phoṭṭhabbehi. ",
  "sn40:10.52.1": "Sādhu kho, mārisa moggallāna, dhamme aveccappasādena samannāgamanaṃ hoti: ",
  "sn40:10.52.2": "‘svākkhāto bhagavatā dhammo …pe… paccattaṃ veditabbo viññūhī’ti. ",
  "sn40:10.52.3": "Dhamme aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.52.4": "Te aññe deve dasahi ṭhānehi adhigaṇhanti—",
  "sn40:10.52.5": "dibbena āyunā …pe… dibbehi phoṭṭhabbehi. ",
  "sn40:10.53.1": "Sādhu kho, mārisa moggallāna, saṅghe aveccappasādena samannāgamanaṃ hoti: ",
  "sn40:10.53.2": "‘suppaṭipanno bhagavato sāvakasaṅgho …pe… anuttaraṃ puññakkhettaṃ lokassā’ti. ",
  "sn40:10.53.3": "Saṅghe aveccappasādena samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.53.4": "Te aññe deve dasahi ṭhānehi adhigaṇhanti—",
  "sn40:10.53.5": "dibbena āyunā …pe… dibbehi phoṭṭhabbehi. ",
  "sn40:10.54.1": "Sādhu kho, mārisa moggallāna, ariyakantehi sīlehi samannāgamanaṃ hoti akhaṇḍehi …pe… samādhisaṃvattanikehi. ",
  "sn40:10.54.2": "Ariyakantehi sīlehi samannāgamanahetu kho, mārisa moggallāna, evam’idhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti. ",
  "sn40:10.54.3": "Te aññe deve dasahi ṭhānehi adhigaṇhanti—",
  "sn40:10.54.4": "dibbena āyunā, dibbena vaṇṇena, dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi, dibbehi gandhehi, dibbehi rasehi, dibbehi phoṭṭhabbehī”ti. ",
  "sn40:10.54.5": "Dasamaṃ. ",
  "sn40:11.0.1": "Saṃyutta Nikāya 40 ",
  "sn40:11.0.2": "1. Moggallānavagga ",
  "sn40:11.0.3": "11. Candanasutta ",
  "sn40:11.1.1": "Atha kho candano devaputto …pe…. ",
  "sn40:11.2.1": "Atha kho suyāmo devaputto …pe…. ",
  "sn40:11.3.1": "Atha kho santusito devaputto …pe…. ",
  "sn40:11.4.1": "Atha kho sunimmito devaputto …pe…. ",
  "sn40:11.5.1": "Atha kho vasavatti devaputto …pe…. ",
  "sn40:11.6.1": "(Yathā sakkasuttaṃ tathā ime pañca peyyālā vitthāretabbā.) ",
  "sn40:11.6.2": "Ekādasamaṃ. ",
  "sn40:11.6.3": "Moggallānavaggo paṭhamo. ",
  "sn40:11.7.1": "Savitakkāvitakkañca, ",
  "sn40:11.7.2": "sukhena ca upekkhako; ",
  "sn40:11.7.3": "Ākāsañceva viññāṇaṃ, ",
  "sn40:11.7.4": "ākiñcaṃ nevasaññinā; ",
  "sn40:11.7.5": "Animitto ca sakko ca, ",
  "sn40:11.7.6": "candanekādasena cāti. ",
  "sn40:11.7.7": "Moggallānasaṃyuttaṃ samattaṃ. "
}