{
  "sn30:1.0.1": "Saṃyutta Nikāya 30 ",
  "sn30:1.0.2": "1. Supaṇṇavagga ",
  "sn30:1.0.3": "1. Suddhikasutta ",
  "sn30:1.1.1": "Sāvatthinidānaṃ. ",
  "sn30:1.1.2": "“Catasso imā, bhikkhave, supaṇṇayoniyo. ",
  "sn30:1.1.3": "Katamā catasso? ",
  "sn30:1.1.4": "Aṇḍajā supaṇṇā, jalābujā supaṇṇā, saṃsedajā supaṇṇā, opapātikā supaṇṇā—",
  "sn30:1.1.5": "imā kho, bhikkhave, catasso supaṇṇayoniyo”ti. ",
  "sn30:1.1.6": "Paṭhamaṃ. ",
  "sn30:2.0.1": "Saṃyutta Nikāya 30 ",
  "sn30:2.0.2": "1. Supaṇṇavagga ",
  "sn30:2.0.3": "2. Harantisutta ",
  "sn30:2.1.1": "Sāvatthinidānaṃ. ",
  "sn30:2.1.2": "“Catasso imā, bhikkhave, supaṇṇayoniyo. ",
  "sn30:2.1.3": "Katamā catasso? ",
  "sn30:2.1.4": "Aṇḍajā …pe… ",
  "sn30:2.1.5": "imā kho, bhikkhave, catasso supaṇṇayoniyo. ",
  "sn30:2.1.6": "Tatra, bhikkhave, aṇḍajā supaṇṇā aṇḍajeva nāge haranti, na jalābuje, na saṃsedaje, na opapātike. ",
  "sn30:2.1.7": "Tatra, bhikkhave, jalābujā supaṇṇā aṇḍaje ca jalābuje ca nāge haranti, na saṃsedaje, na opapātike. ",
  "sn30:2.1.8": "Tatra, bhikkhave, saṃsedajā supaṇṇā aṇḍaje ca jalābuje ca saṃsedaje ca nāge haranti, na opapātike. ",
  "sn30:2.1.9": "Tatra, bhikkhave, opapātikā supaṇṇā aṇḍaje ca jalābuje ca saṃsedaje ca opapātike ca nāge haranti. ",
  "sn30:2.1.10": "Imā kho, bhikkhave, catasso supaṇṇayoniyo”ti. ",
  "sn30:2.1.11": "Dutiyaṃ. ",
  "sn30:3.0.1": "Saṃyutta Nikāya 30 ",
  "sn30:3.0.2": "1. Supaṇṇavagga ",
  "sn30:3.0.3": "3. Dvayakārīsutta ",
  "sn30:3.1.1": "Sāvatthinidānaṃ. ",
  "sn30:3.1.2": "Aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca: ",
  "sn30:3.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti? ",
  "sn30:3.1.4": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn30:3.1.5": "Tassa sutaṃ hoti: ",
  "sn30:3.1.6": "‘aṇḍajā supaṇṇā dīghāyukā vaṇṇavanto sukhabahulā’ti. ",
  "sn30:3.1.7": "Tassa evaṃ hoti: ",
  "sn30:3.1.8": "‘aho vatāhaṃ kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjeyyan’ti. ",
  "sn30:3.1.9": "So kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjati. ",
  "sn30:3.1.10": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti. ",
  "sn30:3.1.11": "Tatiyaṃ. ",
  "sn30:4-6.0.1": "Saṃyutta Nikāya 30 ",
  "sn30:4-6.0.2": "1. Supaṇṇavagga ",
  "sn30:4-6.0.3": "4–6. Dutiyādidvayakārīsuttattika ",
  "sn30:4-6.1.1": "Sāvatthinidānaṃ. ",
  "sn30:4-6.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn30:4-6.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ …pe… ",
  "sn30:4-6.1.4": "saṃsedajānaṃ supaṇṇānaṃ …pe… ",
  "sn30:4-6.1.5": "opapātikānaṃ supaṇṇānaṃ sahabyataṃ upapajjatī”ti? ",
  "sn30:4-6.1.6": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn30:4-6.1.7": "Tassa sutaṃ hoti: ",
  "sn30:4-6.1.8": "‘opapātikā supaṇṇā dīghāyukā vaṇṇavanto sukhabahulā’ti. ",
  "sn30:4-6.1.9": "Tassa evaṃ hoti: ",
  "sn30:4-6.1.10": "‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. ",
  "sn30:4-6.1.11": "So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. ",
  "sn30:4-6.1.12": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. ",
  "sn30:4-6.1.13": "Chaṭṭhaṃ. ",
  "sn30:7-16.0.1": "Saṃyutta Nikāya 30 ",
  "sn30:7-16.0.2": "1. Supaṇṇavagga ",
  "sn30:7-16.0.3": "7–16. Aṇḍajadānūpakārasuttadasaka ",
  "sn30:7-16.1.1": "Sāvatthinidānaṃ. ",
  "sn30:7-16.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn30:7-16.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti? ",
  "sn30:7-16.1.4": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn30:7-16.1.5": "Tassa sutaṃ hoti: ",
  "sn30:7-16.1.6": "‘aṇḍajā supaṇṇā dīghāyukā vaṇṇavanto sukhabahulā’ti. ",
  "sn30:7-16.1.7": "Tassa evaṃ hoti: ",
  "sn30:7-16.1.8": "‘aho vatāhaṃ kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjeyyan’ti. ",
  "sn30:7-16.1.9": "So annaṃ deti …pe… ",
  "sn30:7-16.1.10": "pānaṃ deti … ",
  "sn30:7-16.1.11": "vatthaṃ deti … ",
  "sn30:7-16.1.12": "yānaṃ deti … ",
  "sn30:7-16.1.13": "mālaṃ deti … ",
  "sn30:7-16.1.14": "gandhaṃ deti … ",
  "sn30:7-16.1.15": "vilepanaṃ deti … ",
  "sn30:7-16.1.16": "seyyaṃ deti … ",
  "sn30:7-16.1.17": "āvasathaṃ deti … ",
  "sn30:7-16.1.18": "padīpeyyaṃ deti. ",
  "sn30:7-16.1.19": "So kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjati. ",
  "sn30:7-16.1.20": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī”ti. ",
  "sn30:7-16.1.21": "Soḷasamaṃ. ",
  "sn30:17-46.0.1": "Saṃyutta Nikāya 30 ",
  "sn30:17-46.0.2": "1. Supaṇṇavagga ",
  "sn30:17-46.0.3": "17–46. Jalābujadānūpakārasutta ",
  "sn30:17-46.1.1": "Sāvatthinidānaṃ. ",
  "sn30:17-46.1.2": "Ekamantaṃ nisinno kho so bhikkhu bhagavantaṃ etadavoca: ",
  "sn30:17-46.1.3": "“ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ …pe… ",
  "sn30:17-46.1.4": "saṃsedajānaṃ supaṇṇānaṃ …pe… ",
  "sn30:17-46.1.5": "opapātikānaṃ supaṇṇānaṃ sahabyataṃ upapajjatī”ti? ",
  "sn30:17-46.1.6": "“Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. ",
  "sn30:17-46.1.7": "Tassa sutaṃ hoti: ",
  "sn30:17-46.1.8": "‘opapātikā supaṇṇā dīghāyukā vaṇṇavanto sukhabahulā’ti. ",
  "sn30:17-46.1.9": "Tassa evaṃ hoti: ",
  "sn30:17-46.1.10": "‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. ",
  "sn30:17-46.1.11": "So annaṃ deti …pe… ",
  "sn30:17-46.1.12": "pānaṃ deti …pe… ",
  "sn30:17-46.1.13": "padīpeyyaṃ deti. ",
  "sn30:17-46.1.14": "So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. ",
  "sn30:17-46.1.15": "Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. ",
  "sn30:17-46.1.16": "Chacattālīsamaṃ. ",
  "sn30:17-46.1.17": "(Evaṃ piṇḍakena chacattālīsaṃ suttantā honti.) ",
  "sn30:17-46.1.18": "Supaṇṇavaggo paṭhamo. ",
  "sn30:17-46.2.1": "Suddhikaṃ haranti ceva, ",
  "sn30:17-46.2.2": "dvayakārī ca caturo; ",
  "sn30:17-46.2.3": "Dānūpakārā tālīsaṃ, ",
  "sn30:17-46.2.4": "supaṇṇe suppakāsitāti. ",
  "sn30:17-46.2.5": "Supaṇṇasaṃyuttaṃ samattaṃ. "
}