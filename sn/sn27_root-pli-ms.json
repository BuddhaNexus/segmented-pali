{
  "sn27:1.0.1": "Saṃyutta Nikāya 27 ",
  "sn27:1.0.2": "1. Kilesavagga ",
  "sn27:1.0.3": "1. Cakkhusutta ",
  "sn27:1.1.1": "Sāvatthinidānaṃ. ",
  "sn27:1.1.2": "“Yo, bhikkhave, cakkhusmiṃ chandarāgo, cittasseso upakkileso. ",
  "sn27:1.1.3": "Yo sotasmiṃ chandarāgo, cittasseso upakkileso. ",
  "sn27:1.1.4": "Yo ghānasmiṃ chandarāgo, cittasseso upakkileso. ",
  "sn27:1.1.5": "Yo jivhāya chandarāgo, cittasseso upakkileso. ",
  "sn27:1.1.6": "Yo kāyasmiṃ chandarāgo, cittasseso upakkileso. ",
  "sn27:1.1.7": "Yo manasmiṃ chandarāgo, cittasseso upakkileso. ",
  "sn27:1.1.8": "Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. ",
  "sn27:1.1.9": "Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti. ",
  "sn27:1.1.10": "Paṭhamaṃ. ",
  "sn27:2.0.1": "Saṃyutta Nikāya 27 ",
  "sn27:2.0.2": "1. Kilesavagga ",
  "sn27:2.0.3": "2. Rūpasutta ",
  "sn27:2.1.1": "Sāvatthinidānaṃ. ",
  "sn27:2.1.2": "“Yo, bhikkhave, rūpesu chandarāgo, cittasseso upakkileso. ",
  "sn27:2.1.3": "Yo saddesu … ",
  "sn27:2.1.4": "yo gandhesu … ",
  "sn27:2.1.5": "yo rasesu … ",
  "sn27:2.1.6": "yo phoṭṭhabbesu … ",
  "sn27:2.1.7": "yo dhammesu chandarāgo, cittasseso upakkileso. ",
  "sn27:2.1.8": "Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. ",
  "sn27:2.1.9": "Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti. ",
  "sn27:2.1.10": "Dutiyaṃ. ",
  "sn27:3.0.1": "Saṃyutta Nikāya 27 ",
  "sn27:3.0.2": "1. Kilesavagga ",
  "sn27:3.0.3": "3. Viññāṇasutta ",
  "sn27:3.1.1": "Sāvatthinidānaṃ. ",
  "sn27:3.1.2": "“Yo, bhikkhave, cakkhuviññāṇasmiṃ chandarāgo, cittasseso upakkileso. ",
  "sn27:3.1.3": "Yo sotaviññāṇasmiṃ … ",
  "sn27:3.1.4": "yo ghānaviññāṇasmiṃ … ",
  "sn27:3.1.5": "yo jivhāviññāṇasmiṃ … ",
  "sn27:3.1.6": "yo kāyaviññāṇasmiṃ … ",
  "sn27:3.1.7": "yo manoviññāṇasmiṃ chandarāgo, cittasseso upakkileso. ",
  "sn27:3.1.8": "Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. ",
  "sn27:3.1.9": "Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti. ",
  "sn27:3.1.10": "Tatiyaṃ. ",
  "sn27:4.0.1": "Saṃyutta Nikāya 27 ",
  "sn27:4.0.2": "1. Kilesavagga ",
  "sn27:4.0.3": "4. Samphassasutta ",
  "sn27:4.1.1": "Sāvatthinidānaṃ. ",
  "sn27:4.1.2": "“Yo, bhikkhave, cakkhusamphassasmiṃ chandarāgo, cittasseso upakkileso. ",
  "sn27:4.1.3": "Yo sotasamphassasmiṃ … ",
  "sn27:4.1.4": "yo ghānasamphassasmiṃ … ",
  "sn27:4.1.5": "yo jivhāsamphassasmiṃ … ",
  "sn27:4.1.6": "yo kāyasamphassasmiṃ … ",
  "sn27:4.1.7": "yo manosamphassasmiṃ chandarāgo, cittasseso upakkileso. ",
  "sn27:4.1.8": "Yato kho, bhikkhave, bhikkhuno …pe… ",
  "sn27:4.1.9": "abhiññā sacchikaraṇīyesu dhammesū”ti. ",
  "sn27:4.1.10": "Catutthaṃ. ",
  "sn27:5.0.1": "Saṃyutta Nikāya 27 ",
  "sn27:5.0.2": "1. Kilesavagga ",
  "sn27:5.0.3": "5. Samphassajasutta ",
  "sn27:5.1.1": "Sāvatthinidānaṃ. ",
  "sn27:5.1.2": "“Yo, bhikkhave, cakkhusamphassajāya vedanāya chandarāgo, cittasseso upakkileso. ",
  "sn27:5.1.3": "Yo sotasamphassajāya vedanāya … ",
  "sn27:5.1.4": "yo ghānasamphassajāya vedanāya … ",
  "sn27:5.1.5": "yo jivhāsamphassajāya vedanāya … ",
  "sn27:5.1.6": "yo kāyasamphassajāya vedanāya … ",
  "sn27:5.1.7": "yo manosamphassajāya vedanāya chandarāgo, cittasseso upakkileso. ",
  "sn27:5.1.8": "Yato kho, bhikkhave, bhikkhuno …pe… ",
  "sn27:5.1.9": "abhiññā sacchikaraṇīyesu dhammesū”ti. ",
  "sn27:5.1.10": "Pañcamaṃ. ",
  "sn27:6.0.1": "Saṃyutta Nikāya 27 ",
  "sn27:6.0.2": "1. Kilesavagga ",
  "sn27:6.0.3": "6. Saññāsutta ",
  "sn27:6.1.1": "Sāvatthinidānaṃ. ",
  "sn27:6.1.2": "“Yo, bhikkhave, rūpasaññāya chandarāgo, cittasseso upakkileso. ",
  "sn27:6.1.3": "Yo saddasaññāya … ",
  "sn27:6.1.4": "yo gandhasaññāya … ",
  "sn27:6.1.5": "yo rasasaññāya … ",
  "sn27:6.1.6": "yo phoṭṭhabbasaññāya … ",
  "sn27:6.1.7": "yo dhammasaññāya chandarāgo, cittasseso upakkileso. ",
  "sn27:6.1.8": "Yato kho, bhikkhave, bhikkhuno …pe… ",
  "sn27:6.1.9": "abhiññā sacchikaraṇīyesu dhammesū”ti. ",
  "sn27:6.1.10": "Chaṭṭhaṃ. ",
  "sn27:7.0.1": "Saṃyutta Nikāya 27 ",
  "sn27:7.0.2": "1. Kilesavagga ",
  "sn27:7.0.3": "7. Sañcetanāsutta ",
  "sn27:7.1.1": "Sāvatthinidānaṃ. ",
  "sn27:7.1.2": "“Yo, bhikkhave, rūpasañcetanāya chandarāgo, cittasseso upakkileso. ",
  "sn27:7.1.3": "Yo saddasañcetanāya … ",
  "sn27:7.1.4": "yo gandhasañcetanāya … ",
  "sn27:7.1.5": "yo rasasañcetanāya … ",
  "sn27:7.1.6": "yo phoṭṭhabbasañcetanāya … ",
  "sn27:7.1.7": "yo dhammasañcetanāya chandarāgo, cittasseso upakkileso. ",
  "sn27:7.1.8": "Yato kho, bhikkhave, bhikkhuno …pe… ",
  "sn27:7.1.9": "abhiññā sacchikaraṇīyesu dhammesū”ti. ",
  "sn27:7.1.10": "Sattamaṃ. ",
  "sn27:8.0.1": "Saṃyutta Nikāya 27 ",
  "sn27:8.0.2": "1. Kilesavagga ",
  "sn27:8.0.3": "8. Taṇhāsutta ",
  "sn27:8.1.1": "Sāvatthinidānaṃ. ",
  "sn27:8.1.2": "“Yo, bhikkhave, rūpataṇhāya chandarāgo, cittasseso upakkileso. ",
  "sn27:8.1.3": "Yo saddataṇhāya … ",
  "sn27:8.1.4": "yo gandhataṇhāya … ",
  "sn27:8.1.5": "yo rasataṇhāya … ",
  "sn27:8.1.6": "yo phoṭṭhabbataṇhāya … ",
  "sn27:8.1.7": "yo dhammataṇhāya chandarāgo, cittasseso upakkileso. ",
  "sn27:8.1.8": "Yato kho, bhikkhave, bhikkhuno …pe… ",
  "sn27:8.1.9": "abhiññā sacchikaraṇīyesu dhammesū”ti. ",
  "sn27:8.1.10": "Aṭṭhamaṃ. ",
  "sn27:9.0.1": "Saṃyutta Nikāya 27 ",
  "sn27:9.0.2": "1. Kilesavagga ",
  "sn27:9.0.3": "9. Dhātusutta ",
  "sn27:9.1.1": "Sāvatthinidānaṃ. ",
  "sn27:9.1.2": "“Yo, bhikkhave, pathavīdhātuyā chandarāgo, cittasseso upakkileso. ",
  "sn27:9.1.3": "Yo āpodhātuyā … ",
  "sn27:9.1.4": "yo tejodhātuyā … ",
  "sn27:9.1.5": "yo vāyodhātuyā … ",
  "sn27:9.1.6": "yo ākāsadhātuyā … ",
  "sn27:9.1.7": "yo viññāṇadhātuyā chandarāgo, cittasseso upakkileso. ",
  "sn27:9.1.8": "Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. ",
  "sn27:9.1.9": "Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti. ",
  "sn27:9.1.10": "Navamaṃ. ",
  "sn27:10.0.1": "Saṃyutta Nikāya 27 ",
  "sn27:10.0.2": "1. Kilesavagga ",
  "sn27:10.0.3": "10. Khandhasutta ",
  "sn27:10.1.1": "Sāvatthinidānaṃ. ",
  "sn27:10.1.2": "“Yo, bhikkhave, rūpasmiṃ chandarāgo, cittasseso upakkileso …pe… yo viññāṇasmiṃ chandarāgo, cittasseso upakkileso. ",
  "sn27:10.1.3": "Yato kho, bhikkhave, bhikkhuno imesu pañcasu ṭhānesu cetaso upakkileso pahīno hoti, nekkhammaninnañcassa cittaṃ hoti. ",
  "sn27:10.1.4": "Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti. ",
  "sn27:10.1.5": "Dasamaṃ. ",
  "sn27:10.1.6": "Kilesavaggo paṭhamo. ",
  "sn27:10.2.1": "Cakkhu rūpañca viññāṇaṃ, ",
  "sn27:10.2.2": "phasso ca vedanāya ca; ",
  "sn27:10.2.3": "Saññā ca cetanā taṇhā, ",
  "sn27:10.2.4": "dhātu khandhena te dasāti. ",
  "sn27:10.2.5": "Kilesasaṃyuttaṃ samattaṃ. "
}