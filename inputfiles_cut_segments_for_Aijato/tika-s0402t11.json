{
  "tika-s0402t11:0_0": "(12) 2. Āyācanavaggavaṇṇanā",
  "tika-s0402t11:1_0": "131.Saddho bhikkhūti saddhāya samannāgato bhikkhu.",
  "tika-s0402t11:1_1": "Yo bhikkhu sāriputtamoggallānehi sadisabhāvaṁ pattheti, so yehi guṇehi sāriputtamoggallānā etadagge ṭhapitā, te guṇe attano abhikaṅkheyyāti āha ‘‘yādiso sāriputtatthero paññāyā’’tiādi.",
  "tika-s0402t11:1_2": "Ito uttari patthento micchā pattheyyāti sāriputtamoggallānānaṁ ye paññādayo guṇā upalabbhanti, tato uttari patthento micchā pattheyya.",
  "tika-s0402t11:1_3": "Aggasāvakaguṇaparamā hi sāvakaguṇamariyādā.",
  "tika-s0402t11:1_4": "Tesaṁ sāvakaguṇānaṁ yadidaṁ aggasāvakaguṇā, na tato paraṁ sāvakaguṇā nāma atthi.",
  "tika-s0402t11:1_5": "Tenevāha ‘‘yaṁ natthi, tassa patthitattā’’ti.",
  "tika-s0402t11:1_6": "Sesamettha uttānameva.",
  "tika-s0402t11:2_0": "135.",
  "tika-s0402t11:2_1": "Pañcame yassa guṇā khatā upahatā ca, so khato upahato nāma hotīti āha ‘‘guṇānaṁ khatattā’’tiādi.",
  "tika-s0402t11:2_2": "Khatattāti chinnattā.",
  "tika-s0402t11:2_3": "Upahatattāti naṭṭhattā.",
  "tika-s0402t11:2_4": "Tenāha ‘‘chinnaguṇaṁ naṭṭhaguṇantiattho’’ti.",
  "tika-s0402t11:2_5": "Apuññassa pasavo nāma atthato paṭilābhoti āha ‘‘pasavatīti paṭilabhatī’’ti, attano santāne uppādetīti attho.",
  "tika-s0402t11:2_6": "Ananupavisitvāti ñāṇena anogāhetvā.",
  "tika-s0402t11:2_7": "Sesamettha chaṭṭhādīni ca suviññeyyāneva.",
  "tika-s0402t11:3_0": "Āyācanavaggavaṇṇanā niṭṭhitā."
}