{
  "tika-abh06t56:0_0": "Pannarasamo paricchedo",
  "tika-abh06t56:1_0": "15. Rāsisaṅgahakathā",
  "tika-abh06t56:2_0": "513.",
  "tika-abh06t56:3_0": " Tettiṁsa ceva dvattiṁsa, ekatiṁsa ca tiṁsa ca;",
  "tika-abh06t56:4_0": "Ekadvattiṁsahīnā ca, tiṁsa dhammānavajjake.",
  "tika-abh06t56:5_0": "514.",
  "tika-abh06t56:6_0": " Dasa dhammā tu sāvajje, chapañcacaturādhikā;",
  "tika-abh06t56:7_0": "Ekādasa dasa nava, sattadhāhetuke pana.",
  "tika-abh06t56:8_0": "515.",
  "tika-abh06t56:9_0": " Itthaṁ cuddasadhā bhinnā, koṭṭhāsā tu sarūpato;",
  "tika-abh06t56:10_0": "Vibhattā tehi yuttā ca, cittuppādā yathākkamaṁ.",
  "tika-abh06t56:11_0": "516.",
  "tika-abh06t56:12_0": " Tikaṭṭhakā pañcavīsa, dasa pañcādhikā nava;",
  "tika-abh06t56:13_0": "Aṭṭhāraseti sattete, anavajjā tathetare.",
  "tika-abh06t56:14_0": "517.",
  "tika-abh06t56:15_0": " Dve cattāro chaḷekaṁ dve,",
  "tika-abh06t56:16_0": "Pañcātha dasadhāpare;",
  "tika-abh06t56:17_0": "Sāvajjāhetukā ceti,",
  "tika-abh06t56:18_0": "Koṭṭhāsā honti cuddasa.",
  "tika-abh06t56:19_0": "518.",
  "tika-abh06t56:20_0": " Nava cāpi cha cattāro, catupañcachasattakā;",
  "tika-abh06t56:21_0": "Nava dve dve tatheko ca, yevāpanakasaṅgahā.",
  "tika-abh06t56:22_0": "519.",
  "tika-abh06t56:23_0": " Tehi yuttā panaṭṭhātha, vīsekatiṁsa mānasā;",
  "tika-abh06t56:24_0": "Dve dve dve tīṇi cekaṁ dve, aṭṭha dasa yathākkamaṁ.",
  "tika-abh06t56:25_0": "520.",
  "tika-abh06t56:26_0": " Sattatiṁsakato yāva, ekatiṁsānavajjake;",
  "tika-abh06t56:27_0": "Tikaṭṭhakādike satta, ṭhitā niyatasaṅgahā.",
  "tika-abh06t56:28_0": "521.",
  "tika-abh06t56:29_0": "Pāpesu vīsa cekūna-vīsaṭṭhārasa soḷasa;",
  "tika-abh06t56:30_0": "Catudhā dvīsu catūsu, catūsu dvīsu caṭṭhitā.",
  "tika-abh06t56:31_0": "522.",
  "tika-abh06t56:32_0": " Ekadvipañcadasasu, ca dvidhāhetukesu ca;",
  "tika-abh06t56:33_0": "Tikadvekādhikā dhammā, dasaṭṭha ca yathākkamaṁ.",
  "tika-abh06t56:34_0": "523.",
  "tika-abh06t56:35_0": " Pañcadvekadvibhipañca, koṭṭhāsā niyatā ṭhitā;",
  "tika-abh06t56:36_0": "Tehi yuttā panaṭṭhātha, vīsa dve dve tikekakā.",
  "tika-abh06t56:37_0": "524.",
  "tika-abh06t56:38_0": " Pubbāparadvayāpuññe, kāmapāke ahetuke;",
  "tika-abh06t56:39_0": "Pañcamānuttarāruppe, natthāniyatasambhavo.",
  "tika-abh06t56:40_0": "525.",
  "tika-abh06t56:41_0": " Chattiṁsamānasesveva, labbhantāniyatā na vā;",
  "tika-abh06t56:42_0": "Tepaññāsāvasesā tu, sabbe niyatayogino.",
  "tika-abh06t56:43_0": "526.",
  "tika-abh06t56:44_0": " Niyatāniyate katvā, labbhantobhayathā tathā;",
  "tika-abh06t56:45_0": "Sarūpayevobhayakā, tividhevaṁ tu saṅgahā.",
  "tika-abh06t56:46_0": "527.",
  "tika-abh06t56:47_0": " Ñeyyā vuttānusārena, tehi yuttāva mānasā;",
  "tika-abh06t56:48_0": "Tato puna vibhāveyya, sabbasaṅgāhikaṁ nayaṁ.",
  "tika-abh06t56:49_0": "528.",
  "tika-abh06t56:50_0": " Ekūnatālīsakato, yāvekattiṁsakā ṭhitā;",
  "tika-abh06t56:51_0": "Navadhā anavajjesu, tehi yuttā ca mānasā.",
  "tika-abh06t56:52_0": "529.",
  "tika-abh06t56:53_0": " Dve cattāro dasevātha, tikapañcādhikā dasa;",
  "tika-abh06t56:54_0": "Tevīsa kamato satta, dve ca pañcadasāpare.",
  "tika-abh06t56:55_0": "530.",
  "tika-abh06t56:56_0": " Dve ca dve tikadve dvekā, sāvajjesu ca soḷasa;",
  "tika-abh06t56:57_0": "Ekūnavīsa vīsātha, vīsekadvitayādhikā.",
  "tika-abh06t56:58_0": "531.",
  "tika-abh06t56:59_0": "Ahetuke panaṭṭhātha, dasekadvitayādhikā;",
  "tika-abh06t56:60_0": "Dasapañca dvikekāti, bhavantekūnavīsati.",
  "tika-abh06t56:61_0": "532.",
  "tika-abh06t56:62_0": " Labbhamānānusārena, dhammānaṁ pana saṅgaho;",
  "tika-abh06t56:63_0": "Sakkā vuttanayeneva, viññātuṁ pana viññunāti.",
  "tika-abh06t56:64_0": "Iti cetasikavibhāge rāsisaṅgahakathā niṭṭhitā.",
  "tika-abh06t56:65_0": "Pannarasamo paricchedo."
}