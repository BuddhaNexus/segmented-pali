{
  "tika-s0403t30:0_0": "8. Arahattavaggo",
  "tika-s0403t30:1_0": "1-3. Dukkhasuttādivaṇṇanā",
  "tika-s0403t30:2_0": "75-77.",
  "tika-s0403t30:2_1": "Aṭṭhamassa paṭhamādīsu natthi vattabbaṁ.",
  "tika-s0403t30:2_2": "Tatiye tividhaṁ kuhanavatthunti paccayappaṭisevanasāmantajappanairiyāpathappavattanasaṅkhātaṁ tividhaṁ kuhanavatthuṁ.",
  "tika-s0403t30:2_3": "Ukkhipitvāti ‘‘mahākuṭumbiko mahānāviko mahādānapatī’’tiādinā paggaṇhitvā lapanaṁ.",
  "tika-s0403t30:2_4": "Avakkhipitvāti ‘‘kiṁ imassa jīvitaṁ, bījabhojano nāmāya’’nti hīḷetvā lapanaṁ.",
  "tika-s0403t30:3_0": "Dukkhasuttādivaṇṇanā niṭṭhitā.",
  "tika-s0403t30:4_0": "4. Sukhasomanassasuttavaṇṇanā",
  "tika-s0403t30:5_0": "78.",
  "tika-s0403t30:5_1": "Catutthe yathāvuttadhammādīsu tassa kilesanimittaṁ dukkhaṁ anavassananti ‘‘sukhasomanassabahulo viharatī’’ti vuttaṁ.",
  "tika-s0403t30:5_2": "Kāyikasukhañceva cetasikasomanassañca bahulaṁ assāti sukhasomanassabahulo.",
  "tika-s0403t30:5_3": "Yavati tena phalaṁ missitaṁ viya hotīti yoni, ekantikaṁ kāraṇaṁ.",
  "tika-s0403t30:5_4": "Assāti yathāvuttassa bhikkhuno.",
  "tika-s0403t30:5_5": "Paripuṇṇanti avikalaṁ anavasesaṁ.",
  "tika-s0403t30:6_0": "Sukhasomanassasuttavaṇṇanā niṭṭhitā.",
  "tika-s0403t30:7_0": "5. Adhigamasuttavaṇṇanā",
  "tika-s0403t30:8_0": "79.",
  "tika-s0403t30:8_1": "Pañcame āgacchanti etena kusalā vā akusalā vāti āgamanaṁ, kusalākusalānaṁ uppattikāraṇaṁ.",
  "tika-s0403t30:8_2": "Tattha kusaloti āgamanakusalo.",
  "tika-s0403t30:8_3": "Evaṁ dhamme manasikaroto kusalā vā akusalā vā dhammā abhivaḍḍhantīti evaṁ jānanto.",
  "tika-s0403t30:8_4": "Apagacchanti kusalā vā akusalā vā etenāti apagamanaṁ.",
  "tika-s0403t30:8_5": "Tesaṁ eva anuppattikāraṇaṁ, tattha kusaloti apagamanakusalo.",
  "tika-s0403t30:8_6": "Evaṁ dhamme manasikaroto kusalā vā akusalā vā dhammā nābhivaḍḍhantīti evaṁ jānanto.",
  "tika-s0403t30:8_7": "Upāyakusaloti ṭhānuppattikapaññāsamannāgato.",
  "tika-s0403t30:8_8": "Idañca accāyikakicce vā bhaye vā uppanne tassa tikicchanatthaṁ ṭhānuppattiyā kāraṇajānanavasena veditabbaṁ.",
  "tika-s0403t30:9_0": "Adhigamasuttavaṇṇanā niṭṭhitā.",
  "tika-s0403t30:10_0": "6-7. Mahantattasuttādivaṇṇanā",
  "tika-s0403t30:11_0": "80-81.",
  "tika-s0403t30:11_1": "Chaṭṭhe sampatteti kilese sampatte. Sattamaṁ uttānameva.",
  "tika-s0403t30:12_0": "Mahantattasuttādivaṇṇanā niṭṭhitā.",
  "tika-s0403t30:13_0": "8-10. Dutiyanirayasuttādivaṇṇanā",
  "tika-s0403t30:14_0": "82-84.",
  "tika-s0403t30:14_1": "Aṭṭhame kāyapāgabbhiyādīhīti ādi-saddena vacīpāgabbhiyaṁ manopāgabbhiyañca saṅgaṇhāti. Navamādīni uttānatthāneva.",
  "tika-s0403t30:15_0": "Dutiyanirayasuttādivaṇṇanā niṭṭhitā.",
  "tika-s0403t30:16_0": "Arahattavaggavaṇṇanā niṭṭhitā."
}