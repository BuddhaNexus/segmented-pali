{
  "anya-e1001n6:0_0": "Nāyaka kaṇḍa",
  "anya-e1001n6:1_0": "276.",
  "anya-e1001n6:2_0": " Anāyakā vinassanti, nassanti bahunāyakā;",
  "anya-e1001n6:3_0": "Thīnāyakā vinassanti, nassanti susunāyakā.",
  "anya-e1001n6:4_0": "277.",
  "anya-e1001n6:5_0": " Gavaṁ ce taramānānaṁ, ujuṁ gacchati puṅgavo;",
  "anya-e1001n6:6_0": "Sabbā gāvī ujuṁ yanti, nette ujuṁ gate sati.",
  "anya-e1001n6:7_0": "278.",
  "anya-e1001n6:8_0": " Evameva manussesu, yo hoti seṭṭhasammato;",
  "anya-e1001n6:9_0": "So sace dhammaṁ carati, pageva itarā pajā.",
  "anya-e1001n6:10_0": "Gavaṁ ce taramānānaṁ, ujuṁ gacchati puṅgavo;",
  "anya-e1001n6:11_0": "Sabbā gāvī ujuṁyanti, nette ujuṁ gate sati.",
  "anya-e1001n6:12_0": "Evameva manussesu, yo hoti seṭṭhasammato;",
  "anya-e1001n6:13_0": "So sace dhammaṁ carati, pageva itarā pajā;",
  "anya-e1001n6:14_0": "Sabbaṁ raṭṭhaṁ sukhaṁ seti, rājā ce hoti dhammiko.",
  "anya-e1001n6:15_0": "279.",
  "anya-e1001n6:16_0": " Nodayāha vināsāya, bahunāyakatā bhusaṁ;",
  "anya-e1001n6:17_0": "Milāyanti vinassanti, padmānyakkehi sattahi.",
  "anya-e1001n6:18_0": "280.",
  "anya-e1001n6:19_0": " Sutārakkho abhiyogo, kulārakkho vattaṁ bhave;",
  "anya-e1001n6:20_0": "Vijjā hi kulaputtassa, nāyakassāpamādako."
}