{
  "atk-s0403a42:0_0": "4. Devatāvaggo",
  "atk-s0403a42:1_0": "5. Paṭhamamittasuttavaṇṇanā",
  "atk-s0403a42:2_0": "36.",
  "atk-s0403a42:2_1": "Catutthassa pañcame duddadanti duppariccajaṁ mahārahaṁ bhaṇḍakaṁ.",
  "atk-s0403a42:2_2": "Dukkaraṁ karotīti kātuṁ asukaraṁ kammaṁ karoti.",
  "atk-s0403a42:2_3": "Dukkhamaṁ khamatīti sahāyassa atthāya duradhivāsaṁ adhivāseti.",
  "atk-s0403a42:2_4": "Guyhamassa āvikarotīti attano guyhaṁ tassa āvikaroti.",
  "atk-s0403a42:2_5": "Guyhamassa pariguhatīti tassa guyhaṁ aññesaṁ nācikkhati.",
  "atk-s0403a42:2_6": "Khīṇena nātimaññatīti tassa bhoge khīṇe tena khayena taṁ nātimaññati, tasmiṁ omānaṁ attani ca atimānaṁ na karoti.",
  "atk-s0403a42:3_0": "6. Dutiyamittasuttavaṇṇanā",
  "atk-s0403a42:4_0": "37. Chaṭṭhe vattāti vacanakusalo.",
  "atk-s0403a42:4_1": "Vacanakkhamoti vacanaṁ khamati, dinnaṁ ovādaṁ karoti.",
  "atk-s0403a42:4_2": "Gambhīranti guyhaṁ rahassaṁ jhānanissitaṁ vipassanāmaggaphalanibbānanissitaṁ.",
  "atk-s0403a42:5_0": "7. Paṭhamapaṭisambhidāsuttavaṇṇanā",
  "atk-s0403a42:6_0": "38.",
  "atk-s0403a42:6_1": "Sattame idaṁ me cetaso līnattanti uppanne cetaso līnatte ‘‘idaṁ me cetaso līnatta’’nti yathāsabhāvato jānāti.",
  "atk-s0403a42:6_2": "Ajjhattaṁ saṁkhittaṁ nāma thinamiddhānugataṁ.",
  "atk-s0403a42:6_3": "Bahiddhā vikkhittaṁ nāma pañcasu kāmaguṇesu vikkhittaṁ.",
  "atk-s0403a42:6_4": "Vedanātiādīni papañcamūlavasena gahitāni.",
  "atk-s0403a42:6_5": "Vedanā hi taṇhāya mūlaṁ sukhavasena taṇhuppattito, saññā diṭṭhiyā mūlaṁ avibhūtārammaṇe diṭṭhiuppattito, vitakko mānassa mūlaṁ vitakkavasena asmīti mānuppattito.",
  "atk-s0403a42:6_6": "Sappāyāsappāyesūti upakārānupakāresu. Nimittanti kāraṇaṁ.",
  "atk-s0403a42:6_7": "Sesaṁ sabbattha uttānatthamevāti.",
  "atk-s0403a42:7_0": "Devatāvaggo catuttho."
}