{
  "kv2.3:0.1_0": "Kathāvatthu",
  "kv2.3:0.2_0": "Mahāpaṇṇāsaka",
  "kv2.3:0.3_0": "Dutiyavagga",
  "kv2.3:0.4_0": "Kaṅkhākathā",
  "kv2.3:1.1_0": "Atthi arahato kaṅkhāti?",
  "kv2.3:1.2_0": "Āmantā.",
  "kv2.3:1.3_0": "Atthi arahato vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti?",
  "kv2.3:1.4_0": "Na hevaṁ vattabbe …pe….",
  "kv2.3:2.1_0": "Natthi arahato vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti?",
  "kv2.3:2.2_0": "Āmantā.",
  "kv2.3:2.3_0": "Hañci natthi arahato vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇaṁ, no ca vata re vattabbe—",
  "kv2.3:2.4_0": "“atthi arahato kaṅkhā”ti.",
  "kv2.3:3.1_0": "Atthi puthujjanassa kaṅkhā, atthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti?",
  "kv2.3:3.2_0": "Āmantā.",
  "kv2.3:3.3_0": "Atthi arahato kaṅkhā, atthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti?",
  "kv2.3:3.4_0": "Na hevaṁ vattabbe …pe….",
  "kv2.3:4.1_0": "Atthi arahato kaṅkhā, natthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti?",
  "kv2.3:4.2_0": "Āmantā.",
  "kv2.3:4.3_0": "Atthi puthujjanassa kaṅkhā, natthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti?",
  "kv2.3:4.4_0": "Na hevaṁ vattabbe …pe….",
  "kv2.3:5.1_0": "Atthi arahato kaṅkhāti?",
  "kv2.3:5.2_0": "Āmantā.",
  "kv2.3:5.3_0": "Atthi arahato satthari kaṅkhā, dhamme kaṅkhā, saṅghe kaṅkhā, sikkhāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhāti?",
  "kv2.3:5.4_0": "Na hevaṁ vattabbe.",
  "kv2.3:6.1_0": "Natthi arahato satthari kaṅkhā, dhamme kaṅkhā …pe…",
  "kv2.3:6.1_1": "idappaccayatāpaṭiccasamuppannesu dhammesu kaṅkhāti?",
  "kv2.3:6.2_0": "Āmantā.",
  "kv2.3:6.3_0": "Hañci natthi arahato satthari kaṅkhā, dhamme kaṅkhā …pe…",
  "kv2.3:6.3_1": "idappaccayatāpaṭiccasamuppannesu dhammesu kaṅkhā, no ca vata re vattabbe—",
  "kv2.3:6.4_0": "“atthi arahato kaṅkhā”ti.",
  "kv2.3:7.1_0": "Atthi puthujjanassa kaṅkhā, atthi tassa satthari kaṅkhā, dhamme kaṅkhā …pe…",
  "kv2.3:7.1_1": "idappaccayatāpaṭiccasamuppannesu dhammesu kaṅkhāti?",
  "kv2.3:7.2_0": "Āmantā.",
  "kv2.3:7.3_0": "Atthi arahato kaṅkhā, atthi tassa satthari kaṅkhā, dhamme kaṅkhā …pe…",
  "kv2.3:7.3_1": "idappaccayatāpaṭiccasamuppannesu dhammesu kaṅkhāti?",
  "kv2.3:7.4_0": "Na hevaṁ vattabbe.",
  "kv2.3:8.1_0": "Atthi arahato kaṅkhā, natthi tassa satthari kaṅkhā, dhamme kaṅkhā …pe…",
  "kv2.3:8.1_1": "idappaccayatāpaṭiccasamuppannesu dhammesu kaṅkhāti?",
  "kv2.3:8.2_0": "Āmantā.",
  "kv2.3:8.3_0": "Atthi puthujjanassa kaṅkhā, natthi tassa satthari kaṅkhā, dhamme kaṅkhā …pe…",
  "kv2.3:8.3_1": "idappaccayatāpaṭiccasamuppannesu dhammesu kaṅkhāti?",
  "kv2.3:8.4_0": "Na hevaṁ vattabbe.",
  "kv2.3:9.1_0": "Atthi arahato kaṅkhāti?",
  "kv2.3:9.2_0": "Āmantā.",
  "kv2.3:9.3_0": "Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti?",
  "kv2.3:9.4_0": "Āmantā.",
  "kv2.3:9.5_0": "Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—",
  "kv2.3:9.6_0": "“atthi arahato kaṅkhā”ti.",
  "kv2.3:10.1_0": "Atthi arahato kaṅkhāti?",
  "kv2.3:10.2_0": "Āmantā.",
  "kv2.3:10.3_0": "Nanu arahato doso pahīno …pe…",
  "kv2.3:10.4_0": "moho pahīno …pe…",
  "kv2.3:10.5_0": "anottappaṁ pahīnaṁ …pe…",
  "kv2.3:10.6_0": "rāgappahānāya maggo bhāvito …pe…",
  "kv2.3:10.7_0": "bojjhaṅgā bhāvitā …pe…",
  "kv2.3:10.8_0": "dosappahānāya …pe…",
  "kv2.3:10.9_0": "anottappapahānāya maggo bhāvito …pe…",
  "kv2.3:10.10_0": "bojjhaṅgā bhāvitā;",
  "kv2.3:10.11_0": "nanu arahā vītarāgo vītadoso vītamoho …pe…",
  "kv2.3:10.12_0": "sacchikātabbaṁ sacchikatanti?",
  "kv2.3:10.13_0": "Āmantā.",
  "kv2.3:10.14_0": "Hañci arahā vītarāgo vītadoso vītamoho …pe…",
  "kv2.3:10.15_0": "sacchikātabbaṁ sacchikataṁ, no ca vata re vattabbe—",
  "kv2.3:10.16_0": "“atthi arahato kaṅkhā”ti.",
  "kv2.3:11.1_0": "Atthi arahato kaṅkhāti?",
  "kv2.3:11.2_0": "Sadhammakusalassa arahato atthi kaṅkhā, paradhammakusalassa arahato natthi kaṅkhāti.",
  "kv2.3:11.3_0": "Sadhammakusalassa arahato atthi kaṅkhāti?",
  "kv2.3:11.4_0": "Āmantā.",
  "kv2.3:11.5_0": "Paradhammakusalassa arahato atthi kaṅkhāti?",
  "kv2.3:11.6_0": "Na hevaṁ vattabbe …pe….",
  "kv2.3:12.1_0": "Paradhammakusalassa arahato natthi kaṅkhāti?",
  "kv2.3:12.2_0": "Āmantā.",
  "kv2.3:12.3_0": "Sadhammakusalassa arahato natthi kaṅkhāti?",
  "kv2.3:12.4_0": "Na hevaṁ vattabbe …pe….",
  "kv2.3:13.1_0": "Sadhammakusalassa arahato rāgo pahīno, atthi tassa kaṅkhāti?",
  "kv2.3:13.2_0": "Āmantā.",
  "kv2.3:13.3_0": "Paradhammakusalassa arahato rāgo pahīno, atthi tassa kaṅkhāti?",
  "kv2.3:13.4_0": "Na hevaṁ vattabbe …pe….",
  "kv2.3:14.1_0": "Sadhammakusalassa arahato doso pahīno …pe…",
  "kv2.3:14.2_0": "moho pahīno …pe…",
  "kv2.3:14.3_0": "anottappaṁ pahīnaṁ …pe…",
  "kv2.3:14.4_0": "rāgappahānāya maggo bhāvito …pe…",
  "kv2.3:14.5_0": "bojjhaṅgā bhāvitā …pe…",
  "kv2.3:14.6_0": "dosappahānāya …pe…",
  "kv2.3:14.7_0": "mohappahānāya …pe…",
  "kv2.3:14.8_0": "anottappapahānāya maggo bhāvito …pe…",
  "kv2.3:14.9_0": "bojjhaṅgā bhāvitā …pe…",
  "kv2.3:14.10_0": "sadhammakusalo arahā vītarāgo vītadoso vītamoho …pe…",
  "kv2.3:14.11_0": "sacchikātabbaṁ sacchikataṁ, atthi tassa kaṅkhāti?",
  "kv2.3:14.12_0": "Āmantā.",
  "kv2.3:14.13_0": "Paradhammakusalo arahā vītarāgo vītadoso vītamoho …pe…",
  "kv2.3:14.14_0": "sacchikātabbaṁ sacchikataṁ, atthi tassa kaṅkhāti?",
  "kv2.3:14.15_0": "Na hevaṁ vattabbe …pe…",
  "kv2.3:14.16_0": "paradhammakusalassa arahato rāgo pahīno, natthi tassa kaṅkhāti?",
  "kv2.3:14.17_0": "Āmantā.",
  "kv2.3:14.18_0": "Sadhammakusalassa arahato rāgo pahīno, natthi tassa kaṅkhāti?",
  "kv2.3:14.19_0": "Na hevaṁ vattabbe …pe….",
  "kv2.3:15.1_0": "Paradhammakusalassa arahato doso pahīno …pe…",
  "kv2.3:15.2_0": "moho pahīno …pe…",
  "kv2.3:15.3_0": "anottappaṁ pahīnaṁ …pe…",
  "kv2.3:15.4_0": "rāgappahānāya maggo bhāvito …pe…",
  "kv2.3:15.5_0": "bojjhaṅgā bhāvitā …pe…",
  "kv2.3:15.6_0": "dosappahānāya …pe…",
  "kv2.3:15.7_0": "mohappahānāya …pe…",
  "kv2.3:15.8_0": "anottappapahānāya maggo bhāvito …pe…",
  "kv2.3:15.9_0": "bojjhaṅgā bhāvitā …pe…",
  "kv2.3:15.10_0": "paradhammakusalo arahā vītarāgo vītadoso vītamoho …pe…",
  "kv2.3:15.11_0": "sacchikātabbaṁ sacchikataṁ, natthi tassa kaṅkhāti?",
  "kv2.3:15.12_0": "Āmantā.",
  "kv2.3:15.13_0": "Sadhammakusalo arahā vītarāgo vītadoso vītamoho …pe…",
  "kv2.3:15.14_0": "sacchikātabbaṁ sacchikataṁ, natthi tassa kaṅkhāti?",
  "kv2.3:15.15_0": "Na hevaṁ vattabbe …pe….",
  "kv2.3:16.1_0": "Atthi arahato kaṅkhāti?",
  "kv2.3:16.2_0": "Āmantā.",
  "kv2.3:16.3_0": "Nanu vuttaṁ bhagavatā—",
  "kv2.3:16.4_0": "“jānatohaṁ, bhikkhave, passato āsavānaṁ khayaṁ vadāmi, no ajānato no apassato.",
  "kv2.3:16.5_0": "Kiñca, bhikkhave, jānato kiṁ passato āsavānaṁ khayo hoti?",
  "kv2.3:16.6_0": "‘Iti rūpaṁ’ …pe…",
  "kv2.3:16.7_0": "‘iti viññāṇassa atthaṅgamo’ti—",
  "kv2.3:16.8_0": "evaṁ kho, bhikkhave, jānato evaṁ passato āsavānaṁ khayo hotī”ti.",
  "kv2.3:16.9_0": "Attheva suttantoti?",
  "kv2.3:16.10_0": "Āmantā.",
  "kv2.3:16.11_0": "Tena hi na vattabbaṁ—",
  "kv2.3:16.12_0": "“atthi arahato kaṅkhā”ti.",
  "kv2.3:17.1_0": "Atthi arahato kaṅkhāti?",
  "kv2.3:17.2_0": "Āmantā.",
  "kv2.3:17.3_0": "Nanu vuttaṁ bhagavatā—",
  "kv2.3:17.4_0": "“jānatohaṁ, bhikkhave, passato āsavānaṁ khayaṁ vadāmi, no ajānato no apassato.",
  "kv2.3:17.5_0": "Kiñca, bhikkhave, jānato kiṁ passato āsavānaṁ khayo hoti?",
  "kv2.3:17.6_0": "‘Idaṁ dukkhan’ti, bhikkhave …pe…",
  "kv2.3:17.7_0": "‘ayaṁ dukkhanirodhagāminī paṭipadā’ti jānato passato āsavānaṁ khayo hoti.",
  "kv2.3:17.8_0": "Evaṁ kho, bhikkhave, jānato evaṁ passato āsavānaṁ khayo hotī”ti.",
  "kv2.3:17.9_0": "Attheva suttantoti?",
  "kv2.3:17.10_0": "Āmantā.",
  "kv2.3:17.11_0": "Tena hi na vattabbaṁ—",
  "kv2.3:17.12_0": "“atthi arahato kaṅkhā”ti.",
  "kv2.3:18.1_0": "Atthi arahato kaṅkhāti?",
  "kv2.3:18.2_0": "Āmantā.",
  "kv2.3:18.3_0": "Nanu vuttaṁ bhagavatā—",
  "kv2.3:18.4_0": "“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya;",
  "kv2.3:18.5_0": "sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti.",
  "kv2.3:18.6_0": "Attheva suttantoti?",
  "kv2.3:18.7_0": "Āmantā.",
  "kv2.3:18.8_0": "Tena hi na vattabbaṁ—",
  "kv2.3:18.9_0": "“atthi arahato kaṅkhā”ti.",
  "kv2.3:19.1_0": "Atthi arahato kaṅkhāti?",
  "kv2.3:19.2_0": "Āmantā.",
  "kv2.3:19.3_0": "Nanu vuttaṁ bhagavatā—",
  "kv2.3:19.4_0": "“sahāvassa dassanasampadāya …pe…",
  "kv2.3:19.5_0": "chaccābhiṭhānāni abhabba kātun”ti.",
  "kv2.3:19.6_0": "Attheva suttantoti?",
  "kv2.3:19.7_0": "Āmantā.",
  "kv2.3:19.8_0": "Tena hi na vattabbaṁ—",
  "kv2.3:19.9_0": "“atthi arahato kaṅkhā”ti.",
  "kv2.3:20.1_0": "Atthi arahato kaṅkhāti?",
  "kv2.3:20.2_0": "Āmantā.",
  "kv2.3:20.3_0": "Nanu vuttaṁ bhagavatā—",
  "kv2.3:20.4_0": "“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—",
  "kv2.3:20.5_0": "‘yaṁ kiñci samudayadhammaṁ sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—",
  "kv2.3:20.6_0": "sakkāyadiṭṭhi, vicikicchā, sīlabbataparāmāso”ti.",
  "kv2.3:20.7_0": "Attheva suttantoti?",
  "kv2.3:20.8_0": "Āmantā.",
  "kv2.3:20.9_0": "Tena hi na vattabbaṁ—",
  "kv2.3:20.10_0": "“atthi arahato kaṅkhā”ti.",
  "kv2.3:21.1_0": "Atthi arahato kaṅkhāti?",
  "kv2.3:21.2_0": "Āmantā.",
  "kv2.3:21.3_0": "Nanu vuttaṁ bhagavatā—",
  "kv2.3:22.1_0": "“Yadā have pātubhavanti dhammā,",
  "kv2.3:22.2_0": "Ātāpino jhāyato brāhmaṇassa;",
  "kv2.3:22.3_0": "Athassa kaṅkhā vapayanti sabbā,",
  "kv2.3:22.4_0": "Yato pajānāti sahetudhammanti.",
  "kv2.3:23.1_0": "Yadā have pātubhavanti dhammā,",
  "kv2.3:23.2_0": "Ātāpino jhāyato brāhmaṇassa;",
  "kv2.3:23.3_0": "Athassa kaṅkhā vapayanti sabbā,",
  "kv2.3:23.4_0": "Yato khayaṁ paccayānaṁ avedīti.",
  "kv2.3:24.1_0": "Yadā have pātubhavanti dhammā,",
  "kv2.3:24.2_0": "Ātāpino jhāyato brāhmaṇassa;",
  "kv2.3:24.3_0": "Vidhūpayaṁ tiṭṭhati mārasenaṁ,",
  "kv2.3:24.4_0": "Sūriyova obhāsayamantalikkhanti.",
  "kv2.3:25.1_0": "Yā kāci kaṅkhā idha vā huraṁ vā,",
  "kv2.3:25.2_0": "Sakavediyā vā paravediyā vā;",
  "kv2.3:25.3_0": "Jhāyino tā pajahanti sabbā,",
  "kv2.3:25.4_0": "Ātāpino brahmacariyaṁ carantāti.",
  "kv2.3:26.1_0": "Ye kaṅkhāsamatikkantā,",
  "kv2.3:26.2_0": "kaṅkhābhūtesu pāṇisu;",
  "kv2.3:26.3_0": "Asaṁsayā visaṁyuttā,",
  "kv2.3:26.4_0": "tesu dinnaṁ mahapphalanti.",
  "kv2.3:27.1_0": "Etādisī dhammapakāsanettha,",
  "kv2.3:27.2_0": "Na tattha kiṁ kaṅkhati koci sāvako;",
  "kv2.3:27.3_0": "Nitthiṇṇaoghaṁ vicikicchachinnaṁ,",
  "kv2.3:27.4_0": "Buddhaṁ namassāma jinaṁ janindā”ti.",
  "kv2.3:28.1_0": "Attheva suttantoti?",
  "kv2.3:28.2_0": "Āmantā.",
  "kv2.3:28.3_0": "Tena hi na vattabbaṁ—",
  "kv2.3:28.4_0": "“atthi arahato kaṅkhā”ti.",
  "kv2.3:29.1_0": "Na vattabbaṁ—",
  "kv2.3:29.2_0": "“atthi arahato kaṅkhā”ti?",
  "kv2.3:29.3_0": "Āmantā.",
  "kv2.3:29.4_0": "Nanu arahā itthipurisānaṁ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṁ nāme kaṅkheyyāti?",
  "kv2.3:29.5_0": "Āmantā.",
  "kv2.3:29.6_0": "Hañci arahā itthipurisānaṁ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṁ nāme kaṅkheyya;",
  "kv2.3:29.7_0": "tena vata re vattabbe—",
  "kv2.3:29.8_0": "“atthi arahato kaṅkhā”ti.",
  "kv2.3:30.1_0": "Arahā itthipurisānaṁ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṁ nāme kaṅkheyyāti, atthi arahato kaṅkhāti?",
  "kv2.3:30.2_0": "Āmantā.",
  "kv2.3:30.3_0": "Arahā sotāpattiphale vā sakadāgāmiphale vā anāgāmiphale vā arahatte vā kaṅkheyyāti?",
  "kv2.3:30.4_0": "Na hevaṁ vattabbe …pe….",
  "kv2.3:30.5_0": "Kaṅkhākathā niṭṭhitā."
}