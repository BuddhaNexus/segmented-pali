{
  "atk-s0402a15:0_0": "1. Kodhapeyyālaṁ",
  "atk-s0402a15:1_0": "181.",
  "atk-s0402a15:1_1": "Ito paresu kujjhanalakkhaṇo kodho.",
  "atk-s0402a15:1_2": "Upanandhanalakkhaṇo upanāho.",
  "atk-s0402a15:1_3": "Sukatakaraṇamakkhanalakkhaṇo makkho.",
  "atk-s0402a15:1_4": "Yugaggāhalakkhaṇo palāso.",
  "atk-s0402a15:1_5": "Usūyanalakkhaṇā issā.",
  "atk-s0402a15:1_6": "Pañcamaccherabhāvo macchariyaṁ.",
  "atk-s0402a15:1_7": "Taṁ sabbampi maccharāyanalakkhaṇaṁ.",
  "atk-s0402a15:1_8": "Katapaṭicchādanalakkhaṇā māyā.",
  "atk-s0402a15:1_9": "Kerāṭikalakkhaṇaṁ sāṭheyyaṁ.",
  "atk-s0402a15:1_10": "Alajjanākāro ahirikaṁ.",
  "atk-s0402a15:1_11": "Upavādato abhāyanākāro anottappaṁ.",
  "atk-s0402a15:1_12": "Akkodhādayo tesaṁ paṭipakkhavasena veditabbā.",
  "atk-s0402a15:2_0": "185.Sekkhassa bhikkhunoti sattavidhassāpi sekkhassa upariupariguṇehi parihānāya saṁvattanti, puthujjanassa pana paṭhamataraṁyeva parihānāya saṁvattantīti veditabbā.",
  "atk-s0402a15:2_1": "Aparihānāyāti upariupariguṇehi aparihānatthāya.",
  "atk-s0402a15:3_0": "187.Yathābhataṁ nikkhittoti yathā ānetvā nikkhitto, evaṁ niraye patiṭṭhito vāti veditabbo.",
  "atk-s0402a15:4_0": "190.Ekaccoti yassete kodhādayo atthi, so ekacco nāma.",
  "atk-s0402a15:5_0": "Kodhapeyyālaṁ niṭṭhitaṁ."
}