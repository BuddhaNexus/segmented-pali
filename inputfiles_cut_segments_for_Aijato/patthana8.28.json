{
  "patthana8.28:0.1_0": "Paṭṭhānapakaraṇa",
  "patthana8.28:0.2_0": "Dhammapaccanīya (2), Dukapaṭṭhānapāḷi (2)",
  "patthana8.28:0.3_0": "8.28. Ganthasampayuttaduka",
  "patthana8.28:1.1_0": "Naganthasampayuttaṁ dhammaṁ paṭicca naganthasampayutto dhammo uppajjati hetupaccayā.",
  "patthana8.28:1.1_1": "Naganthasampayuttaṁ dhammaṁ paṭicca naganthavippayutto dhammo uppajjati hetupaccayā.",
  "patthana8.28:1.1_2": "Naganthasampayuttaṁ dhammaṁ paṭicca naganthasampayutto ca naganthavippayutto ca dhammā uppajjanti hetupaccayā.",
  "patthana8.28:2.1_0": "Naganthavippayuttaṁ dhammaṁ paṭicca naganthavippayutto dhammo uppajjati hetupaccayā.",
  "patthana8.28:2.1_1": "Naganthavippayuttaṁ dhammaṁ paṭicca naganthasampayutto dhammo uppajjati hetupaccayā.",
  "patthana8.28:2.1_2": "Naganthavippayuttaṁ dhammaṁ paṭicca naganthasampayutto ca naganthavippayutto ca dhammā uppajjanti hetupaccayā.",
  "patthana8.28:3.1_0": "Naganthasampayuttañca naganthavippayuttañca dhammaṁ paṭicca naganthasampayutto dhammo uppajjati hetupaccayā.",
  "patthana8.28:3.1_1": "Naganthasampayuttañca naganthavippayuttañca dhammaṁ paṭicca naganthavippayutto dhammo uppajjati hetupaccayā.",
  "patthana8.28:3.1_2": "Naganthasampayuttañca naganthavippayuttañca dhammaṁ paṭicca naganthasampayutto ca naganthavippayutto ca dhammā uppajjanti hetupaccayā. (Saṅkhittaṁ.)",
  "patthana8.28:4.1_0": "Hetuyā nava, ārammaṇe cha, adhipatiyā nava …pe… vipāke ekaṁ …pe… avigate nava. (Sabbattha vitthāro.)"
}