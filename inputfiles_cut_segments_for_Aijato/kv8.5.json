{
  "kv8.5:0.1_0": "Kathāvatthu",
  "kv8.5:0.2_0": "Mahāpaṇṇāsaka",
  "kv8.5:0.3_0": "Aṭṭhamavagga",
  "kv8.5:0.4_0": "Rūpadhātukathā",
  "kv8.5:1.1_0": "Rūpino dhammā rūpadhātūti?",
  "kv8.5:1.2_0": "Āmantā.",
  "kv8.5:1.3_0": "Rūpaṁ bhavo gati sattāvāso saṁsāro yoni viññāṇaṭṭhiti attabhāvapaṭilābhoti?",
  "kv8.5:1.4_0": "Na hevaṁ vattabbe …pe…",
  "kv8.5:1.5_0": "atthi rūpūpagaṁ kammanti?",
  "kv8.5:1.6_0": "Na hevaṁ vattabbe …pe…",
  "kv8.5:1.7_0": "atthi rūpūpagā sattāti?",
  "kv8.5:1.8_0": "Na hevaṁ vattabbe …pe…",
  "kv8.5:1.9_0": "rūpe sattā jāyanti jīyanti mīyanti cavanti upapajjantīti?",
  "kv8.5:1.10_0": "Na hevaṁ vattabbe …pe…",
  "kv8.5:1.11_0": "rūpe atthi rūpaṁ vedanā saññā saṅkhārā viññāṇanti?",
  "kv8.5:1.12_0": "Na hevaṁ vattabbe …pe…",
  "kv8.5:1.13_0": "rūpaṁ pañcavokārabhavoti?",
  "kv8.5:1.14_0": "Na hevaṁ vattabbe …pe….",
  "kv8.5:2.1_0": "Rūpadhātu bhavo gati …pe…",
  "kv8.5:2.2_0": "attabhāvapaṭilābhoti?",
  "kv8.5:2.3_0": "Āmantā.",
  "kv8.5:2.4_0": "Rūpaṁ bhavo gati …pe…",
  "kv8.5:2.5_0": "attabhāvapaṭilābhoti?",
  "kv8.5:2.6_0": "Na hevaṁ vattabbe …pe…",
  "kv8.5:2.7_0": "atthi rūpadhātūpagaṁ kammanti?",
  "kv8.5:2.8_0": "Āmantā.",
  "kv8.5:2.9_0": "Atthi rūpūpagaṁ kammanti?",
  "kv8.5:2.10_0": "Na hevaṁ vattabbe …pe…",
  "kv8.5:2.11_0": "atthi rūpadhātūpagā sattāti?",
  "kv8.5:2.12_0": "Āmantā.",
  "kv8.5:2.13_0": "Atthi rūpūpagā sattāti?",
  "kv8.5:2.14_0": "Na hevaṁ vattabbe …pe….",
  "kv8.5:3.1_0": "Rūpadhātuyā sattā jāyanti jīyanti mīyanti cavanti upapajjantīti?",
  "kv8.5:3.2_0": "Āmantā.",
  "kv8.5:3.3_0": "Rūpe sattā jāyanti jīyanti mīyanti cavanti upapajjantīti?",
  "kv8.5:3.4_0": "Na hevaṁ vattabbe …pe…",
  "kv8.5:3.5_0": "rūpadhātuyā atthi rūpaṁ vedanā saññā saṅkhārā viññāṇanti?",
  "kv8.5:3.6_0": "Āmantā.",
  "kv8.5:3.7_0": "Rūpe atthi rūpaṁ vedanā saññā saṅkhārā viññāṇanti?",
  "kv8.5:3.8_0": "Na hevaṁ vattabbe …pe…",
  "kv8.5:3.9_0": "rūpadhātu pañcavokārabhavoti?",
  "kv8.5:3.10_0": "Āmantā.",
  "kv8.5:3.11_0": "Rūpaṁ pañcavokārabhavoti?",
  "kv8.5:3.12_0": "Na hevaṁ vattabbe …pe….",
  "kv8.5:4.1_0": "Rūpino dhammā rūpadhātu, kāmadhātuyā atthi rūpanti?",
  "kv8.5:4.2_0": "Āmantā.",
  "kv8.5:4.3_0": "Sāva kāmadhātu, sā rūpadhātūti?",
  "kv8.5:4.4_0": "Na hevaṁ vattabbe …pe…",
  "kv8.5:4.5_0": "sāva kāmadhātu, sā rūpadhātūti?",
  "kv8.5:4.6_0": "Āmantā.",
  "kv8.5:4.7_0": "Kāmabhavena samannāgato puggalo dvīhi bhavehi samannāgato hoti—",
  "kv8.5:4.8_0": "kāmabhavena ca rūpabhavena cāti?",
  "kv8.5:4.9_0": "Na hevaṁ vattabbe.",
  "kv8.5:4.10_0": "Rūpadhātukathā niṭṭhitā."
}