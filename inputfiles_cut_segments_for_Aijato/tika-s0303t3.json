{
  "tika-s0303t3:0_0": "4. Okkantasaṁyuttaṁ",
  "tika-s0303t3:1_0": "1-10. Cakkhusuttādivaṇṇanā",
  "tika-s0303t3:2_0": "302-311.Saddhādhimokkhanti saddahanavasena pavattaṁ adhimokkhaṁ, na sanniṭṭhānamattavasena pavattaṁ adhimokkhaṁ.",
  "tika-s0303t3:2_1": "Dassanampi sammattaṁ, taṁsijjhānavasena pavattaniyāmo sammattaniyāmo, ariyamaggo.",
  "tika-s0303t3:2_2": "Anantarāyataṁ dīpeti kappavināsapaṭibhāgena pavattattā. Tathā cāha ‘‘tenevāhā’’tiādi.",
  "tika-s0303t3:2_3": "Kappasīsena bhājanalokaṁ vadati.",
  "tika-s0303t3:2_4": "So hi uḍḍayhati, na kappo, uḍḍayhanavelāti jhāyanavelā.",
  "tika-s0303t3:2_5": "Ṭhito kappo ṭhitakappo, so assa atthīti ṭhitakappī, kappaṁ ṭhapetuṁ samatthoti attho.",
  "tika-s0303t3:2_6": "Olokananti saccābhisamayasaṅkhātaṁ dassanaṁ.",
  "tika-s0303t3:2_7": "Khamanti sahanti, ñāyantīti attho.",
  "tika-s0303t3:3_0": "Cakkhusuttādivaṇṇanā niṭṭhitā.",
  "tika-s0303t3:4_0": "Okkantasaṁyuttavaṇṇanā niṭṭhitā."
}