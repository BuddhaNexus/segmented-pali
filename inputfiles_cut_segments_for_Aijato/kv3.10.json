{
  "kv3.10:0.1_0": "Kathāvatthu",
  "kv3.10:0.2_0": "Mahāpaṇṇāsaka",
  "kv3.10:0.3_0": "Tatiyavagga",
  "kv3.10:0.4_0": "Saṁvarakathā",
  "kv3.10:1.1_0": "Atthi devesu saṁvaroti?",
  "kv3.10:1.2_0": "Āmantā.",
  "kv3.10:1.3_0": "Atthi devesu asaṁvaroti?",
  "kv3.10:1.4_0": "Na hevaṁ vattabbe …pe….",
  "kv3.10:2.1_0": "Natthi devesu asaṁvaroti?",
  "kv3.10:2.2_0": "Āmantā.",
  "kv3.10:2.3_0": "Natthi devesu saṁvaroti?",
  "kv3.10:2.4_0": "Na hevaṁ vattabbe …pe….",
  "kv3.10:3.1_0": "Nanu asaṁvarā saṁvaro sīlaṁ, atthi devesu saṁvaroti?",
  "kv3.10:3.2_0": "Āmantā.",
  "kv3.10:3.3_0": "Atthi devesu asaṁvaro, yamhā asaṁvarā saṁvaro sīlanti?",
  "kv3.10:3.4_0": "Na hevaṁ vattabbe …pe….",
  "kv3.10:4.1_0": "Ājānāhi niggahaṁ.",
  "kv3.10:4.2_0": "Hañci asaṁvarā saṁvaro sīlaṁ, atthi devesu saṁvaro, tena vata re vattabbe—",
  "kv3.10:4.3_0": "“atthi devesu asaṁvaro, yamhā asaṁvarā saṁvaro sīlan”ti.",
  "kv3.10:4.4_0": "Yaṁ tattha vadesi—",
  "kv3.10:4.5_0": "“vattabbe kho—",
  "kv3.10:4.6_0": "‘asaṁvarā saṁvaro sīlaṁ, atthi devesu saṁvaro’, no ca vattabbe—",
  "kv3.10:4.7_0": "‘atthi devesu asaṁvaro, yamhā asaṁvarā saṁvaro sīlan’”ti micchā.",
  "kv3.10:5.1_0": "No ce pana vattabbe—",
  "kv3.10:5.2_0": "“atthi devesu asaṁvaro, yamhā asaṁvarā saṁvaro sīlan”ti, no ca vata re vattabbe—",
  "kv3.10:5.3_0": "“asaṁvarā saṁvaro sīlaṁ, atthi devesu saṁvaro”ti.",
  "kv3.10:5.4_0": "Yaṁ tattha vadesi—",
  "kv3.10:5.5_0": "“vattabbe kho ‘asaṁvarā saṁvaro sīlaṁ, atthi devesu saṁvaro’, no ca vattabbe—",
  "kv3.10:5.6_0": "‘atthi devesu asaṁvaro, yamhā asaṁvarā saṁvaro sīlan’”ti micchā.",
  "kv3.10:6.1_0": "Atthi manussesu saṁvaro, atthi tattha asaṁvaroti?",
  "kv3.10:6.2_0": "Āmantā.",
  "kv3.10:6.3_0": "Atthi devesu saṁvaro, atthi tattha asaṁvaroti?",
  "kv3.10:6.4_0": "Na hevaṁ vattabbe …pe….",
  "kv3.10:7.1_0": "Atthi devesu saṁvaro, natthi tattha asaṁvaroti?",
  "kv3.10:7.2_0": "Āmantā.",
  "kv3.10:7.3_0": "Atthi manussesu saṁvaro, natthi tattha asaṁvaroti?",
  "kv3.10:7.4_0": "Na hevaṁ vattabbe …pe….",
  "kv3.10:8.1_0": "Atthi devesu pāṇātipātā veramaṇīti?",
  "kv3.10:8.2_0": "Āmantā.",
  "kv3.10:8.3_0": "Atthi devesu pāṇātipātoti?",
  "kv3.10:8.4_0": "Na hevaṁ vattabbe …pe….",
  "kv3.10:9.1_0": "Atthi devesu surāmerayamajjapamādaṭṭhānā veramaṇīti?",
  "kv3.10:9.2_0": "Āmantā.",
  "kv3.10:9.3_0": "Atthi devesu surāmerayamajjapamādaṭṭhānanti?",
  "kv3.10:9.4_0": "Na hevaṁ vattabbe …pe….",
  "kv3.10:10.1_0": "Natthi devesu pāṇātipātoti?",
  "kv3.10:10.2_0": "Āmantā.",
  "kv3.10:10.3_0": "Natthi devesu pāṇātipātā veramaṇīti?",
  "kv3.10:10.4_0": "Na hevaṁ vattabbe …pe….",
  "kv3.10:11.1_0": "Natthi devesu surāmerayamajjapamādaṭṭhānanti?",
  "kv3.10:11.2_0": "Āmantā.",
  "kv3.10:11.3_0": "Natthi devesu surāmerayamajjapamādaṭṭhānā veramaṇīti?",
  "kv3.10:11.4_0": "Na hevaṁ vattabbe …pe….",
  "kv3.10:12.1_0": "Atthi manussesu pāṇātipātā veramaṇi, atthi tattha pāṇātipātoti?",
  "kv3.10:12.2_0": "Āmantā.",
  "kv3.10:12.3_0": "Atthi devesu pāṇātipātā veramaṇi, atthi tattha pāṇātipātoti?",
  "kv3.10:12.4_0": "Na hevaṁ vattabbe …pe….",
  "kv3.10:13.1_0": "Atthi manussesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti?",
  "kv3.10:13.2_0": "Āmantā.",
  "kv3.10:13.3_0": "Atthi devesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti?",
  "kv3.10:13.4_0": "Na hevaṁ vattabbe …pe….",
  "kv3.10:14.1_0": "Atthi devesu pāṇātipātā veramaṇi, natthi tattha pāṇātipātoti?",
  "kv3.10:14.2_0": "Āmantā.",
  "kv3.10:14.3_0": "Atthi manussesu pāṇātipātā veramaṇi, natthi tattha pāṇātipātoti?",
  "kv3.10:14.4_0": "Na hevaṁ vattabbe …pe….",
  "kv3.10:15.1_0": "Atthi devesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti?",
  "kv3.10:15.2_0": "Āmantā.",
  "kv3.10:15.3_0": "Atthi manussesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti?",
  "kv3.10:15.4_0": "Na hevaṁ vattabbe …pe….",
  "kv3.10:16.1_0": "Natthi devesu saṁvaroti?",
  "kv3.10:16.2_0": "Āmantā.",
  "kv3.10:16.3_0": "Sabbe devā pāṇātipātino adinnādāyino kāmesumicchācārino musāvādino surāmerayamajjapamādaṭṭhāyinoti?",
  "kv3.10:16.4_0": "Na hevaṁ vattabbe …pe…",
  "kv3.10:16.5_0": "tena hi atthi devesu saṁvaroti.",
  "kv3.10:16.6_0": "Saṁvarakathā niṭṭhitā."
}