{
  "kv3.11:0.1_0": "Kathāvatthu",
  "kv3.11:0.2_0": "Mahāpaṇṇāsaka",
  "kv3.11:0.3_0": "Tatiyavagga",
  "kv3.11:0.4_0": "Asaññakathā",
  "kv3.11:1.1_0": "Asaññasattesu saññā atthīti?",
  "kv3.11:1.2_0": "Āmantā.",
  "kv3.11:1.3_0": "Saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti?",
  "kv3.11:1.4_0": "Na hevaṁ vattabbe …pe….",
  "kv3.11:2.1_0": "Nanu asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti?",
  "kv3.11:2.2_0": "Āmantā.",
  "kv3.11:2.3_0": "Hañci asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābho, no ca vata re vattabbe—",
  "kv3.11:2.4_0": "“asaññasattesu saññā atthī”ti.",
  "kv3.11:3.1_0": "Asaññasattesu saññā atthīti?",
  "kv3.11:3.2_0": "Āmantā.",
  "kv3.11:3.3_0": "Pañcavokārabhavo gati sattāvāso saṁsāro yoni attabhāvapaṭilābhoti?",
  "kv3.11:3.4_0": "Na hevaṁ vattabbe …pe…",
  "kv3.11:4.1_0": "Nanu ekavokārabhavo gati sattāvāso saṁsāro yoni attabhāvapaṭilābhoti?",
  "kv3.11:4.2_0": "Āmantā.",
  "kv3.11:4.3_0": "Hañci ekavokārabhavo gati sattāvāso saṁsāro yoni attabhāvapaṭilābho, no ca vata re vattabbe—",
  "kv3.11:4.4_0": "“asaññasattesu saññā atthī”ti.",
  "kv3.11:5.1_0": "Asaññasattesu saññā atthīti?",
  "kv3.11:5.2_0": "Āmantā.",
  "kv3.11:5.3_0": "Tāya saññāya saññākaraṇīyaṁ karotīti?",
  "kv3.11:5.4_0": "Na hevaṁ vattabbe …pe….",
  "kv3.11:6.1_0": "Manussesu saññā atthi, so ca saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti?",
  "kv3.11:6.2_0": "Āmantā.",
  "kv3.11:6.3_0": "Asaññasattesu saññā atthi, so ca saññābhavo saññāgati sattāvāso saṁsāro yoni attabhāvapaṭilābhoti?",
  "kv3.11:6.4_0": "Na hevaṁ vattabbe …pe…",
  "kv3.11:7.1_0": "Manussesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti?",
  "kv3.11:7.2_0": "Āmantā.",
  "kv3.11:7.3_0": "Asaññasattesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti?",
  "kv3.11:7.4_0": "Na hevaṁ vattabbe …pe….",
  "kv3.11:8.1_0": "Manussesu saññā atthi, tāya saññāya saññākaraṇīyaṁ karotīti?",
  "kv3.11:8.2_0": "Āmantā.",
  "kv3.11:8.3_0": "Asaññasattesu saññā atthi, tāya saññāya saññākaraṇīyaṁ karotīti?",
  "kv3.11:8.4_0": "Na hevaṁ vattabbe …pe….",
  "kv3.11:9.1_0": "Asaññasattesu saññā atthi, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti?",
  "kv3.11:9.2_0": "Āmantā.",
  "kv3.11:9.3_0": "Manussesu saññā atthi, so ca asaññabhavo asaññagati …pe…",
  "kv3.11:9.4_0": "asaññattabhāvapaṭilābhoti?",
  "kv3.11:9.5_0": "Na hevaṁ vattabbe …pe….",
  "kv3.11:10.1_0": "Asaññasattesu saññā atthi, so ca ekavokārabhavo gati sattāvāso saṁsāro yoni attabhāvapaṭilābhoti?",
  "kv3.11:10.2_0": "Āmantā.",
  "kv3.11:10.3_0": "Manussesu saññā atthi, so ca ekavokārabhavo gati …pe…",
  "kv3.11:10.4_0": "attabhāvapaṭilābhoti?",
  "kv3.11:10.5_0": "Na hevaṁ vattabbe …pe….",
  "kv3.11:11.1_0": "Asaññasattesu saññā atthi, na ca tāya saññāya saññākaraṇīyaṁ karotīti?",
  "kv3.11:11.2_0": "Āmantā.",
  "kv3.11:11.3_0": "Manussesu saññā atthi, na ca tāya saññāya saññākaraṇīyaṁ karotīti?",
  "kv3.11:11.4_0": "Na hevaṁ vattabbe …pe….",
  "kv3.11:12.1_0": "Na vattabbaṁ—",
  "kv3.11:12.2_0": "“asaññasattesu saññā atthī”ti?",
  "kv3.11:12.3_0": "Āmantā.",
  "kv3.11:12.4_0": "Nanu vuttaṁ bhagavatā—",
  "kv3.11:12.5_0": "“santi, bhikkhave, asaññasattā nāma devā;",
  "kv3.11:12.6_0": "saññuppādā ca pana te devā tamhā kāyā cavantī”ti.",
  "kv3.11:12.7_0": "Attheva suttantoti?",
  "kv3.11:12.8_0": "Āmantā.",
  "kv3.11:12.9_0": "Tena hi asaññasattesu saññā atthīti.",
  "kv3.11:13.1_0": "Asaññasattesu saññā atthīti?",
  "kv3.11:13.2_0": "Kiñci kāle atthi, kiñci kāle natthīti.",
  "kv3.11:13.3_0": "Kiñci kāle saññasattā kiñci kāle asaññasattā, kiñci kāle saññabhavo kiñci kāle asaññabhavo, kiñci kāle pañcavokārabhavo kiñci kāle ekavokārabhavoti?",
  "kv3.11:13.4_0": "Na hevaṁ vattabbe …pe….",
  "kv3.11:14.1_0": "Asaññasattesu saññā kiñci kāle atthi, kiñci kāle natthīti?",
  "kv3.11:14.2_0": "Āmantā.",
  "kv3.11:14.3_0": "Kaṁ kālaṁ atthi, kaṁ kālaṁ natthīti?",
  "kv3.11:14.4_0": "Cutikāle upapattikāle atthi, ṭhitikāle natthīti.",
  "kv3.11:14.5_0": "Cutikāle upapattikāle saññasattā, ṭhitikāle asaññasattā;",
  "kv3.11:14.6_0": "cutikāle upapattikāle saññabhavo, ṭhitikāle asaññabhavo;",
  "kv3.11:14.7_0": "cutikāle upapattikāle pañcavokārabhavo, ṭhitikāle ekavokārabhavoti?",
  "kv3.11:14.8_0": "Na hevaṁ vattabbe …pe….",
  "kv3.11:14.9_0": "Asaññakathā niṭṭhitā."
}