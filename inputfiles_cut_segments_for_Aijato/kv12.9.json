{
  "kv12.9:0.1_0": "Kathāvatthu",
  "kv12.9:0.2_0": "Mahāpaṇṇāsaka",
  "kv12.9:0.3_0": "Dvādasamavagga",
  "kv12.9:0.4_0": "Duggatikathā",
  "kv12.9:1.1_0": "Diṭṭhisampannassa puggalassa pahīnā duggatīti?",
  "kv12.9:1.2_0": "Āmantā.",
  "kv12.9:1.3_0": "Diṭṭhisampanno puggalo āpāyike rūpe rajjeyyāti?",
  "kv12.9:1.4_0": "Āmantā.",
  "kv12.9:1.5_0": "Hañci diṭṭhisampanno puggalo āpāyike rūpe rajjeyya, no ca vata re vattabbe—",
  "kv12.9:1.6_0": "“diṭṭhisampannassa puggalassa pahīnā duggatī”ti.",
  "kv12.9:2.1_0": "Diṭṭhisampannassa puggalassa pahīnā duggatīti?",
  "kv12.9:2.2_0": "Āmantā.",
  "kv12.9:2.3_0": "Diṭṭhisampanno puggalo āpāyike sadde …pe…",
  "kv12.9:2.4_0": "gandhe …",
  "kv12.9:2.5_0": "rase …",
  "kv12.9:2.6_0": "phoṭṭhabbe …pe…",
  "kv12.9:2.7_0": "amanussitthiyā tiracchānagatitthiyā nāgakaññāya methunaṁ dhammaṁ paṭiseveyya, ajeḷakaṁ paṭiggaṇheyya, kukkuṭasūkaraṁ paṭiggaṇheyya, hatthigavassavaḷavaṁ paṭiggaṇheyya …",
  "kv12.9:2.8_0": "tittiravaṭṭakamorakapiñjaraṁ paṭiggaṇheyyāti?",
  "kv12.9:2.9_0": "Āmantā.",
  "kv12.9:2.10_0": "Hañci diṭṭhisampanno puggalo tittiravaṭṭakamorakapiñjaraṁ paṭiggaṇheyya, no ca vata re vattabbe—",
  "kv12.9:2.11_0": "“diṭṭhisampannassa puggalassa pahīnā duggatī”ti.",
  "kv12.9:3.1_0": "Diṭṭhisampannassa puggalassa pahīnā duggati, diṭṭhisampanno puggalo āpāyike rūpe rajjeyyāti?",
  "kv12.9:3.2_0": "Āmantā.",
  "kv12.9:3.3_0": "Arahato pahīnā duggati, arahā āpāyike rūpe rajjeyyāti?",
  "kv12.9:3.4_0": "Na hevaṁ vattabbe …pe…",
  "kv12.9:3.5_0": "diṭṭhisampannassa puggalassa pahīnā duggati, diṭṭhisampanno puggalo āpāyike sadde …",
  "kv12.9:3.6_0": "gandhe …",
  "kv12.9:3.7_0": "rase …",
  "kv12.9:3.8_0": "phoṭṭhabbe …pe…",
  "kv12.9:3.9_0": "tittiravaṭṭakamorakapiñjaraṁ paṭiggaṇheyyāti?",
  "kv12.9:3.10_0": "Āmantā.",
  "kv12.9:3.11_0": "Arahato pahīnā duggati, arahā tittiravaṭṭakamorakapiñjaraṁ paṭiggaṇheyyāti?",
  "kv12.9:3.12_0": "Na hevaṁ vattabbe …pe….",
  "kv12.9:4.1_0": "Arahato pahīnā duggati, na ca arahā āpāyike rūpe rajjeyyāti?",
  "kv12.9:4.2_0": "Āmantā.",
  "kv12.9:4.3_0": "Diṭṭhisampannassa puggalassa pahīnā duggati, na ca diṭṭhisampanno puggalo āpāyike rūpe rajjeyyāti?",
  "kv12.9:4.4_0": "Na hevaṁ vattabbe …pe…",
  "kv12.9:4.5_0": "arahato pahīnā duggati, na ca arahā āpāyike sadde …pe…",
  "kv12.9:4.6_0": "gandhe …pe…",
  "kv12.9:4.7_0": "rase …pe…",
  "kv12.9:4.8_0": "phoṭṭhabbe …pe…",
  "kv12.9:4.9_0": "amanussitthiyā tiracchānagatitthiyā nāgakaññāya methunaṁ dhammaṁ paṭiseveyya, ajeḷakaṁ paṭiggaṇheyya, kukkuṭasūkaraṁ paṭiggaṇheyya, hatthigavassavaḷavaṁ paṭiggaṇheyya …pe…",
  "kv12.9:4.10_0": "tittiravaṭṭakamorakapiñjaraṁ paṭiggaṇheyyāti?",
  "kv12.9:4.11_0": "Āmantā.",
  "kv12.9:4.12_0": "Diṭṭhisampannassa puggalassa pahīnā duggati, na ca diṭṭhisampanno puggalo tittiravaṭṭakamorakapiñjaraṁ paṭiggaṇheyyāti?",
  "kv12.9:4.13_0": "Na hevaṁ vattabbe …pe….",
  "kv12.9:5.1_0": "Na vattabbaṁ—",
  "kv12.9:5.2_0": "“diṭṭhisampannassa puggalassa pahīnā duggatī”ti?",
  "kv12.9:5.3_0": "Āmantā.",
  "kv12.9:5.4_0": "Diṭṭhisampanno puggalo nirayaṁ upapajjeyya …pe…",
  "kv12.9:5.5_0": "tiracchānayoniṁ upapajjeyya …",
  "kv12.9:5.6_0": "pettivisayaṁ upapajjeyyāti?",
  "kv12.9:5.7_0": "Na hevaṁ vattabbe.",
  "kv12.9:5.8_0": "Tena hi diṭṭhisampannassa puggalassa pahīnā duggatīti.",
  "kv12.9:5.9_0": "Duggatikathā niṭṭhitā."
}