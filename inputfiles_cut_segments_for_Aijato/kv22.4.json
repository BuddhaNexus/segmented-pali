{
  "kv22.4:0.1_0": "Kathāvatthu",
  "kv22.4:0.2_0": "Mahāpaṇṇāsaka",
  "kv22.4:0.3_0": "Bāvīsatimavagga",
  "kv22.4:0.4_0": "Dhammābhisamayakathā",
  "kv22.4:1.1_0": "Atthi gabbhaseyyāya dhammābhisamayoti?",
  "kv22.4:1.2_0": "Āmantā.",
  "kv22.4:1.3_0": "Atthi gabbhaseyyāya dhammadesanā, dhammassavanaṁ, dhammasākacchā, paripucchā, sīlasamādānaṁ, indriyesu guttadvāratā, bhojane mattaññutā, pubbarattāpararattaṁ jāgariyānuyogoti?",
  "kv22.4:1.4_0": "Na hevaṁ vattabbe …pe…",
  "kv22.4:1.5_0": "natthi gabbhaseyyāya dhammadesanā, dhammassavanaṁ …pe… pubbarattāpararattaṁ jāgariyānuyogoti?",
  "kv22.4:1.6_0": "Āmantā.",
  "kv22.4:1.7_0": "Hañci natthi gabbhaseyyāya dhammadesanā, dhammassavanaṁ …pe…",
  "kv22.4:1.7_1": "pubbarattāpararattaṁ jāgariyānuyogo, no ca vata re vattabbe—",
  "kv22.4:1.8_0": "“atthi gabbhaseyyāya dhammābhisamayo”ti.",
  "kv22.4:2.1_0": "Atthi gabbhaseyyāya dhammābhisamayoti?",
  "kv22.4:2.2_0": "Āmantā.",
  "kv22.4:2.3_0": "Nanu dve paccayā sammādiṭṭhiyā uppādāya—",
  "kv22.4:2.4_0": "parato ca ghoso, yoniso ca manasikāroti?",
  "kv22.4:2.5_0": "Āmantā.",
  "kv22.4:2.6_0": "Hañci dve paccayā sammādiṭṭhiyā uppādāya—",
  "kv22.4:2.7_0": "parato ca ghoso, yoniso ca manasikāro, no ca vata re vattabbe—",
  "kv22.4:2.8_0": "“atthi gabbhaseyyāya dhammābhisamayo”ti.",
  "kv22.4:3.1_0": "Atthi gabbhaseyyāya dhammābhisamayoti?",
  "kv22.4:3.2_0": "Āmantā.",
  "kv22.4:3.3_0": "Suttassa pamattassa muṭṭhassatissa asampajānassa dhammābhisamayoti?",
  "kv22.4:3.4_0": "Na hevaṁ vattabbe …pe….",
  "kv22.4:3.5_0": "Dhammābhisamayakathā niṭṭhitā."
}