{
  "tika-s0302t3:0_0": "4. Anamataggasaṁyuttaṁ",
  "tika-s0302t3:1_0": "1. Paṭhamavaggo",
  "tika-s0302t3:2_0": "1. Tiṇakaṭṭhasuttavaṇṇanā",
  "tika-s0302t3:3_0": "124.",
  "tika-s0302t3:3_1": "Upasaggo samāsavisaye sasādhanaṁ kiriyaṁ dassetīti vuttaṁ ‘‘ñāṇena anugantvāpī’’ti.",
  "tika-s0302t3:3_2": "Vassasataṁ vassasahassanti nidassanamattametaṁ, tato bhiyyopi anugantvā anamataggo eva saṁsāro.",
  "tika-s0302t3:3_3": "Agga-saddo idha mariyādavacano, anuddesikañcetaṁ vacananti āha ‘‘aparicchinnapubbāparakoṭiko’’ti.",
  "tika-s0302t3:3_4": "Aññathā antimabhavikaparicchinnakatavimuttiparipācanīyadhammādīnaṁ vasena aparicchinnapubbāparakoṭi na sakkā vattuṁ. Saṁsaraṇaṁ saṁsāro.",
  "tika-s0302t3:3_5": "Pacchimāpi na paññāyati andhabālānaṁ vasenāti adhippāyo.",
  "tika-s0302t3:3_6": "Tenāha bhagavā ‘‘dīgho bālāna saṁsāro’’ti (dha. pa. 60).",
  "tika-s0302t3:3_7": "Vemajjheyeva pana sattā saṁsaranti pubbāparakoṭīnaṁ alabbhanīyattā.",
  "tika-s0302t3:3_8": "Attho paritto hoti yathābhūtāvabodhābhāvato.",
  "tika-s0302t3:3_9": "Buddhasamayeti sāsaneti attho.",
  "tika-s0302t3:3_10": "Attho mahā yathābhūtāvabodhisambhavato, atthassa vipulatāya taṁsadisā upamā natthīti parittaṁyeva upamaṁ āharantīti adhippāyo.",
  "tika-s0302t3:3_11": "Idāni vuttamevatthaṁ ‘‘pāḷiyaṁ hī’’tiādinā samattheti.",
  "tika-s0302t3:3_12": "Mātu mātaroti mātu mātāmahiyo. Tassevāti dukkhasseva. Tibbanti dukkhapariyāyoti.",
  "tika-s0302t3:4_0": "Tiṇakaṭṭhasuttavaṇṇanā niṭṭhitā.",
  "tika-s0302t3:5_0": "2. Pathavīsuttavaṇṇanā",
  "tika-s0302t3:6_0": "125.Mahāpathavinti avisesena anavasesapariyādāyinīti āha ‘‘cakkavāḷapariyanta’’nti. Parikappavacanañcetaṁ.",
  "tika-s0302t3:7_0": "Pathavīsuttavaṇṇanā niṭṭhitā.",
  "tika-s0302t3:8_0": "3. Assusuttavaṇṇanā",
  "tika-s0302t3:9_0": "126.",
  "tika-s0302t3:9_1": "Kandanaṁ sasaddaṁ, rodanaṁ pana kevalamevāti āha ‘‘kandantānanti sasaddaṁ rudamānāna’’nti.",
  "tika-s0302t3:9_2": "Pavattanti sandanavasena pavattaṁ.",
  "tika-s0302t3:9_3": "‘‘Sinerurasmīhi paricchinnesū’’ti saṅkhepena vuttamatthaṁ vivaranto ‘‘sinerussā’’tiādimāha.",
  "tika-s0302t3:9_4": "Maṇimayanti indanīlamaṇimayaṁ.",
  "tika-s0302t3:9_5": "Sinerussa pubbadakkhiṇakoṇasamapadesā ‘‘pubbadakkhiṇapassā’’ti adhippetā.",
  "tika-s0302t3:9_6": "Tehi nikkhantarajatarasmiyo indanīlarasmiyo ca ekato hutvā.",
  "tika-s0302t3:9_7": "Tāsaṁ rasmīnaṁ antaresūti tāsaṁ catūhi koṇehi nikkhantarasmīnaṁ catūsu antaresu.",
  "tika-s0302t3:9_8": "Cattāroti dakkhiṇādibhedā cattāro mahāsamuddā honti. Viasananti visesena khepanaṁ.",
  "tika-s0302t3:9_9": "Kiṁ pana tanti āha ‘‘vināsoti attho’’ti.",
  "tika-s0302t3:10_0": "Assusuttavaṇṇanā niṭṭhitā.",
  "tika-s0302t3:11_0": "4. Khīrasuttavaṇṇanā",
  "tika-s0302t3:12_0": "127.Mātuthaññanti pītaṁ mātuyā thanato nibbattakhīraṁ bahutaranti veditabbaṁ.",
  "tika-s0302t3:13_0": "Khīrasuttavaṇṇanā niṭṭhitā.",
  "tika-s0302t3:14_0": "5. Pabbatasuttavaṇṇanā",
  "tika-s0302t3:15_0": "128.",
  "tika-s0302t3:15_1": "‘‘Anamataggassa saṁsārassa dīghatamattā na sukaraṁ nasukara’’nti aṭṭhakathāpāṭho.",
  "tika-s0302t3:15_2": "Kathaṁ nacchindatīti kathaṁ na pariyosāpeti, kāyacipi gahaṇatāyāti adhippāyo.",
  "tika-s0302t3:15_3": "Tayo kappāsaṁsūti tayo ekakappāsaṁsū.",
  "tika-s0302t3:15_4": "Yehi naṁ phuṭṭhaṁ, tatopi sukhumataraṁ sāsapamattaṁ khīyeyya pabbataṁ sabbabhāgehi aticiravelaṁ parimajjante.",
  "tika-s0302t3:16_0": "Pabbatasuttavaṇṇanā niṭṭhitā.",
  "tika-s0302t3:17_0": "6. Sāsapasuttavaṇṇanā",
  "tika-s0302t3:18_0": "129.Nagaranti nagarasaṅkhepena pākārena parikkhittataṁ sandhāya vuttaṁ.",
  "tika-s0302t3:18_1": "Anto pana sabbaso vicittasāsapehi eva puṇṇaṁ, evaṁ cuṇṇikābaddhaṁ.",
  "tika-s0302t3:18_2": "Tenāha ‘‘na pana…pe… daṭṭhabba’’nti.",
  "tika-s0302t3:19_0": "Sāsapasuttavaṇṇanā niṭṭhitā.",
  "tika-s0302t3:20_0": "7. Sāvakasuttavaṇṇanā",
  "tika-s0302t3:21_0": "130.Tassaṭhitaṭṭhānatoti bhikkhuno anussaritvā ṭhitaṭṭhānato, tena anussaritassa satasahassakappassa anantarakappato paṭṭhāyāti attho. Evanti vuttappakārena.",
  "tika-s0302t3:21_1": "Cattāropi bhikkhū abhiññālābhino.",
  "tika-s0302t3:21_2": "Cattāri kappasatasahassāni divase divase anussareyyunti parikappanavasena vadanti.",
  "tika-s0302t3:22_0": "Sāvakasuttavaṇṇanā niṭṭhitā.",
  "tika-s0302t3:23_0": "8. Gaṅgāsuttavaṇṇanā",
  "tika-s0302t3:24_0": "131.Etasmiṁ antareti etasmiṁ pabhavasamuddapadesaparicchinne āyāmato pañcayojanasatike atirekayojanasatike vā ṭhāne.",
  "tika-s0302t3:25_0": "Gaṅgāsuttavaṇṇanā niṭṭhitā.",
  "tika-s0302t3:26_0": "9. Daṇḍasuttavaṇṇanā",
  "tika-s0302t3:27_0": "132.",
  "tika-s0302t3:27_1": "Navame khittoti punappunaṁ khitto.",
  "tika-s0302t3:27_2": "Ekavārañhi khitto mūlādīsu ekeneva nipateyya.",
  "tika-s0302t3:27_3": "Tathā sati adhippeto pātassa aniyamo na nidassito siyā.",
  "tika-s0302t3:27_4": "Tattha ca dhammaṁ suṇantā bhikkhū manussaloke, te sandhāya ‘‘asmā lokā’’ti āha, tadaññaṁ sandhāya ‘‘paraloka’’nti.",
  "tika-s0302t3:27_5": "Tassa tassa vā puggalassa yathādhippeto ayaṁ loko, tadañño paraloko.",
  "tika-s0302t3:28_0": "Daṇḍasuttavaṇṇanā niṭṭhitā.",
  "tika-s0302t3:29_0": "10. Puggalasuttavaṇṇanā",
  "tika-s0302t3:30_0": "133.Samaṭṭhikāloti samena ākārena laddhabbaaṭṭhikālo.",
  "tika-s0302t3:30_1": "Giriparikkhepeti pañcahi girīhi parikkhittattā ‘‘giriparikkhepo’’ti laddhanāme rājagahe.",
  "tika-s0302t3:31_0": "Puggalasuttavaṇṇanā niṭṭhitā.",
  "tika-s0302t3:32_0": "Paṭhamavaggavaṇṇanā niṭṭhitā.",
  "tika-s0302t3:33_0": "2. Dutiyavaggo",
  "tika-s0302t3:34_0": "1. Duggatasuttavaṇṇanā",
  "tika-s0302t3:35_0": "134.Duggatanti kicchajīvikattā sabbathā dukkhaṁ gataṁ upagataṁ.",
  "tika-s0302t3:35_1": "Tathābhūto pana daliddo varāko nāma hotīti vuttaṁ ‘‘daliddaṁ kapaṇa’’nti.",
  "tika-s0302t3:35_2": "Hatthapādehīti nidassanamattaṁ, aññehipi sarīrāvayavehi dussaṇṭhānehi upeto durupeto evāti.",
  "tika-s0302t3:36_0": "Duggatasuttavaṇṇanā niṭṭhitā.",
  "tika-s0302t3:37_0": "2. Sukhitasuttavaṇṇanā",
  "tika-s0302t3:38_0": "135.Sukhitanti sañjātasukhaṁ.",
  "tika-s0302t3:38_1": "Tenāha ‘‘sukhasamappita’’ntiādi.",
  "tika-s0302t3:38_2": "Susajjitanti sukhumupakaraṇehi sabbathā sajjitaṁ.",
  "tika-s0302t3:39_0": "Sukhitasuttavaṇṇanā niṭṭhitā.",
  "tika-s0302t3:40_0": "3. Tiṁsamattasuttavaṇṇanā",
  "tika-s0302t3:41_0": "136.Dhutaṅgasamādānavasena, na araññavāsādimattena.",
  "tika-s0302t3:41_1": "Sasaṁyojanā sabbaso saṁyojanānaṁ appahīnattā, na puthujjanabhāvato.",
  "tika-s0302t3:41_2": "Ekekavaṇṇakālova gahetabboti etena mahiṁsādīnaṁ rassadīghapiṅgalādīsu ekekāneva gahetvā dasseti.",
  "tika-s0302t3:42_0": "Tiṁsamattasuttavaṇṇanā niṭṭhitā.",
  "tika-s0302t3:43_0": "4-9. Mātusuttādivaṇṇanā",
  "tika-s0302t3:44_0": "137-142.Liṅganiyamenaceva cakkavāḷaniyamena cāti ‘‘purisānañhi mātugāmakālo, mātugāmānañca purisakālo’’ti yathā sattasantāne liṅganiyamo natthi, evaṁ kadāci imasmiṁ cakkavāḷe nibbattanti, kadāci aññatarasminti cakkavāḷaniyamopi natthi. Evameva ṭhite",
  "tika-s0302t3:45_0": "Cakkavāḷe mātugāmakāle namātābhūtapubbo natthītiādinā liṅganiyamena cakkavāḷaniyamo ca veditabbo. Tenāha ‘‘tesū’’tiādi.",
  "tika-s0302t3:46_0": "Mātusuttādivaṇṇanā niṭṭhitā.",
  "tika-s0302t3:47_0": "10. Vepullapabbatasuttavaṇṇanā",
  "tika-s0302t3:48_0": "143.Ekaṁ apadānaṁ āharitvā dasseti ‘‘evaṁ saṁvegaṁ janetvā bhikkhū visesaṁ pāpessāmī’’ti.",
  "tika-s0302t3:48_1": "Catūhena ārohanti catuyojanubbedhattā.",
  "tika-s0302t3:48_2": "Dvinnaṁ buddhānanti kakusandhassa koṇāgamanassa cāti imesaṁ dvinnaṁ buddhānaṁ.",
  "tika-s0302t3:48_3": "‘‘Tivarā rohitassā suppiyā’’ti manussānaṁ tasmiṁ tasmiṁ kāle samaññā tattha desanāmavasena jātāti veditabbā, yathā etarahi māgadhāti.",
  "tika-s0302t3:49_0": "Puna vassasatanti paṭhamavassasatato uparivassasataṁ jīvanako nāma manusso natthi.",
  "tika-s0302t3:49_1": "Parihīnasadisaṁ kataṁ desanāya.",
  "tika-s0302t3:49_2": "Vaḍḍhitvāti dasavassāyukabhāvato paṭṭhāya yāva asaṅkhyeyyāyukabhāvā vaḍḍhitvā.",
  "tika-s0302t3:49_3": "‘‘Parihīna’’nti vatvā taṁ parihīnabhāvaṁ dassento ‘‘katha’’ntiādimāha.",
  "tika-s0302t3:49_4": "Yaṁ āyuppamāṇesūti yattakaṁ āyuppamāṇesūti.",
  "tika-s0302t3:50_0": "Vepullapabbatasuttavaṇṇanā niṭṭhitā.",
  "tika-s0302t3:51_0": "Dutiyavaggavaṇṇanā niṭṭhitā.",
  "tika-s0302t3:52_0": "Sāratthappakāsiniyā saṁyuttanikāya-aṭṭhakathāya",
  "tika-s0302t3:53_0": "Anamataggasaṁyuttavaṇṇanāya līnatthappakāsanā samattā."
}