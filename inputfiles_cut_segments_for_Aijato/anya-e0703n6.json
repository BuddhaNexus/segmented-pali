{
  "anya-e0703n6:0_0": "Sattama pariccheda",
  "anya-e0703n6:1_0": "Vijayābhiseko",
  "anya-e0703n6:2_0": "1.",
  "anya-e0703n6:3_0": "Sabbalokahītaṁ katvā, patvā santikaraṁ padaṁ;",
  "anya-e0703n6:4_0": "Parinibbānamañcamhi, nipanno lokanāyako.",
  "anya-e0703n6:5_0": "2.",
  "anya-e0703n6:6_0": "Devatāsannipātamhi, mahantamhi mahāmuni;",
  "anya-e0703n6:7_0": "Sakka tatrasamīpaṭṭhaṁ, avoca vadataṁ varo.",
  "anya-e0703n6:8_0": "3.",
  "anya-e0703n6:9_0": "Vijayo lāḷāvisayā, sīhabāhunarindajo;",
  "anya-e0703n6:10_0": "Esalaṅkādhanupatto, sattabhaccasatānugo.",
  "anya-e0703n6:11_0": "4.",
  "anya-e0703n6:12_0": "Patiṭṭhahissati devindaṁ, laṁkāyaṁ mama sāsanaṁ;",
  "anya-e0703n6:13_0": "Tasmā saparivāraṁ taṁ, rakkhalaṁkañca sādhukaṁ.",
  "anya-e0703n6:14_0": "5.",
  "anya-e0703n6:15_0": "Tathāgatassa devindo, vaco sutvāva sādaro;",
  "anya-e0703n6:16_0": "Devassuppalavaṇṇassa, laṁkārakkhaṁ samappayi.",
  "anya-e0703n6:17_0": "6.",
  "anya-e0703n6:18_0": "Sakkena vuttamattoso, laṅkāmāgammasajjukaṁ;",
  "anya-e0703n6:19_0": "Paribbājaka vesena, rukkhamūla mūpavisiṁ.",
  "anya-e0703n6:20_0": "7.",
  "anya-e0703n6:21_0": "Vijayasammukhā sabbe,",
  "anya-e0703n6:22_0": "Taṁ upacca apucchisuṁ;",
  "anya-e0703n6:23_0": "Ayaṁ bho konu dīpotī,",
  "anya-e0703n6:24_0": "Laṁkādīpoti so bravi.",
  "anya-e0703n6:25_0": "8.",
  "anya-e0703n6:26_0": "Na santi manujā hettha, na ca hessati vo bhayaṁ;",
  "anya-e0703n6:27_0": "Iti vatvā kuṇḍīkāya, te jalena nisiñciya.",
  "anya-e0703n6:28_0": "9.",
  "anya-e0703n6:29_0": "Suttañca tesaṁ hatthesu, lagetvānabhasā’gamā;",
  "anya-e0703n6:30_0": "Dassesi soṇirūpena, parivārikayakkhinī.",
  "anya-e0703n6:31_0": "10.",
  "anya-e0703n6:32_0": "Eko taṁ vāriyantopi, rājaputtena anvagā;",
  "anya-e0703n6:33_0": "Gāmamhi vijjamānamhi, bhavanti sunakhā iti.",
  "anya-e0703n6:34_0": "11.",
  "anya-e0703n6:35_0": "Tassā ca sāmīnī tattha, kuveṇīnāma yakkhinī;",
  "anya-e0703n6:36_0": "Nisīdi rukkhamūlamhi, kantanti tāpasī viya.",
  "anya-e0703n6:37_0": "12.",
  "anya-e0703n6:38_0": "Disvāna so pokkharaṇī, nisinnaṁ tañca tāpasiṁ;",
  "anya-e0703n6:39_0": "Tattha nhātvā pivitvā ca, ādāya ca mulāliyo.",
  "anya-e0703n6:40_0": "13.",
  "anya-e0703n6:41_0": "Vāriñca pokkhareheva, vuṭṭhāsi sātamabravi;",
  "anya-e0703n6:42_0": "Bhakkho’si mama tiṭṭhāti, aṭṭhā baddho vaso naro.",
  "anya-e0703n6:43_0": "14.",
  "anya-e0703n6:44_0": "Parittasutta tejena, bhakkhituṁ sā na sakkuṇī;",
  "anya-e0703n6:45_0": "Yāciyantopi taṁ suttaṁ, nā’dāyakkhiniyā naro.",
  "anya-e0703n6:46_0": "15.",
  "anya-e0703n6:47_0": "Taṁ gahetvā suruṅgāyaṁ, rudantaṁ yakkhinī khipi;",
  "anya-e0703n6:48_0": "Evaṁ ekekaso tattha, khipī sattasatānipi.",
  "anya-e0703n6:49_0": "16.",
  "anya-e0703n6:50_0": "Anāyantesu sabbesu, vijayo bhayasaṁkito;",
  "anya-e0703n6:51_0": "Nantapañcāyudho gantvā, disvā pokkharaṇiṁ subhaṁ.",
  "anya-e0703n6:52_0": "17.",
  "anya-e0703n6:53_0": "Apassa muttiṇṇapadaṁ, passaṁ tañceva tāpasiṁ;",
  "anya-e0703n6:54_0": "‘‘Imāya khalu bhaccā me, gahitānu’’ti cintiya.",
  "anya-e0703n6:55_0": "18.",
  "anya-e0703n6:56_0": "Kiṁ na passasi bhacce me,",
  "anya-e0703n6:57_0": "Hoti tvaṁ iti āhataṁ;",
  "anya-e0703n6:58_0": "‘‘Kiṁ rājaputta bhaccehi,",
  "anya-e0703n6:59_0": "Piva nahāyā’’ti āhasā.",
  "anya-e0703n6:60_0": "19.",
  "anya-e0703n6:61_0": "Yakkhinī tāva jānāti, mama jātinti nicchito;",
  "anya-e0703n6:62_0": "Saṅghaṁ sanāmaṁ sāvetvā, dhanuṁ sandhāyu’ pāgato.",
  "anya-e0703n6:63_0": "20.",
  "anya-e0703n6:64_0": "Yakkhiṁ ādāya gīvāya, nārā ca valayena so;",
  "anya-e0703n6:65_0": "Vāmahatthena kesesu, gahetvā dakkhiṇe na tu.",
  "anya-e0703n6:66_0": "21.",
  "anya-e0703n6:67_0": "Ukkhipitvā asiṁāha, ‘‘bhacce me dehi dāsitaṁ;",
  "anya-e0703n6:68_0": "Māremī’’ti bhayaṭṭāsā, jīvitaṁ yāci yakkhinī.",
  "anya-e0703n6:69_0": "22.",
  "anya-e0703n6:70_0": "Jīvitaṁ dehi me sāmi, rajjaṁ dajjāmi te ahaṁ;",
  "anya-e0703n6:71_0": "Karissami’tti kiccañca, kiccaṁ aññaṁ yathicchitaṁ.",
  "anya-e0703n6:72_0": "23.",
  "anya-e0703n6:73_0": "Adubbhātthāya sapathaṁ, so taṁ yakkhiṁ akārayi;",
  "anya-e0703n6:74_0": "‘‘Ānehi bhacce sīgha’’nti, vuttamattāva sā’nayi.",
  "anya-e0703n6:75_0": "24.",
  "anya-e0703n6:76_0": "‘‘Ime jātā’’ti vuttāsā,",
  "anya-e0703n6:77_0": "Taṇḍulādiṁ viniddisi;",
  "anya-e0703n6:78_0": "Bhakkhitānaṁ vāṇijānaṁ,",
  "anya-e0703n6:79_0": "Nāvaṭṭhaṁ vivikhaṁ bahuṁ.",
  "anya-e0703n6:80_0": "25.",
  "anya-e0703n6:81_0": "Bhaccā te sādhayitvāna, bhattāni byañjanānica;",
  "anya-e0703n6:82_0": "Rājā puttaṁ bhojayitvā, sabbecāpi abhuñjisuṁ.",
  "anya-e0703n6:83_0": "26.",
  "anya-e0703n6:84_0": "Dāpitaṁ vijayena’ggaṁ, yakkhī bhuñjiya pīṇitā;",
  "anya-e0703n6:85_0": "Soḷasavassikaṁ rūpaṁ, māpayitvā manoharaṁ.",
  "anya-e0703n6:86_0": "27.",
  "anya-e0703n6:87_0": "Rājaputta mupagañchi, sabbābharaṇabhūsitā;",
  "anya-e0703n6:88_0": "Māpesi rukkhamūlasmiṁ, sayanañca mahārahaṁ.",
  "anya-e0703n6:89_0": "28.",
  "anya-e0703n6:90_0": "Sāṇiyā suparikkhittaṁ, vitānasamalaṅkataṁ;",
  "anya-e0703n6:91_0": "Taṁ disvā rājatanayo, pekkhaṁ atthamanāgataṁ.",
  "anya-e0703n6:92_0": "29.",
  "anya-e0703n6:93_0": "Katvāna tāyanāvāyaṁ, nipajja sayane sukhaṁ;",
  "anya-e0703n6:94_0": "Sāṇī parikkhipitvāna, sabbe bhaccā nipajjisuṁ.",
  "anya-e0703n6:95_0": "30.",
  "anya-e0703n6:96_0": "Rattiṁ tūriyasaddañca, sutvā gītaravañca so;",
  "anya-e0703n6:97_0": "Apucchi sahasemānaṁ, kiṁ saddo iti yakkhiniṁ.",
  "anya-e0703n6:98_0": "31.",
  "anya-e0703n6:99_0": "Rajjañca sāmino deyyaṁ, sabbe yakkhe ca ghātiya;",
  "anya-e0703n6:100_0": "Manussā vāsakaraṇā, yakkhā maṁ ghātayantihi.",
  "anya-e0703n6:101_0": "32.",
  "anya-e0703n6:102_0": "Iti cintiya yakkhī sā, abravi rājanandanaṁ;",
  "anya-e0703n6:103_0": "Sīrīsavatthunā metaṁ, sāmi yakkhapuraṁ idha.",
  "anya-e0703n6:104_0": "33.",
  "anya-e0703n6:105_0": "Tattha jeṭṭhassa yakkhassa, laṁkānagaravāsinī;",
  "anya-e0703n6:106_0": "Kumārikā idhā’nītā, tassā mātā ca āgatā.",
  "anya-e0703n6:107_0": "34.",
  "anya-e0703n6:108_0": "Āvāha maṅgale tattha, idhāpi ussave mahā;",
  "anya-e0703n6:109_0": "Vattate tattha saddoyaṁ, mahāhesa samāgamo.",
  "anya-e0703n6:110_0": "35.",
  "anya-e0703n6:111_0": "Ajjeva yakkhe ghātehi,",
  "anya-e0703n6:112_0": "Na hi sakkhā ito paraṁ;",
  "anya-e0703n6:113_0": "So āhā’dissa mānete,",
  "anya-e0703n6:114_0": "Ghātessāmi kathaṁ ahaṁ.",
  "anya-e0703n6:115_0": "36.",
  "anya-e0703n6:116_0": "Yattha saddaṁ karissāma, tena saddena ghātaya;",
  "anya-e0703n6:117_0": "Āyudhaṁ me’nubhāvena, tesaṁ kāye patissati.",
  "anya-e0703n6:118_0": "37.",
  "anya-e0703n6:119_0": "Tassā sutvā tathā katvā, sabbe yakkhe aghātayi;",
  "anya-e0703n6:120_0": "Sayampi laddhavijayo, yakkharāja pasādhanaṁ.",
  "anya-e0703n6:121_0": "38.",
  "anya-e0703n6:122_0": "Pasādhanehi sesehi, taṁtaṁ bhaccaṁ pasādhayi;",
  "anya-e0703n6:123_0": "Katipahaṁ vasitve’ttha, tambapaṇṇimupāgami.",
  "anya-e0703n6:124_0": "39.",
  "anya-e0703n6:125_0": "Māpayitvā tampapaṇṇi-nagaraṁ vijayo tahiṁ;",
  "anya-e0703n6:126_0": "Vasī yakkhiniyā saddhiṁ, amacca parivārito.",
  "anya-e0703n6:127_0": "40.",
  "anya-e0703n6:128_0": "Nāvāya bhūmimotiṇṇā, vijayapamukhā tadā;",
  "anya-e0703n6:129_0": "Kilantā pāṇinābhūmiṁ, ālambiya nisīdisuṁ.",
  "anya-e0703n6:130_0": "41.",
  "anya-e0703n6:131_0": "Tambabhūmirajophuṭṭho, tambopāṇi yato ahuṁ;",
  "anya-e0703n6:132_0": "So desoceva dīpo ca, tena tannāmako ahu.",
  "anya-e0703n6:133_0": "42.",
  "anya-e0703n6:134_0": "Sīhabāhu narindo so, sīhamādinnavā iti;",
  "anya-e0703n6:135_0": "Sīhaḷo tena sambandhā, ete sabbepi sīhaḷā.",
  "anya-e0703n6:136_0": "43.",
  "anya-e0703n6:137_0": "Tattha tattha ca gāme te, tassā’maccā nivesayuṁ;",
  "anya-e0703n6:138_0": "Anurādhagāmaṁ tannāmo, kadamba nadīyantike.",
  "anya-e0703n6:139_0": "44.",
  "anya-e0703n6:140_0": "Gambhīranadīyā tīre, upatisso purohito;",
  "anya-e0703n6:141_0": "Upatissagāmaṁ māpesi, anurādhassa uttare.",
  "anya-e0703n6:142_0": "45.",
  "anya-e0703n6:143_0": "Aññe tayo amaccā te, māpayiṁsu visuṁ visuṁ;",
  "anya-e0703n6:144_0": "Ujjeniṁ uruvelañca, vijitaṁ nagaraṁ tathā.",
  "anya-e0703n6:145_0": "46.",
  "anya-e0703n6:146_0": "Nivāsetvā janapadaṁ, sabbe’maccā samaccataṁ;",
  "anya-e0703n6:147_0": "Avocuṁ rājatanayā, sāmi rajjebhisecaya.",
  "anya-e0703n6:148_0": "47.",
  "anya-e0703n6:149_0": "Iti vutto rājaputto, na icchi abhisecanaṁ;",
  "anya-e0703n6:150_0": "Vinā khattiyakaññāya, abhisekaṁ mahesiyā.",
  "anya-e0703n6:151_0": "48.",
  "anya-e0703n6:152_0": "Athāmaccā sāmino he, abhiseka katā darā;",
  "anya-e0703n6:153_0": "Dukkaresupi kiccesu, tadatthabhirutā tigā.",
  "anya-e0703n6:154_0": "49.",
  "anya-e0703n6:155_0": "Paṇṇākāre mahāsāre, maṇimuttādike bahū;",
  "anya-e0703n6:156_0": "Gāhāpayitvā pāhesuṁ, dakkhiṇaṁ madhuraṁ puraṁ.",
  "anya-e0703n6:157_0": "50.",
  "anya-e0703n6:158_0": "Paṇḍurājassa dhītatthaṁ, sāmino sāmibhattino;",
  "anya-e0703n6:159_0": "Aññesaṁ cāpi dhītatthaṁ, amaccānaṁ janassa ca.",
  "anya-e0703n6:160_0": "51.",
  "anya-e0703n6:161_0": "Sīghaṁ nāvāya gantvāna, dūtā te madhuraṁ puraṁ;",
  "anya-e0703n6:162_0": "Paṇṇākāre ca lekhañca, tassa rañño adassayuṁ.",
  "anya-e0703n6:163_0": "52.",
  "anya-e0703n6:164_0": "Tato rājāamaccehi, mantayitvā sadhītaraṁ;",
  "anya-e0703n6:165_0": "Pāhetukāmo’maccānaṁ, aññesaṁ cāpi dhītaro.",
  "anya-e0703n6:166_0": "53.",
  "anya-e0703n6:167_0": "Laddhā ūnasataṁ kaññā, athabheriṁ carāpayi;",
  "anya-e0703n6:168_0": "Laṁkāya dhītugamanaṁ, icchamānā narā idha.",
  "anya-e0703n6:169_0": "54.",
  "anya-e0703n6:170_0": "Nivāsayitvā diguṇaṁ, gharadvāresu dhītaro;",
  "anya-e0703n6:171_0": "Ṭhapentu tena liṅgena, ādīyissāmitā iti.",
  "anya-e0703n6:172_0": "55.",
  "anya-e0703n6:173_0": "Evaṁ laddhā bahūkaññā, tappayitvāna taṁ kulaṁ;",
  "anya-e0703n6:174_0": "Sampannasabbālaṅkāraṁ, dhītaraṁ sampaṭicchadaṁ.",
  "anya-e0703n6:175_0": "56.",
  "anya-e0703n6:176_0": "Sabbā tā laddhasakkārā, kaññāyo ca yathārahaṁ;",
  "anya-e0703n6:177_0": "Rājārahe ca hatthassa-rathapessiya kārake.",
  "anya-e0703n6:178_0": "57.",
  "anya-e0703n6:179_0": "Aṭṭhārasannaṁ seṇīnaṁ, sahassañca kulāni so;",
  "anya-e0703n6:180_0": "Lekhaṁ datvāna pesesi, vijayassa jitā’rino.",
  "anya-e0703n6:181_0": "58.",
  "anya-e0703n6:182_0": "Sabboso’tarī nāvāhi, mahātitthe mahājano;",
  "anya-e0703n6:183_0": "Teneva paṭṭanaṁ tañhi, mahātitthaṁti vuccati.",
  "anya-e0703n6:184_0": "59.",
  "anya-e0703n6:185_0": "Vijayassa sutodhītā, tassā yakkhiniyā ahu;",
  "anya-e0703n6:186_0": "Rājakaññāgamaṁ sutvā, vijayo āha yakkhiniṁ.",
  "anya-e0703n6:187_0": "60.",
  "anya-e0703n6:188_0": "‘‘Gaccha dāni tuvaṁ bhoti, ṭhapetvā puttake duve;",
  "anya-e0703n6:189_0": "Manussā amanussehi, bhāyintīhi sadā’’ iti.",
  "anya-e0703n6:190_0": "61.",
  "anya-e0703n6:191_0": "Sutvā taṁ yakkhabhayato, bhītaṁ taṁ āha yakkhiniṁ;",
  "anya-e0703n6:192_0": "Mā cintayi sāhassena, dāpayissāmi te baliṁ.",
  "anya-e0703n6:193_0": "62.",
  "anya-e0703n6:194_0": "Punappunaṁ taṁ yācitvā, ubho ādāya puttake;",
  "anya-e0703n6:195_0": "Bhītāpi sā agatiyā, laṁkāpuramupāgami.",
  "anya-e0703n6:196_0": "63.",
  "anya-e0703n6:197_0": "Putte bihi nisīdetvā, sayaṁ pāvisi taṁ puraṁ;",
  "anya-e0703n6:198_0": "Sañjānitvāna taṁ yakkhiṁ, bhītā corīti saññito.",
  "anya-e0703n6:199_0": "64.",
  "anya-e0703n6:200_0": "Saṁkhubhiṁsu pure yakkhā, eko sāhasiko pana;",
  "anya-e0703n6:201_0": "Ekapāṇippahārena, vilayaṁ nayi yakkhiniṁ.",
  "anya-e0703n6:202_0": "65.",
  "anya-e0703n6:203_0": "Tassātu mātulo yakkho, nikkhamma nagarā bahi;",
  "anya-e0703n6:204_0": "Disvā te dārake pucchi, tumhe kassa sutā iti.",
  "anya-e0703n6:205_0": "66.",
  "anya-e0703n6:206_0": "Kuveṇiyā’ti sutvā’ha, mātā vo māritā idha;",
  "anya-e0703n6:207_0": "Tumhepi disvā māreyyuṁ, palāyatha lahuṁ iti.",
  "anya-e0703n6:208_0": "67.",
  "anya-e0703n6:209_0": "Āguṁ sumanakūṭaṁ te, palāyitvā tato lahuṁ;",
  "anya-e0703n6:210_0": "Vāsaṁ kappesi jeṭṭho so, vuddho tāya kaṇiṭṭhiyā.",
  "anya-e0703n6:211_0": "68.",
  "anya-e0703n6:212_0": "Puttadhītāhi vaḍḍhitvā, rājānuññāya te vasuṁ;",
  "anya-e0703n6:213_0": "Tattheva malaye eso, pulindānañhi sambhavo.",
  "anya-e0703n6:214_0": "69.",
  "anya-e0703n6:215_0": "Paṇḍurājassa dūtā te, paṇṇākāraṁ samappayuṁ;",
  "anya-e0703n6:216_0": "Vijayassa kumārassa, rājādhikārikā ca tā.",
  "anya-e0703n6:217_0": "70.",
  "anya-e0703n6:218_0": "Katvā sakkārasammānaṁ, dūtānaṁ vijayo pana;",
  "anya-e0703n6:219_0": "Adā yāthārahaṁ kaññā, amaccānaṁ janassa ca.",
  "anya-e0703n6:220_0": "71.",
  "anya-e0703n6:221_0": "Yathā vidhi ca vijayaṁ, sabbe maccāsamāgatā;",
  "anya-e0703n6:222_0": "Rajjesamabhisiñciṁsu, kariṁsuca mahāchaṇaṁ.",
  "anya-e0703n6:223_0": "72.",
  "anya-e0703n6:224_0": "Tato so vijayo rājā, paṇḍurājassa dhītaraṁ;",
  "anya-e0703n6:225_0": "Mahatā parihārena, mahesitte’bhisecayi.",
  "anya-e0703n6:226_0": "73.",
  "anya-e0703n6:227_0": "Dhanāna’dā amaccānaṁ, adāsi sasurassatu;",
  "anya-e0703n6:228_0": "Anuvassaṁ saṅkhamuttaṁ, satasahassa dvayārahaṁ.",
  "anya-e0703n6:229_0": "74.",
  "anya-e0703n6:230_0": "Hitvā pubbācaritaṁ visamaṁ samena;",
  "anya-e0703n6:231_0": "Dhammena laṁkamakhilaṁ anusāsamāno;",
  "anya-e0703n6:232_0": "So tamapaṇṇinagare vijayo narindo;",
  "anya-e0703n6:233_0": "Rajjaṁ akārayi samā khalu aṭṭhatiṁsā’ti.",
  "anya-e0703n6:234_0": "Sujanapasādasaṁve gatthāya kate mahāvaṁse",
  "anya-e0703n6:235_0": "Vijayābhiseko nāma",
  "anya-e0703n6:236_0": "Sattamo paricchedo."
}