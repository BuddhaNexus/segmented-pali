{
  "tika-abh08t22:0_0": "23. Tevīsatimo paricchedo",
  "tika-abh08t22:1_0": "Kilesapahānaniddesavaṇṇanā",
  "tika-abh08t22:2_0": "1375.Idhapana imasmiṁ panādhikāre kāraṇūpacārena lābhādikāraṇassa vohārena, lābho ādi vatthu yassa anunayassāti lābhādivatthuko, tassa.",
  "tika-abh08t22:3_0": "Sukhumāti kāmarāgapaṭighā sukhumā.",
  "tika-abh08t22:4_0": "1376.Yenayena paṭhamamaggādiñāṇena yo yo saṁyojanādiko pahātabbo dhammo ghātaṁ vināsaṁ yāti, so so dhammo tena tena asesena ñāṇena evaṁ sādhu mayā sandassito.",
  "tika-abh08t22:5_0": "1383.Pariññābhisamayenāti paricchinditvā jānanena.",
  "tika-abh08t22:5_1": "Dukkhaṁ abhisametīti dukkhaṁ paṭivijjhati.",
  "tika-abh08t22:6_0": "1394.Yo yogī imaṁ viditvā hitabhāvanaṁ vanaṁ vanetabbaṁ viditvā jānitvā ve ekantena sukhasaṁhitaṁ hitaṁ upeti, cittassa tamaṁ anuttamaṁ hīnaṁ vidhūya vināsetvā aviggahakampadaṁ padaṁ aviggahakaṁ sarīrarahitaṁ padaṁ paṭipajjitabbaṁ ñātabbaṁ padaṁ nibbānaṁ upeti pāpuṇāti ca.",
  "tika-abh08t22:7_0": "Iti abhidhammāvatāraṭīkāya",
  "tika-abh08t22:8_0": "Kilesapahānaniddesavaṇṇanā niṭṭhitā.",
  "tika-abh08t22:9_0": "Tevīsatimo paricchedo."
}