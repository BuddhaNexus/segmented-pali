{
  "kv7.10:0.1_0": "Kathāvatthu",
  "kv7.10:0.2_0": "Mahāpaṇṇāsaka",
  "kv7.10:0.3_0": "Sattamavagga",
  "kv7.10:0.4_0": "Vipākovipākadhammadhammotikathā",
  "kv7.10:1.1_0": "Vipāko vipākadhammadhammoti?",
  "kv7.10:1.2_0": "Āmantā.",
  "kv7.10:1.3_0": "Tassa vipāko vipākadhammadhammoti?",
  "kv7.10:1.4_0": "Na hevaṁ vattabbe …pe…",
  "kv7.10:1.5_0": "tassa vipāko vipākadhammadhammoti?",
  "kv7.10:1.6_0": "Āmantā.",
  "kv7.10:1.7_0": "Tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti?",
  "kv7.10:1.8_0": "Na hevaṁ vattabbe …pe….",
  "kv7.10:2.1_0": "Vipāko vipākadhammadhammoti?",
  "kv7.10:2.2_0": "Āmantā.",
  "kv7.10:2.3_0": "Vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti?",
  "kv7.10:2.4_0": "Na hevaṁ vattabbe …pe….",
  "kv7.10:3.1_0": "Vipāko vipākadhammadhammoti?",
  "kv7.10:3.2_0": "Āmantā.",
  "kv7.10:3.3_0": "Vipāko ca vipākadhammadhammo ca vipākadhammadhammo ca vipāko ca sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti?",
  "kv7.10:3.4_0": "Na hevaṁ vattabbe …pe….",
  "kv7.10:4.1_0": "Vipāko vipākadhammadhammoti?",
  "kv7.10:4.2_0": "Āmantā.",
  "kv7.10:4.3_0": "Taññeva akusalaṁ so akusalassa vipāko, taññeva kusalaṁ so kusalassa vipākoti?",
  "kv7.10:4.4_0": "Na hevaṁ vattabbe …pe….",
  "kv7.10:5.1_0": "Vipāko vipākadhammadhammoti?",
  "kv7.10:5.2_0": "Āmantā.",
  "kv7.10:5.3_0": "Yeneva cittena pāṇaṁ hanati teneva cittena niraye paccati, yeneva cittena dānaṁ deti teneva cittena sagge modatīti?",
  "kv7.10:5.4_0": "Na hevaṁ vattabbe …pe….",
  "kv7.10:6.1_0": "Na vattabbaṁ—",
  "kv7.10:6.2_0": "“vipāko vipākadhammadhammo”ti?",
  "kv7.10:6.3_0": "Āmantā.",
  "kv7.10:6.4_0": "Nanu vipākā cattāro khandhā arūpino aññamaññapaccayāti?",
  "kv7.10:6.5_0": "Āmantā.",
  "kv7.10:6.6_0": "Hañci vipākā cattāro khandhā arūpino aññamaññapaccayā, tena vata re vattabbe—",
  "kv7.10:6.7_0": "“vipāko vipākadhammadhammo”ti.",
  "kv7.10:6.8_0": "Vipāko vipākadhammadhammotikathā niṭṭhitā.",
  "kv7.10:6.9_0": "Sattamo vaggo.",
  "kv7.10:6.10_0": "Tassuddānaṁ",
  "kv7.10:7.1_0": "Saṅgaho, sampayutto, cetasiko dhammo, cetasikaṁ dānaṁ, paribhogamayaṁ puññaṁ vaḍḍhati, ito dinnena tattha yāpenti, pathavī kammavipāko, jarāmaraṇaṁ vipāko, natthi ariyadhammavipāko, vipāko vipākadhammadhammoti."
}