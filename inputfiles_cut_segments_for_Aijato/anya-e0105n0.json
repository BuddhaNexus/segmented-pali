{
  "anya-e0105n0:0_0": "Namo tassa bhagavato arahato sammāsambuddhassa.",
  "anya-e0105n0:1_0": "Visuddhimagga nidānakathā",
  "anya-e0105n0:2_0": "Visuddhimaggo nāmāyaṁ gantho piṭakattayasārabhūto sakalaloke paṭipattidīpakaganthānaṁ aggo hoti seṭṭho pamukho pāmokkho uttamo pavaro cāti viññūhi pasattho.",
  "anya-e0105n0:2_1": "Tattha hi saṅgītittayārūḷhassa tepiṭakabuddhavacanassa atthaṁ saṁkhipitvā sikkhattayasaṅgahitaṁ brahmacariyaṁ paripuṇṇaṁ pakāsitaṁ suvisadañca.",
  "anya-e0105n0:2_2": "Evaṁ pasatthassetassa visuddhimaggassa nidānakathāyapi bhavitabbameva.",
  "anya-e0105n0:2_3": "Tasmādāni tampakāsanatthamidaṁ pañhakammaṁ vuccati –",
  "anya-e0105n0:3_0": "‘‘So panesa visuddhimaggo kena kato, kadā kato, kattha kato, kasmā kato, kimatthaṁ kato, kiṁ nissāya kato, kena pakārena kato, kissa sakalaloke patthaṭo’’ti.",
  "anya-e0105n0:4_0": "Tattha kena katoti ācariyabuddhaghosattheravarena tepiṭakasaṅgahaṭṭhakathākārena kato.",
  "anya-e0105n0:5_0": "Kadā katoti amhākaṁ bhagavato sammāsambuddhassa sakalalokanāthassa parinibbutikālato pacchā dasame vassasatake (973 -buddhavasse) kato.",
  "anya-e0105n0:6_0": "Kattha katoti sīhaḷadīpe anurādhapure mahāvihāre kato.",
  "anya-e0105n0:7_0": "Kasmā katoti visuddhikāmānaṁ sādhujanānaṁ tadadhigamupāyaṁ sammāpaṭipattinayaṁ ñāpetukāmatāsaṅkhātena attano ajjhāsayena sañcoditattā, saṅghapālattherena ca ajjhesitattā kato.",
  "anya-e0105n0:8_0": "Ettha pana ṭhatvā ācariyabuddhaghosattherassa uppatti kathetabbā, sā ca mahāvaṁse (cūḷavaṁsotipi voharite dutiyabhāge) sattatiṁsamaparicchede pannarasādhikadvisatagāthāto (37, 215) paṭṭhāya bāttiṁsāya gāthāhi pakāsitāyeva. Kathaṁ? –",
  "anya-e0105n0:9_0": "Mahāvaṁsa-buddhaghosakathā",
  "anya-e0105n0:10_0": "215.",
  "anya-e0105n0:11_0": "Bodhimaṇḍasamīpamhi, jāto brāhmaṇamāṇavo;",
  "anya-e0105n0:12_0": "Vijjā-sippa-kalā-vedī, tīsu vedesu pāragū.",
  "anya-e0105n0:13_0": "216.",
  "anya-e0105n0:14_0": "Sammā viññātasamayo, sabbavādavisārado;",
  "anya-e0105n0:15_0": "Vādatthī jambudīpamhi, āhiṇḍanto pavādiko.",
  "anya-e0105n0:16_0": "217.",
  "anya-e0105n0:17_0": "Vihārameka’māgamma, rattiṁ pātañjalīmataṁ;",
  "anya-e0105n0:18_0": "Parivatteti sampuṇṇa-padaṁ suparimaṇḍalaṁ.",
  "anya-e0105n0:19_0": "218.",
  "anya-e0105n0:20_0": "Tattheko revato nāma, mahāthero vijāniya;",
  "anya-e0105n0:21_0": "‘‘Mahāpañño ayaṁ satto, dametuṁ vaṭṭatī’’ti, so.",
  "anya-e0105n0:22_0": "219.",
  "anya-e0105n0:23_0": "‘‘Ko nu gadrabharāvena, viravanto’’ti abravi;",
  "anya-e0105n0:24_0": "‘‘Gadrabhānaṁ rave atthaṁ, kiṁ jānāsī’’ti āha taṁ.",
  "anya-e0105n0:25_0": "220.",
  "anya-e0105n0:26_0": "‘‘Ahaṁ jāne’’ti vutto so, otāresi sakaṁ mataṁ;",
  "anya-e0105n0:27_0": "Puṭṭhaṁ puṭṭhaṁ viyākāsi, viraddhampi ca dassayi.",
  "anya-e0105n0:28_0": "221.",
  "anya-e0105n0:29_0": "‘‘Tena hi tvaṁ sakaṁ vāda-motārehī’’ti codito;",
  "anya-e0105n0:30_0": "Pāḷi’māhā’bhidhammassa, attha’massa na so’dhigā.",
  "anya-e0105n0:31_0": "222.",
  "anya-e0105n0:32_0": "Āha‘‘kasse’sa manto’’ti,‘‘buddhamanto’’ti so’bravi;",
  "anya-e0105n0:33_0": "‘‘Dehi metaṁ’’ti vutte hi, ‘‘gaṇha pabbajja taṁ’’iti.",
  "anya-e0105n0:34_0": "223.",
  "anya-e0105n0:35_0": "Mantatthī pabbajitvā so, uggaṇhi piṭakattayaṁ;",
  "anya-e0105n0:36_0": "Ekāyano ayaṁ maggo, iti pacchā ta’maggahi.",
  "anya-e0105n0:37_0": "224.",
  "anya-e0105n0:38_0": "Buddhassa viya gambhīra-ghosattā naṁ viyākaruṁ;",
  "anya-e0105n0:39_0": "Buddhaghosoti ghoso hi, buddho viya mahītale.",
  "anya-e0105n0:40_0": "225.",
  "anya-e0105n0:41_0": "Tattha ñāṇodayaṁñāṇodayaṁ nāmapakaraṇaṁ idāni kuhiñcipi na dissati; nāma, katvā pakaraṇaṁ tadā;",
  "anya-e0105n0:42_0": "Dhammasaṅgaṇiyākāsi, kacchaṁ so aṭṭhasāliniṁidāni dissamānā pana aṭṭhasālinī sīhaḷadīpikāyeva;",
  "anya-e0105n0:42_1": "na jambudīpikā;",
  "anya-e0105n0:42_2": "parato (54-55 piṭṭhesu) esa āvibhavissati.",
  "anya-e0105n0:43_0": "226.",
  "anya-e0105n0:44_0": "Parittaṭṭhakathañceva parittaṭṭhakathanti piṭakattayassa saṅkhepato atthavaṇṇanābhūtā khuddakaṭṭhakathāti adhippetā bhavesu, kātuṁ ārabhi buddhimā;",
  "anya-e0105n0:45_0": "Taṁ disvā revato thero, idaṁ vacanamabravi.",
  "anya-e0105n0:46_0": "227.",
  "anya-e0105n0:47_0": "‘‘Pāḷimattaṁ idhānītaṁ, natthi aṭṭhakathā idha ettha sagībhittayārūḷhā moggaliputtatissattherassa santikā uggahitā sissānusissaparamparātatā mūlaṭṭhakathā kasmā jambudīpe sabbaso antarahitāti vimaṁsitabbaṁ;",
  "anya-e0105n0:48_0": "Tathācariyavādā ca, bhinnarūpā na vijjare.",
  "anya-e0105n0:49_0": "228.",
  "anya-e0105n0:50_0": "Sīhaḷaṭṭhakathā suddhā, mahindena matīmatā;",
  "anya-e0105n0:51_0": "Saṅgītittayamārūḷhaṁ, sammāsambuddhadesitaṁ.",
  "anya-e0105n0:52_0": "229.",
  "anya-e0105n0:53_0": "Sāriputtādigītañca, kathāmaggaṁ samekkhiya;",
  "anya-e0105n0:54_0": "Katā sīhaḷabhāsāya, sīhaḷesu pavattati.",
  "anya-e0105n0:55_0": "230.",
  "anya-e0105n0:56_0": "Taṁ tattha gantvā sutvā tvaṁ, māgadhānaṁ niruttiyā;",
  "anya-e0105n0:57_0": "Parivattehi, sā hoti, sabbalokahitāvahā’’.",
  "anya-e0105n0:58_0": "231.",
  "anya-e0105n0:59_0": "Evaṁ vutte pasanno so, nikkhamitvā tato imaṁ;",
  "anya-e0105n0:60_0": "Dīpaṁ āgā imasseva idassevāti imasseva mahānāmarañño kāle 953-975 buddhavasse;",
  "anya-e0105n0:60_1": "ayañca vassaparicchedo sīhaḷarājavaṁsaṁ nissāya dassito;",
  "anya-e0105n0:60_2": "yuropiyavicakkhaṇānaṁ pana matena 941-964 buddhavasse iti veditabbo;",
  "anya-e0105n0:60_3": "evamuparipi;, rañño kāle mahāmati.",
  "anya-e0105n0:61_0": "232.",
  "anya-e0105n0:62_0": "Mahāvihāraṁ sampatto, vihāraṁ sabbasādhunaṁ;",
  "anya-e0105n0:63_0": "Mahāpadhānagharaṁ gantvā, saṅghapālassa santikā.",
  "anya-e0105n0:64_0": "233.",
  "anya-e0105n0:65_0": "Sīhaḷaṭṭhakathaṁ sutvā, theravādañca sabbaso;",
  "anya-e0105n0:66_0": "‘‘Dhammassāmissa esova, adhippāyo’’ti nicchiya.",
  "anya-e0105n0:67_0": "234.",
  "anya-e0105n0:68_0": "Tattha saṅghaṁ samānetvā, ‘‘kātuṁ aṭṭhakathaṁ mama;",
  "anya-e0105n0:69_0": "Potthake detha sabbe’’ti, āha, vīmaṁsituṁ sa taṁ.",
  "anya-e0105n0:70_0": "235.",
  "anya-e0105n0:71_0": "Saṅgho gāthādvayaṁ tassā’dāsi ‘‘sāmatthiyaṁ tava;",
  "anya-e0105n0:72_0": "Ettha dassehi, taṁ disvā, sabbe demāti potthake’’ 234-5 gāthāsu ayamatthayojanā–",
  "anya-e0105n0:72_1": "‘‘tattha mahāvihāre saṁghaṁ mahānetvā saṁgha sannipātaṁ kāretvā ācariyapubbaddhaghoso evamāha ‘aṭṭhakathaṁ kātuṁ sabbe pāḷi-aṭṭhakathā-potthake mama dethā’ti;",
  "anya-e0105n0:72_2": "so saṁgho taṁ vīmaṁsituṁ saṁyuttanikāyato ‘antojaṭā’tiādikaṁ ca ‘sīle patiṭṭhāyā’tiādikaṁ cāti gāthādvayaṁ tassa adāsi ‘ettha tava sāmatthiyaṁ ñāṇappabhāvaṁ dasseti;",
  "anya-e0105n0:72_3": "taṁ disvā sabbe potthake demā’tivatvā’’ti;",
  "anya-e0105n0:72_4": "iminā pana ayamatthā dassito hoti ‘‘ācariya buddhaghoso visuddhimaggaṁ karonto tadeva gāthādvayaṁ oloketvā, kiñcipi aññaṁ potthakaṁ anoloketvā akāsī’’ti;",
  "anya-e0105n0:72_5": "tassa panatthassa yuttāyuttavicāraṇā parato (39-49-piṭṭhesu) āgamissati.",
  "anya-e0105n0:73_0": "236.",
  "anya-e0105n0:74_0": "Piṭakattaya’mettheva, saddhiṁ aṭṭhakathāya so;",
  "anya-e0105n0:75_0": "Visuddhimaggaṁ nāmā’kā, saṅgahetvā samāsato.",
  "anya-e0105n0:76_0": "237.",
  "anya-e0105n0:77_0": "Tato saṅghaṁ samūhetvā, sambuddhamatakovidaṁ;",
  "anya-e0105n0:78_0": "Mahābodhisamīpamhi, so taṁ vācetu mārabhi.",
  "anya-e0105n0:79_0": "238.",
  "anya-e0105n0:80_0": "Devatā tassa nepuññaṁ, pakāsetuṁ mahājane;",
  "anya-e0105n0:81_0": "Chādesuṁ potthakaṁ sopi, dvattikkhattumpi taṁ akā 238 gāthāya ayamattho–",
  "anya-e0105n0:81_1": "‘‘devatā tassa buddhaghosassa nepuññaṁ nipuṇaññāppasāvaṁ mahājanassa pakāsetuṁ tena likhitaṁ visuddhimaggapotthakaṁ chādesuṁ paṭicchādetvā apassiyabhāvaṁ pāpetvā ṭhapesuṁ;",
  "anya-e0105n0:81_2": "sopi buddhaghoso dutiyampi taṁ likhi, tampi devatā chadesuṁ;",
  "anya-e0105n0:81_3": "tatiyampi likhī’’ti;",
  "anya-e0105n0:81_4": "tena vuttaṁ ‘‘dvattikkhattumpi taṁ akā’’ti;",
  "anya-e0105n0:81_5": "idameva mahāvaṁsavacanaṁ nissāya vittāretvā kathitāya buddhaghosuppattiyā nāma kathāla ekaratteneva visuddhimaggassa tikkhattumpi likhitvā niṭṭhāpitabhāvo pakāsito;",
  "anya-e0105n0:81_6": "īdisī pana kathā bahūnaṁ vimhayajananīpi parikkhakānaṁ saṁsayajananī hoti;",
  "anya-e0105n0:81_7": "tasmā imissāpi vicāraṇā parato (47-8-piṭṭhesu) dassiyissati.",
  "anya-e0105n0:82_0": "239.",
  "anya-e0105n0:83_0": "Vācetuṁ tatiye vāre, potthake samudāhaṭe;",
  "anya-e0105n0:84_0": "Potthakadvaya’maññampi, saṇṭhapesuṁ tahiṁ marū.",
  "anya-e0105n0:85_0": "240.",
  "anya-e0105n0:86_0": "Vācayiṁsu tadā bhikkhū, potthakattaya’mekato;",
  "anya-e0105n0:87_0": "Ganthato atthato vāpi, pubbāparavasena vā.",
  "anya-e0105n0:88_0": "241.",
  "anya-e0105n0:89_0": "Theravādehi pāḷīhi, padehi byañjanehi vā;",
  "anya-e0105n0:90_0": "Aññathattamahū neva, potthakesupi tīsupi.",
  "anya-e0105n0:91_0": "242.",
  "anya-e0105n0:92_0": "Atha ugghosayī saṅgho, tuṭṭhahaṭṭho visesato;",
  "anya-e0105n0:93_0": "Nissaṁsayaṁ’sa metteyyo, iti vatvā punappunaṁ.",
  "anya-e0105n0:94_0": "243.",
  "anya-e0105n0:95_0": "Saddhiṁ aṭṭhakathāyā’dā, potthake piṭakattaye;",
  "anya-e0105n0:96_0": "Ganthākare vasanto so, vihāre dūrasaṅkare.",
  "anya-e0105n0:97_0": "244.",
  "anya-e0105n0:98_0": "Parivattesi sabbāpi, sīhaḷaṭṭhakathā tadā;",
  "anya-e0105n0:99_0": "Sabbesaṁ mūlabhāsāya, māgadhāya niruttiyā.",
  "anya-e0105n0:100_0": "245.",
  "anya-e0105n0:101_0": "Sattānaṁ sabbabhāsānaṁ, sā ahosi hitāvahā;",
  "anya-e0105n0:102_0": "Theriyācariyā sabbe, pāḷiṁ viya ta’maggahuṁ.",
  "anya-e0105n0:103_0": "246.",
  "anya-e0105n0:104_0": "Atha kattabbakiccesu, gatesu pariniṭṭhitiṁ;",
  "anya-e0105n0:105_0": "Vandituṁ so mahābodhiṁ, jambudīpaṁ upāgamī’’ti so mahābodhi vandituṁ jambudīpaṁ upāgamīti idaṁ vacanaṁ purimavacanehi asaṁsaṭṭhaṁ viya hoti;",
  "anya-e0105n0:105_1": "pubbe hi ‘‘ācariyabuddhaghoso bodhimaṇḍasamīpe jāto’’ti ca, ‘‘sīhaḷadīpaṁ gantvā sīhaḷaṭṭhakathāyo māgadhabhāsāya parivattehīti tassācariyena revatattherena vutto’’ti ca vuttaṁ;",
  "anya-e0105n0:105_2": "tasmā idhāpi ācariyabuddhaghosassa pavatti tadanurūpā ‘‘tā bhāsāparivattitaṭṭhakathāyo ādāya sāsanujjotanatthaṁ jambudīpaṁ upāgamī’’ti evamādinā sāsanujjotanamūlikā eva bhavituṁ arahati, na pana mahābodhivandanamūlikāti.",
  "anya-e0105n0:106_0": "Ayañca pana mahāvaṁsakathā 1950 - kharistavasse hābadamahāvijjālayamuddaṇayante romakkharena mudditassa visuddhimaggapotthakassa purecārikakathāyaṁ ‘‘anekānettha atthi vicāretabbānī’’ti vatvā dhammānandakosambīnāmakena vicakkhaṇena vicāritā.",
  "anya-e0105n0:106_1": "Tamettha yuttāyuttavicinanāya dassetvā anuvicāraṇampissa karissāma."
}