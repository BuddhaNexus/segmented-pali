{
  "tika-s0403t18:0_0": "(19) 4. Araññavaggo",
  "tika-s0403t18:1_0": "1. Āraññikasuttavaṇṇanā",
  "tika-s0403t18:2_0": "181.",
  "tika-s0403t18:2_1": "Catutthassa paṭhame appīcchataṁyeva nissāyātiādīsu ‘‘iti appiccho bhavissāmī’’ti idaṁ me āraññikaṅgaṁ appicchatāya saṁvattissati, ‘‘iti santuṭṭho bhavissāmī’’ti idaṁ me āraññikaṅgaṁ santuṭṭhiyā saṁvattissati, ‘‘iti kilese sallikhissāmī’’ti idaṁ me āraññikaṅgaṁ kilesasallikhanatthāya saṁvattissatīti āraññiko hoti.",
  "tika-s0403t18:2_2": "Aggoti jeṭṭhako.",
  "tika-s0403t18:2_3": "Sesāni tasseva vevacanāni.",
  "tika-s0403t18:3_0": "Gavā khīranti gāvito khīraṁ nāma hoti, na gāviyā dadhi.",
  "tika-s0403t18:3_1": "Khīramhā dadhītiādīsupi eseva nayo.",
  "tika-s0403t18:3_2": "Evamevanti yathā etesu pañcasu gorasesu sappimaṇḍo aggo, evamevaṁ imesu pañcasu āraññikesu yo ayaṁ appicchatādīni nissāya āraññiko hoti, ayaṁ aggo ceva seṭṭho ca mokkho ca pavaro ca.",
  "tika-s0403t18:3_3": "Imesu āraññikesu jātiāraññikā veditabbā, na āraññikanāmamattena āraññikāti veditabbā.",
  "tika-s0403t18:3_4": "Paṁsukūlikādīsupi eseva nayo.",
  "tika-s0403t18:4_0": "Āraññikasuttavaṇṇanā niṭṭhitā.",
  "tika-s0403t18:5_0": "Araññavaggavaṇṇanā niṭṭhitā."
}