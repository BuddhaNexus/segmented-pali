{
  "kv2.4:0.1_0": "Kathāvatthu",
  "kv2.4:0.2_0": "Mahāpaṇṇāsaka",
  "kv2.4:0.3_0": "Dutiyavagga",
  "kv2.4:0.4_0": "Paravitāraṇakathā",
  "kv2.4:1.1_0": "Atthi arahato paravitāraṇāti?",
  "kv2.4:1.2_0": "Āmantā.",
  "kv2.4:1.3_0": "Arahā paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?",
  "kv2.4:1.4_0": "Na hevaṁ vattabbe …pe….",
  "kv2.4:2.1_0": "Nanu arahā na paraneyyo na parapattiyo na parapaccayo na parapaṭibaddhabhū jānāti passati asammūḷho sampajānoti?",
  "kv2.4:2.2_0": "Āmantā.",
  "kv2.4:2.3_0": "Hañci arahā na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajāno, no ca vata re vattabbe—",
  "kv2.4:2.4_0": "“atthi arahato paravitāraṇā”ti.",
  "kv2.4:3.1_0": "Atthi puthujjanassa paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?",
  "kv2.4:3.2_0": "Āmantā.",
  "kv2.4:3.3_0": "Atthi arahato paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti?",
  "kv2.4:3.4_0": "Na hevaṁ vattabbe …pe….",
  "kv2.4:4.1_0": "Atthi arahato paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti?",
  "kv2.4:4.2_0": "Āmantā.",
  "kv2.4:4.3_0": "Atthi puthujjanassa paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti?",
  "kv2.4:4.4_0": "Na hevaṁ vattabbe …pe….",
  "kv2.4:5.1_0": "Atthi arahato paravitāraṇāti?",
  "kv2.4:5.2_0": "Āmantā.",
  "kv2.4:5.3_0": "Atthi arahato satthari paravitāraṇā, dhamme paravitāraṇā, saṅghe paravitāraṇā, sikkhāya paravitāraṇā, pubbante paravitāraṇā, aparante paravitāraṇā, pubbantāparante paravitāraṇā, idappaccayatāpaṭiccasamuppannesu dhammesu paravitāraṇāti?",
  "kv2.4:5.4_0": "Na hevaṁ vattabbe …pe….",
  "kv2.4:6.1_0": "Natthi arahato satthari paravitāraṇā, dhamme paravitāraṇā …pe…",
  "kv2.4:6.1_1": "idappaccayatāpaṭiccasamuppannesu dhammesu paravitāraṇāti?",
  "kv2.4:6.2_0": "Āmantā.",
  "kv2.4:6.3_0": "Hañci natthi arahato satthari paravitāraṇā, dhamme paravitāraṇā …pe…",
  "kv2.4:6.3_1": "idappaccayatāpaṭiccasamuppannesu dhammesu paravitāraṇā, no ca vata re vattabbe—",
  "kv2.4:6.4_0": "“atthi arahato paravitāraṇā”ti.",
  "kv2.4:7.1_0": "Atthi puthujjanassa paravitāraṇā, atthi tassa satthari paravitāraṇā, dhamme paravitāraṇā …pe…",
  "kv2.4:7.1_1": "idappaccayatāpaṭiccasamuppannesu dhammesu paravitāraṇāti?",
  "kv2.4:7.2_0": "Āmantā.",
  "kv2.4:7.3_0": "Atthi arahato paravitāraṇā, atthi tassa satthari paravitāraṇā, dhamme paravitāraṇā …pe…",
  "kv2.4:7.3_1": "idappaccayatāpaṭiccasamuppannesu dhammesu paravitāraṇāti?",
  "kv2.4:7.4_0": "Na hevaṁ vattabbe …pe….",
  "kv2.4:8.1_0": "Atthi arahato paravitāraṇā, natthi tassa satthari paravitāraṇā, dhamme paravitāraṇā …pe…",
  "kv2.4:8.1_1": "idappaccayatāpaṭiccasamuppannesu dhammesu paravitāraṇāti?",
  "kv2.4:8.2_0": "Āmantā.",
  "kv2.4:8.3_0": "Atthi puthujjanassa paravitāraṇā, natthi tassa satthari paravitāraṇā, dhamme paravitāraṇā …pe…",
  "kv2.4:8.3_1": "idappaccayatāpaṭiccasamuppannesu dhammesu paravitāraṇāti?",
  "kv2.4:8.4_0": "Na hevaṁ vattabbe …pe….",
  "kv2.4:9.1_0": "Atthi arahato paravitāraṇāti?",
  "kv2.4:9.2_0": "Āmantā.",
  "kv2.4:9.3_0": "Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti?",
  "kv2.4:9.4_0": "Āmantā.",
  "kv2.4:9.5_0": "Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—",
  "kv2.4:9.6_0": "“atthi arahato paravitāraṇā”ti.",
  "kv2.4:10.1_0": "Atthi arahato paravitāraṇāti?",
  "kv2.4:10.2_0": "Āmantā.",
  "kv2.4:10.3_0": "Nanu arahato doso pahīno …pe…",
  "kv2.4:10.4_0": "moho pahīno …pe…",
  "kv2.4:10.5_0": "anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ …pe…",
  "kv2.4:10.6_0": "rāgappahānāya maggo bhāvito …pe…",
  "kv2.4:10.7_0": "bojjhaṅgā bhāvitā …pe…",
  "kv2.4:10.8_0": "dosappahānāya …pe…",
  "kv2.4:10.9_0": "anottappapahānāya maggo bhāvito …pe…",
  "kv2.4:10.10_0": "bojjhaṅgā bhāvitā …pe…",
  "kv2.4:10.11_0": "nanu arahā vītarāgo vītadoso vītamoho …pe…",
  "kv2.4:10.12_0": "sacchikātabbaṁ sacchikatanti?",
  "kv2.4:10.13_0": "Āmantā.",
  "kv2.4:10.14_0": "Hañci arahā vītarāgo vītadoso vītamoho sacchikātabbaṁ sacchikataṁ, no ca vata re vattabbe—",
  "kv2.4:10.15_0": "“atthi arahato paravitāraṇā”ti.",
  "kv2.4:11.1_0": "Atthi arahato paravitāraṇāti?",
  "kv2.4:11.2_0": "Sadhammakusalassa arahato atthi paravitāraṇā, paradhammakusalassa arahato natthi paravitāraṇāti.",
  "kv2.4:11.3_0": "Sadhammakusalassa arahato atthi paravitāraṇāti?",
  "kv2.4:11.4_0": "Āmantā.",
  "kv2.4:11.5_0": "Paradhammakusalassa arahato atthi paravitāraṇāti?",
  "kv2.4:11.6_0": "Na hevaṁ vattabbe …pe….",
  "kv2.4:12.1_0": "Paradhammakusalassa arahato natthi paravitāraṇāti?",
  "kv2.4:12.2_0": "Āmantā.",
  "kv2.4:12.3_0": "Sadhammakusalassa arahato natthi paravitāraṇāti?",
  "kv2.4:12.4_0": "Na hevaṁ vattabbe …pe….",
  "kv2.4:13.1_0": "Sadhammakusalassa arahato rāgo pahīno, atthi tassa paravitāraṇāti?",
  "kv2.4:13.2_0": "Āmantā.",
  "kv2.4:13.3_0": "Paradhammakusalassa arahato rāgo pahīno, atthi tassa paravitāraṇāti?",
  "kv2.4:13.4_0": "Na hevaṁ vattabbe.",
  "kv2.4:14.1_0": "Sadhammakusalassa arahato doso pahīno …pe…",
  "kv2.4:14.2_0": "moho pahīno …pe…",
  "kv2.4:14.3_0": "anottappaṁ pahīnaṁ …pe…",
  "kv2.4:14.4_0": "rāgappahānāya maggo bhāvito …pe…",
  "kv2.4:14.5_0": "bojjhaṅgā bhāvitā …pe…",
  "kv2.4:14.6_0": "dosappahānāya …pe…",
  "kv2.4:14.7_0": "anottappapahānāya maggo bhāvito …pe…",
  "kv2.4:14.8_0": "bojjhaṅgā bhāvitā …pe…",
  "kv2.4:14.9_0": "sadhammakusalo arahā vītarāgo vītadoso vītamoho …pe…",
  "kv2.4:14.10_0": "sacchikātabbaṁ sacchikataṁ, atthi tassa paravitāraṇāti?",
  "kv2.4:14.11_0": "Āmantā.",
  "kv2.4:14.12_0": "Paradhammakusalo arahā vītarāgo vītadoso vītamoho …pe…",
  "kv2.4:14.13_0": "sacchikātabbaṁ sacchikataṁ, atthi tassa paravitāraṇāti?",
  "kv2.4:14.14_0": "Na hevaṁ vattabbe …pe….",
  "kv2.4:15.1_0": "Paradhammakusalassa arahato rāgo pahīno, natthi tassa paravitāraṇāti?",
  "kv2.4:15.2_0": "Āmantā.",
  "kv2.4:15.3_0": "Sadhammakusalassa arahato rāgo pahīno, natthi tassa paravitāraṇāti?",
  "kv2.4:15.4_0": "Na hevaṁ vattabbe.",
  "kv2.4:16.1_0": "Paradhammakusalassa arahato doso pahīno, moho pahīno …pe…",
  "kv2.4:16.2_0": "anottappaṁ pahīnaṁ …pe…",
  "kv2.4:16.3_0": "rāgappahānāya maggo bhāvito …pe…",
  "kv2.4:16.4_0": "bojjhaṅgā bhāvitā …pe…",
  "kv2.4:16.5_0": "dosappahānāya …pe…",
  "kv2.4:16.6_0": "anottappapahānāya maggo bhāvito …pe…",
  "kv2.4:16.7_0": "bojjhaṅgā bhāvitā …pe…",
  "kv2.4:16.8_0": "paradhammakusalo arahā vītarāgo vītadoso vītamoho …pe…",
  "kv2.4:16.9_0": "sacchikātabbaṁ sacchikataṁ, natthi tassa paravitāraṇāti?",
  "kv2.4:16.10_0": "Āmantā.",
  "kv2.4:16.11_0": "Sadhammakusalo arahā vītarāgo vītadoso vītamoho …pe…",
  "kv2.4:16.12_0": "sacchikātabbaṁ sacchikataṁ, natthi tassa paravitāraṇāti?",
  "kv2.4:16.13_0": "Na hevaṁ vattabbe …pe….",
  "kv2.4:17.1_0": "Atthi arahato paravitāraṇāti?",
  "kv2.4:17.2_0": "Āmantā.",
  "kv2.4:17.3_0": "Nanu vuttaṁ bhagavatā—",
  "kv2.4:17.4_0": "“jānatohaṁ, bhikkhave, passato āsavānaṁ khayaṁ vadāmi, no ajānato no apassato.",
  "kv2.4:17.5_0": "Kiñca, bhikkhave, jānato kiṁ passato āsavānaṁ khayo hoti, ‘iti rūpaṁ’ …pe…",
  "kv2.4:17.6_0": "‘iti viññāṇassa atthaṅgamo’ti—",
  "kv2.4:17.7_0": "evaṁ kho, bhikkhave, jānato evaṁ passato āsavānaṁ khayo hotī”ti.",
  "kv2.4:17.8_0": "Attheva suttantoti?",
  "kv2.4:17.9_0": "Āmantā.",
  "kv2.4:17.10_0": "Tena hi na vattabbaṁ—",
  "kv2.4:17.11_0": "“atthi arahato paravitāraṇā”ti.",
  "kv2.4:18.1_0": "Atthi arahato paravitāraṇāti?",
  "kv2.4:18.2_0": "Āmantā.",
  "kv2.4:18.3_0": "Nanu vuttaṁ bhagavatā—",
  "kv2.4:18.4_0": "“jānatohaṁ, bhikkhave, passato āsavānaṁ khayaṁ vadāmi, no ajānato no apassato.",
  "kv2.4:18.5_0": "Kiñca, bhikkhave, jānato kiṁ passato āsavānaṁ khayo hoti, ‘idaṁ dukkhan’ti—",
  "kv2.4:18.6_0": "bhikkhave, jānato passato āsavānaṁ khayo hoti, ‘ayaṁ dukkhasamudayo’ti …pe…",
  "kv2.4:18.7_0": "‘ayaṁ dukkhanirodho’ti …pe…",
  "kv2.4:18.8_0": "‘ayaṁ dukkhanirodhagāminī paṭipadā’ti jānato passato āsavānaṁ khayo hoti.",
  "kv2.4:18.9_0": "Evaṁ kho, bhikkhave, jānato evaṁ passato āsavānaṁ khayo hotī”ti.",
  "kv2.4:18.10_0": "Attheva suttantoti?",
  "kv2.4:18.11_0": "Āmantā.",
  "kv2.4:18.12_0": "Tena hi na vattabbaṁ—",
  "kv2.4:18.13_0": "“atthi arahato paravitāraṇā”ti.",
  "kv2.4:19.1_0": "Atthi arahato paravitāraṇāti?",
  "kv2.4:19.2_0": "Āmantā.",
  "kv2.4:19.3_0": "Nanu vuttaṁ bhagavatā—",
  "kv2.4:19.4_0": "“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya;",
  "kv2.4:19.5_0": "sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti.",
  "kv2.4:19.6_0": "Attheva suttantoti?",
  "kv2.4:19.7_0": "Āmantā.",
  "kv2.4:19.8_0": "Tena hi na vattabbaṁ—",
  "kv2.4:19.9_0": "“atthi arahato paravitāraṇā”ti.",
  "kv2.4:20.1_0": "Atthi arahato paravitāraṇāti?",
  "kv2.4:20.2_0": "Āmantā.",
  "kv2.4:20.3_0": "Nanu vuttaṁ bhagavatā—",
  "kv2.4:20.4_0": "“sahāvassa dassanasampadāya …pe…",
  "kv2.4:20.5_0": "chaccābhiṭhānāni abhabba kātun”ti.",
  "kv2.4:20.6_0": "Attheva suttantoti?",
  "kv2.4:20.7_0": "Āmantā.",
  "kv2.4:20.8_0": "Tena hi na vattabbaṁ—",
  "kv2.4:20.9_0": "“atthi arahato paravitāraṇā”ti.",
  "kv2.4:21.1_0": "Atthi arahato paravitāraṇāti?",
  "kv2.4:21.2_0": "Āmantā.",
  "kv2.4:21.3_0": "Nanu vuttaṁ bhagavatā—",
  "kv2.4:21.4_0": "“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—",
  "kv2.4:21.5_0": "‘yaṁ kiñci samudayadhammaṁ, sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—",
  "kv2.4:21.6_0": "sakkāyadiṭṭhi, vicikicchā, sīlabbataparāmāso”ti.",
  "kv2.4:21.7_0": "Attheva suttantoti?",
  "kv2.4:21.8_0": "Āmantā.",
  "kv2.4:21.9_0": "Tena hi na vattabbaṁ—",
  "kv2.4:21.10_0": "“atthi arahato paravitāraṇā”ti.",
  "kv2.4:22.1_0": "Atthi arahato paravitāraṇāti?",
  "kv2.4:22.2_0": "Āmantā.",
  "kv2.4:22.3_0": "Nanu vuttaṁ bhagavatā—",
  "kv2.4:23.1_0": "“Nāhaṁ sahissāmi pamocanāya,",
  "kv2.4:23.2_0": "Kathaṅkathiṁ dhotaka kañci loke;",
  "kv2.4:23.3_0": "Dhammañca seṭṭhaṁ abhijānamāno,",
  "kv2.4:23.4_0": "Evaṁ tuvaṁ oghamimaṁ taresī”ti.",
  "kv2.4:24.1_0": "Attheva suttantoti?",
  "kv2.4:24.2_0": "Āmantā.",
  "kv2.4:24.3_0": "Tena hi na vattabbaṁ—",
  "kv2.4:24.4_0": "“atthi arahato paravitāraṇā”ti.",
  "kv2.4:25.1_0": "Na vattabbaṁ—",
  "kv2.4:25.2_0": "“atthi arahato paravitāraṇā”ti?",
  "kv2.4:25.3_0": "Āmantā.",
  "kv2.4:25.4_0": "Nanu arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyunti?",
  "kv2.4:25.5_0": "Āmantā.",
  "kv2.4:25.6_0": "Hañci arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyuṁ, tena vata re vattabbe—",
  "kv2.4:25.7_0": "“atthi arahato paravitāraṇā”ti.",
  "kv2.4:26.1_0": "Arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyunti, atthi arahato paravitāraṇāti?",
  "kv2.4:26.2_0": "Āmantā.",
  "kv2.4:26.3_0": "Arahato sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā pare vitāreyyunti?",
  "kv2.4:26.4_0": "Na hevaṁ vattabbe …pe….",
  "kv2.4:26.5_0": "Paravitāraṇakathā niṭṭhitā."
}