{
  "anya-e1206n:0_0": "Hatthavanagallavihāra vaṁso",
  "anya-e1206n:1_0": "Namo tassa bhagavato arahato sammāsambuddhassa",
  "anya-e1206n:2_0": "1.",
  "anya-e1206n:3_0": " Snehuttarāya hadayā malamallikāya,",
  "anya-e1206n:4_0": "Pajjālito matidasāya jinappadīpo;",
  "anya-e1206n:5_0": "Mohaṇdhakāramakhilaṁ mama nīharanto,",
  "anya-e1206n:6_0": "Niccaṁ vibhāvayatu cāru padattharāsiṁ.",
  "anya-e1206n:7_0": "2.",
  "anya-e1206n:8_0": " Laṅkābhisittavasudhādhipatīsu rājā,",
  "anya-e1206n:9_0": "Yo bodhisattaguṇavā sirisaṅghabodhi;",
  "anya-e1206n:10_0": "Tassāticāru cariyā racanāmukhena,",
  "anya-e1206n:11_0": "Vakkāmi hatthavanagallavihāra vaṁsaṁ.",
  "anya-e1206n:12_0": "3.",
  "anya-e1206n:13_0": " Brahmanvayenanugatatthamanomadassī,",
  "anya-e1206n:14_0": "Khyātena sabbayatirājadhuraṇdharena;",
  "anya-e1206n:15_0": "Vyāpāritohamitibhānugataṁ kathañca,",
  "anya-e1206n:16_0": "Nissāya pubbalikhitaṁvidha vāyamāmi.",
  "anya-e1206n:17_0": "4.",
  "anya-e1206n:17_1": "Arṇtha sugatāgamasudhāpagāniddhotakudiṭṭhivisakalaṅkāya laṁkāya bhagavato aṅgīrasassamahānāgavanuyyāne samitisamāgatayakkha rakkhasalokavijayāpadānassa siddhakkhentabhūto sīhaḷamahīmaṇḍalamaṇḍanāya māno vividharatanākaropalakkhamānamahagghamaṇi bhedo maṇi bhedo nāma janapado.",
  "anya-e1206n:18_0": "5.",
  "anya-e1206n:19_0": " Laddhāna satthu varaṇaṅkamanaññalabbha,",
  "anya-e1206n:20_0": "Mānaṇdinā sumanakūṭasiluccayena;",
  "anya-e1206n:21_0": "Ussāpitā vijayaketumatallikeva,",
  "anya-e1206n:22_0": "Suddhoruvālukanadī yamalaṅkaroti.",
  "anya-e1206n:23_0": "6.",
  "anya-e1206n:24_0": " Laṅkāya yakkhagaṇanīharaṇe jinassa,",
  "anya-e1206n:25_0": "Cammāsanugganahunāsanaphassadāhā;",
  "anya-e1206n:26_0": "Saṁsārarakkhasavapubbhavabubbulaṁca,",
  "anya-e1206n:27_0": "Yasmiṁ vihāti mahiyaṅgaṇa thūparājā.",
  "anya-e1206n:28_0": "7.",
  "anya-e1206n:29_0": " Sadāmahoghāya mahāpagāya,",
  "anya-e1206n:30_0": "Pānīyapānāya samosaṭānaṁ;",
  "anya-e1206n:31_0": "Samuccayo sāradavāridānaṁ,",
  "anya-e1206n:32_0": "Nūnaṁ gato thāvarathūparūpaṁ.",
  "anya-e1206n:33_0": "8.",
  "anya-e1206n:34_0": " Tassāpagāya vimalambuni dissamāna,",
  "anya-e1206n:35_0": "Mālolavicitaralaṁ paṭibimbarūpaṁ;",
  "anya-e1206n:36_0": "Bhogehi veṭhiya nijaṁ bhavanaṁ phaṇīhi,",
  "anya-e1206n:37_0": "Pūjatthikehi viya rājati nīyamānaṁ.",
  "anya-e1206n:38_0": "9.",
  "anya-e1206n:38_1": "Tassa mahiyaṅgaṇa mahā vihārassa pariyantagāmake selābhayo nāma khattiyo paṭivasanto puttaṁ paṭilabhitvā aṅgalakkhaṇapāṭhakānaṁ dassesi te tassa kumārassa aṅgalakkhaṇāni oloketvā ‘‘ayaṁ kumāro khamakasatto nahoti.",
  "anya-e1206n:38_2": "Dhaññapuññalakkhaṇasampanno, sakalampi sīhaḷadīpaṁ ekacchattaṁ karitvā mahantamahantāni acchariyabbhutāni mahāvīracaritāni dassessatī’’ti vyākariṁsu.",
  "anya-e1206n:39_0": "10.",
  "anya-e1206n:39_1": "Tato selābhaya khattiyo puttassa abhisekādisampattiṁ sutvā koṭippattapamodaparavasopi tasmiṁ kāle anurādhapure rajjaṁ kārayatā ‘‘vohāratissamahārājato kadāci keci upaddavo jāyissatīti.",
  "anya-e1206n:39_2": "Jātaparisaṅkotaṁ kumāramādāya mahiyaṅgaṇamahāvihāre bodhi aṅgaṇe parittagge sannipatitassa naṇdamahātherapamukhassa mahābhikkhusaṅghassa majjhe nipajjāpetvā ‘‘eso me bhante kumāro mahāsaṅghassa ca mahā bodhipādassa ca saraṇaṁ gacchati taṁ sabbepi bhadantā rakkhantu saṅghabodhi nāmako cāyaṁ hotu’’ti mahāsaṅghassa ca bodhi devatāya ca niyyādetvā paṭijagganto kumārassa sattavassika kāle kālamakāsi.",
  "anya-e1206n:40_0": "11.",
  "anya-e1206n:40_1": "Atha mātulo naṇdamahāthero kumārakaṁ vihāramānetvā paṭijagganto tepiṭakaṁ buddhavacanaṁ uggaṇhāpetvā bāhirasatthesu ca paramakocidaṁ kāresi.",
  "anya-e1206n:40_2": "Saṅghabodhikumāropi katādhikārattā tikkhapaññattā ca ñāṇaviññāṇasampanno hutvā vayappatto lokassa locanehinipiyamānāya rūpasampattiyā savañjalipuṭehi assādiyamānasadācāraguṇa sampattiyā ca pattha ṭa yasoghoso ahosi.",
  "anya-e1206n:41_0": "12.",
  "anya-e1206n:41_1": "Kimiha bahunā?- Kādambinī kadambato siniddhanīlāyataguṇaṁdhammillakalāpe, paripuṇṇahariṇaṅkamaṇḍalato hilādakarapasādasommaguṇaṁ mukhamaṇḍale cāmīkarapiṁjarakambuvarato medurodārabaṇdhurabhāvaṁ gīvāvayave, kalyāṇasiluccayato saṁhata vilāsaṁ uratthale, surasādhisākhato pīvarāyatalalitarūpaṁ kāmadānapadānadva bāhuyugaḷe, samadagaṇdhasindhurato gamanalīḷhaṁ karākāradva hatthiyugaḷe, cārutaratharucirocamānacāmīkaramukurato tadākāraṁ sajāṇumaṇḍale jaṅghayugaḷe, niccā sīnakamalā kamalato rattakomaḷadalasiraṁ caraṇayugaḷe ādāya yojayatā pāramitādhammasippitā nimmitassa paramadassanīyagarūpavilāsassa tassa attabhāvassa saṁvaṇṇanāganthagāravamāvahati.",
  "anya-e1206n:42_0": "13.",
  "anya-e1206n:43_0": " Dehe sulakkhaṇayute navayobbanaḍḍhe,",
  "anya-e1206n:44_0": "Tassujjale ca pasamāharaṇodayena;",
  "anya-e1206n:45_0": "Kā vaṇṇanā kamalarūpini jātarūpe,",
  "anya-e1206n:46_0": "Lokuttaraṁ parimalaṁ parito vahante.",
  "anya-e1206n:47_0": "14.",
  "anya-e1206n:48_0": " Dosārayo hadayaduggapure vijitvā,",
  "anya-e1206n:49_0": "Tatthābhisicca suhadaṁ viya dhammabhūpaṁ;",
  "anya-e1206n:50_0": "Atthānusāsanimimassa vadaṁ girāya,",
  "anya-e1206n:51_0": "Tatthappavattayi sudhī nijakāyakammaṁ.",
  "anya-e1206n:52_0": "Iti rājakumāruppatti paricchedo paṭhamo.",
  "anya-e1206n:53_0": "15.",
  "anya-e1206n:53_1": "Athekadā mātulamahātherā vayappattaṁ sirisaṅghabodhi kumāraṁ dhammasavanāvasāne āmantetvā evamāha, ‘‘kumāra! Mahābhāgadheyya! Idāni tvamasi adhītasugatāgamo, viditasakala bāhirasattho.",
  "anya-e1206n:53_2": "Catubbidhapaṇḍiccakoṭippatto, tathāpi abhimānadhane khattiyakule jāti, sabbapatthavyāpitā yobbanavilāsena samalaṅkataṁ sarīraṁ, appaṭimā rūpasiri, amānusaṁ balañceti mahatīya balavanaṇtha paramparā’sabbāavinayāna mekekampi tesamāyatanaṁ kimuta samavāyo?‘‘Yebhuyyena satthasalila vikkhālanāti nimmalāpi kālusiyamupayāni buddhī, anujjhitadhavalatāpi sarāgāeva bhavati navayobbanagabbitānaṁ diṭṭhi, apaharati ca vātamaṇḍali keva sukkhapaṇṇaṁ ubabhutarajo bhanti atidūramattano icchāya yobbanasamaye purisaṁ pakati.",
  "anya-e1206n:53_3": "Iṇdriyabhariṇabhārinī sattamatidurantāya mupabhogamigataṇahikā tasmā ayamevānassādita visaya rasassa te kālo gurupadesassa.",
  "anya-e1206n:53_4": "Madanasarappabhārajajjarite hadaye jalamiva galati gurūnamanussānaṁ akāraṇaṁchavati duppakati no kulaṁvā sutaṁ vā manayassa vaṇdanappabhavonadahati kiṁ dahano?",
  "anya-e1206n:53_5": "Kiṁvāpasamahetunāpi nātivaṇḍataro bhavati vaḍabānaḷo salilena, tasmā gāḷhatara manusāsītabbosi.",
  "anya-e1206n:54_0": "16.",
  "anya-e1206n:54_1": "Apagatamale hi manasi elikamaṇimhi viya rajanikaramayukhāpavisanti, sukhamupadesaguṇā, guruvacanamamalampi salilamiva mahantaṁ jānimupajanayati savanahataṁ sūlamiva abhabbassa, bhabbassatu karino viya sabbābharaṇamānanasobhāsamudayamadhikatara mupavahati, anādisiddha taṇhākasāyitiṇdriyānucarañhi cittaṁ nāvahati kannāmānatthaṁ, tasmā rāja kumārānañca yatīnañca satibalena iṇdriyavijayo diṭṭhadhammikasamparāyikambilaṁ kalyāṇajātamupajanayati, iṇdriyavijayo ca sambhavati guruvuddhopasevāya tabbavanamavirādhetvā paṭipajjato, tasmā tayā āpāṇapariyantaṁ vatthuttayasaraṇaparāyaṇatā na pahātabbā.",
  "anya-e1206n:55_0": "Na rāgāpasmāravibodhanaṁ visayadahanasalila saṁsevanaṁ kātabbaṁ, passatū hi kalyāṇābhinivesi cakkhūṇdriyalāḷana paravasassa salabhassa samujjalita dīpasikhāpatanaṁ sotiṇdriya sukhānuyuttassa taruṇa harīṇassa usu pātasammukhībhavanaṁ ghāṇiṇdriya paravasassa madhukarassa madavāraṇakaṇṇatālabhannaṁ rasaniṇdriyatappaṇavyasanino puthulomassa balisāghāsavyasanaṁ phassīṇdriyānubhavanalālasassamataṅgajassavāriṇi baṇdhanāpāyaṁ imehi iṇdriyehi militehi ekassa kāmino sadideva pañcannaṁ, visayarasānamupasevāya pattabbaṁ mahantaṁ dukkhajālaṁ kathamupavaṇṇayāma?",
  "anya-e1206n:55_1": "Imāni ca subhāsitāni paccavekkhatu anukkhaṇaṁ vicakkhaṇo.",
  "anya-e1206n:56_0": "17.",
  "anya-e1206n:57_0": " Nāgārikaṁ sukhamudikkhati kiñci dhīro,",
  "anya-e1206n:58_0": "Jānāti dehapaṭijagganamatthatove;",
  "anya-e1206n:59_0": "Saṁsevatopi yuvatiṁ ratimohitassa,",
  "anya-e1206n:60_0": "Kaṇḍuyane viya banassa sukhābhimāno.",
  "anya-e1206n:61_0": "18.",
  "anya-e1206n:62_0": " Ko seveyya paraṁ poso avamānaṁ saheyyavava,",
  "anya-e1206n:63_0": "Na ve kalattanigaḷaṁ yadi dukkhanibaṇdhanaṁ.",
  "anya-e1206n:64_0": "19.",
  "anya-e1206n:65_0": " Ākaḍḍhamānā cisikhā smipaṁ,",
  "anya-e1206n:66_0": "Parammukhāyeva sadā pavattā;",
  "anya-e1206n:67_0": "Dūrampi gacchanti guṇaṁ vihāya,",
  "anya-e1206n:68_0": "Pavattanaṁ tādisameva thīna.",
  "anya-e1206n:69_0": "20.",
  "anya-e1206n:70_0": " Asanthutaṁ tā purisampi anto,",
  "anya-e1206n:71_0": "Karonti ādāyakatāva bhitti;",
  "anya-e1206n:72_0": "Nettiṁ savallī viya haṇthagāpi,",
  "anya-e1206n:73_0": "Dasāsu sabbāsu ca saṅkanīyā.",
  "anya-e1206n:74_0": "21.",
  "anya-e1206n:75_0": " Antoruddhā bahiddhāpi nissāsā viya nāriyo,",
  "anya-e1206n:76_0": "Karonti nāsamevassa kodhīmātāsu vissase.",
  "anya-e1206n:77_0": "22.",
  "anya-e1206n:78_0": " Mānasa pāpasaṁninnaṁ apāyā vivaṭā nanā,",
  "anya-e1206n:79_0": "Samantā pāpamittāva mokkho sabbabhayākathaṁ.",
  "anya-e1206n:80_0": "23.",
  "anya-e1206n:80_1": "Api ca hadayatarukoṭara kuṭīro kodha kuṇḍalīna kadāci bahi kātabbo.",
  "anya-e1206n:80_2": "Api tu’titikkhāmantena acipphaṇdantaṁ upanetabbo.",
  "anya-e1206n:81_0": "24.",
  "anya-e1206n:82_0": " Sataṁ titikkhākavace viguṇṭhitā,",
  "anya-e1206n:83_0": "Siyuṁ durālāpakhagā khalānaṁ;",
  "anya-e1206n:84_0": "Sabhāpasaṁsākusumatta metā,",
  "anya-e1206n:85_0": "Nibajjhare tā guṇa mālikāya.",
  "anya-e1206n:86_0": "25.",
  "anya-e1206n:87_0": " Lokādhipaccaṁ vipuledhane ca,",
  "anya-e1206n:88_0": "Manonukūle tanaye ca dāre;",
  "anya-e1206n:89_0": "Laddhāpi yāyeti na jātu titatiṁ,",
  "anya-e1206n:90_0": "Bādhetu sātaṁ na papañca taṇhā.",
  "anya-e1206n:91_0": "26.",
  "anya-e1206n:92_0": " Vaṇṇappasādā yassā sukhāva,",
  "anya-e1206n:93_0": "Dhanā ca hāyantupa jīvikāca;",
  "anya-e1206n:94_0": "Yenābhibhūtāripuneva sattā,",
  "anya-e1206n:95_0": "Dosaggi so te hadayaṁ jahātu.",
  "anya-e1206n:96_0": "27.",
  "anya-e1206n:97_0": " Khedo vipattīsu paṭikirayā na,",
  "anya-e1206n:98_0": "Tasmā na dīnappa katiṁ bhajeyya;",
  "anya-e1206n:99_0": "Paññānuyātaṁ vīriyaṁ vadanti,",
  "anya-e1206n:100_0": "Sabbattha siddhiggahaṇaggahaṇthaṁ.",
  "anya-e1206n:101_0": "28.",
  "anya-e1206n:102_0": " Vyāpārā sabbabhūtānaṁ sukhatthāya vidhīyare;",
  "anya-e1206n:103_0": "Sukhañca na vinā dhammaṁ tasmā dhammaparo bhavā’ti.",
  "anya-e1206n:104_0": "29.",
  "anya-e1206n:104_1": "Evamādikaṁ sappurisanītipathaṁ ādisante mahāthere tena kalyāṇadhammena asotabbatānādariyaracitabhukūṭika mukhena vā disācikkhittacakkhunā ca ahaṅkāraparavasena gajanimilitamubbhāvayatā vā attano paññādhikkhepamivaca acintayatā cuḷāvinihitakomaḷañjalipuṭena tanninnena, tappoṇena sirasā ca pīti samudita sādhuvādavikasitakapolenamukhena ca.",
  "anya-e1206n:104_2": "Sakalāvayavacitthaṭaromañca kañcukitena dehena ca bhūmiyaṁ nipajjitvā dīghappamāṇa pamāṇa māvarattāmaggaphalalābhatoviya visiṭṭhataraṁ pamuditamāvikatamāsi.",
  "anya-e1206n:105_0": "Iti anusāsana paricchedo dutiyo.",
  "anya-e1206n:106_0": "30.",
  "anya-e1206n:106_1": "Tato paṭṭhāya yathāvuttapaṭipadaṁ avirādhetvā samāvaraṇena santuṭṭho tassa saṅghabodhi samaññaṁ gopetukāmo mātulamahāthero dhammikoti vohāraṁ paṭṭhapesi.",
  "anya-e1206n:107_0": "31.",
  "anya-e1206n:107_1": "Lakkhaṇapāṭhakānaṁ vacanaṁ saddahanto bhāgineyyaṁ pabbajitukāmampi apabbājetvā ‘‘idha vāsato anurādhapure vāsoyeva kumārassa yogakkhemāvaho, puññānurūpena jāyamānassa vipākassa ca ṭhānaṁ hoti, mahācetiyassa vattapaṭivattasamācaraṇenaca mahanto puññakkhaṇdho sampajissati’’ti maññamāno taṁ kumāramādāya gacchanto anurādhapuraṁ gantukāmo nikkhami.",
  "anya-e1206n:107_2": "Saṅghatissogoṭhābhayoti ca lambakaṇṇā rāja kumārā aparepi duce tassa paṁsukīḷanato paṭṭhāya sahāyātena kumārena saddhiṁ nikkhamiṁsu te tayo kumāre ādāya gacchanto mahāthero puretarameva anurādhapuraṁ pāvisi.",
  "anya-e1206n:107_3": "Mahātheramanugacchantesu tesu kumāresu jeṭṭho saṅghatisso majjhimo saṅghabodhi kaniṭṭho goṭhābhayoti te theraṁ pacchato anugacchantā tayopi paṭipāṭi yā tissavāpiyā setumatthakena gacchanti.",
  "anya-e1206n:108_0": "32.",
  "anya-e1206n:108_1": "Tattha setusālāya nisinno koci aṇdhovicakkhaṇo tesaṁ tiṇṇantaṁ kumārānaṁ padaviññāsaddaṁ sutvā lakkhaṇānusārena upaparikkhipitvā ‘‘ete tayopi sīhaḷadīpe pathavissarā bhavissantī’’ti tattha nisinnānaṁ vyākāsi.",
  "anya-e1206n:108_2": "Taṁvacanaṁ pacchā gacchanto goṭhābhayo sutvā itaresaṁ gacchantānaṁ anivedayitvā paccāgamma ‘‘katamo ciraṁ rajjaṁ kāressati?",
  "anya-e1206n:108_3": "Caṁsaṭṭhitiñca karoti’’ti?",
  "anya-e1206n:108_4": "Pucchitvā pacchimoti vutte haṭṭhapahaṭṭho udaggudaggo sīghataraṁ āgamma tehi saddhiṁ gacchanto tikhiṇa mantitāya gambhīrabhāvato ca kañci ajānāpetvā antopuraṁ pāvisi.",
  "anya-e1206n:108_5": "Te tayopi patirūpe nivāse vāsaṁ gaṇhiṁsu.",
  "anya-e1206n:109_0": "33.",
  "anya-e1206n:109_1": "Atha kaniṭṭho ‘‘ete dvepi appāyukattā rajje patiṭṭhitāpi na ciraṁ jīvanti kira ahameva tesaṁ rajjaṁ dupessāmi’’ti tadanurūpena upāyenapaṭijjanto tesaṁ rajjalābhāya upāyaṁ dassento abhiṇhaṁ matteti.",
  "anya-e1206n:109_2": "Jeṭṭhopi tasmiṁ atipiyāsamāno tenopadiṭṭhameva samācarantorājānaṁ disvā laddha sammāno sabbesu rājakiccesu pubbaṅgamo hutvā na cirasseva rājavallabho ahosi?",
  "anya-e1206n:109_3": "Tasmiṁ kāle rajjaṁ kārento vijaya rājā nāma khattiyo tasmiṁ pasanno sabbesu rājakiccesu tamameva padhānabhūtaṁ katvā senāpatiṁ akāsi.",
  "anya-e1206n:110_0": "34.",
  "anya-e1206n:110_1": "Dhammiko pana rajjena anatthikatāya rajjalābhāya cittampi anuppādetvā kevalaṁ mahātherassa anusāsanamatteneva rājupaṭṭhānavelāyaṁ anucaraṇamattamācaranto rājagehaṁ pavisitvā tato tehi saddhiṁ nikkhamma sāyaṁ mahā therassa vihāreyeva vasanto attano dhammikānuṭṭhānaṁ ahāpetvā mahācetiyo paṭṭhānagilānupaṭṭhānādikaṁ anavajja dhammaṁcaranto kālaṁ vītināmeti.",
  "anya-e1206n:111_0": "Tadā saṅghatisso sakalarajjañca purañca attanohatthagataṁ katvā ekasmiṁ dine laddhokāso rājānaṁ antobhavaneyeva goṭhābhayena mārāpetvā sayaṁ rajje patiṭṭhati.",
  "anya-e1206n:112_0": "Iti anurādhapurappavesaparicchedo tatiyo.",
  "anya-e1206n:113_0": "35.",
  "anya-e1206n:113_1": "Atha goṭhābhayo dhammikaṁ anicchāmānampi senāpatiṭṭhāne ṭhapetvā āyatiṁ apekkhamāno sayaṁ bhaṇḍāgāriko ahosi.",
  "anya-e1206n:113_2": "Atha saṅghatisso rājā bahuṁ puññca apuññca pasavanto jambuphalapākakāle saseno sāmacco sabhorodho abhiṇhaṁ pācīna desaṁ gantvā jambuphalāni khādati.",
  "anya-e1206n:113_3": "Rañño yebhuyyena gamanā gamanena upaddutā raṭṭhavāsino rājupabhogārahesu jambuphalesu visaṁ yojesuṁ.",
  "anya-e1206n:113_4": "Atha so saṅghatisso rājā tena visena tattheva kālamakāsi.",
  "anya-e1206n:114_0": "36.",
  "anya-e1206n:114_1": "Atha goṭhābhayo aṇdhavicakkhaṇassa vacanaṁ anussaranto anukkamena rajjaṁ dāpetvā pacchā ahaṁ suppatiṭṭho bhavissāmi’ti maññamāno sāmacco saseno saṅghabodhikumāraṁ rajjena nimantesi.",
  "anya-e1206n:114_2": "So temiya mahābodhisattena diṭṭhādīnavattā rajjasukhāpariccāgānubhūtaṁ mahantaṁ dukkhajālaṁ anussaritvā punappunaṁ yāciyamānopi paṭikkhipiyeva abhayo gāmanigamarājadhānīsu sabbepi manusse sannipātetvā tehi saddhiṁ nānāppakāraṁ yācamānopi sampaṭicchāpetuṁ nāsakkhi.",
  "anya-e1206n:114_3": "Atha sabbepi raṭṭhavāsino sāmaccāmahāvihāraṁ gantvā mahā saṅghaṁ sannipātetvā saṅgha majjhe saṅghabodhikumāro mahā saṅghaṁ bhūmiyaṁ nipajja namassitvā laddhokāso ekamantaṁ nisīditvā evaṁ vattumārabhī.",
  "anya-e1206n:115_0": "37.",
  "anya-e1206n:115_1": "Ayañhi rājalakkhīnāma yathā yathā dippate, tathā tathā kappuradīpasikheva kajjilaṁmalinameva kammajātaṁ kevalamubbamati.",
  "anya-e1206n:115_2": "Tathāhi ayaṁ saṁvadhanavāridhārā taṇhāvisavallīnaṁ, nenāda madhurabhītikā ayaṁ iṇdriyamigānaṁ, parāmāsadhumalekhā sucarita cittakammassa vibbhamaseyyā mohaniddānaṁ timiruggati paññādiṭṭhīnaṁ, purassarapatākā avinayamahāsenāya, uppattininnanā kodhavega kumbhilānaṁ, āpānabhūmi micchādiṭṭhivadanaṁ.",
  "anya-e1206n:115_3": "Saṁgīti sālā issariya vikāranāṭakānaṁ āvāsadarīdosāsivisānaṁ, ussāraṇavettalatā sappurisavohārānaṁ, akālajadāgamo sucarita haṁsānaṁ, patthāvanā kapaṭanāṭakānaṁ, kadalikā kāmakarino vajjhavālā sādhubhāvassa, rāhumukhaṁ dhammacaṇda maṇḍalassa, nahi taṁ passāmi yohi aparicitāyāpi etāya nibbharamupagulho na vippaladdho, apica, abhisekasamaye rājaññānaṁ maṅgalakalasajalehi viya vikkhālanamupayāti dakkhiññaṁ aggihutatadhumeneva malinībhavati hadayaṁ purohita kusagga samajjatena viya apaniyate titikkhā, uṇhīsa paṭṭa baṇdhanena viya chādīyatī jarāgamadassanaṁ, ātapatta maṇḍalena viya tirokarīyati paralokāpekkhaṇaṁ, cāmarapavanena viya duramuddhuyate saccāditā vettalatāppahārena viya duramapayanti sagguṇā eke rajjasiri madirā madamattā sakatthanipphādanaparehi dhanapisitāghāsagijjhehi sahānalīnībakehi dūtaṁ vinodananti, paradārābhigamanaṁ viddhatāti, mīgavana parissamoti, surāpānaṁ vilāsoti, niccappamattatā, surabhāvoti sadārappiccāgaṁ avyasanitāni, guruvacanāvadhīraṇaṁ aparappaneyattamiti ajitahaccataṁ sukhopasevattamīti, naccagīta gaṇākānusatti rasikatehi paribhavasahattaṁ khameti, serībhāvaṁ paṇḍiccāmiti vaṇdijana navacanaṁ yaseṁghosoti taralatā ussāhoti.",
  "anya-e1206n:115_4": "Avisesaññuttaṁ apakkhapātittamiti?",
  "anya-e1206n:115_5": "Eva dosagaṇampi guṇapakkhe ajjhāropayantehi sayampi anto ha santehi patāraṇakusalehi dhuttehi amānusocitāhi thomānāhi patāriyamānā, cittamadamatta cittā nicceta na tāya tatheti attani ajjhāropayantā alikābhimānaṁ maccadhammasamānāpi dibbaṁ sāvatiṇṇamiva amānusamiva attāna maññamānā āradhadibbocitakirayānu bhāvā sabbajano pabhasanīya bhāvamupayanti.",
  "anya-e1206n:115_6": "Atta milambanañca anu jīvijanena karīyamānaṁ abhinaṇdanti.",
  "anya-e1206n:116_0": "38.",
  "anya-e1206n:116_1": "Mānasā devatājjhāropaṇappatāraṇa sambhūta sambhāvano pahatañca anto paviṭṭha aparabhujayugaṁ viya attano bāhuyugaṁ sambhāvayanti.",
  "anya-e1206n:116_2": "Tacantarita locanaṁsakalalāṭa māsaṁkanti, alikasambhāvanābhimānabharitā na namassanti devatāyo na pūjayanti samaṇa brāhmaṇe na mānayantī mānanīye, na upatiṭṭhanti gurudassanepi anatthakāyā sāntarīta, visayo pabhogasukhāti apahasanti yatino?",
  "anya-e1206n:116_3": "Jarābhi bhavapalapimiti na suṇanti vuddhajanupadesaṁ, attano paññā paribhavoti ususanti sacivo pahesassa,kuñjanti ekanta hitavādinaṁ evamādinā kākaṇena bahunnaṁ dosānaṁ mākara bhūtaṁrajjīvibhavaṁ ayaṁ na icchāmī’ti avoca.",
  "anya-e1206n:117_0": "39.",
  "anya-e1206n:117_1": "Atha mahājanena sādara majjhesito mahāsaṅgho kumārabhimukho hutvā ‘‘mahābhāgadheyya! Thanacucuke laggitājaluka tikkhaḍasanenatattha vedanuppādayanti lohitameva ākaḍḍhati, dārako pana komalena mukhapuṭenamātu sukhasaññaṁ uppādayanto khīrameva avheti.",
  "anya-e1206n:118_0": "40.",
  "anya-e1206n:118_1": "Evameva rajjavibhavaṁ patto adhīro bālo bahuṁ apuññameva sañciṇāni, medhāvi dhirapuriso pana āyusaṅkhārassa dubbalattañca dhanasañcayassa nissārattañca paññāya upa parikkhitvā dasa kusalakammāni pūrento tādisena mahatā bhogakkhaṇdhena mahantaṁ kusalarāsiṁ upaciṇāti, tvamasikatādhi kāro mahāsattadhuraṇdharo, etādisaṁ puññāyatanaṭṭhānaṁ laddhā dhammena samena lokaṁ paripālento sugatasāsanaṁ paggaṇhanto dānapāramikoṭippattaṁ katvā pacchā abhinikkhamaṇañca karonto bodhipakkhiyadhamme paripācehī’’ti anusāsi.",
  "anya-e1206n:119_0": "41.",
  "anya-e1206n:119_1": "Atha so mahajjhāsayo purisavaro mahāsaṅghassa anusāsaniṁ madditu masamaṇtho adhivāsesī.",
  "anya-e1206n:119_2": "Anantarañca mahājanakāyo saṅghassa anuññāya sakalaṁ sīladīpaṁ ekacchattaṁ katvā abhisiñciya dhammika sirisaṅghabodhirājāti vohāraṁ paṭṭhapesi goṭhābhayañca senāpatiṭṭhāne ṭhapesi.",
  "anya-e1206n:120_0": "42.",
  "anya-e1206n:121_0": " Dānaṁ adā dhārayi niccasīlaṁ,",
  "anya-e1206n:122_0": "Vahī titikkhaṁ bhaji appamādaṁ;",
  "anya-e1206n:123_0": "Pajā hitajjhāsaya sommarūpo,",
  "anya-e1206n:124_0": "Dhammo ca so viggabhavā virocī.",
  "anya-e1206n:125_0": "43.",
  "anya-e1206n:126_0": " Viññāya lokassa hi so sabhāvaṁ,",
  "anya-e1206n:127_0": "Padhānavattānu gatippadhānaṁ;",
  "anya-e1206n:128_0": "Nidhātukāmo jantāsu dhammaṁ,",
  "anya-e1206n:129_0": "Sayampi dhammā varaṇamhi satto.",
  "anya-e1206n:130_0": "Iti rajjābhiseka paricchedo catuttho.",
  "anya-e1206n:131_0": "44.",
  "anya-e1206n:131_1": "So rājā mahā vihāre mahaggha mahāvisālaṁ salākaggaṁ kārāpetvā anekasahassānaṁ bhikkhūnaṁ niccaṁ salāka bhattaṁ paṭṭhapesi.",
  "anya-e1206n:131_2": "Mātulamahātherassaṁca sakanāma dheyyena mahantaṁ pariveṇa vihāraṁ kārāpetvā anekehi kappiyabhaṇḍehi saddhiṁ saparivāra veṇā kāni gāmakkhettāni saṅasaparibhogārahāni katvā dāpesi sattameva nisīthakāle rahogato mahābodhisattassa dukkaracaritāni sallakkhento tādisāpadānaṁ attani sampādetumāsiṁsi. Tathā hi",
  "anya-e1206n:132_0": "45.",
  "anya-e1206n:133_0": " Dehīti vatthumasukaṁ gaditotthikehi,",
  "anya-e1206n:134_0": "Nālaṁ kathetumha natthi na demicāti;",
  "anya-e1206n:135_0": "Citte mahākaruṇāya pahaṭāvakāsāva,",
  "anya-e1206n:136_0": "Duraṁjagāma viya tassa bhavatthu taṇhā.",
  "anya-e1206n:137_0": "Evamamhākaṁ bodhisattassa viya bāhira vatthupariccāgamahussavo kadā me bhavissatiti ca,",
  "anya-e1206n:138_0": "46.",
  "anya-e1206n:139_0": " Ānīyate nisita satthanipātanena,",
  "anya-e1206n:140_0": "Nikkaḍḍhate ca muhu dānhavāyaratyā;",
  "anya-e1206n:141_0": "Evaṁ punappuna gatāgatavegakhinnaṁ,",
  "anya-e1206n:142_0": "Dukkhaṁ na tassa hadayaṁ vata pīḷayittha.",
  "anya-e1206n:143_0": "Evaṁ kirassa mahāsattassa maṁsa lohitādi ajjhattikavatthudānasamaye dukkhavedanā manaṁ na sambādhesi.",
  "anya-e1206n:143_1": "Mamāpi īdisaṁ ajjhattika dānamahāmaṅgalaṁ kadā bhavissatīti ca.",
  "anya-e1206n:144_0": "47.",
  "anya-e1206n:145_0": " So saṁkhapālabhūjago visavegavāpi,",
  "anya-e1206n:146_0": "Sīlassa bhedanabhayena akuppamāno;",
  "anya-e1206n:147_0": "Icchaṁ sadehaharavābhijane dayāya,",
  "anya-e1206n:148_0": "Gantuṁ sayaṁ apadatāya susocanūnaṁ.",
  "anya-e1206n:149_0": "Evaṁ sīla rakkhanāpadānasiriṁ kadā viṇdāmīti ca,",
  "anya-e1206n:150_0": "48.",
  "anya-e1206n:151_0": " Piveyya thaññaṁ amatañca bālo,",
  "anya-e1206n:152_0": "Vuddhiṁ gato sova jigucchite taṁ;",
  "anya-e1206n:153_0": "Sa jātu evaṁ anubhūya rajjaṁ,",
  "anya-e1206n:154_0": "Ñāṇassa pāke satataṁ jahāti.",
  "anya-e1206n:155_0": "Evaṁ mayāpi acirasseva avassaṁ abhinikkhamanaṁ kātabbanti ca,",
  "anya-e1206n:156_0": "49.",
  "anya-e1206n:157_0": " So senako dvijapasibbakasāyisappaṁ,",
  "anya-e1206n:158_0": "Aññāsi dosakalusāya dhiyābbhutaṁtaṁ;",
  "anya-e1206n:159_0": "Kā vaṇṇanāssa khalu dosaviniggatāya,",
  "anya-e1206n:160_0": "Sabbaññutāya dasapāramisādhitāya.",
  "anya-e1206n:161_0": "Evaṁvidhā kalyānañāṇasampatti kadā me samijjhissatīti ca,",
  "anya-e1206n:162_0": "50.",
  "anya-e1206n:163_0": " Vālena so kisakalaṇdakajātiyampi,",
  "anya-e1206n:164_0": "Ussiñcituṁ salilamussahi sāgarassa;",
  "anya-e1206n:165_0": "Taṁ muddhatāya na bhave matiyā mahanyā,",
  "anya-e1206n:166_0": "Sampādanāya bhimatassa samatthatāya.",
  "anya-e1206n:167_0": "Evaṁ vidhāya vīriyapāramiyā kadā bhājanaṁ bhavissāmiti ca",
  "anya-e1206n:168_0": "51.",
  "anya-e1206n:169_0": " Kalāburājena hi khantivādi,",
  "anya-e1206n:170_0": "Vadhaṁ vidhāyāpi atittakena;",
  "anya-e1206n:171_0": "Hate padenorasi khantisodhe,",
  "anya-e1206n:172_0": "So kūṭasaṇdhiggahaṇaṁ bubodha.",
  "anya-e1206n:173_0": "Evaṁ vidhāya khattipāramiyā attānaṁ kadā alaṁkarissāmiti ca",
  "anya-e1206n:174_0": "52.",
  "anya-e1206n:175_0": " Micchābhiyogaṁ na sahiṁsu tassa,",
  "anya-e1206n:176_0": "Rāmābhidhānassapi pādukāyo;",
  "anya-e1206n:177_0": "Saccañcayā nāññamabhāsidhīro,",
  "anya-e1206n:178_0": "So saccasaṇdho catusaccavādī.",
  "anya-e1206n:179_0": "Ahampi īdisena saccapāramitābalena sabbalokassa catu saccāva bodhana samattho kadā bhavissāmiti ca",
  "anya-e1206n:180_0": "53.",
  "anya-e1206n:181_0": " So mugapakkha vidito siribhīrukāya,",
  "anya-e1206n:182_0": "Mukādikaṁ vatavidhiṁ samadhiṭṭhahitvā;",
  "anya-e1206n:183_0": "Taṁ tādisa anubhavaṁ asahampi dukkhaṁ,",
  "anya-e1206n:184_0": "Yāvābhinikkhammabhedi adhiṭṭhitaṁno.",
  "anya-e1206n:185_0": "Evaṁ ma māpi adhiṭṭhāna pāramitāya pāripūrī kadā bhavissatīti ca",
  "anya-e1206n:186_0": "54.",
  "anya-e1206n:187_0": " Mettānubhāvena sa lomahaṁso,",
  "anya-e1206n:188_0": "Pemānubaddhena sabīkaronto;",
  "anya-e1206n:189_0": "Satte samattepi ca niccaverī,",
  "anya-e1206n:190_0": "Saddaṁ viruddhatthamakāsi dhīro.",
  "anya-e1206n:191_0": "Ahampi evaṁvidhāya mettāpāramitāya koṭippatto kadā bhavissāmīti ca.",
  "anya-e1206n:192_0": "55.",
  "anya-e1206n:193_0": " So ekarājā vidito samacittatāya,",
  "anya-e1206n:194_0": "Mānāvamāna nakaresu tulāsarūpo;",
  "anya-e1206n:195_0": "Tosañca rosamanupecca bhajī upekkhaṁ,",
  "anya-e1206n:196_0": "Sabbattha pītivikatī hatacetanova.",
  "anya-e1206n:197_0": "Evaṁ ahappi upakkhāpāramitāya kadā sabbasādhāraṇobhavissāmiti ca niccaṁ cintesi.",
  "anya-e1206n:198_0": "Iti pāramitāsiṁsana paricchedo pañcamo.",
  "anya-e1206n:199_0": "56. Evamanavajjadhammena rajjaṁ kārente tasmiṁ kadāci kenacipajānaṁ akusala vipākena-",
  "anya-e1206n:200_0": "Jaṭhara piṭharabhārakkantavaṅkorujāṇu,",
  "anya-e1206n:201_0": "Sajala jalada kuṭākāraghororukāyo;",
  "anya-e1206n:202_0": "Kuṭilakaṭhinadāṭhākoṭisaṇdaṭṭhahaṇḍo,",
  "anya-e1206n:203_0": "Navadivasakarakkho rakkhasodipamāga.",
  "anya-e1206n:204_0": "57.",
  "anya-e1206n:204_1": "So tesu tesu gāmapariyantesu nisīdati, ye ye manussā tamāgamma taṁ rattakkhamudikkhanti tesaṁ akkhini rattāni bhavanti.",
  "anya-e1206n:204_2": "Taṁ khaṇeyeva rattakkhamārako nāma jararogo pātubhavitvā māreti.",
  "anya-e1206n:205_0": "58.",
  "anya-e1206n:205_1": "So yakkho matamate nirāsaṅke khādati.",
  "anya-e1206n:205_2": "Taṁ yakkhaṁ adasvāpi ye ye narā tenāturā te te passanti, tepi so rogo āvisati.",
  "anya-e1206n:205_3": "Evaṁ na cironavayakkhabhayena rogena ca janapado viralajano jāto.",
  "anya-e1206n:206_0": "59.",
  "anya-e1206n:206_1": "Rājā taṁ pavattiṁ sutvāmayi rajjaṁ kārente pajānaṁ īdisassa bhayassa uppajjana ananucchavikanti maññamāno tadaheva aṭṭhaṁga sīlaṁ svādiyitvā attanā niccaṁ karīyamānāni dasakusalakammāni anussaritvā ahaṁ dhammavijayi bhavissāmīti taṁrakkhasaṁ ādisvā na uṭṭhahissāmīti daḷhataraṁ adhiṭṭhāya vāsagabbhe sayi.",
  "anya-e1206n:206_2": "Tassa tena ācāra dhammatejena rājānubhāvena ca so rakkhaso santatto uttasitvā khaṇampi ṭhātuṁ asahanto ākāsenā gantvā balavapaccusa samaye antogabbhaṁ pavisitumasakkonto bāhire ṭhatvā rañño attānaṁ dassesi.",
  "anya-e1206n:206_3": "Raññā ca kositvanti puṭṭho āha.",
  "anya-e1206n:206_4": "Rattakkho nāmāhaṁ rakkhaso durajanapadesmiṭhito, ahaṁ khaṇampi ṭhātuṁ asakkonto tavānubhāvena baddhoviyahutvā idhānīto?",
  "anya-e1206n:206_5": "Bhāyāmi deva tava dassananti.’’",
  "anya-e1206n:207_0": "60.",
  "anya-e1206n:207_1": "Atha rājā sayanato vuṭṭhahitvā sīhapañjaraṁ vivaritvā oloketvā are! Jamma! Mma visayagate manusse kasmā?",
  "anya-e1206n:207_2": "Khādayīti.",
  "anya-e1206n:207_3": "Mahārāja tava visaye mayā māretvā ekopi khādito natthi, apitumatakalebaraṁ sonasigālādīnaṁ sādhāraṇa bhakkhabhūtaṁ khādāmi, na me koci aparādho atthi, atthi ce rājadaṇḍo mayi vidhīyatū’ti vatvā pavedhamāno niccalabhāvena ṭhātuṁ asakkonto bhayavegena jātalomahaṁso sānunayameva māha.",
  "anya-e1206n:207_4": "‘‘Devassa raṭṭhaṁthitaṁ dhanadhañña samiddhisampuṇṇaṁ devassa dhana vassena sampuṇṇamāno rathā manussā, idāni yācakāpi bahutarā na honti, aha mīdisaṁ raṭṭhaṁ patvāpi aladdhagocaro aparipuṇṇamanoratho jato pipāsitova hutvā dīna bhāvena jīvikaṁ kappemi, tathā īdisaṁ bhayaṁ pattomhi abhayaṁ me dehi mahārājā’ti.",
  "anya-e1206n:208_0": "61.",
  "anya-e1206n:208_1": "Atha rājā tassa dīnavacanaṁ sutvā karuṇāya kampitahadayo ‘‘mā bhāyitvaṁ rakkhasa! Abhayaṁ te dammi icchitaṁ tevadā’’ti āha.",
  "anya-e1206n:208_2": "Evaṁ raññoca rakkhassaca aññamaññehi saddhiṁ sallapannānaṁ saddaṁ sutvā antogatā anucarā rājānaṁ parivāresuṁ, atha kathānukathāya rakkhaso ‘‘agato raññā saddhiṁ sallapatī’’ti sutvā sabbe amaccā ca nāgarā ca senā ca sannipatitvā rājaṅgaṇañca rāja bhavanañca pūretvā aruṇe uggacchante mahantaṁ kolāhalamakaṁsu.",
  "anya-e1206n:209_0": "62.",
  "anya-e1206n:209_1": "Atha sorakkhaso sannipatitaṁcaturaṅgabalañca āyudha hatthaṁ aneka sahassayodhabalañca disvā ativiyabhīto ṭhātuñca rañño āṇattibalena gattuñca kimapi bhāṇituñca na sakkoti, rājā tadavatthaṁ taṁ disvā laddhābhayosi imacchitaṁ te kathehī’ti āha, dhammiko rājā na me kiñci bhayaṁ uppādessatiti ñatvā rājānameva māha ‘‘devo jānātiyeva sabbesaṁ sattānaṁ āharaṭṭhitikataṁ, tathāhi uddhalokavāsino deva sudhābhojanena pīṇitā jīvanti, adhe lokavāsine nāgā bhekabhojanena suhitā vasanti manussā khajjakādinānāvidhena āhārajātena pīṇitā jīvanti.",
  "anya-e1206n:209_2": "Amhādisā yakkha rakkhasādayo pana maṁsalohi sassādato tussanti?",
  "anya-e1206n:209_3": "Tesvaha maññataro chāte ca pipāsite ca tādisaṁ karuṇāparāyaṇaṁ mahāpurisaṁ disvāpi aparipuṇṇamanorato maṇdabhāgadheyyo socāmī’’ti āha.",
  "anya-e1206n:210_0": "63.",
  "anya-e1206n:210_1": "Tanutcamavoca ‘‘matakalebarāni khāditvā vasāmi‘‘ti saccaṁ mahārāja! Matasarīraṁ sukkhapaṇṇaṁ viya nīrasaṁ kiṁ metāya dujjavikāya pasīda deva! Varaṁ me dehi nava visayethita manusso eko janapado gocaratthāya me dīyatu, tattha manussānaṁ anapagatuṇhavegaṁ jīvarudhirañca jīvamaṁ sañca khāditvā ciraṁ sukhena jīvituṁ sakkā’ti āha.",
  "anya-e1206n:210_2": "Atha rājā arepāpima! Rakkhasa! Nāhaṁ pāṇavadhaṁ anujānissāmi cajetaṁ tava gāhavikāranti.",
  "anya-e1206n:210_3": "‘‘Tenahi dine dine ekaṁ manussabaliṁdehi’’ti.",
  "anya-e1206n:210_4": "Jīvabalimekampi na demīti vutte ‘‘sacca menaṁ maṁdisāna kappa rukkhāpi avakesino jāyantīti hā hatosmi kimahaṁ karomī’’ti visāda dinnayano dummukho domanassappatto appaṭihāno aṭṭhāsi.",
  "anya-e1206n:211_0": "64.",
  "anya-e1206n:211_1": "Atha tassa nariṇdassa karuṇābhūyasi tahiṁ jāyamānā manotassa viratyā vyākulaṁ akāsi.",
  "anya-e1206n:211_2": "Atha rājā evaṁ pari vitakkesi.",
  "anya-e1206n:212_0": "65.",
  "anya-e1206n:213_0": " Nānussarāmi vata yācitu māgatānaṁ,",
  "anya-e1206n:214_0": "Icchāvighāta paritāpa hatajjutīti;",
  "anya-e1206n:215_0": "Hemanta nibbahimamāruta nissirīka,",
  "anya-e1206n:216_0": "Paṅkerubhehi sadisāni mukhāni jātu.",
  "anya-e1206n:217_0": "66.",
  "anya-e1206n:217_1": "Etassa rakkhassa paresaṁ dukkhamā pādayituṁ na kadāci sakkā, ahañca ajjhattika dānaṁ kadādassāmiti patthemi, tadidaṁ pattakakālaṁ jātaṁ, saka sarīrassa ahameva issaro, mama maṁsalohitena etaṁ santappayāmīti kata nicchayo amacce āmantetvā evamāha.",
  "anya-e1206n:218_0": "67.",
  "anya-e1206n:219_0": " Imaṁ sarattaṁ piyitaṁ sarīraṁ,",
  "anya-e1206n:220_0": "Dhāremi lokassa hitattha meva;",
  "anya-e1206n:221_0": "Ajjātitheyyatta mupeti tañce,",
  "anya-e1206n:222_0": "Ato paraṁ kiṁ piya matthi mayhaṁ.",
  "anya-e1206n:223_0": "Amaccā evamāhaṁsu ekassa rakkhassa atthāya sakala lokaṁ anāthikattu micchato koyaṁ dhamma maggo devassa atha rājā evamāha.",
  "anya-e1206n:224_0": "68.",
  "anya-e1206n:225_0": " Nicco pahogassa dhanassa cāpi,",
  "anya-e1206n:226_0": "Na yācake daṭṭhu mahaṁ labhāmi;",
  "anya-e1206n:227_0": "Evaṁ vidhaṁ atthi janantu laddhuṁ,",
  "anya-e1206n:228_0": "Na devatā rādhanāyapi sakkā.",
  "anya-e1206n:229_0": "69.",
  "anya-e1206n:229_1": "Apetha tumhe na me dānantarāyaṁ karothā’ti āha.",
  "anya-e1206n:229_2": "Atha amaccā yadicāyaṁ nicchayo apariccajanīyo amhesu ekeka meva dine dine rakkhassa balikammāya hotūti āhaṁsu.",
  "anya-e1206n:229_3": "Atha rājā ‘‘ahameva jīvanto evaṁ nānājānissāmi’’ti sallakattaṁ sīghaṁ ettha ānehīti saṁvidhahi.",
  "anya-e1206n:229_4": "Atha tattha samāgatā sabbe janā taṁ pavattiṁ sutvā tassa guṇe anurattā sokena kampamānā tahiṁ patiṭṭhitena paṭighena ati kuddhā visuṁ visuṁ evamāhaṁsu.",
  "anya-e1206n:230_0": "70.",
  "anya-e1206n:230_1": "Eso rakkhaso sīsacchedamarahatiti keci, kāla megha sadisa metassa mahā sarīraṁ aneka satānaṁ sarānaṁ tuṇirabhāvaṁ netumarahatīti keci, anekesaṁ khepana satthānaṁ lakkhabhāvaṁ mupanetuṁ yuttamiti ca pare, asikadalikīlāya vajjhoyamiti aññño telacolena veṭhetvā mahatā pāvakena ujjāletvā dahitabboyamiti apare, idaṁ sabbaṁ rājānānu jānāti.",
  "anya-e1206n:230_2": "Imaṁ asappurisaṁ jīvagāhaṁ gahetvā rajjūhi guḷapiṇḍaveṭhanaṁ veṭhetvā baṇdhanāgāre pakkhipi tabbanti aññe evamevaṁ tattha bahudhā kathentānaṁ kaṭukataraṁ vadhavidhānaṁ yakkho sutvā tasito militakkhamatadeho viya niccalova ṭhito, atha so rājā ‘‘ehi sakhe rakkhasa! Mahopakāra karaṇa bhūta!",
  "anya-e1206n:231_0": "71.",
  "anya-e1206n:232_0": " Deyyañca dānappavanañcacittaṁ,",
  "anya-e1206n:233_0": "Atthi tuvaṁ lohita maṁsakāmī;",
  "anya-e1206n:234_0": "Sametu metaṁ hitāya durāpaṁ,",
  "anya-e1206n:235_0": "Mano ratho sijjhatu no ubhinnanti.",
  "anya-e1206n:236_0": "Vatvā ‘‘mama sarīrato dīyamānaṁ jīvamaṁsaṁ jīvarudhirañca mayi anuggahena sampaṭicchā’ti rakkhassa vatvā sallakattābhimukhaṁ dakkhiṇabāhuṁ pasāresi maṁsakattanāya.",
  "anya-e1206n:237_0": "72.",
  "anya-e1206n:237_1": "Atha so yakkho ubho kaṇṇe pidhāya santaṁ pāpaṁ paṭihatamamaṁgalaṁ rañño sotthi bhavatu, kimidamāpatitaṁ mahatā me pāpa vipākena jīvatu micchato visabhojanamicca, ātapatilantassa dāvaggi parikkhepo viya ca yadi īdiso me saṁkappa mahārāje samujjo yeyya deva daṇḍo me sirasi addhā patatūti, lokapālāpi me sīsaṁ chiṇdanti nāha mevaṁ vidhamaparādhaṁ karissāmī’ti na sampaṭicchi,",
  "anya-e1206n:238_0": "73.",
  "anya-e1206n:238_1": "Atha rājā tena hi yakkha! ‘‘Kiṁ te mayā kātabbantī’ti āha.",
  "anya-e1206n:238_2": "Atha so rakkhaso mahājanānaṁ vadha vidhānena rañño ānāya ca bhīto santatto ‘‘deva! Nāha maññaṁ patthayāmi kintu itoppabhūti rājārahena bhojanena gāme gāme upahārabaliṁ laddhukāmomhi’ti āha atha rājā ‘‘evaṁ karontu raṭṭhavāsino’’ti nagareva sakala raṭṭhe ca bheriṁ carāpetvā pānātipāta viramaṇāya ovaditvā naṁ yakkhaṁ uyyojesi.",
  "anya-e1206n:239_0": "Iti rattakkhidamana paricchedo chaṭṭho.",
  "anya-e1206n:240_0": "Atha kadāci vassādhikatānaṁ devatānaṁ pamādena avaggaho pāturahosi.",
  "anya-e1206n:241_0": "74.",
  "anya-e1206n:242_0": " Nidāghavegena ravi patāpi,",
  "anya-e1206n:243_0": "Uṇhābhitattā pacano baro ca;",
  "anya-e1206n:244_0": "Jarāturevāsisirā dharā ca,",
  "anya-e1206n:245_0": "Piviṁsu te sabbadhi sabbima mbu.",
  "anya-e1206n:246_0": "75.",
  "anya-e1206n:247_0": " Anetābhusuṇehana vipaccamāna,",
  "anya-e1206n:248_0": "Sanīssanamebhāhariteva vāṭī;",
  "anya-e1206n:249_0": "Tibbātapakkattavanantarājī,",
  "anya-e1206n:250_0": "Runākulā khāyati vīrikānaṁ.",
  "anya-e1206n:251_0": "76.",
  "anya-e1206n:252_0": " Vassānakālepi pabhākarassa,",
  "anya-e1206n:253_0": "Patāpasantāpitamantalikkhaṁ;",
  "anya-e1206n:254_0": "Samācitaṁ paṇḍaravāridehi,",
  "anya-e1206n:255_0": "Savaṇdanālepamivātirocī.",
  "anya-e1206n:256_0": "77.",
  "anya-e1206n:256_1": "Evaṁ mahatā gimhavipphuraṇena nadītaḷākasobbhādīsu sikatākaddamāvasesaṁ sositesu kedāresu mata sassesu bahudhā eḷitabhūmibhāgesu salilabhāvena kilantesu migapakkhisu taṁ pavattiṁ sutvā rāja karuṇāya kampitahadayo aṭṭhaṅgasīlaṁ samādiyitvā mahācetiyaṅgaṇamāgamma yāva devo sabbattha vittha tāhi saliladhārāhi sakala laṅkādīpaṁ pinento vassaṁ vassitvā mahatā udakappavāhena maṁ na plavayissati maramānopi tāva na uṭṭhahissāmīti daḷhataraṁ adhiṭṭhāya tattha silāpatthare sayi.",
  "anya-e1206n:257_0": "78.",
  "anya-e1206n:257_1": "Taṁkhaṇe tassa raññe dhammatejena cakitānaṁ guṇappabaṇdhena ca pasantānaṁ devanāgayakkhānaṁ ānubhāvena samantato vassavalāhakā uṭṭhahiṁsu tathā hi.",
  "anya-e1206n:258_0": "79.",
  "anya-e1206n:259_0": " Dīghāminantāva disāpayāmaṁ,",
  "anya-e1206n:260_0": "Vitthārayantāva tamaṁ sikhāhī;",
  "anya-e1206n:261_0": "Chāyā girīnaṁ viya kāḷameghā.",
  "anya-e1206n:262_0": "80.",
  "anya-e1206n:263_0": " Gambhīradhīratthanitā payodā,",
  "anya-e1206n:264_0": "Tahiṁ tahiṁ vassitumārabhiṁsu;",
  "anya-e1206n:265_0": "Samunnadattā sikhino kalāpaṁ,",
  "anya-e1206n:266_0": "Saṇdhārayuṁ jattamicuttamaṅige.",
  "anya-e1206n:267_0": "81.",
  "anya-e1206n:268_0": " Muttākalāpā viya tehi muttā,",
  "anya-e1206n:269_0": "Lambiṁsu dhārā pasamiṁsu reṇu;",
  "anya-e1206n:270_0": "Gaṇdho subho mediniyāvacāra,",
  "anya-e1206n:271_0": "Vitaññamāno jaladānilena.",
  "anya-e1206n:272_0": "82.",
  "anya-e1206n:273_0": " Jutīhi jambunadapippharāhi,",
  "anya-e1206n:274_0": "Muhuṁ disante anura jayanti;",
  "anya-e1206n:275_0": "Meghassanāḷituriyānuyātā,",
  "anya-e1206n:276_0": "Vijjullatā naccamivācariṁsu.",
  "anya-e1206n:277_0": "83.",
  "anya-e1206n:278_0": " Kodhena rattā viya tambavaṇṇā,",
  "anya-e1206n:279_0": "Ninādavanto jayapītiyāva;",
  "anya-e1206n:280_0": "Gavesamānā viya gimhaveriṁ,",
  "anya-e1206n:281_0": "Vyāpiṁsu sabbattha tadā mahoghā.",
  "anya-e1206n:282_0": "84.",
  "anya-e1206n:282_1": "Evaṁvidhe vasse pavattesi rājā namaṁ mahogho uppilāpadhīti na uṭṭhāsiyeva atha amaccā cetiyaṅgaṇe jalaniggamapaṇāliyo thakeseṁ anto sampuṇṇavāripūro rājānaṁ uppilāpesi.",
  "anya-e1206n:282_2": "Atha so uṭṭhāya cetiyassa mahussavā vidhāya rājabhavanameva gato.",
  "anya-e1206n:283_0": "85.",
  "anya-e1206n:283_1": "Tato adaṇḍena asatthena rajjamanusāsato rañño accantamudramānasattaṁ viditvā unnaḷā keci manussā gāmavilopādikaṁ ācarantā corā ahesuṁ taṁ sutvā rājā te core jīvagāhaṁ gāhāpetvā baṇdhanāgāre khipitvā rahasi tesaṁ ratanahiraññādikaṁ datvā mā evaṁ karothāti ovaditvā palāpetvā rattiyaṁ āmakasusānato chavarūpe ānetvā corahiṁsaṁkārento viya agginā uttāpetvā nagarato bahi khipāpesi evaṁ corabhayadva apanetvā ekadā evaṁ cintesi.",
  "anya-e1206n:284_0": "86.",
  "anya-e1206n:284_1": "Kimanena rajjavibhavena, indaṁ paripuṇṇaṁ sakosaṁ saparajanaṁ sahorodhaṁ sāmaccaṁ sakhavāhanaṁ rajjaṁ kassaci dānarūpena datvā vanaṁ pavisitvā sīlaṁ samādāya kāyavivekaṁ cittavivekadva sampādetuṁ vaṭṭatīti abhinikkhamane ratiṁ janesi.",
  "anya-e1206n:284_2": "Tadā goṭhābhayopi evarūpaṁ pāpavitakkaṁ uppādesi.",
  "anya-e1206n:284_3": "Esa rājā dhammiko sadācārakusalo patidivasaṁ vīdhīyamānehi dasavidhakusalakammehi āyusaṁkhāropissa vaḍḍhati upapīḷakakammānica dūramapayanti.",
  "anya-e1206n:284_4": "Tatoyeva cirataraṁ jīvissati etassa accayena kadāhaṁ rajjaṁ labhissāmi rajjaṁ patvāpi vaḍataro āhaṁ yuvajanasevanīyaṁ visayasukhaṁ kathamanubhavissāmi sīghamimaṁ ito palāpetvā rajje patiṭhahissāmīti cintetvā bahuṁ sāradhanamādāya uttaradvārato nikkhamitvā pubbacore sannipātetvā balakāyaṁ gahetvā āgamma nagaradvāraṁ gaṇhi taṁ pavattiṁ sutvā rājā ‘‘rajjaṁ kassacidatvā abhinikkhamanaṁ karissāmiti katasanniṭṭhānassa mama ayaṁ kenaci devānubhāvena sannidhāpito maññe amaccā mayaṁ ananumatāpi purāyujjhitumāra bhanti evaṁ sati maṁ nissāya ubhayapakkhagatassa mahājanassa vipulaṁ dukkhaṁ ‘‘bhavissati kimanena rajjena phalaṁ rajjaṁ tasseva dinnaṁ hotu’’ti vatvā kaṁci ajānāpetvā parissāvanamattaṁ gahetvā dullakkhiyamānaveso dakkhiṇadvārena nikkhamitvā malayadesaṁ gacchanto",
  "anya-e1206n:285_0": "87.",
  "anya-e1206n:286_0": " Sadāsantuṭṭhacittānaṁ sakkā sabbattha jīvitu;",
  "anya-e1206n:287_0": "Kutra nāma na vijjanti phalamūlajallāyā.",
  "anya-e1206n:288_0": "88.",
  "anya-e1206n:288_1": "Iti cintayanto kamena gantvā hatthavanagallaṁ nāma mahantaṁ araññāyantaṁ pāvisi, aviralapavālakusumaphalasaṁjannavisālasākhāmaṇḍalehi uccāvacehi panassahakārakapittha timbarujambirajambuvibhita kāmalaka bharīta katirīṭakasālasaralavakula punnāga nāgakandambakāsoka nīpacampaka bhintālatālappabhūtihi vividhatarugaṇehi samākiṇṇaṁ vipulavimalasiluccayapariyapariyantasaṅhatanadīsambhedatitthopasaṁkanta vividhamigayuthavihagavagganisevitaṁ mahesakkha devatādhiggahītaṁ naṇdanavanakamanīyaṁ suḷabhamūlaphalasalila sukhopabhogaramaṇīya taṁ mahā kānnaṁ oloketvā idaṁ me tapovanaṁ bhavitumarahatiti katālayo kāyavivekacittavivekānaṁ lābhena ekaggamānaso mettāvihāramanuyujantovaññajīvikāya saṁjanitasantosavippharaṇapinītakāyo vāsaṁ kappeti.",
  "anya-e1206n:289_0": "Iti abhinikkhamanaparicchedo sattamo.",
  "anya-e1206n:290_0": "89.",
  "anya-e1206n:290_1": "Goṭhābhayopi rajjaṁ patvā katipāhaccayena ‘‘mama caṇḍatāya vīratto pajāvaggo manaṁ paviṭṭhaṁ saṅghabodhiṁ ānetvā rajjaṁ kāretuṁ kadāci ussahatī’’ti saṁjātaparisaṅko taṁ mārāpetuṁ vaṭṭatīti abhisaṇdhāya ‘‘saṅghabodhirañño yo sīsaṁ ānessati tassa sahassaṁ pāritosikadhananti nagare bheriṁ carāpesi.",
  "anya-e1206n:290_2": "Tato malayadesasiko koci duggatapuriso attano kaccena puṭabhatta ādāya vana maggena gacchanto bhojana velāya soṇḍisamīpe nisinnaṁ saṅghabodhirājānaṁ disvā tassa ākappena pasannahadayo bhattena taṁ nimantesi rājā taṁ nasampaṭicchi.",
  "anya-e1206n:290_3": "So purisonāhaṁ nihīna jātiyaṁ jāto na pāṇavadhaṁ jivikāya jīvanto kevaṭṭo vā luddako vā bhavāmi atha ko uttama vaṇṇehi paribhogārahe vaṁse sañjātomhi mama santakamidaṁ bhattaṁ bhottumarabhati kallyāṇa dhammikoti taṁ punappuna yāci. Atha rājā",
  "anya-e1206n:291_0": "90.",
  "anya-e1206n:292_0": " Chāyaya gehaṁ sādhāya seyyaṁ vatthaṁ tacenaca;",
  "anya-e1206n:293_0": "Asanaṁ thalapattehi sādhenti taravo mama.",
  "anya-e1206n:294_0": "91.",
  "anya-e1206n:295_0": " Evaṁ sampanna bhogassa na taṇhā parasantake;",
  "anya-e1206n:296_0": "Tava jaccādimuddissa garahā mama na vijjatīti.",
  "anya-e1206n:297_0": "Vatvā na icchi eva.",
  "anya-e1206n:298_0": "92.",
  "anya-e1206n:298_1": "Atha so puriso bhūmiyaṁ nipajjanamassamāno nibandhitva yāci.",
  "anya-e1206n:298_2": "Tato tassa nibaṇdhanaṁ nivāretumasakkonto sagāravaṁ sopacāraṁ dīyamānaṁ bhattañca sakaparīssāvanaparīputapānīyañcā paribhuñjitvā hatthamukhadhovanena parisamatta bhatta kicco annohaṁ katupakāro kīdisamassa paccupakāraṁ karissāmiti cintayantova taṁ abhimukhīkariya ‘‘anurādhapure kā pavattī’’ti pucchi, atha so puriso pubbarājānaṁ palāpetvā goṭhābhayo nāma rājā rajjepatiṭṭhahitvā siri saṅghabodhirañño yo sīsaṁ ādāya dasseti tasha sahassaṁ pāritosikadhananti nagare bheriṁ carāpesi kirāti suyati’’ti.",
  "anya-e1206n:299_0": "Tassa vacana samanantarameva tuṭṭhapahaṭṭhahadayo mama sahassārahasīsadānena idāni etassa paccupakāro kato bhavissati ajjhattikadānattā dānapāramitāva koṭippattā bhavissati idañca vatare-",
  "anya-e1206n:300_0": "93.",
  "anya-e1206n:301_0": " Na puti pugīphalamattakampi,",
  "anya-e1206n:302_0": "Agghanti sīsāni cichivitānaṁ;",
  "anya-e1206n:303_0": "Sīsantu me vattati bodhiyā ca,",
  "anya-e1206n:304_0": "Dhanassa lābhāya ca addhikassa.",
  "anya-e1206n:305_0": "Api ca.",
  "anya-e1206n:306_0": "94.",
  "anya-e1206n:307_0": " Nāḷivanasseva rujākarassa,",
  "anya-e1206n:308_0": "Putippadhānassa kalebarassa;",
  "anya-e1206n:309_0": "Dukkhannubhuta paṭijagganne,",
  "anya-e1206n:310_0": "Sadatthayogā saphalaṁ karomīti-",
  "anya-e1206n:311_0": "Cintetvā kataticchayo ‘‘bho purisa sobhaṁ pirī sirisaṅghabodhi rājānāma, mama sīsaṁ gahetvā gantvā rañño dassehī’’ti āha.",
  "anya-e1206n:311_1": "So taṁ sutvā ‘‘deva nāhamevaṁ vidhaṁ mahāpātaka kammaṁ āvajissāma bhāyāmi’’ti āha.",
  "anya-e1206n:312_0": "95.",
  "anya-e1206n:312_1": "Atha rājā ‘‘mā bhāyi kahāpaṇasaggassalābhāya ahameva te upāsaṁ karissāmi kevalaṁ tvaṁ mayā vuttaniyāmeva paṭipajjā’’ti vatvā sahassalābhagiddhena tena pathikapurisena adhivāsite sīsacchedāya satthaṁ alabhamāno dhammādhiṭṭhānateja sā sīsaṁ saṇdhito visuṁ karitvā dassāmīti cintetvā pallaṅkaṁ suṇthiraṁ baṇdhitvā mamedaṁ sīsadānaṁ sabbaññutañāṇa paṭilābhāya paccayo bhavatūti somanassapubbakaṁpatthanaṁ katvā taṁ purisaṁ attano samīpaṁ āmantesi.",
  "anya-e1206n:312_2": "So adhikapuriso pubbe adiṭṭhāsutapubbadukkarakamma dinnaṁ sīsaṁ gahetvā anurādhapuraṁ gantvā dissemi kotaṁ sañjānāti kotaṁ saddahissatīti, atha so goṭhābhayo sace tena saddahissati ahavettha sakkhihutvā sahassaṁ dāpessāmi tayātu tattha evaṁ kattabba’’nti paṭipajjitabbā karaṁ upadisitvā ehisappurisa mma santike mbaṇato hutvā ubhayartthalānaṁ ekīkaraṇavasena añjaliṁ katvā bāhuṁ pasārehīti vatvāubhosu passesu nīlamaññāsamaññānaṁ nālinaṁ ujubhāvāpādanena kaṇḍhanāḷaṁ sammā ṭhapetvā salilaparissāvanne sīsasaṇdhiṁ jala lekhāya paricchaṇditvā sakena dakkhiṇa hatthamuṭṭhinā culābaddhaṁ daḷhaṁ gaṇhitvā yāva mama sīraṁ ādāya addhikaṁ purisassa hatthe samappemi tāva mama cittakiriya vāyo dhātuvego avicchinno pavattatūti adhiṭṭhāya cuḷābaddhaṁ uddhābhimukhaṁ ukkhipi.",
  "anya-e1206n:312_3": "Tāvadeva sīsabaṇdho puthubhūto hutvā tena dakkhiṇa hattha muṭṭhināgahitoyeva paggharantiyā lohitadhārāya saddhi addhikassahatthatāle patiṭṭhāsi, tasmiṁyeva khaṇe vanādhivatthā devatā sādhuvādamukharā pupphavassaṁ vassāpetvā sīsassa ārakkhaṁ gaṇhiṁsu.",
  "anya-e1206n:313_0": "96.",
  "anya-e1206n:314_0": " Saṁsattaratta kalale ddhikapāṇikhetteta,",
  "anya-e1206n:315_0": "Nikkhitta sīsa varabīja samubbhavāya;",
  "anya-e1206n:316_0": "Etassa dānamaya pāramitālatāya,",
  "anya-e1206n:317_0": "Sabbaññutā phalaraso janataṁ dhinotuṁ.",
  "anya-e1206n:318_0": "97.",
  "anya-e1206n:318_1": "Atha so addhikapuriso sugaṇdhavana kusuma mālāhi taṁ sīsaṁ alaṁkaritvā pugakuhulikāpuṭe pakkhipitvā sīghagati vegena anurādhapuraṁ gantvā goṭhābhayassa dassesi, so taṁ disvā sañjanitu masakkonto saṁsayappatto aṭṭhāsi.",
  "anya-e1206n:318_2": "Atha addhikapuriso raññā vuttavidhi manussaranto taṁ sīsaṁ gahetvā ākāse khipitvā ‘‘sāmi! Sirisaṅghabodhimahārāja! Tva mettha me sakkhibhavā’’ti añjalimpaggahetvā ākāsa muddikkhamāno yāci, atha taṁ devatādhiggahitaṁ sīsaṁ nirālambe ambare laddha patiṭṭhaṁ goṭhābhayassa abhimukhaṁ hutvā.",
  "anya-e1206n:319_0": "98.",
  "anya-e1206n:320_0": " Rājā hameva suhado sirisaṅghabodhi,",
  "anya-e1206n:321_0": "Sīsappadāna vidhināsmi samiddhicitto;",
  "anya-e1206n:322_0": "Tvaṁ cāsi rajja sirilābha sukhena deva,",
  "anya-e1206n:323_0": "Esova hotu paṭipanna sahassalābho’ti āha.",
  "anya-e1206n:324_0": "99.",
  "anya-e1206n:324_1": "Taṁ sutvā goṭhābhayo sāmacco vimbhītahadayo sīhāsanaṁ sajjetvā upari setacchattaṁ kāretvā idha deva! Otarāti yācitvā tattha otiṇṇaṁ taṁ sīsaṁ nānāvidhāhi pūjāhi ārādhetvā namassamāno khamāpetvā mahatā mahena āḷāhanakiccaṁ kāretvā aṅikaṁ kahāpaṇasahassena tosetvā uyyojesi.",
  "anya-e1206n:325_0": "Iti ajjhattikadāna paricchedo aṭṭhamo.",
  "anya-e1206n:326_0": "100.",
  "anya-e1206n:326_1": "Sirisaṅghabodhi rañño mahesī pana rañño palātabhāvaṁ ñatvā ‘‘ahañca taṁ anubbajāmi’’ti aññatara vesena dakkhiṇadvārena nikkhamitvā maggaṁ ajānanni ujukamaggaṁ pahāya taṁ taṁ gāmaṁ pavisitvā sāmikaṁ apassantī bhayena sālintāya ca pacchitumpi asahamānā malaya desa meva gatoti cintetvā vaṅkamaggena gacchantī komalatāya sīghaṁ gantumasakkonti kālaṁ yāpetvā tassa araññāyatanassa samīpagāmasmiṁ raññosisadānappavattiṁ sutvā ‘‘sā haṁ varākī dassanamattampi nālattha’’nti soka paripuṇṇahadayā tameva vanasaṇḍaṁ adhiruyha bhattuno kalebaraṁ vicinantī samīpagāmesu mahajanaṁ pucchanti avandinasaṅiketattā tattha tattha vicarantī samīpagāmavāsino bālakā gopālakā kaṭṭhabhārikā itthiyo ca etissā vilāpaṁ sutvā kampita hadayā tāya saddhiṁ vicarantī.",
  "anya-e1206n:326_2": "Sā evaṁ cilūpamānā bhīmiyaṁ supupphitaṁ vimalavālukaṁ vanagumbaṁ disvā tattha nipatitvā bhūmiyaṁ parivantamānā atikaruṇaṁ vilāpamakāsi, so padeso ajjāpi vidhavācana’’nti vohārīyati.",
  "anya-e1206n:327_0": "101.",
  "anya-e1206n:327_1": "Sā mahatā rodante rodanena taṁrattiṁta ttheva khepetvā puna divase ito cito ca vicaranti mahatā sokagginā ḍayhamānā santāpaṁ adhivāsetuṁ asakkonti ekasmiṁ khuddaka jalāsaye nipatitvā nimuggaṁyeva mucchāvegena dve tayo muhutte ativāhetvā upaladdhapaṭibodhā pariḷāhaṁ nibbāpesi, taṁ ṭhānametarahi ca ‘‘nibbāṇa pokkharaṇī’’ti ca samaññaṁ alabhi.",
  "anya-e1206n:328_0": "102.",
  "anya-e1206n:328_1": "Tato uṭṭhahitvā anubhūmiṁ anurukkhaṁ anusilā talaṁ gavesamānā soṇḍi samīpe sayamānaṁ devatādhiggahena sigālādīhaanupahataṁ sukkhaṁ kavaṇdharūpaṁ disvā sokavega phalipataneva hadayena daḷhataraṁ taṁ aliṁgitvā sayi, tāva bhone vekallena durāgamanena tattha tattha nipatita sarīra ghātena ca nilanta rūpā mucchā samakālameva kālamakāsi.",
  "anya-e1206n:329_0": "103.",
  "anya-e1206n:329_1": "Samīpagāma vāsino sannipatitvā muddhābhi sittassa rañño ca mahesiyā ca sarīraṁ amhādisehi phusituñca na yoggaṁ, vattamānassa rañño anivedayitvā āḷāhana kiccaṁ kātumpi na yuttanti sammanetatvā vassātapa nivāraṇāya kuṭiṁ katvā tiracchānappavesanisedhāya vatiñca katvā pakkamiṁsu.",
  "anya-e1206n:330_0": "104.",
  "anya-e1206n:330_1": "Goṭhābhayo sirisaṅghabodhirājassa anañña sādhāraṇa guṇappabaṇdhaṁ anussaranto daharakālato paṭṭhāya vatthuttaya saraṇaparāyaṇataṁ niccaṁ sīlarakkhaṇaṁ sugatāgama vicikkhaṇattaṁ sakalakalākosallaṁ rajje anatthikataṁ dānasoṇḍa taṁ rakkhasadamanādikaṁ dukkaracaritakañca tassa nāma sacetanassa na pitimāvahati visesato ‘‘addhikaduggatassa sahassa lābhāya sahatthena sīsaṁ kaṇṭhanālato uddharitvā dānaṁ sīsassāpi nirālambe ākāse avaṭṭhānaṁvyattatarāya girāya sādhippāyañcetaṁ nivedanañceti acchariyaṁ abbhutaṁ adhiṭṭhapubbaṁ assuta pubbañca nimmalacaritaṁ mama mahāparādhakalaṅike neva saddhiṁ cirakālaṁ pavattīssati, aho ahaṁ suciraṭṭhāyinā īdisena akittīsaddena sādhuhi niṇdaniyo bhavissāmi visesato pana niccakālaṁ kalyāṇa mittabhūtassa īdisassa mahānubhāvassa anaparedhassa mahāpurisassa rajjaṁ acchiṇditvā vadhaṁ kāresiṁ aññadatthu mittadubhikammena ahaṁ paḷiveṭhito bhavissāmi’’ti cintettoyeva bhayasantā pehi nikkhanta sedo pavedhamāno kathamidisā mahāpāpā mocessāmīti upa parikkhī.",
  "anya-e1206n:331_0": "105.",
  "anya-e1206n:331_1": "Atha tassa daṇḍakammassa karaṇavasena uḷāraṁ taraṁ kusalakammaṁ kātabbanti paṭibhāyi.",
  "anya-e1206n:331_2": "Atha so amacce sannipātetvā tehi saddhiṁ sammantetvā kata nicchayo mahā saṅgheneva tatheva anusiṭṭho mahatā balakāyena saddhiṁ gantvā tassa araññāyatanassa avidūre senāsannivesaṁ kāretvā tassa mahāpurisassa dukkarapadāna sakkhībhūtaṁ puññaṭṭhānaṁ sayameva gantvā soṇḍikā samīpe anurūpaṭṭhānaṁ sallakkhetvā attano rājānubhāvaṁ dassento āḷāhanaṭṭhānaṁ devanagaramiva alaṅkārāpetvā kevalehi mahantehi caṇdanadāruhi uccataraṁ citakaṁ kāretvā bhārena pamāṇena ca rañño sīsasadisaṁ jambonadakanakehi sakaṇṭha nāḷaṁ sīsākāraṁ sippihi kāretvā kavaṇdharūpe saṅghaṭitvā vividha ratana samujjalaṁ suvaṇṇakirīṭaṁ pilaṇdhāpetvā mahesiñca tatheva alaṁkaritvā te ubhopi kāghikavatthasadisehi mahaggha dukulehi acchādetvā anekaratanakhacitaṁ suvaṇṇasayanaṁ āropetvā caṇdana citakamatthake ṭhapetvā parisuddhajoti pāvakaṁ jāletvā aneka khattiyakumāraparivārito sayameva tattha ṭhatvā anekasappighaṭasatehi siñcitvā āḷāhana mahussavaṁ kāresi.",
  "anya-e1206n:332_0": "106.",
  "anya-e1206n:332_1": "Tatheva dūtiya divasepi mahatā jaṇena āḷāhanaṁ nibbāpetvā tasmiṁ ṭhane cetiya bhavanaṁ vaṭṭulākāretuṁ vaṭṭatīti cintetvā amacce āmantetvā etarahi anekabhūmikaṁ ativisālaṁ kanakamaya vaṭṭulagharaṁ kāretuṁ sakatā āyati parihārakānaṁ abhāvena nappavattati raṭṭhavilepakāpi suvaṇṇalobhena nāsenti tasmā alohanīyaṁ sukhaparihārārahaṁ pamāṇayuttaṁ vaṭṭulagharañca cetiyañca nacirasseva kātuṁ yuttanti mantetvā mahābalakāyaṁ niyojetvā vuttaniyāmeneva dvibhumakaṁ vaṭṭula bhavanaṁ nimmāpetvā tassa abbhantare sugatadhātunidhānaṁ pūjanīyaṁ cetiyañca kārāpetvā mahussadivase mahāsaṅghassa taṁ dassetvā ‘‘eso bhante sirisaṅghabodhi mahārājā pubbe ekacchattena laṅkātale rajjaṁ kāresi, idāni mayā tassa rañño cetiyarūpassa kittimaya sarīrassa chattādhichattaṁ viya dvibhumakaṁ vaṭṭulavimānaṁ kāretvā cetiyasīse kirīṭaṁ viya kanakamayaṁ thūpikañca yojetvā sabbehi devamanussehi māna nīyataṁ caṇdanīyataṁva pāpito’’ti vatvā cetiyagharassa anekāni gāmakkhettāni parosahassaṁ parivārajanaṁca niyādetvā pabbatapāde anekasatapāsāda pariveṇacaṅkamana rattiṭṭhāna divāṭṭhāna dhammasālāgopurapākārādi avayavasahite vividhe saṅghārāme kāretvā tattha vasantassa anekāni sahassassa bhikkhusaṅghassa niccaṁ paccayalābhāya anekāni saparijanāni gāmakkhettāni datvā ‘‘mahā lekharaṭṭhassa samussitadhajāyamāno ayaṁ mahāvihārolaṅkā bhūmisāmikānaṁ khattiya janānaṁ kuladhanabhūto sabbehi khattiyehi aparihāpaniya vibhavo niccaṁ pālanīyo’’ti mahājanakāyassa majjhe khattiya kumārānaṁ ādisitvā anurudhapuraṁ gatopi tasse ca pāpakammassa nirākaranāya tesu tesu vihāresu mahantāni puññakammāni kāropesi, tatoppabhūti laṅkādhipaccāmupagate hi khattiyehi mahā maccādīhi ca so hatthavanagallamahāvihāro antarattarā paṭisaṅkharīyamāno aparihīna parihāro pavattataki.",
  "anya-e1206n:333_0": "Iti vaṭṭulavimānuppatti paricchedo navamo.",
  "anya-e1206n:334_0": "107.",
  "anya-e1206n:334_1": "Athāparena samayena kadāci kasmiṁ vihāre nivasato mahā bhikkhusaṅghassa antare keci mahāthero ambhokāsiko hutvā antovihāre ekasmiṁ padese nisiditvā bhāvanamanuyujanto vipassanaṁ vaḍḍhetvā mahāmedaniyā nigghosena ākāsaṁ pūrento arahattaṁ pāpuṇi.",
  "anya-e1206n:335_0": "108.",
  "anya-e1206n:335_1": "Tadā upatisso nāma rājā rajjaṁ kārento nisīthasamaye bhayāvahaṁ taṁ pathavisaddaṁ sutvā kiṁ vā mebhavissatiti santāpena niddaṁ alabhamāno sokena santappeti, atha taṁ setacchattā dhivatthā devatā ‘‘mahāyi mahārāja! Ito kāraṇākidvite avamaṅgalaṁ natthi hatthavanagallamahāvihāre keci mahāthero arahattaṁ pāpuṇī’’ti āha, tassa arahattappattikāle pathaviniggosassa kāraṇaṁ kiṁtu vutte so thero pubbe puññakammaṁ karento ākāsena saddhiṁ pathaviṁ unnādetvā arahā bhaveyyanti patthanaṁ ṭhapesi tassa phalamidanti samassāsesi.",
  "anya-e1206n:336_0": "109.",
  "anya-e1206n:336_1": "Taṁ sutvā rājā avasesabhikkhūnaṁ arahatthappattito visiṭṭhataro tassa kilesavijayoti pasannahadayo taṁ mahātheraṁ namassitvā tassa asavakkhayassa mahussave āsanabhūtaṁ bhumippadesadva pāsādakaraṇavasena sammānissāmīti cintetvā mahābalakāyamādāya tattha gantvā tasmiṁ padese pañcabhūmakaṁ mahāpāsaṁ kāretvā vividha cittakammehi samalaṅkārāpetvā kanaka khacita tambamaya pattharehi chādetvā devavimānaṁ viya sajjetvā taṁ khīṇāsava mahāteraṁ sabhikkhusaṅghaṁ tattha vāsetvā catūhi paccayehi upaṭṭhāpetvā saparijanāti gāmakkhettāni pāsādasantikāni katvā pakkāmi.",
  "anya-e1206n:337_0": "110.",
  "anya-e1206n:337_1": "Tato dīghassa addhuno accayena malayadesavāsino keci corā ekato hutvā gāmavilopaṁ katvā mahantena dhanalābhenamattā dhanaṁ datvā balakāyaṁ uppādetvā yebhuyye serino hutvā mahanta mahante vihāreva vilumpannā suvaṇṇapattharacchadanaṁ gaṇhantā mahāpāsādaṁ viddhaṁsitvā pātayiṁsu.",
  "anya-e1206n:338_0": "111.",
  "anya-e1206n:338_1": "Tadā moggallāno nāma rājā rajjaṁ kārento taṁ pavattiṁ sutvā tesaṁ santike care pasetvā dānasāmabhedehi aññamaññaṁ bhiṇdi, te corā bhiṇdantā itaretarehi yujjhitvā sayameva dubbalā ahesuṁ, athaso rājā te asamagge ñatvā attano senaṁ gahetvā tattha gantvā te visuṁ visuṁ gahetvā niggayha raṭṭhe abhayabheriṁ carāpetvā janapadaṁ suppatiṭṭhitaṁ katvā tehi apaviddhavihāre pākatike kāretvā mahāpāsādaṁ suvaṇṇa gaṇhanakāle pātesuṁ tī sutvā ‘‘pubbeviya suvaṇṇapattharehi chādito pacchāpi īdisi vipattijāyissatī’’ti ñatvā tebhūmakaṁ kāretvā yathāpure pāsādaṁ nimmāpetvā mattikā pattharehi chādetvā vaṭṭulabhavanaṁ paṭisaṁkhāretvā sabbasaṅghārāmañca pākatikaṁ kāretvā pakkāmi.",
  "anya-e1206n:339_0": "Iti pāsāduppatti paricchedo dasamo.",
  "anya-e1206n:340_0": "112.",
  "anya-e1206n:340_1": "Atha laṅkālaṅkārabhūtesu visālapuññiddhivikkamesu ratanattayamāmakesu anekesu laṅkānāthesu kittipuñjāvasesesu jātesu apetanītimaggesu rajjaparipānocitavidhānavirahitesu mudubhūkesvevāmaccajanesuca yebhuyyena aññamaññaṁ viruddhesu vattamānesu laṅkāvāsīnaṁ purākatena kenāpi dāruṇena pāpakammunā nānādesavāsinī aviditasatthusamayā paviṭṭhamicchādiṭhigahaṇā paccatthisenā jambudīpā idhāgamma sakalalaṅkādīpaṁ anekātaṅka saṅkulamakāsi.",
  "anya-e1206n:341_0": "113.",
  "anya-e1206n:341_1": "Tadātāya paccatthisenāya gālhataraṁ nippiḷiyamānā rāja rāja mahāmattādayo anekasahassajanakāyā ca bhayavakitahadayāsakatāṇa gavesino jaḍḍitagāmanigamanagarā tattha tattha gariduggādo kicchena vāsaṁ kappesuṁ tato sugatadasanadhāturakkhādhikatā uttaramūḷavāyino mahāyatayo dantadhātudva pattadhātuvaradva gahetvā kunnamalayābhidhānaṁ giriduggaṁ duppavesaṁjanapadamupāgamma tatthāpi tampaṭijaggitumasamatthā bhūmiyaṁ nidabhitvā yathākāmaṁ gatā.",
  "anya-e1206n:342_0": "114.",
  "anya-e1206n:342_1": "Tato pubbe jayamahābodhidumiṇdena saha sakalajambudīpādhipatinā dinakarakulatilakena dhammāsokanariṇdena pesitānaṁ attanā samāna gottānaṁ rājaputtānaṁ nattapannatādiparamparāgatassa vijayamallanarādhipassa orasaputto vijayabāhu nariṇdā nāma rājā suciññātabbasamayantaro sattasamāciṇṇa sunītipatho sampannabalavāhano jambuddoṇiṁ nāma puravaraṁmāpetvā tattha vasanto mahatā balakāyena katasakalapaccatthivijayokunta malayabhūmippadesato bhagavato dantadhātubhaṭṭārakaṁ pattadhātuvarañca āharāpetvā surasandanasadisamativirocamānaṁ vimānaṁ māpetvā tasmiṁ taṁ dhātuyugaḷaṁ nivesetvā mahatā upahāravidhānā sādaramupaṭṭhahanto bhagavato caturāsītidhammakkhaṇdhane mahantaṁ praññāpadānaṁ janayanto dhammikasirisaṅghabodhimahārājasirodānāpadānasiddhaka khattabhute anekakhīṇāsavasahassa caraṇarajoparipūtamanoharabhūmibhāge goṭhābhayamahārājena kārite hatthavanagallamahāvihāramaṇḍanāyamāne vaṭṭulavimānepurā raṭṭha vilopāgatāya colake raḷādikāya titthiyasenāyamahācetiyaṁ udare bhinnamatte jīvite viya dhātubhaṭṭārake antarahite hadayavatthumaṁsamīva suvaṇṇarantādikama paharitvā viddhastaṁ piṇṇudhāravidhīnā paṭisaṁvaronto pupphādhānatta yato paṭṭhāya sakkaccaṁ vināpetvā mahantaṁ suvaṇṇa thūpikāmabhadva kāretvā saparijanāni gāmakkhettādīni ca datvā tattha nivasantānaṁ bhikkhūnaṁ nibaddhadānavaṭṭaṁ paṭṭhapetvā taṁ hatthavanagalla mahā vihāraṁ sabbathā samiddhamakāsi.",
  "anya-e1206n:343_0": "115.",
  "anya-e1206n:343_1": "Atha tasmiṁ laṅkānāthe kittisarīrāvasese jāte tassa tujavaro parakkamabhujo nāmarājā amhākaṁ bhagavato arahato sammāsambuddhassa bodhimūle nisīditvā mārabalaṁ vidhametvā sambodhirajjappattito paṭṭhāya aṭṭhasatādhikavassasahasse catuvīsatiyā ca vaccharesu atikkantesu sampattarajjābhiseko anekavidhasaṅgahavatthuhi saṅgahitamahājano catupaccayadānena satatasamārādhitā nekasahassabhikkhusaṅgho bhujabalavidhutārātirājakulāvalepo aneka maṇi rattasamubbhāsitaratanakaraṇḍakañca pañcahi suvaṇṇasahassehi sovaṇṇakaraṇḍakañca pañcavīsatiyā rajatasahassehi rajatakaṇḍakañca dāṭhādhātubhadantassa kārāpetvā atīca pasannahadayo suhumuttena tattha sampayanto attanonagarañca dhantadhātumaṇdirañca sakkañcaṁ samalaṅkārāpetvā bahumāna purassarodasanadhātuvaramādāya anekāni bhagavato cariyāpadānānī samanussaritvā purā nekabhupatayo pāṭihīrasaṇdassanena pasāditā iti pavattakathāmataraseneva me savanayugaḷaṁ paripīnitamadhunāpi kenaci pāṭihāriyavisesena mama cakkhupaṭilābho saphalo kātabboti sādaramārādhanamakāsi.",
  "anya-e1206n:344_0": "116.",
  "anya-e1206n:344_1": "Tasmiṁ khaṇe sā dasanadhātu tassa karapaṅakaje rājahaṁsivilāsamātanvatī pāṭihīramakāsi.",
  "anya-e1206n:344_2": "Kathanti ce?",
  "anya-e1206n:344_3": "Yathā antimabhave mātu tucchito jātamattova bodhisatto naravarakaratopanītadukulacumbaṭakato otarantova bālo samānopi soḷasavassuddesiko viya amaṇḍitopi anekavatthābharaṇavibhusito viya bhūmiyā gacchantopi ākāsena gacchanto viya sabbesaṁ janānaṁ paṭihāsi, tatheva tattha tadā dantadhātubhaṭṭārako sugabimbā kāra salakkhaṇāvayavena rūpena bhāsamāno anekavidharaṁsinikare vikiranto tattha santipatitānaṁ janānaṁ mānanaṁ jānesi. Vuttañhi.",
  "anya-e1206n:345_0": "117.",
  "anya-e1206n:346_0": " ‘‘Laṅkādhināthakarapaṅkaja rājahaṁsi,",
  "anya-e1206n:347_0": "Nimmāya sā dasanadhātu muniṇdarūpaṁ;",
  "anya-e1206n:348_0": "Nekehi raṁsivisarehi samujjalantī,",
  "anya-e1206n:349_0": "Sabbādisā ca vidisā samalaṅkarittha.",
  "anya-e1206n:350_0": "118.",
  "anya-e1206n:351_0": " Disvā tamabbhūtamatīca pasannacitto,",
  "anya-e1206n:352_0": "Sampattacakkaratano viya cakkavatti;",
  "anya-e1206n:353_0": "Seṭṭhehi nekaratanābharaṇādikehi,",
  "anya-e1206n:354_0": "Pūjesi dhātumasamaṁ manujādhinātho.",
  "anya-e1206n:355_0": "119.",
  "anya-e1206n:355_1": "Tato jinadantadhātuvarappasādakālamhi tejobalaparakkamamahimo parakkamabāhumahānariṇdo pulatthipuranivāsiniṁ kataloka sāsanavilopaṁ sarājikamanekasahassasaṁkha colakeraḷavāhinica nekadesamahipālamattamātaṅgakesarivikkamaṁ duratikkamaṁ lokasāsanasaṅgahakaraṇavasena vacitasakalalokaṁ sampannabalavāhanaṁ laṅkārajjagahaṇatthinaṁ tambaliṅgavisayāgatamatisāhasaṁ vaṇdabhānumanujādhipaṁva sasāmantakabhavanamupanīya sakala laṅkādīpamekacchattaṁvidhāya attanopitumahārājato diguṇaṁlokasāsanasaṅgahaṁ karonto kadāci saṅghassa kaṭhinacīvarānidātukāmo kappāsaparikammakantanādikāni sabbakaraṇīyāni ekāheneva naṭṭhapetvā paccekamanekamahaggha garubhaṇḍamaṇḍitāni sasāmaṇikaparikkhārāni asītimattāni kaṭhinacīvarāni dāpetvā lokassa sādhuvādena dasadisaṁ pūresi.",
  "anya-e1206n:356_0": "120.",
  "anya-e1206n:356_1": "Evamaññānipi bahūni lokavimbhayakarāni puññapadānāni sampādento so parakkamabāhumahānariṇdo hatthavanagalla vihāre attano pitumahārañño āḷāhanaṭṭhāne mahācetiyaṁ baṇdhāpetvā tattheva aṇekakhīṇāsavasahassaparibhuttaṁ pāsādavaraṁ cirakāla cinaṭṭhaṁ sutvā dhanuketakivatthuvaṁse jātaṁ saddhādiguṇasampatti samuditaṁ patirājadeva nāmakaṁ amaccavaraṁ pesetvā tena anekasahassadhanapariccāgena bhumittitayamaṇḍitaṁ sumanobharaṁ pure piyataṁ pāsādaṁ kārāpetvā tattha nivasantānaṁ anekasaṁ bhikkhunaṁ nibaddha paccayadānaṁ pavattesi.",
  "anya-e1206n:357_0": "121.",
  "anya-e1206n:357_1": "Tattheva vaṭṭulavimānassa heṭṭhimatale gopānasiyo ṭhapetvā samantā chadanarūpaṁ kāretvā dvibhumakaṁ vimānaṁ tibhumakamakāsi tatthevalaṅkādīpe abhūtapubbaṁ jinamaṇdiraṁ kārāpetukāmo vaṭṭulavimānato uttaradisābhāge paṭhamaṁ porisappamāṇaṁ silātalapariyantaṁ khaṇitvā paṁsūni apanetvā nadīvālukāhi pūretvā kuñjararājavirājitaādhārabaṇdhakato paṭṭhāya yāva phupikaṁ aṭṭhaṁsavibhāgena bhitticchadanāni vibhattāni katvā paccekaṁ nānāvaṇṇavicittānamaṭṭhavidhānaṁ bhittībhāgānamupari keliparihāsarasajanakanānāvesavilāsabhūsitapahūtabhūtakiṁkaraparigataviṭaddhakamaṇḍalamaṇḍitaṁ pamukhapariyante vividhacittarūpamanoharamuccataraṁ iḍhikāhi nivitaṁ katasudhāparikammaṁ makaratoraṇamaṇḍalañca nimminitvā antoviracitāti manoharamālākammalatā kammādi nānāvidha cittakamma samujjalaṁ suvihitasopānadvārakavāṭaṁ samalaṅkataṭṭhānalīḷhamanohara sajīvajinasaṁ kāsapaṭibimbarūpavibhūsitaṁ paṭibimbassa dakkhiṇato ghanasilāvihita sugatarūpapatimaṇḍitaṁ tibhūmakaṁ mahā vimānaṁ kāresi.",
  "anya-e1206n:358_0": "Iti aṭṭhaṁsa vimānuppattiparicchedo ekādasamo.",
  "anya-e1206n:359_0": "122.",
  "anya-e1206n:360_0": " Viddhastasaṁkharaṇato navakammunāvā,",
  "anya-e1206n:361_0": "Khettādidānavidhināca anāgatepi;",
  "anya-e1206n:362_0": "Ye sādhavo pariharanti imaṁ vihāraṁ,",
  "anya-e1206n:363_0": "Nāmadva kārampi tesamihālikhantu."
}