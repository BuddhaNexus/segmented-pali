{
  "tika-abh06t47:0_0": "Chaṭṭho paricchedo",
  "tika-abh06t47:1_0": "6. Bhūmipuggalacittappavattikathā",
  "tika-abh06t47:2_0": "232.",
  "tika-abh06t47:3_0": " Kāmasugatiyaṁ honti, mahāpākā yathārahaṁ;",
  "tika-abh06t47:4_0": "Mahaggatavipākā ca, yathāsandhivavatthitā.",
  "tika-abh06t47:5_0": "233.",
  "tika-abh06t47:6_0": " Voṭṭhabbakāmapuññāni, viyuttāni ca diṭṭhiyā;",
  "tika-abh06t47:7_0": "Uddhaccasahitañceti, honti sabbattha cuddasa.",
  "tika-abh06t47:8_0": "234.",
  "tika-abh06t47:9_0": " Santīraṇamanodhātu-cakkhusotamanā pana;",
  "tika-abh06t47:10_0": "Dasa cittāni jāyanti, sabbatthārūpavajjite.",
  "tika-abh06t47:11_0": "235.",
  "tika-abh06t47:12_0": " Diṭṭhigatasampayuttā, vicikicchāyutā tathā;",
  "tika-abh06t47:13_0": "Pañca sabbattha jāyanti, suddhāvāsavivajjite.",
  "tika-abh06t47:14_0": "236.",
  "tika-abh06t47:15_0": " Dosamūladvayañceva, ghānādittayamānasā;",
  "tika-abh06t47:16_0": "Aṭṭha sabbattha jāyanti, mahaggatavivajjite.",
  "tika-abh06t47:17_0": "237.",
  "tika-abh06t47:18_0": " Catutthāruppajavanaṁ, anāgāmiphalādayo;",
  "tika-abh06t47:19_0": "Mahākriyā ca jāyanti, terasāpāyavajjite.",
  "tika-abh06t47:20_0": "238.",
  "tika-abh06t47:21_0": " Heṭṭhāruppajavā dve dve, chāpāyuparivajjite;",
  "tika-abh06t47:22_0": "Sitarūpajavā honti, arūpāpāyavajjite.",
  "tika-abh06t47:23_0": "239.",
  "tika-abh06t47:24_0": " Sotāpattiphalādīni, suddhāpāyavivajjite;",
  "tika-abh06t47:25_0": "Paṭhamānuttaraṁ suddhā-pāyārūpavivajjite.",
  "tika-abh06t47:26_0": "240.",
  "tika-abh06t47:27_0": " Avatthābhūmibhūtattā, na gayhanti anuttarā;",
  "tika-abh06t47:28_0": "Ekavokārabhūmi ca, rūpamattā na gayhati.",
  "tika-abh06t47:29_0": "241.",
  "tika-abh06t47:30_0": " Sabhummā sabbabhummā ca, ekadvittayavajjitā;",
  "tika-abh06t47:31_0": "Tathārūpasuddhāvāsa-brahmāpāyavasāti ca.",
  "tika-abh06t47:32_0": "242.",
  "tika-abh06t47:33_0": " Mānasā pañca koṭṭhāsā, sattarasa catuddasa;",
  "tika-abh06t47:34_0": "Chattiṁsatekavīsā ca, ekañceva yathākkamaṁ.",
  "tika-abh06t47:35_0": "243.",
  "tika-abh06t47:36_0": " Aṭṭhārasāpi hontete, navadhāpi punekadhā;",
  "tika-abh06t47:37_0": "Catudhā tividhā ceva, ekadhāti ca bhedato.",
  "tika-abh06t47:38_0": "244.",
  "tika-abh06t47:39_0": " Terasāpi ca koṭṭhāsā, bhavantekatibhūmakā;",
  "tika-abh06t47:40_0": "Chasattekādasasatta-rasabhūmakamānasā.",
  "tika-abh06t47:41_0": "245.",
  "tika-abh06t47:42_0": " Ekadvayaticatukkapañcakādhikavīsajā;",
  "tika-abh06t47:43_0": "Chabbīsatiṁsajā ceti, yathānukkamato bhave.",
  "tika-abh06t47:44_0": "246.",
  "tika-abh06t47:45_0": " Cattāri puna cattāri, ekamaṭṭhaṭṭha cekakaṁ;",
  "tika-abh06t47:46_0": "Cattārekādasa dve dve, satta tevīsa cuddasa.",
  "tika-abh06t47:47_0": "247.",
  "tika-abh06t47:48_0": " Kriyājavamahāpākā , lokuttaramahaggatā;",
  "tika-abh06t47:49_0": "Dvepaññāsa na labbhanti, caturāpāyabhūmiyaṁ.",
  "tika-abh06t47:50_0": "248.",
  "tika-abh06t47:51_0": " Kāmāvacaradevesu, chasu bhumme ca mānave;",
  "tika-abh06t47:52_0": "Kāmasugatiyaṁ natthi, nava pākā mahaggatā.",
  "tika-abh06t47:53_0": "249.",
  "tika-abh06t47:54_0": " Dosamūlamahāpākā, ghānādittayamānasā;",
  "tika-abh06t47:55_0": "Natthārūpavipākā ca, vīsatī rūpabhūmiyaṁ.",
  "tika-abh06t47:56_0": "250.",
  "tika-abh06t47:57_0": " Kaṅkhādiṭṭhiyutā pañcārūpapākā catubbidhā;",
  "tika-abh06t47:58_0": "Pañcādonuttarā ceva, suddhāvāse na labbhare.",
  "tika-abh06t47:59_0": "251.",
  "tika-abh06t47:60_0": " Ādāvajjanamaggā ca, paṭighārūpamānasā;",
  "tika-abh06t47:61_0": "Kāmapākā sitārūpe, tecattālīsa natthi te.",
  "tika-abh06t47:62_0": "252.",
  "tika-abh06t47:63_0": " Sattatiṁsa parittā ca, labbhantāpāyabhūmiyaṁ;",
  "tika-abh06t47:64_0": "Mānasāsīti labbhanti, kāmasugatiyaṁ pana.",
  "tika-abh06t47:65_0": "253.",
  "tika-abh06t47:66_0": " Ekūnasattati rūpe, suddhe paññāsa pañca ca;",
  "tika-abh06t47:67_0": "Chacattālīsa āruppe, natthāsaññīsu kiñcipi.",
  "tika-abh06t47:68_0": "254.",
  "tika-abh06t47:69_0": " Itthamekadviticatupañcabhummāni soḷasa;",
  "tika-abh06t47:70_0": "Dasa pañcadasevātha, catuttiṁsa catuddasa.",
  "tika-abh06t47:71_0": "255.",
  "tika-abh06t47:72_0": " Apāyāhetukānaṁ tu, mahāpākakriyājave;",
  "tika-abh06t47:73_0": "Hitvā sesaparittāni, cittāni pana labbhare.",
  "tika-abh06t47:74_0": "256.",
  "tika-abh06t47:75_0": " Dvihetukāhetukānaṁ, sesānaṁ kāmamānasā;",
  "tika-abh06t47:76_0": "Labbhanti pana hitvāna, ñāṇapākakriyājave.",
  "tika-abh06t47:77_0": "257.",
  "tika-abh06t47:78_0": " Tihetukānaṁ sattānaṁ, tattha tatthūpapattiyaṁ;",
  "tika-abh06t47:79_0": "Tattha tatthūpapannānaṁ, labbhamānāni labbhare.",
  "tika-abh06t47:80_0": "258.",
  "tika-abh06t47:81_0": " Tihetukānaṁ sabbepi, mānasāpāyapāṇinaṁ;",
  "tika-abh06t47:82_0": "Sattatiṁsāvasesānaṁ, ekatālīsa niddise.",
  "tika-abh06t47:83_0": "259.",
  "tika-abh06t47:84_0": " Puthujjanāna sekkhānaṁ, na santi javanakriyā;",
  "tika-abh06t47:85_0": "Na santi vītarāgānaṁ, puññāpuññāni sabbathā.",
  "tika-abh06t47:86_0": "260.",
  "tika-abh06t47:87_0": " Kaṅkhādiṭṭhiyutā pañca, sekkhānaṁ natthi mānasā;",
  "tika-abh06t47:88_0": "Dosamūladvayañcāpi, natthānāgāmino pana.",
  "tika-abh06t47:89_0": "261.",
  "tika-abh06t47:90_0": " Vavatthitāriyesveva, yathāsakamanuttarā;",
  "tika-abh06t47:91_0": "Maggaṭṭhānaṁ sako maggo, natthaññaṁ kiñci sabbathā.",
  "tika-abh06t47:92_0": "262.",
  "tika-abh06t47:93_0": " Puthujjanānaṁ dvinnampi, phalaṭṭhānaṁ yathākkamaṁ;",
  "tika-abh06t47:94_0": "Tatiyassa phalaṭṭhassa, catutthassa ca sambhavā.",
  "tika-abh06t47:95_0": "263.",
  "tika-abh06t47:96_0": " Tesaṭṭhi ceva cittāni, labbhantekūnasaṭṭhi ca;",
  "tika-abh06t47:97_0": "Sattapaññāsa cittāni, tepaññāsa ca sabbathā.",
  "tika-abh06t47:98_0": "264.",
  "tika-abh06t47:99_0": " Catupaññāsa paññāsa, paññāsadvayahīnakā;",
  "tika-abh06t47:100_0": "Kāmesu tesaṁ sambhonti, catutālīsa cakkamā.",
  "tika-abh06t47:101_0": "265.",
  "tika-abh06t47:102_0": " Tecattālīsa cekūnacattālīsa yathākkamaṁ;",
  "tika-abh06t47:103_0": "Bhavantekūnatālīsa, pañcattiṁsa ca rūpisu.",
  "tika-abh06t47:104_0": "266.",
  "tika-abh06t47:105_0": " Sattavīsa ca tevīsa, tevīsa ca yathākkamaṁ;",
  "tika-abh06t47:106_0": "Āruppesupi labbhanti, tesamaṭṭhāraseva ca.",
  "tika-abh06t47:107_0": "267.",
  "tika-abh06t47:108_0": " Puthujjanā ca cattāro, apāyāhetukādayo;",
  "tika-abh06t47:109_0": "Ariyā ceva aṭṭhāti, dvādasannaṁ vasā siyuṁ.",
  "tika-abh06t47:110_0": "268.",
  "tika-abh06t47:111_0": " Chabbidhā cittakoṭṭhāsā, ekapuggalikā tathā;",
  "tika-abh06t47:112_0": "Catupañcachasattaṭṭha-puggalaṭṭhāti cakkamā.",
  "tika-abh06t47:113_0": "269.",
  "tika-abh06t47:114_0": " Chabbīsa cuddasevātha, terasa dve ca mānasā;",
  "tika-abh06t47:115_0": "Dasa sattādhikā ceva, puna sattādhikā dasāti.",
  "tika-abh06t47:116_0": "Iti cittavibhāge bhūmipuggalacittappavattikathā niṭṭhitā.",
  "tika-abh06t47:117_0": "Chaṭṭho paricchedo."
}