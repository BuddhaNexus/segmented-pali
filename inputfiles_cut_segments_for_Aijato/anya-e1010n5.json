{
  "anya-e1010n5:0_0": "Kāyapaccavekkhaṇā",
  "anya-e1010n5:1_0": "1.",
  "anya-e1010n5:2_0": " Nādikāla viparita, jana bhūtattha dassino;",
  "anya-e1010n5:3_0": "Dātume kantikassādaṁ, satthu pādo timānito.",
  "anya-e1010n5:4_0": "2.",
  "anya-e1010n5:5_0": " Sīse pilandiyā modī, sambuddha caraṇa mbujaṁ;",
  "anya-e1010n5:6_0": "Sādhu tuṭṭhikaraṁ brūmi, sukāya paccavekkhaṇaṁ.",
  "anya-e1010n5:7_0": "3.",
  "anya-e1010n5:8_0": " Yoniso manasīkatvā, nādā viruddha maññitaṁ;",
  "anya-e1010n5:9_0": "Sādhavo ta mudikkhantu, mayāpi mandabuddhino.",
  "anya-e1010n5:10_0": "4.",
  "anya-e1010n5:11_0": " Icchitabbāna māyattā, tesañca cayabhāvato;",
  "anya-e1010n5:12_0": "Tadākārena vattitā, kāyo jeguccha puñjako.",
  "anya-e1010n5:13_0": "5.",
  "anya-e1010n5:14_0": " Punappunaṁva okkama, ñāṇa manto pavesiya;",
  "anya-e1010n5:15_0": "Bāhiraṁva anālamba, ikkhaṇā paccavekkhaṇā.",
  "anya-e1010n5:16_0": "6.",
  "anya-e1010n5:17_0": " Maṁsacchanna ṭṭhirūpeva, manoja vāyu cālite;",
  "anya-e1010n5:18_0": "Nārī gatāti yācintā, neva sāpaccavekkhaṇā.",
  "anya-e1010n5:19_0": "7.",
  "anya-e1010n5:20_0": " Saññādiṭṭhica cittañca, vipallāsā imetayo;",
  "anya-e1010n5:21_0": "Ta dākārena vattanti, avijjo ttharitā bhusaṁ.",
  "anya-e1010n5:22_0": "8.",
  "anya-e1010n5:23_0": " Āsā viparite yesaṁ,",
  "anya-e1010n5:24_0": "Vipallāsāti tematā;",
  "anya-e1010n5:25_0": "Āsā āsisanā vuttā,",
  "anya-e1010n5:26_0": "Taṇhāyeva sabhāvato.",
  "anya-e1010n5:27_0": "9.",
  "anya-e1010n5:28_0": " Asubheva subhamiti, anicceeva niccato;",
  "anya-e1010n5:29_0": "Dukkheyeva sukhaṁvāti, anattaniva attato.",
  "anya-e1010n5:30_0": "10.",
  "anya-e1010n5:31_0": " Saññāṇaṁ dassanaṁ cintā,",
  "anya-e1010n5:32_0": "Dvādasā kārato tayo;",
  "anya-e1010n5:33_0": "Diṭṭhisā cādi maggena,",
  "anya-e1010n5:34_0": "Sesā sesehi vajjhitā.",
  "anya-e1010n5:35_0": "11.",
  "anya-e1010n5:36_0": " Taṇhā tassi mametanti, māno maññi ahantica;",
  "anya-e1010n5:37_0": "Yassi diṭṭhica attāti, papañcā nāmime tayo.",
  "anya-e1010n5:38_0": "12.",
  "anya-e1010n5:39_0": " Papañcanti saṁsāraṁ, tasmā papañcanāmakā;",
  "anya-e1010n5:40_0": "Bhavayante payojentā, mokkhaṁ nādaṁsu te ciraṁ.",
  "anya-e1010n5:41_0": "13.",
  "anya-e1010n5:42_0": " Bhavapaṅke ni mujjantā, papañcānaṁ vasānugā;",
  "anya-e1010n5:43_0": "Cirassaṁ dukkhitā honti, ārā nibbānato tiva.",
  "anya-e1010n5:44_0": "14.",
  "anya-e1010n5:45_0": " Name nāhaṁ naattāti, etehi vivadaṁ kare;",
  "anya-e1010n5:46_0": "Bhaṇḍantā vivadantā te, nibbānato adūrino.",
  "anya-e1010n5:47_0": "15.",
  "anya-e1010n5:48_0": " Vipallāse papañceca, dvepiete pahātave;",
  "anya-e1010n5:49_0": "Sopaccavekkhitabbe vaṁ, kāyo jegucchapuñjako.",
  "anya-e1010n5:50_0": "16.",
  "anya-e1010n5:51_0": " Kesā lomā nakhādantā,",
  "anya-e1010n5:52_0": "Taṇhāyāpica gocarā;",
  "anya-e1010n5:53_0": "Tasmā te daṭṭhukāmena,",
  "anya-e1010n5:54_0": "Taṇhā nivāritā sadā.",
  "anya-e1010n5:55_0": "17.",
  "anya-e1010n5:56_0": " Laggikā chaviyaṁyeva, taṇhā bāhiragocarā;",
  "anya-e1010n5:57_0": "Tasmā ettha tacovāha, sambuddho na bahicchaviṁ.",
  "anya-e1010n5:58_0": "18.",
  "anya-e1010n5:59_0": " Esā tacapariyanta, padenāpi nivāritā;",
  "anya-e1010n5:60_0": "Ato chavi manālamba, tacasīva manekare.",
  "anya-e1010n5:61_0": "19.",
  "anya-e1010n5:62_0": " Jigucchitāni chādeti, aṭṭhi maṁsa tacādini;",
  "anya-e1010n5:63_0": "Ñāṇena chindi tabbāca, tasmā chavīti vuccati.",
  "anya-e1010n5:64_0": "20.",
  "anya-e1010n5:65_0": " Chaviṁ chetvā tacaṁ passe,",
  "anya-e1010n5:66_0": "Taṁ chetvā maṁsakādayo;",
  "anya-e1010n5:67_0": "Gabbhevatthūni dīpena,",
  "anya-e1010n5:68_0": "Yathā paññāpadīpiko.",
  "anya-e1010n5:69_0": "21.",
  "anya-e1010n5:70_0": " Jeguccho chaviyā kāyo,",
  "anya-e1010n5:71_0": "Asubhova subhāyate;",
  "anya-e1010n5:72_0": "Nicchavā tacamattena,",
  "anya-e1010n5:73_0": "Kathaṁ subhāyate ayaṁ.",
  "anya-e1010n5:74_0": "22.",
  "anya-e1010n5:75_0": " Nhārubandho ṭṭhisaṅghāto, maṁsalohi ta limpito;",
  "anya-e1010n5:76_0": "Chaviyāva vimoheti, tacacchanno imaṁ pajaṁ.",
  "anya-e1010n5:77_0": "23.",
  "anya-e1010n5:78_0": " Vaṇṇa saṇṭhāna toceva,",
  "anya-e1010n5:79_0": "Gandho kāsā sayehica;",
  "anya-e1010n5:80_0": "Jegucchā paṭikulyāca,",
  "anya-e1010n5:81_0": "Kesānāma na mepiyā.",
  "anya-e1010n5:82_0": "24.",
  "anya-e1010n5:83_0": " Ekekaṁ manasīkatvā, naye nicceva mādinā;",
  "anya-e1010n5:84_0": "Bhāvetabbā samārambha, yathāpaññāyate tathā.",
  "anya-e1010n5:85_0": "25.",
  "anya-e1010n5:86_0": " Pūritaṁ matthaluṅgassa, sīsaṭṭhipi jigucchitaṁ;",
  "anya-e1010n5:87_0": "Mukha nāsakkhi kaṇṇādi, chiddā vachidda duddasaṁ.",
  "anya-e1010n5:88_0": "26.",
  "anya-e1010n5:89_0": " Pūti vāyu vicarita, kucchiṭṭhantāni lohitaṁ;",
  "anya-e1010n5:90_0": "Pittaṁ semhañca papphāsaṁ, hadayaṁ yakanampi dhī.",
  "anya-e1010n5:91_0": "27.",
  "anya-e1010n5:92_0": " Anna pānaṁ manuññampi, kheḷa tinta madhopari;",
  "anya-e1010n5:93_0": "Dantehi pisitaṁ svāna, vamathūva jigucchitaṁ.",
  "anya-e1010n5:94_0": "28.",
  "anya-e1010n5:95_0": " Yāvatāyu adhotevā, māsaye gilitaṁ ṭhitaṁ;",
  "anya-e1010n5:96_0": "Kimikūla samākiṇṇe, tahimevā sitāsitaṁ.",
  "anya-e1010n5:97_0": "29.",
  "anya-e1010n5:98_0": " Etaṁ udariyaṁ nāma, tamhā pakkāsayaṁ gataṁ;",
  "anya-e1010n5:99_0": "Dinaccaye karīsantaṁ, sā sayaṁ taṁdvayampi dhī.",
  "anya-e1010n5:100_0": "30.",
  "anya-e1010n5:101_0": " Pakāsetvā paveseti, annapānaṁ mahārahaṁ;",
  "anya-e1010n5:102_0": "Paṭicchanno niharati, tameva nto ṭhitaṁ jano.",
  "anya-e1010n5:103_0": "31.",
  "anya-e1010n5:104_0": " Pavese taṁ parivato,",
  "anya-e1010n5:105_0": "Nihareko raho lino;",
  "anya-e1010n5:106_0": "Manuññaṁva pavīsante,",
  "anya-e1010n5:107_0": "Nikkhamante jigucchitaṁ.",
  "anya-e1010n5:108_0": "32.",
  "anya-e1010n5:109_0": " Jeguccha paṭikulyāni, maṁsanhāru tacaṭṭhini;",
  "anya-e1010n5:110_0": "Napiyāni na tuṭṭhāni, nevaitthī napūpiso.",
  "anya-e1010n5:111_0": "33.",
  "anya-e1010n5:112_0": " Hattha pāda mukhādīni,",
  "anya-e1010n5:113_0": "Natthaññāni jigucchitā;",
  "anya-e1010n5:114_0": "Tatthā kumārikā kaññā,",
  "anya-e1010n5:115_0": "Mohena atthisaññitā.",
  "anya-e1010n5:116_0": "34.",
  "anya-e1010n5:117_0": " Paccekaṁ vinibhuttesa, kesa loma nakhādisu;",
  "anya-e1010n5:118_0": "Natthikaññā kumārīvā, sampiṇḍitesu sā kuto.",
  "anya-e1010n5:119_0": "35.",
  "anya-e1010n5:120_0": " Ākāsoyeva kāyāṅkhyo,",
  "anya-e1010n5:121_0": "Tacādi parivārito;",
  "anya-e1010n5:122_0": "Tathāsīsaṁ mukhaṁhattho,",
  "anya-e1010n5:123_0": "Pādoru kaṭiādayo.",
  "anya-e1010n5:124_0": "36.",
  "anya-e1010n5:125_0": " Thambhādīsviva gehoti,",
  "anya-e1010n5:126_0": "Piṇḍite svesu sammuti;",
  "anya-e1010n5:127_0": "Kāyoti itthiposoti,",
  "anya-e1010n5:128_0": "Saṁmuḷho tāyarajjati.",
  "anya-e1010n5:129_0": "37.",
  "anya-e1010n5:130_0": " Santaṁ cinteyya nāsantaṁ, santaṁ cintayato sukhaṁ;",
  "anya-e1010n5:131_0": "Asantaṁ anucintento, nānādukkhehi tappati.",
  "anya-e1010n5:132_0": "38.",
  "anya-e1010n5:133_0": " Javatyā vijjamāneva, nāvijjā vijjamānake;",
  "anya-e1010n5:134_0": "Tasmātaṁnāmako moho, taṇhāpica tadanvitā.",
  "anya-e1010n5:135_0": "39.",
  "anya-e1010n5:136_0": " Puṁkāyovāthīkāyovā , malāsucijigucchito;",
  "anya-e1010n5:137_0": "Tassamaṁ natthigārayhaṁ, yvāmalampi malaṁkare.",
  "anya-e1010n5:138_0": "40.",
  "anya-e1010n5:139_0": " Natthi kāyasamoverī,",
  "anya-e1010n5:140_0": "Mahānatthakaro cīraṁ;",
  "anya-e1010n5:141_0": "Natthi kāyasamo vañco,",
  "anya-e1010n5:142_0": "Asubhova subhāyate.",
  "anya-e1010n5:143_0": "41.",
  "anya-e1010n5:144_0": " Thīpuṁ saparakāyoti, passatipi napassati;",
  "anya-e1010n5:145_0": "Jeguccha paṭikulyoti, sammā passati passati.",
  "anya-e1010n5:146_0": "42.",
  "anya-e1010n5:147_0": " Subhosubhoti maññantā,",
  "anya-e1010n5:148_0": "Dhīti dhīti jinerite;",
  "anya-e1010n5:149_0": "Lokālokā nadhīyesaṁ,",
  "anya-e1010n5:150_0": "Bhavā bhavā vacārino.",
  "anya-e1010n5:151_0": "43.",
  "anya-e1010n5:152_0": " Bhiyyobhiyyova rāgaggi,",
  "anya-e1010n5:153_0": "Subhosubhotipassato;",
  "anya-e1010n5:154_0": "Mandomandova soaggi,",
  "anya-e1010n5:155_0": "Dhīvadhīvavipassato.",
  "anya-e1010n5:156_0": "44.",
  "anya-e1010n5:157_0": " Bahussutopi bālova, asubhe subhamaññako;",
  "anya-e1010n5:158_0": "Asubhoti vipassanto, appassutopipaṇḍito.",
  "anya-e1010n5:159_0": "45.",
  "anya-e1010n5:160_0": " Yoca sippāni jāneyya, satāni sahassānipi;",
  "anya-e1010n5:161_0": "Kāyekajānanaṁ seyyo, yañce añña vijānaṁnaṁ.",
  "anya-e1010n5:162_0": "46.",
  "anya-e1010n5:163_0": " Kāyamekampi naññāmi, buddhāladdhanayo api;",
  "anya-e1010n5:164_0": "Sutāca paṇḍitātyamhā, yuttoyevā tilajjituṁ.",
  "anya-e1010n5:165_0": "47.",
  "anya-e1010n5:166_0": " Subhatoyeva maññāmi, evaṁ jigucchitampinaṁ;",
  "anya-e1010n5:167_0": "Mañca ñe paṇḍito tyāhu, alamevātilajjituṁ.",
  "anya-e1010n5:168_0": "48.",
  "anya-e1010n5:169_0": " Kāye asubhasaññaṁyo, nalabhāmi kadācipi;",
  "anya-e1010n5:170_0": "Suladdha sugato vādo, svārahovātilajjituṁ.",
  "anya-e1010n5:171_0": "49.",
  "anya-e1010n5:172_0": " Kāyena saṁsarantopi, tadākāraṁ yathātathaṁ;",
  "anya-e1010n5:173_0": "Bhavebhave ajānanto, mamāyitvāva taṁ cajiṁ.",
  "anya-e1010n5:174_0": "50.",
  "anya-e1010n5:175_0": " Kāyena saṁsarantopi, naññā kāya jiguccataṁ;",
  "anya-e1010n5:176_0": "Niccupādā mamāyanto, piyāyitvāva taṁ cajiṁ.",
  "anya-e1010n5:177_0": "51.",
  "anya-e1010n5:178_0": " Kubhāraṁ sārasaññāya, piyāyitvāva hiṁsakaṁ;",
  "anya-e1010n5:179_0": "Anantadukkha māpādiṁ, vipallāso bhavebhave.",
  "anya-e1010n5:180_0": "52.",
  "anya-e1010n5:181_0": " Mahājānīya pattoti, saṁvejetvā sakaṁmanaṁ;",
  "anya-e1010n5:182_0": "Dirokata jinovādo, anivattita vīriyo.",
  "anya-e1010n5:183_0": "53.",
  "anya-e1010n5:184_0": " Adiṭṭhapubba metassa, tathākāraṁva passatu;",
  "anya-e1010n5:185_0": "Kicca mañña mupekkhāya, saṁsāra bhaya bhīruko.",
  "anya-e1010n5:186_0": "54.",
  "anya-e1010n5:187_0": " Yañhikiccaṁ apaviṭṭhaṁ, akiccaṁ pana kayirā;",
  "anya-e1010n5:188_0": "Unnaḷānaṁ pamattānaṁ, tesaṁ vaḍḍhanti āsavā.",
  "anya-e1010n5:189_0": "55.",
  "anya-e1010n5:190_0": " Yesañca susamāraddhā, niccaṁ kāyagatā sati;",
  "anya-e1010n5:191_0": "Akiccaṁ te nasevanti, kicce sātata kārino;",
  "anya-e1010n5:192_0": "Satānaṁ sampajānānaṁ, atthaṁ gacchanti āsavāti.",
  "anya-e1010n5:193_0": "56.",
  "anya-e1010n5:194_0": " Thomentā soṇṇaṁ kāyora,",
  "anya-e1010n5:195_0": "Mukhakkhi tyādinā imaṁ;",
  "anya-e1010n5:196_0": "Ratte muṭṭhe karontete,",
  "anya-e1010n5:197_0": "Aññejane sayaṁviya.",
  "anya-e1010n5:198_0": "57.",
  "anya-e1010n5:199_0": " Kāyasobhya pakāsetā,",
  "anya-e1010n5:200_0": "Vācā ve māradesanā;",
  "anya-e1010n5:201_0": "Tadasobhya pakāsetā,",
  "anya-e1010n5:202_0": "Vācā sammuddha desanā.",
  "anya-e1010n5:203_0": "58.",
  "anya-e1010n5:204_0": " Asubhoti jinuddiṭṭhaṁ, kāyaṁ subhoti gāhino;",
  "anya-e1010n5:205_0": "Saṁmuḷhāte na muccanti, bhavā buddha virodhino.",
  "anya-e1010n5:206_0": "59.",
  "anya-e1010n5:207_0": " Asubhoti jinuddiṭṭhaṁ, kāyaṁ tatheva gāhino;",
  "anya-e1010n5:208_0": "Paṇḍitā teva muccanti, bhavā buddhamatānugā.",
  "anya-e1010n5:209_0": "60.",
  "anya-e1010n5:210_0": " Sodhentelaṅkaronteva , malāsavantikāyato;",
  "anya-e1010n5:211_0": "Alaṁ kāyavisodhena, bālova taṁ garuṁ karo.",
  "anya-e1010n5:212_0": "61.",
  "anya-e1010n5:213_0": " Gopenteva arogāya,",
  "anya-e1010n5:214_0": "Kāyo rogenasaṁvase;",
  "anya-e1010n5:215_0": "Gāyaguttaṁ mudhāyeva,",
  "anya-e1010n5:216_0": "Cittaguttaṁva sātthakaṁ.",
  "anya-e1010n5:217_0": "62.",
  "anya-e1010n5:218_0": " Candanādi vilittopi,",
  "anya-e1010n5:219_0": "Muttomaṇi vibhūsito;",
  "anya-e1010n5:220_0": "Taṁsabhāvova sokāyo,",
  "anya-e1010n5:221_0": "Vissavanto tatotato.",
  "anya-e1010n5:222_0": "63.",
  "anya-e1010n5:223_0": " Patiteca apatite,",
  "anya-e1010n5:224_0": "Viseso natthi kiñcipi;",
  "anya-e1010n5:225_0": "Kāyo cemanuñño tamhā,",
  "anya-e1010n5:226_0": "Patitopi tathāsiyā.",
  "anya-e1010n5:227_0": "64.",
  "anya-e1010n5:228_0": " Kāyo manussajātīnaṁ, tiracchāna ttabhāvato;",
  "anya-e1010n5:229_0": "Jegucchita tarohoti, dubbisodhoca dubbharo.",
  "anya-e1010n5:230_0": "65.",
  "anya-e1010n5:231_0": " Yathājātena kāyena, sakkā viharituṁ naca;",
  "anya-e1010n5:232_0": "Paccahaṁ sodhanīyoca, dhovana majjanādibhi.",
  "anya-e1010n5:233_0": "66.",
  "anya-e1010n5:234_0": " Rattaṁ pātuṁ chaviṁ chetvā, sakkā ḍaṁsādayopinaṁ;",
  "anya-e1010n5:235_0": "Chetvā maṁsa ṭṭhikādīni, dhīro nālambituṁ kathaṁ.",
  "anya-e1010n5:236_0": "67.",
  "anya-e1010n5:237_0": " Lagganti chavimatte ye, makkhikā sedapā yathā;",
  "anya-e1010n5:238_0": "Thīpuṁ mukhādi saññāya, te pamuḷhā mahātapā.",
  "anya-e1010n5:239_0": "68.",
  "anya-e1010n5:240_0": " Cārī agocare kāme, laggālepe kapīriva;",
  "anya-e1010n5:241_0": "Bahūhi pīḷitā rīhi, maranti atidukkhino.",
  "anya-e1010n5:242_0": "69.",
  "anya-e1010n5:243_0": " Rāgāriṁ dujjayaṁ jeyyuṁ, jayabhummāsubhe carā;",
  "anya-e1010n5:244_0": "Sītānissita laṭukī, senakaṁva mahabbalaṁ.",
  "anya-e1010n5:245_0": "70.",
  "anya-e1010n5:246_0": " Kāyadhi ggocaro veso,",
  "anya-e1010n5:247_0": "Jayabhūbuddha duttiyā;",
  "anya-e1010n5:248_0": "Ettheva gocarā hontu,",
  "anya-e1010n5:249_0": "Mābho kāme jayatthikā.",
  "anya-e1010n5:250_0": "71.",
  "anya-e1010n5:251_0": " Kāyā subhaṁ vipassantu, dibba kkhināpya passiyaṁ;",
  "anya-e1010n5:252_0": "Āyatiṁ maggalābhāya, taṁ dassanaṁ bhavissati.",
  "anya-e1010n5:253_0": "72.",
  "anya-e1010n5:254_0": " Dhīcakkhunāva dhikkāyaṁ, passe na maṁsacakkhunā;",
  "anya-e1010n5:255_0": "Ummilitvāva dhīcakkhuṁ, vivekaṭṭho udikkhatu.",
  "anya-e1010n5:256_0": "73.",
  "anya-e1010n5:257_0": " Pañcaṅgāni yathā kummo, cakkhādīni nigūhaye;",
  "anya-e1010n5:258_0": "Verī labhatu mokāsaṁ, pañcadvārā arakkhitā.",
  "anya-e1010n5:259_0": "74.",
  "anya-e1010n5:260_0": " Cakkhurūpena saṁvāsā, rāgaputtaṁ vijāyati;",
  "anya-e1010n5:261_0": "Mahānatthakaro soca, saṁvāsaṁ tena vāraye.",
  "anya-e1010n5:262_0": "75.",
  "anya-e1010n5:263_0": " Rūpādīsusañjantīti, sattā itthyādi saññāya;",
  "anya-e1010n5:264_0": "Natveva khandhasaññāya, taṁsaññihi virāgino.",
  "anya-e1010n5:265_0": "76.",
  "anya-e1010n5:266_0": " Sakāyeparakāyeca ,",
  "anya-e1010n5:267_0": "Āsaṁ chindeyya paṇḍito;",
  "anya-e1010n5:268_0": "Āsaṁ chetvā sukhaṁseti,",
  "anya-e1010n5:269_0": "Āsāya dukkhitā pajā.",
  "anya-e1010n5:270_0": "77.",
  "anya-e1010n5:271_0": " Dassane savane kāya,",
  "anya-e1010n5:272_0": "Saṁsagge methunepica;",
  "anya-e1010n5:273_0": "Nirāso sukhito hoti,",
  "anya-e1010n5:274_0": "Anirāsotidukkhito.",
  "anya-e1010n5:275_0": "78.",
  "anya-e1010n5:276_0": " Bahīva sodhitaṁ yassa, na vanto jeguccha puñjakaṁ;",
  "anya-e1010n5:277_0": "Taṁkāyaṁ asutaṁjāna, tanurāgo siyāttani.",
  "anya-e1010n5:278_0": "79.",
  "anya-e1010n5:279_0": " Kāyevirāga micchanto, nupasseyya tadantaraṁ;",
  "anya-e1010n5:280_0": "Antodassī atappanto, labhe saṁsāramocanaṁ.",
  "anya-e1010n5:281_0": "80.",
  "anya-e1010n5:282_0": " Sattā sattā bahiṭṭhevā, sāraṁsāraṁ mamāyino;",
  "anya-e1010n5:283_0": "Santosanto vipassanto, navānavāyatiṁbhave.",
  "anya-e1010n5:284_0": "81.",
  "anya-e1010n5:285_0": " Alaṁ alaṁ katvā kāyaṁ, malāmalāsavantito;",
  "anya-e1010n5:286_0": "Sobhaṁ sobhaṁ naye ṭhānaṁ, manaṁ manaṁ pyalaṁ kataṁ.",
  "anya-e1010n5:287_0": "82.",
  "anya-e1010n5:288_0": " Saṁsaggajātassa bhavanti snehā,",
  "anya-e1010n5:289_0": "Snehānvayaṁ dukkha midaṁ pahoti;",
  "anya-e1010n5:290_0": "Ādinavaṁ snehajaṁpekkha māno,",
  "anya-e1010n5:291_0": "Eko carekhagga visāṇa kappo.",
  "anya-e1010n5:292_0": "83.",
  "anya-e1010n5:293_0": " Khiṭṭā rati hoti sahāya majjhe,",
  "anya-e1010n5:294_0": "Puttesuca vipulaṁ hoti pemaṁ;",
  "anya-e1010n5:295_0": "Piyavippayogaṁ vijigucchamāno,",
  "anya-e1010n5:296_0": "Eko care khaggavisāṇa kappo.",
  "anya-e1010n5:297_0": "84.",
  "anya-e1010n5:298_0": " Vaṁso visāloyathā visatto,",
  "anya-e1010n5:299_0": "Puttesu dāresuca yāapekkhā;",
  "anya-e1010n5:300_0": "Vaṁsakaḷirova asajjamāno,",
  "anya-e1010n5:301_0": "Eko care khaggavisāṇa kappo.",
  "anya-e1010n5:302_0": "85.",
  "anya-e1010n5:303_0": " Kāmaṁ kāmaya mānassa, tassacetaṁ samijjhati;",
  "anya-e1010n5:304_0": "Addhā pītimano hoti, macco laddhā yadicchati.",
  "anya-e1010n5:305_0": "86.",
  "anya-e1010n5:306_0": " Tassace kāmayānassa, chandajātassa jantuno;",
  "anya-e1010n5:307_0": "Tekāmā parihāyanti, sallaviddhova ruppati.",
  "anya-e1010n5:308_0": "87.",
  "anya-e1010n5:309_0": " Yokāme parivajjeti, sappasseva padā siro;",
  "anya-e1010n5:310_0": "Somaṁ visattikaṁ loke, sato samativattati.",
  "anya-e1010n5:311_0": "88.",
  "anya-e1010n5:312_0": " Khettaṁ vatthuṁ taḷākaṁvā, gavassaṁ dāsaporisaṁ;",
  "anya-e1010n5:313_0": "Thiyo bandhū puthukāme, yonaro anugijjhati.",
  "anya-e1010n5:314_0": "89.",
  "anya-e1010n5:315_0": " Abalā naṁ balīyanti, maddantenaṁ parissayā;",
  "anya-e1010n5:316_0": "Tatonaṁ dukkhamanveti, nāvaṁ bhinna mivodakaṁ.",
  "anya-e1010n5:317_0": "90.",
  "anya-e1010n5:318_0": " Tasmājantu sadāsato, kāmāni parivajjaye;",
  "anya-e1010n5:319_0": "Te pahāya tare oghaṁ, nāvaṁ sitvāva pāragū.",
  "anya-e1010n5:320_0": "91.",
  "anya-e1010n5:321_0": " Kāmato jāyate soko,",
  "anya-e1010n5:322_0": "Kāmato jāyate bhayaṁ;",
  "anya-e1010n5:323_0": "Kāmato vippamuttassa,",
  "anya-e1010n5:324_0": "Natthi soko kuto bhayaṁ.",
  "anya-e1010n5:325_0": "92.",
  "anya-e1010n5:326_0": " Subhānupassiṁ viharantaṁ, indriyesu asaṁvutaṁ;",
  "anya-e1010n5:327_0": "Bhojanamhi amattaññuṁ, kusitaṁ hīna vīriyaṁ;",
  "anya-e1010n5:328_0": "Taṁve pasahati māro, vāto rukkhaṁva dubbalaṁ.",
  "anya-e1010n5:329_0": "93.",
  "anya-e1010n5:330_0": " Asubhānupassiṁ viharantaṁ, indriyesu susaṁvutaṁ;",
  "anya-e1010n5:331_0": "Bhojanamhica mattaññuṁ, saddhaṁ āraddha vīriyaṁ;",
  "anya-e1010n5:332_0": "Taṁve nappasahati māro, vāto selaṁva pabbataṁ.",
  "anya-e1010n5:333_0": "94.",
  "anya-e1010n5:334_0": " Yathā agāraṁ ducchannaṁ, vuṭṭhi samati vijjhati;",
  "anya-e1010n5:335_0": "Evaṁ abhāvitaṁ cittaṁ, rāgo samativijjhati.",
  "anya-e1010n5:336_0": "95.",
  "anya-e1010n5:337_0": " Tadevaṁ paccavekkhanti, ye te rāgaggidubbalā;",
  "anya-e1010n5:338_0": "Patiṭṭhaṁ sāsane laddhā, nukkaṇṭhā nalasā ratā.",
  "anya-e1010n5:339_0": "96.",
  "anya-e1010n5:340_0": " Buddhāvādaṁ labhitvāpi, nāhaṁsakkā navomhiti;",
  "anya-e1010n5:341_0": "Dosaṁ taṇhaṁ anāsento, paripakko kadābhave;",
  "anya-e1010n5:342_0": "Puññakammaṁ akaronto, paravajjaṁ akhamanto.",
  "anya-e1010n5:343_0": "97.",
  "anya-e1010n5:344_0": " Kāya saṅkhārikā taṇhā, nīcānīcakarāca sā;",
  "anya-e1010n5:345_0": "Cittasaṅkhārikā saddhā, uccā uccakarāca sā.",
  "anya-e1010n5:346_0": "98.",
  "anya-e1010n5:347_0": " Dassanīye ratā taṇhā, saddhāsvācārabhattikā;",
  "anya-e1010n5:348_0": "Vikiṇṇacārikā taṇhā, saddhā visadacārinī.",
  "anya-e1010n5:349_0": "99.",
  "anya-e1010n5:350_0": " Manokilesikā taṇhā, sānugānanta dukkhadā;",
  "anya-e1010n5:351_0": "Cittappasādikā saddhā, attānuga sukhāvahā.",
  "anya-e1010n5:352_0": "100.",
  "anya-e1010n5:353_0": " Taṇhā saddhāna miccevaṁ, visesaṁ jāna tatvato;",
  "anya-e1010n5:354_0": "Ñatvā taṇhaṁ vināseyya, saddhaṁbhāveyya cetasi.",
  "anya-e1010n5:355_0": "101.",
  "anya-e1010n5:356_0": " Ucchukaṁ yantapattampi, sañcuṇṇitampi candanaṁ;",
  "anya-e1010n5:357_0": "Madhuraṁva sugandhaṁva, mettiva hiṁsitopi saṁ.",
  "anya-e1010n5:358_0": "102.",
  "anya-e1010n5:359_0": " Attacchedampi vāseti, sugandheniva candanaṁ;",
  "anya-e1010n5:360_0": "Santo mettāsugandhena, attahiṁsampi vāsaye.",
  "anya-e1010n5:361_0": "103.",
  "anya-e1010n5:362_0": " Kadācipi na duggandhi, sukkhaṁ cuṇṇampi candanaṁ;",
  "anya-e1010n5:363_0": "Tatheva dukkhapattopi, na santo pāpakārako.",
  "anya-e1010n5:364_0": "104.",
  "anya-e1010n5:365_0": " Khame vajjaṁ kareyyatthaṁ, buddhakhanti manussaraṁ;",
  "anya-e1010n5:366_0": "Mettātintena verīpi, nupanāho siyattani.",
  "anya-e1010n5:367_0": "105.",
  "anya-e1010n5:368_0": " Nagacchati ta makkoso, mamevā natthakārako;",
  "anya-e1010n5:369_0": "Iti ñatvāva sappañño, neva kkoseyya kiñcanaṁ.",
  "anya-e1010n5:370_0": "106.",
  "anya-e1010n5:371_0": " Akkoso maṁ naāgacche,",
  "anya-e1010n5:372_0": "Tassevā natthakārako;",
  "anya-e1010n5:373_0": "Iti ñatvā titikkheyya,",
  "anya-e1010n5:374_0": "Na paccakkosanaṁ kare.",
  "anya-e1010n5:375_0": "107.",
  "anya-e1010n5:376_0": " Akkosaka nayaṁ gaṇhi,",
  "anya-e1010n5:377_0": "Paccakkoso na so varo;",
  "anya-e1010n5:378_0": "Budho taṁ nānugāheyya,",
  "anya-e1010n5:379_0": "Mā sova pāpiyo bhave.",
  "anya-e1010n5:380_0": "108.",
  "anya-e1010n5:381_0": " Taṇhāvijjāca mūlādve, saṁsāravisapādape;",
  "anya-e1010n5:382_0": "Sabbhatti saddhammassutaṁ, dveyeva madhurā phalā.",
  "anya-e1010n5:383_0": "109.",
  "anya-e1010n5:384_0": " Sodhe citta mupakkamma, suddhaṁ upakkamena taṁ;",
  "anya-e1010n5:385_0": "Vahe sukhaṁ asaṅkheyyaṁ, dukkhaṁ asodhitaṁ mali.",
  "anya-e1010n5:386_0": "110.",
  "anya-e1010n5:387_0": " Sodhitaṁ sugatiṁneti, duggatiṁva asodhitaṁ;",
  "anya-e1010n5:388_0": "Cittaṁ sodhetu mālimpe, rāgadosa malehi taṁ.",
  "anya-e1010n5:389_0": "111.",
  "anya-e1010n5:390_0": " Dosejā nāsitā yena,",
  "anya-e1010n5:391_0": "Sāsanevatthi sonayo;",
  "anya-e1010n5:392_0": "Natthaññattha tamādāya,",
  "anya-e1010n5:393_0": "Budho nāsetu taṁdvayaṁ.",
  "anya-e1010n5:394_0": "112.",
  "anya-e1010n5:395_0": " Ranakunavāsi katāvāse, daguṁcetī puratthime;",
  "anya-e1010n5:396_0": "Vasatā aggadhammena, therena racito ayanti."
}