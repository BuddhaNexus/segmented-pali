{
  "kv2.2:0.1_0": "Kathāvatthu",
  "kv2.2:0.2_0": "Mahāpaṇṇāsaka",
  "kv2.2:0.3_0": "Dutiyavagga",
  "kv2.2:0.4_0": "Aññāṇakathā",
  "kv2.2:1.1_0": "Atthi arahato aññāṇanti?",
  "kv2.2:1.2_0": "Āmantā.",
  "kv2.2:1.3_0": "Atthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti?",
  "kv2.2:1.4_0": "Na hevaṁ vattabbe.",
  "kv2.2:1.5_0": "Natthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti?",
  "kv2.2:1.6_0": "Āmantā.",
  "kv2.2:1.7_0": "Hañci natthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇaṁ, no ca vata re vattabbe—",
  "kv2.2:1.8_0": "“atthi arahato aññāṇan”ti.",
  "kv2.2:2.1_0": "Atthi puthujjanassa aññāṇaṁ, atthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti?",
  "kv2.2:2.2_0": "Āmantā.",
  "kv2.2:2.3_0": "Atthi arahato aññāṇaṁ, atthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti?",
  "kv2.2:2.4_0": "Na hevaṁ vattabbe.",
  "kv2.2:3.1_0": "Atthi arahato aññāṇaṁ, natthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti?",
  "kv2.2:3.2_0": "Āmantā.",
  "kv2.2:3.3_0": "Atthi puthujjanassa aññāṇaṁ, natthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti?",
  "kv2.2:3.4_0": "Na hevaṁ vattabbe.",
  "kv2.2:4.1_0": "Atthi arahato aññāṇanti?",
  "kv2.2:4.2_0": "Āmantā.",
  "kv2.2:4.3_0": "Arahā aññāṇapakato pāṇaṁ haneyya, adinnaṁ ādiyeyya, musā bhaṇeyya, pisuṇaṁ bhaṇeyya, pharusaṁ bhaṇeyya, samphaṁ palapeyya, sandhiṁ chindeyya, nillopaṁ hareyya, ekāgāriyaṁ kareyya, paripanthe tiṭṭheyya, paradāraṁ gaccheyya, gāmaghātaṁ kareyya, nigamaghātaṁ kareyyāti?",
  "kv2.2:4.4_0": "Na hevaṁ vattabbe.",
  "kv2.2:5.1_0": "Atthi puthujjanassa aññāṇaṁ, puthujjano aññāṇapakato pāṇaṁ haneyya, adinnaṁ ādiyeyya, musā bhaṇeyya …pe… gāmaghātaṁ kareyya, nigamaghātaṁ kareyyāti?",
  "kv2.2:5.2_0": "Āmantā.",
  "kv2.2:5.3_0": "Atthi arahato aññāṇaṁ, arahā aññāṇapakato pāṇaṁ haneyya, adinnaṁ ādiyeyya …pe… gāmaghātaṁ kareyya, nigamaghātaṁ kareyyāti?",
  "kv2.2:5.4_0": "Na hevaṁ vattabbe.",
  "kv2.2:6.1_0": "Atthi arahato aññāṇaṁ, na ca arahā aññāṇapakato pāṇaṁ haneyya, adinnaṁ ādiyeyya …pe… gāmaghātaṁ kareyya, nigamaghātaṁ kareyyāti?",
  "kv2.2:6.2_0": "Āmantā.",
  "kv2.2:6.3_0": "Atthi puthujjanassa aññāṇaṁ, na ca puthujjano aññāṇapakato pāṇaṁ haneyya, adinnaṁ ādiyeyya …pe… gāmaghātaṁ kareyya, nigamaghātaṁ kareyyāti?",
  "kv2.2:6.4_0": "Na hevaṁ vattabbe.",
  "kv2.2:7.1_0": "Atthi arahato aññāṇanti?",
  "kv2.2:7.2_0": "Āmantā.",
  "kv2.2:7.3_0": "Atthi arahato satthari aññāṇaṁ, dhamme aññāṇaṁ, saṅghe aññāṇaṁ, sikkhāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ, idappaccayatāpaṭiccasamuppannesu dhammesu aññāṇanti?",
  "kv2.2:7.4_0": "Na hevaṁ vattabbe.",
  "kv2.2:8.1_0": "Natthi arahato satthari aññāṇaṁ, dhamme aññāṇaṁ, saṅghe aññāṇaṁ, sikkhāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ, idappaccayatāpaṭiccasamuppannesu dhammesu aññāṇanti?",
  "kv2.2:8.2_0": "Āmantā.",
  "kv2.2:8.3_0": "Hañci natthi arahato satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇaṁ, no ca vata re vattabbe—",
  "kv2.2:8.4_0": "“atthi arahato aññāṇan”ti.",
  "kv2.2:9.1_0": "Atthi puthujjanassa aññāṇaṁ, atthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti?",
  "kv2.2:9.2_0": "Āmantā.",
  "kv2.2:9.3_0": "Atthi arahato aññāṇaṁ, atthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti?",
  "kv2.2:9.4_0": "Na hevaṁ vattabbe.",
  "kv2.2:10.1_0": "Atthi arahato aññāṇaṁ, natthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti?",
  "kv2.2:10.2_0": "Āmantā.",
  "kv2.2:10.3_0": "Atthi puthujjanassa aññāṇaṁ, natthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti?",
  "kv2.2:10.4_0": "Na hevaṁ vattabbe.",
  "kv2.2:11.1_0": "Atthi arahato aññāṇanti?",
  "kv2.2:11.2_0": "Āmantā.",
  "kv2.2:11.3_0": "Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti?",
  "kv2.2:11.4_0": "Āmantā.",
  "kv2.2:11.5_0": "Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—",
  "kv2.2:11.6_0": "“atthi arahato aññāṇan”ti.",
  "kv2.2:12.1_0": "Atthi arahato aññāṇanti?",
  "kv2.2:12.2_0": "Āmantā.",
  "kv2.2:12.3_0": "Nanu arahato doso pahīno …pe…",
  "kv2.2:12.4_0": "moho pahīno …pe…",
  "kv2.2:12.5_0": "anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti?",
  "kv2.2:12.6_0": "Āmantā.",
  "kv2.2:12.7_0": "Hañci arahato anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, no ca vata re vattabbe—",
  "kv2.2:12.8_0": "“atthi arahato aññāṇan”ti.",
  "kv2.2:13.1_0": "Atthi arahato aññāṇanti?",
  "kv2.2:13.2_0": "Āmantā.",
  "kv2.2:13.3_0": "Nanu arahato rāgappahānāya maggo bhāvito …pe…",
  "kv2.2:13.4_0": "bojjhaṅgā bhāvitāti?",
  "kv2.2:13.5_0": "Āmantā.",
  "kv2.2:13.6_0": "Hañci arahato rāgappahānāya bojjhaṅgā bhāvitā, no ca vata re vattabbe—",
  "kv2.2:13.7_0": "“atthi arahato aññāṇan”ti.",
  "kv2.2:14.1_0": "Atthi arahato aññāṇanti?",
  "kv2.2:14.2_0": "Āmantā.",
  "kv2.2:14.3_0": "Nanu arahato dosappahānāya …pe…",
  "kv2.2:14.4_0": "mohappahānāya …pe…",
  "kv2.2:14.5_0": "anottappapahānāya maggo bhāvito …pe…",
  "kv2.2:14.6_0": "bojjhaṅgā bhāvitāti?",
  "kv2.2:14.7_0": "Āmantā.",
  "kv2.2:14.8_0": "Hañci arahato anottappapahānāya bojjhaṅgā bhāvitā, no ca vata re vattabbe—",
  "kv2.2:14.9_0": "“atthi arahato aññāṇan”ti.",
  "kv2.2:15.1_0": "Atthi arahato aññāṇanti?",
  "kv2.2:15.2_0": "Āmantā.",
  "kv2.2:15.3_0": "Nanu arahā vītarāgo vītadoso vītamoho …pe…",
  "kv2.2:15.4_0": "sacchikātabbaṁ sacchikatanti?",
  "kv2.2:15.5_0": "Āmantā.",
  "kv2.2:15.6_0": "Hañci arahā vītarāgo …pe…",
  "kv2.2:15.7_0": "sacchikātabbaṁ sacchikataṁ, no ca vata re vattabbe—",
  "kv2.2:15.8_0": "“atthi arahato aññāṇan”ti.",
  "kv2.2:16.1_0": "Atthi arahato aññāṇanti?",
  "kv2.2:16.2_0": "Sadhammakusalassa arahato atthi aññāṇaṁ, paradhammakusalassa arahato natthi aññāṇanti.",
  "kv2.2:16.3_0": "Sadhammakusalassa arahato atthi aññāṇanti?",
  "kv2.2:16.4_0": "Āmantā.",
  "kv2.2:16.5_0": "Paradhammakusalassa arahato atthi aññāṇanti?",
  "kv2.2:16.6_0": "Na hevaṁ vattabbe …pe….",
  "kv2.2:17.1_0": "Paradhammakusalassa arahato natthi aññāṇanti?",
  "kv2.2:17.2_0": "Āmantā.",
  "kv2.2:17.3_0": "Sadhammakusalassa arahato natthi aññāṇanti?",
  "kv2.2:17.4_0": "Na hevaṁ vattabbe …pe….",
  "kv2.2:18.1_0": "Sadhammakusalassa arahato rāgo pahīno, atthi tassa aññāṇanti?",
  "kv2.2:18.2_0": "Āmantā.",
  "kv2.2:18.3_0": "Paradhammakusalassa arahato rāgo pahīno, atthi tassa aññāṇanti?",
  "kv2.2:18.4_0": "Na hevaṁ vattabbe …pe….",
  "kv2.2:19.1_0": "Sadhammakusalassa arahato doso pahīno …pe…",
  "kv2.2:19.2_0": "moho pahīno …pe…",
  "kv2.2:19.3_0": "anottappaṁ pahīnaṁ, atthi tassa aññāṇanti?",
  "kv2.2:19.4_0": "Āmantā.",
  "kv2.2:19.5_0": "Paradhammakusalassa arahato anottappaṁ pahīnaṁ, atthi tassa aññāṇanti?",
  "kv2.2:19.6_0": "Na hevaṁ vattabbe …pe….",
  "kv2.2:20.1_0": "Sadhammakusalassa arahato rāgappahānāya maggo bhāvito …pe…",
  "kv2.2:20.2_0": "bojjhaṅgā bhāvitā, atthi tassa aññāṇanti?",
  "kv2.2:20.3_0": "Āmantā.",
  "kv2.2:20.4_0": "Paradhammakusalassa arahato rāgappahānāya bojjhaṅgā bhāvitā, atthi tassa aññāṇanti?",
  "kv2.2:20.5_0": "Na hevaṁ vattabbe …pe….",
  "kv2.2:21.1_0": "Sadhammakusalassa arahato dosappahānāya …pe…",
  "kv2.2:21.2_0": "mohappahānāya …pe…",
  "kv2.2:21.3_0": "anottappapahānāya maggo bhāvito …pe…",
  "kv2.2:21.4_0": "bojjhaṅgā bhāvitā, atthi tassa aññāṇanti?",
  "kv2.2:21.5_0": "Āmantā.",
  "kv2.2:21.6_0": "Paradhammakusalassa arahato anottappapahānāya bojjhaṅgā bhāvitā, atthi tassa aññāṇanti?",
  "kv2.2:21.7_0": "Na hevaṁ vattabbe …pe….",
  "kv2.2:22.1_0": "Sadhammakusalo arahā vītarāgo vītadoso vītamoho …pe…",
  "kv2.2:22.2_0": "sacchikātabbaṁ sacchikataṁ, atthi tassa aññāṇanti?",
  "kv2.2:22.3_0": "Āmantā.",
  "kv2.2:22.4_0": "Paradhammakusalo arahā vītarāgo vītadoso vītamoho …pe…",
  "kv2.2:22.5_0": "sacchikātabbaṁ sacchikataṁ, atthi tassa aññāṇanti?",
  "kv2.2:22.6_0": "Na hevaṁ vattabbe …pe….",
  "kv2.2:23.1_0": "Paradhammakusalassa arahato rāgo pahīno, natthi tassa aññāṇanti?",
  "kv2.2:23.2_0": "Āmantā.",
  "kv2.2:23.3_0": "Sadhammakusalassa arahato rāgo pahīno, natthi tassa aññāṇanti?",
  "kv2.2:23.4_0": "Na hevaṁ vattabbe …pe….",
  "kv2.2:24.1_0": "Paradhammakusalassa arahato doso pahīno …pe…",
  "kv2.2:24.2_0": "moho pahīno …pe…",
  "kv2.2:24.3_0": "anottappaṁ pahīnaṁ, natthi tassa aññāṇanti?",
  "kv2.2:24.4_0": "Āmantā.",
  "kv2.2:24.5_0": "Sadhammakusalassa arahato anottappaṁ pahīnaṁ, natthi tassa aññāṇanti?",
  "kv2.2:24.6_0": "Na hevaṁ vattabbe …pe….",
  "kv2.2:25.1_0": "Paradhammakusalassa arahato rāgappahānāya maggo bhāvito …pe…",
  "kv2.2:25.2_0": "bojjhaṅgā bhāvitā …pe…",
  "kv2.2:25.3_0": "dosappahānāya mohappahānāya …pe…",
  "kv2.2:25.4_0": "anottappapahānāya maggo bhāvito …pe…",
  "kv2.2:25.5_0": "bojjhaṅgā bhāvitā, natthi tassa aññāṇanti?",
  "kv2.2:25.6_0": "Āmantā.",
  "kv2.2:25.7_0": "Sadhammakusalassa arahato anottappapahānāya bojjhaṅgā bhāvitā, natthi tassa aññāṇanti?",
  "kv2.2:25.8_0": "Na hevaṁ vattabbe …pe….",
  "kv2.2:26.1_0": "Paradhammakusalo arahā vītarāgo vītadoso vītamoho …pe…",
  "kv2.2:26.2_0": "sacchikātabbaṁ sacchikataṁ, natthi tassa aññāṇanti?",
  "kv2.2:26.3_0": "Āmantā.",
  "kv2.2:26.4_0": "Sadhammakusalo arahā vītarāgo vītadoso vītamoho …pe…",
  "kv2.2:26.5_0": "sacchikātabbaṁ sacchikataṁ, natthi tassa aññāṇanti?",
  "kv2.2:26.6_0": "Na hevaṁ vattabbe …pe….",
  "kv2.2:27.1_0": "Atthi arahato aññāṇanti?",
  "kv2.2:27.2_0": "Āmantā.",
  "kv2.2:27.3_0": "Nanu vuttaṁ bhagavatā—",
  "kv2.2:27.4_0": "“jānatohaṁ, bhikkhave, passato āsavānaṁ khayaṁ vadāmi, no ajānato no apassato.",
  "kv2.2:27.5_0": "Kiñca, bhikkhave, jānato kiṁ passato āsavānaṁ khayo hoti?",
  "kv2.2:27.6_0": "‘Iti rūpaṁ, iti rūpassa samudayo, iti rūpassa atthaṅgamo, iti vedanā …pe…",
  "kv2.2:27.7_0": "iti saññā …",
  "kv2.2:27.8_0": "iti saṅkhārā …",
  "kv2.2:27.9_0": "iti viññāṇaṁ, iti viññāṇassa samudayo, iti viññāṇassa atthaṅgamo’ti—",
  "kv2.2:27.10_0": "evaṁ kho, bhikkhave, jānato evaṁ passato āsavānaṁ khayo hotī”ti.",
  "kv2.2:27.11_0": "Attheva suttantoti?",
  "kv2.2:27.12_0": "Āmantā.",
  "kv2.2:27.13_0": "Tena hi na vattabbaṁ—",
  "kv2.2:27.14_0": "“atthi arahato aññāṇan”ti.",
  "kv2.2:28.1_0": "Atthi arahato aññāṇanti?",
  "kv2.2:28.2_0": "Āmantā.",
  "kv2.2:28.3_0": "Nanu vuttaṁ bhagavatā—",
  "kv2.2:28.4_0": "“jānatohaṁ, bhikkhave, passato āsavānaṁ khayaṁ vadāmi, no ajānato no apassato.",
  "kv2.2:28.5_0": "Kiñca, bhikkhave, jānato kiṁ passato āsavānaṁ khayo hoti?",
  "kv2.2:28.6_0": "‘Idaṁ dukkhan’ti—",
  "kv2.2:28.7_0": "bhikkhave, jānato passato āsavānaṁ khayo hoti, ‘ayaṁ dukkhasamudayo’ti—",
  "kv2.2:28.8_0": "jānato passato āsavānaṁ khayo hoti, ‘ayaṁ dukkhanirodho’ti—",
  "kv2.2:28.9_0": "jānato passato āsavānaṁ khayo hoti, ‘ayaṁ dukkhanirodhagāminī paṭipadā’ti—",
  "kv2.2:28.10_0": "jānato passato āsavānaṁ khayo hoti.",
  "kv2.2:28.11_0": "Evaṁ kho, bhikkhave, jānato evaṁ passato āsavānaṁ khayo hotī”ti.",
  "kv2.2:28.12_0": "Attheva suttantoti?",
  "kv2.2:28.13_0": "Āmantā.",
  "kv2.2:28.14_0": "Tena hi na vattabbaṁ—",
  "kv2.2:28.15_0": "“atthi arahato aññāṇan”ti.",
  "kv2.2:29.1_0": "Atthi arahato aññāṇanti?",
  "kv2.2:29.2_0": "Āmantā.",
  "kv2.2:29.3_0": "Nanu vuttaṁ bhagavatā—",
  "kv2.2:29.4_0": "“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya, sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti.",
  "kv2.2:29.5_0": "Attheva suttantoti?",
  "kv2.2:29.6_0": "Āmantā.",
  "kv2.2:29.7_0": "Tena hi na vattabbaṁ—",
  "kv2.2:29.8_0": "“atthi arahato aññāṇan”ti.",
  "kv2.2:30.1_0": "Atthi arahato aññāṇanti?",
  "kv2.2:30.2_0": "Āmantā.",
  "kv2.2:30.3_0": "Nanu vuttaṁ bhagavatā—",
  "kv2.2:31.1_0": "“Sahāvassa dassanasampadāya,",
  "kv2.2:31.2_0": "Tayassu dhammā jahitā bhavanti;",
  "kv2.2:31.3_0": "Sakkāyadiṭṭhī vicikicchitañca,",
  "kv2.2:31.4_0": "Sīlabbataṁ vāpi yadatthi kiñci;",
  "kv2.2:31.5_0": "Catūhapāyehi ca vippamutto,",
  "kv2.2:31.6_0": "Chaccābhiṭhānāni abhabba kātun”ti.",
  "kv2.2:32.1_0": "Attheva suttantoti?",
  "kv2.2:32.2_0": "Āmantā.",
  "kv2.2:32.3_0": "Tena hi na vattabbaṁ—",
  "kv2.2:32.4_0": "“atthi arahato aññāṇan”ti.",
  "kv2.2:33.1_0": "Atthi arahato aññāṇanti?",
  "kv2.2:33.2_0": "Āmantā.",
  "kv2.2:33.3_0": "Nanu vuttaṁ bhagavatā—",
  "kv2.2:33.4_0": "“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—",
  "kv2.2:33.5_0": "‘yaṁ kiñci samudayadhammaṁ sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—",
  "kv2.2:33.6_0": "sakkāyadiṭṭhi, vicikicchā, sīlabbataparāmāso”ti.",
  "kv2.2:33.7_0": "Attheva suttantoti?",
  "kv2.2:33.8_0": "Āmantā.",
  "kv2.2:33.9_0": "Tena hi na vattabbaṁ—",
  "kv2.2:33.10_0": "“atthi arahato aññāṇan”ti.",
  "kv2.2:34.1_0": "Na vattabbaṁ—",
  "kv2.2:34.2_0": "“atthi arahato aññāṇan”ti?",
  "kv2.2:34.3_0": "Āmantā.",
  "kv2.2:34.4_0": "Nanu arahā itthipurisānaṁ nāmagottaṁ na jāneyya, maggāmaggaṁ na jāneyya, tiṇakaṭṭhavanappatīnaṁ nāmaṁ na jāneyyāti?",
  "kv2.2:34.5_0": "Āmantā.",
  "kv2.2:34.6_0": "Hañci arahā itthipurisānaṁ nāmagottaṁ na jāneyya, maggāmaggaṁ na jāneyya, tiṇakaṭṭhavanappatīnaṁ nāmaṁ na jāneyya, tena vata re vattabbe—",
  "kv2.2:34.7_0": "“atthi arahato aññāṇan”ti.",
  "kv2.2:35.1_0": "Arahā itthipurisānaṁ nāmagottaṁ na jāneyya, maggāmaggaṁ na jāneyya, tiṇakaṭṭhavanappatīnaṁ nāmaṁ na jāneyyāti, atthi arahato aññāṇanti?",
  "kv2.2:35.2_0": "Āmantā.",
  "kv2.2:35.3_0": "Arahā sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā na jāneyyāti?",
  "kv2.2:35.4_0": "Na hevaṁ vattabbe …pe….",
  "kv2.2:35.5_0": "Aññāṇakathā niṭṭhitā."
}