{
  "anya-e0807n5:0_0": "6. Tyādikaṇḍa",
  "anya-e0807n5:1_0": "Atha tyādayo kriyāvācīhi dhātūhi vuccante.",
  "anya-e0807n5:2_0": "Kriyaṁ ācikkhatīti ākhyātanti kriyāpadassa pubbācariyasaññā.",
  "anya-e0807n5:2_1": "Kāla+kāraka+purisaparidīpakaṁ kriyālakkhaṇaṁ tyādyantaṁ aliṅgañca, vuttampi ce+taṁ –",
  "anya-e0807n5:3_0": "Yaṁ tikālaṁ tipurisaṁ, kriyāvācī tikārakaṁ;",
  "anya-e0807n5:4_0": "Atiliṅgaṁ dvivacanaṁ, ta+dākhyātanti vuccati.",
  "anya-e0807n5:5_0": "14. Kriyatthā bahulaṁ –ti",
  "anya-e0807n5:6_0": "Ca sabbattha vattate.",
  "anya-e0807n5:6_1": "Kriyā attho etassāti kriyattho dhātu, so ca duvidho sakammakā+kammakavasena.",
  "anya-e0807n5:6_2": "Tattha yasmiṁ kriyatthe kattuvācimhā kammaṁ gavesīyate, so sakammako.",
  "anya-e0807n5:6_3": "Itaro akammako.",
  "anya-e0807n5:7_0": "Tatra sakammakā kammāpekkhaṁ kriyaṁ vadanti, yathā kaṭaṁ karoti, gāmaṁ gacchati, odanaṁ pacati.",
  "anya-e0807n5:7_1": "Akammakā kammanirapekkhaṁ kriyaṁ vadanti, yathā acchati seti tiṭṭhati.",
  "anya-e0807n5:7_2": "Kriyāti ca gamanapacanādiko asattasammato kattari kamme vā patiṭṭhito kārakasamūhasādhiyo padattho vuccati. Api ca –",
  "anya-e0807n5:8_0": "Karaṇaṁ bhavanaṁ cāpi, kara+bhūhi kathīyate;",
  "anya-e0807n5:9_0": "Tato kriyādivācattaṁ, pākādīnaṁ kathaṁ bhave.",
  "anya-e0807n5:10_0": "Kara+bhūdhātūhi karaṇañca bhavanañca vuccati, pāka+gamanādīhi tesaṁ kriyābhavanānaṁ vāccattaṁ kathaṁ bhavatīti vuttaṁ hoti. Punapi –",
  "anya-e0807n5:11_0": "Pākādīnañhi vāccattaṁ, karabhūsu na yujjati;",
  "anya-e0807n5:12_0": "Taṁ bahutaravāccattaṁ, pākādīsu na yujjati.",
  "anya-e0807n5:13_0": "Taṁ nāma –",
  "anya-e0807n5:14_0": "Kāriyarūpā hi dhātvatthā, sattāyuttā ca te+khilā;",
  "anya-e0807n5:15_0": "Tato kriyā ca bhāvo ca, sāmaññaṁ tesu gamyate.",
  "anya-e0807n5:16_0": "1. Vattamāneti anti si tha mi ma te ante se vhe e mhe.",
  "anya-e0807n5:17_0": "Vattamāne āraddhāparisamatte atthe vattamānato kriyatthā tyādayo honti.",
  "anya-e0807n5:17_1": "Kriyādhikārattā ‘‘kriyatthā’’ti vuttaṁ.",
  "anya-e0807n5:17_2": "Tesa+maniyame –",
  "anya-e0807n5:18_0": "14. Pubbaparacchakkāna+mekānekesu tumhā+mha+sesesu dve dve majjhimu+ttama+paṭhamā",
  "anya-e0807n5:19_0": "Ekānekesu tumhaamhasaddavacanīyesu tadaññasaddavacanīyesu ca kārakesu pubbacchakkānaṁ paracchakkānañca majjhimu+ttama+paṭhamā dve dve honti yathākkamaṁ.",
  "anya-e0807n5:19_1": "Tatthati antīti paṭhamapuriso, ādo niddiṭṭhattā.",
  "anya-e0807n5:19_2": "Si tha iti majjhimapuriso, majjhe niddiṭṭhattā.",
  "anya-e0807n5:19_3": "Mi ma iti uttamapuriso.",
  "anya-e0807n5:19_4": "Uttamasaddo+yaṁ sabhāvato tipabhutīna+manta+māha.",
  "anya-e0807n5:19_5": "Paracchakkepi te antetiādinā evaṁ yojetabbaṁ.",
  "anya-e0807n5:19_6": "Evaṁ sesesu bhavissatiādīsu sattasu paccayavidhānasuttesupi yojetabbaṁ.",
  "anya-e0807n5:20_0": "Idāni bhūvādīna+maṭṭhagaṇānaṁ bhūvādigaṇesu bhū=sattāya+miti paṭhamadhātuto parā tyādayo yojīyante.",
  "anya-e0807n5:20_1": "Tattha ‘‘ekamhi vattabbe ekavacanaṁ’’ti tyādīsu parabhūtesu kattu+kamma+bhāvesuyeva kyavikaraṇalavikaraṇā hontīti ‘‘kyo bhāvakammesva+parokkhesu māna+nta+tyādīsu’’ ‘‘kattari lo’’ iccādinā tesaṁ vikaraṇānaṁ vidhānā tyādayo kattu+kamma+bhāvesveva viññāyantīti kattari timhilo.",
  "anya-e0807n5:20_2": "Ke te vikaraṇā –",
  "anya-e0807n5:21_0": "Pubbāparabhāgaṭṭhānā, bhinnadhātuvibhattiyo;",
  "anya-e0807n5:22_0": "Nissāya paccayā honti, ete vikaraṇā siyuṁ.",
  "anya-e0807n5:23_0": "5,82. Yuvaṇṇāna+me, o paccaye",
  "anya-e0807n5:24_0": "Ivaṇṇu+vaṇṇantānaṁ kriyattānaṁ e+o honti yathākkamaṁ paccayeti ūsso+kāro.",
  "anya-e0807n5:25_0": "5,89. Eona+maya+vā sare",
  "anya-e0807n5:26_0": "Sare pare eona+mayavā honti yathākkamaṁti ossa avādeso.",
  "anya-e0807n5:26_1": "So puriso sādhu bhavati, sā itthī sādhu bhavati, cittaṁ sādhu bhavati.",
  "anya-e0807n5:27_0": "Uttattā kattu ākhyāte, tatiyā na ca kattari;",
  "anya-e0807n5:28_0": "Paṭhamāvibhatti hoteva, atthamattaṁ apekkhiya.",
  "anya-e0807n5:29_0": "Satipi kriyāyekatte kattūnaṁ bahuttā ‘‘bahumhi vattabbe bahuvacanaṁ’’ti anti.",
  "anya-e0807n5:30_0": "161. Kvaci vikaraṇānanti",
  "anya-e0807n5:31_0": "Vikaraṇānaṁ kvaci lopo hotīti lavikaraṇassa lopo, sesaṁ purimasadisaṁ.",
  "anya-e0807n5:31_1": "Te purisā bhavanti.",
  "anya-e0807n5:31_2": "Majjhimapuri- sekavacanaṁ si, tvaṁ bhavasi.",
  "anya-e0807n5:31_3": "Bahuvacanaṁ thapaccayo, tumhe bhavatha.",
  "anya-e0807n5:31_4": "Uttamapurisekavacanaṁ mipaccayo.",
  "anya-e0807n5:32_0": "57. Himimesva+ssa",
  "anya-e0807n5:33_0": "Akārassa dīgho hoti himimesu.",
  "anya-e0807n5:33_1": "Ahaṁ bhavāmi.",
  "anya-e0807n5:33_2": "Bahuvacanaṁ mapaccayo, mayaṁ bhavāma.",
  "anya-e0807n5:33_3": "Evaṁ paracchekkepi-bhavate, bhavante.",
  "anya-e0807n5:33_4": "Bhavase, bhavavhe.",
  "anya-e0807n5:33_5": "Bhave, bhavamhe.",
  "anya-e0807n5:33_6": "Keci dīghaṁ katvā paṭhanti, ‘‘byañjane dīgharassā’’ti dīgho, bhavāmhe.",
  "anya-e0807n5:34_0": "Ettha ca –",
  "anya-e0807n5:35_0": "Lajjā sattā ṭhiti jāgaraṇaṁ,",
  "anya-e0807n5:36_0": "Vuddhi kkhaya jīvita maraṇaṁ;",
  "anya-e0807n5:37_0": "Kīḷā ruci rocate ityevaṁ,",
  "anya-e0807n5:38_0": "Vuttā akammakadhātu sabbe.",
  "anya-e0807n5:39_0": "–Ti vuttattā kammaṁ dutiyā na.",
  "anya-e0807n5:40_0": "Paca=pāke, akāro uccāraṇattho, eva+muparipi.",
  "anya-e0807n5:40_1": "Paca iti ṭhite lavikaraṇaṁ, vikaraṇalopādi purimasamaṁ.",
  "anya-e0807n5:40_2": "So odanaṁ pacati, te pacanti.",
  "anya-e0807n5:40_3": "Tvaṁ pacasi, tumhe pacatha.",
  "anya-e0807n5:40_4": "Ahaṁ pacāmi, mayaṁ pacāma.",
  "anya-e0807n5:40_5": "Paracchakke-pacate, pacante.",
  "anya-e0807n5:40_6": "Pacase, pacavhe.",
  "anya-e0807n5:40_7": "Pace, pacāmhe.",
  "anya-e0807n5:41_0": "1,22. Vippaṭisedhe",
  "anya-e0807n5:42_0": "Vippaṭisedhanaṁ=aññamaññapaṭisedhanaṁ vippaṭisedho.",
  "anya-e0807n5:42_1": "Paṭhamamajjhimapurisānaṁ dvinnaṁ ekattha pasaṅge majjhimapurisabahuvacanaṁ thapaccayo.",
  "anya-e0807n5:42_2": "So ca pacati, tvañca pacasi, tumhe pacatha.",
  "anya-e0807n5:42_3": "Tulyabalavirodhino hi vippaṭisedhā paṭhamamajjhimauttamapurisānaṁ tiṇṇaṁ ekattha pasaṅge uttamapurisabahuvacanaṁ hoti, so ca pacati, tvañca pacasi, ahañca pacāmi mayaṁ pacāmāti bhavati.",
  "anya-e0807n5:43_0": "Ama+gama=gamane –",
  "anya-e0807n5:44_0": "5,173. Gama yami+sā+sa disānaṁ vā cchaṅa",
  "anya-e0807n5:45_0": "Etesaṁ dhātūnaṁ cchaṅa vā hoti nta+māna+tyādīsu. So gāmaṁ gacchati. Anti –",
  "anya-e0807n5:46_0": "74. Garupubbā rassā re+ntentīnaṁ",
  "anya-e0807n5:47_0": "Garupubbasmā rassā nte+ntīnaṁ re vā hoti.",
  "anya-e0807n5:48_0": "Akkharaniyamo chandaṁ,",
  "anya-e0807n5:49_0": "Garulahuniyamo bhave vutti;",
  "anya-e0807n5:50_0": "Dīgho saṁyogādipubbo,",
  "anya-e0807n5:51_0": "Rasso garu lahu tu rasso.",
  "anya-e0807n5:52_0": "Gacchare gacchanti.",
  "anya-e0807n5:52_1": "Tvaṁ gacchasi, tumhe gacchatha.",
  "anya-e0807n5:52_2": "Ahaṁ gacchāmi, mayaṁ gacchāma.",
  "anya-e0807n5:52_3": "Cchādesābhāvapakkhe ‘‘ū lasse’’ti ekāre gameti.",
  "anya-e0807n5:52_4": "Paralope gamenti.",
  "anya-e0807n5:52_5": "Gamesi, gametha.",
  "anya-e0807n5:52_6": "Gamemi, gamema.",
  "anya-e0807n5:52_7": "Paracchakkepi so gacchate, gacchare gacchante.",
  "anya-e0807n5:52_8": "Gacchase, gacchavhe.",
  "anya-e0807n5:52_9": "Gacche, gacchāmhe.",
  "anya-e0807n5:53_0": "Pure adhammo dibbati, purā marāmīti ca taṁsamīpe tabbohārūpacārena vattamānavacanaṁ. Vuttañhi –",
  "anya-e0807n5:54_0": "Āraddhā+niṭṭhitaṁ kiccaṁ, vattamānanti vuccati;",
  "anya-e0807n5:55_0": "Vattamānasamīpañca, vattamānanti vuccati.",
  "anya-e0807n5:56_0": "Kimiva te –",
  "anya-e0807n5:57_0": "Gaṅgāca taṁsamīpañca, yato gaṅgāti ñāyate;",
  "anya-e0807n5:58_0": "Gaṅgāyaṁ pātu+māgaccha, ghoso gaṅgāya+mityapi.",
  "anya-e0807n5:59_0": "Mukhyā+mukhyatthabhedena, vattamānaṁ tato dvidhā;",
  "anya-e0807n5:60_0": "Mukhyañhi ruḷhi+māpannaṁ, ta+dāropā amukhyatāti.",
  "anya-e0807n5:61_0": "Pure+purāsaddehi vā anāgatatā gamyate, tadā tassa vattamānattā.",
  "anya-e0807n5:61_1": "Kālabyattayo vā eso, bhavantyeva hi kālantarepi tyādayo bāhulakā ‘‘santesu parigūhāmi’’ ‘‘kāyassa bhedā abhisamparāyaṁ, sahabyataṁ gacchati vāsavassa’’ ‘‘ativelaṁ namassissaṁ’’ti.",
  "anya-e0807n5:61_2": "‘‘Kuto nu tvaṁ āgacchasi, rājagahato āgacchāmī’’tiādīsu pana paccuppannasamīpe vattamānavacanaṁ.",
  "anya-e0807n5:62_0": "5,175. Gama vada dānaṁ ghamma vajja dajjā",
  "anya-e0807n5:63_0": "Gamādīnaṁ ghammādayo vā honti nta+māna+tyādīsu. Ghammati, ghammanti iccādi.",
  "anya-e0807n5:64_0": "Kamme –",
  "anya-e0807n5:65_0": "Upasaggavasā koci, akammopi sakammako;",
  "anya-e0807n5:66_0": "Yathā+bhibhūyate rāgo, tāpasena mahiddhināti –",
  "anya-e0807n5:67_0": "Vuttattā akammakato kammani anupubbā bhūdhātuto tyādayo honti.",
  "anya-e0807n5:68_0": "5,17. Kyo bhāvakammesva+parokkhesu māna+nta+tyādīsu",
  "anya-e0807n5:69_0": "Bhāvakammavihitesu parokkhāvajjitesu māna+nta+tyādīsu paresu kyo hoti kriyatthā.",
  "anya-e0807n5:69_1": "Kakāro+nubandhakāriyattho.",
  "anya-e0807n5:69_2": "‘‘Na te kānubandha+nāgamesū’’ti paṭisedhā okārābhāvo.",
  "anya-e0807n5:69_3": "Anubhūyati sukhaṁ devadattena.",
  "anya-e0807n5:70_0": "Ettha ca –",
  "anya-e0807n5:71_0": "Ākhyātena avuttattā, kattuto tatiyā na tu;",
  "anya-e0807n5:72_0": "Dutiyā hoti kammassa, vuttattā paṭhamāpi+dha.",
  "anya-e0807n5:73_0": "Anubhūyanti sampattiyo tayā.",
  "anya-e0807n5:73_1": "Anubhūyasi tvaṁ devadattena.",
  "anya-e0807n5:73_2": "Anubhūyatha tumhe.",
  "anya-e0807n5:73_3": "Ahaṁ anubhūyāmi, tayā mayaṁ anubhūyāma.",
  "anya-e0807n5:73_4": "Dvitte anubhuyyati+ccādi.",
  "anya-e0807n5:73_5": "Evaṁ paracchakke.",
  "anya-e0807n5:74_0": "Bhāve adabbavuttino bhāvassa ekattā ekavacanameva.",
  "anya-e0807n5:74_1": "Tañca paṭhamapurisekavacaneyeva sambhavati, neva+ññaṁ, bahulaṁvidhānā.",
  "anya-e0807n5:74_2": "Bhūyati bhūyate devadattena, sampati bhavanantyattho.",
  "anya-e0807n5:75_0": "Pacadhātuto kamme kyo.",
  "anya-e0807n5:76_0": "37. Kyassati",
  "anya-e0807n5:77_0": "Kriyatthā kyassa īña vā hoti.",
  "anya-e0807n5:77_1": "Ño ādyāvayavattho.",
  "anya-e0807n5:77_2": "Devadattena odano pacīyati paccati, reādese odanā pacīyare pacīyanti, paccare paccanti.",
  "anya-e0807n5:77_3": "Cavaggapubbarūpāni.",
  "anya-e0807n5:77_4": "Tvaṁ pacīyasi paccasi, tumhe pacīyatha paccatha.",
  "anya-e0807n5:77_5": "Ahaṁ pacīyāmi paccāmi, mayaṁ pacīyāma paccāma.",
  "anya-e0807n5:77_6": "Paracchakke devadattena odano pacīyate iccādi.",
  "anya-e0807n5:78_0": "Gamito kamme cchaṅa ca īñaāgame ca kate tena gāmo gacchīyati, gāmā gacchīyanti.",
  "anya-e0807n5:78_1": "Gacchīyasi, gacchīyatha.",
  "anya-e0807n5:78_2": "Gacchīyāmi, gacchīyāma.",
  "anya-e0807n5:78_3": "Evaṁ paracchakke.",
  "anya-e0807n5:78_4": "Gamīyati gammati, gamīyanti gammanti.",
  "anya-e0807n5:78_5": "Gamīyasi gammasi, gamīyatha gammatha, gamīyāmi gammāmi, gamīyāma gammāma paracchakkepi evaṁ.",
  "anya-e0807n5:78_6": "Tathā ghammīyati, ghammīyanti iccādi.",
  "anya-e0807n5:79_0": "Kriyatthā kattari tyādi, kammasmiñca sakammakā;",
  "anya-e0807n5:80_0": "Bhāve vā+kammakā kammā+vacanicchāya maññate.",
  "anya-e0807n5:81_0": "Tathā hi vijjamānassāpi kammāssa avacanicchāyaṁ idaṁ vuccati –",
  "anya-e0807n5:82_0": "Satopi na vivakkhā+ssa, asatopi ca sā bhave;",
  "anya-e0807n5:83_0": "Taṁ yathā+nudarā kaññā, vañjhāvaddhitako yathā.",
  "anya-e0807n5:84_0": "Vivakkhā lokikā esā, asakya+mativattituṁ;",
  "anya-e0807n5:85_0": "Katha+mesa vipariyāso, loko evā+nayujjate.",
  "anya-e0807n5:86_0": "(Vattamānapaccayanayo).",
  "anya-e0807n5:87_0": "2. Bhavissati ssati ssanti ssati ssatha ssāmi ssāma ssate ssante ssase ssavhe ssaṁ ssāmhe",
  "anya-e0807n5:88_0": "Bhavissati=anāraddhe atthe vattamānato kriyatthā ssatyādayo honti.",
  "anya-e0807n5:89_0": "35. A+ī+ssādīnaṁ byañjanassiña",
  "anya-e0807n5:90_0": "Kriyatthā paresaṁ aādīnaṁ īādīnaṁ ssādīnañca byañjanassi+ña hoti vibhāsā.",
  "anya-e0807n5:90_1": "Vavatthitavibhāsā+yaṁ.",
  "anya-e0807n5:90_2": "Sseti ssādīnaṁ ssatiādīnañcāvayavo gahito, ‘‘ūbyañjanassā’’ti siddhepi tyādīsu etesamevāti niyamattho+ya+mārambho.",
  "anya-e0807n5:90_3": "Lassākāralope o+avādese bhavissati, bhavissanti.",
  "anya-e0807n5:90_4": "Bhavissasi, bhavissatha.",
  "anya-e0807n5:90_5": "Bhavissāmi, bhavissāma.",
  "anya-e0807n5:90_6": "Bhavissate, bhavissante.",
  "anya-e0807n5:90_7": "Bhavissase, bhavissavhe.",
  "anya-e0807n5:90_8": "Bhavissaṁ, bhavissāmhe.",
  "anya-e0807n5:91_0": "Kamme –",
  "anya-e0807n5:92_0": "49. Kyassa sse",
  "anya-e0807n5:93_0": "Kyassa vā lopo hoti sse.",
  "anya-e0807n5:93_1": "Sukhaṁ tayā anubhavissati, anubhavissanti.",
  "anya-e0807n5:93_2": "Anubhavissasi, anubhavissatha.",
  "anya-e0807n5:93_3": "Anubhavissāmi, anubhavissāma.",
  "anya-e0807n5:93_4": "Aññatra anubhūyissati, anubhūyissanti iccādi.",
  "anya-e0807n5:93_5": "Evaṁ paracchakke.",
  "anya-e0807n5:93_6": "Bhāve-bhūyissati bhūyissate.",
  "anya-e0807n5:94_0": "Kattari-pacissati, pacissanti iccādi.",
  "anya-e0807n5:94_1": "Kamme-pacissati odano devadattena, pacīyissati, paccissati.",
  "anya-e0807n5:94_2": "Paccissanti odanā pacīyissanti, pacīyissare, paccissare, paccissanti.",
  "anya-e0807n5:95_0": "Gamito kattari-so gacchissati, te gacchissanti.",
  "anya-e0807n5:95_1": "Tvaṁ gacchissasi, tumhe gacchissatha.",
  "anya-e0807n5:95_2": "Ahaṁ gacchissāmi, mayaṁ gacchissāma.",
  "anya-e0807n5:95_3": "Gacchissate, gacchissante.",
  "anya-e0807n5:95_4": "Gacchissase, gacchissavhe.",
  "anya-e0807n5:95_5": "Gacchissaṁ, gacchissāmhe.",
  "anya-e0807n5:95_6": "Saggaṁ gamissati, gamissanti.",
  "anya-e0807n5:95_7": "Gamissasi, gamissatha.",
  "anya-e0807n5:95_8": "Gamissāmi, gamissāma iccādi.",
  "anya-e0807n5:95_9": "Kamme-gacchiyissati, gacchiyissanti iccādi.",
  "anya-e0807n5:95_10": "Kyalope gamissati, gamissanti iccādi.",
  "anya-e0807n5:95_11": "Tathā ghammissati ghammīyissati, ghammissanti, ghammīyissanti iccādi.",
  "anya-e0807n5:96_0": "3. Nāme garahāvimhayesu",
  "anya-e0807n5:97_0": "Nāmasadde nipāte sati garahāyaṁ vimhaye ca gamyamāne ssatyādayo honti.",
  "anya-e0807n5:97_1": "Ime hi nāma kalyāṇadhammā paṭijānissanti.",
  "anya-e0807n5:97_2": "Ettha ‘‘jyādīhi knā’’ti knāvikaraṇe ‘‘ñāssane jā’’ti jādeso.",
  "anya-e0807n5:97_3": "Na hi nāma bhikkhave tassa moghapurisassa pāṇesu anuddayā bhavissati.",
  "anya-e0807n5:97_4": "Kathañhi nāma so bhikkhave moghapuriso sabbamattikāmayaṁ kuṭikaṁ karissati.",
  "anya-e0807n5:97_5": "Vimhaye-acchariyaṁ vata bho, abbhutaṁ vata bho, santena vata bho pabbajitā vihārena viharanti, yatra hi nāma saññī samāno jāgaro pañcamattāni sakaṭasatāni nissāya nissāya atikkantāni neva dakkhiti, na pana saddaṁ sossati.",
  "anya-e0807n5:97_6": "Acchariyaṁ andho nāma pabbata+mārohissati, badhiro nāma saddaṁ sossati.",
  "anya-e0807n5:97_7": "(Bhavissantipaccayanayo).",
  "anya-e0807n5:98_0": "4. Bhūte ī uṁ o ttha iṁ mhā ā ū se vhaṁ a mhe",
  "anya-e0807n5:99_0": "Bhūte parisamatte atthe vattamānato kriyatthā īādayo honti.",
  "anya-e0807n5:99_1": "Bhūtānajjatane upari vakkhamānattā ime īādayo bhūtajjatane.",
  "anya-e0807n5:99_2": "‘‘Suvo ahosi ānando’’tiādīsu bhūtasāmaññeva bhavanti.",
  "anya-e0807n5:100_0": "Ahassu+bhayato aḍḍha-rattaṁ vā tadupaḍḍhataṁ;",
  "anya-e0807n5:101_0": "Antokatvāna viññeyyo, aho ajjatano iti;",
  "anya-e0807n5:102_0": "Tadañño pana yo kālo, so+najjatanasaññito.",
  "anya-e0807n5:103_0": "Iti paṭhamapurisekavacanaṁ ī,",
  "anya-e0807n5:104_0": "15. Ā+ī+ssādīsva+ña vā",
  "anya-e0807n5:105_0": "Āādo īādo ssādo ca kriyatthassa vā aña hotīti dhātuto pubbaṁ aña.",
  "anya-e0807n5:105_1": "‘‘Kattari lo’’ti lo, ekāra+avādesā ca.",
  "anya-e0807n5:106_0": "38. Eyyātha+sse+a+ā+ī+thānaṁ o+a+aṁ+ttha+ttho+vhoka",
  "anya-e0807n5:107_0": "Eyyāthādīnaṁ oādayo vā honti yathākkamaṁti īssattho, abhavittho, bhavittho, abhavattho, bhavattho.",
  "anya-e0807n5:107_1": "‘‘Ā ī ū mhā ssā ssamhānaṁ vā’’ti īssa rassattaṁ.",
  "anya-e0807n5:107_2": "So abhavi bhavi, abhavī bhavī.",
  "anya-e0807n5:108_0": "39. Uṁssiṁ+svaṁ+su",
  "anya-e0807n5:109_0": "Tiuṁssa iṁsu+aṁsu vā honti. Abhaviṁsu bhaviṁsu, abhavaṁsu bhavaṁsu, abhavuṁ bhavuṁ.",
  "anya-e0807n5:110_0": "42. Ossa a+i+ttha+ttho",
  "anya-e0807n5:111_0": "Ossa aādayo vā honti.",
  "anya-e0807n5:111_1": "Abhava bhava, abhavi bhavi, iñāgame abhavittha bhavittha, abhavattha bhavattha, abhavittho bhavittho, abhavattho bhavattho.",
  "anya-e0807n5:112_0": "43. Si",
  "anya-e0807n5:113_0": "Ossa si vā hoti. Abhavisi bhavisi, abhavasi bhavasi. Abhavo bhavo.",
  "anya-e0807n5:114_0": "45. Mhātthāna+muña",
  "anya-e0807n5:115_0": "Esaṁ uña vā hoti. Īādisambandhīnameva gahaṇaṁ. Abhavuttha bhavuttha.",
  "anya-e0807n5:116_0": "46. Iṁssa ca siña",
  "anya-e0807n5:117_0": "Iṁssa ca siña vā hoti mhātthānañca bahulaṁ.",
  "anya-e0807n5:117_1": "Ikāraññakārā uccāraṇaādyāvayavatthā.",
  "anya-e0807n5:117_2": "Abhavasittha bhavasittha, abhavittha bhavittha, abhavattha bhavattha, abhavisiṁ bhavisiṁ, abhavasiṁ bhavasiṁ, abhaviṁ bhaviṁ.",
  "anya-e0807n5:117_3": "Uñāgame āssa rasso.",
  "anya-e0807n5:117_4": "Abhavumha bhavumha abhavumhā bhavumhā.",
  "anya-e0807n5:117_5": "Siñāgame abhavasimha bhavasimha abhavasimhā bhavasimhā abhavimha bhavimha abhavimhā bhavimhā abhavamha bhavamha abhavamhā bhavamhā.",
  "anya-e0807n5:117_6": "Paracchakke –",
  "anya-e0807n5:117_7": "‘‘eyyāthā’’dinā tthe abhavittha bhavittha abhavattha bhavattha.",
  "anya-e0807n5:117_8": "Rasse abhavatha bhavatha, abhavā bhavā, abhavu bhavu.",
  "anya-e0807n5:117_9": "Abhavise bhavise, abhavase bhavase, abhavivhaṁ bhavivhaṁ abhavavhaṁ bhavavhaṁ, assa a+mādese abhavaṁ bhavaṁ abhava bhava, abhavimhe bhavimhe abhavamhe bhavamhe.",
  "anya-e0807n5:117_10": "Kamme sukhaṁ tayā anubhūyittho anvabhūyattho anubhūyattho anvabhūsi anubhūsī anvabhūyī anubhūyī, anvabhūyiṁsu anubhūyiṁsu anvabhūyaṁsu anubhūyaṁsu anvabhūyuṁ anubhūyuṁ iccādi.",
  "anya-e0807n5:117_11": "Bhāve-tena abhūyittho bhūyittho abhūyattho bhūyattho abhūyi bhūyi abhūyī bhūyī.",
  "anya-e0807n5:117_12": "Tena abhūyattha bhūyattha abhūya bhūya abhūyā bhūyā.",
  "anya-e0807n5:118_0": "So apacittho pacittho iccādi kattusamaṁ.",
  "anya-e0807n5:118_1": "Kamme-apacīyittho pacīyittho apacīyattho pacīyattho.",
  "anya-e0807n5:118_2": "Cavaggapubba- rūpe apaccittho paccittho apaccattho paccattho apacīyi pacīyi apacīyī pacīyī apacci pacci apaccī paccī, apacīyiṁsu pacīyiṁsu apaciṁsu paciṁsu apacīyaṁsu pacīyaṁsu apaccaṁsu paccaṁsu apacīyuṁ pacīyuṁ apaccuṁ paccuṁ iccādi kattusamaṁ, pubbarūpova viseso.",
  "anya-e0807n5:119_0": "So gāmaṁ agacchittho gacchittho iccādi purimasamaṁ.",
  "anya-e0807n5:120_0": "30. Ḍaṁsassa ca ñchaṅa",
  "anya-e0807n5:121_0": "Ḍaṁsassa ca gamissa ca ñchaṅa vā hoti ā+īādīsu.",
  "anya-e0807n5:121_1": "Agañchittho gañchittho agañchattho gañchattho agañchi gañchi agañchī gañchī iccādi.",
  "anya-e0807n5:122_0": "29. Gamissā",
  "anya-e0807n5:123_0": "Āādo īādo ca gamissa ā hoti vā.",
  "anya-e0807n5:123_1": "So agā agami gami agamittho gamittho agamattho gamattho.",
  "anya-e0807n5:123_2": "Īpaccaye lassākārassa ‘‘himimesva+ssā’’ti ettha ‘‘assā’’ti yogavibhāgā dīghe ‘‘dīghā īssā’’ti īssa siādeso, agamāsi agami gami agamī gamī, agamiṁsu gamiṁsu agamaṁsu gamaṁsu agamuṁ gamuṁ.",
  "anya-e0807n5:123_3": "Ossa aādese ajjhaguṁ.",
  "anya-e0807n5:123_4": "Tvaṁ ajjhagā parassa lopo.",
  "anya-e0807n5:123_5": "Tumhe ajjhaguttha.",
  "anya-e0807n5:123_6": "Ahaṁ ajjhagaṁ, mayaṁ ajjhagamha.",
  "anya-e0807n5:123_7": "Paracchakke –",
  "anya-e0807n5:123_8": "‘‘eyyāthā’’dinā tthe so agacchittha gacchittha agañchittha gañchittha agamittha gamittha agama gama agamā gamā.",
  "anya-e0807n5:123_9": "Te agamū gamū, ossa āādese ajjhaguṁ.",
  "anya-e0807n5:123_10": "Tvaṁ agamise gamise.",
  "anya-e0807n5:123_11": "Tumhe agamivhaṁ.",
  "anya-e0807n5:123_12": "‘‘Eyyāthā’’ dinā a+mādese ahaṁ agamaṁ gamaṁ ajjhagaṁ.",
  "anya-e0807n5:123_13": "Mayaṁ agamimhe gamimhe.",
  "anya-e0807n5:123_14": "Kammeagacchīyi agamīyi, agacchiyuṁ agamiyuṁ iccādi.",
  "anya-e0807n5:123_15": "Tathā aghammī ghammī iccādi.",
  "anya-e0807n5:124_0": "13. Māyoge ī+āādī",
  "anya-e0807n5:125_0": "Māyoge sati īādayo āādayo ca vā honti.",
  "anya-e0807n5:125_1": "Sakakālato kālantarepi paccayavidhānattho+yaṁ.",
  "anya-e0807n5:125_2": "Mā bhavaṁ abhavittho iccādi.",
  "anya-e0807n5:125_3": "Vāvidhānāssatyādi+eyyādi+tvādayopi honti, mā bhavaṁ bhavissati, mā bhavaṁ bhaveyya, mā bhavaṁ bhavatu iccādi.",
  "anya-e0807n5:125_4": "(Īādipaccayanayo).",
  "anya-e0807n5:126_0": "5. Anajjatane ā ūo ttha a mhā ttha tthuṁ se vhaṁ iṁ mhase",
  "anya-e0807n5:127_0": "Avijjamānajjatane bhūtatthe vattamānato kriyatthā āādayo honti vā.",
  "anya-e0807n5:127_1": "‘‘Eyyāthā’’dinā tthe ‘‘ā ī ū mhā’’ iccādinā rasse ca so abhavattha bhavattha abhava bhava abhavā bhavā, te abhavu bhavu abhavū bhavū.",
  "anya-e0807n5:127_2": "O, ‘‘ossā’’tiādinā aādayo, abhava bhava abhavi bhavi abhavattha bhavattha abhavattho bhavattho, siādese abhavasi bhavasi abhavo bhavo.",
  "anya-e0807n5:127_3": "Tumhe abhavattha bhavattha.",
  "anya-e0807n5:127_4": "Ahaṁ abhavaṁ bhavaṁ abhava bhava, mayaṁ abhavamha bhavamha abhavamhā bhavamhā.",
  "anya-e0807n5:127_5": "So abhavattha bhavattha.",
  "anya-e0807n5:127_6": "Te abhavatthuṁ bhavatthuṁ.",
  "anya-e0807n5:127_7": "Tvaṁ abhavase bhavase.",
  "anya-e0807n5:127_8": "Tumhe abhavavhaṁ bhavavhaṁ.",
  "anya-e0807n5:127_9": "‘‘Issa ca siña’’ti siṁ, ahaṁ abhavasiṁ bhavasiṁ abhaviṁ bhaviṁ.",
  "anya-e0807n5:127_10": "Mayaṁ abhavamhase bhavamhase.",
  "anya-e0807n5:127_11": "Kamme-tthe sukhaṁ tayā anubhūyittha, iñāgamābhāve anubhūyattha iccādi.",
  "anya-e0807n5:127_12": "Bhāve-abhūyattha bhūyattha iccādi.",
  "anya-e0807n5:128_0": "So odanaṁ apacattha pacattha iccādi kattusamaṁ.",
  "anya-e0807n5:128_1": "Kamme-apacīyattha pacīyattha apaccattha paccattha apacīya pacīya apacīyā pacīyā apacca pacca apaccā paccā.",
  "anya-e0807n5:128_2": "Apacīyu pacīyu apacīyū pacīyū apaccu paccu apaccū paccū iccādi.",
  "anya-e0807n5:128_3": "‘‘Māyoge ī+āādī’’ti māyogepi āādayo, mā bhavaṁ apaccattha iccādi.",
  "anya-e0807n5:129_0": "Tathā agacchattha gacchattha iccādi purimasamaṁ.",
  "anya-e0807n5:129_1": "Tathā agamattha gamattha iccādipi aghammattha ghammattha iccādipi.",
  "anya-e0807n5:129_2": "(Anajjatanapaccayanayo).",
  "anya-e0807n5:130_0": "6. Parokkhe a u e ttha a mha ttha re ttho vho i mhe",
  "anya-e0807n5:131_0": "Apaccakkhe bhūtānajjatane vattamānato kriyatthā aādayo honti.",
  "anya-e0807n5:131_1": "Akkhānaṁ=indriyānaṁ paraṁ parokkhaṁ. Tasmiṁ.",
  "anya-e0807n5:131_2": "‘‘Aparokkhesū’’ti vacanā kya+lādivikaraṇā na honti.",
  "anya-e0807n5:132_0": "5,71. Parokkhāyañca",
  "anya-e0807n5:133_0": "Parokkhāyaṁ paṭhama+mekassaraṁ saddarūpaṁ dve bhavati.",
  "anya-e0807n5:133_1": "‘‘Bhūssa vuka’’ itiādīsu vuka, bhūva bhūva iti dvitte –",
  "anya-e0807n5:134_0": "5,75. Lopo+nādibyañjanassa",
  "anya-e0807n5:135_0": "Dvitte pubbassa ādito+ññassa byañjanassa lopo hoti.",
  "anya-e0807n5:136_0": "18. Pubbassa a",
  "anya-e0807n5:137_0": "Aādīsu dvitte pubbassa bhūssa a hoti.",
  "anya-e0807n5:138_0": "5,78. Catutthadutiyānaṁ tatiyapaṭhamā",
  "anya-e0807n5:139_0": "Dvitte pubbesaṁ catutthadutiyānaṁ tatiyapaṭhamā honti yathākkamaṁti bakāre so babhūva kira, te babhuvu kira.",
  "anya-e0807n5:139_1": "Tvaṁ babhuve kira, iña tumhe babhuvittha kira.",
  "anya-e0807n5:139_2": "Ahaṁ babhuva kira, mayaṁ babhuvimha kira.",
  "anya-e0807n5:139_3": "So babhuvittha kira, te babhuvire kira.",
  "anya-e0807n5:139_4": "Tvaṁ babhuvittho kira, tumhe babhuvivho kira.",
  "anya-e0807n5:139_5": "Ahaṁ babhuvi kira, mayaṁ babhuvimhe kira.",
  "anya-e0807n5:139_6": "Kamme-anupabhuva kira iccādi.",
  "anya-e0807n5:139_7": "Bhāvebabhuva babhuvittha kira.",
  "anya-e0807n5:140_0": "Papaca, papacu.",
  "anya-e0807n5:140_1": "Papace, iñāgame papacittha.",
  "anya-e0807n5:140_2": "Aññatra ‘‘saṁyogādilopo’’ti lopo, papacittha.",
  "anya-e0807n5:140_3": "Papaca, papacimha.",
  "anya-e0807n5:140_4": "Papacittha, papacire.",
  "anya-e0807n5:140_5": "Papacittho papacitho, papacivho.",
  "anya-e0807n5:140_6": "Papaci, papacimhe.",
  "anya-e0807n5:140_7": "Evaṁ kamme.",
  "anya-e0807n5:141_0": "Aādipaccaye dvibhāve anādibyañjanalope pubbassa ‘‘kavaggahānaṁ cavaggajā’’ti cavaggajakāre ‘‘byañjane dīgharassā’’ti dīghe ca kate so gāmaṁ jagāma kira, jagamu.",
  "anya-e0807n5:141_1": "Jagame, jagamittha.",
  "anya-e0807n5:141_2": "Jagama, jagamimha.",
  "anya-e0807n5:141_3": "Jagamittha, jagamire.",
  "anya-e0807n5:141_4": "Jagamittho, jagamivho.",
  "anya-e0807n5:141_5": "Jagami, jagamimhe.",
  "anya-e0807n5:141_6": "Evaṁ kamme.",
  "anya-e0807n5:142_0": "Mūḷhavikkhittabyāsattacittena attanāpi kriyā katā abhinibbattikāle+nupaladdhāsamānā phalenā+numīyamānā parokkhāva vatthuto.",
  "anya-e0807n5:142_1": "Tena uttamavisayepi payogasambhavo.",
  "anya-e0807n5:142_2": "(Parokkhāpaccayanayo).",
  "anya-e0807n5:143_0": "7. Yyodo vā+tipattiyaṁ ssā ssaṁsu sse ssatha ssaṁ ssamhā ssatha ssiṁsussasessavhessiṁ ssāmhase.",
  "anya-e0807n5:144_0": "Eyyādo visaye kriyātipattiyaṁ ssādayo honti.",
  "anya-e0807n5:144_1": "Vidhurapaccayopanipātato kāraṇavekallato vā kriyātipatana+manipphatti kriyātipatti.",
  "anya-e0807n5:144_2": "Ete ca ssādayo sāmatthiyā atītānāgatesveva honti, na vattamāne, tatra kriyātipatyasambhavā.",
  "anya-e0807n5:144_3": "Iñāgame ssāssa vā rasse ca sace so paṭhamavaye pabbajjaṁ alabhissa, arahā abhavissa bhavissa abhavissā bhavissā vā, te ca taṁ alabhissaṁsu, arahanto abhavissaṁsu bhavissaṁsu.",
  "anya-e0807n5:144_4": "‘‘Eyyāthā’’dinā ssessa vā akāre tvaṁ abhavissa bhavisse.",
  "anya-e0807n5:144_5": "Tumhe abhavissatha.",
  "anya-e0807n5:144_6": "Ahaṁ abhavissaṁ.",
  "anya-e0807n5:144_7": "Rasse mayaṁ abhavissamha bhavissamha abhavissamhā bhavissamhā.",
  "anya-e0807n5:144_8": "Paracchakke-so abhavissatha, abhavissiṁsu.",
  "anya-e0807n5:144_9": "Abhavissase, abhavissavhe.",
  "anya-e0807n5:144_10": "Abhavissiṁ, abhavissāmhase.",
  "anya-e0807n5:145_0": "Kamme-tena sukhaṁ anvabhavissa, anvabhavissaṁsu kyalopo.",
  "anya-e0807n5:145_1": "Anvabhūyissa anvabhūyissā iccādi.",
  "anya-e0807n5:145_2": "Bhāve-tena abhūyissa bhūyissa abhūyissā bhūyissā.",
  "anya-e0807n5:145_3": "Abhūyissatha bhūyissatha.",
  "anya-e0807n5:146_0": "Evaṁ taṇḍulādisādhanaṁ alabhissa, odanaṁ apacissa pacissa iccādi.",
  "anya-e0807n5:146_1": "Kamme-tena odano apacissa pacissa apacissā pacissā apacīyissa pacīyissa apacīyissā pacīyissā apaccissa paccissa apaccissā paccissā iccādi.",
  "anya-e0807n5:147_0": "So agacchissa gacchissa agacchissā gacchissā iccādi.",
  "anya-e0807n5:147_1": "Cchādesā+bhāve agamissa gamissa agamissā gamissā iccādi.",
  "anya-e0807n5:147_2": "Kamme-agacchissa gacchissa agacchīyissa iccādi.",
  "anya-e0807n5:147_3": "Agamissa gamissa agamīyissa iccādi.",
  "anya-e0807n5:147_4": "Tathā aghammissa iccādi.",
  "anya-e0807n5:147_5": "(Kriyātipattipaccayanayo).",
  "anya-e0807n5:148_0": "8. Hetuphalesve+yya eyyuṁ eyyāsi eyyātha eyyāmi eyyāma etha eraṁ etho eyyāvho eyyaṁ eyyāmhe.",
  "anya-e0807n5:149_0": "Hetubhūtāyaṁ phalabhūtāyañca kriyāyaṁ vattamānato kriyatthā eyyādayo honti vā.",
  "anya-e0807n5:149_1": "Lavikaraṇavuddhiādi pubbasamaṁ.",
  "anya-e0807n5:149_2": "Parikappe –",
  "anya-e0807n5:150_0": "75. Eyye+yyāse+yyannaṁ ṭe",
  "anya-e0807n5:151_0": "Eyya+eyyāsi+eyya+miccesa+me vā hoti.",
  "anya-e0807n5:151_1": "So dāni kinnu kho bhave, yadi so paṭhamavaye pabbajeyya, arahā bhaveyya.",
  "anya-e0807n5:152_0": "47. Eyyuṁssuṁ",
  "anya-e0807n5:153_0": "Eyyu+miccassa ñuṁ vā hoti.",
  "anya-e0807n5:153_1": "Sace saṁkhārā niccā bhavuṁ bhaveyyuṁ, na nirujjheyyuṁ.",
  "anya-e0807n5:153_2": "Yadi tvaṁ bhave bhaveyyāsi.",
  "anya-e0807n5:153_3": "‘‘Eyyāthā’’ dinā assa okāre tumhe bhaveyyātho bhaveyyātha katha+mahaṁ devo bhaveyyāmi.",
  "anya-e0807n5:154_0": "78. Eyyāmasse+mu ca",
  "anya-e0807n5:155_0": "Eyyāmassa emu vā hoti u ca.",
  "anya-e0807n5:155_1": "Kinnu kho mayaṁ bhavemu bhaveyyāmu bhaveyyāma.",
  "anya-e0807n5:155_2": "Paracchakke-bhavetha, bhaveraṁ.",
  "anya-e0807n5:155_3": "Bhavetho, bhaveyyāvho.",
  "anya-e0807n5:155_4": "Bhave bhaveyyaṁ, bhaveyyāmhe.",
  "anya-e0807n5:155_5": "Kamme-sukhaṁ tayā anubhuyye anubhuyyeyya, anubhuyyuṁ anubhūyeyyuṁ.",
  "anya-e0807n5:155_6": "Tena tvaṁ anubhūye anubhūyeyyāsi, tumhe anubhūyeyyātho anubhūyeyyātha.",
  "anya-e0807n5:155_7": "Tenā+haṁ anubhūyeyyāmi, mayaṁ anubhūyemu anubhūyeyyāmu anubhūyeyyāma.",
  "anya-e0807n5:155_8": "Paracchakke-anubhūyetha iccādi.",
  "anya-e0807n5:155_9": "Bhāve-bhūye bhūyeyya bhūyetha.",
  "anya-e0807n5:156_0": "Vidhimhi-so odanaṁ pace paceyya iccādi. Kamme-pacīye pacīyeyya pacce pacceyya iccādi.",
  "anya-e0807n5:157_0": "Anumatiyaṁ-so gāmaṁ gacche gaccheyya iccādi.",
  "anya-e0807n5:157_1": "Aññatra game gameyya iccādi.",
  "anya-e0807n5:157_2": "Tathā ghamme ghammeyya iccādi.",
  "anya-e0807n5:158_0": "Pāto paceyya ce bhuñje, icce+ttha pacanakriyā;",
  "anya-e0807n5:159_0": "Hetubhūtāti viññeyyā, phalaṁ tva+nubhavakriyā.",
  "anya-e0807n5:160_0": "11. Sattya+rahesve+yyādī",
  "anya-e0807n5:161_0": "Sattiyaṁ arahate ca kriyatthā eyyādayo honti.",
  "anya-e0807n5:161_1": "Bhavaṁ khalu pattaṁ paceyya, bhavaṁ satto, bhavaṁ araho.",
  "anya-e0807n5:162_0": "12. Sambhāvane vā",
  "anya-e0807n5:163_0": "Sambhāvane gamyamāne dhātunā vuccamāne ca eyyādayo honti vibhāsā.",
  "anya-e0807n5:163_1": "Api bhavaṁ gilitaṁ pāsāṇaṁ paceyya udaragginā, sambhāvemi saddahāmi bhavaṁ paceyya, bhavaṁ pacissati, bhavaṁ apaci.",
  "anya-e0807n5:164_0": "9. Pañha+patthanā+vidhīsu",
  "anya-e0807n5:165_0": "Pañhādīsu kriyatthato eyyādayo honti.",
  "anya-e0807n5:166_0": "Pañhā saṁpucchanaṁ, iṭṭhā-siṁsanaṁ yācanaṁ duve;",
  "anya-e0807n5:167_0": "Patthanā, bhattiyā vā+tha, na vā byāpāraṇā vidhi.",
  "anya-e0807n5:168_0": "Pañhe-kiṁ so bhattaṁ paceyya, udāhu byañjanaṁ.",
  "anya-e0807n5:168_1": "Patthanāyaṁ-aho vata so paceyya ce.",
  "anya-e0807n5:168_2": "Vidhimhi-bhavaṁ pattaṁ paceyya.",
  "anya-e0807n5:168_3": "(Eyyādipaccayanayo).",
  "anya-e0807n5:169_0": "10. Tu antu hi tha mi ma taṁ antaṁ ssu vho e āmase",
  "anya-e0807n5:170_0": "Pañhapatthanāvidhisve+te honti kriyatthato. Āsiṁsanatthe-so sukhī bhavatu, te sukhitā bhavantu.",
  "anya-e0807n5:171_0": "48. Hissa+to lopo",
  "anya-e0807n5:172_0": "Ato parassa hissa vā lopo hoti.",
  "anya-e0807n5:172_1": "Tvaṁ sukhī bhava bhavāhi, himhi dīgho.",
  "anya-e0807n5:172_2": "‘‘Eyyāthā’’dinā vhoka, tumhe sukhitā bhavathavho bhavatha.",
  "anya-e0807n5:172_3": "Ahaṁ sukhī bhavāmi, mayaṁ sukhino bhavāma.",
  "anya-e0807n5:172_4": "Paracchakke-tathā bhavataṁ, bhavantaṁ.",
  "anya-e0807n5:172_5": "Bhavassu, bhavavho.",
  "anya-e0807n5:172_6": "Bhave bhavāmase.",
  "anya-e0807n5:172_7": "Kamme-tayā anubhūyatu, anubhūyantu iccādi.",
  "anya-e0807n5:172_8": "Bhāve-bhūyatu, bhūyataṁ.",
  "anya-e0807n5:173_0": "Āṇattiyaṁ-devadatto dāni odanaṁ pacatu, pacantu iccādi.",
  "anya-e0807n5:173_1": "Kamme-tena odano paccatu iccādi.",
  "anya-e0807n5:173_2": "Tathā so gāmaṁ gacchatu iccādi.",
  "anya-e0807n5:173_3": "‘‘Ū lasse’’ti lasse+kāre gametu, gamentu iccādi.",
  "anya-e0807n5:173_4": "Ghammādese ghammatu, ghammantu iccādi.",
  "anya-e0807n5:173_5": "Kamme-gacchīyatu iccādi.",
  "anya-e0807n5:173_6": "Tathā gamīyatu iccādi.",
  "anya-e0807n5:174_0": "Vidhimhi-lassa lope lutte vuddhi, idha pabbato hotu.",
  "anya-e0807n5:175_0": "Nimantane-adhivāsetha tumhe bhante bhagavā bhojanaṁ, vasatissa ‘‘curādito ṇī’’ti ṇimhi ‘‘assā ṇānubandhe’’ti ā, ‘‘yuvaṇṇāna+meo paccaye’’ti e ca hoti.",
  "anya-e0807n5:175_1": "Idha nissīdatu bhavaṁ, sadassa ‘‘jara+sadāna+mīma vā’’ti īma, manubandhattā antasarato īma.",
  "anya-e0807n5:176_0": "Ajjhesane-desetu bhante bhagavā dhammaṁ, ettha curādittā purimasamaṁ.",
  "anya-e0807n5:177_0": "Anumatiyaṁ-puccha vāsava maṁ pañhaṁ, pavisatu bhavaṁ. Ettha pucchato hissa lopo. Evaṁ nisīda.",
  "anya-e0807n5:178_0": "Patthanā=yācanā, tatra-dada=dāne, dadāhi me gāmavarāni pañca, dāto lassa ekāre ca ekaṁ me nayanaṁ dehi.",
  "anya-e0807n5:179_0": "Pattakāle-sampatto te kālo kaṭakaraṇe, kaṭaṁ karotu bhavaṁ. Ettha ‘‘tanāditvo’’ti o.",
  "anya-e0807n5:180_0": "Tvādī eyyādayo vatta-mānā sampati,+nāgate;",
  "anya-e0807n5:181_0": "Bhavissati, parokkhādi-cattāro+tītakālikā.",
  "anya-e0807n5:182_0": "5,173. Gama yami+sā+sa disānaṁ vā cchaṅa",
  "anya-e0807n5:183_0": "Etesaṁ vā cchaṅa hotinta+māna+tyādīsu.",
  "anya-e0807n5:183_1": "So saggaṁ gacchati gameti, gacchanti iccādi.",
  "anya-e0807n5:183_2": "Kamme-gacchīyati gamīyati iccādi.",
  "anya-e0807n5:183_3": "Yama=uparame, parokkhāanajjatanarūpāni sabbattha payoga+manugamma yojetabbāni.",
  "anya-e0807n5:183_4": "Nipubbo, niyacchati niyamati, niyacchanti niyamanti.",
  "anya-e0807n5:183_5": "Saṁpubbo, ‘‘ye saṁssā’’ti ññattaṁ, saññamati, saññamanti.",
  "anya-e0807n5:183_6": "Kamme-niyacchīyati niyamīyati niyammati, saññamīyati vā.",
  "anya-e0807n5:183_7": "Tathā niyacchissati, saññamissati.",
  "anya-e0807n5:183_8": "Niyacchi, saṁyami.",
  "anya-e0807n5:183_9": "Niyacchissa, saṁyamissa.",
  "anya-e0807n5:183_10": "Niyaccheyya, saṁyameyya.",
  "anya-e0807n5:183_11": "Niyacchatu, saññamatu.",
  "anya-e0807n5:183_12": "Isa+siṁsa=icchāyaṁ, so saggaṁ icchati, icchanti iccādi.",
  "anya-e0807n5:183_13": "‘‘Lahussupantassā’’ti vuddhimhi esati, esanti iccādi.",
  "anya-e0807n5:183_14": "Kamme-icchīyati, ‘‘vā kvacī’’ti vuddhimhi esīyati.",
  "anya-e0807n5:183_15": "Pubbarūpe issati issate iccādi.",
  "anya-e0807n5:183_16": "Icchissati esissati iccādi.",
  "anya-e0807n5:183_17": "Icchi esi.",
  "anya-e0807n5:183_18": "Icchissa esissa.",
  "anya-e0807n5:183_19": "Iccheyya eseyya.",
  "anya-e0807n5:183_20": "Icchatu esatu iccādi.",
  "anya-e0807n5:183_21": "Āsa=upavesane, so āsane acchati iccādi.",
  "anya-e0807n5:183_22": "‘‘Byañjane dīgharassā’’ti rasso, upapubbo, tathā upāsati.",
  "anya-e0807n5:183_23": "Acchissati upāsissati.",
  "anya-e0807n5:183_24": "Acchi upāsi.",
  "anya-e0807n5:183_25": "Acchissa upāsissa.",
  "anya-e0807n5:183_26": "Accheyya upāseyya.",
  "anya-e0807n5:183_27": "Acchatu upāsatu iccādi.",
  "anya-e0807n5:183_28": "Disa=pekkhane, dicchati dicchanti iccādi sabbaṁ purimasamaṁ.",
  "anya-e0807n5:183_29": "Labha=lābhe, ito paraṁ visesaṭṭhānamevavakkhāma, sabbavāro vuttānusārena gahetabbo.",
  "anya-e0807n5:183_30": "Labhati, labhanti iccādi.",
  "anya-e0807n5:183_31": "Kamme-kyassa pubbarūpādimhi kate labbhati iccādi.",
  "anya-e0807n5:184_0": "73. Labhā iṁ+īnaṁ thaṁ thā vā",
  "anya-e0807n5:185_0": "Labhasmā iṁ īnaṁ thaṁ+thā vā honti.",
  "anya-e0807n5:185_1": "So alabhittha labhittha alabhi labhi iṁ paccaye alatthaṁ alabhiṁ iccādi.",
  "anya-e0807n5:186_0": "26. Labha vasa+cchida bhida rudānaṁ cchaṅa",
  "anya-e0807n5:187_0": "Labhādīnaṁ cchaṅa hoti ssena saha.",
  "anya-e0807n5:187_1": "Lacchati labhissati, lacchanti labhissanti iccādi.",
  "anya-e0807n5:187_2": "Kriyātipattiyaṁ ssābhāgassa cchaṅādese alacchā alabhissa iccādi.",
  "anya-e0807n5:187_3": "Vasa=nivāse, vacchati vasissati.",
  "anya-e0807n5:187_4": "Kamme-bahulādhikārā ‘‘assū’’ti ukāro , pubbarūpe vussati vussissati iccādi.",
  "anya-e0807n5:187_5": "Tathā avacchā avasissā.",
  "anya-e0807n5:187_6": "Chida=dvedhākaraṇe, checchati chindissati, ‘‘mañca rudhādīnaṁ’’ti maṁ lo ca.",
  "anya-e0807n5:187_7": "Lassa lopo ca.",
  "anya-e0807n5:187_8": "Bhida=vidāraṇe, bhecchati bhindissati.",
  "anya-e0807n5:187_9": "Abhecchā abhindissā.",
  "anya-e0807n5:187_10": "Ruda=rodane, rucchati rodissati.",
  "anya-e0807n5:187_11": "Arucchā arodissā iccādi.",
  "anya-e0807n5:188_0": "Aññapaccayepi chidassa ‘‘cchaṅa’’ iti yogavibhāgā cchaṅa, bhūte ūṁ paccaye acchecchuṁ acchindiṁsu.",
  "anya-e0807n5:188_1": "Vuttato aññadhātūnañca, gama=gamane, gacchaṁ gacchissaṁ.",
  "anya-e0807n5:188_2": "Aññapaccayepi vaca=byattavacane iccādi, kamme-bahulādhikārā tyādīsu parabhūtesupi yathāgamaṁ vacādīnañcassa ‘‘vacādīnaṁ vassuṭa vā’’ti kamme uṭa ca ‘‘assū’’ti assa u ca, tena dhammo uccati vuccati, vuccanti iccādi, yassa ca pubbarūpaṁ.",
  "anya-e0807n5:189_0": "27. Bhuja muca vaca visānaṁ kkhaṅa",
  "anya-e0807n5:190_0": "Bhujādīnaṁ kkhaṅa hoti ssena saha. Vakkhati vacissati, vakkhanti vacissanti iccādi.",
  "anya-e0807n5:191_0": "21. Īādo vacassoma",
  "anya-e0807n5:192_0": "Īādīsu vacassa oma hoti.",
  "anya-e0807n5:192_1": "Makārānubandhattā ‘‘mānubandho sarāna+mantā paro’’ti paribhāsato sarā paro.",
  "anya-e0807n5:192_2": "Avoci, avocuṁ, avoco iccādi.",
  "anya-e0807n5:192_3": "Anajjatane-avaca avacā vacā iccādi.",
  "anya-e0807n5:192_4": "Kriyātipattiyaṁ-avakkhā avacissā, avakkhiṁsu avacissiṁsu iccādi.",
  "anya-e0807n5:192_5": "Vaceyya iccādi.",
  "anya-e0807n5:192_6": "Kamme-vucceyya iccādi.",
  "anya-e0807n5:192_7": "Tathā vacatu, vuccatu iccādi.",
  "anya-e0807n5:193_0": "Bhuja=pālanajjhohāresu , ‘‘bhujā’’ dinā kkhavādese bhokkhati bhuñjissati.",
  "anya-e0807n5:194_0": "Kusa=akkose, āpubbo, tassa rasso ca, akkosati iccādi ñeyyaṁ, lavikaraṇalopavuddhiyo.",
  "anya-e0807n5:195_0": "34. Kusa+ruhehī+ssa chi",
  "anya-e0807n5:196_0": "Kusā ruhā ca parassa īssa chi vā hoti.",
  "anya-e0807n5:196_1": "Pararūpapaṭhamakkharāni, akkocchi akkosi iccādi.",
  "anya-e0807n5:196_2": "Abhipubbo ruha=rohane, abhirucchi abhiruhi iccādi.",
  "anya-e0807n5:197_0": "Vaha=pāpuṇane, vahati, vahanti.",
  "anya-e0807n5:197_1": "Kamme-kye ‘‘hassa vipallāso’’ti vipariyāso, tena so vuyhati, ‘‘assū’’ti uttaṁ.",
  "anya-e0807n5:197_2": "Vahissati, vuyhissati.",
  "anya-e0807n5:197_3": "Avahi, avuyhittha, avuhi.",
  "anya-e0807n5:197_4": "Avahissā, vuyhīssā iccādi.",
  "anya-e0807n5:197_5": "Vaheyya, vuyheyya.",
  "anya-e0807n5:197_6": "Vahatu, vuyhatu iccādi.",
  "anya-e0807n5:198_0": "Jara=jīraṇe,",
  "anya-e0807n5:199_0": "5,174. Jara marāna+mīyaṅa",
  "anya-e0807n5:200_0": "Jara marānaṁ īyaṅa vā hoti māna+nta+tyādīsu. Jīyati.",
  "anya-e0807n5:200_1": "‘‘Jara sadāna+mīma’’ti īmaāgamo lo ca, jīrati.",
  "anya-e0807n5:200_2": "Kamme-jīrīyati jīyīyati.",
  "anya-e0807n5:200_3": "Evaṁ jīyissati jīrissati, jīyīyissati jīrīyissati.",
  "anya-e0807n5:200_4": "Ajīyi ajīri, ajīyīyi ajīrīyi.",
  "anya-e0807n5:200_5": "Ajīyissā ajīrissā, ajīyīyissā ajīrīyissā ajīyissā ajīrīyissā iccādi.",
  "anya-e0807n5:200_6": "Mara=pāṇacāge, īyaṅa, mīyati marati, mīyanti maranti iccādi.",
  "anya-e0807n5:201_0": "Disa=pekkhane,",
  "anya-e0807n5:202_0": "5,124. Disassa passa dassa dasa da dakkhāti",
  "anya-e0807n5:203_0": "Ete ādesā disassa vā honti.",
  "anya-e0807n5:203_1": "Anekavaṇṇattā sabbādeso.",
  "anya-e0807n5:203_2": "Passati passanti, dakkhati dakkhanti.",
  "anya-e0807n5:203_3": "Kamme-kye pubbarūpo, dissati dissanti, vipassīyati dakkhīyati iccādi.",
  "anya-e0807n5:204_0": "6,69. Dakkha+kha+heti+hohīti lopo",
  "anya-e0807n5:205_0": "Dakkhādīhi ādesehi parassa ssassa lopo vā hoti.",
  "anya-e0807n5:205_1": "Dakkhati dakkhissati.",
  "anya-e0807n5:205_2": "Apassi passi, apassiṁsu passiṁsu apasso passo, apassittha passittha.",
  "anya-e0807n5:205_3": "Apassiṁ passiṁ, apassimha passimha.",
  "anya-e0807n5:205_4": "Tathā adassī dassī, adassiṁsu dassiṁsu iccādi.",
  "anya-e0807n5:205_5": "Anajjatane dasādeso, addasā addasa.",
  "anya-e0807n5:205_6": "Addā adda iccādi.",
  "anya-e0807n5:205_7": "Apassissa dakkhissa iccādi.",
  "anya-e0807n5:205_8": "Passeyya dakkheyya, passatu dakkhatu iccādi.",
  "anya-e0807n5:206_0": "Sada=visaraṇagatyāvasādanādānesu, nipubbo, ‘‘jarasadāna+mīma vā’’ti īmaāgamo.",
  "anya-e0807n5:206_1": "Nisīdati, nisīdanti iccādi.",
  "anya-e0807n5:206_2": "Bhāve-nisajjati, nisajjate.",
  "anya-e0807n5:207_0": "Yaja=devapūjāsaṁgatikaraṇadānesu, yajati, yajanti iccādi. Kamme –",
  "anya-e0807n5:208_0": "5,113. Yajassa yassa ṭi+yīti",
  "anya-e0807n5:209_0": "Yajassa yassa ṭi+yī honti kānubandheti bahulādhikārā tyādivisayepi kye pubbarūpe ca ijjati yijjati mayā buddho.",
  "anya-e0807n5:209_1": "So yajissati, tena ijjissate yijjissate.",
  "anya-e0807n5:209_2": "So yajī , tena ijji yijji.",
  "anya-e0807n5:209_3": "So yajissā, tena ijjissā yijjissā.",
  "anya-e0807n5:209_4": "So yajeyya, tena ijjeyya yijjeyya.",
  "anya-e0807n5:209_5": "So yajatu, tena ijjatu yijjatu iccādi.",
  "anya-e0807n5:210_0": "Vada=vacane, ‘‘gamavadā’’ dinā vadassa vajjādeso vā, lassa ‘‘ūlasse’’ti kvaci e ca, vajjati vadeti vadati, vajjenti vadenti iccādi. Kamme –",
  "anya-e0807n5:210_1": "‘‘kyassā’’ti īña, vajjīyati vajjati vadīyati, vajjīyanti vajjanti vadīyanti.",
  "anya-e0807n5:210_2": "Vadissati, vadissanti.",
  "anya-e0807n5:210_3": "Avadī vadī, avadiṁsu vadiṁsu.",
  "anya-e0807n5:210_4": "Avadissa vadissa.",
  "anya-e0807n5:210_5": "Vajje vajjeyya vade vadeyya, vajjeyyuṁ vadeyyuṁ.",
  "anya-e0807n5:210_6": "Vajjetu vadetu vadatu iccādi yathāgamaṁ ñeyyaṁ.",
  "anya-e0807n5:211_0": "Kamu=padavikkhepe, ‘‘parokkhāyañcā’’ti caggahaṇena kama kama iti dvitte anādibyañjanalope lavikaraṇe ‘‘kavaggahā’’ dinā kassa ce niggahītāgame ca kate caṁkamati kamati iccādi.",
  "anya-e0807n5:211_1": "Cala=kampane, caṁcalati.",
  "anya-e0807n5:211_2": "Jala+dala=dittiyaṁ, dvitte daddallati iccādi.",
  "anya-e0807n5:211_3": "(Savuddhikabhūvādinayo).",
  "anya-e0807n5:212_0": "Hū+bhū=sattāyaṁ, tyādīsu ‘‘kattari lo’’ti lo, tassa lope ‘‘yuvaṇṇāna+meo paccaye’’ti okāro.",
  "anya-e0807n5:212_1": "So hoti, te honti.",
  "anya-e0807n5:212_2": "Hosi, hotha.",
  "anya-e0807n5:212_3": "Homi, homa iccādi.",
  "anya-e0807n5:212_4": "Bhāve-tena hūyati hūyate.",
  "anya-e0807n5:213_0": "31. Hūssa he+hehi+hohi ssatyādo",
  "anya-e0807n5:214_0": "Hūssa heādayo honti ssaccādo. Hessati hehi ssati hohissati.",
  "anya-e0807n5:215_0": "69. Dakkha+kha+hehi+hohīhi lopoti",
  "anya-e0807n5:216_0": "Dakkhādīhi ādesehi parassa ssassa vā lopo hoti.",
  "anya-e0807n5:216_1": "Hehiti hehissati, hohiti hohissati.",
  "anya-e0807n5:216_2": "Hehinti hehissanti, hohinti hohissanti iccādi.",
  "anya-e0807n5:216_3": "Anajjatane īmhi añāgamo, ‘‘paro kvacī’’ti īssa lopo, so ahu.",
  "anya-e0807n5:216_4": "Vuddhimhi ‘‘dīghā īssa’’ iti īssa siādeso, suvo ahosi ānando.",
  "anya-e0807n5:217_0": "41. Hūto resuṁ",
  "anya-e0807n5:218_0": "Hūto parassa u+miccassa resuṁ vā hoti.",
  "anya-e0807n5:218_1": "Rakārānubandho ‘‘rānubandhentasarādissā’’ti antasarādissa lopo. Ahesuṁ.",
  "anya-e0807n5:218_2": "Okāravuddhi avādese ahavuṁ.",
  "anya-e0807n5:218_3": "Ossa siādese ahosi.",
  "anya-e0807n5:219_0": "46. Iṁssa ca siña",
  "anya-e0807n5:220_0": "Imiccassa siña hoti mhātthānañca bahulaṁ.",
  "anya-e0807n5:220_1": "Ñākāro ākhyāvayavattho (ukāro) ikāro uccāraṇattho.",
  "anya-e0807n5:220_2": "‘‘Aīssā’’ dinā iñāgame tumhe ahosittha, ahosi.",
  "anya-e0807n5:220_3": "Parassaralope rasse ca ahuṁ, ahosimha, ahumha, rasso.",
  "anya-e0807n5:220_4": "Bhāve-abhavi, āssatthādeso, abhavittha.",
  "anya-e0807n5:220_5": "Anajjatane āūādipaccaye kate ‘‘yuvaṇṇāna+miya ṅuvaṅa sare’’ti uvaṅādese ahuvā, ahuvu, ahuvo, ahuvattha.",
  "anya-e0807n5:220_6": "Assa amādese ahuṁ ahuvaṁ, ahumha iccādi.",
  "anya-e0807n5:220_7": "Bhāve-tena ahuyi ahuyittha.",
  "anya-e0807n5:220_8": "Ahavissā, ahavissaṁsu iccādi.",
  "anya-e0807n5:220_9": "Bhāve-ahuyissa, ahuyissatha.",
  "anya-e0807n5:220_10": "Pubbassaralopo, heyya , heyyuṁ iccādi.",
  "anya-e0807n5:220_11": "Bhāve-hūyeyya, hūyetha.",
  "anya-e0807n5:220_12": "Hotu, hontu iccādi.",
  "anya-e0807n5:220_13": "Bhāve-hūyatu, hūyataṁ.",
  "anya-e0807n5:220_14": "Anupubbe anubhoti iccādi sabbavāresu yojetabbaṁ.",
  "anya-e0807n5:220_15": "Bhāve rūpābhāvā.",
  "anya-e0807n5:220_16": "Kamme-anubhūyati iccādi viseso.",
  "anya-e0807n5:221_0": "Si=saye, lassa lopo vuddhi, seti.",
  "anya-e0807n5:221_1": "Ayādese sayati, senti sayanti iccādi.",
  "anya-e0807n5:221_2": "Kamme-atipubbo, kye ‘‘dīgho sarassā’’ti issa dīghe ca kate tena atisīyati, atisīyanti iccādi.",
  "anya-e0807n5:221_3": "Bhāve-tena sīyati, sīyate.",
  "anya-e0807n5:221_4": "Tathā bhavissatiādīsu.",
  "anya-e0807n5:222_0": "Nī=pāpane, dvikammako+yaṁ, ajaṁ gāmaṁ neti nayati, nenti nayanti iccādi.",
  "anya-e0807n5:222_1": "Kamme-nīyate gāmaṁ ajo devadattena iccādi.",
  "anya-e0807n5:222_2": "Tathā sesesupi yojetabbaṁ.",
  "anya-e0807n5:223_0": "Ṭhā=gatinivattiyaṁ –",
  "anya-e0807n5:224_0": "5,175. Ṭhāpānaṁ tiṭṭhapivā",
  "anya-e0807n5:225_0": "Ṭhāpānaṁ tiṭṭhapivāhonti vā nta+māna+tyādīsu. Lassa lope tiṭṭhati, tiṭṭhanti, ṭhāti, ṭhānti.",
  "anya-e0807n5:226_0": "5,131. Pādito ṭhāssa vā ṭhaho kvaciti",
  "anya-e0807n5:227_0": "Pādito parassa ṭhāssa kvaci ṭhaho hoti vā.",
  "anya-e0807n5:227_1": "Saṇṭhahati, saṇṭhahanti.",
  "anya-e0807n5:227_2": "Lasse, adhiṭṭheti, adhiṭṭhenti. Kamme –",
  "anya-e0807n5:228_0": "5,137. Aññādissā+ssī kye",
  "anya-e0807n5:229_0": "Ñādito+ññassa ākārantassa kriyatthassa ī hoti kye.",
  "anya-e0807n5:229_1": "Upaṭhīyati, upaṭhīyanti.",
  "anya-e0807n5:229_2": "Ṭhahādese ‘‘kyassā’’ti īña , tena patiṭṭhahīyati, patiṭṭhahīyanti.",
  "anya-e0807n5:229_3": "Bhāve-īmhi ṭhīyati, ṭhīyate.",
  "anya-e0807n5:229_4": "Tathā papubbe patiṭṭhissati patiṭṭhahissati.",
  "anya-e0807n5:229_5": "Īssa simhi aṭṭhāsi, aṭṭhaṁsu, saṇṭhahi, saṇṭhahiṁsu.",
  "anya-e0807n5:229_6": "Patiṭṭhissa patiṭṭhahissa.",
  "anya-e0807n5:229_7": "Tiṭṭhe tiṭṭheyya, saṇṭhe saṇṭheyya, saṇṭheyyuṁ, saṇṭhahe saṇṭhaheyya.",
  "anya-e0807n5:229_8": "Tiṭṭhatu ṭhātu, saṇṭhahatu iccādi.",
  "anya-e0807n5:230_0": "Pā=pāne, pivādese pivati.",
  "anya-e0807n5:230_1": "‘‘Tavaggavaraṇā’’ do ‘‘bayañā’’ti yogavibhāgena vassa bakāro, pibati.",
  "anya-e0807n5:230_2": "Kammepīyati, pīyanti iccādi.",
  "anya-e0807n5:231_0": "Asa=bhuvi,",
  "anya-e0807n5:232_0": "52. Tassa thoti",
  "anya-e0807n5:233_0": "Atthito parassa tassa tho hoti.",
  "anya-e0807n5:233_1": "Pararūpe paṭhamakkharatakāre ca atthi.",
  "anya-e0807n5:233_2": "‘‘Nta+māna+nti+yi+yuṁsvā+dilopo’’ti assa lopo, santi.",
  "anya-e0807n5:234_0": "53. Sihisva+ṭa",
  "anya-e0807n5:235_0": "Atthissa aṭa hoti sihisu. Ṭo sabbādesattho. Tvaṁ asi. Pararūpādimhi kate idāni tumhe attha.",
  "anya-e0807n5:236_0": "54. Mimānaṁ vā mhimhā ca",
  "anya-e0807n5:237_0": "Asasmā paresaṁ mimānaṁ mhimhā vā honti taṁsanniyogena asassa aṭa ca. Amhi.",
  "anya-e0807n5:238_0": "55. Esu sa",
  "anya-e0807n5:239_0": "Esu mimesu asassa so hoti, pararūpabādhanatthaṁ. Asmi, amha asma. Bhavissatipaccaye –",
  "anya-e0807n5:240_0": "5,129. A+ā+ssaādīsu",
  "anya-e0807n5:241_0": "Parokkhā a-ādo anajjatana ā-ādo kriyātipattissā-ādo bhavissatissatyādo ca atthissa bhu hoti.",
  "anya-e0807n5:241_1": "Ādesavidhānaṁ asassāpayogatthaṁ, kismiñci paccayavisese, tasmā asitabbantiādi na bhavati.",
  "anya-e0807n5:241_2": "Bhavissati, bhavissanti.",
  "anya-e0807n5:241_3": "Abhavā, abhavu.",
  "anya-e0807n5:241_4": "Kriyātipattiyaṁ bhuādese abhavissa, abhavissaṁsu iccādi.",
  "anya-e0807n5:241_5": "Eyyādimhi –",
  "anya-e0807n5:242_0": "50. Atthite+yyādicchannaṁ sa+su+sa+satha+saṁ+sāma",
  "anya-e0807n5:243_0": "Asa=bhuvi+ccasmā paresaṁ eyyādicchannaṁ sādayo honti yathākkamaṁ.",
  "anya-e0807n5:243_1": "Pararūpe so assa, te assu.",
  "anya-e0807n5:243_2": "Tvaṁ assa, tumhe assatha.",
  "anya-e0807n5:243_3": "Ahaṁ assaṁ, mayaṁ assāma.",
  "anya-e0807n5:243_4": "Tvādimhi so atu, assa lope santhu, ayādese tvaṁ ahi, tumhe attha.",
  "anya-e0807n5:243_5": "Amhi, amha, sādese asmi asma.",
  "anya-e0807n5:243_6": "Bahulādhikārā ajjatane āsi, āsiṁsu, āsuṁ iccādīpi honti.",
  "anya-e0807n5:244_0": "Brū=vacane,",
  "anya-e0807n5:245_0": "36. Brūto tissīña",
  "anya-e0807n5:246_0": "Brūto parassa tissa īña vā hoti. Vuddhiavādese lassa lope bravīti.",
  "anya-e0807n5:247_0": "5,97. Na brūsso",
  "anya-e0807n5:248_0": "Brūssa o na hoti byañjane. Brūti. Uvaṅādese brūvanti.",
  "anya-e0807n5:249_0": "20. Tya+ntīnaṁ ṭa+ṭū",
  "anya-e0807n5:250_0": "Āhā paresaṁ ti+antīnaṁ ṭa+ṭū honti.",
  "anya-e0807n5:250_1": "Ṭakārā sabbādesatthā.",
  "anya-e0807n5:250_2": "Atoyeva āhā paresaṁ tiantīnaṁ ṭaṭūvidhānañāpakā tiantīsu brūssa āho. Āha, āhu.",
  "anya-e0807n5:250_3": "Brūsi, brūtha.",
  "anya-e0807n5:250_4": "Brūmi, brūma iccādi.",
  "anya-e0807n5:250_5": "Bravissati.",
  "anya-e0807n5:250_6": "Abravi abravī, abravuṁ.",
  "anya-e0807n5:250_7": "Anajjatane abravā, abravu.",
  "anya-e0807n5:250_8": "Parokkhāyaṁ –",
  "anya-e0807n5:251_0": "16. Aādīsvā+ho brūssa",
  "anya-e0807n5:252_0": "Brūssa āho hoti parokkhāaādīsu.",
  "anya-e0807n5:252_1": "Supine kira so āha, te āhu iccādi.",
  "anya-e0807n5:252_2": "Abravissa.",
  "anya-e0807n5:252_3": "Brave braveyya.",
  "anya-e0807n5:252_4": "Vuddhippaṭisedhe brūtu, bravantu iccādi.",
  "anya-e0807n5:253_0": "Hana=hiṁsāyaṁ, timhi vikaraṇalope so hanati hanti.",
  "anya-e0807n5:253_1": "Te hananti iccādi.",
  "anya-e0807n5:253_2": "Kamme-ye nassa ññe pubbarūpaṁ, tena haññati, haññanti haññare.",
  "anya-e0807n5:253_3": "Tathā hanissati iccādi.",
  "anya-e0807n5:254_0": "67. Hanā cha+khā",
  "anya-e0807n5:255_0": "Hanā ssāssa cha+khā vā honti.",
  "anya-e0807n5:255_1": "Paṭihaṁkhāmi paṭihanissāmi.",
  "anya-e0807n5:255_2": "Haṁchema hanissāma.",
  "anya-e0807n5:255_3": "Ahani, ahaniṁsūtiādi sabbattha yojetabbaṁ. Huvādayo",
  "anya-e0807n5:256_0": "Hu=havane .",
  "anya-e0807n5:256_1": "Tyādīsu lo.",
  "anya-e0807n5:256_2": "‘‘Parokkhāyañcā’’ti caggahaṇena hu huti dvittaṁ, ‘‘kavaggahānaṁ cavaggajā’’ti hassa jo, lalopo vuddhi ca, juhoti aggiṁ, aññatra ‘‘yavā sare’’ti vakāro, juhvati. Juhonti. Juhvanti.",
  "anya-e0807n5:256_3": "Juhosi juhvasi, juhotha juhvatha. Iccādi. Kamme –",
  "anya-e0807n5:256_4": "‘‘dīgho sarassā’’ti dīghe hūyati tena aggi iccādi.",
  "anya-e0807n5:256_5": "Juhissati, juhissanti.",
  "anya-e0807n5:256_6": "Ajuhavi ajuhosi, ajuhavuṁ ajuhaviṁsu ajuhavaṁsu ajuhosuṁ.",
  "anya-e0807n5:256_7": "Ajuhissa, ajuhissaṁssu.",
  "anya-e0807n5:256_8": "Juhe juheyya.",
  "anya-e0807n5:256_9": "Juhotu, juhontu iccādi.",
  "anya-e0807n5:257_0": "Hā=cāge, pure viya dvebhāvachādesalope ‘‘rasso pubbassā’’ti pubbassa āssa rasso.",
  "anya-e0807n5:257_1": "Jahāti iccādi. Kamme –",
  "anya-e0807n5:257_2": "‘‘aññādissā+ssī kye’’ti kye āssa ī, hīyati iccādi.",
  "anya-e0807n5:257_3": "Jahissati.",
  "anya-e0807n5:257_4": "Ajahāsi, ‘‘dīghā īssa’’ iti si, pajahi, ajahiṁsu ajahaṁsu, pajahiṁsu pajahuṁ.",
  "anya-e0807n5:257_5": "Kamme-pahīyi pahīyittha.",
  "anya-e0807n5:257_6": "Ssādi+eyyādi+tvādīsupi ñeyyā.",
  "anya-e0807n5:258_0": "Dā=dāne, dvibhāvarassattāni, lalopo, dadāti, dadanti iccādi.",
  "anya-e0807n5:258_1": "‘‘Gamavadā’’ dinā dajjādese dajjati, dajjanti iccādi.",
  "anya-e0807n5:258_2": "Lasse+kāre dānaṁ deti iccādi.",
  "anya-e0807n5:259_0": "22. Dāssa daṁ vā mimesva+dvitte",
  "anya-e0807n5:260_0": "Advitte vattamānassa dāssa daṁ hoti vā mimesu.",
  "anya-e0807n5:260_1": "Vaggantaṁ, dammi demi, damma dema.",
  "anya-e0807n5:260_2": "Īkāre dīyati iccādi.",
  "anya-e0807n5:260_3": "Anāgatatthe iñāgame saraṇopādi, dadissati, dadissanti.",
  "anya-e0807n5:260_4": "Dajjissati, dajjissanti.",
  "anya-e0807n5:260_5": "Lavikaraṇe dassati, dassanti.",
  "anya-e0807n5:260_6": "Ajjatane-adadi, adadiṁsu, adajji, adajjiṁsu, adāsi, adaṁsu.",
  "anya-e0807n5:260_7": "Anajjatane-adadā, adadu.",
  "anya-e0807n5:260_8": "Kālātipattiyaṁ-adadissa adajjissa, le adassa, dassaṁsu.",
  "anya-e0807n5:260_9": "Eyyādimhi-dade dadeyya dajje dajjeyya.",
  "anya-e0807n5:260_10": "‘‘Ṭā’’ti bahulādhikārā dajjādesā parassa eyyassa ṭā, dajjā, dajjuṁ dajjeyyaṁ dadeyyuṁ.",
  "anya-e0807n5:260_11": "Tvādīsu-dadātu, dadantu, dajjatu, dajjantu, lasse+kāre detu, dentu iccādi.",
  "anya-e0807n5:260_12": "Sabbattha kammepi yojanīyaṁ.",
  "anya-e0807n5:261_0": "Dhā=dhāraṇe, tyādimhi caggahaṇena dvitte pubbākārassa rassatte lalope ‘‘catutthadutiyānaṁ tatiyapaṭhamā’’ti pubbadhakārassa dakāre ca kate dadhāti, dadhanti.",
  "anya-e0807n5:261_1": "Pipubbo, ‘‘tadaminā’’ dinā āssa lopo, ‘‘dhāssa ho’’ti dvitte parassa dhāssa hakāro, dvāraṁ pidahati, pidahanti.",
  "anya-e0807n5:261_2": "Lasse+kāre nidheti, nidhenti.",
  "anya-e0807n5:261_3": "Kamme-vidhīyati, vidhīyanti iccādi.",
  "anya-e0807n5:261_4": "Dhassati, pidahissati, paridahessati.",
  "anya-e0807n5:261_5": "Adhāsi, pidahi.",
  "anya-e0807n5:261_6": "Adhassa, pidahissa.",
  "anya-e0807n5:261_7": "Dadhe dadheyya, pidahe pidaheyya.",
  "anya-e0807n5:261_8": "Dadātu, pidahatu, nidhetu, nidhentu iccādi.",
  "anya-e0807n5:261_9": "(Juhotyādayo).",
  "anya-e0807n5:262_0": "Bhūvādi ca juhādi ca, huvādidhātavo ci+me;",
  "anya-e0807n5:263_0": "Savuddhikabhūvādīhi, tidhā bhedaṁ upenti te.",
  "anya-e0807n5:264_0": "(Bhūvādinayo.)",
  "anya-e0807n5:265_0": "Adhunā vikaraṇapabhedapakāsanatthaṁ rudhādīnaṁ aṭṭhagaṇānaṁ kānici rūpāni udāhariyante –",
  "anya-e0807n5:266_0": "Rudha=āvaraṇe, tyādayo honti. Eva+muparipi sabbagaṇesu.",
  "anya-e0807n5:267_0": "5,19. Mañca rudhādīnaṁ",
  "anya-e0807n5:268_0": "Rudhādiko aparokkhesu kattuvihitamāna+nta+tyādīsu lo hoti mañca+ntasarā paro.",
  "anya-e0807n5:268_1": "Niggahītassa vaggantaṁ, ‘‘lahussupantassā’’ti saṁyogattā na vuddhi.",
  "anya-e0807n5:268_2": "So maggaṁ rundhati, rundhanti iccādi.",
  "anya-e0807n5:268_3": "Kamme-nipubbo kyo dhassa cavagga+pubbarūpa+tatiyakkharajakārā, tena maggo nirujjhati iccādi.",
  "anya-e0807n5:268_4": "Iñāgame rundhissati, nirujjhissati.",
  "anya-e0807n5:268_5": "Arundhi, arundhiṁsu.",
  "anya-e0807n5:268_6": "Nirujjhittho, nirujjhi, nirujjhiṁsu.",
  "anya-e0807n5:268_7": "Arundhissa, arundhissaṁsu, nirujjhissa, nirujjhissaṁsu.",
  "anya-e0807n5:268_8": "Rundhe rundheyya, nirujjhe nirujjheyya.",
  "anya-e0807n5:268_9": "Rundhatu, rundhantu.",
  "anya-e0807n5:268_10": "Tvaṁ rundha rundhāhi.",
  "anya-e0807n5:268_11": "Nirujjhatu, nirujjhantu iccādi.",
  "anya-e0807n5:269_0": "Chida=dvedhākaraṇe, chindati, chindanti.",
  "anya-e0807n5:269_1": "Kamme-chijjati, chijjanti.",
  "anya-e0807n5:269_2": "Bhavissatipaccaye –",
  "anya-e0807n5:269_3": "‘‘labha vasacchidā’’ dinā cchaṅādese checchati chindissati.",
  "anya-e0807n5:269_4": "Kamme-pubbarūpaṁ, chijjissati, chijjissanti.",
  "anya-e0807n5:269_5": "Achindi chindi, acchejji, acchejjiṁsu.",
  "anya-e0807n5:269_6": "Acchindissā achijjissā.",
  "anya-e0807n5:269_7": "Chinde chindeyya, chijje chijjeyya, chindatu, chindantu, chijjatu, chijjantu iccādi.",
  "anya-e0807n5:270_0": "Bhuja=pālanajjhohāresu, bhuñjati, bhuñjanti iccādi.",
  "anya-e0807n5:270_1": "Bhavissatimhi ‘‘bhuja+muca+vaca+visānaṁ kkhaṅa’’ti dhātvantena saha ssassa kkhaṅādese vuddhi, bhokkhati, bhuñjissati, bhokkhanti, bhuñjissanti iccādi.",
  "anya-e0807n5:271_0": "Muca=mocane, muccati, muccanti iccādi. Kamme-muccati, muccanti iccādi. (Rudhādinayo).",
  "anya-e0807n5:272_0": "Diva=kīḷā vijigiṁsā vohāra juti thuti gatīsu,",
  "anya-e0807n5:273_0": "5,21. Divādīhi yaka",
  "anya-e0807n5:274_0": "Divādīhi kattari lavisaye yaka hoti.",
  "anya-e0807n5:274_1": "Kakāro kānubandhakāriyattho, eva+mupari ca.",
  "anya-e0807n5:274_2": "Vassa bakāre pubbarūpaṁ, so jutaṁ dibbati, dibbanti iccādi.",
  "anya-e0807n5:274_3": "Kamme-kye tena dibbati, dibbanti iccādi.",
  "anya-e0807n5:274_4": "Dibbissati, tena dibbissati.",
  "anya-e0807n5:274_5": "Adibbi dibbi.",
  "anya-e0807n5:274_6": "Tena adibbi dibbi.",
  "anya-e0807n5:274_7": "Adibbissa.",
  "anya-e0807n5:274_8": "Tena adibbissa.",
  "anya-e0807n5:274_9": "Dibbe dibbeyya.",
  "anya-e0807n5:274_10": "Tena dibbe dibbeyya. Dibbatu.",
  "anya-e0807n5:274_11": "Tena dibbatu iccādi.",
  "anya-e0807n5:275_0": "Siva=tantusantāne, sibbati, sibbanti iccādi.",
  "anya-e0807n5:275_1": "Pada=gamane, upubbo, cavaggapubbarūpāni, uppajjati, uppajjare uppajjanti iccādi.",
  "anya-e0807n5:275_2": "Kammekye tena paṭipajjate iccādi.",
  "anya-e0807n5:275_3": "Bhāve-uppajjate tayā.",
  "anya-e0807n5:275_4": "Budha=avagamane, jhakārapubbarūpāni yakkharesu.",
  "anya-e0807n5:275_5": "Dhammaṁ bujjhati, bujjhare bujjhanti iccādi.",
  "anya-e0807n5:275_6": "Kamme-mayā dhammo bujjhate iccādi.",
  "anya-e0807n5:275_7": "Yudha=sampahāre, yujjhati+ccādi.",
  "anya-e0807n5:275_8": "Naha=bandhane, ‘‘hassa vipallāso’’ti ye vipallāso, sannayhati+ccādi.",
  "anya-e0807n5:275_9": "Mana=ñāṇe, ññakāra+pubbarūpāni, maññati+ccādi.",
  "anya-e0807n5:275_10": "Tusa=tuṭṭhimhi, pubbarūpe tussati+ccādi.",
  "anya-e0807n5:275_11": "Sama=upasame, sammati+ccādi.",
  "anya-e0807n5:276_0": "Jana=janane , ‘‘janissā’’ti ā hoti kānubandhe bahulādhikārā, so jāyati, jāyanti+ccādi.",
  "anya-e0807n5:276_1": "Kamme-janituṁ payojetīti ‘‘payojakabyāpāre ṇāpi ce’’ti ṇimhi ‘‘aññatrāpī’’ti vuddhipaṭisedhe kyamhi ‘‘dīgho sarassā’’ti dīghe ca kate tena janīyati, janīyanti iccādi.",
  "anya-e0807n5:276_2": "So jāyissati.",
  "anya-e0807n5:276_3": "Tena janissati.",
  "anya-e0807n5:276_4": "So ajāyi, tena ajanīyi.",
  "anya-e0807n5:276_5": "So ajāyissa, tena ajanīyissa.",
  "anya-e0807n5:276_6": "So jāye jāyeyya, tena janīyeyya.",
  "anya-e0807n5:276_7": "So jāyatu, tena janīyatu iccādi.",
  "anya-e0807n5:276_8": "(Divādinayo).",
  "anya-e0807n5:277_0": "Tuda=byathane,",
  "anya-e0807n5:278_0": "5,22. Tudādīhi ko",
  "anya-e0807n5:279_0": "Tudādīhi kattari lavisaye ko hoti.",
  "anya-e0807n5:279_1": "Tudati, tudanti iccādi.",
  "anya-e0807n5:279_2": "Kamme-tudyati tujjati, tudyare tudyanti, tujjare tujjanti+ccādi.",
  "anya-e0807n5:279_3": "Tathā tudissati tujjissati.",
  "anya-e0807n5:279_4": "Atudi, atudiṁsu, atujji.",
  "anya-e0807n5:279_5": "Atudissa atujjissa, tudeyya tujjeyya.",
  "anya-e0807n5:279_6": "Tudatu, tudantu, tujjatu iccādi.",
  "anya-e0807n5:280_0": "Visa=pavesane, papubbo.",
  "anya-e0807n5:280_1": "So gāmaṁ pavisati iccādi.",
  "anya-e0807n5:280_2": "Kamme-pavisīyati iccādi.",
  "anya-e0807n5:280_3": "Pavisissati.",
  "anya-e0807n5:280_4": "Pavisīyissati.",
  "anya-e0807n5:280_5": "Pāvisi, īmhi ‘‘bhujamucā’’ dinā yogavibhāgā kkhaṅa.",
  "anya-e0807n5:280_6": "Pāvisi, pavisi pāvekkhi, pathaviṁ pāvisiṁsu pavisiṁsu. Pāvisīyi.",
  "anya-e0807n5:280_7": "Pāvisissa pavisissa.",
  "anya-e0807n5:280_8": "Pāvisīyissa.",
  "anya-e0807n5:280_9": "Pavise paviseyya, vikaraṇalopo pavisīyeyya.",
  "anya-e0807n5:280_10": "Pavisatu, pavisīyatu iccādi. Nudati.",
  "anya-e0807n5:280_11": "Disa=uccāraṇe, uddissati, likhati, tusati iccādi.",
  "anya-e0807n5:280_12": "(Tudādinayo).",
  "anya-e0807n5:281_0": "Ji=jaye,",
  "anya-e0807n5:282_0": "5,23. Jyādīhi knā",
  "anya-e0807n5:283_0": "Jyādīhi kattari lavisaye knā hoti.",
  "anya-e0807n5:283_1": "Na vuddhi.",
  "anya-e0807n5:283_2": "Kilese jināti, jinanti.",
  "anya-e0807n5:283_3": "Tena kileso jīyati, jīyanti, kye dīgho.",
  "anya-e0807n5:283_4": "Jinissati, jinissanti.",
  "anya-e0807n5:283_5": "Ajini jini.",
  "anya-e0807n5:283_6": "Ajīyi, ajīyittha. Ajinissa. Ajīyissa. Jineyya.",
  "anya-e0807n5:283_7": "Jinātu iccādi.",
  "anya-e0807n5:283_8": "Ci=caye, tathā cināti, cinanti iccādi.",
  "anya-e0807n5:284_0": "Ñā=avabodhane,",
  "anya-e0807n5:285_0": "5,120. Ñāssa ne jā",
  "anya-e0807n5:286_0": "Ñādhātussa jā hoti nakāre. Vijānāti.",
  "anya-e0807n5:287_0": "61. Ñāssa sanāssa nāyo timhi",
  "anya-e0807n5:288_0": "Sanāssa ñāssa nāyo vā hoti timhi.",
  "anya-e0807n5:288_1": "Nāyati, vijānāti iccādi.",
  "anya-e0807n5:288_2": "Kamme-viññāyati iccādi.",
  "anya-e0807n5:288_3": "Kye ‘‘āsse cā’’ti ettha ‘‘āsse’’ti yogavibhāgā āssa e hoti, yassa dvitte ñeyyati, ñeyyanti iccādi.",
  "anya-e0807n5:288_4": "Vijānissati, vijānissanti. Kamme –",
  "anya-e0807n5:288_5": "‘‘kyassa sse’’ti kyalope rasse ca kate ñāssati, ñāssanti, viññāyissati, paññāyissati.",
  "anya-e0807n5:289_0": "65. Ssassa hi kamme",
  "anya-e0807n5:290_0": "Ñāto parassa ssassa hi vā hoti kamme, paññāyihiti, paññāyihinti.",
  "anya-e0807n5:290_1": "Añāgame samajāni, saṁjāni, saṁjāniṁsu.",
  "anya-e0807n5:290_2": "Samajā- niṁsu .",
  "anya-e0807n5:290_3": "Kamme-paññāyi, paññāyiṁsu. Ajānissa.",
  "anya-e0807n5:290_4": "Kamme-aññāyissa.",
  "anya-e0807n5:291_0": "63. Eyyassi+yāñā vā",
  "anya-e0807n5:292_0": "Ñāto parassa eyyassa iyā+ñā honti vā. Jāniyā.",
  "anya-e0807n5:293_0": "62. Ñāmhi jaṁ",
  "anya-e0807n5:294_0": "Ñādese sanāssa ñāssa jaṁ vā hoti.",
  "anya-e0807n5:294_1": "Jaññā, jāneyya, jāneyyuṁ.",
  "anya-e0807n5:294_2": "Kamme-paññāyeyya, paññāyeyyuṁ.",
  "anya-e0807n5:294_3": "Vijānātu, vijānanthu.",
  "anya-e0807n5:294_4": "Kamme-viññāyatu iccādi.",
  "anya-e0807n5:295_0": "Mā=māne, ‘‘ā ī ssādīnaṁ byañjanassiña’’ iti iñaiti yogavibhāgā iñāgame pubbasaralopo, mināti, minanti.",
  "anya-e0807n5:295_1": "Kamme-mīyati iccādi.",
  "anya-e0807n5:295_2": "Lū=chedane, ‘‘kṇāknāsu rasso’’ti dhātussa rasso, lunāti, lunanti.",
  "anya-e0807n5:295_3": "Kamme-lūyati iccādi.",
  "anya-e0807n5:295_4": "Dhu=kampane, dhunāti iccādi.",
  "anya-e0807n5:295_5": "(Jyādinayo).",
  "anya-e0807n5:296_0": "Kī=dabbavinīmaye,",
  "anya-e0807n5:297_0": "24. Kyādīhi kṇā",
  "anya-e0807n5:298_0": "Kyādīhi lavisaye kṇā hoti.",
  "anya-e0807n5:298_1": "‘‘Kṇāknāsu rasso’’ti rasse kiṇāti, kiṇanti iccādi.",
  "anya-e0807n5:298_2": "Kamme-vikkīyati, vikkīyanti.",
  "anya-e0807n5:298_3": "Vikkiṇissati, vikkiṇissanti.",
  "anya-e0807n5:298_4": "Vikkīyissati, vikkīyissanti.",
  "anya-e0807n5:298_5": "Akiṇi, vikkiṇi, vikkīyi.",
  "anya-e0807n5:298_6": "Akiṇissa, vikkiṇissa.",
  "anya-e0807n5:298_7": "Vikkiṇe vikkiṇeyya.",
  "anya-e0807n5:299_0": "Vikkīye .",
  "anya-e0807n5:299_1": "Vikkīyeyya.",
  "anya-e0807n5:299_2": "Vikkiṇātu, vikkiṇantu, vikkīyatu, vikkīyantu iccādi.",
  "anya-e0807n5:299_3": "Su=savane, suṇāti, suṇanti iccādi.",
  "anya-e0807n5:300_0": "Saka=sattiyaṁ,",
  "anya-e0807n5:301_0": "5,121. Sakā+pānaṁ kuka+ku ṇe",
  "anya-e0807n5:302_0": "Saka+āpānaṁ kuka+kuiccete āgamā honti ṇe. Sakkuṇāti, sakkuṇanti. Sakkunāti, sakkunanti.",
  "anya-e0807n5:303_0": "53. Sse vā",
  "anya-e0807n5:304_0": "Sakasmā kṇāssa kkho vā hoti sse. Sakkhissati, sakkhissanti.",
  "anya-e0807n5:305_0": "58. Sakā kṇāssa kha īādo",
  "anya-e0807n5:306_0": "Sakasmā kṇāssa kho vā hoti īādīsu.",
  "anya-e0807n5:306_1": "Asakkhi sakkhi, sakkhiṁsu.",
  "anya-e0807n5:306_2": "Asakkhissa, asakkhissaṁsu.",
  "anya-e0807n5:306_3": "Sakkuṇe sakkuṇeyya.",
  "anya-e0807n5:306_4": "Sakkuṇātu, sakkuṇantu.",
  "anya-e0807n5:307_0": "Apa=pāpuṇane, papubbo, ‘‘sakā+pānaṁ kuka+ku ṇe’’ti kukate sampatti pāpuṇāti, pāpuṇanti iccādi.",
  "anya-e0807n5:307_1": "Kammepāpīyati, pāpīyanti.",
  "anya-e0807n5:307_2": "Pāpuṇissati, pāpuṇissanti.",
  "anya-e0807n5:307_3": "Kamme-pāpīyissati, pāpīyissanti.",
  "anya-e0807n5:307_4": "Pāpuṇi, pāpuṇiṁsu.",
  "anya-e0807n5:307_5": "Kamme-pāpīyi, pāpīyittha.",
  "anya-e0807n5:307_6": "Apāpuṇissa.",
  "anya-e0807n5:307_7": "Kamme-apāpīyissa.",
  "anya-e0807n5:307_8": "Pāpuṇe, pāpuṇeyya.",
  "anya-e0807n5:307_9": "Kamme-pāpīyeyya.",
  "anya-e0807n5:307_10": "Pāpuṇātu, pāpuṇantu.",
  "anya-e0807n5:307_11": "Kamme-pāpīyatu iccādi.",
  "anya-e0807n5:307_12": "(Kyādinayo).",
  "anya-e0807n5:308_0": "Su=savane,",
  "anya-e0807n5:309_0": "25. Svādīhi kṇo",
  "anya-e0807n5:310_0": "Suādīhi lavisaye kṇo hoti.",
  "anya-e0807n5:310_1": "Kānubandhattā na vuddhi.",
  "anya-e0807n5:310_2": "Dhammaṁ suṇoti.",
  "anya-e0807n5:310_3": "Parassaralope suṇonti.",
  "anya-e0807n5:310_4": "Kamme-kye dīghe sūyati, sūyanti.",
  "anya-e0807n5:310_5": "Dvitte suyyati suyyanti+ccādi.",
  "anya-e0807n5:310_6": "Iñāgame suṇissati, suṇissanti.",
  "anya-e0807n5:310_7": "Kamme-kyalope vuddhi.",
  "anya-e0807n5:310_8": "Sossati, sossanti iccādi.",
  "anya-e0807n5:310_9": "Asuṇi suṇi, asuṇiṁsu suṇiṁsu.",
  "anya-e0807n5:311_0": "60. Tesu suto kṇo+kṇānaṁ roṭa",
  "anya-e0807n5:312_0": "Tesu īādīsu suto paresaṁ kṇo+kṇānaṁ roṭa vā hoti.",
  "anya-e0807n5:312_1": "Rakāro anubandho.",
  "anya-e0807n5:312_2": "Ṭo sabbādesattho.",
  "anya-e0807n5:312_3": "Ussa lope dvittaṁ īssa si ca.",
  "anya-e0807n5:312_4": "Assosi, assosiṁsu.",
  "anya-e0807n5:312_5": "‘‘Iṁssa ca siña’’ti yogavibhāgā siña, assosiṁsu, paccassosuṁ.",
  "anya-e0807n5:312_6": "Asuyi, asuyittha.",
  "anya-e0807n5:312_7": "Asuṇissa, tena asuyissa.",
  "anya-e0807n5:312_8": "Suṇe suṇeyya, suṇeyyaṁ.",
  "anya-e0807n5:312_9": "Tena sūye sūyeyya.",
  "anya-e0807n5:312_10": "Suṇātu, suṇantu.",
  "anya-e0807n5:312_11": "Sūyatu, sūyantu iccādi.",
  "anya-e0807n5:313_0": "Gi=sadde, giṇoti. Giṇanti.",
  "anya-e0807n5:313_1": "Tvaṁ giṇosi.",
  "anya-e0807n5:313_2": "Giṇissati, giṇissanti. Agiṇissa. Giṇeyya.",
  "anya-e0807n5:313_3": "Giṇotu iccādi.",
  "anya-e0807n5:313_4": "Vu=saṁvaraṇe, āvuṇoti, āvuṇanti.",
  "anya-e0807n5:313_5": "Āvuṇosi iccādi.",
  "anya-e0807n5:313_6": "Sesesupi yojetabbaṁ.",
  "anya-e0807n5:313_7": "(Svādinayo).",
  "anya-e0807n5:314_0": "Tana=vitthāre,",
  "anya-e0807n5:315_0": "26. Tanāditvo",
  "anya-e0807n5:316_0": "Tanādito kattari lavisaye o hoti. Kittiṁ tanoti, tanonti iccādi.",
  "anya-e0807n5:317_0": "76. Ovikaraṇassu paracchakke",
  "anya-e0807n5:318_0": "Ovikaraṇassa u hoti paracchakkavisaye. Tanute, tanvante. Tanuse, tanuvhe. Tanve, tanvamhe. Kamme –",
  "anya-e0807n5:319_0": "5,138. Tanassā vā",
  "anya-e0807n5:320_0": "Tanassa vā ā hoti kye.",
  "anya-e0807n5:320_1": "Papubbo, patāyati.",
  "anya-e0807n5:320_2": "Pataññati, patāyare patāyanti pataññare pataññanti+ccādi.",
  "anya-e0807n5:320_3": "Tathā vikaraṇalope iñāgame ca tanissati, tanissanti.",
  "anya-e0807n5:320_4": "Patāyissati.",
  "anya-e0807n5:320_5": "Atani, ataniṁsu. Atanissa.",
  "anya-e0807n5:320_6": "Patāyissa.",
  "anya-e0807n5:320_7": "Taneyya, taneyyuṁ.",
  "anya-e0807n5:320_8": "Tanotu, tanontu iccādi.",
  "anya-e0807n5:321_0": "Kara=karaṇe,",
  "anya-e0807n5:322_0": "5,177. Karassa sossa kubba+kuru+kayirā",
  "anya-e0807n5:323_0": "Karassa sa okārassa kubbādayo vā honti nta+māna+tyādīsu.",
  "anya-e0807n5:323_1": "Kubbati, kubbanti.",
  "anya-e0807n5:323_2": "Karoti, karonti.",
  "anya-e0807n5:323_3": "Karosi, karotha.",
  "anya-e0807n5:324_0": "23. Karassa sossa kuṁ",
  "anya-e0807n5:325_0": "Karassa sa okārassa kuṁ vā hoti mimesu.",
  "anya-e0807n5:325_1": "Kummi karomi.",
  "anya-e0807n5:325_2": "Kumma karoma.",
  "anya-e0807n5:325_3": "Paracchakke kurute kubbate, kubbante iccādi.",
  "anya-e0807n5:325_4": "Kayirati, kayiranti iccādi.",
  "anya-e0807n5:325_5": "Kamme-kyassa dvitte īssa rasso, kariyyati, karīyati vā iccādi.",
  "anya-e0807n5:325_6": "‘‘Tavaggavaraṇā’’ dinā ye rassa yakāre kayyati, kayyanti.",
  "anya-e0807n5:325_7": "Bahulādhakārā kamme kvaci iminā kayirādese tena kayirati, kayiranti iccādi.",
  "anya-e0807n5:325_8": "Bhavissatimhi –",
  "anya-e0807n5:326_0": "25. Hāssa cā+haṅa ssena",
  "anya-e0807n5:327_0": "Karassa sossa hāssa ca āhaṅa vā hoti ssena saha.",
  "anya-e0807n5:327_1": "Kāhati, kāhanti iccādi.",
  "anya-e0807n5:327_2": "Iñāgame kāhiti, kāhinti iccādi.",
  "anya-e0807n5:327_3": "Āhaṅādesābhāvapakkhe karissati, karissanti iccādi.",
  "anya-e0807n5:327_4": "Ajjatane –",
  "anya-e0807n5:328_0": "24. Kā īādīsu",
  "anya-e0807n5:329_0": "Karassa sa okārassa kā hoti vā īādīsu.",
  "anya-e0807n5:330_0": "44. Dīghā īssa",
  "anya-e0807n5:331_0": "Dīghato parassa īssa si vā hoti. Akāsi.",
  "anya-e0807n5:331_1": "Īlope akā, akaṁsu.",
  "anya-e0807n5:331_2": "Ossa siādese akāsi.",
  "anya-e0807n5:331_3": "Siñāgame akāsittha.",
  "anya-e0807n5:331_4": "Akāsi, akāsiṁ, akāsimha.",
  "anya-e0807n5:331_5": "Aññatra akarikari, akariṁsu kariṁsu akaṁsu iccādi.",
  "anya-e0807n5:331_6": "Tena akarīyi iccādi.",
  "anya-e0807n5:331_7": "Akarissa iccādi.",
  "anya-e0807n5:331_8": "Kamme-akarīyissa iccādi.",
  "anya-e0807n5:331_9": "Eyyādimhi ‘‘kvaci vikaraṇānaṁ’’ti ovikaraṇalope karekareyya, kareyyuṁ iccādi.",
  "anya-e0807n5:331_10": "Kubbe kubbeyya iccādi.",
  "anya-e0807n5:332_0": "71. Ṭā",
  "anya-e0807n5:333_0": "Kayirā parassa eyyassa ṭā hoti. So kayirā.",
  "anya-e0807n5:334_0": "70. Kayire+yyasse+yyumādīnaṁ",
  "anya-e0807n5:335_0": "Kayirā parassa eyyumādīnaṁ eyyassa lopo hoti. Kayiruṁ. Tvaṁ kayirāsi, kayirātha. Kayirāmi, kayirāma.",
  "anya-e0807n5:336_0": "72. Ethassā",
  "anya-e0807n5:337_0": "Kayirā parasse+thassa ā hotītiādissa essa ā hoti.",
  "anya-e0807n5:337_1": "Kayirātha dhīro.",
  "anya-e0807n5:337_2": "Kamme-kariyeyya, kariyeyyu+miccādi.",
  "anya-e0807n5:337_3": "Karotu kurutu vā, kubbantu karontu iccādi.",
  "anya-e0807n5:337_4": "Paracchakke-kurutaṁ, kubbantaṁ.",
  "anya-e0807n5:337_5": "Kurussu karassu iccādi.",
  "anya-e0807n5:337_6": "‘‘Eona+ma vaṇṇe’’ti akāro.",
  "anya-e0807n5:337_7": "Kuruvho, kubbe, kubbāmase.",
  "anya-e0807n5:337_8": "Kamme-karīyatu iccādi.",
  "anya-e0807n5:338_0": "5,133. Karotissa kho",
  "anya-e0807n5:339_0": "Pādito parassa karassa kvaci kha hoti.",
  "anya-e0807n5:339_1": "Abhisaṅkharoti iccādi.",
  "anya-e0807n5:339_2": "Sabbattha yojetabbaṁ.",
  "anya-e0807n5:339_3": "‘‘Tadaminā’’dinā khādese abhisaṁkhāsīti viseso.",
  "anya-e0807n5:339_4": "Saka=sattiyaṁ, sakkoti iccādi.",
  "anya-e0807n5:339_5": "Apa=pāpuṇane, papubbo, pappoti iccādi.",
  "anya-e0807n5:339_6": "(Tanādinayo).",
  "anya-e0807n5:340_0": "Cura=theyye,",
  "anya-e0807n5:341_0": "1,15. Curādito ṇi",
  "anya-e0807n5:342_0": "Curādīhi kriyatthehi sakatthe ṇi paro hoti.",
  "anya-e0807n5:342_1": "‘‘Ṇiṇāpyāpīhi vā’’ti vikappena lo.",
  "anya-e0807n5:342_2": "Dhanaṁ corayati coreti iccādi.",
  "anya-e0807n5:342_3": "Kamme-corīyati iccādi.",
  "anya-e0807n5:342_4": "Corayissati coressati iccādi.",
  "anya-e0807n5:342_5": "Kamme-corīyissati iccādi.",
  "anya-e0807n5:342_6": "Acorayi corayi acoresi coresi iccādi.",
  "anya-e0807n5:342_7": "Acorayissa iccādi.",
  "anya-e0807n5:342_8": "Kamme-acorīyissa iccādi.",
  "anya-e0807n5:342_9": "Coraye corayeyya iccādi.",
  "anya-e0807n5:342_10": "Coretu corentu iccādi.",
  "anya-e0807n5:343_0": "Cinta=cintāyaṁ, saṁyogattā na vuddhi, cinteti cintayati, cintenti.",
  "anya-e0807n5:343_1": "Kamme-cintīyati, cintīyanti iccādi.",
  "anya-e0807n5:343_2": "Manta=guttabhāsane, manteti mantayati iccādi.",
  "anya-e0807n5:343_3": "Pāla=rakkhaṇe, so dhammaṁ pāleti pālayati.",
  "anya-e0807n5:343_4": "Tena pālīyati+ccādi.",
  "anya-e0807n5:343_5": "(Curādinayo).",
  "anya-e0807n5:344_0": "Bhūvādi ca rudhādi ca, divādi ca tudādayo;",
  "anya-e0807n5:345_0": "Jyādī kiyādī svādī ca, tanādī ca curādayo.",
  "anya-e0807n5:346_0": "(Vikaraṇavidhānaṁ).",
  "anya-e0807n5:347_0": "5,1. Tija+mānehi kha+sā khamā+vīmaṁsāsu",
  "anya-e0807n5:348_0": "Khantiyaṁ tijā, vīmaṁsāyaṁ mānā ca kha+sapaccayā honti yathākkamaṁ.",
  "anya-e0807n5:348_1": "Tija=nisāne, akārassā+payogo.",
  "anya-e0807n5:348_2": "Khe ‘‘lahussupantassā’’ti patte+kārassa ‘‘aññatrāpī’’ti paṭisedho.",
  "anya-e0807n5:348_3": "Yakāravajjitabyañjanassa ‘‘pararūpa+mayakāre byañjane’’ti pararūpañca.",
  "anya-e0807n5:348_4": "‘‘Catutthadutiyā’’ dinā paṭhamakkharakakāre ca ‘‘khachasāna+mekassaro+di dve’’ti tikkha tikkha iti dvibhāve ‘‘lopo+nādibyañjanassā’’tiādito+ññassa byañjanassa lope ca kate titikkhādhātuto tyādipaccaya+lavikaraṇāni.",
  "anya-e0807n5:348_5": "Titikkhati iccādi purimasamaṁ .",
  "anya-e0807n5:348_6": "Kamme-titikkhīyati iccādi.",
  "anya-e0807n5:348_7": "Ito paraṁ kammodāharaṇaṁ na karissāma.",
  "anya-e0807n5:349_0": "Māna=pūjāyaṁ+timasmā sapaccaya, dvittādimhi kate ‘‘mānassa vī parassa ca maṁ’’ti pubbamānassa vī ca paramānassa mañca hoti.",
  "anya-e0807n5:349_1": "Vīmaṁsadhātuto tipaccayādimhi kate vīmaṁsati iccādi.",
  "anya-e0807n5:349_2": "Titikkhissati, vīmaṁsissati iccādi.",
  "anya-e0807n5:349_3": "Eva+muparipi ajjatanādīsupi yojetabbaṁ.",
  "anya-e0807n5:349_4": "Payojakattā ṇi, ‘‘ṇiṇāpyāpīhi vā’’ti lavikaraṇaṁ, tejayati tejeti.",
  "anya-e0807n5:349_5": "Tathā curādittā na lavikaraṇaṁ, mānayati māneti.",
  "anya-e0807n5:350_0": "5,2. Kitā tikicchā+saṁsayesu cho",
  "anya-e0807n5:351_0": "Tikicchāyaṁ saṁsaye ca vattamānā kitā cho hoti.",
  "anya-e0807n5:351_1": "Kita=nivāse, chapaccaye pubbeva pararūpādimhi ca kate ‘‘kitassā+saṁsaye vā’’ti dvitte pubbassa tiādese tikicchadhātuto tyādayo.",
  "anya-e0807n5:351_2": "Tikicchati, tikicchanti+ccādi.",
  "anya-e0807n5:351_3": "Vipubbato kitā chappaccayādimhi kate ‘‘kavaggahānaṁ cavaggajā’’ti dvitte pubbassa kassa co.",
  "anya-e0807n5:351_4": "Vicikicchati, vicikicchanti+ccādi.",
  "anya-e0807n5:351_5": "Payojakattā ketayati+ccādi purimasamaṁ.",
  "anya-e0807n5:352_0": "5,3. Nindāyaṁ gupa+badhā bassa bho ca",
  "anya-e0807n5:353_0": "Nindāyaṁ gupa+badhehi cho hoti bassa bho ca.",
  "anya-e0807n5:353_1": "Gupa=rakkhane+tīmasmā chappaccaye ‘‘aññatrāpī’’ti ottābhāve ca pararūpādimhi ‘‘kavaggahā’’ dinā gassa je ca kate ‘‘gupissussā’’ti dvitte pubbassa ussa i hoti.",
  "anya-e0807n5:353_2": "Tyādi+lavikaraṇādimhi jigucchati iccādi.",
  "anya-e0807n5:353_3": "Nindāyaṁ-badha=bandhane+tīmasmā chappaccaye ca imināva bassa bhakāre ca pararūpe paṭhamakkhare bhacchabhacchaiti dvitte anādibyañjanassa lope ‘‘catutthadutiyānaṁ tatiyapaṭhamā’’ti dvitte pubbassa bhassa bakāre ‘‘khachasesvassī’’ti ikāre dīghe ca kate bībhacchadhātuto tyādayo honti.",
  "anya-e0807n5:353_4": "Bībhacchati, bībhacchanti iccādi.",
  "anya-e0807n5:353_5": "Aññatra gopeti+ccādi.",
  "anya-e0807n5:354_0": "5,4. Tuṁsmā lopo ci+cchāyaṁ te",
  "anya-e0807n5:355_0": "Tumantato icchāya+matthe te kha+sa+chā honti bahulaṁ, tuṁpaccayassa lopo ca hoti, sutattā.",
  "anya-e0807n5:355_1": "Bhuja=pālana+jjhohāresu.",
  "anya-e0807n5:355_2": "Bhojanāyāti viggayha ‘‘tuṁ+tāye’’ccādinā tuṁpaccaye ‘‘lahussupantassā’’ti okāre pararūpe ca kate bhottu+micchatīti viggayha iminā khapaccaye tuṁpaccayassa iminā ca lope ‘‘nimittābhāve nemittikassāpi ca abhāvo’’ti ñāyā pararūpaokārānaṁ abhāve khassa pararūpa+khakārādimhi ca kate bhukkha bhukkha iti dvitte tatiyabakāro hoti, bubhukkhadhātuto tyādayo honti, bubhukkhati, bubhukkhanti iccādi.",
  "anya-e0807n5:356_0": "Ji=jaye, jayanāya iti viggayha pure viya tumādimhi kate jetu+micchatīti viggayha sappaccaye jisa jisa iti dvitte anādibyañjanalope dvitte parassa jissa ‘‘jiharānaṁ giṁ’’ti giṁ.",
  "anya-e0807n5:356_1": "Jigiṁsadhātuto tyādīsu jigiṁsati, jigiṁsanti iccādi.",
  "anya-e0807n5:357_0": "Ghasa=adane , ghasitu+micchati chappaccayādimhi pure viya kate ghassa ‘‘kavaggahā’’dinā jhe jhassa ‘‘catutthadutiyā’’ dinā jakāre ‘‘khachasesvassī’’ti ikāre ca kate jighacchadhātuto tyādayo honti.",
  "anya-e0807n5:357_1": "Jighacchati, jighacchanti+ccādi.",
  "anya-e0807n5:358_0": "5,5. Īyo kammā",
  "anya-e0807n5:359_0": "Icchākammato icchāya+matthe īyapaccayo hoti.",
  "anya-e0807n5:359_1": "Putta+micchatīti īyapaccaye īyādivuttittā ‘‘ekatthatāyaṁ’’ti vibhattilopo.",
  "anya-e0807n5:359_2": "Puttīyati, puttīyanti+ccādi.",
  "anya-e0807n5:360_0": "5,6. Upamānā+cāre",
  "anya-e0807n5:361_0": "Kammato upamānā ācāratthe īyo hoti. Putta+mivā+carati puttīyati sissaṁ, puttīyanti+ccādi.",
  "anya-e0807n5:362_0": "5,7. Ādhārāti",
  "anya-e0807n5:363_0": "Īyo hoti. Kuṭiya+mivā+carati kuṭīyati pāsāde. Pāsādevā+carati pāsādīyati kuṭiyaṁ, pāsādīyanti+ccādi.",
  "anya-e0807n5:364_0": "5,8. Kattutā+yo",
  "anya-e0807n5:365_0": "Kattuto+pamānā ācāratthe āyo hoti.",
  "anya-e0807n5:365_1": "Pabbato ivā+carati sīlādiguṇayogatoti pabbatāyati yogī, pabbatāyadhātuto tyādayo.",
  "anya-e0807n5:366_0": "5,9. Cyatthe",
  "anya-e0807n5:367_0": "Kattuto abhūtatabbhāve āyo hoti bahulaṁ.",
  "anya-e0807n5:367_1": "Bhusoti paṭhamantato abhuso bhuso bhavatīti bhusāyati, bhusāyanti iccādi.",
  "anya-e0807n5:367_2": "‘‘Vicchābhikkhaññesu dve’’ti ābhikkhaññatthe dvitte apaṭapaṭā paṭapaṭā bhavatīti āye paṭapaṭāyati, paṭapaṭāyanti+ccādi.",
  "anya-e0807n5:367_3": "Alohito lohito bhavati lohitāyati.",
  "anya-e0807n5:368_0": "5,10. Saddādīni karoti",
  "anya-e0807n5:369_0": "Saddādīhi dutiyantehi karotīti asmiṁ atthe āyo hoti.",
  "anya-e0807n5:369_1": "Saddaṁ karoti saddāyati.",
  "anya-e0807n5:369_2": "Evaṁ verāyati, kalahāyati, dhūpāyati+ccādi.",
  "anya-e0807n5:370_0": "5,11. Namotva+sso",
  "anya-e0807n5:371_0": "Namoiccasmā karotīti asmiṁ atthe asso hoti.",
  "anya-e0807n5:371_1": "Namo karotīti asmiṁ atthe assapaccaye tyādayo honti, tathāgataṁ namassati, namassanti iccādi.",
  "anya-e0807n5:372_0": "5,12. Dhātvatthe nāmasmi",
  "anya-e0807n5:373_0": "Nāmasmā dhātvatthe bahula+mi hoti.",
  "anya-e0807n5:373_1": "Hatthinā atikkamatīti ipaccaye lavikaraṇa+ekāra+ayādesesu katesu atihatthayati.",
  "anya-e0807n5:373_2": "Evaṁ vīṇāya upagāyati upavīṇāyati, vinayaṁ daḷhaṁ karoti daḷhayati, visuddhā hoti ratti visuddhāyati, kusalaṁ pucchati kusalāyati+ccādi.",
  "anya-e0807n5:374_0": "5,13. Saccādīhā+pi",
  "anya-e0807n5:375_0": "Saccādīhi dhātvatthe āpi hoti.",
  "anya-e0807n5:375_1": "Sacca+mācikkhatīti āpimhi tyādipaccaye ‘‘ṇi+ṇāpyā+dīhi vā’’ti lavikaraṇa+e+ayādesā.",
  "anya-e0807n5:375_2": "Saccāpayati, saccāpeti iccādi.",
  "anya-e0807n5:375_3": "Attha+mācikkhati atthāpayati.",
  "anya-e0807n5:375_4": "Evaṁ vedāpayati.",
  "anya-e0807n5:375_5": "Sukkhaṁ karotīti sukkhāpayati sukkhāpeti iccādi.",
  "anya-e0807n5:376_0": "5,16. Payojakabyāpāre ṇāpi ca",
  "anya-e0807n5:377_0": "Kattāraṁ yo payojeti, tassa byāpāre kriyatthā ṇi+ṇāpī honti bahulaṁ.",
  "anya-e0807n5:378_0": "Ṇipaccayo uvaṇṇantā, āto ṇāpeva hoti+ha;",
  "anya-e0807n5:379_0": "Dve dve+ko hoti vā sese, bahulaṁtyanuvuttiyā.",
  "anya-e0807n5:380_0": "Akammakāpi honteva, ṇi+ṇāpyantā sakammakā;",
  "anya-e0807n5:381_0": "Sakammakā dvikammā+ssu, dvikammā ca tikammakā.",
  "anya-e0807n5:382_0": "Tasmā kattari kamme ca, ṇi+ṇāpīnaṁ tu sambhavo;",
  "anya-e0807n5:383_0": "Na bhāve suddhakattā tu, kammaṁ hoti payojake.",
  "anya-e0807n5:384_0": "Nayādīnaṁ padhānañca, apadhānaṁ duhādinaṁ;",
  "anya-e0807n5:385_0": "Suddhakattā ṇi+ṇāpīsu, kamma+makkhyāta gocaraṁ.",
  "anya-e0807n5:386_0": "Bhavituṁ payojayatīti atthe iminā ṇippaccayo.",
  "anya-e0807n5:386_1": "Ṇakāro ṇānubandhakāriyattho.",
  "anya-e0807n5:386_2": "‘‘Yuvaṇṇāna+me+o paccaye’’ti okāre ‘‘āyā+vā ṇānubandhe’’ti ṇānubandhe āvādeso.",
  "anya-e0807n5:386_3": "Tyādimhi ‘‘ṇi+ṇāpyā+pīhi vā’’ti lavikaraṇe ekāre ‘‘eona+mayavā sare’’ti ayādeso.",
  "anya-e0807n5:386_4": "So samādhiṁ bhāvayati bhāveti , bhāvayanti bhāventi+ccādi.",
  "anya-e0807n5:386_5": "Kamme-tena samādhi bhāvīyati+ccādi.",
  "anya-e0807n5:386_6": "Ettha ‘‘dīgho sarassā’’ti kye ikārassa dīgho.",
  "anya-e0807n5:386_7": "Bhāvayissati bhāvessati, bhāvayissanti bhāvessanti+ccādi.",
  "anya-e0807n5:386_8": "Ajjatane īssa simhi abhāvesi bhāvesi, abhāvayi bhāvayi, abhāvayiṁsu bhāvayiṁsu.",
  "anya-e0807n5:386_9": "Parassaralope abhāvesuṁ bhāvesuṁ, abhāvayaṁsu bhāvayaṁsu, abhāvayuṁ bhāvayuṁ iccādi.",
  "anya-e0807n5:386_10": "Kamme-abhāvīyi bhāvīyi iccādi.",
  "anya-e0807n5:386_11": "Abhāvissa abhāvayissa, abhāvissaṁsu abhāvayissaṁsu.",
  "anya-e0807n5:386_12": "Kamme-abhāvayissaṁ iccādi.",
  "anya-e0807n5:386_13": "Bhāve bhāveyya iccādi.",
  "anya-e0807n5:386_14": "Kamme-bhāvīyeyya iccādi.",
  "anya-e0807n5:386_15": "Bhāvayatu bhāvetu iccādi.",
  "anya-e0807n5:386_16": "Kamme-bhāvīyatu iccādi.",
  "anya-e0807n5:387_0": "Pacituṁ payojetīti atthe ṇi+ṇāpī honti.",
  "anya-e0807n5:387_1": "So devadattena odanaṁ pācayati pāceti iccādi, tathā pācāpayati pācāpeti+ccādi.",
  "anya-e0807n5:387_2": "Kamme-so tena devadattena odano pācīyati pācāpīyati+ccādi, bhavissatyādīsupi yojetabbaṁ.",
  "anya-e0807n5:388_0": "Gantuṁ payojetīti atthe so taṁ purisaṁ gāmaṁ gamayati gameti gacchāpayati gacchāpeti+ccādi.",
  "anya-e0807n5:388_1": "Kamme-tena so gāmaṁ gamīyati gacchāpīyati+ccādi.",
  "anya-e0807n5:389_0": "Guha=saṁvaraṇe, guhituṁ payojetīti ṇimhi ‘‘guhissa sare’’ti dīgho. Gūhayati, gūhayanti iccādi.",
  "anya-e0807n5:390_0": "Disa+dusa=appītiyaṁ, dusituṁ payojetīti ṇimhi ‘‘ṇimhi dīgho dusassā’’ti dīghe dūsayati+ccādi.",
  "anya-e0807n5:391_0": "Tathā icchantaṁ payojayati icchāpayati icchāpeti, esayati eseti.",
  "anya-e0807n5:391_1": "Niyacchantaṁ payojayati niyamayati niyameti.",
  "anya-e0807n5:391_2": "Tathā āsayati āseti, acchāpayati acchāpeti.",
  "anya-e0807n5:391_3": "Lābhayati lābheti, evaṁ vāsayati vāseti, vāsāpayati vāsāpeti.",
  "anya-e0807n5:391_4": "Vāhayati vāheti, vāhāpayati vāhāpeti+ccādi.",
  "anya-e0807n5:391_5": "Evaṁ jīrayati, mārayati, dassayati iccādi.",
  "anya-e0807n5:391_6": "Hū=sattāyaṁ, pahontaṁ payojayati pahāvayati pahāveti iccādi.",
  "anya-e0807n5:391_7": "Sāyayati sāyāpayati sāyāpeti.",
  "anya-e0807n5:391_8": "Nāyāpayati nāyāpeti.",
  "anya-e0807n5:391_9": "Patiṭṭhāpayati patiṭṭhāpeti.",
  "anya-e0807n5:391_10": "Rasse patiṭṭhapeti.",
  "anya-e0807n5:391_11": "Hantuṁ payojayatīti ṇi+ṇāpī, ‘‘hanassa ghāto ṇānubandhe’’ti ghātādese ghātayati ghāteti.",
  "anya-e0807n5:391_12": "Tathā juhāvayati juhāveti, jahāpayati jahāpeti.",
  "anya-e0807n5:391_13": "Hāpayati hāpeti.",
  "anya-e0807n5:391_14": "Dāpayati dāpeti.",
  "anya-e0807n5:391_15": "Vidhāpayati vidhāpeti, pidahāpayati pidahāpeti.",
  "anya-e0807n5:391_16": "(Bhūvādinayo).",
  "anya-e0807n5:392_0": "Idāni rudhādiaṭṭhagaṇā dassīyante-rodhayati rodheti.",
  "anya-e0807n5:392_1": "Devayati deveti.",
  "anya-e0807n5:392_2": "Todayati todeti.",
  "anya-e0807n5:392_3": "Jayāpayati jayāpeti.",
  "anya-e0807n5:392_4": "Vikkayati vikkayāpeti.",
  "anya-e0807n5:392_5": "Sāvayati sāveti.",
  "anya-e0807n5:392_6": "Vitānayati vitāneti.",
  "anya-e0807n5:392_7": "Corāpayati corāpeti iccādi.",
  "anya-e0807n5:393_0": "Khādīhi paccayantehi, api honti ṇi+ṇāpayo;",
  "anya-e0807n5:394_0": "Ṇi+ṇāpinā+nakānānaṁ, dassanañcettha sādhanaṁ.",
  "anya-e0807n5:395_0": "Titikkhantaṁ payojayati titikkheti titikkhāpeti, tikicchayati tikiccheti tikicchāpayati tikicchāpeti.",
  "anya-e0807n5:395_1": "Evaṁ bubhukkheti bubhukkhāpeti.",
  "anya-e0807n5:395_2": "Pabbatāyayati.",
  "anya-e0807n5:395_3": "Puttīyayati iccādi.",
  "anya-e0807n5:395_4": "(Khādipaccayanayo).",
  "anya-e0807n5:396_0": "Iti payogasiddhiyaṁ tyādikaṇḍo chaṭṭho."
}