{
  "anya-e0809n2:0_0": "2. Bhūkaṇḍa",
  "anya-e0809n2:1_0": "1. Bhūmivagga",
  "anya-e0809n2:2_0": "180.",
  "anya-e0809n2:3_0": " Vaggā bhūmi, purī, macca, catubbaṇṇa, vanādihi;",
  "anya-e0809n2:4_0": "Pātālena ca vuccante, saṅgo’paṅgehi’dha’kkamā.",
  "anya-e0809n2:5_0": "181.",
  "anya-e0809n2:6_0": " Vasundharā chamā bhūmi, pathavī medanī mahī;",
  "anya-e0809n2:7_0": "Ubbī vasumatī go ku, vasudhā dharaṇī dharā;",
  "anya-e0809n2:8_0": "Puthavī jagatī bhūrī, bhū ca bhūtadharā’ vanī.",
  "anya-e0809n2:9_0": "182.",
  "anya-e0809n2:10_0": " Khārā tu mattikā ūso, ūsavā tūsaro tisu;",
  "anya-e0809n2:11_0": "Thalaṁ thalītthī bhūbhāge, thaddhalūkhamhi jaṅgalo.",
  "anya-e0809n2:12_0": "183.",
  "anya-e0809n2:13_0": " Pubbavideho cāpara, goyānaṁ jambudīpo ca;",
  "anya-e0809n2:14_0": "Uttarakuru ceti siyuṁ, cattārome mahādīpā.",
  "anya-e0809n2:15_0": "184.",
  "anya-e0809n2:16_0": " Pumbahutte kurū sakkā, kosalā magadhā sivī;",
  "anya-e0809n2:17_0": "Kaliṅgā’vanti pañcālā, vajjī gandhāra cetayo.",
  "anya-e0809n2:18_0": "185.",
  "anya-e0809n2:19_0": " Vaṅgā videhā kambojā, maddā bhagga’ṅga sīhaḷā;",
  "anya-e0809n2:20_0": "Kasmīrā kāsi paṇḍavādī, siyuṁ janapadantarā.",
  "anya-e0809n2:21_0": "186.",
  "anya-e0809n2:22_0": " Loko ca bhuvanaṁ vuttaṁ, deso tu visayo pyatha;",
  "anya-e0809n2:23_0": "Milakkhadeso paccanto, majjhadeso tu majjhimo.",
  "anya-e0809n2:24_0": "187.",
  "anya-e0809n2:25_0": " Anūpo salilappāyo, kacchaṁ puma napuṁsake;",
  "anya-e0809n2:26_0": "Saddalo harite dese, tiṇenā, bhinavena hi.",
  "anya-e0809n2:27_0": "188.",
  "anya-e0809n2:28_0": " Nadyambujīvano deso, vuṭṭhinippajjasassako;",
  "anya-e0809n2:29_0": "Yo nadīmātiko deva,",
  "anya-e0809n2:30_0": "Mātiko ca kamena so.",
  "anya-e0809n2:31_0": "189.",
  "anya-e0809n2:32_0": " Tīsvanūpādyatho canda, sūrādo sassatīrito;",
  "anya-e0809n2:33_0": "Raṭṭhaṁ tu vijitañcātha, purise setu āliyaṁ.",
  "anya-e0809n2:34_0": "190.",
  "anya-e0809n2:35_0": " Upāntabhū parisaro, goṭṭhaṁ tu gokulaṁ vajo;",
  "anya-e0809n2:36_0": "Maggo pantho patho addhā, añjasaṁ vaṭumaṁ tathā.",
  "anya-e0809n2:37_0": "191.",
  "anya-e0809n2:38_0": " Pajjo pajjā…. (ka.), yanañca padavī, vattanī paddhatitthiyaṁ;",
  "anya-e0809n2:39_0": "Tabbhedā jaṅgha, sakaṭa, maggā te ca mahaddhani.",
  "anya-e0809n2:40_0": "192.",
  "anya-e0809n2:41_0": "Ekapadyekapadike, kantāro tu ca duggame;",
  "anya-e0809n2:42_0": "193.",
  "anya-e0809n2:43_0": " Paṭimaggo paṭipatho, addhānaṁ dīgha mañjasaṁ;",
  "anya-e0809n2:44_0": "Suppatho tu supantho ca, uppathaṁ tvapathaṁ bhave.",
  "anya-e0809n2:45_0": "194.",
  "anya-e0809n2:46_0": " Chattiṁsaparamāṇūna, meko ṇu ca chattiṁsa te;",
  "anya-e0809n2:47_0": "Tajjārī tāpi chattiṁsa, rathareṇu chattiṁsa te.",
  "anya-e0809n2:48_0": "195.",
  "anya-e0809n2:49_0": "Likkhātā satta ūkā tā, dhaññamāsoti satta te;",
  "anya-e0809n2:50_0": "Satta ṅgula’ mamu dviccha, vidatthi tā duve siyuṁ.",
  "anya-e0809n2:51_0": "196.",
  "anya-e0809n2:52_0": "Ratanaṁ tāni satteva, yaṭṭhi tā vīsatū sabhaṁ;",
  "anya-e0809n2:53_0": "Gāvuta musabhāsīti, yojanaṁ catugāvutaṁ.",
  "anya-e0809n2:54_0": "197.",
  "anya-e0809n2:55_0": " Dhanupañcasataṁ koso, karīsaṁ caturambaṇaṁ;",
  "anya-e0809n2:56_0": "Abbhantaraṁ tu hatthāna, maṭṭhavīsa pamāṇato.",
  "anya-e0809n2:57_0": "Bhūmivaggo niṭṭhito."
}