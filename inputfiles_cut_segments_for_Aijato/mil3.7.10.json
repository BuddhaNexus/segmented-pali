{
  "mil3.7.10:0.1_0": "Milindapañha",
  "mil3.7.10:0.2_0": "Arūpadhammavavatthānavagga",
  "mil3.7.10:0.3_0": "10. Dīghaṭṭhipañha",
  "mil3.7.10:1.1_0": "Rājā āha—",
  "mil3.7.10:1.2_0": "“bhante nāgasena, tumhe evaṁ bhaṇatha—",
  "mil3.7.10:1.3_0": "‘aṭṭhikāni dīghāni yojanasatikānipī’ti, rukkhopi tāva natthi yojanasatiko, kuto pana aṭṭhikāni dīghāni yojanasatikāni bhavissantī”ti?",
  "mil3.7.10:2.1_0": "“Taṁ kiṁ maññasi, mahārāja, sutaṁ te ‘mahāsamudde pañcayojanasatikāpi macchā atthī’”ti?",
  "mil3.7.10:2.2_0": "“Āma, bhante, sutan”ti.",
  "mil3.7.10:2.3_0": "“Nanu, mahārāja, pañcayojanasatikassa macchassa aṭṭhikāni dīghāni bhavissanti yojanasatikānipī”ti?",
  "mil3.7.10:3.1_0": "“Kallosi, bhante nāgasenā”ti.",
  "mil3.7.10:4.1_0": "Dīghaṭṭhipañho dasamo."
}