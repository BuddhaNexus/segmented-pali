{
  "atk-s0403a11:0_0": "(12) 2. Andhakavindavaggo",
  "atk-s0403a11:1_0": "1. Kulūpakasuttavaṇṇanā",
  "atk-s0403a11:2_0": "111.",
  "atk-s0403a11:2_1": "Dutiyassa paṭhame asanthavavissāsīti attanā saddhiṁ santhavaṁ akarontesu vissāsaṁ anāpajjantesuyeva vissāsaṁ karoti.",
  "atk-s0403a11:2_2": "Anissaravikappīti anissarova samāno ‘‘imaṁ detha, imaṁ gaṇhathā’’ti issaro viya vikappeti.",
  "atk-s0403a11:2_3": "Vissaṭṭhupasevīti vissaṭṭhāni bhinnakulāni ghaṭanatthāya upasevati.",
  "atk-s0403a11:2_4": "Upakaṇṇakajappīti kaṇṇamūle mantaṁ gaṇhāti.",
  "atk-s0403a11:2_5": "Sukkapakkho vuttavipariyāyena veditabbo.",
  "atk-s0403a11:3_0": "2. Pacchāsamaṇasuttavaṇṇanā",
  "atk-s0403a11:4_0": "112.",
  "atk-s0403a11:4_1": "Dutiye pattapariyāpannaṁ na gaṇhātīti upajjhāye nivattitvā ṭhite attano tucchapattaṁ datvā tassa pattaṁ na gaṇhāti, tato vā dīyamānaṁ na gaṇhāti.",
  "atk-s0403a11:4_2": "Na nivāretīti idaṁ vacanaṁ āpattivītikkamavacanaṁ nāmāti na jānāti.",
  "atk-s0403a11:4_3": "Ñatvā vāpi, ‘‘bhante, evarūpaṁ nāma vattuṁ na vaṭṭatī’’ti na nivāreti.",
  "atk-s0403a11:4_4": "Kathaṁ opātetīti tassa kathaṁ bhinditvā attano kathaṁ paveseti. Jaḷoti jaḍo.",
  "atk-s0403a11:4_5": "Eḷamūgoti paggharitakheḷamukho. Tatiyaṁ uttānameva.",
  "atk-s0403a11:5_0": "4. Andhakavindasuttavaṇṇanā",
  "atk-s0403a11:6_0": "114.",
  "atk-s0403a11:6_1": "Catutthe sīlavā hothāti sīlavantā hotha.",
  "atk-s0403a11:6_2": "Ārakkhasatinoti dvārarakkhikāya satiyā samannāgatā.",
  "atk-s0403a11:6_3": "Nipakkasatinoti dvārarakkhanakeneva ñāṇena samannāgatassatino.",
  "atk-s0403a11:6_4": "Satārakkhena cetasā samannāgatāti satārakkhena cittena samannāgatā. Appabhassāti appakathā.",
  "atk-s0403a11:6_5": "Sammādiṭṭhikāti kammassakatajjhāna-vipassanāmagga-phalavasena pañcavidhāya sammādiṭṭhiyā samannāgatā.",
  "atk-s0403a11:6_6": "Apica paccavekkhaṇañāṇampi sammādiṭṭhiyevāti veditabbā.",
  "atk-s0403a11:7_0": "5. Maccharinīsuttavaṇṇanā",
  "atk-s0403a11:8_0": "115.",
  "atk-s0403a11:8_1": "Pañcame āvāsamaccharinīti āvāsaṁ maccharāyati, tattha aññesaṁ vāsaṁ na sahati.",
  "atk-s0403a11:8_2": "Kulamaccharinīti upaṭṭhākakulaṁ maccharāyati, aññesaṁ tattha upasaṅkamanaṁ na sahati.",
  "atk-s0403a11:8_3": "Lābhamaccharinīti lābhaṁ maccharāyati, aññesaṁ taṁ uppajjantaṁ na sahati.",
  "atk-s0403a11:8_4": "Vaṇṇamaccharinīti guṇaṁ maccharāyati, aññesaṁ guṇakathaṁ na sahati.",
  "atk-s0403a11:8_5": "Dhammamaccharinīti pariyattidhammaṁ maccharāyati, aññesaṁ dātuṁ na icchati.",
  "atk-s0403a11:9_0": "6-7. Vaṇṇanāsuttādivaṇṇanā",
  "atk-s0403a11:10_0": "116-117.",
  "atk-s0403a11:10_1": "Chaṭṭhe saddhādeyyaṁ vinipātetīti parehi saddhāya dinnapiṇḍapātato aggaṁ aggahetvā parassa deti.",
  "atk-s0403a11:10_2": "Sattame issukinīti issāya samannāgatā. Sesaṁ sabbattha uttānamevāti.",
  "atk-s0403a11:11_0": "Andhakavindavaggo dutiyo."
}