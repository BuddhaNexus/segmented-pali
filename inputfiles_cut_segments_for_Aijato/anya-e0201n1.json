{
  "anya-e0201n1:0_0": "2. Nāmakaṇḍa",
  "anya-e0201n1:1_0": "Vibhattirāsi",
  "anya-e0201n1:2_0": "Atha liṅgamhā syādivibhattividhānaṁ dīpiyate.",
  "anya-e0201n1:3_0": "Liṅgaṁ, nāmaṁ, pāṭipadikanti atthato ekaṁ, dabbābhidhānassa purisādikassa pakatirūpassetaṁ nāmaṁ.",
  "anya-e0201n1:3_1": "Tañhi sattannaṁ vibhattīnaṁ vasena vibhāgaṁ patvā kiñci visadarūpaṁ hoti, kiñci avisadarūpaṁ, kiñci majjhimarūpanti evaṁ tividhena liṅgarūpena yuttattā liṅganti vuccati.",
  "anya-e0201n1:4_0": "Tadeva kiñci saddaliṅgānurūpaṁ, kiñci atthaliṅgānurūpañca pariṇamantaṁ pavattati, tasmā nāmanti ca vuccati.",
  "anya-e0201n1:5_0": "Tadeva dhātu, paccaya, vibhattipadehi cevasaddapadatthakapadehi ca ‘visuṁ bhūtaṁ pada’nti katvā pāṭipadikanti ca vuccati.",
  "anya-e0201n1:6_0": "Tattha dhātupadaṁ nāma brū, bhū, hūiccādi.",
  "anya-e0201n1:7_0": "Paccayapadaṁ nāma ṇa, tabba, anīya iccādi.",
  "anya-e0201n1:8_0": "Vibhattipadaṁ nāma si, yo, aṁ, yo,ti, anti iccādi.",
  "anya-e0201n1:9_0": "Saddapadatthakapadāni nāma rājassa, sakhassa, pumassa iccādīni.",
  "anya-e0201n1:9_1": "Ettha ca rājassaiccādīni saddasutte saddapadatthakāni honti, payoge atthapadatthakāni.",
  "anya-e0201n1:9_2": "Dhātupaccayavibhattipadāni pana niccaṁ saddapadatthakāni eva honti, saddasuttesveva ca labbhanti, na payogeti, idaṁ dvinnaṁ nānattaṁ.",
  "anya-e0201n1:10_0": "Yadievaṁ bhussa, brussa, bhūto, hūto, ṇe, tabbe, simhi, timhi iccādinā tehi kathaṁ vibhattuppatti hotīti?",
  "anya-e0201n1:10_1": "Anukaraṇapadāni nāma tāni atthissa, karotissa iccādīni viya, tasmā tāni ca rājassa iccādīni ca anukaraṇaliṅgabhāvena ettha saṅgayhanti, na ekantaliṅgabhāvenāti.",
  "anya-e0201n1:10_2": "Evañca katvā ‘dhātu- paccaya , vibhattivajjitamatthavaṁ liṅga’nti avocuṁ.",
  "anya-e0201n1:10_3": "Tattha atthavanti atthapadatthakaṁ vuccati, rājassaiccādikaṁ saddapadatthakaṁ vivajjeti, etena atthapadatthake sati taddhita, samāsa, kitakapadānampi ekantaliṅgabhāvaṁ sādhenti.",
  "anya-e0201n1:10_4": "Na hi tesaṁ liṅganāmabyapadesakiccaṁ atthi, yāni ca nāmassa visesanāni bhavituṁ arahanti, tāni upasagga, nipātapadāni tvāntādipadāni ca idha visesananāmabhāvena saṅgayhantīti.",
  "anya-e0201n1:11_0": "61.Dve dvekānekesu nāmasmā si yo aṁyo nā hi sa naṁ smāhi sanaṁsmiṁsuka. 55; rū. 63; nī. 200.",
  "anya-e0201n1:12_0": "Ekasmiṁ atthe ca anekesu atthesu ca pavattā nāmasmā dve dve si, yo…pe… smiṁ, suvibhattiyo honti.",
  "anya-e0201n1:13_0": "Vibhajantīti vibhattiyo, ekamekaṁ pakatināmapadaṁ nānārūpavibhāgavasena kattu, kammādinānāatthavibhāgavasena ekatta, bahuttasaṅkhyāvibhāgavasena ca vibhajantīti attho.",
  "anya-e0201n1:13_1": "Si, lo iti paṭhamā nāma…pe… smiṁ, su iti sattamī nāma.",
  "anya-e0201n1:13_2": "Dvīsu dvīsu pubbaṁ pubbaṁ ‘ekasmiṁ atthe pavattaṁ vacana’nti ekavacanaṁ nāma.",
  "anya-e0201n1:13_3": "Paraṁ paraṁ ‘anekesu atthesu pavattaṁ vacana’nti anekavacanaṁ nāma.",
  "anya-e0201n1:13_4": "Bahuvacananti ca puthuvacananti ca etassa nāmaṁ.",
  "anya-e0201n1:13_5": "Sabbamidaṁ iminā suttena siddhaṁ.",
  "anya-e0201n1:14_0": "62.Paṭhamātthamatteka. 284; rū. 65; nī. 577; caṁ. 2.1.93; pā. 2.3.46.",
  "anya-e0201n1:15_0": "Kattu, kammādikaṁ bāhiratthaṁ anapekkhitvā liṅgatthamatte pavattā nāmasmā paṭhamāvibhatti hoti.",
  "anya-e0201n1:16_0": "Ayaṁ mama puriso, ime mama purisā.",
  "anya-e0201n1:17_0": "63.Āmantaneka. 285; rū. 70; nī. 578; caṁ. 2.1.94; pā. 2.3.47.",
  "anya-e0201n1:18_0": "Āmantanaṁ vuccati ālapanaṁ.",
  "anya-e0201n1:18_1": "Āmantanavisaye liṅgatthamatte pavattā nāmasmā paṭhamāvibhatti hoti.",
  "anya-e0201n1:19_0": "Bho purisa, bhonto purisā.",
  "anya-e0201n1:20_0": "64.Kamme dutiyāka. 297; rū. 76, 284; nī. 580; caṁ. 2.1.43; pā. 1.4.49-51.",
  "anya-e0201n1:21_0": "Nāmasmā kammatthe dutiyāvibhatti hoti.",
  "anya-e0201n1:22_0": "Purisaṁ passati, purise passanti.",
  "anya-e0201n1:23_0": "65.Kattukaraṇesu tatiyāka. 286, 288; rū. 83; nī. 591, 594; caṁ. 2.1.62, 63; pā. 2.3.18.",
  "anya-e0201n1:24_0": "Nāmasmā kattari ca karaṇe ca tatiyāvibhatti hoti.",
  "anya-e0201n1:25_0": "Purisena kataṁ, purisehi kataṁ, purisena kulaṁ sobhati, purisehi kulaṁ sobhati.",
  "anya-e0201n1:26_0": "66.Catutthī sampadāneka. 293; rū 85, 301; nī. 605; caṁ. 2.1.73; pā. 2.3.13.",
  "anya-e0201n1:27_0": "Nāmasmā sampadānatthe catutthīvibhatti hoti.",
  "anya-e0201n1:28_0": "Purisassa deti, purisānaṁ deti.",
  "anya-e0201n1:29_0": "67.Pañcamyāvadhismiṁka. 295; rū. 89, 307; nī. 607 caṁ. 2.1.81; pā. 2.3.28;",
  "anya-e0201n1:29_1": "1.4.24 pañcamyavadhismā (bahūsu).",
  "anya-e0201n1:30_0": "Avadhi vuccati apādānaṁ.",
  "anya-e0201n1:30_1": "Nāmasmā avadhiatthe pañcamīvibhatti hoti.",
  "anya-e0201n1:31_0": "Purisasmā apeti, purisehi apeti.",
  "anya-e0201n1:32_0": "68.Chaṭṭhīsambandheka. 30; rū. 92, 315; nī. 609; caṁ. 2.1.95; pā. 2.3.50.",
  "anya-e0201n1:33_0": "Nāmasmā sambandhatthe chaṭṭhīvibhatti hoti.",
  "anya-e0201n1:34_0": "Purisassa dhanaṁ, purisānaṁ dhanaṁ.",
  "anya-e0201n1:35_0": "69.Sattamyādhāreka. 312; rū. 94, 319; nī. 630; caṁ. 2.1.88; pā. 2.3.36; 1.3.45.",
  "anya-e0201n1:36_0": "Nāmasmā ādhāratthe sattamīvibhatti hoti.",
  "anya-e0201n1:37_0": "Purisasmiṁ tiṭṭhati, purisesu tiṭṭhati.",
  "anya-e0201n1:38_0": "Vibhattirāsi niṭṭhito.",
  "anya-e0201n1:39_0": "Itthipaccayarāsi",
  "anya-e0201n1:40_0": "70.Itthiyamatvāka. 237; rū. 176; nī. 466; caṁ. 2.3.15; pā. 4.1.4.",
  "anya-e0201n1:41_0": "Itthiyaṁ+ato+āti chedo.",
  "anya-e0201n1:41_1": "Akārantanāmamhā itthiyaṁ āpaccayo hoti.",
  "anya-e0201n1:42_0": "Abhāsitapumehi kehici saññāsaddehi niccaṁ –",
  "anya-e0201n1:43_0": "Kaññā, paññā, saññā, nāvā, sālā, taṇhā, icchā, bhikkhā, sikkhā, gīvā, jivhā, vīsā, tiṁsā, cattālīsā, paññāsā iccādi.",
  "anya-e0201n1:44_0": "Bhāsitapumehipi sabbanāmehi tabbā, nīya, tapaccayantehi ca niccaṁ –",
  "anya-e0201n1:45_0": "Sabbā, katarā, katamā, anubhavitabbā, anubhavanīyā, gatā, jātā, bhūtā, hūtā iccādi.",
  "anya-e0201n1:46_0": "Aññehi pana aniccaṁ –",
  "anya-e0201n1:47_0": "Kalyāṇā, kalyāṇī, sundarā, sundarī, sobhaṇā, sobhaṇī, kumbhakārā, kumbhakārī, kumbhakārinī, atthakāmā, atthakāmī, atthakāminī, paribbājikā, paribbājikinī, ekākā, ekākinī, dīpanā, dīpanī iccādi.",
  "anya-e0201n1:48_0": "Suttavibhattena samāse mātu, dhītu iccādīhi āpaccayo hoti.",
  "anya-e0201n1:48_1": "Nandamātā, uttaramātā, devadhītā, rājadhītā, assamaṇī hoti asakyadhītarā iccādi.",
  "anya-e0201n1:49_0": "Ettha ca ‘itthiya’nti katthaci saddamattassa vā, katthaci atthamattassa vā itthibhāve jotetabbeti attho.",
  "anya-e0201n1:49_1": "Evañca sati itthipaccayāpi syādayo viya jotakamattā eva honti, na vācakāti siddhaṁ hoti.",
  "anya-e0201n1:50_0": "71.Nadādīhi ṅīka. 238; rū. 187; nī. 467; nadādito vī (bahūsu).",
  "anya-e0201n1:51_0": "Nadādīhi itthiyaṁ ṭīhoti.",
  "anya-e0201n1:51_1": "Ṅānubandho ‘ntantūnaṁvīmhi to vā’ti ettha visesanattho.",
  "anya-e0201n1:52_0": "Nadī, mahī, itthī, kumārī, taruṇī, vāseṭṭhī, gotamī, kaccānī, kaccāyanī, māṇavī, sāmaṇerī, nāvikī, pañcamī, chaṭṭhī, catuddasī, pañcadasī, sahassī, dasasahassī, satasahassī, kumbhakārī, mālakārī, cakkhukaraṇī, ñāṇakaraṇī, dhammadīpanī iccādi.",
  "anya-e0201n1:53_0": "72.Ntantūnaṁ ṅīmhi to vāka. 239, 241; rū. 190, 191; nī. 468, 471.",
  "anya-e0201n1:54_0": "Nta, ntūnaṁ to hoti vā ṅīmhi pare.",
  "anya-e0201n1:55_0": "Gacchatī, gacchantī, satī, santī, bhavissatī, bhavissantī, guṇavatī, guṇavantī, satimatī, satimantī, sabbāvatī, sabbāvantī, yāvatī, yāvantī, tāvatī, tāvantī, bhuttavatī, bhuttavantī.",
  "anya-e0201n1:56_0": "73.Goto vāka. 238; rū. 187; nī. 467.",
  "anya-e0201n1:57_0": "Gosaddamhā itthiyaṁ vī hoti vā.",
  "anya-e0201n1:58_0": "Gāvī.",
  "anya-e0201n1:59_0": "Vāti kiṁ?",
  "anya-e0201n1:59_1": "Gokāṇā pariyantacārinīti pāḷi. Tattha kāṇāti andhā.",
  "anya-e0201n1:60_0": "74.Yakkhādīhinī caka. 238, 240; rū. 287, 193; nī. 467, 469; yakkhāditvinī ca (bahūsu).",
  "anya-e0201n1:61_0": "Yakkhādīhi akārantehi itthiyaṁ vī ca hoti inī ca.",
  "anya-e0201n1:62_0": "Yakkhī, yakkhinī, nāgī, nāginī, mahiṁsī, mahiṁsinī, migī, miginī, sīhī, sīhinī, dīpī, dīpinī, byagghī, byagghinī, kākī, kākinī, kapotī, kapotinī, mānusī, mānusinī iccādi.",
  "anya-e0201n1:63_0": "75.Ārāmikādīhika. 240; rū. 193; nī. 469.",
  "anya-e0201n1:64_0": "Ārāmikādīhi akārantehi itthiyaṁ inī hoti.",
  "anya-e0201n1:65_0": "Ārāmikinī, antarāyikinī, nāvikinī, olumbikinī, paṁsukūlikinī, paribbājikinī, rājinī, ekākinī iccādi.",
  "anya-e0201n1:66_0": "Saññāyaṁ –",
  "anya-e0201n1:67_0": "Mānusinī mānusā vā, aññatra mānusī sampatti.",
  "anya-e0201n1:68_0": "76.Gharaṇyādayoka. 240; rū. 193; nī. 469.",
  "anya-e0201n1:69_0": "Gharaṇīiccādayo itthiyaṁ nīpaccayantā sijjhanti.",
  "anya-e0201n1:70_0": "Gharaṇī, vetraṇī, pokkharaṇī-esu nassa ṇattaṁ. Ācarinīyalopo, ācariyā vā.",
  "anya-e0201n1:71_0": "77.Mātulāditvānībhariyāyaṁka. 98; rū. 189; nī. 261.",
  "anya-e0201n1:72_0": "Mātulādīhi akārantehi bhariyāyaṁ ānī hoti.",
  "anya-e0201n1:73_0": "Mātubhātā mātulo, tassa bhariyā mātulānī, evaṁ varuṇānī, gahapatānī, ācariyānī, khattiyānī.",
  "anya-e0201n1:74_0": "‘Bahulā’dhikārā khattiyī khattiyā ca.",
  "anya-e0201n1:75_0": "78.Yuvaṇṇehi nī.",
  "anya-e0201n1:76_0": "Ivaṇṇantehi uvaṇṇantehi ca itthiyaṁ nī hoti.",
  "anya-e0201n1:77_0": "Chattapāṇinī, daṇḍapāṇinī, daṇḍinī, chattinī, hatthinī, mālinī, māyāvinī, medhāvinī, piyapasaṁsinī, brahmacārinī, bhayadassāvinī, atthakāminī, hitacārinī, bhikkhunī, khattiyabandhunī, paṭunī, paracittavidunī, mattaññunī, atthaññunī, dhammaññunī iccādi.",
  "anya-e0201n1:78_0": "79.Timhāññatthektimhāññatte (bahūsu), moggallāne 31 suttaṅke.",
  "anya-e0201n1:79_0": "Aññapadatthasamāse tipaccayantamhā itthiyaṁ nī hoti.",
  "anya-e0201n1:80_0": "Ahiṁsāratinī, dhammaratinī, vacchagiddhinī, puttagiddhinī, muṭṭhassatinī, micchādiṭṭhinī, sammādiṭṭhinī, attaguttinī iccādi.",
  "anya-e0201n1:81_0": "Aññattheti kiṁ? Dhamme rati dhammarati.",
  "anya-e0201n1:82_0": "80.Yuvāti.",
  "anya-e0201n1:83_0": "Yuvato itthiyanti hoti.",
  "anya-e0201n1:84_0": "Yuvati.",
  "anya-e0201n1:85_0": "Ettha ca ‘ti’ iti suttavibhattena vīsa, tiṁsatopiti hoti vā.",
  "anya-e0201n1:85_1": "Vīsati, vīsaṁ, tiṁsati, tiṁsaṁ.",
  "anya-e0201n1:86_0": "81.Upamāsaṁhita sahita saññata saha sapha vāmalakkhaṇāditūrutvūcaṁ. 2.3.79; pā. 4.1.69, 70 tūrutū (bahūsu).",
  "anya-e0201n1:87_0": "Lakkhaṇādito+ūruto+ūti chedo.",
  "anya-e0201n1:88_0": "Aññapadatthasamāse upamādipubbā ūrusaddamhā itthiyaṁ ū hoti.",
  "anya-e0201n1:89_0": "Nāgassa nāsā viya ūrū yassāti nāganāsūrū, saṁhitā sambandhā ūrū yassāti saṁhitorū, sahitā ekabaddhā ūrū yassāti sahitorū, saññatā alolā ūrū yassāti saññatorū, ūruyā ūrunā?",
  "anya-e0201n1:89_1": "saha vattatīti sahorū, sapho vuccati khuro, saṁsiliṭṭhatāya saphabhūtā ūrū yassāti saphorū, vāmā sundarā ūrū yassāti vāmorū, lakkhaṇasampannā ūrū yassāti lakkhaṇorū.",
  "anya-e0201n1:90_0": "Suttavibhattena brahmabandhūti sijjhati.",
  "anya-e0201n1:91_0": "‘‘Sace maṁ nāganāsūrū, olokeyya pabhāvatī’’ti jā.",
  "anya-e0201n1:91_1": "2.20.14 ca ‘‘ekā tuvaṁ tiṭṭhasi sahitūrū’’ti jā.",
  "anya-e0201n1:91_2": "1.16.297 ca ‘‘saññatūrū mahāmāyā, kumāri cārudassanā’’ti jā.",
  "anya-e0201n1:91_3": "2.17.109 ca ‘‘vāmorū saja maṁ bhadde’’ti dī. ni.",
  "anya-e0201n1:91_4": "2.348 ca ‘‘kāraṇaṁ nappajānāmi, sammatto lakkhaṇūruyā’’ti dī. ni.",
  "anya-e0201n1:91_5": "2.348 ca ‘‘gārayhassaṁ brahmabandhuyā’’ti jā.",
  "anya-e0201n1:91_6": "2.22.2109 ca pāḷipadāni dissanti.",
  "anya-e0201n1:92_0": "Tattha ‘sajā’ti āliṅgāhi, ‘gārayhassa’nti ahaṁ gārayho bhaveyyaṁ.",
  "anya-e0201n1:93_0": "Ettha ca tāpaccayantā sabhāvaitthiliṅgā eva – lahutā, mudutā, gāmatā, janatā, devatā iccādi.",
  "anya-e0201n1:94_0": "Tathā tipaccayantā – gati, mati, ratti, sati, tuṭṭhi, diṭṭhi, iddhi, siddhi iccādi, tathā yāgu, dhātu, dhenu, kaṇḍu, kacchu, mātu, dhītu , duhitu iccādi, jambū, vadhū, camū, sutanū, sarabū iccādi ca.",
  "anya-e0201n1:94_1": "Sakkataganthesu pana sutanū, sarabū iccādīsupi ūpaccayaṁ vidahanti.",
  "anya-e0201n1:95_0": "Tattha itthiliṅgabhūtā sabbe ‘ivaṇṇuvaṇṇā pitthiya’nti suttena niccaṁ pasaññā honti.",
  "anya-e0201n1:95_1": "‘Ākāro ca ghā’ti suttena niccaṁ ghasañño.",
  "anya-e0201n1:96_0": "Itthipaccayarāsi niṭṭhito.",
  "anya-e0201n1:97_0": "Ākārantitthiliṅgarāsi",
  "anya-e0201n1:98_0": "Itthiliṅgaṁ chabbidhaṁ ākārantaṁ, ikārantaṁ, īkārantaṁ, ukārantaṁ, ūkārantaṁ, okārantaṁ.",
  "anya-e0201n1:98_1": "Tattha kaññāsaddamhā atthamatte paṭhamā.",
  "anya-e0201n1:99_0": "82.Gasīnaṁka. 220; rū. 74; nī. 447.",
  "anya-e0201n1:100_0": "Kenaci suttena aladdhavidhīnaṁ gasīnaṁ lopo hotīti silopo.",
  "anya-e0201n1:101_0": "Kaññā tiṭṭhati.",
  "anya-e0201n1:102_0": "83.Jantuhetvīghapehi vāka. 118; rū. 146; nī. 293.",
  "anya-e0201n1:103_0": "Jantu, hetūhi ca punnapuṁsakesu īkārantehi ca ghato ca pasaññehi ivaṇṇuvaṇṇehi ca yonaṁ lopo hoti vā.",
  "anya-e0201n1:104_0": "Kaññā tiṭṭhanti, kaññāyo tiṭṭhanti.",
  "anya-e0201n1:105_0": "Āmantanatthe paṭhamā, ‘gosyālapane’ti gasaññā.",
  "anya-e0201n1:106_0": "84.Ghabrahmāditveka. 114, 193; rū. 122, 178; nī. 288; ghabrahmādite (bahasu).",
  "anya-e0201n1:107_0": "Ghato ca brahmādito ca gassa e hoti vā.",
  "anya-e0201n1:107_1": "Ādisaddena isi, muni, revatī, kattu, khattuiccāditopi.",
  "anya-e0201n1:108_0": "Bhoti kaññe, bhoti kaññā, bhotiyo kaññāyo, bhotī kaññāyo, ‘‘uṭṭhehi puttika pabbajjā dukkarā puttika’’ iti therīpāḷi therīgā.",
  "anya-e0201n1:108_1": "465, tasmā ge pare mahāvuttinā rassopi yujjati.",
  "anya-e0201n1:108_2": "Kusajātake ‘‘na me akāsi vacanaṁ, atthakāmāya puttike’’tipi jā. 2.20.47 atthi.",
  "anya-e0201n1:109_0": "Kammatthe dutiyā, ‘saro lopo sare’ti pubbasaralopo.",
  "anya-e0201n1:110_0": "Kaññaṁ passati, kaññā passati, kaññāyo passati.",
  "anya-e0201n1:111_0": "Kattari tatiyā.",
  "anya-e0201n1:112_0": "85.Ghapatekasmiṁ nādīnaṁ yayāka. 111, 112; rū. 179, 183 nī. 283, 284.",
  "anya-e0201n1:113_0": "Ghato ca pasaññehi ivaṇṇuvaṇṇehi ca ekatte pavattānaṁ nādīnaṁ pañcannaṁ ekavacanānaṁ kamena ya, yā honti.",
  "anya-e0201n1:114_0": "Kaññāya kataṁ, kaññāhi kataṁ.",
  "anya-e0201n1:114_1": "Ettha ca ghatopi yāādeso dissati.",
  "anya-e0201n1:114_2": "‘‘Te ca tattha nisīditvā, tassa rukkhassa chāyayā’’ jā.",
  "anya-e0201n1:114_3": "1.14.182 ti ca ‘‘samantā parivāriṁsu, tassa rukkhassa chāyayā’’ jā.",
  "anya-e0201n1:114_4": "1.14.189 ti ca pāḷi, tathā ‘‘sakkharopamayā vade’’ saccasaṅkhepa 176 gāthā, ‘‘bāladārakalīlayā’’ti vibhāvinī 154 ca dissanti. Mahāvuttinā ghassa rasso.",
  "anya-e0201n1:115_0": "86.Smāhismiṁnaṁ mhābhimhi vāka. 99; rū. 81.",
  "anya-e0201n1:116_0": "Tesaṁ kamena mhā, bhi, mhi honti vā.",
  "anya-e0201n1:116_1": "Ete ādesā gāthāsu bahulaṁ dissanti.",
  "anya-e0201n1:117_0": "Kaññāhi kataṁ, kaññābhi kataṁ.",
  "anya-e0201n1:118_0": "Sampadāne catutthī, kaññāya deti, kaññānaṁ deti, kaññāya ābhataṁ vatthaṁ, kaññānaṁ ābhataṁ vatthaṁ.",
  "anya-e0201n1:119_0": "Apādāne pañcamī, kaññāya apeti, kaññamhā apetirassattaṁ, kaññāhi kaññābhi apeti.",
  "anya-e0201n1:120_0": "Sambandhe chaṭṭhī, kaññāya santakaṁ, kaññānaṁ santakaṁ.",
  "anya-e0201n1:121_0": "Okāse sattamī, kaññāya tiṭṭhati.",
  "anya-e0201n1:122_0": "87.Yaṁka. 116; rū. 180; nī. 443.",
  "anya-e0201n1:123_0": "Ghato ca pasaññehi ivaṇṇuvaṇṇehi ca smiṁno yaṁ hoti vā.",
  "anya-e0201n1:124_0": "Kaññāyaṁ tiṭṭhati, kaññāya tiṭṭhati, kaññāsu tiṭṭhati.",
  "anya-e0201n1:125_0": "Saddhā medhā paññā vijjā, cintā mantā vīṇā taṇhā.",
  "anya-e0201n1:126_0": "Icchā mucchā ejā māyā, mettā mattā sikkhā bhikkhā.",
  "anya-e0201n1:127_0": "Jaṅghā gīvā jivhā vācā, chāyā āsā gaṅgānāvā.",
  "anya-e0201n1:128_0": "Gāthā senā lekhā sākhā, mālā velā pūjā khiḍḍā.",
  "anya-e0201n1:129_0": "Pipāsā vedanā saññā, cetanā tasiṇāpajā.",
  "anya-e0201n1:130_0": "Devatā vaṭṭakā godhā, balākā parisā sabhā.",
  "anya-e0201n1:131_0": "Ūkā sephālikā laṅkā, salākā vālikā sikhā.",
  "anya-e0201n1:132_0": "Visākhā visikhā sākhā, gacchā vañjhā jaṭā ghaṭā.",
  "anya-e0201n1:133_0": "Jeṭṭhā soṇḍā vitaṇḍā ca, varuṇā vanitā latā.",
  "anya-e0201n1:134_0": "Kathā niddā sudhā rādhā, vāsanā sīsapā papā.",
  "anya-e0201n1:135_0": "Pabhā sīmā khamā jāyā, khattiyā sakkharā surā.",
  "anya-e0201n1:136_0": "Dolā tulā silā līlā, lāle’lā mekhalā kalā.",
  "anya-e0201n1:137_0": "Vaḷavā’ lambusā mūsā, mañjūsā sulasā disā.",
  "anya-e0201n1:138_0": "Nāsā juṇhā guhā īhā, lasikā vasudhādayo.",
  "anya-e0201n1:139_0": "88.Nambādīhinambādīhi (bahūsu).",
  "anya-e0201n1:140_0": "Gasaññehi amba, anna, ammaiccetehi gassa e na hoti.",
  "anya-e0201n1:141_0": "89.Rasso vā.",
  "anya-e0201n1:142_0": "Ambādīnaṁ rasso hoti vā ge pare.",
  "anya-e0201n1:143_0": "Bhoti amba, bhoti ambā, bhoti anna, bhoti annā, bhoti amma, bhoti ammā, sesaṁ kaññāsamaṁ.",
  "anya-e0201n1:144_0": "Ettha visesavidhānamuccate.",
  "anya-e0201n1:145_0": "90.Ti sabhāparisāya.",
  "anya-e0201n1:146_0": "Sabhāparisāhi smiṁnoti hoti.",
  "anya-e0201n1:146_1": "‘Gho ssaṁssāssāya tīsū’ti suttena timhi rasso.",
  "anya-e0201n1:147_0": "Sabhati, sabhāya, sabhāyaṁ, sabhāsu, parisati, parisāya, parisāyaṁ, parisāsu, tamaddasa mahābrahmā, nisinnaṁ samhi parisati, iti bhagavā tasmiṁ parisati suvaṇṇavaṇṇaṁ kāyaṁ vivari ma. ni. 1.359.",
  "anya-e0201n1:148_0": "Nandamātā, rājadhītāiccādīsu ‘ghabrahmāditve’ti ghassa ettaṁ.",
  "anya-e0201n1:149_0": "Acchariyaṁ nandamāte, abbhutaṁ nandamāte a. ni.",
  "anya-e0201n1:149_1": "7.53, bhoti devadhīte, bhoti sakyadhītare-mahāvuttinā samāse syādīsu ārattaṁ rassattañca.",
  "anya-e0201n1:149_2": "Ltupaccayantā pana yebhuyyena tīsu liṅgesu samānarūpā honti, ‘‘atthadhammaṁ paripucchitā ca uggahetā ca dhammānaṁ sotā ca payirūpāsitā cā’’ti therīpāḷi.",
  "anya-e0201n1:149_3": "Tathā kvaci gacchantādisaddāpi.",
  "anya-e0201n1:149_4": "Tamokhandhaṁ padālayaṁ, evaṁ dubbhāsitaṁ bhaṇaṁ iccādi-tattha padālayanti padālayantī, bhaṇanti bhaṇantīti attho.",
  "anya-e0201n1:150_0": "Vīsā, tiṁsā, cattālīsā, paññāsā iccete saṅkhyārāsimhi āgamissanti.",
  "anya-e0201n1:151_0": "Ākārantitthiliṅgarāsi niṭṭhito.",
  "anya-e0201n1:152_0": "Ikārantitthiliṅgarāsi",
  "anya-e0201n1:153_0": "‘Gasīna’nti silopo.",
  "anya-e0201n1:153_1": "Ratti tiṭṭhati, rattiyo tiṭṭhanti.",
  "anya-e0201n1:154_0": "‘Jantuhetvā’disuttena yolope –",
  "anya-e0201n1:155_0": "91.Yolopanīsu dīghoka. 88; rū. 147; nī. 245.",
  "anya-e0201n1:156_0": "Tiliṅge yonaṁ lope ca niādese ca rassānaṁ dīgho hoti.",
  "anya-e0201n1:157_0": "Rattī tiṭṭhanti.",
  "anya-e0201n1:158_0": "92.Ye passivaṇṇassa.",
  "anya-e0201n1:159_0": "Vibhattibhūte vibhattādesabhūte ca yakāre pare pasaññassa ivaṇṇassa lopo hoti.",
  "anya-e0201n1:159_1": "Gāthāsuyeva idaṁ vidhānaṁ daṭṭhabbaṁ.",
  "anya-e0201n1:160_0": "Ratyo tiṭṭhanti rū.",
  "anya-e0201n1:160_1": "84 piṭṭhe -sandhivasena āditakāralopo.",
  "anya-e0201n1:161_0": "63.Ayunaṁ vā dīghoka. 88; rū. 147; nī. 245.",
  "anya-e0201n1:162_0": "Ge pare tiliṅge aiunaṁ dīgho hoti vā.",
  "anya-e0201n1:163_0": "He rattī, he ratti.",
  "anya-e0201n1:163_1": "Bahuvacane he rattī, he rattiyo, he ratyo.",
  "anya-e0201n1:164_0": "Aṁvacane ‘paro kvacī’ti suttena parasare lutte niggahītaṁ pubbe ivaṇṇuvaṇṇesu tiṭṭhati.",
  "anya-e0201n1:165_0": "Rattiṁ, tathā itthiṁ, dhenuṁ, vadhuṁ, aggiṁ, daṇḍiṁ, bhikkhuṁ, sayambhuṁ iti.",
  "anya-e0201n1:165_1": "Rattiyaṁ, ‘bujjhassu jinabodhiya’nti pāḷi bu. vaṁ.",
  "anya-e0201n1:165_2": "2.182, rattinaṁ vā, ‘yāvanto purisassatthaṁ, guyhaṁ jānanti mantina’ntipāḷi jā. 1.15.335.",
  "anya-e0201n1:166_0": "Rattī, rattiyo, ratyo-‘ghapatekasmiṁ nādīnaṁ yayā’ti nādīnaṁ yā hoti, rattiyā, yakāre pare ivaṇṇalopo, ratyā.",
  "anya-e0201n1:167_0": "94.Sunaṁhisuka. 89; rū. 87; nī. 246.",
  "anya-e0201n1:168_0": "Su, naṁ, hisu rassānaṁ dīgho hoti.",
  "anya-e0201n1:169_0": "Rattīhi, rattībhi, rattiyā, ratyā, rattīnaṁ, rattiyā, ratyā, rattīhi, rattībhi, rattiyā, ratyā, rattīnaṁ, rattiyā, ratyā, rattiyaṁ, ratyaṁ, rattīsu.",
  "anya-e0201n1:170_0": "Ettha garū su, naṁ, hisu dīghattaṁ aniccaṁ icchanti, taṁ gāthāsu yujjati.",
  "anya-e0201n1:171_0": "Patti yutti vutti kitti, mutti titti khanti kanti.",
  "anya-e0201n1:172_0": "Santi tanti siddhi suddhi, iddhi vuddhi buddhi bodhi.",
  "anya-e0201n1:173_0": "Bhūmi jāti pīti suti, nandi sandhi sāṇi koṭi.",
  "anya-e0201n1:174_0": "Diṭṭhi vuḍḍhi tuṭṭhi yaṭṭhi, pāḷi āḷi nāḷi keḷi.",
  "anya-e0201n1:175_0": "Sati mati gati muti, dhīti yuvati vikati.",
  "anya-e0201n1:176_0": "Rati ruci rasmi asani vasani osadhi aṅguli dhūli dudrabhi",
  "anya-e0201n1:177_0": "Doṇi aṭavi chaviādayo rattādi.",
  "anya-e0201n1:178_0": "Ettha visesavidhānamuccate.",
  "anya-e0201n1:179_0": "95.Rattādīhi ṭo smiṁnoka. 69; rū. 186; nī. 218, 219;",
  "anya-e0201n1:179_1": "rattyādīhi ṭo smino (bahūsu) ratyādīhi (katthaci).",
  "anya-e0201n1:180_0": "Rattisadda, ādisaddehi smiṁno ṭo hoti vā.",
  "anya-e0201n1:181_0": "Divā ca ratto ca khu. pā. 6.2; jā.",
  "anya-e0201n1:181_1": "1.9.92, ādo, ādimhi, pādādo, pādādimhi, gāthādo, gāthādimhi-ādisaddo pana pulliṅgoyeva, rattiṁ bhojanaṁ bhuñjati, ādiṁ tiṭṭhatīti ādhāratthe dutiyāva, ratyo amoghā gacchanti jā.",
  "anya-e0201n1:181_2": "2.22.105, tiṇalatāni osadhyo jā.",
  "anya-e0201n1:181_3": "2.22.2174, tato ratyā vivasāne jā.",
  "anya-e0201n1:181_4": "2.22.1689, na jaccā vasalo hoti, na jaccā hoti brāhmaṇo su. ni.",
  "anya-e0201n1:181_5": "142 -jaccāti jātiyā, na nikatyā sukhamedhati jā.",
  "anya-e0201n1:181_6": "1.1.38, khantyā bhiyyo na vijjati saṁ. ni. 1.250.",
  "anya-e0201n1:182_0": "Nāññatra bojjhā tapasā saṁ. ni.",
  "anya-e0201n1:182_1": "1.98, yatheva khalatī bhūmyā, bhūmyāyeva patiṭṭhati jā.",
  "anya-e0201n1:182_2": "2.22.1522, mahāvuttinā māti, pitisaddā nādīhi saddhiṁ matyā, petyāti sijjhanti, matyā ca petyā ca etaṁ jānāmimātito pititoti attho, matyā ca petyā ca kataṁ susādhu jā.",
  "anya-e0201n1:182_3": "2.18.61 -katanti kataṁ nāmaṁ, susādhūti atisundaraṁ.",
  "anya-e0201n1:182_4": "‘Anuññāto ahaṁ matyā, sañcatto pitarā aha’nti jā. 2.22.29 pāḷipadāni.",
  "anya-e0201n1:182_5": "‘Mātīnaṁ dohaḷo nāma janinda vuccatī’ jā.",
  "anya-e0201n1:182_6": "2.22.1347 ti ca pāḷi, vīsati, tiṁsati, saṭṭhi, sattati, asīti, navuti, koṭi, pakoṭi iccete saṅkhyārāsimhi āgamissanti.",
  "anya-e0201n1:183_0": "Ikārantitthiliṅgarāsi niṭṭhito.",
  "anya-e0201n1:184_0": "Īkārantitthiliṅgarāsi",
  "anya-e0201n1:185_0": "96.Simhi nānapuṁsakassaka. 85; rū. 150; nī. 239 moga-du. 66; sismiṁ (bahūsu).",
  "anya-e0201n1:186_0": "Simhi pare anapuṁsakassa pumitthīnaṁ dīghassa rasso na hoti.",
  "anya-e0201n1:187_0": "Itthī tiṭṭhati, itthī tiṭṭhanti.",
  "anya-e0201n1:188_0": "97.Ekavacanayosvaghonaṁka. 84; rū. 144; nī. 237, 238.",
  "anya-e0201n1:189_0": "Gho ca o ca gho, na gho agho.",
  "anya-e0201n1:189_1": "Ekavacanesu ca yosu ca paresu gha, ovajjitānaṁ sabbesaṁ dīghānaṁ rasso hoti.",
  "anya-e0201n1:190_0": "Itthiyo tiṭṭhanti, ithyo tiṭṭhanti.",
  "anya-e0201n1:191_0": "98.Ge vāka. 245, 246; rū. 152, 73; nī. 476-9.",
  "anya-e0201n1:192_0": "Ge pare gha, ovajjitānaṁ sabbesaṁ dīghānaṁ rasso hoti vā.",
  "anya-e0201n1:193_0": "Bhoti itthi, bhoti itthī, bhotiyo itthī, bhotiyo itthiyo, bhotiyo ithyo, itthiṁ passati.",
  "anya-e0201n1:194_0": "99.Yaṁ pītoka. 223; rū. 188; nī. 450.",
  "anya-e0201n1:195_0": "Yo pasañño īkāro, tato aṁvacanassa yaṁ hoti vā.",
  "anya-e0201n1:196_0": "Itthiyaṁ passati, ettha ca yanti suttavibhattena ‘‘bujjhassu jinabodhiya’’nti bu. vaṁ. 2.182 sijjhati.",
  "anya-e0201n1:196_1": "Itthī passati, itthiyo passati, ithyo passati, itthiyā, ithyā, itthīhi, itthībhi, itthiyā, ithyā, itthīnaṁ, itthiyā, itthimhā, ithyā, itthīhi, itthībhi, itthiyā, ithyā, itthīnaṁ, itthiyā, ithyā, itthiyaṁ, ithyaṁ, itthimhi, itthīsu.",
  "anya-e0201n1:197_0": "Nadī sandati, nadī sandanti, nadiyo sandanti.",
  "anya-e0201n1:198_0": "Ivaṇṇalope sandhisuttena yakāre pare tavaggassa cavaggo, yassa ca pubbarūpaṁ ka. 98; rū. 87 piṭṭhe; nī. 104; 262-3-4. Najjo sandanti ka. 98; rū. 87 piṭṭhe; nī. 104;",
  "anya-e0201n1:198_1": "262-3-4, nādyekavacanesu najjā kataṁ, najjā deti, najjā apeti, najjā santakaṁ, najjā tiṭṭhati, najjaṁ tiṭṭhati, sesarūpāni itthisadisāni.",
  "anya-e0201n1:199_0": "Evaṁ gacchatī gacchantī, satī santī, asatī asantī, mahatī mahantī, brahmatī brantī, bhotī bhontī, bhavissatī bhavissantī, gamissatī gamissantī, guṇavatī guṇavantī, sīlavatī sīlavantī, satimatī satimantī, sirimatī sirimantī, katavatī katavantī, bhuttāvatī bhuttāvantī, sabbāvatī sabbāvantī, yāvatī yāvantī, tāvatī tāvantī.",
  "anya-e0201n1:199_1": "Kamhi āgame rasso, yāvatikā, tāvatikā.",
  "anya-e0201n1:200_0": "Gāvī, yakkhī, yakkhinī, ārāmikinī, daṇḍapāṇinī, daṇḍinī, bhikkhunī, paracittavidunī, muṭṭhassatinī, gharaṇī, pokkharaṇī, ācarinī, mātulānī, gahapatānī iccādayo. Nadādi.",
  "anya-e0201n1:201_0": "Visesavidhānamuccate.",
  "anya-e0201n1:202_0": "100.Najjā yosvāmanī. 262.",
  "anya-e0201n1:203_0": "Yosu paresu nadiyā ante āmaāgamo hoti vā.",
  "anya-e0201n1:204_0": "Najjāyo sandanti saṁ. ni.",
  "anya-e0201n1:204_1": "3.224, najjāyo supatitthāyo jā.",
  "anya-e0201n1:204_2": "2.22.1414 ti pāḷi, nimijātake pana najjonupariyāyati, nānāpupphadumāyutāti ca najjo cānupariyātīti jā.",
  "anya-e0201n1:204_3": "2.22.537 ca pāḷi, tattha mahāvuttinā sissa ottaṁ.",
  "anya-e0201n1:205_0": "Uṭṭhehi revate supāpakamme vi. va.",
  "anya-e0201n1:205_1": "863, dāsā ca dāsyo ca, anujīvino jā.",
  "anya-e0201n1:205_2": "1.10.101, bārāṇasyaṁ mahārāja, kākarājā nivāsako jā.",
  "anya-e0201n1:205_3": "1.3.124, bārāṇasyaṁ ahu rājā jā.",
  "anya-e0201n1:205_4": "1.16.178, rañño mano ummādantyā niviṭṭho, ummādantyā ramitvāna, sivirājā tato siyaṁ jā.",
  "anya-e0201n1:205_5": "2.18.70, dārakeva ahaṁ nessaṁ. Brāhmaṇyā paricārake jā. 2.22.2111. Tathā yosu pokkharañño.",
  "anya-e0201n1:205_6": "Nādīsu pathabyā, puthabyā, pokkharaññā.",
  "anya-e0201n1:205_7": "Smiṁmhi pathabyā, pathabyaṁ, puthabyā, puthabyaṁ, pokkharaññā, pokkharaññaṁ, vetraññā, vetraññaṁ ve traraññā, (nissaya) iccādīni dissanti.",
  "anya-e0201n1:206_0": "Īkārantitthiliṅgarāsi niṭṭhito.",
  "anya-e0201n1:207_0": "Ukārantitthiliṅgarāsi",
  "anya-e0201n1:208_0": "Silopo, dhenu gacchati, dhenuyo gacchanti, yolope dīgho, dhenū gacchanti, bhoti dhenu, bhoti dhenū, bhotiyo dhenuyo, bhotiyo dhenū, dhenuṁ passati, dhenuyo passati, dhenū passati, dhenuyā, dhenūhi, dhenūbhi, dhenuyā, dhenūnaṁ, dhenuyā, dhenumhā, dhenūhi, dhenūbhi, dhenuyā, dhenūnaṁ, dhenuyā, dhenuyaṁ, dhenumhi, dhenūsu.",
  "anya-e0201n1:209_0": "Evaṁ yāgu, kāsu, daddu, kaṇḍu, kacchu, rajju, kareṇu, piyaṅgu, sassu iccādayo. Dhenvādi.",
  "anya-e0201n1:210_0": "Dhātusaddo pana pāḷinaye itthiliṅgo, saddasatthanaye pumitthiliṅgo.",
  "anya-e0201n1:211_0": "Mātu, dhītu, duhitusaddā itthi liṅgā, tesaṁ rūpaṁ pitādigaṇe āgamissati.",
  "anya-e0201n1:212_0": "Ukārantitthiliṅgarāsi niṭṭhito.",
  "anya-e0201n1:213_0": "Ūkārantitthiliṅgarāsi",
  "anya-e0201n1:214_0": "Vadhū gacchati, vadhū gacchanti, yosu rasso, vadhuyo gacchanti, bhoti vadhu, bhoti vadhū, bhotiyo vadhū, vadhuyo, vadhuṁ, vadhū, vadhuyo, vadhuyā, vadhūhi, vadhūbhi, vadhuyā, vadhūnaṁ, vadhuyā, vadhumhā, vadhūhi, vadhūbhi, vadhuyā, vadhūnaṁ, vadhuyā, vadhuyaṁ, vadhūsu.",
  "anya-e0201n1:214_1": "Evaṁ jambū, sarabhū, sutanū, nāganāsūrū, saṁhitorū, vāmorū, lakkhaṇūrū, brahmabandhū, bhū, camū iccādayo. Vadhādi.",
  "anya-e0201n1:215_0": "Sāhaṁ gantvā manussattaṁ, vadaññū vītamaccharāti vi. va.",
  "anya-e0201n1:215_1": "634 ca kodhanā akataññū cāti jā.",
  "anya-e0201n1:215_2": "1.1.63 ca pāḷiyo, tasmā nīpaccayaṁ vināpi kvaci ūkārantakitakasaddā itthiliṅgā bhavanti.",
  "anya-e0201n1:216_0": "Ūkārantitthiliṅgarāsi niṭṭhito.",
  "anya-e0201n1:217_0": "Okārantarāsi",
  "anya-e0201n1:218_0": "Gosaddo dviliṅgo.",
  "anya-e0201n1:218_1": "Tassa rūpāni kānici dviyatthavasena itthiyampi vattanti pumepi vattanti missakepi vattanti, kānici itthiyaṁ kānici pume.",
  "anya-e0201n1:218_2": "Idha pana sabbāni yāni samodhānetvā dīpiyante.",
  "anya-e0201n1:219_0": "Silopo, gogacchati-ettha ca goti abhinnasaddaliṅgattā goṇotipi yujjati, gāvītipi yujjati.",
  "anya-e0201n1:220_0": "101.Gossāgasihinaṁsugāvagavāka. 73-5; rū. 169, 170, 174; nī. 224.",
  "anya-e0201n1:221_0": "Ga, si, hi, naṁvajjitāsu vibhattīsu gosaddassa gāva, gavādesā honti.",
  "anya-e0201n1:222_0": "102.Ubhagohi ṭoka. 205; rū. 160; nī. 421.",
  "anya-e0201n1:223_0": "Ubha, gohi yonaṁ ṭo hoti.",
  "anya-e0201n1:224_0": "Gāvo, gavo, he go, he gāvo, he gavo, gāvaṁ, gavaṁ.",
  "anya-e0201n1:225_0": "103.Gāvumhika. 76; rū 171, 226.",
  "anya-e0201n1:226_0": "Aṁmhi gossa gāvu hoti vā.",
  "anya-e0201n1:227_0": "Gāvuṁ, gāvo, gavo, gāvena, gavena.",
  "anya-e0201n1:228_0": "104.Nāssā.",
  "anya-e0201n1:229_0": "Gossa gāva, gavādesato nāvacanassa ā hoti vā.",
  "anya-e0201n1:230_0": "Gāvā, gavā, gohi, gobhi, gāvassa, gavassa.",
  "anya-e0201n1:231_0": "105.Gavaṁ sena.",
  "anya-e0201n1:232_0": "Sena saha gossa gavaṁ hoti vā.",
  "anya-e0201n1:233_0": "Gavaṁ, gonaṁ.",
  "anya-e0201n1:234_0": "106.Gunnañca naṁnāka. 81; rū. 172; nī. 230.",
  "anya-e0201n1:235_0": "Naṁnā saha gossa gunnañca hoti gavañca.",
  "anya-e0201n1:236_0": "Gunnaṁ, gavaṁ, gāvasmā, gavasmā, gāvamhā, gavamhā, gāvā, gavā, gohi, gobhi, gāvassa, gavassa, gavaṁ, gonaṁ, gunnaṁ, gavaṁ, gāvasmiṁ, gāvamhi, gāve, gavasmiṁ, gavamhi, gave, gosu, gāvesu, gavesu.",
  "anya-e0201n1:237_0": "Yosu gāva, gavādese kate ato yonaṁ ṭā, ṭe ca honti, usabhā rukkhā gāviyo gavā ca jā. 1.1.77.",
  "anya-e0201n1:237_1": "Balagavā dammagavā vā gaṅgāya pāraṁ agamiṁsu.",
  "anya-e0201n1:237_2": "Athāpare patāresi balagāve dammagāve ma. ni.",
  "anya-e0201n1:237_3": "1.352 (thokaṁ visadisaṁ) ti pāḷipadāni.",
  "anya-e0201n1:238_0": "Ettha ca gāvo no paramā mittā, yāsu jāyanti osadhā su. ni.",
  "anya-e0201n1:238_1": "298 ti ca, gavā khīraṁ, khīramhā dadhi, dadhimhā navanītaṁ, navanītamhā sappi, sappimhā sappimaṇḍoti ca itthiyaṁ vattanti.",
  "anya-e0201n1:238_2": "Gāviyo gavāti ca balagavā dammagavā balagave dammagaveti ma. ni.",
  "anya-e0201n1:238_3": "1.351 ca gāvuṁ vā te dammi gāviṁ vā te dammīti ca gavaṁva siṅgino siṅganti jā. 1.12.39 ca pume bhavanti.",
  "anya-e0201n1:238_4": "Atittheneva gāvo patāresi, atha kho tā gāvo majjhe gaṅgāya anayabyasanaṁ āpajjiṁsū ma. ni.",
  "anya-e0201n1:238_5": "1.350 ti ca annadā baladā cetā, vaṇṇadā sukhadā ca tā, etamatthavasaṁ ñatvā, nāssu gāvo haniṁsu teti su. ni.",
  "anya-e0201n1:238_6": "298 ca bhaddavasena itthiyaṁ atthavasena missake vattanti.",
  "anya-e0201n1:238_7": "Gunnaṁ ce taramānānaṁ, gavaṁ ce taramānānaṁ, ujuṁ gacchati puṅgavo, sabbā tā ujuṁ gacchantīti jā. 1.4.135; 2.18.104 ca missake eva.",
  "anya-e0201n1:238_8": "Balagava, dammagavasaddā jaraggava, puṅgava, sagava, paragava, dāragavasaddā viya akārantā samāsasaddātipi yujjati.",
  "anya-e0201n1:239_0": "Missakaṭṭhānesu pana itthibahulattā tā gāvo etā gāvotiādinā itthiliṅgameva dissati.",
  "anya-e0201n1:240_0": "Iti okārantarāsi.",
  "anya-e0201n1:241_0": "Itthiliṅgarāsi niṭṭhito.",
  "anya-e0201n1:242_0": "Pulliṅgarāsi",
  "anya-e0201n1:243_0": "Akāranta pulliṅgapurisādirāsi",
  "anya-e0201n1:244_0": "Atha pulliṅgāni dīpiyante.",
  "anya-e0201n1:245_0": "Sattavidhaṁ pulliṅgaṁ – adantaṁ, ādantaṁ, idantaṁ, īdantaṁ, udantaṁ, ūdantaṁ, odantaṁ.",
  "anya-e0201n1:246_0": "107.Sissoka. 104; rū. 66; nī. 272.",
  "anya-e0201n1:247_0": "Ato sissa o hoti pume.",
  "anya-e0201n1:248_0": "Puriso tiṭṭhati.",
  "anya-e0201n1:249_0": "108.Ato yonaṁ ṭāṭeka. 107; rū. 69; nī. 275, 277.",
  "anya-e0201n1:250_0": "Ato paṭhamāyonaṁ dutiyāyonañca kamena ṭā, ṭe honti puṁ, napuṁsakesu. Ṭānubandho sabbādesattho.",
  "anya-e0201n1:251_0": "Purisā tiṭṭhanti.",
  "anya-e0201n1:252_0": "‘Gasīna’nti silopo, bho purisa, ‘ayunaṁ vā dīgho’ti dīgho, bho purisā, bhonto purisā, purisaṁ, purise.",
  "anya-e0201n1:253_0": "109.Atenaka. 103; rū. 79; nī. 271.",
  "anya-e0201n1:254_0": "Ato nāvacanassa enādeso hoti puṁ, napuṁsakesu.",
  "anya-e0201n1:255_0": "Purisena.",
  "anya-e0201n1:256_0": "110.Suhisvasseka. 101; rū. 80; nī. 68.",
  "anya-e0201n1:257_0": "Su, hisu paresu assa e hoti puṁ, napuṁsakesu.",
  "anya-e0201n1:258_0": "Purisehi, purisebhi.",
  "anya-e0201n1:259_0": "111.Suusassaka. 61; rū. 86; nī. 208.",
  "anya-e0201n1:260_0": "Sassa ādimhi sāgamo hoti.",
  "anya-e0201n1:260_1": "Ukāro uccāraṇattho, ñānubandho ādimhīti dīpanattho.",
  "anya-e0201n1:261_0": "Purisassa, ‘sunaṁhisū’ti dīgho.",
  "anya-e0201n1:261_1": "Purisānaṁ, purisasmā, purisamhā.",
  "anya-e0201n1:262_0": "112.Smāsmiṁnaṁka. 108; rū. 90; nī. 276.",
  "anya-e0201n1:263_0": "Ato smā, smiṁnaṁ kamena ṭā, ṭe honti puṁ, napuṁsakesu.",
  "anya-e0201n1:264_0": "Purisā, purisehi, purisebhi, purisassa, purisānaṁ, purisasmiṁ, purisamhi, purise, purisesu.",
  "anya-e0201n1:265_0": "Evaṁ buddho, dhammo, saṅgho, sakko, devo, satto, naro, goṇo, puṅgavo, jaraggavo, sagavo, paragavo, rājagavo, mātugāmo, orodho, dāroiccādi.",
  "anya-e0201n1:266_0": "Visesavidhānamuccate.",
  "anya-e0201n1:267_0": "113.Kvace vānī. 277.",
  "anya-e0201n1:268_0": "Ato sissa kvaci e hoti vā puṁ, napuṁsakesu.",
  "anya-e0201n1:269_0": "Pume tāva –",
  "anya-e0201n1:270_0": "Vanappagumbe yatha phussitagge khu. pā. 6.13; su. ni.",
  "anya-e0201n1:270_1": "236, ‘‘ke gandhabbe rakkhase ca nāge, ke kimpurise cāpi mānuse. Ke paṇḍite sabbakāmadade.",
  "anya-e0201n1:270_2": "Dīgharattaṁ bhattā me bhavissati’’ jā. 2.22.1352.",
  "anya-e0201n1:270_3": "Natthi attakāre natthi parakāre natthi purisakāre dī. ni.",
  "anya-e0201n1:270_4": "1.168, eke ekatthe, same samabhāge, nahevaṁ vattabbe kathā.",
  "anya-e0201n1:270_5": "1, ke chave siṅgāle, ke chave pāthikaputte dī. ni. 3.29-31 iccādi.",
  "anya-e0201n1:271_0": "Napuṁsake pana –",
  "anya-e0201n1:272_0": "Bhogavatī nāma mandire, nagare nimmite kañcanamaye jā. 2.22.1370 iccādi.",
  "anya-e0201n1:273_0": "Vāti kiṁ? Vanappagumbo.",
  "anya-e0201n1:274_0": "Kvacīti kiṁ? Puriso.",
  "anya-e0201n1:275_0": "Mahāvuttinā paṭhamāyonañca kvaci ṭe hoti.",
  "anya-e0201n1:275_1": "Bāle ca paṇḍite ca sandhāvitvā saṁsaritvā dukkhassantaṁ karissanti dī. ni.",
  "anya-e0201n1:275_2": "1.168, kvaci yonaṁ pakati hoti, vane vāḷamigā ceva, acchakokataracchayo, bahūhi paripanthayo jā.",
  "anya-e0201n1:275_3": "2.22.255, kyassa byapathayo assu iccādi.",
  "anya-e0201n1:276_0": "114.Divāditoka. 206; rū. 165.",
  "anya-e0201n1:277_0": "Divādīhi smiṁno ṭi hoti.",
  "anya-e0201n1:278_0": "Divi-devaloketyattho.",
  "anya-e0201n1:279_0": "Ādisaddena asa bhuvi, niccaṁ vāgamo.",
  "anya-e0201n1:279_1": "Ayyasaddamhā mahāvuttinā ālapane ga, yonaṁ ṭo hoti vā.",
  "anya-e0201n1:279_2": "Bho ayyo ayya vā, bhonto ayyo ayyā vā. Sesaṁ purisasamaṁ.",
  "anya-e0201n1:280_0": "Purisādirāsi niṭṭhito.",
  "anya-e0201n1:281_0": "Manogaṇarāsi",
  "anya-e0201n1:282_0": "Mano, manā, bho mana, bho manā, bhonto manā.",
  "anya-e0201n1:283_0": "115.Manādīhi smiṁsaṁnāsmānaṁ sisoosāsāka. 181-2, 184; rū. 95-97; nī. 373-4, 376-7.",
  "anya-e0201n1:284_0": "Tehi smiṁ, sa, aṁ, nā, smānaṁ kamena si, so, o, sā, sā honti vā.",
  "anya-e0201n1:285_0": "Manaṁ , mano, mane, manena, manasā, manehi, manebhi, manassa, manaso, manānaṁ, manasmā, manamhā, manasā, manā, manehi, manebhi, manassa, manaso, manānaṁ, manasmiṁ, manamhi, manasi, mane, manesu.",
  "anya-e0201n1:286_0": "Tamo, tapo, tejo, siro, uro, vaco, rajo, ojo, ayo, payo, vayo, saro, yaso, ceto, chando, radhatā, aho iccādi manogaṇo.",
  "anya-e0201n1:287_0": "Idaṁ manogaṇalakkhaṇaṁ.",
  "anya-e0201n1:287_1": "Kriyākamme odanto, nādīnaṁ sāditā, samāsataddhitamajjhe odanto cāti.",
  "anya-e0201n1:288_0": "Yo ve dassanti vatvāna, adāne kurute mano jā.",
  "anya-e0201n1:288_1": "1.15.61, kassapassa vaco sutvā, tapo idha pakrubbati saṁ. ni.",
  "anya-e0201n1:288_2": "1.204, ceto paricca jānāti dī. ni.",
  "anya-e0201n1:288_3": "1.242, siro te bādhayissāmi iccādi.",
  "anya-e0201n1:289_0": "Manasā ce pasannena dha. pa. 2, vippasannena cetasā jā.",
  "anya-e0201n1:289_1": "2.22.551, vacasā manasā ceva, vandā me te tathāgate parittapāḷi āṭānāṭiyasutta. Ekūnatiṁso vayasā dī. ni.",
  "anya-e0201n1:289_2": "2.214, tejasā yasasā jalaṁ vi. va.",
  "anya-e0201n1:289_3": "857, tapasā uttamo satto, ghatena vā bhuñjassu payasā vā, vandāmi sirasā pāde jā.",
  "anya-e0201n1:289_4": "2.20.68, ye etā upasevanti, chandasā vā dhanena vā jā.",
  "anya-e0201n1:289_5": "2.21.350, urasā panudissāmi jā.",
  "anya-e0201n1:289_6": "2.22.1833, ayasā paṭikujjhito a. ni. 3.36 iccādi.",
  "anya-e0201n1:290_0": "Na mayhaṁ manaso piyo jā.",
  "anya-e0201n1:290_1": "1.10.11, cetaso parivitakko udapādi pārā.",
  "anya-e0201n1:290_2": "18, cetaso samannāhāro, sādhu khalu payaso pānaṁ, sāvittī chandaso mukhaṁ ma. ni. 2.400 iccādi.",
  "anya-e0201n1:291_0": "Sādhukaṁ manasi karotha dī. ni.",
  "anya-e0201n1:291_1": "2.3, etamatthaṁ cetasi sannidhāya, sirasi añjaliṁ katvā apa.",
  "anya-e0201n1:291_2": "thera 1.41.82, urasilomo, pāpaṁ akāsi rahasi iccādi.",
  "anya-e0201n1:292_0": "Manodhātu, manomayaṁ, tamokhandhaṁ padālayi, tapodhano, tejodhātu, siroruhā kesā, saroruhaṁ padumaṁ, rajoharaṇaṁ vatthaṁ, ojoharaṇā sākhā, ayopatto, vayoguṇā anupubbaṁ jahanti, yasodharā devī, cetoyuttā dhammā, chandovicitipakaraṇaṁ, rahogato cintesi, ahorattānamaccaye saṁ. ni. 1.112 iccādi.",
  "anya-e0201n1:293_0": "Mahāvuttinā ahamhā smiṁno ni ca u ca hoti, tadahani, tadahu.",
  "anya-e0201n1:293_1": "Rahamhā smiṁno o hoti, mātugāmena saddhiṁ eko ekāya raho nisīdati pārā.",
  "anya-e0201n1:293_2": "452, raho tiṭṭhati, raho manteti.",
  "anya-e0201n1:294_0": "Manogaṇarāsi niṭṭhito.",
  "anya-e0201n1:295_0": "Manādigaṇarāsi",
  "anya-e0201n1:296_0": "116.Kodhādīhi.",
  "anya-e0201n1:297_0": "Etehi nāvacanassa sā hoti vā.",
  "anya-e0201n1:298_0": "Kodhasā, kodhena, atthasā, atthena.",
  "anya-e0201n1:299_0": "117.Nāssa sāka. 181; rū. 95; nī. 373.",
  "anya-e0201n1:300_0": "Padādīhi nāvacanassa sā hoti vā.",
  "anya-e0201n1:301_0": "Padasā, padena, bilasā, bilena.",
  "anya-e0201n1:302_0": "118.Padādīhisi.",
  "anya-e0201n1:303_0": "Padādīhi smiṁno si hoti vā.",
  "anya-e0201n1:304_0": "Padasi, pade, bilasi, bile.",
  "anya-e0201n1:305_0": "Tattha kodhādiko pulliṅgo, padādiko napuṁsako.",
  "anya-e0201n1:305_1": "Tattha keci saddā samāsa, taddhitamajjhe odantā honti ka. 183; rū. 48; nī.",
  "anya-e0201n1:305_2": "375, āpodhātu, āpomayaṁ, vāyodhātu, vāyomayaṁ, jīva tvaṁ saradosataṁ jā. 1.2.9, anuyanti disodisaṁ dī. ni. 3.281 iccādi.",
  "anya-e0201n1:306_0": "Keci nāssa sādesaṁ labhanti, kodhasā usunā vijjhi jā.",
  "anya-e0201n1:306_1": "2.22.352, daḷhaṁ gaṇhāhi thāmasā jā.",
  "anya-e0201n1:306_2": "1.7.30, padasāva agamāsi, mākāsi mukhasā pāpaṁ, saccena danto damasā upeto-damasāti indriyadamanena, suciṁ paṇītaṁ rasasā upetaṁ jā.",
  "anya-e0201n1:306_3": "1.7.18, vegasā gantvāna, āyusā ekaputtamanurakkhe khu. pā. 9.7 iccādi.",
  "anya-e0201n1:307_0": "Keci smiṁno syādesaṁ labhanti, padasi, bilasi iccādi.",
  "anya-e0201n1:308_0": "Kehici mahāvuttinā nā, smānaṁ so hoti, atthaso, akkharaso, suttaso, byañjanaso, hetuso, yoniso, upāyaso, ṭhānaso, dīghaso, oraso, bahuso, puthuso, mattaso, bhāgaso iccādi.",
  "anya-e0201n1:309_0": "‘‘Padaso dhammaṁ vāceyya pāci.",
  "anya-e0201n1:309_1": "45, bilaso vibhajitvā nisinno assa’’ dī. ni.",
  "anya-e0201n1:309_2": "2.378 iccādīsu pana vicchāyaṁ sopaccayo.",
  "anya-e0201n1:310_0": "Yadā pana samāsante mahāvuttinā syādīsu vibhattīsu sāgamo hoti, tadā purisādigaṇopi hoti, byāsattamanaso, abyaggamanaso a. ni. 3.29, putto jāto acetaso jā. 2.22.4, sumedhaso a. ni. 4.62, bhūrimedhaso su. ni. 1137 iccādi.",
  "anya-e0201n1:311_0": "Iti manādigaṇarāsi.",
  "anya-e0201n1:312_0": "Guṇavādigaṇarāsi",
  "anya-e0201n1:313_0": "119.Ntussaka. 124; rū. 98; nī. 299.",
  "anya-e0201n1:314_0": "Simhi ntussa ṭā hoti.",
  "anya-e0201n1:315_0": "Guṇavā tiṭṭhati.",
  "anya-e0201n1:316_0": "120.Yvādo ntussaka. 92; rū. 100; nī. 249.",
  "anya-e0201n1:317_0": "Yoādīsu ntussa attaṁ hoti.",
  "anya-e0201n1:318_0": "Guṇavantā tiṭṭhanti.",
  "anya-e0201n1:319_0": "121.Ntantūnaṁ nto yomhi paṭhameka. 92; rū. 100; nī. 249.",
  "anya-e0201n1:320_0": "Paṭhame yomhi savibhattīnaṁ nta, ntūnaṁ nto hoti.",
  "anya-e0201n1:321_0": "Guṇavanto tiṭṭhanti.",
  "anya-e0201n1:322_0": "122.Ṭaṭāaṁ geka. 126; rū. 101; nī. 301-2.",
  "anya-e0201n1:323_0": "Ge pare savibhattīnaṁ nta, ntūnaṁ ṭa, ṭā, aṁ honti.",
  "anya-e0201n1:324_0": "Bho guṇava, bho guṇavā, bho guṇavaṁ, bhonto guṇavantā, bhonto guṇavanto, guṇavantaṁ, guṇavante, guṇavantena.",
  "anya-e0201n1:325_0": "123.Totātitā sasmāsmiṁnāsuka. 127, 187; rū. 102, 108; nī. 303, 386.",
  "anya-e0201n1:326_0": "Sa, smā, smiṁ, nāsu savibhattīnaṁ nta, ntūnaṁ kamena to, tā,ti, tā honti vā.",
  "anya-e0201n1:327_0": "Guṇavatā, guṇavantehi, guṇavantebhi, guṇavantassa, guṇavato.",
  "anya-e0201n1:328_0": "124.Naṁmhitaṁ vāka. 128; rū. 104; nī. 304.",
  "anya-e0201n1:329_0": "Naṁmhi savibhattīnaṁ nta, ntūnaṁ taṁ hoti vā.",
  "anya-e0201n1:330_0": "Guṇavantānaṁ, guṇavataṁ, guṇavantasmā, guṇavantamhā, guṇavantā, guṇavatā, guṇavantehi, guṇavantebhi, guṇavantassa, guṇavato, guṇavantānaṁ, guṇavataṁ, guṇavantasmiṁ, guṇavantamhi, guṇavati, guṇavante, guṇavantesu.",
  "anya-e0201n1:331_0": "Evaṁ bhagavā, sīlavā, paññavā, balavā, dhanavā, vaṇṇavā, bhogavā, sutavā iccādi.",
  "anya-e0201n1:331_1": "Ettha ca ālapane bhagavāti niccaṁ dīgho.",
  "anya-e0201n1:332_0": "Sabbāvā, sabbāvanto, sabbāvantaṁ, sabbāvante, sabbāvantena, sabbāvatā, sabbāvantehi…pe… sabbāvantesu.",
  "anya-e0201n1:333_0": "Evaṁ yāvā, yāvanto, tāvā, tāvanto, ettāvā, ettāvanto, kiṁvā, kiṁvanto, kittāvā, kittāvanto iccādi.",
  "anya-e0201n1:333_1": "Tathā bhojanaṁ bhuttavā, bhuttavanto, dhammaṁ buddhavā, buddhavanto, kammaṁ katavā, katavanto iccādi ca.",
  "anya-e0201n1:334_0": "Satimā, satimantā, satimanto, bho satima, bho satimā, bho satimaṁ, bhonto satimantā, bhonto satimanto, satimantaṁ, satimante, satimantena, satimatā, satimantehi, satimantebhi, satimantassa, satimato, satimantānaṁ, satimataṁ, satimantasmā, satimantamhā, satimantā, satimatā, satimantehi, satimantebhi, satimantassa, satimato, satimantānaṁ, satimataṁ, satimantasmiṁ, satimantamhi, satimati, satimante, satimantesu.",
  "anya-e0201n1:335_0": "Evaṁ matimā, gatimā, pāpimā, jātimā, bhāṇumā, āyumā, āyasmā, sirimā, hirimā, dhitimā, kittimā, iddhimā, jutimā , mutimā, thutimā, buddhimā, cakkhumā, bandhumā, gomā iccādi.",
  "anya-e0201n1:336_0": "Visesavidhānamuccate.",
  "anya-e0201n1:337_0": "125.Himavato vā oka. 94; rū. 105; nī. 252.",
  "anya-e0201n1:338_0": "Simhi himavantasaddassa o hoti vā. ‘Gasīna’nti lopo.",
  "anya-e0201n1:339_0": "Himavanto pabbato dha. pa. 304, himavā pabbato.",
  "anya-e0201n1:340_0": "126.Ntassa ca ṭa vaṁseka. 93; rū. 106; nī. 251.",
  "anya-e0201n1:341_0": "Aṁ, sesu ntassa ca ntussa ca sabbassa ṭa hoti vā.",
  "anya-e0201n1:342_0": "‘‘Ajjhogāhetvā himava’’nti apa. thera 2.47.59 pāḷi.",
  "anya-e0201n1:342_1": "Satimaṁ, bandhumaṁ, guṇavassa, satimassa, bandhumassa.",
  "anya-e0201n1:343_0": "Mahāvuttinā kvaci simhi ge ca pare ntussa attaṁ hoti, ‘‘atulo nāma nāmena, paññavanto jutindharo’’ti bu. vaṁ.",
  "anya-e0201n1:343_1": "21.10 ca ‘‘gatimanto satimanto, dhitimanto ca yo isī’’ti theragā.",
  "anya-e0201n1:343_2": "1052 ca ‘‘cakkhumanto mahāyaso’’ti ca ‘‘tuyhaṁ pitā mahāvīra, paññavanta jutindharā’’ti apa. therī 2.2.389 ca pāḷī.",
  "anya-e0201n1:344_0": "Paṭhamāyomhi kvaci ntussa ṭa hoti, vaggumudātīriyā pana bhikkhū vaṇṇavā honti pārā.",
  "anya-e0201n1:344_1": "194, etha tumhe āvuso sīlavā hotha a. ni.",
  "anya-e0201n1:344_2": "5.114, cakkhumā andhakā honti, ye itthīnaṁ vasaṁ gatā jā. aṭṭha.",
  "anya-e0201n1:344_3": "2.3.36, saṁsuddhapaññā kusalā mutimā bhavanti su. ni.",
  "anya-e0201n1:344_4": "887 (saṁsuddhapaññā kusalā mutīmā).",
  "anya-e0201n1:345_0": "Iti guṇavādigaṇarāsi.",
  "anya-e0201n1:346_0": "Gacchantādigaṇarāsi",
  "anya-e0201n1:347_0": "127.Ntassaṁ simhika. 186; rū. 107; nī. 382-4; ‘tassaṁ’ (bahūsu).",
  "anya-e0201n1:348_0": "Simhi ntassa aṁ hoti vā. Silopo.",
  "anya-e0201n1:349_0": "Gacchaṁ, gacchanto, gacchantā, gacchanto, bho gaccha, bho gacchā, bho gacchaṁ, bhonto gacchantā, bhonto gacchanto, gacchantaṁ, gacchante, gacchantena, gacchatā, gacchantehi, gacchantebhi, gacchantassa, gacchato, gacchantānaṁ, gacchataṁ, gacchantasmā, gacchantamhā, gacchantā, gacchatā, gacchantehi, gacchantebhi, gacchantassa, gacchato, gacchantānaṁ, gacchataṁ, gacchantasmiṁ, gacchantamhi, gacchati, gacchante, gacchantesu.",
  "anya-e0201n1:350_0": "Evaṁ karaṁ, kubbaṁ, caraṁ, cavaṁ, jayaṁ, jahaṁ, jānaṁ, jiraṁ, dadaṁ, dahaṁ, juhaṁ, suṇaṁ, pacaṁ, saraṁ, bhuñjaṁ, muñcaṁ, sayaṁ, saraṁ, haraṁ, tiṭṭhaṁ, bhavissaṁ, karissaṁ, gamissaṁ iccādi.",
  "anya-e0201n1:351_0": "Visesavidhānamuccate.",
  "anya-e0201n1:352_0": "‘Ntassa ca ṭa vaṁse’ti aṁ, sesu ntassa ṭattaṁ, yaṁ yañhi rāja bhajati, santaṁ vā yadi vā asaṁ.",
  "anya-e0201n1:352_1": "Sīlavantaṁ visīlaṁ vā, vasaṁ tasseva gacchati jā. 1.15.181.",
  "anya-e0201n1:352_2": "Kiccānukrubbassa kareyya kiccaṁ jā.",
  "anya-e0201n1:352_3": "1.2.145 – anukrubbassāti puna karontassa.",
  "anya-e0201n1:353_0": "Mahāvuttinā paṭhamāyomhi ca savibhattissa ntassa aṁ hoti, api nu tumhe ekantasukhaṁ lokaṁ jānaṁ passaṁ viharatha dī. ni.",
  "anya-e0201n1:353_1": "1.425, kasaṁ khettaṁ bījaṁ vapaṁ, dhanaṁ vindanti māṇavā therīgā.",
  "anya-e0201n1:353_2": "112, bharanti mātāpitaro, pubbe katamanussaraṁ a. ni. 5.39.",
  "anya-e0201n1:354_0": "128.Mahantārahantānaṁ ṭā vānī. 387, 712.",
  "anya-e0201n1:355_0": "Simhi etesaṁ ntassa ṭā hoti vā.",
  "anya-e0201n1:356_0": "Mahā , mahaṁ, mahanto, mahantā, mahanto, bho maha, bho mahā, bho mahaṁ, bhonto mahantā, bhonto mahanto, mahantaṁ.",
  "anya-e0201n1:357_0": "‘Ntassa ca ṭa vaṁse’ti aṁmhi ntassa ṭattaṁ, ‘‘sumahaṁ puraṁ, parikkhipissa’’nti jā.",
  "anya-e0201n1:357_1": "2.22.792 pāḷi-suṭṭhu mahantaṁ bārāṇasipuranti attho. Sesaṁ gacchantasamaṁ.",
  "anya-e0201n1:358_0": "Arahā tiṭṭhati.",
  "anya-e0201n1:358_1": "‘Ntassaṁ simhī’ti simhi ntassa aṁ, arahaṁ sugato loke saṁ. ni.",
  "anya-e0201n1:358_2": "1.161, arahaṁ sammāsambuddho pārā.",
  "anya-e0201n1:358_3": "1, arahantā, arahanto, arahantaṁ, arahante, arahantena, arahatā, arahantehi, arahantebhi, arahantassa, arahato, arahantānaṁ, arahataṁ iccādi.",
  "anya-e0201n1:359_0": "Mahāvuttinā brahmantassa ca ntassa ṭā hoti simhi, brahā, brahanto, brahantā, brahanto, brahantaṁ, brahante iccādi.",
  "anya-e0201n1:360_0": "‘‘Sā parisā mahā hoti, sā senā dissate mahā’’ti jā.",
  "anya-e0201n1:360_1": "2.22.771 ca ‘‘mahā bhante bhūmicālo’’ti a. ni.",
  "anya-e0201n1:360_2": "8.70 ca ‘‘mahā te upāsaka pariccāgo’’ti jā. aṭṭha.",
  "anya-e0201n1:360_3": "4.13.akittijātakavaṇṇanā ca ‘‘mahā me bhayamāgata’’nti ca ‘‘bārāṇasirajjaṁ nāma mahā’’ti jā. aṭṭha.",
  "anya-e0201n1:360_4": "1.1.mahāsīlavajātakavaṇṇanā ca ‘‘mahāssa honti parivārā brāhmaṇagahapatikā, mahāssa honti parivārā bhikkhū bhikkhuniyo’’ti dī. ni.",
  "anya-e0201n1:360_5": "3.204 ca ‘‘mahā vahanti dudiṭṭhiṁ, saṅkappā rāganissitā’’ti ca pāḷī.",
  "anya-e0201n1:360_6": "Atra mahāsaddo nipātapaṭirūpakopi siyā.",
  "anya-e0201n1:361_0": "129.Bhūto.",
  "anya-e0201n1:362_0": "Bhūdhātusiddhato ntassa aṁ hoti simhi.",
  "anya-e0201n1:362_1": "Suddhe niccaṁ, upapade aniccaṁ.",
  "anya-e0201n1:363_0": "Bhavaṁ tiṭṭhati, sampattiṁ anubhavaṁ, anubhavanto, taṇhaṁ abhibhavaṁ, abhibhavanto, dukkhaṁ paribhavaṁ, paribhavanto tiṭṭhati, bhavantā, bhavanto, he bhavanta, he bhavantā, he bhavanto, he bhava, he bhavā, he bhavaṁ.",
  "anya-e0201n1:363_1": "‘‘Kacci bhavaṁ abhiramasi araññe’’ti jā. 2.18.18 pāḷi.",
  "anya-e0201n1:364_0": "He bhavantā, he bhavanto, bhavantaṁ, bhavante, bhavantena, bhavatā, bhavantehi, bhavantebhi, bhavantassa, bhavato, bhavantānaṁ, bhavataṁ, bhavantasmā, bhavantamhā, bhavantā, bhavatā, bhavantehi, bhavantebhi, bhavantassa, bhavato, bhavantānaṁ, bhavataṁ, bhavantasmiṁ, bhavantamhi, bhavati, bhavante, bhavantesu.",
  "anya-e0201n1:365_0": "130.Bhavato vā bhonto gayonāseka. 243; rū. 8, 110; nī. 484.",
  "anya-e0201n1:366_0": "Ga, yo, nā, sesu bhavantassa bhonto hoti vā.",
  "anya-e0201n1:366_1": "Suttavibhattena aṁ, hi, naṁ, smādīsu ca.",
  "anya-e0201n1:367_0": "Bhontā, bhonto, he bhonta, he bhontā, he bhonto, bhontaṁ, bhonte, bhontena, bhotā, bhontehi, bhontebhi, bhontassa, bhoto, bhontānaṁ, bhotaṁ, bhontasmā, bhontamhā, bhontā, bhotā, bhontehi, bhontebhi, bhontassa, bhoto, bhontānaṁ, bhotaṁ, bhontasmiṁ, bhontamhi, bhoti, bhonte, bhontesu.",
  "anya-e0201n1:368_0": "Bho, bhanteti dve vuddhiatthe siddhā āmantanatthe nipātā eva, tehi paraṁ ga, yonaṁ lopo, ito bho sugatiṁ gaccha itivu.",
  "anya-e0201n1:368_1": "83, ummujjabho puthusile, kuto nu āgacchatha bho tayo janā jā.",
  "anya-e0201n1:368_2": "1.9.87, passatha bho imaṁ kulaputtaṁ, ehi bhante khamāpehi, so te bhikkhū khamāpesi ‘‘khamatha bhante’’ti.",
  "anya-e0201n1:368_3": "Tathā bhaddante, bhaddantāti dve ‘‘tuyhaṁ bhaddaṁ hotu , tumhākaṁ bhaddaṁ hotū’’ti atthe siddhā āmantananipātāva, ‘‘bhaddante’’ti te bhikkhū bhagavato paccassosuṁ saṁ. ni.",
  "anya-e0201n1:368_4": "1.249, taṁ vo vadāmi bhaddante, yāvantettha samāgatā jā. 1.7.108.",
  "anya-e0201n1:368_5": "Bhaddanta, bhadantasaddā pana purisādigaṇikā eva.",
  "anya-e0201n1:369_0": "Santasaddo pana sappurise vijjamāne samāne ca pavatto idha labbhati. Sameti asatā asaṁ jā. 1.2.16.",
  "anya-e0201n1:369_1": "Saṁ, santo, santā, santo, bhosanta, bhosantā, bhosa, bho sā, bho saṁ vā, bhonto santā, bhonto santo.",
  "anya-e0201n1:369_2": "Yaṁ yañhi rāja bhajati, santaṁ vā yadi vā asaṁ jā. 1.15.180. Sante, santena, satā.",
  "anya-e0201n1:370_0": "131.Sato sabba bheka. 185; rū. 112; nī. 378.",
  "anya-e0201n1:371_0": "Bhe pare santassa sabaādeso hoti vā.",
  "anya-e0201n1:372_0": "Santehi, santebhi, sabbhi, santassa, sato, santānaṁ, sataṁ, santasmā, santamhā, santā, satā, santehi, santebhi, sabbhi, santassa, sato, santānaṁ, sataṁ, santasmiṁ, santamhi, sati, sante, santesu.",
  "anya-e0201n1:372_1": "Santo sappurisā loke, dūresanto pakāsenti dha. pa.",
  "anya-e0201n1:372_2": "304, cattāro puggalā santo saṁvijjamānā lokasmiṁ a. ni.",
  "anya-e0201n1:372_3": "4.85, pahusanto na bharati su. ni. 91.",
  "anya-e0201n1:373_0": "Khede nirodhe ca pavatto santo purisādigaṇādiko, dīghaṁ santassa yojanaṁ dha. pa.",
  "anya-e0201n1:373_1": "61, santā honti samitā niruddhā iccādi.",
  "anya-e0201n1:374_0": "Iti gacchantādigaṇarāsi.",
  "anya-e0201n1:375_0": "Rājādiyuvādigaṇarāsi",
  "anya-e0201n1:376_0": "132.Rājādiyuvādīhāka. 189; rū. 113; nī. 390-1.",
  "anya-e0201n1:377_0": "Rājādīhi yuvādīhi ca sissa ā hoti.",
  "anya-e0201n1:378_0": "Rājā gacchati.",
  "anya-e0201n1:379_0": "133.Yonamānoka. 190; rū. 114; nī. 392.",
  "anya-e0201n1:380_0": "Rājādīhi yuvādīhi ca yonaṁ āno hoti vā.",
  "anya-e0201n1:381_0": "Rājāno.",
  "anya-e0201n1:382_0": "Vāti kiṁ? Caturo ca mahārājā.",
  "anya-e0201n1:383_0": "Bho rāja, bho rājā, bhonto rājāno.",
  "anya-e0201n1:384_0": "134.Vaṁmhānaṅaka. 188; rū. 115; nī. 393.",
  "anya-e0201n1:385_0": "Rājādīnaṁ yuvādīnañca ānaṅa hoti vā aṁmhi.",
  "anya-e0201n1:386_0": "Rājānaṁ, rājaṁ, rājāno, caturo ca mahārāje pe. va. 11.",
  "anya-e0201n1:387_0": "135.Nāsmāsu raññāka. 137, 270; rū. 116, 120; nī. 316, 542.",
  "anya-e0201n1:388_0": "Nā, smāsu rājassa raññā hoti vā.",
  "anya-e0201n1:389_0": "Raññā, rājena.",
  "anya-e0201n1:390_0": "136.Rājassi nāmhinī. 316.",
  "anya-e0201n1:391_0": "Nāmhi rājassa i hoti.",
  "anya-e0201n1:392_0": "Rājinā.",
  "anya-e0201n1:393_0": "137.Sunaṁhisvuka. 169; rū. 117; nī. 357.",
  "anya-e0201n1:394_0": "Su , naṁ, hisu rājassa uhoti vā.",
  "anya-e0201n1:395_0": "Rājūhi, rājūbhi, rājehi, rājebhi.",
  "anya-e0201n1:396_0": "138.Raññoraññassarājino seka. 139; rū. 118; nī. 314.",
  "anya-e0201n1:397_0": "Separe savibhattissa rājassa rañño, raññassa, rājino honti vā.",
  "anya-e0201n1:398_0": "Rañño, raññassa, rājino.",
  "anya-e0201n1:399_0": "Vāti kiṁ? Rājassa.",
  "anya-e0201n1:400_0": "Rājūnaṁ, rājānaṁ.",
  "anya-e0201n1:401_0": "139.Rājassa raññaṁka. 136; rū. 119; nī. 315.",
  "anya-e0201n1:402_0": "Naṁmhi rājassa raññaṁ hoti vā.",
  "anya-e0201n1:403_0": "Raññaṁ, rājasmā, rājamhā, raññā, rājūhi, rājūbhi, rājehi, rājebhi, rañño, raññassa, rājino, rājassa vā, rājūnaṁ, rājānaṁ, raññaṁ.",
  "anya-e0201n1:404_0": "140.Smiṁmhi raññerājinika. 138; rū. 121; nī. 317.",
  "anya-e0201n1:405_0": "Smiṁmhi savibhattissa rājassa raññe, rājini honti vā.",
  "anya-e0201n1:406_0": "Raññe, rājini, rājasmiṁ, rājamhi, rājūsu, rājesu.",
  "anya-e0201n1:407_0": "141.Samāse vā.",
  "anya-e0201n1:408_0": "Samāsaṭṭhāne sabbe te ādesā vikappena honti.",
  "anya-e0201n1:409_0": "Cattāro mahārājā dī. ni. 2.336, cattāro mahārājāno a. ni.",
  "anya-e0201n1:409_1": "3.37, devarājānaṁ, devarājaṁ, devarājāno, devarāje, cattāro ca mahārāje , maṇimhi passa nimmitaṁ jā.",
  "anya-e0201n1:409_2": "2.22.1394, kāsiraññā, kāsirājena, devarājūhi, devarājehi, kāsirañño, kāsirājassa, devarājūnaṁ, devarājānaṁ…pe… kāsiraññe, kāsirāje, devarājūsu, devarājesu.",
  "anya-e0201n1:410_0": "Mahāvuttinā rājato yonaṁ ino hoti, ‘‘samantapāsādikā nāma, soḷasāsiṁsu rājino, ekūnatiṁse kappamhi, ito soḷasarājino apa.",
  "anya-e0201n1:410_1": "thera 1.12.54-55 (ekūnatiṁsakappamhi, ito soḷasarājāno), kusarājaṁ mahabbalaṁ jā.",
  "anya-e0201n1:410_2": "2.20.67, sālarājaṁva pupphitaṁ apa.",
  "anya-e0201n1:410_3": "thera 1.42.86, uḷurājaṁva sobhitaṁ, caturo ca mahārāje pe. va.",
  "anya-e0201n1:410_4": "11, yudhañcayo anuññāto, sabbadattena rājinā jā.",
  "anya-e0201n1:410_5": "1.11.81, tadā adāsi maṁ tāto, bimbisārassa rājino apa. therī.",
  "anya-e0201n1:410_6": "2.2.326, nikkhamante mahārāje, pathavī sampakampatha’’ iccādīni pāḷipadāni.",
  "anya-e0201n1:411_0": "Brahmā, brahmāno, bho brahma, bho brahmā.",
  "anya-e0201n1:411_1": "‘Ghabrahmāditve’ti gassa ettaṁ, bho brahme, bhonto brahmāno, brahmānaṁ, brahmaṁ, brahmāno.",
  "anya-e0201n1:412_0": "142.Nāmhika. 198; rū. 123; nī. 410.",
  "anya-e0201n1:413_0": "Nāmhi brahmassa uhoti vā.",
  "anya-e0201n1:414_0": "Brahmunā, brahmena, brahmehi, brahmebhi.",
  "anya-e0201n1:415_0": "143.Brahmassu vāka. 198; rū. 123; nī. 410.",
  "anya-e0201n1:416_0": "Sa, naṁsu brahmassa u hoti vā.",
  "anya-e0201n1:417_0": "144.Jhalā sassa noka. 117; rū. 124; nī. 292.",
  "anya-e0201n1:418_0": "Jha, lato sassa no hoti.",
  "anya-e0201n1:419_0": "Brahmuno, brahmassa, brahmūnaṁ, brahmānaṁ.",
  "anya-e0201n1:420_0": "145.Smānāva brahmā caka. 270; rū. 120; nī. 542.",
  "anya-e0201n1:421_0": "Attā’tumehi ca brahmato ca smāssa nā viya rūpaṁ hoti.",
  "anya-e0201n1:422_0": "Brahmunā, brahmasmā, brahmamhā, brahmuno, brahmassa, brahmūnaṁ, brahmānaṁ.",
  "anya-e0201n1:422_1": "‘Kammādito’ti suttena smiṁno ni hoti, brahmasmiṁ, brahmamhi, brahmani, brahme, brahmesu.",
  "anya-e0201n1:423_0": "Attā, attāno, bho atta, bho attā, bhonto attāno, attānaṁ, attaṁ, attāno.",
  "anya-e0201n1:423_1": "‘Nāsseno’ti vikappena nāssa enattaṁ, attanā, attena.",
  "anya-e0201n1:424_0": "146.Suhisvanakaka. 211; rū. 126; nī. 439;. suhisunaka (bahūsu).",
  "anya-e0201n1:425_0": "Su, hisu attā’tumānaṁ anto anaka hoti.",
  "anya-e0201n1:426_0": "Attanehi, attanebhi, attehi, attebhi.",
  "anya-e0201n1:427_0": "147.Nottātumāka. 213; rū. 127; nī. 440.",
  "anya-e0201n1:428_0": "Attā’tumato sassa no hoti.",
  "anya-e0201n1:429_0": "Attano, attassa, attānaṁ, attasmā, attamhā, attā, attanā, attanehi, attanebhi, attehi, attebhi, attano, attassa, attānaṁ, attasmiṁ, attamhi, attani, atte, attesu, attanesu.",
  "anya-e0201n1:430_0": "Samāse pana purisādirūpaṁ hoti, pahito attā etenāti pahitatto, pahitattā, pahitattaṁ, pahitatte, pahitattena, pahitattehi, pahitattebhi, pahitattassa, pahitattānaṁ, pahitattasmā, pahitattamhā, pahitattā, pahitattehi, pahitattebhi, pahitattassa, pahitattānaṁ, pahitattasmiṁ, pahitattamhi, pahitatte, pahitattesu.",
  "anya-e0201n1:431_0": "Ātumā , ātumāno, ātumānaṁ, ātumaṁ, ātumāno, ātumanā, ātumena, ātumanehi, ātumanebhi, ātumano, ātumassa, ātumānaṁ iccādi.",
  "anya-e0201n1:432_0": "Sakhā tiṭṭhati.",
  "anya-e0201n1:433_0": "148.Āyo no ca sakhāka. 191; rū. 130; nī. 394.",
  "anya-e0201n1:434_0": "Sakhato yonaṁ āyo ca no ca honti vā āno ca.",
  "anya-e0201n1:435_0": "Sakhāno, sakhāyo.",
  "anya-e0201n1:436_0": "149.Nonāsesvika. 194; rū. 131; nī. 407.",
  "anya-e0201n1:437_0": "No, nā, sesu sakhantassa i hoti vā.",
  "anya-e0201n1:438_0": "Sakhino.",
  "anya-e0201n1:439_0": "Suttavibhattena ttapaccayamhi ittaṁ, ‘‘sakhittaṁ kareyya, sakhittaṁ na kareyyā’’ti theragā. 1017 (sakhitaṁ) pāḷī.",
  "anya-e0201n1:440_0": "150.Yosvaṁhismānaṁsvāraṅaka. 195-6; rū. 133-4; nī. 408-9; yosvaṁhisucāraṅa (bahūsu).",
  "anya-e0201n1:441_0": "Yosu aṁ, hi, smā, naṁsu sakhantassa āraṅa hoti.",
  "anya-e0201n1:441_1": "‘Ṭoṭe vā’ti suttena ārādesato yonaṁ kamena ṭo, ṭe honti.",
  "anya-e0201n1:442_0": "Sakhāro tiṭṭhanti.",
  "anya-e0201n1:442_1": "‘Ghabrahmāditve’ti gassa vikappena ettaṁ, bho sakha, bho sakhā, bho sakhe, hare sakhā kissa maṁ jahāsi jā. 1.6.94.",
  "anya-e0201n1:443_0": "‘‘Sakhi, sakhīti dvayaṁ itthiyaṁ siddha’’nti vuttiyaṁ vuttaṁ.",
  "anya-e0201n1:444_0": "Bhonto sakhāno, bhonto sakhāyo, bhonto sakhino, bhonto sakhāro, sakhānaṁ, sakhāraṁ, sakhaṁ, sakhāno, sakhāyo, sakhino, sakhāre, sakhāro, sakhinā, sakhārena, sakhena, sakhārehi, sakhārebhi, sakhehi, sakhebhi, sakhissa, sakhino, sakhārānaṁ, sakhānaṁ.",
  "anya-e0201n1:445_0": "151.Smānaṁsu vāka. 194, 170; rū. 120, 131; nī. 407, 542.",
  "anya-e0201n1:446_0": "Smā, naṁsu sakhantassa i hoti vā.",
  "anya-e0201n1:447_0": "Sakhīnaṁ, sakhismā, sakhimhā, sakhā, sakhinā, sakhārasmā, sakhāramhā, sakhārā, sakhārehi, sakhārebhi, sakhehi, sakhebhi, sakhissa, sakhino, sakhārānaṁ, sakhānaṁ, sakhīnaṁ.",
  "anya-e0201n1:448_0": "152.Ṭe smiṁnoka. 192; rū. 135.",
  "anya-e0201n1:449_0": "Sakhato smiṁno ṭe hoti. Niccatthamidaṁ suttaṁ.",
  "anya-e0201n1:450_0": "Sakhe, sakhāresu, sakhesu.",
  "anya-e0201n1:450_1": "‘‘Netādisā sakhā honti, labbhā me jīvato sakhā’’ti jā. 1.7.9 pāḷi. Purisādinayena yonaṁ vidhi.",
  "anya-e0201n1:451_0": "Samāse pana sabbaṁ purisādirūpaṁ labbhati, ‘‘sabbamitto sabbasakho, pāpamitto pāpasakho’’ti dī. ni. 3.253 ca pāḷi.",
  "anya-e0201n1:451_1": "Pāpasakho, pāpasakhā, pāpasakhaṁ, pāpasakhe, pāpasakhena, pāpasakhehi, pāpasakhebhi…pe… pāpasakhasmiṁ, pāpasakhamhi, pāpasakhe, pāpasakhesu.",
  "anya-e0201n1:452_0": "Yuvā gacchati.",
  "anya-e0201n1:453_0": "153.Yonaṁnone vāka. 155, 157; rū. 137, 140; nī. 335, 343.",
  "anya-e0201n1:454_0": "Yuva, pumādīhi paṭhamā, dutiyāyonaṁ kamena no, ne honti vā.",
  "anya-e0201n1:455_0": "154.Nonānesvāka. 157; rū. 140; nī. 343.",
  "anya-e0201n1:456_0": "No, nā, nesu yuvādīnaṁ anto ā hoti vā.",
  "anya-e0201n1:457_0": "Yuvāno, yuvānā, yuvā, he yuva, he yuvā, he yuvāno, he yuvā vā, yuvānaṁ, yuvaṁ, yuvāne, yuve, yuvena, yuvānā.",
  "anya-e0201n1:458_0": "155.Yuvādīnaṁ suhisvānaṅaka. 157; rū. 140; nī. 337-9, 343.",
  "anya-e0201n1:459_0": "Yuva, pumādīnaṁ anto ānaṅa hoti vā su, hisu.",
  "anya-e0201n1:460_0": "Yuvānehi, yuvehi, yuvānebhi, yuvebhi, yuvassa.",
  "anya-e0201n1:461_0": "156.Yuvā sassino.",
  "anya-e0201n1:462_0": "Yuvato sassa ino hoti vā.",
  "anya-e0201n1:463_0": "Yuvino, yuvānaṁ, yuvasmā, yuvamhā.",
  "anya-e0201n1:464_0": "157.Smāsmiṁnaṁ nāneka. 156-7-8; rū. 140-2-3.",
  "anya-e0201n1:465_0": "Yuva, pumādīhi smā, smiṁnaṁ nā, ne honti vā. ‘Nonānesvā’ti nāmhi āttaṁ.",
  "anya-e0201n1:466_0": "Yuvānā, yuvānehi, yuvānebhi, yuvehi, yuvebhi, yuvassa, yuvino, yuvānaṁ, yuvasmiṁ, yuvamhi, yuve, yuvāne, yuvānesu, yuvesu.",
  "anya-e0201n1:467_0": "Rūpasiddhiyaṁ pana ‘‘maghava, yuvādīnamantassa ānādeso hoti vā sabbāsu vibhattīsū’’ti rū. 140; nī. 343 vuttaṁ.",
  "anya-e0201n1:468_0": "Pumā , pumāno, he puma, he pumā.",
  "anya-e0201n1:469_0": "158.Gassaṁka. 153; rū. 138; nī. 333.",
  "anya-e0201n1:470_0": "Pumato gassa aṁ hoti vā.",
  "anya-e0201n1:471_0": "He pumaṁ, he pumāno, pumānaṁ, pumaṁ, pumāne, pume.",
  "anya-e0201n1:472_0": "159.Nāmhika. 159; rū. 139; nī. 340.",
  "anya-e0201n1:473_0": "Nāmhi pumantassa ā hoti vā.",
  "anya-e0201n1:474_0": "Pumānā, pumena.",
  "anya-e0201n1:475_0": "160.Pumakammathāmaddhānaṁ vā sasmāsu caka. 157, 159; rū. 139, 140; nī. 338, 140.",
  "anya-e0201n1:476_0": "Nāmhi ca sa, smāsu ca puma, kamma, thāmaddhānaṁ anto u hoti vā.",
  "anya-e0201n1:477_0": "Pumunā, pumānehi, pumānebhi, pumehi, pumebhi, pumassa, pumuno, pumānaṁ, pumasmā, pumamhā, pumānā, pumunā, pumānehi, pumānebhi, pumehi, pumebhi, pumuno, pumassa, pumānaṁ, pumasmiṁ, pumamhi, pume.",
  "anya-e0201n1:478_0": "161.Pumāka. 156; rū. 142; nī. 336.",
  "anya-e0201n1:479_0": "Pumato smiṁno ne hoti vā.",
  "anya-e0201n1:479_1": "‘Nonānesvā’ti pumantassa āttaṁ.",
  "anya-e0201n1:480_0": "Pumāne.",
  "anya-e0201n1:481_0": "162.Sumhā caka. 158; rū. 143; nī. 339.",
  "anya-e0201n1:482_0": "Sumhi pumantassa ā ca hoti āne ca.",
  "anya-e0201n1:483_0": "Pumānesu, pumāsu, pumesu.",
  "anya-e0201n1:484_0": "Si , yonaṁ purisādividhi ca hoti, ‘‘yathā balākayonimhi, na vijjati pumo sadā apa.",
  "anya-e0201n1:484_1": "thera 1.1.511, soḷasitthisahassānaṁ, na vijjati pumo tadā cariyā 3.49, itthī hutvā svajja pumomhi devo dī. ni.",
  "anya-e0201n1:484_2": "2.354, thiyo tassa pajāyanti, na pumā jāyare kule’’ti jā. 1.8.54 pāḷī.",
  "anya-e0201n1:485_0": "Maghavasaddo yuvasaddasadisoti rūpasiddhiyaṁ rū.",
  "anya-e0201n1:485_1": "66 vuttaṁ, guṇavādigaṇikoti saddanītiyaṁ nī. pada. 220 icchito.",
  "anya-e0201n1:485_2": "Aghanti dukkhaṁ pāpañca vuccati, na aghaṁ maghaṁ, sukhaṁ puññañca, magho iti purāṇaṁ nāmaṁ assa atthīti maghavāti saṁ. ni. 1.259 attho pāḷiyaṁ dissati.",
  "anya-e0201n1:486_0": "Thāmasaddo purisādigaṇo, thāmena, thāmunā, thāmassa, thāmuno, thāmasmā, thāmamhā, thāmā, thāmunā, thāmassa, thāmuno. Sesaṁ purisasamaṁ.",
  "anya-e0201n1:487_0": "Addhā vuccati kālo.",
  "anya-e0201n1:487_1": "Nādyekavacanesu-dīghena addhunā, addhanā, addhena, dīghassa addhuno, addhussa, addhassa, addhunā, addhumhā, addhusmā, addhā, addhamhā, addhasmā, addhuno, addhussa, addhassa, addhani, addhe, addhamhi, addhasminti cūḷamoggallāne āgataṁ. Sesaṁ yuvasadisaṁ.",
  "anya-e0201n1:488_0": "Upaddhavācako addhasaddo idha na labbhati, ekaṁsatthavācako ca nipāto eva.",
  "anya-e0201n1:488_1": "‘‘Addhānamaggappaṭipanno’’tiādīsu addhānasaddo pana visuṁ siddho napuṁsakaliṅgova.",
  "anya-e0201n1:489_0": "Muddhasadde ‘‘muddhā te phalatu sattadhā, muddhā me phalatu sattadhā’’ iccādīsu jā. 1.16.295; dha. pa. aṭṭha.",
  "anya-e0201n1:489_1": "1.tissattheravatthu siro vuccati, ‘‘pabbatamuddhaniṭṭhito’’ iccādīsu dī. ni.",
  "anya-e0201n1:489_2": "2.70 matthakaṁ vuccati, tadubhayaṁ idha labbhati, smiṁvacane muddhanīti siddhaṁ, sesaṁ yuvasamaṁ. Bālavācako pana purisanayo.",
  "anya-e0201n1:489_3": "Hatthamuṭṭhivācako itthiliṅgo.",
  "anya-e0201n1:490_0": "Asmā vuccati pāsāṇo, usmā vuccati kāyaggi, bhismā vuccati bhayānako mahākāyo.",
  "anya-e0201n1:491_0": "Tattha asmasadde ‘‘taṁ te paññāya bhindāmi, āmaṁ pakkaṁva asmanā su. ni.",
  "anya-e0201n1:491_1": "445, mā tvaṁ cande khali asmanī’’ti pāḷī. Sesaṁ yuvasamaṁ.",
  "anya-e0201n1:491_2": "Usmā, bhismāsaddāpi yuvasadisāti vadanti.",
  "anya-e0201n1:492_0": "Cūḷamoggallāne muddha, gāṇḍīvadhanva, aṇima, laghimādayo ca asmasadisāti vuttaṁ.",
  "anya-e0201n1:493_0": "Yattha suttavidhānaṁ na dissati, tattha mahāvuttinā vā suttavibhattena vā rūpaṁ vidhiyati.",
  "anya-e0201n1:494_0": "Iti rājādiyuvādigaṇarāsi.",
  "anya-e0201n1:495_0": "Akārantapulliṅgaṁ niṭṭhitaṁ.",
  "anya-e0201n1:496_0": "Ākārantapulliṅgarāsi",
  "anya-e0201n1:497_0": "‘Gasīna’nti silopo, sā tiṭṭhati.",
  "anya-e0201n1:498_0": "‘Ekavacanayosvaghona’nti yosu ca ekavacanesu ca rasso, ‘ato yona’miccādinā vidhānaṁ, sā tiṭṭhanti.",
  "anya-e0201n1:499_0": "163.Sāssaṁse cānaṅa.",
  "anya-e0201n1:500_0": "Aṁ, sesu ge ca sāsaddassa ānaṅa hoti.",
  "anya-e0201n1:501_0": "Bho sāna, bhonto sā, saṁ, sānaṁ, se, sena, sāhi, sābhi, sassa, sānassa, sānaṁ, sasmā, samhā, sā, sāhi, sābhi, sassa, sānassa, sānaṁ, sasmiṁ, samhi, se, sāsu.",
  "anya-e0201n1:502_0": "Atha vā ‘sāssaṁse cānaṅa’iti sutte casaddo avuttasamuccayatthopi hotītikatvā sito sesāsu vibhattīsupi ānaṅa hoti vā, mahāvuttinā ca ānādesato yonaṁ o.",
  "anya-e0201n1:503_0": "Sā gacchati, sāno gacchanti, sā vā, he sa, he sā, he sāna, he sā, he sāno, saṁ, sānaṁ, se, sāne iccādi.",
  "anya-e0201n1:504_0": "Saddanītirūpaṁ vuccate –",
  "anya-e0201n1:505_0": "Sā tiṭṭhati, sā tiṭṭhanti, sāno tiṭṭhanti, bho sā, bhonto sā, sāno, sānaṁ, sāne, sānā, sānehi, sānebhi, sāssa, sānaṁ, sānā, sānehi, sānebhi, sāssa, sānaṁ, sāne, sānesūti nīti. pada. 211.",
  "anya-e0201n1:506_0": "Vattahā vuccati satto sakko (amarakosa, 1-145 gāthāyaṁ).",
  "anya-e0201n1:507_0": "164.Vattahā sanaṁnaṁ nonānaṁ.",
  "anya-e0201n1:508_0": "Vattahato sassa no hoti, naṁvacanassa nānaṁ hoti.",
  "anya-e0201n1:509_0": "Vattahāno deti, vattahānānaṁ deti. Sesaṁ yuvasaddasamaṁ.",
  "anya-e0201n1:510_0": "Saddanītiyaṁ pana nā, sesu vattahinā, vattahinoti nīti. pada. 219;",
  "anya-e0201n1:510_1": "(tattha nāmhi vattahānāti dissati) vuttaṁ.",
  "anya-e0201n1:511_0": "Daḷhadhammā, daḷhadhammā, daḷhadhammāno.",
  "anya-e0201n1:511_1": "‘‘Sikkhitā daḷhadhammino’’tipi saṁ. ni. 1.209 pāḷi.",
  "anya-e0201n1:511_2": "Bho daḷhadhammā, bhonto daḷhadhammā, daḷhadhammāno, daḷhadhammino, daḷhadhammānaṁ, daḷhadhammāne, daḷhadhamminā, daḷhadhammehi. Sesaṁ purisasamaṁ. Evaṁ paccakkhadhammāti.",
  "anya-e0201n1:511_3": "Vivaṭacchadasadde pana nāmhi ittaṁ natthi, sesaṁ daḷhadhammasamaṁ.",
  "anya-e0201n1:511_4": "Pāḷiyaṁ pana ‘‘daḷhadhammoti vissuto’’ti jā.",
  "anya-e0201n1:511_5": "2.22.300 ca ‘‘loke vivaṭacchado’’ti dī. ni.",
  "anya-e0201n1:511_6": "1.258 ca diṭṭhattā ete saddā purisarūpā akārantāpi yujjanti.",
  "anya-e0201n1:512_0": "Vuttasirā vuccati navavoropitakeso, vuttasirā brāhmaṇo, vuttasirā, vuttasirāno, vuttasirānaṁ, vuttasirāne, vuttasirānā, vuttasirānehi. Sesaṁ purisasamaṁ.",
  "anya-e0201n1:512_1": "Pāḷiyaṁ pana ‘‘kāpaṭiko māṇavo vuttasiro’’tipi ma. ni. 2.426 dissati.",
  "anya-e0201n1:513_0": "Rahā vuccati pāpadhammo.",
  "anya-e0201n1:513_1": "Rahā, rahā, rahino, rahānaṁ, rahine, rahinā, rahinehi, rahinebhi, rahassa, rahino, rahānaṁ…pe… rahāne, rahānesūti nīti. pada.",
  "anya-e0201n1:513_2": "217 sabbaṁ saddanītiyaṁ vuttaṁ, idha pana mahāvuttinā siddhaṁ.",
  "anya-e0201n1:514_0": "Iti ākārantapulliṅgarāsi.",
  "anya-e0201n1:515_0": "Ikārantapulliṅgarāsi",
  "anya-e0201n1:516_0": "‘Gasīna’nti lopo, muni gacchati.",
  "anya-e0201n1:517_0": "165.Lopoka. 118; rū. 146; nī. 293.",
  "anya-e0201n1:518_0": "Jha, lato yonaṁ lopo hoti. ‘Yolopanīsu dīgho’ti dīgho.",
  "anya-e0201n1:519_0": "Munī gacchanti.",
  "anya-e0201n1:520_0": "166.Yosu jhissa pumeka. 96; rū. 148; nī. 259.",
  "anya-e0201n1:521_0": "Pulliṅge yosu jhasaññassa i-kārassa ṭa hoti vā.",
  "anya-e0201n1:522_0": "Munayo gacchanti.",
  "anya-e0201n1:523_0": "Jhissāti kiṁ? Rattiyo, daṇḍino.",
  "anya-e0201n1:524_0": "Pumeti kiṁ? Aṭṭhīni.",
  "anya-e0201n1:525_0": "Bho muni, ‘ayunaṁ vā dīgho’ti dīgho, bho munī, bhonto munī, bhonto munayo, muniṁ, munī, munayo, muninā, munīhi, munībhi, munissa, munino, munīnaṁ, munismā, munimhā.",
  "anya-e0201n1:526_0": "167.Nāsmāssaka. 215; rū. 41; nī. 442.",
  "anya-e0201n1:527_0": "Jha, lato smāssa nā hoti vā.",
  "anya-e0201n1:528_0": "Muninā, munīhi, munībhi, munissa, munino, munīnaṁ, munismiṁ, munimhi, munīsu.",
  "anya-e0201n1:529_0": "Isi gacchati, isī, isayo, bho isi, bho isī, bhonto isī, bhonto isayo iccādi.",
  "anya-e0201n1:530_0": "Aggi jalati, aggī, aggayo, bho aggi, bho aggī, bhonto aggī, bhonto aggayo iccādi.",
  "anya-e0201n1:531_0": "Evaṁ kucchi, muṭṭhi, gaṇṭhi, maṇi, pati, adhipati, gahapati, senāpati, narapati, yati, ñāti, sāti, vatthi, atithi, sārathi, bondi, ādi, upādi, nidhi, vidhi, odhi, byādhi, samādhi, udadhi, upadhi, nirupadhi, dhani, senāni, kapi, dīpi, kimi, timi, ari, hari, giri, kali, bali, sāli, añjali, kavi, ravi, asi, masi, kesi, pesi, rāsi, ahi, vīhiiccādayo.",
  "anya-e0201n1:532_0": "Visesavidhānamuccate.",
  "anya-e0201n1:533_0": "Mahāvuttinā akatarassehipi kehici jhasaññehi yonaṁ no hoti, ‘‘cha munino agāramunino, anagāramunino, sekhamunino, asekhamunino, paccekamunino, munimunino’’ti mahāni.",
  "anya-e0201n1:533_1": "14 ca ‘‘ñāṇupapannā munino vadantī’’ti ca ‘‘ekamekāya itthiyā, aṭṭhaṭṭha patino siyu’’nti ca jā.",
  "anya-e0201n1:533_2": "2.21.344 ‘‘patino kiramhākaṁ visiṭṭhanārīna’’ vi. va.",
  "anya-e0201n1:533_3": "323 nti ca ‘‘haṁsādhipatino ime’’ti jā.",
  "anya-e0201n1:533_4": "2.21.38 ca suttapadāni dissanti.",
  "anya-e0201n1:534_0": "Gāthāsu ‘ghabrahmāditve’ti munito gassa ettañca hoti, porohicco tavaṁ mune apa.",
  "anya-e0201n1:534_1": "thera 1.1.540, dhammadasso tavaṁ mune apa.",
  "anya-e0201n1:534_2": "thera 1.1.540, ciraṁ jīva mahāvīra, kappaṁ tiṭṭha mahāmune apa.",
  "anya-e0201n1:534_3": "thera 1.2.168, paṭiggaṇha mahāmune apa. thera 1.41.83. Tuyhatthāya mahāmuneti apa. thera 1.3.345.",
  "anya-e0201n1:535_0": "Tehiyeva aṁvacanassa nañca hoti, tamāhu ekaṁ muninaṁ carantaṁ su. ni.",
  "anya-e0201n1:535_1": "210, muninaṁ monapathesu sikkhamānaṁ jā.",
  "anya-e0201n1:535_2": "1.8.44, pitaraṁ puttagiddhinaṁ jā.",
  "anya-e0201n1:535_3": "2.22.2377, sabbakāmasamiddhinaṁ jā. 1.13.103.",
  "anya-e0201n1:536_0": "Isisadde pana –",
  "anya-e0201n1:537_0": "168.Ṭe sissisismāṭe sissasmā (mūlapāṭhe).",
  "anya-e0201n1:538_0": "Isimhā sissa ṭe hoti vā.",
  "anya-e0201n1:539_0": "Yo no’jja vinaye kaṅkhaṁ, atthadhammavidū ise jā. 2.22.1164.",
  "anya-e0201n1:539_1": "‘Ghabrahmāditve’ti gassa ettañca hoti, nisīdāhi mahāise jā.",
  "anya-e0201n1:539_2": "2.20.114, tvaṁ no’si saraṇaṁ ise jā.",
  "anya-e0201n1:539_3": "2.22.1326, putto uppajjataṁ ise jā. 1.14.104.",
  "anya-e0201n1:540_0": "169.Dutiyassa yossa.",
  "anya-e0201n1:541_0": "Isimhā dutiyassa yossa ṭe hoti vā.",
  "anya-e0201n1:542_0": "Samaṇe brāhmaṇe vande, sampannacaraṇe ise jā. 1.16.314.",
  "anya-e0201n1:543_0": "Samāse pana mahesi gacchati, mahesī gacchanti, mahesayo, mahesino.",
  "anya-e0201n1:543_1": "Aṁvacane mahesinanti sijjhati. ‘‘Saṅgāyiṁsu mahesayo vi. va. ganthārambhakathā pe. va.",
  "anya-e0201n1:543_2": "ganthārambhakathā, vānamuttā mahesayo’’ti abhidhammatthasaṅgahe 113 piṭṭhe ca ‘‘na taṁ sammaggatā yaññaṁ, upayanti mahesino, etaṁ sammaggatā yaññaṁ, upayanti mahesino saṁ. ni.",
  "anya-e0201n1:543_3": "1.120, pahantā mahesino kāme, yena tiṇṇā mahesino’’ti ca ‘‘mahesiṁ vijitāvina’’nti ma. ni.",
  "anya-e0201n1:543_4": "2.459 ca ‘‘saṅghañcāpi mahesinaṁ, kuñjaraṁva mahesinaṁ, upagantvā mahesinaṁ bu. vaṁ.",
  "anya-e0201n1:543_5": "9.1, khippaṁ passa mahesinaṁ jā.",
  "anya-e0201n1:543_6": "2.19.70, katakiccaṁ mahesina’’nti jā.",
  "anya-e0201n1:543_7": "2.19.102 ca suttapadāni dissanti.",
  "anya-e0201n1:544_0": "Aggisadde –",
  "anya-e0201n1:545_0": "170.Sissaggito nika. 95; rū. 145; nī. 254; ‘sissāggito ni’ (bahūsu).",
  "anya-e0201n1:546_0": "Aggito sissa ni hoti vā.",
  "anya-e0201n1:547_0": "Aggi jalati, aggini jalati, aggī jalanti, aggayo iccādi.",
  "anya-e0201n1:548_0": "Pāḷiyaṁ pana ‘‘aggi, gini, agginī’’ti tayo aggipariyāyā dissanti – ‘‘rāgaggi, dosaggi, mohaggī’’ti a. ni.",
  "anya-e0201n1:548_1": "7.46 ca ‘‘channā kuṭi āhito gini, vivaṭā kuṭi nibbuto gini su. ni.",
  "anya-e0201n1:548_2": "19, mahāgini sampajjalito theragā.",
  "anya-e0201n1:548_3": "702 (thokaṁ visadisaṁ), yasmā so jāyate ginī’’ti jā.",
  "anya-e0201n1:548_4": "1.10.58 ca ‘‘agginiṁ sampajjalitaṁ pavisantī’’ti su. ni. 675 ca.",
  "anya-e0201n1:548_5": "Tesaṁ visuṁ visuṁ rūpamālā labbhati.",
  "anya-e0201n1:549_0": "Seṭṭhi, pati, adhipati, senāpati, atithi, sārathisaddehi ca yonaṁ no hoti, aṁvacanassa naṁ hoti vā, seṭṭhino, seṭṭhinaṁ, patino, patinaṁ, adhipatino, adhipatinaṁ, senāpatino, senāpatinaṁ, atithino, atithinaṁ, sārathino, sārathinanti.",
  "anya-e0201n1:549_1": "Gahapatayo, jānipatayo iccādīni niccarūpāni dissanti.",
  "anya-e0201n1:550_0": "Ādisadde –",
  "anya-e0201n1:551_0": "‘Ratthyādīhi ṭo smiṁno’ti smiṁno ṭo hoti, ādismiṁ, ādimhi, ādo, gāthādo, pādādo.",
  "anya-e0201n1:551_1": "‘‘Ādiṁ, gāthādiṁ, pādādiṁ’’ iccādīsu pana ādhāratthe dutiyā eva ‘‘imaṁ rattiṁ, imaṁ divasaṁ, purimaṁ disaṁ, pacchimaṁ disaṁ, taṁ khaṇaṁ, taṁ layaṁ, taṁ muhuttaṁ’’ iccādīsu viya.",
  "anya-e0201n1:552_0": "Idāni samāse jhissa ṭādesābhāvo vuccati.",
  "anya-e0201n1:553_0": "171.Itoññatthepume.",
  "anya-e0201n1:554_0": "Pume aññapadatthasamāse i-kāramhā paṭhamā, dutiyāyonaṁ kamena no, ne honti vā.",
  "anya-e0201n1:554_1": "Suttavibhattena uttarapadatthasamāsepi kvaci yonaṁ no, ne honti.",
  "anya-e0201n1:555_0": "Paṭhamāyomhi –",
  "anya-e0201n1:556_0": "Micchādiṭṭhino, sammādiṭṭhino, muṭṭhassatino, upaṭṭhitassatino, asāre sāramatino dha. pa.",
  "anya-e0201n1:556_1": "11, nimmānaratino devā, ye devā vasavattino saṁ. ni.",
  "anya-e0201n1:556_2": "1.168, aṭṭhete cakkavattino, dhamme dhammānuvattino saṁ. ni.",
  "anya-e0201n1:556_3": "5.34, saggaṁ sugatino yanti dha. pa. 126, tomara’ṅkusapāṇino jā.",
  "anya-e0201n1:556_4": "2.22.223, daṇḍamuggarapāṇino, ariyavuttino, nipakā santavuttino iccādi.",
  "anya-e0201n1:557_0": "Dutiyāyomhi –",
  "anya-e0201n1:558_0": "Muṭṭhassatine, upaṭṭhitassatine, ariyavuttine, tomara’ṅkusapāṇine jā. 2.22.190 iccādi.",
  "anya-e0201n1:559_0": "Vātveva?",
  "anya-e0201n1:559_1": "Micchādiṭṭhī janā gacchanti, micchādiṭṭhī jane passati.",
  "anya-e0201n1:560_0": "Garū pana ‘‘tomara’ṅkusapāṇayo, atthe visāradamatayo’’ti ka. 253 rūpāni idha icchanti.",
  "anya-e0201n1:561_0": "Aññattheti kiṁ?",
  "anya-e0201n1:561_1": "Micchādiṭṭhiyo dhammā, micchādiṭṭhiyo dhamme.",
  "anya-e0201n1:562_0": "Pumeti kiṁ?",
  "anya-e0201n1:562_1": "Micchādiṭṭhiniyo itthiyo, micchādiṭṭhīni kulāni.",
  "anya-e0201n1:563_0": "172.Ne smiṁno kvacinī. 453.",
  "anya-e0201n1:564_0": "Pume aññatthe ito smiṁno kvaci ne hoti.",
  "anya-e0201n1:565_0": "Kataññumhi ca posamhi, sīlavante ariyavuttine jā. 1.10.78.",
  "anya-e0201n1:565_1": "Sabbakāmasamiddhine kule, chattapāṇine, daṇḍapāṇine, tomara’ṅkusapāṇine jā. 2.22.190 iccādi.",
  "anya-e0201n1:566_0": "Suttavibhattena ītopi smiṁno kvaci ne hoti, mātaṅgasmiṁ yasassine jā.",
  "anya-e0201n1:566_1": "2.19.96, devavaṇṇine, brahmavaṇṇine, arahantamhi tādine theragā. 1182 iccādi.",
  "anya-e0201n1:567_0": "Ikārantapulliṅgarāsi niṭṭhito.",
  "anya-e0201n1:568_0": "Īkārantapulliṅgarāsi",
  "anya-e0201n1:569_0": "Īkārante ‘simhi nā’napuṁsakassā’ti suttena simhi rassattaṁ natthi, ‘ge vā’ti ge pare vikappena rasso, yosu ca aṁ, nā, sa, smā, smiṁ su ca ‘ekavacanayosvaghona’nti niccaṁ rasso, daṇḍī gacchati.",
  "anya-e0201n1:569_1": "‘Jantu hetu’ iccādisuttena vikappena yonaṁ lopo, daṇḍī gacchanti.",
  "anya-e0201n1:570_0": "Pakkhe –",
  "anya-e0201n1:571_0": "173.Yonaṁ none pumeka. 225; rū. 151; nī. 452, 453.",
  "anya-e0201n1:572_0": "Pume jhasaññamhā ī-kārato paṭhamā, dutiyāyonaṁ kamena no, ne honti vā.",
  "anya-e0201n1:573_0": "Daṇḍino gacchanti, bhodaṇḍi, bho daṇḍī, bhonto daṇḍino, daṇḍiṁ.",
  "anya-e0201n1:574_0": "174.Naṁ jhītoka. 224; rū. 153; nī. 451.",
  "anya-e0201n1:575_0": "Pume jhasaññamhā ī-kārato aṁvacanassa naṁ hoti vā.",
  "anya-e0201n1:576_0": "Daṇḍinaṁ.",
  "anya-e0201n1:577_0": "175.No vā’no’ (bahūsu).",
  "anya-e0201n1:578_0": "Pume jhīto dutiyāyossa no hoti vā.",
  "anya-e0201n1:579_0": "Daṇḍī , daṇḍino, daṇḍine, daṇḍinā, daṇḍīhi, daṇḍībhi, daṇḍissa, daṇḍino, daṇḍīnaṁ, daṇḍismā, daṇḍimhā, daṇḍinā, daṇḍīhi, daṇḍībhi, daṇḍissa, daṇḍino, daṇḍīnaṁ, daṇḍismiṁ, daṇḍimhi.",
  "anya-e0201n1:580_0": "176.Smiṁno niṁka. 226; rū. 154; nī. 416.",
  "anya-e0201n1:581_0": "Jhīto smiṁno ni hoti vā.",
  "anya-e0201n1:582_0": "Daṇḍini.",
  "anya-e0201n1:583_0": "‘Ne smiṁno kvacī’ti vibhattasuttena smiṁno ne ca hoti, daṇḍine, daṇḍīsu.",
  "anya-e0201n1:584_0": "Evaṁ cakkī, pakkhī, sukhī, sikhī, cāgī, bhāgī, bhogī, yogī, saṅghī, vācī, dhajī, bhajī, kuṭṭhī, raṭṭhī, dāṭhī, ñāṇī, pāṇī, gaṇī, guṇī, cammī, dhammī, sīghayāyī, pāpakārī, brahmacārī, māyāvī, medhāvī, bhuttāvī, bhayadassāvī, yasassī, tejassī, chattī, pattī, dantī, mantī, sattughātī, sīhanādī, sāmī, piyappasaṁsī.",
  "anya-e0201n1:584_1": "Atthadassī, dhammadassī iccādayo.",
  "anya-e0201n1:584_2": "Gāmaṇī, senānī, sudhī iccādīsu pana smiṁno nittaṁ natthi.",
  "anya-e0201n1:585_0": "Visesavidhānamuccate.",
  "anya-e0201n1:586_0": "Mahāvuttinā yosu jhī-kārassapi kvaci ṭattaṁ hoti,",
  "anya-e0201n1:587_0": "‘‘Haṁsā koñcā mayūrā ca, hatthayo pasadā migā;",
  "anya-e0201n1:588_0": "Sabbe sīhassa bhāyanti, natthi kāyasmiṁ tulyatā jā. 1.2.103.",
  "anya-e0201n1:589_0": "Purisālū ca hatthayo, saññatā brahmacārayo a. ni.",
  "anya-e0201n1:589_1": "6.37, apace brahmacārayo’’ti dissanti.",
  "anya-e0201n1:589_2": "Tattha ‘hatthayo’ti hatthino, ‘purisālū’ti purisalolā balavāmukhayakkhiniyo, ‘brahmacārayo’ti brahmacārino, ‘apace’ti pūjeyya.",
  "anya-e0201n1:590_0": "Sussapi kvaci nesu hoti, susukhaṁ vata jīvāma, verinesu averino dha. pa.",
  "anya-e0201n1:590_1": "197, verinesu manussesu, viharāma averino.",
  "anya-e0201n1:590_2": "Tattha ‘verinesū’ti verīcittavantesu.",
  "anya-e0201n1:591_0": "Samāsepi paṭhamāyossa nottaṁ, dutiyāyossa nottaṁ nettañca hoti. Tattha dve nottāni pākaṭāni.",
  "anya-e0201n1:591_1": "Nettaṁ pana vuccate, ‘‘assamaṇe samaṇamānine a. ni.",
  "anya-e0201n1:591_2": "8.10, nare pāṇātipātine itivu. 93, mañjuke piyabhāṇine jā. 2.22.1721, māladhārine jā.",
  "anya-e0201n1:591_3": "2.22.1727, kāsikuttamadhārine jā.",
  "anya-e0201n1:591_4": "2.22.195, vaṇṇavante yasassine dī. ni.",
  "anya-e0201n1:591_5": "2.282, cāpahatthe kalāpine, ubho bhassaravaṇṇine jā.",
  "anya-e0201n1:591_6": "2.21.111, brāhmaṇe devavaṇḍine, samuddharati pāṇine apa.",
  "anya-e0201n1:591_7": "therī 2.3.137, evaṁ jarā ca maccu ca, adhivattanti pāṇine’’ti saṁ. ni. 1.136 dissanti.",
  "anya-e0201n1:591_8": "Tattha ‘bhassaravaṇṇine’ti pabhassaravaṇṇavante.",
  "anya-e0201n1:591_9": "Smiṁno nette pana ‘‘mātaṅgasmiṁ yasassine’’ iccādīni jā. 2.19.96 pubbe vuttāneva.",
  "anya-e0201n1:592_0": "Īkārantapulliṅgarāsi niṭṭhito.",
  "anya-e0201n1:593_0": "Ukārantapulliṅgarāsi",
  "anya-e0201n1:594_0": "Bhikkhādigaṇarāsi",
  "anya-e0201n1:595_0": "‘Gasīna’nti silopo, bhikkhu. Yonaṁ lope dīgho, bhikkhū.",
  "anya-e0201n1:596_0": "Pakkhe –",
  "anya-e0201n1:597_0": "177.Lā yonaṁ vo pumeka. 119; rū. 155; nī. 294.",
  "anya-e0201n1:598_0": "Pume lasaññehi uvaṇṇehi yonaṁ vo hoti vāti yonaṁ vo.",
  "anya-e0201n1:599_0": "178.Vevosulussaka. 97; rū. 156; nī. 260.",
  "anya-e0201n1:600_0": "Pume ve, vosu paresu lasaññassa u-kārassa ṭa hoti.",
  "anya-e0201n1:601_0": "Bhikkhavo.",
  "anya-e0201n1:602_0": "Lussāti kiṁ? Sayambhuvo.",
  "anya-e0201n1:603_0": "Bho bhikkhu, bho bhikkhū, bhonto bhikkhū.",
  "anya-e0201n1:604_0": "179.Pumālapane vevoka. 116; rū. 157; nī. 291.",
  "anya-e0201n1:605_0": "Pume ālapane lasaññamhā u-kārato yossa ve, vo honti vā.",
  "anya-e0201n1:606_0": "Bhonto bhikkhave, atha kho bhagavā bhikkhū āmantesi ‘‘bhikkhavo’’ti ma. ni.",
  "anya-e0201n1:606_1": "1.1, devakāyā abhikkantā, te vijānātha bhikkhavo dī. ni.",
  "anya-e0201n1:606_2": "2.334, bhikkhuṁ, bhikkhū, bhikkhavo, bhikkhunā.",
  "anya-e0201n1:606_3": "‘Sunaṁhisū’ti dīgho, bhikkhūhi, bhikkhūbhi, bhikkhussa, bhikkhuno, bhikkhūnaṁ, bhikkhusmā, bhikkhumhā, bhikkhunā, bhikkhūhi, bhikkhūbhi, bhikkhussa, bhikkhuno, bhikkhūnaṁ, bhikkhusmiṁ, bhikkhumhi, bhikkhūsu.",
  "anya-e0201n1:607_0": "Evaṁ maṅku, maccu, ucchu, paṭu, bhāṇu, setu, ketu, sattu, sindhu, bandhu, kāru, neru, meru, ruru, veḷu iccādayo.",
  "anya-e0201n1:608_0": "Visesavidhānamuccate.",
  "anya-e0201n1:609_0": "Hetu, jantu, kurusaddesu ‘jantuhetu’ iccādisuttena vikappena yonaṁ lopo, hetu dhammo, hetū dhammā, atīte hetavo pañca.",
  "anya-e0201n1:610_0": "180.Yomhi vā kvacika. 97; rū. 156; nī. 260.",
  "anya-e0201n1:611_0": "Yosu lasaññino u-kārassa kvaci ṭa hoti vā.",
  "anya-e0201n1:612_0": "Atīte hetayo pañca.",
  "anya-e0201n1:613_0": "Vāti kiṁ? Hetuyo.",
  "anya-e0201n1:614_0": "Kvacīti kiṁ? Bhikkhavo.",
  "anya-e0201n1:615_0": "Bho hetu, bho hetū, bhonto hetū, hetavo, hetayo, hetuyo vā, hetuṁ, hetū, hetavo, hetayo, hetuyo vā. Sesaṁ bhikkhusamaṁ.",
  "anya-e0201n1:616_0": "Jantu gacchati, jantū, jantayo, jantuyo vā.",
  "anya-e0201n1:617_0": "181.Jantādito no caka. 119; rū. 155; nī. 294; ‘jantvādito’ (bahūsu).",
  "anya-e0201n1:618_0": "Pume jantādito yonaṁ no ca hoti vo ca.",
  "anya-e0201n1:619_0": "Jantuno, jantavo, bhojantu, bhojantū, bhonto jantū, jantayo, jantuyo, jantuno, jantavo, jantuṁ, jantū, jantayo, jantuyo, jantuno, jantavo. Sesaṁ bhikkhusamaṁ.",
  "anya-e0201n1:620_0": "Kuru, kurū, kurayo, kuruyo, kuruno, kuravoti sabbaṁ jantusamaṁ.",
  "anya-e0201n1:621_0": "‘‘Ajjeva taṁ kurayo pāpayātu jā.",
  "anya-e0201n1:621_1": "2.22.1632, nandanti taṁ kurayo dassanena jā.",
  "anya-e0201n1:621_2": "2.22.1641, ajjeva taṁ kurayo pāpayāmī’’ti jā. 2.22.1634 dissanti.",
  "anya-e0201n1:622_0": "Mahāvuttinā latopi aṁvacanassa kvaci naṁ hoti, ‘‘kimatthinaṁ bhikkhunaṁ āhu, bhikkhunamāhu maggadesiṁ, bhikkhunamāhu maggajīviṁ, buddhaṁ ādiccabandhuna’’nti dissanti, tathā ‘‘roganiḍḍaṁ pabhaṅgunaṁ, bhogānañca pabhaṅgunaṁ dha. pa.",
  "anya-e0201n1:622_1": "139, viññāṇañca virāguna’’nti ca.",
  "anya-e0201n1:622_2": "Tattha ‘kimatthina’nti kiṁsabhāvaṁ, ‘maggadesi’nti maggaṁ desentaṁ, ‘maggajīvi’nti magge jīvantaṁ, ‘roganiḍḍa’nti rogānaṁ kulāvakabhūtaṁ, ‘pabhaṅguna’nti pabhijjanasīlaṁ, ‘virāguna’nti virajjanasīlaṁ.",
  "anya-e0201n1:622_3": "Katthaci paṭhamantampi dissati, tattha nāgamo.",
  "anya-e0201n1:623_0": "Iti bhikkhādigaṇarāsi.",
  "anya-e0201n1:624_0": "Satthādigaṇarāsi",
  "anya-e0201n1:625_0": "Satthādirāsi",
  "anya-e0201n1:626_0": "182.Ltupitādīnamā simhika. 299; rū. 158; nī. 411.",
  "anya-e0201n1:627_0": "Simhi pare ltupaccayantānaṁ satthu, kattuiccādīnaṁ pitādīnañca u-kāro ā hoti. ‘Gasīna’nti lopo.",
  "anya-e0201n1:628_0": "Satthā.",
  "anya-e0201n1:629_0": "183.Ltupitādīnamaseka. 200; rū. 159; nī. 412.",
  "anya-e0201n1:630_0": "Samhā aññasmiṁ vibhattigaṇe pare ltu, pitādīnaṁ u-kāro āraṅa hoti.",
  "anya-e0201n1:631_0": "184.Āraṅsmāka. 205; rū. 160; nī. 421.",
  "anya-e0201n1:632_0": "Āraṅto yonaṁ ṭo hoti.",
  "anya-e0201n1:633_0": "Satthāro.",
  "anya-e0201n1:634_0": "185.Ge a caka. 246; rū. 73; nī. 476, 478-9.",
  "anya-e0201n1:635_0": "Ge pare ltu, pitādīnaṁ u-kāro hoti a ca ā ca.",
  "anya-e0201n1:635_1": "Bhosattha, bho satthā, bhonto satthāro, satthāraṁ.",
  "anya-e0201n1:636_0": "186.Ṭoṭe vāka. 205; rū. 260; nī. 421.",
  "anya-e0201n1:637_0": "Āraṅto yonaṁ kamena ṭo, ṭe honti vā.",
  "anya-e0201n1:637_1": "Ettha ca vāsaddo sakhasadde vikappanattho tattha vidhyantarasabbhāvā.",
  "anya-e0201n1:637_2": "Puna ṭoggahaṇaṁ lahubhāvatthaṁ.",
  "anya-e0201n1:638_0": "Satthāro, satthāre.",
  "anya-e0201n1:639_0": "187.Ṭānāsmānaṁka. 207, 270; rū. 161, 120; nī. 42, 542.",
  "anya-e0201n1:640_0": "Āraṅto nā, smānaṁ ṭā hoti.",
  "anya-e0201n1:641_0": "Satthārā, satthārehi, satthārebhi.",
  "anya-e0201n1:642_0": "188.Lopoka. 203; rū. 162; nī. 418.",
  "anya-e0201n1:643_0": "Ltu, pitādīhi salopo hoti vā.",
  "anya-e0201n1:644_0": "Satthu, satthussa, satthuno.",
  "anya-e0201n1:645_0": "189.Naṁmhi vāka. 201; rū. 163; nī. 416.",
  "anya-e0201n1:646_0": "Naṁmhi pare ltu, pitādīnaṁ u-kāro āraṅa hoti vā.",
  "anya-e0201n1:646_1": "Imesaṁ mahānāma tiṇṇaṁ satthārānaṁ ekā niṭṭhā udāhu puthu niṭṭhāti a. ni. 3.127. Satthūnaṁ.",
  "anya-e0201n1:647_0": "190.Āka. 202; rū. 164; nī. 417.",
  "anya-e0201n1:648_0": "Naṁmhi pare ltu, pitādīnaṁ u-kāro ā hoti vā.",
  "anya-e0201n1:649_0": "Satthānaṁ, satthārā, satthārehi, satthārebhi, satthu, satthussa, satthuno, satthūnaṁ, satthārānaṁ, satthānaṁ.",
  "anya-e0201n1:650_0": "191.Ṭi smiṁnoka. 206; rū. 165; nī. 422.",
  "anya-e0201n1:651_0": "Āraṅto smiṁno ṭi hoti.",
  "anya-e0201n1:652_0": "192.Rassāraṅaka. 208; rū. 166; nī. 424.",
  "anya-e0201n1:653_0": "Smiṁmhi pare āraṅkato rasso hoti.",
  "anya-e0201n1:654_0": "Satthari, satthāresu.",
  "anya-e0201n1:655_0": "Bahulādhikārā nā, smāsu satthunāti ca sumhi satthūsūti ca siddhaṁ.",
  "anya-e0201n1:655_1": "‘‘Dhammarājena satthunā, pūjaṁ labbhati bhattusū’’ti jā. 2.22.1517 pāḷi.",
  "anya-e0201n1:655_2": "‘Bhattusū’ti sāmīsu, ‘bhattāsū’tipi pāṭho.",
  "anya-e0201n1:656_0": "‘Ltupitādīnamase’ti aseggahaṇena tomhi āraṅa hoti nī.",
  "anya-e0201n1:656_1": "414, ‘‘satthārato satthāraṁ gacchanti, satthārato satthāraṁ ghaṭentī’’ti mahāni. 27 pāḷi.",
  "anya-e0201n1:657_0": "Evaṁ kattā, bhattā, gantā, jetā, janetā, chettā, cheditā, viññātā, viññāpetā, uṭṭhātā, uṭṭhāpetā, taritā, tāretā, dātā, dāpetā, sandhātā, sandhāpetā, netā, nettā, posetā, bhettā, yātā, vattā, setā, hantā, sakamandhātā, mahāmandhātā iccādayo.",
  "anya-e0201n1:658_0": "Visesavidhānamuccate.",
  "anya-e0201n1:659_0": "Mahāvuttinā yonaṁ ā hoti, avitakkitā gabbhamupavajanti jā.",
  "anya-e0201n1:659_1": "1.13.138 (visadisaṁ), te bhikkhū brūhetā suññāgārānaṁ.",
  "anya-e0201n1:660_0": "Amaccavācīhi kattu, khattusaddehi gassa ettaṁ, uṭṭhehi katte taramāno jā.",
  "anya-e0201n1:660_1": "2.22.1690, natthi bho khatte paroloko dī. ni. 2.408.",
  "anya-e0201n1:661_0": "Ge pare āraṅa ca hoti, pucchāma kattāra anomapañña, ‘‘kattāraṁ anomapañña’’ntipi jā. 1.10.28 yujjati.",
  "anya-e0201n1:662_0": "Aṁmhi pare pubbassaralopo ca hoti, anukampakaṁ pāṇasamampi bhattuṁ jahanti itthiyo.",
  "anya-e0201n1:662_1": "‘‘So patīto pamuttena, bhattunā bhattugāravo’’ti jā.",
  "anya-e0201n1:662_2": "2.21.48 diṭṭhattā kattunā, gantunā iccādīnipi yujjanti.",
  "anya-e0201n1:663_0": "Nettumhā smiṁno ettaṁ nī. 430, nette ujuṁ gate sati jā.",
  "anya-e0201n1:663_1": "1.4.133, ete saddā tīsu liṅgesu samānarūpā honti, kattā itthī, kattā puriso, kattā kulaṁ iccādi.",
  "anya-e0201n1:664_0": "Iti satthādirāsi.",
  "anya-e0201n1:665_0": "Pitādirāsi",
  "anya-e0201n1:666_0": "Pitā gacchati.",
  "anya-e0201n1:667_0": "193.Pitādīnamanattādīnaṁka. 209; rū. 168; nī. 425;",
  "anya-e0201n1:667_1": "‘pitādīnamanatvādīnaṁ’ (bahūsu).",
  "anya-e0201n1:668_0": "Nattādivajjitānaṁ pitādīnaṁ āraṅakato rasso hoti.",
  "anya-e0201n1:669_0": "Pitaro, bho pita, bho pitā, bhonto pitaro. Pitaraṁ, pituṁ vā.",
  "anya-e0201n1:669_1": "‘‘Mātuṁ pituñca vanditvā’’ti jā. 2.22.1859 dissati.",
  "anya-e0201n1:670_0": "Pitaro, pitare, pitarā, pitunā, pitarehi, pitarebhi, pitūhi, pitūbhi, pitu, pitussa, pituno, pitūnaṁ, pitarānaṁ, pitarā, pitunā, pitarehi, pitarebhi, pitūhi, pitūbhi, pitu, pitussa, pituno, pitūnaṁ, pitarānaṁ, pitānaṁ, pitusmiṁ, pitumhi, pitari, pitaresu, pitūsu.",
  "anya-e0201n1:671_0": "Anaṇo ñātinaṁ hoti, devānaṁ pitunañca so jā.",
  "anya-e0201n1:671_1": "2.22.126, mātāpitūnaṁ accayena, dhammaṁ cara mahārāja, mātāpitūsu khattiya jā. 2.17.39.",
  "anya-e0201n1:672_0": "Evaṁ bhātā, bhātaro, jāmātā, jāmātaroiccādi.",
  "anya-e0201n1:673_0": "Anattādīnanti kiṁ?",
  "anya-e0201n1:673_1": "Nattā, nattāro, nattāraṁ, nattāro, nattāre iccādi. Tathā panattusaddopi.",
  "anya-e0201n1:674_0": "Mātu , dhītu, duhitusaddā pana itthiliṅgā eva, mātā, mātaro, bhoti māta, bhoti mātā, bhoti māte vā, ‘‘acchariyaṁ nandamāte, abbhutaṁ nandamāte’’ti a. ni. 7.53 dissati.",
  "anya-e0201n1:674_1": "‘Ghabrahmāditve’ti gassa ettaṁ.",
  "anya-e0201n1:674_2": "Bhotiyo mātaro, mātaraṁ, mātuṁ, mātaro, mātare, mātuyā, mātarā, mātarehi, mātarebhi, mātūhi, mātūbhi, mātu, mātussa, mātuyā.",
  "anya-e0201n1:674_3": "‘‘Mātussa sarati, pitussa saratī’’ti rū. 169; nī. 160 piṭṭhe satthe dissati.",
  "anya-e0201n1:674_4": "‘‘Buddhamātussa sakkāraṁ, karotu sugatoraso’’ti apa. therī. 2.2.259 ca dissati. Mātūnaṁ, mātānaṁ, mātarānaṁ. Pañcamīrūpaṁ tatiyāsamaṁ. Chaṭṭhīrūpaṁ catutthīsamaṁ.",
  "anya-e0201n1:674_5": "Mātusmiṁ, mātumhi, mātari, mātuyā, mātuyaṁ, mātaresu, mātūsu. Evaṁ dhītu, duhitusaddā.",
  "anya-e0201n1:675_0": "Visesavidhimhi gāthāsu mahāvuttinā mātu, pitusaddehi nādīnaṁ pañcannaṁ ekavacanānaṁ yā hoti, smiṁno pana yañca hoti, antalopo ca.",
  "anya-e0201n1:675_1": "Matyā kataṁ, matyā deti, matyā apeti, matyā dhanaṁ, matyā ṭhitaṁ. Matyaṁ ṭhitaṁ.",
  "anya-e0201n1:675_2": "Evaṁ petyā kataṁiccādi, idha vuddhi.",
  "anya-e0201n1:676_0": "Anuññāto ahaṁ matyā, sañcatto pitarā ahaṁ jā. 2.22.29.",
  "anya-e0201n1:676_1": "Matyā ca petyā ca kataṁ susādhu jā.",
  "anya-e0201n1:676_2": "2.18.61, ahañhi jānāmi janinda etaṁ, matyā ca petyā ca jā.",
  "anya-e0201n1:676_3": "2.18.59, sabbaṁ pubbepi vuttameva.",
  "anya-e0201n1:677_0": "Satthu, pitādīnaṁ samāse vidhānaṁ samāsakaṇḍe āgamissati.",
  "anya-e0201n1:678_0": "Iti pitādirāsi.",
  "anya-e0201n1:679_0": "Iti satthādigaṇarāsi.",
  "anya-e0201n1:680_0": "Ukārantapulliṅgarāsi niṭṭhito.",
  "anya-e0201n1:681_0": "Ūkārantapulliṅgarāsi",
  "anya-e0201n1:682_0": "‘Gasīna’nti lopo, sayambhū gacchati.",
  "anya-e0201n1:682_1": "‘Lopo’ti yonaṁ lopo, sayambhū gacchanti.",
  "anya-e0201n1:683_0": "Pakkhe –",
  "anya-e0201n1:684_0": "‘Jantādito no cā’ti yonaṁ vo, no, sayambhuvo, sayambhuno.",
  "anya-e0201n1:685_0": "‘Ge vā’ti ge pare vikappena rasso, bho sayambhu, bho sayambhū, bhonto sayambhū, sayambhuvo, sayambhuno.",
  "anya-e0201n1:686_0": "‘Ekavacanayosvaghona’nti amādīsu ekavacanesu niccaṁ rasso, sayambhuṁ, gāthāyaṁ ‘sayambhuna’ntipi yujjati.",
  "anya-e0201n1:687_0": "Sayambhū, sayambhuvo, sayambhuno.",
  "anya-e0201n1:687_1": "Sayambhunā, sayambhūhi, sayambhūbhi, sayambhussa, sayambhuno, sayambhūnaṁ.",
  "anya-e0201n1:687_2": "Sayambhusmā, sayambhumhā, sayambhunā, sayambhūhi, sayambhūbhi, sayambhussa, sayambhuno, sayambhūnaṁ.",
  "anya-e0201n1:687_3": "Sayambhusmiṁ, sayambhumhi, sayambhūsu.",
  "anya-e0201n1:688_0": "Evaṁ abhibhū, parābhibhū, vessabhū, gotrabhū, vatrabhū iccādi.",
  "anya-e0201n1:688_1": "Sesesu pana yonaṁ no eva labbhati, cittasahabhuno dhammā dha. sa. dukamātikā 61.",
  "anya-e0201n1:689_0": "194.Kūtoka. 119; rū. 155; nī. 294.",
  "anya-e0201n1:690_0": "Pume kūpaccayantehi yonaṁ no hoti vā.",
  "anya-e0201n1:691_0": "Sabbaññū, sabbaññuno. Sesaṁ suviññeyyaṁ.",
  "anya-e0201n1:692_0": "Viññū , vadaññū, atthaññū, dhammaññū, mattaññū, vidū.",
  "anya-e0201n1:692_1": "Idha kūsaddena rūpaccayantāpi gayhanti, vedagū, pāragū.",
  "anya-e0201n1:692_2": "Tathā bhīrū, pabhaṅgū, virāgūiccādi ca.",
  "anya-e0201n1:693_0": "Ūkārantapulliṅgarāsi niṭṭhito.",
  "anya-e0201n1:694_0": "Okāranto pana gosaddo eva, so pubbe vuttoyeva.",
  "anya-e0201n1:695_0": "Pulliṅgarāsi niṭṭhito.",
  "anya-e0201n1:696_0": "Napuṁsakaliṅgarāsi",
  "anya-e0201n1:697_0": "Akārantanapuṁsaka cittādirāsi",
  "anya-e0201n1:698_0": "Atha napuṁsakaliṅgaṁ dīpiyate.",
  "anya-e0201n1:698_1": "Taṁ pana pañcavidhaṁ adantaṁ, idantaṁ īdantaṁ, udantaṁ, ūdantanti.",
  "anya-e0201n1:699_0": "195.Aṁ napuṁsakeka. 125; rū. 198; nī. 300.",
  "anya-e0201n1:700_0": "Napuṁsake ato sissa aṁ hoti.",
  "anya-e0201n1:701_0": "Cittaṁ.",
  "anya-e0201n1:702_0": "196.Yonaṁ nika. 218; rū. 196; nī. 445.",
  "anya-e0201n1:703_0": "Napuṁsake ato yonaṁ ni hoti. ‘Yolopanīsū’ti nimhi dīgho.",
  "anya-e0201n1:704_0": "Cittāni.",
  "anya-e0201n1:705_0": "197.Nīnaṁ vāka. 107; rū. 69; nī. 275; ‘nīna vā’ (bahūsu).",
  "anya-e0201n1:706_0": "Ato nīnaṁ ṭā, ṭe honti vā.",
  "anya-e0201n1:707_0": "Cittā, he citta, he cittā, he cittāni, he cittā vā, cittaṁ, cittāni, citte, cittena. Sesaṁ purisasamaṁ.",
  "anya-e0201n1:708_0": "Evaṁ dakaṁ, udakaṁ, sukhaṁ, dukkhaṁ, mukhaṁ, aṅgaṁ, liṅgaṁ, siṅgaṁ, aghaṁ, saccaṁ, naccaṁ, rajjaṁ, pajjaṁ, ambujaṁ, dhaññaṁ, thaññaṁ, araññaṁ, puññaṁ, kiliṭṭhaṁ, piṭṭhaṁ, bhaṇḍaṁ, tuṇḍaṁ, ñāṇaṁ, tāṇaṁ, leṇaṁ, karaṇaṁ, caraṇaṁ, chattaṁ, khettaṁ, nettaṁ, amataṁ, sotaṁ, pīṭhaṁ, vatthaṁ, padaṁ, gadaṁ, āvudhaṁ, kānanaṁ, ghānaṁ, jhānaṁ, dānaṁ, dhanaṁ, vanaṁ, pāpaṁ, dumaṁ, hadayaṁ, cīraṁ, cīvaraṁ, kulaṁ, mūlaṁ, balaṁ, maṅgalaṁ, bhisaṁ, sīsaṁ, lohaṁiccādayo.",
  "anya-e0201n1:709_0": "Iti cittādirāsi.",
  "anya-e0201n1:710_0": "Kammādirāsi",
  "anya-e0201n1:711_0": "Kammasadde –",
  "anya-e0201n1:712_0": "198.Nāssenoka. 103; rū. 79; nī. 271.",
  "anya-e0201n1:713_0": "Kammādīhi nāssa eno hoti vā.",
  "anya-e0201n1:714_0": "Kammena, kammanā.",
  "anya-e0201n1:715_0": "‘Pumakammathāmaddhāna’nti suttena nā, smāsu uttaṁ, kammunā, kammassa, kammuno, kammasmā, kammamhā, kammanā, kammunā, kammassa, kammuno.",
  "anya-e0201n1:716_0": "199.Kammāditoka. 197; rū. 125; nī. 404.",
  "anya-e0201n1:717_0": "Kammādīhi smiṁno ni hoti vā.",
  "anya-e0201n1:718_0": "Kammasmiṁ, kammamhi, kammani, kamme. Sesaṁ cittasamaṁ.",
  "anya-e0201n1:719_0": "Kamma camma ghamma asma vesma addha muddha aha brahma attaātumā kammādi. Kammani, cammani.",
  "anya-e0201n1:719_1": "‘‘Kiṁ chando kimadhippāyo, eko sammasi ghammanī’’ti jā.",
  "anya-e0201n1:719_2": "1.16.1 ca ‘‘kiṁ patthayaṁ mahābrahme, eko sammasi ghammanī’’ti jā.",
  "anya-e0201n1:719_3": "1.13.83 ca ‘‘mā tvaṁ cande khali asmanī’’ti ca ‘‘tamaddasa mahābrahmā, nisinnaṁ samhi vesmanī’’ti ca dissanti.",
  "anya-e0201n1:719_4": "Addhani , muddhani, ahani, brahmani, attani, ātumani, sabbametaṁ pubbepi vuttameva ca.",
  "anya-e0201n1:719_5": "Tattha ‘sammasī’ti acchasi, ‘ghammanī’ti gimhakāle ātape vā, ‘asmanī’ti pāsāṇe, ‘vesmanī’ti ghare.",
  "anya-e0201n1:720_0": "Iti kammādirāsi.",
  "anya-e0201n1:721_0": "200.Aṁ napuṁsakeka. 125; rū. 198; nī. 300; ‘aṁṅaṁ napuṁsake’ (bahūsu)?.",
  "anya-e0201n1:722_0": "Napuṁsake simhi ntussa aṁ hoti vā. Silopo.",
  "anya-e0201n1:723_0": "Guṇavaṁ kulaṁ.",
  "anya-e0201n1:724_0": "Pakkhe –",
  "anya-e0201n1:725_0": "Simhi mahāvuttinā ntussa anto a hoti, tato sissa aṁ hoti, guṇavantaṁ kulaṁ.",
  "anya-e0201n1:726_0": "‘Yvādo ntussā’ti yvādīsu ntussantassa attaṁ, guṇavantāni, guṇavantā, he guṇava, he guṇavā, he guṇavantāni, he guṇavantā, guṇavaṁ, guṇavantaṁ, guṇavantāni, guṇavante, guṇavantena, guṇavatā kulena. Sabbaṁ pulliṅgasamaṁ.",
  "anya-e0201n1:727_0": "Satimaṁ kulaṁ, satimantaṁ kulaṁ iccādi.",
  "anya-e0201n1:728_0": "Gacchaṁ kulaṁ, gacchantaṁ kulaṁ, gacchantāni kulāni iccādi.",
  "anya-e0201n1:729_0": "Iti akārantanapuṁsakarāsi.",
  "anya-e0201n1:730_0": "Ikārantanapuṁsakarāsi",
  "anya-e0201n1:731_0": "Aṭṭhi tiṭṭhati, aṭṭhī tiṭṭhanti.",
  "anya-e0201n1:732_0": "201.Jhalā vāka. 217; rū. 199; nī. 444.",
  "anya-e0201n1:733_0": "Napuṁsake jha, lato yonaṁ ni hoti vā. ‘Yolopanīsū’ti dīgho.",
  "anya-e0201n1:734_0": "Aṭṭhīni , he aṭṭhi, he aṭṭhī, he aṭṭhīni, he aṭṭhī vā, aṭṭhiṁ, aṭṭhinaṁ, aṭṭhīni, aṭṭhī, aṭṭhinā, aṭṭhīhi, aṭṭhībhi. Sesaṁ munisamaṁ.",
  "anya-e0201n1:735_0": "Samāsepi sammādiṭṭhi kulaṁ, sammādiṭṭhīni kulāni iccādi, yonaṁ no, ne natthi.",
  "anya-e0201n1:736_0": "Smiṁmhi sammādiṭṭhismiṁ, sammādiṭṭhimhi, sammādiṭṭhini, sammādiṭṭhine kule, ariyavuttine kule iti vattabbaṁ.",
  "anya-e0201n1:737_0": "Evaṁ akkhi, acchi, satthi, dadhi, vāri iccādayo.",
  "anya-e0201n1:738_0": "Iti ikārantanapuṁsakarāsi.",
  "anya-e0201n1:739_0": "Īkārantanapuṁsakarāsi",
  "anya-e0201n1:740_0": "Īkārante ‘ekavacanayosvaghona’nti suttena simhi rasso, daṇḍi kulaṁ, daṇḍīni kulāni, yonaṁ lope daṇḍī.",
  "anya-e0201n1:741_0": "‘Ge vā’ti rasso, he daṇḍi, he daṇḍī vā, he daṇḍīni, he daṇḍī, daṇḍiṁ, daṇḍinaṁ, daṇḍīni, daṇḍī, daṇḍinā, daṇḍīhi, daṇḍībhi. Pulliṅgasamaṁ.",
  "anya-e0201n1:742_0": "Samāsepi sīghayāyi cittaṁ, sīghayāyīni, sīghayāyī, he sīghayāyi, he sīghayāyī vā, he sīghayāyīni, he sīghayāyī, sīghayāyiṁ, sīghayāyinaṁ, sīghayāyīni iccādi.",
  "anya-e0201n1:743_0": "Evaṁ sukhakāri dānaṁ, cakkī, pakkhī, sukhī, sikhī iccādayo kulasambandhino ca veditabbā.",
  "anya-e0201n1:744_0": "Iti īkārantanapuṁsakarāsi.",
  "anya-e0201n1:745_0": "Ukārantanapuṁsakarāsi",
  "anya-e0201n1:746_0": "Āyu tiṭṭhati, ‘jhalā vā’ti yonaṁ nitte lope ca dīgho, āyūni, āyū, he āyu, he āyū, he āyūni, he āyū, āyuṁ, āyunaṁ, āyūni, āyū. Sesaṁ bhikkhusamaṁ.",
  "anya-e0201n1:747_0": "Āyusaddo pulliṅgepi vattati, ‘‘punarāyu ca me laddho dī. ni.",
  "anya-e0201n1:747_1": "2.369, āyuñca vo kīvatako nu samma jā.",
  "anya-e0201n1:747_2": "1.15.205, āyu nu khīṇo maraṇañca santike, na cāyu khīṇo maraṇañca dūre’’ti pāḷipadāni.",
  "anya-e0201n1:748_0": "Evaṁ cakkhu, hiṅgu, siggu, jatu, vatthu, matthu, madhu, dhanu, tipu, dāru, vasu, assu iccādayo.",
  "anya-e0201n1:749_0": "202.Ambādīhika. 217; rū. 199; nī. 444; ‘ambādīhi’ (bahūsu).",
  "anya-e0201n1:750_0": "Ambu, paṁsuiccādīhi smiṁno ni hoti vā.",
  "anya-e0201n1:751_0": "Phalaṁ patati ambuni, pupphaṁ yathā paṁsuni ātape gataṁ. Sesaṁ āyusamaṁ.",
  "anya-e0201n1:751_1": "Citragu, vahagu, digu iccādayopi ukārantapakatikā evāti.",
  "anya-e0201n1:752_0": "Iti ukārantanapuṁsakarāsi.",
  "anya-e0201n1:753_0": "Ūkārantanapuṁsakarāsi",
  "anya-e0201n1:754_0": "Simhi rasso, gotrabhu ñāṇaṁ, gotrabhūni, gotrabhū, he gotrabhu, he gotrabhū, he gotrabhūni, hegotrabhū, gotrabhuṁ, gotrabhunaṁ, gotrabhūni, gotrabhū. Sesaṁ pulliṅgasamaṁ.",
  "anya-e0201n1:754_1": "Evaṁ sayambhu ñāṇaṁ, abhibhu jhānaṁ iccādi.",
  "anya-e0201n1:755_0": "Iti ūkārantanapuṁsakarāsi.",
  "anya-e0201n1:756_0": "Napuṁsakaliṅgarāsi niṭṭhito.",
  "anya-e0201n1:757_0": "Sabbādirāsi",
  "anya-e0201n1:758_0": "Atha sabbanāmāni dīpiyante.",
  "anya-e0201n1:759_0": "Sabba, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, adhara, ya, ta, tya, eta, ima, amu, kiṁ, eka, ubha, dvi,ti, catu, tumha, amha imāni aṭṭhavīsati sabbanāmāni nāma.",
  "anya-e0201n1:759_1": "Sabbesaṁ liṅgatthānaṁ sādhāraṇāni nāmāni sabbanāmāni.",
  "anya-e0201n1:760_0": "Tattha sabbasaddo sakalattho.",
  "anya-e0201n1:761_0": "Katara, katamasaddā pucchanatthā.",
  "anya-e0201n1:762_0": "Ubhayasaddo dvinnaṁ avayavānaṁ samudāyattho.",
  "anya-e0201n1:763_0": "Itarasaddo ekato vuttassa paṭiyogīvacano.",
  "anya-e0201n1:764_0": "Aññasaddo yathādhigatamhā aparavacano.",
  "anya-e0201n1:765_0": "Aññatara, aññatamasaddā aniyamatthā.",
  "anya-e0201n1:766_0": "Pubbādayo saddā disā, kālādivavatthānavacanā.",
  "anya-e0201n1:767_0": "Yasaddo aniyamatthavacano.",
  "anya-e0201n1:768_0": "Ta, tyasaddā parammukhe dūravacanā.",
  "anya-e0201n1:769_0": "Etasaddo parammukhe samīpavacano, sammukhe dūravacano.",
  "anya-e0201n1:769_1": "Aṭṭhakathāyaṁ pana ‘‘eteti cakkhupathaṁ atikkamitvā dūragate sandhāyāhā’’ti jā.",
  "anya-e0201n1:769_2": "aṭṭha 4.15.104 vuttaṁ, tasmā tasaddatthepi vattati.",
  "anya-e0201n1:770_0": "Imasaddo sammukhe samīpavacano.",
  "anya-e0201n1:771_0": "Amusaddo dūravacano.",
  "anya-e0201n1:771_1": "Samīpa, dūratā ca parikappabuddhivasenāpi hoti.",
  "anya-e0201n1:772_0": "Kiṁsaddo pucchanattho.",
  "anya-e0201n1:773_0": "Ekasaddo saṅkhyattho aññattho ca.",
  "anya-e0201n1:774_0": "Ubhasaddo dvisaddapariyāyo.",
  "anya-e0201n1:775_0": "Tattha tyasaddopi bahulaṁ dissati.",
  "anya-e0201n1:775_1": "Khiḍḍā paṇihitā tyāsu, rati tyāsu patiṭṭhitā, bījāni tyāsu ruhanti jā.",
  "anya-e0201n1:775_2": "2.21.120, kathaṁ nu vissase tyamhi jā.",
  "anya-e0201n1:775_3": "1.16.288, atha vissasate tyamhiiccādi jā. 2.22.1474.",
  "anya-e0201n1:776_0": "‘Itthiyamatvā’ti āpaccayo, ghasañño, silopo, sabbā itthī, sabbā, sabbāyo, he sabbe, he sabbā, he sabbāyo, sabbaṁ, sabbā, sabbāyo, sabbāya, sabbāhi, sabbābhi, sabbāya.",
  "anya-e0201n1:777_0": "203.Ghapāsassa ssā vāka. 179, 62; rū. 204, 206; nī. 365, 209.",
  "anya-e0201n1:778_0": "Gha, pasaññehi sabbanāmehi sassa ssā hoti vā.",
  "anya-e0201n1:779_0": "204.Ghossaṁssāssāyaṁtiṁsuka. 66; rū. 205; nī. 213.",
  "anya-e0201n1:780_0": "Ssamādīsu gho rasso hoti.",
  "anya-e0201n1:781_0": "Sabbassā.",
  "anya-e0201n1:782_0": "205.Saṁsānaṁka. 168; rū. 203; nī. 353, 368.",
  "anya-e0201n1:783_0": "Sabbādīhi naṁvacanassa saṁ, sānaṁ honti.",
  "anya-e0201n1:784_0": "Sabbāsaṁ, sabbāsānaṁ, sabbāya, sabbāhi, sabbābhi, sabbāya, sabbassā, sabbāsaṁ, sabbāsānaṁ, sabbāya, sabbāyaṁ.",
  "anya-e0201n1:785_0": "206.Smiṁno ssaṁka. 179, 62; rū. 204, 206; nī. 365, 209.",
  "anya-e0201n1:786_0": "Sabbādīhi smiṁno ssaṁ hoti vā.",
  "anya-e0201n1:787_0": "Sabbassaṁ, sabbāsu.",
  "anya-e0201n1:788_0": "Saddanītiyaṁ nā, smā, smiṁnampi ssādeso vutto nī. 366.",
  "anya-e0201n1:788_1": "‘‘Tassā kumārikāya saddhiṁ pārā.",
  "anya-e0201n1:788_2": "443, kassāhaṁ kena hāyāmī’’ti pārā. 290 pāḷi.",
  "anya-e0201n1:788_3": "Idha pana suttavibhattena sādhiyati.",
  "anya-e0201n1:788_4": "Sabbassā kataṁ, sabbassā apeti, sabbassā ṭhitaṁ.",
  "anya-e0201n1:789_0": "Sabbo puriso.",
  "anya-e0201n1:790_0": "207.Yonameṭaka. 164; rū. 200; nī. 347.",
  "anya-e0201n1:791_0": "Akārantehi sabbādīhi yonaṁ eṭa hoti.",
  "anya-e0201n1:792_0": "Sabbe purisā.",
  "anya-e0201n1:793_0": "Atotveva? Sabbā itthiyo, amū purisā.",
  "anya-e0201n1:794_0": "He sabba, he sabbā, he sabbe, sabbaṁ, sabbe, sabbena.",
  "anya-e0201n1:795_0": "208.Sabbādīnaṁ naṁmhi caka. 102; rū. 202; nī. 270.",
  "anya-e0201n1:796_0": "Naṁmhi ca su, hisu ca sabbādīnaṁ assa e hoti.",
  "anya-e0201n1:797_0": "Sabbehi, sabbebhi, sabbassa, sabbesaṁ, sabbesānaṁ, sabbasmā, sabbamhā, sabbehi, sabbebhi, sabbassa, sabbesaṁ, sabbesānaṁ, sabbasmiṁ, sabbamhi, sabbesu.",
  "anya-e0201n1:798_0": "Cūḷaniruttiyaṁ pana smā, smiṁnaṁ ā, ettaṁ vuttaṁ, sabbā apeti, sabbe patiṭṭhitanti.",
  "anya-e0201n1:798_1": "‘‘Sabbā ca savati, sabbathā savatī’’ti ca ‘‘tyāhaṁ mante paratthaddho’’ti jā. 2.22.835 ca pāḷī.",
  "anya-e0201n1:798_2": "Tattha ‘tyāha’nti te+ahaṁ, tasmiṁ manteti attho.",
  "anya-e0201n1:799_0": "Sabbanāmehi catutthiyā āyādesopi dissati, ‘‘yāya no anukampāya, amhe pabbājayī muni.",
  "anya-e0201n1:799_1": "So no attho anuppatto’’ti theragā.",
  "anya-e0201n1:799_2": "176 ca ‘‘yāyeva kho panatthāya āgaccheyyātha, tameva atthaṁ sādhukaṁ manasi kareyyāthā’’ti ca dī. ni.",
  "anya-e0201n1:799_3": "1.263 ‘‘neva mayhaṁ ayaṁ nāgo, alaṁ dukkhāya kāyacī’’ti jā. 2.22.870 ca pāḷī.",
  "anya-e0201n1:800_0": "Sabbaṁ cittaṁ.",
  "anya-e0201n1:801_0": "209.Sabbādīhi.",
  "anya-e0201n1:802_0": "Sabbādīhi nissa ṭā na hoti.",
  "anya-e0201n1:803_0": "Sabbāni, sabbaṁ, sabbāni. Sesaṁ pulliṅgasamaṁ.",
  "anya-e0201n1:804_0": "Bahulādhikārā kvaci nissa ṭā, ṭepi honti.",
  "anya-e0201n1:804_1": "Pāḷiyaṁ pana nissa ṭā, ṭepi dissanti- ‘‘yā pubbe bodhisattānaṁ, pallaṅkavaramābhuje.",
  "anya-e0201n1:804_2": "Nimittāni padissanti, tāni ajja padissare bu. vaṁ. 2.82.",
  "anya-e0201n1:804_3": "Kiṁ māṇavassa ratanāni atthi, ye taṁ jinanto hare akkhadhutto’’ti jā. 2.22.1390.",
  "anya-e0201n1:804_4": "Evaṁ katara, katamasaddāpi ñeyyā.",
  "anya-e0201n1:805_0": "Ubhayasadde itthi, pumesu ubhayā, ubhayoti paṭhamekavacanarūpaṁ appasiddhaṁ.",
  "anya-e0201n1:805_1": "Mahāvuttinā yonaṁ ṭo vā hoti, ubhayo itthiyo, ubhayaṁ itthiṁ, ubhayo itthiyo, ubhayāya, ubhayāhi, ubhayābhi. Sesaṁ sabbasamaṁ.",
  "anya-e0201n1:806_0": "Ubhayo purisā, ubhaye purisā, ubhayaṁ, ubhayo, ubhaye, ubhayena, ubhayehi, ubhayebhi, ubhayassa, ubhayesaṁ, ubhayesānaṁ. Sabbasamaṁ.",
  "anya-e0201n1:807_0": "Ubhayaṁ kulaṁ tiṭṭhati, ubhayāni, ubhayaṁ, ubhayāni. Sabbasamaṁ.",
  "anya-e0201n1:807_1": "‘‘Ekarattena ubhayo, tuvañca dhanusekha ca jā.",
  "anya-e0201n1:807_2": "1.16.239, todeyya, kappā ubhayo, idhekarattiṁ ubhayo vasema, ubhaye devamanussā, ubhaye vasāmase’’ti pāḷi.",
  "anya-e0201n1:808_0": "210.Ssaṁssāssāyesitarekaññetimānamika. 63; rū. 217; nī. 210;",
  "anya-e0201n1:808_1": "‘ssaṁssāssāyesvitarekaññebhimānami’ (bahūsu).",
  "anya-e0201n1:809_0": "Ssamādīsu itarā, ekā, aññā, etā, imāsaddānaṁ i hoti.",
  "anya-e0201n1:810_0": "Itarissā kataṁ, itarissā deti, itarissā apeti, itarissā dhanaṁ, itarissā, itarissaṁ ṭhitaṁ. Sesaṁ sabbasamaṁ.",
  "anya-e0201n1:811_0": "Aññā, aññā, aññāyo, aññaṁ, aññā, aññāyo, aññāya, aññissā, aññāhi, aññābhi, aññāya, aññissā, aññāsaṁ, aññāsānaṁ, aññissā, aññāhi, aññābhi, aññāya, aññissā, aññāsaṁ, aññāsānaṁ, aññāya, aññissā, aññāyaṁ, aññissaṁ, aññāsu. Sesaliṅgesu sabbasamaṁ.",
  "anya-e0201n1:812_0": "‘‘Aññatarissā itthiyā paṭibaddhacitto hotī’’ti pārā.",
  "anya-e0201n1:812_1": "73 pāḷi, idha suttavibhattena sijjhati.",
  "anya-e0201n1:812_2": "Sesaṁ aññatara, aññatamesu sabbasamaṁ.",
  "anya-e0201n1:813_0": "Iti sabbādiaṭṭhakarāsi.",
  "anya-e0201n1:814_0": "Pubbā itthī, pubbā, pubbāyo, pubbaṁ, pubbā, pubbāyo, pubbāya, pubbassā, pubbāhi, pubbābhi, pubbāya, pubbassā, pubbāsaṁ, pubbāsānaṁ, sattamiyaṁ pubbāya, pubbassā, pubbāyaṁ, pubbassaṁ, pubbāsu.",
  "anya-e0201n1:815_0": "211.Pubbādīhi chahika. 164; rū. 200; nī. 347; caṁ. 2.1.15; pā. 1.1.34.",
  "anya-e0201n1:816_0": "Tehi chahi yonaṁ eṭa hoti vā.",
  "anya-e0201n1:817_0": "Pubbe, pubbā, pare, parā, apare, aparā, dakkhiṇe, dakkhiṇā, uttare, uttarā, adhare, adharā.",
  "anya-e0201n1:817_1": "Tattha ‘pubbe pubbā’ti puratthimadisābhāgā, tatraṭṭhakā vā atthā, purātanā vā sattā saṅkhārā ca.",
  "anya-e0201n1:817_2": "‘‘Pubbabuddhā, pubbadevā, pubbācariyā’’tiādīsu ‘‘pubbe buddhā pubbabuddhā, pubbā buddhā vā pubbabuddhā’’tiādinā attho veditabbo. Evaṁ sesesu.",
  "anya-e0201n1:818_0": "Pubbesaṁ, pubbesānaṁ, paresaṁ, paresānaṁ, aparesaṁ, aparesānaṁ, dakkhiṇesaṁ, dakkhiṇesānaṁ, uttaresaṁ, uttaresānaṁ, adharesaṁ, adharesānaṁ. Sesaṁ ñeyyaṁ.",
  "anya-e0201n1:819_0": "Pubbādīhīti kiṁ? Sabbe.",
  "anya-e0201n1:820_0": "Chahīti kiṁ? Ye, te.",
  "anya-e0201n1:821_0": "212.Nāññañca nāmappadhānācaṁ. 2.1.10; pā. 1.1.27-29.",
  "anya-e0201n1:822_0": "Suddhanāmabhūtā ca samāse appadhānabhūtā ca sabbādito pubbe vuttaṁ sabbādikāriyaṁ aññañca upari vuccamānaṁ sabbādikāriyaṁ na hoti.",
  "anya-e0201n1:822_1": "Tattha suddhanāmabhūtaṁ sabbādināma na jānātīti atthena bālavācako aññasaddo, ājānātīti atthena majjhemaggaphalañāṇavācako aññasaddo, arahattaphalañāṇavācako aññasaddo, ‘pubbo lohita’ntiādīsu pubbasaddo, atirekaparamādivācako parasaddo, disākālādito aññesu atthesu pavattā dakkhiṇu’ttarasaddā ca saṅkhyatthavācito añño ekasaddo cāti sabbametaṁ suddhanāmaṁ nāma, tato sabbādikāriyaṁ natthi.",
  "anya-e0201n1:823_0": "Appadhāne diṭṭhapubba, gatapubba, piyapubba iccādi.",
  "anya-e0201n1:823_1": "Tattha pubbe diṭṭho diṭṭhapubbo buddho purisena.",
  "anya-e0201n1:823_2": "Pubbe diṭṭho yenāti vā diṭṭhapubbo puriso buddhaṁ.",
  "anya-e0201n1:823_3": "Evaṁ gatapubbo maggo purisena, gatapubbo vā puriso maggaṁ.",
  "anya-e0201n1:823_4": "Piyā vuccati bhariyā, piyā pubbā purāṇā etassāti piyapubbo, piyo vuccati pati, piyo pubbo yassāti piyapubbā.",
  "anya-e0201n1:823_5": "Etehi ca sabbādikāriyaṁ natthi.",
  "anya-e0201n1:824_0": "213.Tatiyatthayogenī. 350; caṁ. 2.1.11; pā. 1.1.30.",
  "anya-e0201n1:825_0": "Tatiyatthena padena yoge sabbādikāriyaṁ natthi.",
  "anya-e0201n1:826_0": "Māsena pubbānaṁ māsapubbānaṁ.",
  "anya-e0201n1:827_0": "214.Catthasamāseka. 166; rū. 209; nī. 349; caṁ. 2.1.11; pā. 1.1.31.",
  "anya-e0201n1:828_0": "Catthasamāso vuccati dvandasamāso, tasmiṁ sabbādikāriyaṁ natthi.",
  "anya-e0201n1:829_0": "Dakkhiṇā ca uttarā ca pubbā ca dakkhiṇuttarapubbā, dakkhiṇuttarapubbānaṁ.",
  "anya-e0201n1:830_0": "Cattheti kiṁ?",
  "anya-e0201n1:830_1": "Dakkhiṇassā ca pubbassā ca yā antaradisāti dakkhiṇapubbā, dakkhiṇā ca sā pubbā cāti dakkhiṇapubbā, dakkhiṇapubbassā, dakkhiṇapubbassaṁ.",
  "anya-e0201n1:831_0": "215.Veṭaka. 165; rū. 208; nī. 348; caṁ. 2.1.13; pā. 1.1.32.",
  "anya-e0201n1:832_0": "Catthasamāse yonaṁ eṭa hoti vā.",
  "anya-e0201n1:833_0": "Katarakatame, katarakatamā, itaritare, itaritarā, aññamaññe, aññamaññā, pubbapare, pubbaparā, pubbāpare, pubbāparā iccādi.",
  "anya-e0201n1:834_0": "Imesu pubbādīsu smā, smiṁnaṁ ā, ettaṁ hoti, pubbā, pubbe, parā, pare, aparā, apare, dakkhiṇā, dakkhiṇe, uttarā, uttare, adharā, adhare.",
  "anya-e0201n1:835_0": "Iti pubbādichakkarāsi.",
  "anya-e0201n1:836_0": "Yā itthī, yā, yāyo, yaṁ, yā, yāyo, yāya, yassā, yāhi, yābhi, yāya, yassā, yāsaṁ, yāsānaṁ, yāya , yassā, yāhi, yābhi, yāya, yassā, yāsaṁ, yāsānaṁ, yāya, yassā, yāyaṁ, yassaṁ, yāsu.",
  "anya-e0201n1:837_0": "Yo puriso, ye, yaṁ, ye, yena, yehi, yebhi, yassa, yesaṁ, yesānaṁ, yasmā, yamhā, yehi, yebhi, yassa, yesaṁ, yesānaṁ, yasmiṁ, yamhi, yesu.",
  "anya-e0201n1:838_0": "Yaṁ cittaṁ, yāni cittāni, yaṁ, yāni. Sesaṁ pulliṅgasamaṁ.",
  "anya-e0201n1:839_0": "216.Tyatetānaṁ tassa soka. 174; rū. 211; nī. 360.",
  "anya-e0201n1:840_0": "Anapuṁsakānaṁtya, ta, etasaddānaṁ tabyañjanassa so hoti simhi. Silopo.",
  "anya-e0201n1:841_0": "Sā itthī, tā, tāyo, itthiyo, taṁ, tā, tāyo, tāya.",
  "anya-e0201n1:842_0": "217.Ssā vā tetimāmūhika. 179, 62; rū. 204, 206; nī. 365-6, 209.",
  "anya-e0201n1:843_0": "Gha, pasaññehi tā, etā, imā, amusaddehi nādīnaṁ pañcannaṁ ekavacanānaṁ ssā hoti vā. Rasso.",
  "anya-e0201n1:844_0": "Tassā kataṁ, tāhi, tābhi, tāya, tassā.",
  "anya-e0201n1:845_0": "218.Tāssi vāka. 64; rū. 216; nī. 211.",
  "anya-e0201n1:846_0": "Ssaṁ, ssā, ssāyesu ghasaññassa tāsaddassa i hoti vā.",
  "anya-e0201n1:847_0": "Tissā.",
  "anya-e0201n1:848_0": "219.Tetimātosassa ssāyaka. 65; rū. 215; nī. 212.",
  "anya-e0201n1:849_0": "Tā, etā, imāhi sassa ssāyādeso hoti vā.",
  "anya-e0201n1:850_0": "Tassāya, tissāya, tāsaṁ, tāsānaṁ, tāya, tassā, tassāya, tissāya, tāsaṁ, tāsānaṁ, tāya, tāyaṁ, tassā, tassaṁ, tissā, tissaṁ, tāsu.",
  "anya-e0201n1:851_0": "So puriso, te purisā, taṁ, te, tena, tehi, tebhi, tassa, tesaṁ, tesānaṁ, tasmiṁ, tamhi, tesu.",
  "anya-e0201n1:852_0": "Taṁ cittaṁ, tāni cittāni, taṁ, tāni. Sesaṁ pulliṅgasamaṁ.",
  "anya-e0201n1:853_0": "220.Tassa no sabbāsuka. 175; rū. 212; nī. 361.",
  "anya-e0201n1:854_0": "Yvādīsu sabbāsu vibhattīsu tassa no hoti.",
  "anya-e0201n1:855_0": "Ne purisā, naṁ, ne, nehi, nebhi, nesaṁ, nesānaṁ, nehi, nebhi, nesaṁ, nesānaṁ, namhi, nesu.",
  "anya-e0201n1:856_0": "Ettha ca ‘sabbāsū’ti vuttepi yā yā vibhatti labbhati, taṁ taṁ ñatvā yojetabbā.",
  "anya-e0201n1:857_0": "Naṁ cittaṁ, nehi, nebhi. Pulliṅgasamaṁ.",
  "anya-e0201n1:858_0": "221.Ṭa sasmāsmiṁssāyassaṁssāsaṁmhāmhisvimassa caka. 176; rū. 213; nī. 362.",
  "anya-e0201n1:859_0": "Sādīsu tassa ca imassa ca ṭa hoti vā.",
  "anya-e0201n1:860_0": "Assā itthiyā kataṁ, assā, assāya deti. Saṁmhi dīgho nī.",
  "anya-e0201n1:860_1": "368 – āsaṁ itthīnaṁ, nāsaṁ kujjhanti paṇḍitā jā.",
  "anya-e0201n1:860_2": "1.1.65, assā apeti, assā, assāya dhanaṁ, āsaṁ dhanaṁ, ‘‘abhikkamo sānaṁ paññāyati, no paṭikkamo’’ti saṁ. ni.",
  "anya-e0201n1:860_3": "5.196 ettha ‘sāna’nti vedanānaṁ, mahāvuttinā tassa sattaṁ. Assā, assaṁ ṭhitaṁ.",
  "anya-e0201n1:861_0": "Assa purisassa, āsaṁ purisānaṁ.",
  "anya-e0201n1:861_1": "Nevāsaṁ kesā dissanti, hatthapādā ca jālino jā. 2.22.2221.",
  "anya-e0201n1:861_2": "Asmā, amhā, assa, āsaṁ, asmiṁ, amhi.",
  "anya-e0201n1:862_0": "Assa cittassa. Pulliṅgasamaṁ.",
  "anya-e0201n1:863_0": "Esā itthī, etā, etāyo, etaṁ, etā, etāyo, etāya, etassā, etissā kataṁ.",
  "anya-e0201n1:864_0": "Eso puriso, ete, etaṁ, ete, etena.",
  "anya-e0201n1:865_0": "Etaṁ cittaṁ, etāni, etaṁ, etāni, etena.",
  "anya-e0201n1:865_1": "Sabbaṁ tasaddasamaṁ ṭhapetvā nattaṁ, ṭattañca.",
  "anya-e0201n1:866_0": "222.Simhānapuṁsakassāyaṁka. 172; rū. 218; nī. 306-7; ‘simha…’ (bahūsu).",
  "anya-e0201n1:867_0": "Simhi napuṁsakato aññassa imassa ayaṁ hoti. Silopo.",
  "anya-e0201n1:868_0": "Ayaṁ itthī, imā, imāyo, imaṁ, imā, imāyo, imāya, imassā, imissā, imāhi, imābhi, imāya, imassā, imassāya, imissā, imissāya, imissaṁ, assā, assāya, imāsaṁ, imāsānaṁ, āsaṁ.",
  "anya-e0201n1:868_1": "Pañcamīrūpaṁ tatiyāsamaṁ, chaṭṭhīrūpaṁ catutthīsamaṁ.",
  "anya-e0201n1:868_2": "Imāya, imāyaṁ, imassā, imassāya, imassaṁ, imissā, imissāya, imissaṁ, assā, assaṁ, imāsu.",
  "anya-e0201n1:869_0": "Ayaṁ puriso, ime, imaṁ, ime.",
  "anya-e0201n1:870_0": "223.Nāmhinimika. 171; rū. 219; nī. 357; ‘nāmhanimhi’ (bahūsu).",
  "anya-e0201n1:871_0": "Nāmhi anitthiliṅge imassa ana, imiādesā honti.",
  "anya-e0201n1:872_0": "Iminā, anena, imehi, imebhi.",
  "anya-e0201n1:873_0": "224.Imassānitthiyaṁ ṭeka. 170; rū. 220; nī. 356.",
  "anya-e0201n1:874_0": "Anitthiliṅge imassa ṭe hoti vā su, naṁ, hisu.",
  "anya-e0201n1:875_0": "Ehi, ebhi, imassa, assa, imesaṁ, imesānaṁ, esaṁ, esānaṁ, imasmā, imamhā, asmā, amhā, imehi, imebhi, ehi, ebhi, imassa, assa, imesaṁ, imesānaṁ, esaṁ, esānaṁ, imasmiṁ, imamhi, asmiṁ, amhi, imesu, esu.",
  "anya-e0201n1:876_0": "‘‘Anamhi bhadde susoṇe, kinnu jagghasi sobhane’’ti jā.",
  "anya-e0201n1:876_1": "1.5.130 (anamhi kāle susoṇi) pāḷi- ‘anamhī’ti imasmiṁ ṭhāne, mahāvuttinā smiṁmhi anādeso.",
  "anya-e0201n1:877_0": "Imaṁ cittaṁ.",
  "anya-e0201n1:878_0": "225.Imassidaṁ vāka. 129; rū. 222; nī. 305.",
  "anya-e0201n1:879_0": "Napuṁsake aṁ, sisu imassa tehi aṁ, sīhi saha idaṁ hoti vā.",
  "anya-e0201n1:880_0": "Idaṁ cittaṁ, imāni cittāni, imaṁ, idaṁ, imāni, iminā, anena. Sabbaṁ pulliṅgasamaṁ.",
  "anya-e0201n1:881_0": "Idha missakarūpaṁ vuccati –",
  "anya-e0201n1:882_0": "Yā, sā itthī, yā, tā itthiyo, yaṁ, taṁ itthiṁ, yā, esā itthī, yā, etā itthiyo, yaṁ, etaṁ itthiṁ, yā, ayaṁ itthī, yā, imā itthiyo, yaṁ, imaṁ itthiṁ, yo, so puriso, ye, te purisāiccādayo.",
  "anya-e0201n1:883_0": "‘‘Sa kho so kumāro vuddhimanvāyā’’ti ettha so so kumāroti, ‘ese se eke ekatthe’ti ettha eso so eko ekatthoti vattabbaṁ.",
  "anya-e0201n1:883_1": "Tattha pubbaṁ pubbaṁ atthapadaṁ, paraṁ paraṁ byañjanamattaṁ. ‘‘Ayaṁ so sārathi etī’’ti jā.",
  "anya-e0201n1:883_2": "2.22.51 ettha pana dvepi visuṁ visuṁ atthapadāni evāti.",
  "anya-e0201n1:883_3": "Yaṁ, taṁ, idanti ime saddā nipātarūpāpi hutvā pāḷivākyesu sañcaranti sabbaliṅgavibhattīsu abhinnarūpāti.",
  "anya-e0201n1:884_0": "226.Imetānamenānvādese dutiyāyaṁnī. 375-6 piṭṭhe; pā. 2.4.34.",
  "anya-e0201n1:885_0": "Anvādeso vuccati anukathanaṁ, punakathanaṁ, anvādesaṭhāne ima, etānaṁ enādeso hoti dutiyāvibhattīsu.",
  "anya-e0201n1:886_0": "Imaṁ bhikkhuṁ vinayaṁ ajjhāpehi, atho enaṁ bhikkhuṁ dhammaṁ ajjhāpehi, ime bhikkhū vinayaṁ ajjhāpehi, atho ene bhikkhū dhammaṁ ajjhāpehi, etaṁ bhikkhuṁ vinayaṁ ajjhāpehiiccādinā vattabbaṁ.",
  "anya-e0201n1:886_1": "Tamenaṁ bhikkhave nirayapālā a. ni.",
  "anya-e0201n1:886_2": "3.36, yatvādhikaraṇamenaṁ bhikkhuṁ iccādīsupi dī. ni. 1.213 anukathanameva.",
  "anya-e0201n1:887_0": "227.Massāmussaka. 173; rū. 223; nī. 359.",
  "anya-e0201n1:888_0": "Simhi anapuṁsakassa amussa massa so hoti.",
  "anya-e0201n1:889_0": "Asu itthī, amu vā, amū, amuyo, amuṁ, amū, amuyo, amuyā, amussā, amūhi, amūbhi, amuyā, amussā, amūsaṁ, amūsānaṁ, amuyā, amussā, amūhi, amūbhi, amuyā, amussā, amūsaṁ, amūsānaṁ, amuyā, amuyaṁ, amussā, amussaṁ, amūsu.",
  "anya-e0201n1:890_0": "Asu puriso, amu vā.",
  "anya-e0201n1:891_0": "228.Lopomusmāka. 118; rū. 146; nī. 293.",
  "anya-e0201n1:892_0": "Amuto yonaṁ lopo hoti. Vo, nopavādoyaṁ ka. 119; rū. 155; nī. 294.",
  "anya-e0201n1:893_0": "Amū , amuṁ, amū, amunā, amūhi, amūbhi.",
  "anya-e0201n1:894_0": "229.Na no sassa.",
  "anya-e0201n1:895_0": "Amuto sassa no na hoti.",
  "anya-e0201n1:896_0": "Amussa.",
  "anya-e0201n1:897_0": "Mahāvuttinā samhi mussa duttaṁ, adussa.",
  "anya-e0201n1:897_1": "Pāḷiyaṁ ‘‘dussa me khettapālassa, rattiṁ bhattaṁ apābhata’’nti jā.",
  "anya-e0201n1:897_2": "1.4.62 ettha gāthāvasena a-kāralopo.",
  "anya-e0201n1:897_3": "Amūsaṁ, amūsānaṁ, amusmā, amumhā, amūhi, amūbhi, amussa, adussa, amūsaṁ, amūsānaṁ, amusmiṁ, amumhi, amūsu.",
  "anya-e0201n1:898_0": "230.Amussāduṁka. 130; rū. 225; nī. 308.",
  "anya-e0201n1:899_0": "Napuṁsake aṁ, sisu amussa tehi saha aduṁ hoti vā.",
  "anya-e0201n1:900_0": "Amuṁ cittaṁ, aduṁ cittaṁ, amūni, amuṁ, aduṁ, amūni. Sesaṁ pulliṅgasamaṁ.",
  "anya-e0201n1:900_1": "‘Sakatthe’ti suttena kapaccaye kate sabbādirūpaṁ natthi. Amukā kaññā, amukā, amukāyo. Amuko puriso, amukā purisā.",
  "anya-e0201n1:900_2": "Amukaṁ cittaṁ, amukāni cittāni iccādi.",
  "anya-e0201n1:901_0": "231.Ke vā.",
  "anya-e0201n1:902_0": "Ke pare amussa massa so hoti vā.",
  "anya-e0201n1:903_0": "Asukā itthī, asukā, asukāyo. Asuko puriso, asukā purisā. Asukaṁ kulaṁ, asukāni kulāni.",
  "anya-e0201n1:903_1": "Sabbaṁ kaññā, purisa, cittasamaṁ.",
  "anya-e0201n1:904_0": "‘Itthiyamatvā’ti ettha ‘itthiyaṁ ā’ti vibhattasuttena kiṁsaddato itthiyaṁ āpaccayo.",
  "anya-e0201n1:905_0": "232.Kiṁssa koka. 227-9; rū. 270, 226; nī. 456-7-8? ‘kissa ko sabbāsu’ (bahūsu).",
  "anya-e0201n1:906_0": "Sabbesu vibhattipaccayesu kiṁssa ko hoti.",
  "anya-e0201n1:907_0": "Kā itthī, kā, kāyo, kaṁ, kā, kāyo, kāya, kassā iccādi sabbasamaṁ.",
  "anya-e0201n1:907_1": "Ko puriso, ke purisā, kaṁ, ke, kena, kehi, kebhi, kassa.",
  "anya-e0201n1:908_0": "233.Ki sasmiṁsu vānitthiyaṁ.",
  "anya-e0201n1:909_0": "Anitthiliṅge sa, smiṁsu kiṁsaddassa ki hoti vā.",
  "anya-e0201n1:910_0": "Kissa, kesaṁ, kesānaṁ, kasmā, kamhā, kehi, kebhi, kassa, kissa, kesaṁ, kesānaṁ, kasmiṁ, kamhi, kismiṁ, kimhi, kesu.",
  "anya-e0201n1:911_0": "234.Kimaṁsisu napuṁsake‘kimaṁsisu saha napuṁsake’ (bahūsu).",
  "anya-e0201n1:912_0": "Napuṁsake aṁ, sisu kiṁsaddassa tehi aṁsīhi saha kiṁ hoti.",
  "anya-e0201n1:913_0": "Kiṁ cittaṁ, kāni, kiṁ, kaṁ vā, kāni. Sesaṁ pulliṅgasamaṁ.",
  "anya-e0201n1:913_1": "Idaṁ pucchanatthassa suddhakiṁsaddassa rūpaṁ.",
  "anya-e0201n1:914_0": "‘Ci’itinipātena yutte pana ekaccatthaṁ vā appatthaṁ vā vadati.",
  "anya-e0201n1:914_1": "Kāci itthī, kāci itthiyo, kiñci itthiṁ, kāci, kāyaci, kāhici, kāyaci, kassāci, kāsañci, kutoci, kāhici.",
  "anya-e0201n1:914_2": "Sattamiyaṁ - kāyaci, katthaci, kāsuci.",
  "anya-e0201n1:915_0": "Koci puriso, keci, kiñci, keci, kenaci, kehici, kassaci, kesañci, kismiñci, kimhici, katthaci, kesuci.",
  "anya-e0201n1:916_0": "Kiñci kulaṁ, kānici kulāni, kiñci, kānici. Sesaṁ pulliṅgasamaṁ.",
  "anya-e0201n1:917_0": "Puna yasaddena yutte sakalatthaṁ vadati.",
  "anya-e0201n1:917_1": "Yā kāci itthī, yākāci itthiyo.",
  "anya-e0201n1:918_0": "Yo koci puriso, ye keci, yaṁ kiñci, ye keci yena kenaci, yehi kehici, yassa kassaci, yesaṁ kesañci yato kutoci, yehi kehici, yassa kassaci, yesaṁkesañci, yasmiṁ kismiñci, yamhi kimhici, yattha katthaci, yesu kesuci.",
  "anya-e0201n1:919_0": "Yaṁ kiñcicittaṁ, yāni kānici, yaṁ kiñci, yāni kānici. Sesaṁ pulliṅgasamaṁ.",
  "anya-e0201n1:920_0": "Saṅkhyārāsi",
  "anya-e0201n1:921_0": "Ekasaddo saṅkhyatthe pavatto ekavacanantova, aññatthe pavatto ekabahuvacananto.",
  "anya-e0201n1:922_0": "Tattha saṅkhyatthe – ekā itthī, ekaṁ, ekāya, ekissā iccādi.",
  "anya-e0201n1:922_1": "Punnapuṁsakesu ekavacanesu purisa, cittarūpameva.",
  "anya-e0201n1:923_0": "Aññatthe – ekā itthī, ekā itthiyo, ekaṁ, ekā, ekāya, ekissā, ekāhi, ekābhi iccādi.",
  "anya-e0201n1:924_0": "Eko puriso, eke, ekaṁ, eke, ekena, ekehi, ekebhi, ekassa, ekesaṁ, ekesānaṁ. Pulliṅga sabbasamaṁ.",
  "anya-e0201n1:925_0": "Ekaṁ kulaṁ, ekāni kulāni, ekaṁ kulaṁ, ekāni kulāni. Sesaṁ pulliṅgasamaṁ.",
  "anya-e0201n1:926_0": "Kapaccaye pare sabbādirūpaṁ natthi.",
  "anya-e0201n1:927_0": "‘‘Ekikā sayane setu, yā te ambe avāhari jā. 1.4.175.",
  "anya-e0201n1:927_1": "Ekākinī gahaṭṭhāhaṁ, mātuyā paricoditā’’ti apa.",
  "anya-e0201n1:927_2": "therī 2.3.188 pāḷi, ekako puriso, ekakaṁ, ekakena.",
  "anya-e0201n1:927_3": "Ekakaṁ kulaṁ iccādi ekavacanantameva, ekakānaṁ bahutte vattabbe dve ekakā, dve ekake , dvīhi ekakehīti labbhati.",
  "anya-e0201n1:927_4": "‘‘Pañcālo ca videho ca, ubho ekā bhavantu te’’ti pāḷi.",
  "anya-e0201n1:927_5": "Iminā nayena bahuvacanampi labbhati. ‘Ekā’ti missakā.",
  "anya-e0201n1:928_0": "Paṭisedhayutte pana anekā itthiyo, anekāsaṁ itthīnaṁ.",
  "anya-e0201n1:928_1": "Aneke purisā, anekesaṁ purisānaṁ.",
  "anya-e0201n1:928_2": "Anekāni kulāni, anekesaṁ kulānaṁ.",
  "anya-e0201n1:928_3": "Pāḷiyaṁ pana ‘‘nekāni dhaññagaṇāni, nekāni khettagaṇāni, nekānaṁ dhaññagaṇānaṁ, nekānaṁ khettagaṇāna’’ntipi atthi.",
  "anya-e0201n1:929_0": "Ekacca, ekacciya, kati, bahusaddāpi idha vattabbā.",
  "anya-e0201n1:929_1": "Ekaccā itthī, ekaccā, ekaccāyoti sabbaṁ kaññāsamaṁ.",
  "anya-e0201n1:930_0": "Ekacco puriso.",
  "anya-e0201n1:931_0": "135.Ekaccādīhyato‘ekaccādīhato’ (bahūsu).",
  "anya-e0201n1:932_0": "Akārantehi ekaccādīhi yonaṁ ṭe hoti.",
  "anya-e0201n1:933_0": "Ekacce purisā, ekacce purise. Sesaṁ purisasamaṁ.",
  "anya-e0201n1:933_1": "Ādisaddena appekacca, ekatiya, ubhādayo saṅgayhanti.",
  "anya-e0201n1:933_2": "Appekacce purisā, ekatiye purisā, ubhe purisā.",
  "anya-e0201n1:934_0": "Ekaccaṁ cittaṁ.",
  "anya-e0201n1:935_0": "236.Na nissa ṭā.",
  "anya-e0201n1:936_0": "Ekaccādīhi nissa ṭā na hoti.",
  "anya-e0201n1:937_0": "Ekaccāni cittāni. Sesaṁ cittasamaṁ.",
  "anya-e0201n1:938_0": "Ekacciya, ekacceyya, ekatiyasaddā kaññā, purisa, cittanayā.",
  "anya-e0201n1:938_1": "‘‘Itthīpi hi ekacciyā, seyyā posa janādhipa saṁ. ni. 1.127.",
  "anya-e0201n1:938_2": "Saccaṁ kirevamāhaṁsu, narā ekacciyā idha.",
  "anya-e0201n1:938_3": "Kaṭṭhaṁ niplavitaṁ seyyo, na tvevekacciyo naro’’ti jā.",
  "anya-e0201n1:938_4": "1.1.73 ca ‘‘parivāritā muñcare ekacceyyā’’ti ca ‘‘na vissase ekatiyesū’’ti ca pāḷī – tattha ‘niplavita’nti udakato ubbhataṁ.",
  "anya-e0201n1:939_0": "Katisaddo bahuvacanantova.",
  "anya-e0201n1:940_0": "237.Ṭikatimhārū. 120 piṭṭhe.",
  "anya-e0201n1:941_0": "Katimhā yonaṁ ṭi hoti.",
  "anya-e0201n1:942_0": "Kati itthiyo, kati purisā, kati purise, kati cittāni.",
  "anya-e0201n1:942_1": "Katihi itthīhi, katihi purisehi, katihi cittehi.",
  "anya-e0201n1:943_0": "238.Bahukatīnaṁ‘bahu katinnaṁ’ (bahūsu).",
  "anya-e0201n1:944_0": "Naṁmhi bahu, katīnaṁ ante nuka hoti.",
  "anya-e0201n1:945_0": "Katinnaṁ itthīnaṁ, katinnaṁ purisānaṁ, katinnaṁ cittānaṁ, ayaṁ nāgamo bahulaṁ na hoti, ‘katinaṁ tithīnaṁ pūraṇī katimī’ti ca dissati.",
  "anya-e0201n1:945_1": "‘‘Bahūnaṁ vassasatānaṁ, bahūnaṁ vassasahassāna’’nti ca ‘‘bahūnaṁ kusaladhammānaṁ, bahūnaṁ akusaladhammāna’’nti ca ‘‘bahūnaṁ vata atthāya, uppajjiṁsu tathāgatā’’ti vi. va. 807 ca pāḷī.",
  "anya-e0201n1:946_0": "Katisu itthīsu, katisu purisesu, katisu cittesu.",
  "anya-e0201n1:947_0": "Bahusadde dvīsu naṁvacanesu bahunnaṁ, bahunnanti vattabbaṁ.",
  "anya-e0201n1:947_1": "Sesaṁ dhenu, bhikkhu, āyusadisaṁ.",
  "anya-e0201n1:948_0": "Kapaccaye kaññā, purisa, cittasadisaṁ, bahū itthiyo, bahukā itthiyo.",
  "anya-e0201n1:948_1": "Bahū purisā, bahavo purisā, bahukā purisā.",
  "anya-e0201n1:948_2": "Bahūni cittāni, bahukāni cittāni iccādinā vattabbaṁ.",
  "anya-e0201n1:948_3": "Bahūnaṁ samudāyāpekkhane sati ekavacanampi labbhati, ‘‘bahujanassa atthāya bahujanassa hitāya, bahuno janassa atthāya hitāyā’’ti a. ni. 1.141 pāḷi.",
  "anya-e0201n1:949_0": "Ubhasaddo bahuvacanantova, ‘ubhagohi ṭo’ti yonaṁ ṭo, ubho itthiyo, purisā, kulāni gacchanti, ubho itthiyo, purisā, kulāni passati.",
  "anya-e0201n1:950_0": "239.Suhisubhassonī. 313 (rū. 109 piṭṭhe).",
  "anya-e0201n1:951_0": "Su, hisu ubhassa anto o hoti.",
  "anya-e0201n1:952_0": "Ubhohi, ubhosu.",
  "anya-e0201n1:953_0": "240.Ubhinnaṁka. 86; nīrū. 227; nī. 341.",
  "anya-e0201n1:954_0": "Ubhamhā naṁvacanassa innaṁ hoti.",
  "anya-e0201n1:955_0": "Ubhinnaṁ.",
  "anya-e0201n1:955_1": "Sabbattha itthi, purisa, kulehi yojetabbaṁ.",
  "anya-e0201n1:956_0": "241.Yomhi dvinnaṁ duvedveka. 132; rū. 228; ni. 310.",
  "anya-e0201n1:957_0": "Yosu savibhattissa dvissa duve, dve honti.",
  "anya-e0201n1:957_1": "‘Dvinna’nti vacanaṁ dvissa bahuvacanantaniyamatthaṁ.",
  "anya-e0201n1:958_0": "Dve itthiyo, dve purisā, dve purise, dve cittāni, duve itthiyo, duve purisā, duve purise, duve cittāni, dvīhi, dvībhi.",
  "anya-e0201n1:959_0": "242.Naṁmhi nuka dvādīnaṁ sattarasannaṁka. 67; nī. 229; nī. 214.",
  "anya-e0201n1:960_0": "Naṁmhi pare dvādīnaṁ aṭṭhārasantānaṁ sattarasannaṁ saṅkhyānaṁ ante nuka hoti. U-kāro uccāraṇattho.",
  "anya-e0201n1:960_1": "Kānubandhaṁ disvā anteti ñāyati.",
  "anya-e0201n1:961_0": "Dvinnaṁ.",
  "anya-e0201n1:962_0": "243.Duvinnaṁ naṁmhika. 132; rū. 228; nī. 244.",
  "anya-e0201n1:963_0": "Naṁmhi savibhattissa dvissa duvinnaṁ hoti vā.",
  "anya-e0201n1:964_0": "Duvinnaṁ, dvīhi, dvībhi, dvinnaṁ, duvinnaṁ, dvīsu.",
  "anya-e0201n1:964_1": "Mahāvuttinā sumhi duve hoti, nāgassa duvesu dantesu nimmitā vi. va.",
  "anya-e0201n1:964_2": "706, cakkāni pādesu duvesu vindati dī. ni. 3.205.",
  "anya-e0201n1:964_3": "Evañca sati duvehi, duvebhītipi siddhameva hoti, ayaṁ dvisaddo ubhasaddo viya aliṅgo.",
  "anya-e0201n1:965_0": "244.Tisso catasso yomhi savibhattīnaṁka. 133; rū. 230; nī. 311.",
  "anya-e0201n1:966_0": "Itthiyaṁ yosu savibhattīnanti, catunnaṁ tisso, catasso honti.",
  "anya-e0201n1:967_0": "Tisso itthiyo, catasso itthiyo.",
  "anya-e0201n1:968_0": "Mahāvuttinā hisu ca tissa, catassā honti, ‘‘tissehi catassehi parisāhi, catassehi sahito lokanāyako’’ti pāḷī.",
  "anya-e0201n1:968_1": "Tīhi, tībhi itthīhi, catūhi, catūbhi, catubbhi itthīhi.",
  "anya-e0201n1:969_0": "245.Naṁmhi ticatunnamitthiyaṁ tissacatassādī. ni. 3.205.",
  "anya-e0201n1:970_0": "Itthiyaṁ naṁmhiti, catunnaṁ tissa, catassā honti.",
  "anya-e0201n1:971_0": "Tissannaṁ itthīnaṁ, catassannaṁ itthīnaṁ, tiṇṇaṁ itthīnaṁ, catunnaṁ itthīnaṁ, samaṇo gotamo catunnaṁ parisānaṁ sakkato hoti, catunnaṁ parisānaṁ piyo hoti manāpoti dī. ni.",
  "anya-e0201n1:971_1": "1.304, tissehi, catassehi, tīhi, tībhi, catūhi, catūbhi, catubbhi, tissannaṁ, catassannaṁ, tiṇṇaṁ, catunnaṁ, tīsu, catūsu.",
  "anya-e0201n1:972_0": "Pāḷiyaṁ ‘‘catassehī’’ti diṭṭhattā tissesu, catassesūtipi diṭṭhameva hoti.",
  "anya-e0201n1:973_0": "246.Pume tayo cattāroka. 133; rū. 230; nī. 311.",
  "anya-e0201n1:974_0": "Pulliṅge yosu savibhattīnanti, catunnaṁ tayo, cattāro honti.",
  "anya-e0201n1:975_0": "Tayo purisā, tayo purise, cattāro purisā, cattāro purise.",
  "anya-e0201n1:976_0": "247.Caturo catussaka. 78, 205, 31; rū. 160; nī. 234; ‘caturo vā catussa’ (bahūsu).",
  "anya-e0201n1:977_0": "Pume savibhattissa catusaddassa caturo hoti.",
  "anya-e0201n1:978_0": "Caturo purisā, caturo purise.",
  "anya-e0201n1:978_1": "Kathaṁ caturo nimitte nādassiṁ, caturo phalamuttameti?",
  "anya-e0201n1:978_2": "‘‘Liṅgavipallāsā’’ti vuttiyaṁ vuttaṁ, tīhi, tībhi, catūhi, catūbhi, catubbhi.",
  "anya-e0201n1:979_0": "248.Iṇṇaṁiṇṇannaṁ tito jhāka. 87; rū. 231; nī. 243;",
  "anya-e0201n1:979_1": "‘ṇṇaṁṇṇannaṁtiko jhā’ (bahūsu).",
  "anya-e0201n1:980_0": "Jhasaññamhā timhā naṁvacanassa iṇṇaṁ, iṇṇannaṁ honti.",
  "anya-e0201n1:981_0": "Tiṇṇaṁ, tiṇṇannaṁ, catunnaṁ, tīhi, tībhi, catūhi, catūbhi, catubbhi, tiṇṇaṁ, tiṇṇannaṁ, catunnaṁ, tīsu, catūsu.",
  "anya-e0201n1:982_0": "249.Tīṇicattāri napuṁsakeka. 133; rū. 230; nī. 311.",
  "anya-e0201n1:983_0": "Napuṁsake yosu savibhattīnanti, catunnaṁ tīṇi, cattāri honti.",
  "anya-e0201n1:984_0": "Tīṇi cittāni, cattāri cittāni. Sesaṁ pulliṅgasamaṁ.",
  "anya-e0201n1:985_0": "Vacanasiliṭṭhatte pana sati visadisaliṅgavacanānampi padānaṁ aññamaññasaṁyogo hoti, cattāro satipaṭṭhānā dī. ni.",
  "anya-e0201n1:985_1": "3.145, cattāro sammappadhānā dī. ni.",
  "anya-e0201n1:985_2": "3.145, tayomahābhūtā, tayo mahābhūte paṭṭhā.",
  "anya-e0201n1:985_3": "1.1.58, sabbe mālā upenti maṁ dhu.",
  "anya-e0201n1:985_4": "3.6, sabbe kaññā upenti maṁ dhu.",
  "anya-e0201n1:985_5": "3.6, sabbe ratanā upenti maṁ dhu.",
  "anya-e0201n1:985_6": "3.6, sabbe yānā upenti maṁ dhu.",
  "anya-e0201n1:985_7": "3.6, avijjāya sati saṅkhārā honti, saṅkhāresu sati viññāṇaṁ hoti saṁ. ni. 2.50 iccādi.",
  "anya-e0201n1:986_0": "Gāthāsu vipallāsāpi bahulaṁ dissanti, aññe dhammāni desenti, evaṁ dhammāni sutvāna, satañca dhammāni sukittitāni sutvā, atthāni cintayitvāna, uttamatthāni tayi labhimhā, kiṁ tvaṁ atthāni jānāsi, iccheyyāmi bhante sattaputtāni, siviputtāni avhaya jā.",
  "anya-e0201n1:986_1": "2.22.2235, puttadārāni posenti, balībaddāni soḷasa iccādi.",
  "anya-e0201n1:987_0": "Idha sesasaṅkhyānāmāni dīpiyante.",
  "anya-e0201n1:988_0": "250.Ṭa pañcādīhi cuddasahika. 134; rū. 251; nī. 247.",
  "anya-e0201n1:989_0": "Pañcādīhi aṭṭhārasantehi saṅkhyāsaddehi yonaṁ ṭa hoti.",
  "anya-e0201n1:990_0": "Pañca itthiyo, pañca purisā, purise, pañca cittāni, cha itthiyo.",
  "anya-e0201n1:991_0": "Ḷāgame pana ‘‘itthibhāvā na muccissaṁ, chaḷāni gatiyo imā’’ti pāḷi.",
  "anya-e0201n1:992_0": "Cha purisā, cha purise, cha cittāni.",
  "anya-e0201n1:992_1": "Evaṁ satta, aṭṭha, nava, dasa, ekādasa…pe… aṭṭhārasa.",
  "anya-e0201n1:993_0": "251.Pañcādīnaṁ cuddasannamaka. 90; rū. 252; nī. 247.",
  "anya-e0201n1:994_0": "Su, naṁ, hisu pañcādīnaṁ cuddasannaṁ assa attameva hoti, na ettaṁ vā dīghattaṁ vā hoti.",
  "anya-e0201n1:995_0": "Pañcahi, pañcannaṁ, pañcasu, chahi, channaṁ, chasu, sattahi, sattannaṁ, sattasu, aṭṭhahi, aṭṭhannaṁ, aṭṭhasu, navahi, navannaṁ, navasu, dasahi, dasannaṁ, dasasu, ekādasahi, ekādasannaṁ, ekādasasu…pe… aṭṭhārasahi, aṭṭhārasannaṁ, aṭṭhārasasu.",
  "anya-e0201n1:996_0": "Ete sabbe aliṅgā bahuvacanantā eva.",
  "anya-e0201n1:997_0": "‘Itthiyamatvā’ti vīsa, tiṁsa, cattālīsa, paññāsehi āpaccayo, mahāvuttinā simhi rasso silopo ca, ‘niggahīta’nti vikappena niggahītāgamo, vikappena aṁlopo, nādīnaṁ ekavacanānaṁ yādeso, vīsa itthiyo, vīsaṁ itthiyo, vīsa purisā, vīsaṁ purisā, vīsa purise, vīsaṁ purise, vīsa cittāni, vīsaṁ cittāni, vīsāya itthīhi kammaṁ kataṁ, vīsāya purisehi kammaṁ kataṁ, vīsāya kulehi kammaṁ kataṁ, vīsāya itthīnaṁ, purisānaṁ, kulānaṁ, sattamiyaṁ vīsāya itthīsu, purisesu, kulesu.",
  "anya-e0201n1:998_0": "Tipaccaye vīsati, tiṁsatisaddāpi saṭṭhi, sattati, asīti, navutisaddā viya niccaṁ itthi liṅgekavacanantā eva, si, aṁlopo, vīsati itthiyo, vīsati purisā, purise, vīsati kulāni, vīsatiyā itthīhi, itthīnaṁ, purisehi, purisānaṁ, kulehi, kulānaṁ , vīsatiyā, vīsatiyaṁ itthi, purisa, kulesu, evaṁ yāvanavutiyā veditabbā.",
  "anya-e0201n1:998_1": "Vaggabhede pana sati bahuvacanampi vikappena dissati, dve vīsatiyo iccādi.",
  "anya-e0201n1:999_0": "Sataṁ, sahassaṁ, dasasahassaṁ, satasahassaṁ, dasasatasahassanti ime napuṁsakaliṅgāyeva.",
  "anya-e0201n1:999_1": "Saṅkhyeyyapadhāne pana itthiliṅge vattabbe sahassī, dasasahassī, satasahassīti itthiliṅgaṁ bhavati.",
  "anya-e0201n1:999_2": "Vaggabhede pana dve satāni, tīṇi satāni, dve sahassāni, tīṇi sahassāni iccādīni bhavanti.",
  "anya-e0201n1:999_3": "Koṭi, pakoṭi, koṭipakoṭi, akkhobhiṇīsaddā itthiliṅgā eva.",
  "anya-e0201n1:999_4": "Sesaṁ sabbaṁ yāvaasaṅkhyeyyā napuṁsakameva.",
  "anya-e0201n1:1000_0": "Sahassaṁ kāsi nāma, dasasahassaṁ nahutaṁ nāma, satasahassaṁ lakkhaṁ nāma.",
  "anya-e0201n1:1001_0": "Duvidhaṁ padhānaṁ saṅkhyāpadhānaṁ, saṅkhyeyyapadhānañca.",
  "anya-e0201n1:1001_1": "Purisānaṁ vīsati hoti, purisānaṁ navuti hoti, purisānaṁ sataṁ hoti, sahassaṁ hoti iccādi saṅkhyāpadhānaṁ nāma, vīsati purisā, navuti purisā, sataṁ purisā, sahassaṁ purisā iccādi saṅkhyeyyapadhānaṁ nāma.",
  "anya-e0201n1:1002_0": "Etthapi vīsatisaddo itthiliṅgekavacano eva.",
  "anya-e0201n1:1002_1": "Sata, sahassasaddā napuṁsakekavacanā eva.",
  "anya-e0201n1:1002_2": "Saṅkhyāsaddānaṁ pana padavidhānañca guṇavidhānañca samāsakaṇḍe āgamissati.",
  "anya-e0201n1:1003_0": "Saṅkhyārāsi niṭṭhito.",
  "anya-e0201n1:1004_0": "252.Simhāhaṁka. 149; rū. 232; nī. 319; ‘simhahaṁ’ (bahūsu).",
  "anya-e0201n1:1005_0": "Simhi savibhattissa amhassa ahaṁ hoti.",
  "anya-e0201n1:1006_0": "Ahaṁ gacchāmi.",
  "anya-e0201n1:1007_0": "253.Mayamasmāmhassaka. 121; rū. 233; nī. 296.",
  "anya-e0201n1:1008_0": "Yosu savibhattissa amhassa kamena mayaṁ, asmā honti vā.",
  "anya-e0201n1:1009_0": "Mayaṁ gacchāma, asme passāmi.",
  "anya-e0201n1:1010_0": "Pakkhe –",
  "anya-e0201n1:1011_0": "‘Yonameṭa’ iti vidhi, amhe gacchāma.",
  "anya-e0201n1:1012_0": "254.Tumhassa tuvaṁtvaṁmhi caka. 146; rū. 236; nī. 324;",
  "anya-e0201n1:1012_1": "‘tumhassa tuvaṁtvamamhica’ (bahūsu).",
  "anya-e0201n1:1013_0": "Simhi ca aṁmhi ca savibhattissa tumhassa tuvaṁ, tvaṁ honti.",
  "anya-e0201n1:1014_0": "Tuvaṁ buddho tuvaṁ satthā, tuvaṁ mārābhibhū muni theragā.",
  "anya-e0201n1:1014_1": "839, tvaṁ no satthā anuttaro, tumhe gacchatha, tuvaṁ passati, tvaṁ passati.",
  "anya-e0201n1:1015_0": "255.Aṁmhi taṁ maṁ tavaṁ mamaṁka. 143-4; rū. 234-5; nī. 322.",
  "anya-e0201n1:1016_0": "Aṁmhi savibhattīnaṁ tumhā’mhānaṁ taṁ, maṁ, tavaṁ, mamaṁ honti.",
  "anya-e0201n1:1017_0": "Maṁ passati, mamaṁ passati, taṁ passati, tavaṁ passati, amhe passati, tumhe passati.",
  "anya-e0201n1:1018_0": "256.Dutiyāyomhi vāka. 162; rū. 237; nī. 345; ‘dutiye yomhi vā’ (bahūsu).",
  "anya-e0201n1:1019_0": "Dutiyāyomhi savibhattīnaṁ tumhā’mhānaṁ ṅānubandhā aṁ, ākaṁādesā honti vā.",
  "anya-e0201n1:1020_0": "Amhaṁ, amhākaṁ passati, tumhaṁ, tumhākaṁ passati.",
  "anya-e0201n1:1021_0": "257.Nāsmāsu tayāmayāka. 145, 270; rū. 238, 120; nī. 323, 542.",
  "anya-e0201n1:1022_0": "Nā , smāsu savibhattīnaṁ tumhā’mhānaṁ tayā, mayā honti.",
  "anya-e0201n1:1023_0": "Mayā kataṁ, tayā kataṁ, mayā apeti, tayā apeti.",
  "anya-e0201n1:1024_0": "258.Tayātayīnaṁ tva vā tassaka. 210; rū. 239; nī. 435.",
  "anya-e0201n1:1025_0": "Tayā, tayīnaṁ tassa tva hoti vā.",
  "anya-e0201n1:1026_0": "Tvayā kataṁ, tvayā apeti, amhehi kataṁ, tumhehi kataṁ.",
  "anya-e0201n1:1027_0": "259.Tavamamatuyhaṁmayhaṁ seka. 141-2; rū. 241-2; nī. 321.",
  "anya-e0201n1:1028_0": "Samhi savibhattīnaṁ tumhā’mhānaṁ tavādayo honti.",
  "anya-e0201n1:1029_0": "Mama dīyate, mayhaṁ dīyate, tava dīyate, tuyhaṁ dīyate.",
  "anya-e0201n1:1030_0": "260.Naṁsesvasmākaṁmamaṁnī. 438.",
  "anya-e0201n1:1031_0": "Naṁ, sesu savibhattissa amhassa kamena asmākaṁ, mamaṁ honti.",
  "anya-e0201n1:1032_0": "Mamaṁ dīyate, asmākaṁ dīyate.",
  "anya-e0201n1:1033_0": "261.Ṅaṁṅākaṁ naṁmhika. 161; rū. 244; nī. 344.",
  "anya-e0201n1:1034_0": "Naṁmhi savibhattīnaṁ tumhā’mhānaṁ ṅānubandhā aṁ, ākaṁādesā honti vā.",
  "anya-e0201n1:1035_0": "Amhaṁ dīyate, amhākaṁ dīyate, tumhaṁ dīyate, tumhākaṁ dīyate.",
  "anya-e0201n1:1035_1": "Pañcamiyaṁ mayā, tayā, tvayā, pubbe vuttāva.",
  "anya-e0201n1:1036_0": "262.Smāmhi tvamhā.",
  "anya-e0201n1:1037_0": "Smāmhi savibhattissa tumhassa tvamhā hoti.",
  "anya-e0201n1:1038_0": "Tvamhā apeti, amhehi, tumhehi, mama, mamaṁ, mayhaṁ, tava, tuyhaṁ, amhaṁ, amhākaṁ, asmākaṁ, tumhaṁ, tumhākaṁ.",
  "anya-e0201n1:1039_0": "263.Smiṁmhi tumhamhānaṁ tayimayika. 139; rū. 245; nī. 318.",
  "anya-e0201n1:1040_0": "Smiṁmhi savibhattīnaṁ tumhā’mhānaṁ tayi, mayi honti.",
  "anya-e0201n1:1041_0": "Tayi, mayi, tvatte tvayi, amhesu, tumhesu.",
  "anya-e0201n1:1042_0": "264.Sumhāmhassāsmānī. 438.",
  "anya-e0201n1:1043_0": "Sumhi amhassa asmā hoti.",
  "anya-e0201n1:1044_0": "Asmāsu.",
  "anya-e0201n1:1045_0": "Mahāvuttinā yo, hisu amhassa asmādeso, yonaṁ ettañca, asmā gacchāma, asme passati, asmāhi kataṁ, asmākaṁ dīyate, asmāhi apeti, asmākaṁ dhanaṁ, asmāsu ṭhitaṁ.",
  "anya-e0201n1:1045_1": "‘‘Asmābhijappanti janā anekā’’ti jā.",
  "anya-e0201n1:1045_2": "1.7.68 pāḷi-asme abhijappanti patthentīti attho.",
  "anya-e0201n1:1045_3": "‘‘Asmābhi pariciṇṇosi, mettacittā hi nāyakā’’ti apa.",
  "anya-e0201n1:1045_4": "therī 2.2.230 therīpāḷi – ‘pariciṇṇo’ti paricārito.",
  "anya-e0201n1:1046_0": "Catutthiyaṁ asmākaṁ adhipannānaṁ, khamassu rājakuñjara jā.",
  "anya-e0201n1:1046_1": "2.21.181 – ‘adhipannāna’nti dukkhābhibhūtānaṁ.",
  "anya-e0201n1:1047_0": "Chaṭṭhiyaṁ esasmākaṁ kule dhammo jā.",
  "anya-e0201n1:1047_1": "1.4.147, esā asmākaṁ dhammatā.",
  "anya-e0201n1:1048_0": "Sattamiyaṁ yaṁ kiccaṁ parame mitte, katamasmāsu taṁ tayā.",
  "anya-e0201n1:1048_1": "Pattā nissaṁsayaṁ tvamhā, bhattirasmāsu yā tava jā.",
  "anya-e0201n1:1048_2": "2.21.81 – tattha ‘yaṁ kicca’nti yaṁ kammaṁ kattabbaṁ, tava asmāsu yā bhatti, tāya mayaṁ tvamhā nissaṁsayataṁ pattāti attho.",
  "anya-e0201n1:1049_0": "265.Apādādo padatekavākyecaṁ. 6.3.15; pā. 8.1.17, 18.",
  "anya-e0201n1:1050_0": "Apādādimhi pavattānaṁ padato paresaṁ ekavākye ṭhitānaṁ tumhā’mhānaṁ vidhi hoti. Adhikārasuttamidaṁ.",
  "anya-e0201n1:1051_0": "266.Yonaṁhisvapañcamyā vonoka. 147, 151; rū. 246, 250; nī. 325, 329, 330.",
  "anya-e0201n1:1052_0": "Pañcamīvajjitesu yo, naṁ, hisu paresu apādādopavattānaṁ padato paresaṁ ekavākye ṭhitānaṁ savibhattīnaṁ tumhā’mhasaddānaṁ vo, no honti vā.",
  "anya-e0201n1:1053_0": "Gacchatha vo, gacchatha tumhe, gacchāma no, gacchāma amhe, passeyya vo, passeyya tumhe, passeyya no, passeyya amhe, dīyate vo, dīyate tumhākaṁ, dīyate no, dīyate amhākaṁ, dhanaṁ vo, dhanaṁ tumhākaṁ, dhanaṁ no, dhanaṁ amhākaṁ, kataṁ vo puññaṁ, kataṁ tumhehi puññaṁ, kataṁ no puññaṁ, kataṁ amhehi puññaṁ.",
  "anya-e0201n1:1054_0": "Apañcamyāti kiṁ?",
  "anya-e0201n1:1054_1": "Nissaṭaṁ tumhehi, nissaṭaṁ amhehi.",
  "anya-e0201n1:1055_0": "Apādādotveva?",
  "anya-e0201n1:1055_1": "Balañca bhikkhūnamanuppadinnaṁ, tumhehi puññaṁ pasutaṁ anappakaṁ khu. pā. 7.12.",
  "anya-e0201n1:1056_0": "Padatotveva? Tumhe gacchatha, amhe gacchāma.",
  "anya-e0201n1:1057_0": "Ekavākyetveva?",
  "anya-e0201n1:1057_1": "Devadatto tiṭṭhati gāme, tumhe tiṭṭhatha nagare.",
  "anya-e0201n1:1058_0": "Savibhattīnantveva? Arahati dhammo tumhādisānaṁ.",
  "anya-e0201n1:1059_0": "267.Teme nāseka. 148, 150; rū. 247, 249; nī. 326, 328; caṁ. 6.3.17; pā. 8.1.21.",
  "anya-e0201n1:1060_0": "Nā , sesu tādisānaṁ savibhattīnaṁ tumha, amhasaddānaṁ te, me honti vā.",
  "anya-e0201n1:1061_0": "Kataṁ te puññaṁ, kataṁ tayā puññaṁ, kataṁ me puññaṁ, kataṁ mayā puññaṁ, dinnaṁ te vatthaṁ, dinnaṁ tuyhaṁ vatthaṁ, dinnaṁ me vatthaṁ, dinnaṁ mayhaṁ vatthaṁ, idaṁ te raṭṭhaṁ, idaṁ tava raṭṭhaṁ, idaṁ me raṭṭhaṁ, idaṁ mama raṭṭhaṁ.",
  "anya-e0201n1:1062_0": "268.Anvādesecaṁ. 6.3.20; pā. 8.1.23.",
  "anya-e0201n1:1063_0": "Anvādesaṭṭhāne tumhā’mhasaddānaṁ vo, no, te, meādesā niccaṁ bhavanti punabbidhānā.",
  "anya-e0201n1:1064_0": "Gāmo tumhākaṁ pariggaho, atho nagarampi vo pariggaho. Evaṁ sesesu.",
  "anya-e0201n1:1065_0": "269.Sapubbā paṭhamantā vā‘saṁpubbā paṭhamanthā vā’ (mūlapāṭhe) caṁ. 6.1.21; pā. 8.1.26.",
  "anya-e0201n1:1066_0": "Saṁvijjati pubbapadaṁ assāti sapubbaṁ, sapubbā paṭhamantapadamhā paresaṁ savibhattīnaṁ tumhā’mhasaddānaṁ vo, no, te, meādesā vikappena honti anvādesaṭṭhānepi.",
  "anya-e0201n1:1067_0": "Gāme paṭo tumhākaṁ, atho nagare kambalaṁ vo, atho nagare kambalaṁ tumhākaṁ vā. Evaṁ sesesu.",
  "anya-e0201n1:1068_0": "270.Na cavāhāhevayogecaṁ. 6.3.22; pā. 8.1.24.",
  "anya-e0201n1:1069_0": "Ca, vā, ha, aha, evasaddehi yoge tumhā’mhānaṁ vo, no, te, meādesā na honti.",
  "anya-e0201n1:1070_0": "Gāmo tava ca mama ca pariggaho, gāmo tava vā mama vā pariggaho iccādi.",
  "anya-e0201n1:1071_0": "Cādiyogeti kiṁ?",
  "anya-e0201n1:1071_1": "Gāmo ca te pariggaho, nagarañca me pariggaho.",
  "anya-e0201n1:1072_0": "271.Dassanatthenālocanecaṁ. 6.3.23; pā. 8.1.25.",
  "anya-e0201n1:1073_0": "Ālocanaṁ olokanaṁ, ālocanato aññasmiṁ dassanatthe payujjamāne tumhā’mhānaṁ vo, no, te, meādesā na honti.",
  "anya-e0201n1:1074_0": "Gāmo tumhe uddissa āgato, gāmo amhe uddissa āgato – ‘gāmo’ti gāmavāsī mahājano.",
  "anya-e0201n1:1075_0": "Anālocaneti kiṁ? Gāmo vo passati, gāmo no passati.",
  "anya-e0201n1:1076_0": "272.Āmantanapubbaṁ asantaṁva‘āmantaṇaṁ pubbamasantaṁva’ (bahūsu) caṁ. 6.3.24; pā. 8.1.72.",
  "anya-e0201n1:1077_0": "Āmantanabhūtaṁ pubbapadaṁ asantaṁ viya hoti, padatoti saṅkhyaṁ na gacchati.",
  "anya-e0201n1:1078_0": "Devadatta! Tava pariggaho.",
  "anya-e0201n1:1079_0": "273.Na sāmaññavacanamekatthecaṁ. 6.3.25; pā. 8.1.73.",
  "anya-e0201n1:1080_0": "Tulyādhikaraṇabhūte pade sati pubbaṁ sāmaññavacanabhūtaṁ āmantanapadaṁ asantaṁ viya na hoti, padatoti saṅkhyaṁ gacchati.",
  "anya-e0201n1:1081_0": "Māṇavaka jaṭila! Te pariggaho.",
  "anya-e0201n1:1082_0": "Sāmaññavacananti kiṁ?",
  "anya-e0201n1:1082_1": "Māṇavaka devadatta! Tuyhaṁ pariggaho.",
  "anya-e0201n1:1083_0": "Ekattheti kiṁ?",
  "anya-e0201n1:1083_1": "Devadatta! Yaññadatta! Tumhākaṁ pariggaho.",
  "anya-e0201n1:1084_0": "274.Bahūsu vācaṁ. 6.3.26; pā. 8.1.74.",
  "anya-e0201n1:1085_0": "Bahūsu janesu pavattamānaṁ sāmaññavacanabhūtampi āmantanapadaṁ ekatthe pade sati asantaṁ viya na hoti vā.",
  "anya-e0201n1:1086_0": "Brāhmaṇā guṇavanto vo pariggaho, brāhmaṇā guṇavanto tumhākaṁ pariggaho.",
  "anya-e0201n1:1087_0": "Sabbādirāsi niṭṭhito.",
  "anya-e0201n1:1088_0": "Vibhattipaccayantarāsi",
  "anya-e0201n1:1089_0": "Atha vibhattipaccayā dīpiyante.",
  "anya-e0201n1:1090_0": "Vibhatyatthānaṁ jotakattā vibhattiṭṭhāne ṭhitā paccayā vibhattipaccayā.",
  "anya-e0201n1:1091_0": "275.To pañcamyāka. 248; rū. 260; nī. 493; caṁ. 4.3.6; pā. 5.4.45.",
  "anya-e0201n1:1092_0": "Pañcamiyā vibhattiyā atthe topaccayo hoti.",
  "anya-e0201n1:1093_0": "Tomhi dīghānaṁ rasso, kaññato, rattito, itthito, dhenuto.",
  "anya-e0201n1:1093_1": "Mahāvuttinā tomhi mātāpitūnaṁ ittaṁ, mātito, pitito, vadhuto, purisato, munito, daṇḍito , bhikkhuto, satthārato, kattuto, gotrabhuto, sabbato, yato, tato.",
  "anya-e0201n1:1094_0": "Ima, eta, kiṁsaddehi to.",
  "anya-e0201n1:1095_0": "276.Itotettokuto‘ito tetto kato’ (bahūsu) caṁ. 4.3.8; pā. 7.2.104.",
  "anya-e0201n1:1096_0": "Ito, ato, etto, kutoti ete saddā topaccayantā nipaccante.",
  "anya-e0201n1:1097_0": "Imamhā imehīti vā ito, etasmā etehīti vā ato, etto, kasmā kehīti vā kuto.",
  "anya-e0201n1:1097_1": "Ettha ca imamhā, imehītiādikaṁ atthavākyaṁ disvā pakatiliṅgaṁ veditabbaṁ.",
  "anya-e0201n1:1097_2": "Iminā suttena imassa ittaṁ, etassa attaṁ ettañca, ‘saramhā dve’ti esaramhā dvittaṁ, kiṁsaddassa kuttaṁ. Esa nayo sesesu nipātanesu.",
  "anya-e0201n1:1098_0": "277.Abhyādīhipā. 5.3.9.",
  "anya-e0201n1:1099_0": "Abhiādīhi to hoti, punabbidhānā’pañcamyatthepītipi siddhaṁ.",
  "anya-e0201n1:1100_0": "Abhito gāmaṁ gāmassa abhimukheti attho.",
  "anya-e0201n1:1101_0": "Parito gāmaṁ gāmassa samantatoti attho.",
  "anya-e0201n1:1102_0": "Ubhato gāmaṁ gāmassa ubhosu passesūti attho.",
  "anya-e0201n1:1103_0": "Pacchato, heṭṭhato, uparito.",
  "anya-e0201n1:1104_0": "278.Ādyādīhicaṁ. 4.3.9; pā. 5.4.44.",
  "anya-e0201n1:1105_0": "Ādipabhutīhi apañcamyatthepi to hoti.",
  "anya-e0201n1:1106_0": "Ādito , majjhato, purato, passato, piṭṭhito, orato, parato, pacchato, puratthimato, dakkhiṇatoiccādīsu bahulaṁ sattamyatthe dissati.",
  "anya-e0201n1:1107_0": "Tathā tatiyatthepi rūpaṁ attato samanupassati saṁ. ni.",
  "anya-e0201n1:1107_1": "3.44, pañcakkhandhe aniccato vipassati iccādi.",
  "anya-e0201n1:1108_0": "Yatonidānaṁ su. ni.",
  "anya-e0201n1:1108_1": "275, yatvādhikaraṇaṁ, yatodakaṁ tadādittamiccādīsu jā. 1.9.58 paṭhamatthe icchanti.",
  "anya-e0201n1:1109_0": "Ito ehi, ito balāke āgaccha, caṇḍo me vāyaso sakhā iccādīsu dutiyatthe.",
  "anya-e0201n1:1110_0": "Paratoghoso, nādiṭṭhā parato dosaṁ iccādīsu chaṭṭhyatthe.",
  "anya-e0201n1:1111_0": "279.Sabbādito sattamyā tratthāka. 249; rū. 266; nī. 494; caṁ. 4.1.10; pā. 5.3.10.",
  "anya-e0201n1:1112_0": "Sabbādināmakehi sabbanāmehi sattamiyā atthe tra, tthā honti.",
  "anya-e0201n1:1113_0": "Sabbasmiṁ sabbesūti vā sabbatra, sabbattha, sabbassaṁ sabbāsu vātipi.",
  "anya-e0201n1:1113_1": "Evaṁ kataratra, katarattha, aññatra, aññattha iccādi.",
  "anya-e0201n1:1114_0": "Yatra, yattha, tatra, tattha.",
  "anya-e0201n1:1115_0": "280.Katthetthakutrātrakvehidhaka. 251; rū. 269; nī. 499; caṁ. 4.1.11; pā. 5.3.11, 12.",
  "anya-e0201n1:1116_0": "Kattha, ettha, kutra, atra, tva, iha, idhāti ete saddāttha, tra,va ha, dhāpaccayantā sattamyatthe sijjhanti.",
  "anya-e0201n1:1117_0": "Kasmiṁ kesūti vā kattha, kutra, kva.",
  "anya-e0201n1:1117_1": "‘Kuva’ntipi sijjhati, ‘‘kuvaṁ sattassa kārako, kuvaṁ satto samuppanno saṁ. ni.",
  "anya-e0201n1:1117_2": "1.171, kuvaṁ asissaṁ, kuvaṁ khādissa’’nti pāḷi.",
  "anya-e0201n1:1118_0": "Etasmiṁ etesūti vā ettha, atra, imasmiṁ imesūti vā iha, idha.",
  "anya-e0201n1:1119_0": "281.Dhi sabbā vāka. 250; rū. 268; nī. 502.",
  "anya-e0201n1:1120_0": "Sabbasaddamhā sattamyatthe dhi hoti vā.",
  "anya-e0201n1:1121_0": "Namo te buddha vīra’tthu, vippamuttosi sabbadhi saṁ. ni. 1.90.",
  "anya-e0201n1:1122_0": "282.Yā hiṁka. 255; rū. 275; nī. 504.",
  "anya-e0201n1:1123_0": "Yamhā sattamyatthe hiṁ hoti.",
  "anya-e0201n1:1124_0": "Yahiṁ.",
  "anya-e0201n1:1125_0": "283.Tā hañcaka. 253; rū. 273; nī. 501.",
  "anya-e0201n1:1126_0": "Tamhā sattamyatthe hiṁ hoti hañca.",
  "anya-e0201n1:1127_0": "Tahiṁ, tahaṁ.",
  "anya-e0201n1:1127_1": "Dutiyatthepi dissati ‘‘tahaṁ tahaṁ olokento gacchatī’’ti.",
  "anya-e0201n1:1128_0": "284.Kiṁssa kukañcaka. 251, 227-8-9; rū. 226, 270-1-2; nī. 500, 456-7, 460.",
  "anya-e0201n1:1129_0": "Kiṁmhā sattamyatthe hiṁ, taṁ hoti. Kiṁssa kuttaṁ kattañca hoti.",
  "anya-e0201n1:1130_0": "Kuhiṁ gacchati, kuhaṁ gacchati.",
  "anya-e0201n1:1130_1": "Kahaṁ ekaputtaka kahaṁ ekaputtaka saṁ. ni. 2.63.",
  "anya-e0201n1:1130_2": "Kuhiñci, kuhiñcananti dve ci, cana-nipātantā sijjhanti.",
  "anya-e0201n1:1131_0": "Iti sāmaññasattamyantarāsi.",
  "anya-e0201n1:1132_0": "Kālasattamyantaṁ vuccate.",
  "anya-e0201n1:1133_0": "285.Sabbekaññayatehi kāledāka. 257; rū. 276; nī. 505.",
  "anya-e0201n1:1134_0": "Sabba, eka, añña, ya, tasaddehi kāle dā hoti.",
  "anya-e0201n1:1135_0": "Sabbasmiṁ kāle sabbadā, ekasmiṁ kāle ekadā, aññasmiṁ kāle aññadā, yasmiṁ kāle yadā, tasmiṁ kāle tadā.",
  "anya-e0201n1:1136_0": "286.Kadākudāsadāadhunedānika. 257-8-9; rū. 276-8-9; nī. 505-6-7.",
  "anya-e0201n1:1137_0": "Etepi sattamyatthe kāle dā, dhunā, dānipaccayantā sijjhanti.",
  "anya-e0201n1:1138_0": "Kiṁsmiṁ kāle kadā, kudā, sabbasmiṁ kāle sadā, imasmiṁ kāle adhunā, idāni.",
  "anya-e0201n1:1139_0": "287.Ajjasajjuparajjetarahikarahāka. 259; rū. 279, 423; nī. 507.",
  "anya-e0201n1:1140_0": "Etepi kāle jja, jju, rahi, raha paccayantā sijjhanti.",
  "anya-e0201n1:1141_0": "Imasmiṁ kāle ajja, imasmiṁ divasetyattho.",
  "anya-e0201n1:1142_0": "Samāne kāle sajju-‘samāne’ti vijjamāne.",
  "anya-e0201n1:1142_1": "Na hi pāpaṁ kataṁ kammaṁ, sajju khīraṁva muccati dha. pa.",
  "anya-e0201n1:1142_2": "71, sajjukaṁ pāhesi – tattha ‘sajjū’ti tasmiṁ divase.",
  "anya-e0201n1:1143_0": "Aparasmiṁ kāle aparajju, punadivaseti attho.",
  "anya-e0201n1:1144_0": "Imasmiṁ kāle etarahi, kiṁsmiṁ kāle karaha.",
  "anya-e0201n1:1144_1": "Kutoci, kvaci, katthaci, kuhiñci, kadāci, karahacisaddā pana ci-nipātantā honti, tathā yato kutoci, yattha katthaci, yadā kadācīti.",
  "anya-e0201n1:1144_2": "Kiñcanaṁ, kuhiñcanaṁ, kudācananti cana-nipātantāti.",
  "anya-e0201n1:1145_0": "Vibhattipaccayantarāsi niṭṭhito.",
  "anya-e0201n1:1146_0": "Abyayapadāni",
  "anya-e0201n1:1147_0": "Upasaggapadarāsi",
  "anya-e0201n1:1148_0": "Atha abyayapadāni dīpiyante.",
  "anya-e0201n1:1149_0": "Chabbidhāni abyayapadāni upasaggapadaṁ, nipātapadaṁ, vibhattipaccayantapadaṁ, abyayībhāvasamāsapadaṁ, abyayataddhitapadaṁ, tvādipaccayantapadanti.",
  "anya-e0201n1:1149_1": "Byayo vuccati vikāro, nānāliṅgavibhattivacanehi natthi rūpabyayo etesanti abyayā, asaṅkhyāti ca vuccanti.",
  "anya-e0201n1:1150_0": "Tattha vibhattipaccayantapadato puna vibhattuppatti nāma natthi.",
  "anya-e0201n1:1150_1": "Abyayībhāvasamāsamhi vibhattīnaṁ vidhi samāsakaṇḍe vakkhati, tasmā tāni dve ṭhapetvā sesāni cattāri idha vuccante.",
  "anya-e0201n1:1151_0": "288.Asaṅkhyehi sabbāsaṁcaṁ. 2.1.38; pā. 2.4.82.",
  "anya-e0201n1:1152_0": "Asaṅkhyehi padehi yathārahaṁ sabbāsaṁ vibhattīnaṁ lopo hoti, kehici padehi paṭhamāya lopo, kehici padehi dutiyāya lopo…pe… kehici sattamiyā, kehici dvinnaṁ, kehici tissannaṁ…pe… kehici sattannanti vuttaṁ hoti.",
  "anya-e0201n1:1153_0": "Tattha āvuso, bho, bhanteiccādīhi āmantananipātehi atthi, natthi, sakkā, labbhā, siyā, siyuṁ, sādhu, tuṇhīiccādīhi ca paṭhamāya lopo.",
  "anya-e0201n1:1154_0": "Ciraṁ, cirassaṁ, niccaṁ, satataṁ, abhiṇhaṁ, abhikkhaṇaṁ, muhuttaṁ iccādīhi accantasaṁyogalakkhaṇe dutiyāya.",
  "anya-e0201n1:1155_0": "Yathā, tathā, sabbathā, sabbaso, musā, micchāiccādīhi tatiyāya.",
  "anya-e0201n1:1156_0": "Kātuṁ, kātave iccādīhi catutthiyā.",
  "anya-e0201n1:1157_0": "Samantā , samantato, dīghaso, orasoiccādīhi pañcamiyā.",
  "anya-e0201n1:1158_0": "Pure, purā, pacchā, uddhaṁ, upari, adho, heṭṭhā, antarā, anto, raho, āvi, hiyyo, suveiccādīhi sattamiyā lopo.",
  "anya-e0201n1:1159_0": "Namosaddamhā ‘‘namo te buddha vīra’tthū’’ti ettha paṭhamāya.",
  "anya-e0201n1:1159_1": "‘‘Namo karohi nāgassā’’ti ettha dutiyāya.",
  "anya-e0201n1:1160_0": "Sayaṁsaddamhā ‘‘kusūlo sayameva bhijjate’’ti ettha paṭhamāya.",
  "anya-e0201n1:1160_1": "‘‘Sayaṁ kataṁ sukhadukkha’’nti dī. ni.",
  "anya-e0201n1:1160_2": "3.191, 193 ettha tatiyāya, iccādinā yathārahavibhāgo veditabbo.",
  "anya-e0201n1:1161_0": "Iti, evaṁsaddehi payogānurūpaṁ sattannaṁ vibhattīnaṁ lopaṁ icchanti.",
  "anya-e0201n1:1162_0": "Upasaggehipi atthānurūpaṁ taṁtaṁvibhattilopo.",
  "anya-e0201n1:1163_0": "Rūpasiddhiyaṁ pana ‘‘tehi paṭhamekavacanameva bhavatī’’ti rū. 131 (piṭṭhe) vuttaṁ.",
  "anya-e0201n1:1164_0": "Tattha ‘‘abhikkamati, abhidhammo’’ iccādīsu dhātuliṅgāni upecca tesaṁ atthaṁ nānāppakāraṁ karontā sajjanti saṅkharontīti upasaggā.",
  "anya-e0201n1:1164_1": "Te hi kvaci tadatthaṁ visiṭṭhaṁ karonti ‘‘jānāti, pajānāti, sañjānāti, avajānāti, abhijānāti, parijānāti, susīlo, dussīlo, suvaṇṇo, dubbaṇṇo, surājā, durājā’’ iccādīsu.",
  "anya-e0201n1:1165_0": "Kvaci tadatthaṁ nānāppakāraṁ katvā vibhajjanti ‘‘gacchati, āgacchati, uggacchati, ogacchati’’iccādīsu.",
  "anya-e0201n1:1166_0": "Kvaci tadatthaṁ bādhetvā tappaṭiviruddhe vā tadaññasmiṁ vā atthe tāni yojenti.",
  "anya-e0201n1:1167_0": "Tattha tappaṭiviruddhe –",
  "anya-e0201n1:1168_0": "Jeti, parājeti, omuñcati, paṭimuñcati, gilati, uggilati, nimmujjati, ummujjati, dhammo, uddhammoiccādi.",
  "anya-e0201n1:1169_0": "Tadaññasmiṁ –",
  "anya-e0201n1:1170_0": "Dadāti, ādadāti, dadhāti, vidheti, pidheti, nidheti, sandhiyati, saddahati, abhidhātiiccādi.",
  "anya-e0201n1:1171_0": "Kvaci pana padasobhaṇaṁ katvā tadatthaṁ anuvattanti, ‘‘vijjati, saṁvijjati, labhati, paṭilabhati’’ iccādi.",
  "anya-e0201n1:1172_0": "Te vīsati honti-pa, ā, u, o, du, ni, vi, su, saṁ, ati, adhi, anu, apa, api, abhi, ava, upa, pati, parā, pari.",
  "anya-e0201n1:1173_0": "Kaccāyane pana osaddo avakāriyamattanti taṁ aggahetvā nīsaddaṁ gaṇhāti, idha pana nīsaddo nissa dīghamattanti taṁ aggahetvā osaddaṁ gaṇhāti.",
  "anya-e0201n1:1174_0": "Tattha pa –",
  "anya-e0201n1:1175_0": "Pakāratthe-paññā. Ādikamme-vippakataṁ. Padhāne-paṇītaṁ. Issariye-pabhū.",
  "anya-e0201n1:1175_1": "Antobhāve-pakkhittaṁ, passāso. Viyoge-pavāso. Tappare-pācariyo.",
  "anya-e0201n1:1175_2": "Tadanubandhe-putto, paputto, nattā, panattā. Bhusatthe-pavaḍḍho. Sambhave-pabhavati. Tittiyaṁ-pahutaṁ annaṁ. Anāvile-pasanno. Patthanāyaṁ-paṇidhānaṁ.",
  "anya-e0201n1:1176_0": "Ā –",
  "anya-e0201n1:1177_0": "Abhimukhe-āgacchati. Uddhaṁkamme-ārohati. Mariyādāyaṁ-āpabbatā khettaṁ.",
  "anya-e0201n1:1177_1": "Abhividhimhi-ābrahmalokā kittisaddo. Pattiyaṁ-āpanno. Icchāyaṁ-ākaṅkhā. Parissajane-āliṅgati. Ādikamme-ārambho. Gahaṇe-ādīyati. Nivāse-āvasatho. Samīpe-āsannaṁ. Avhāne-āmantanaṁ.",
  "anya-e0201n1:1178_0": "U –",
  "anya-e0201n1:1179_0": "Uggate-uggacchati . Uddhaṁkamme-uṭṭhāti. Padhāne-uttaro. Viyoge-upavāso. Sambhave-ubbhūto. Atthalābhe-rūpassa uppādo. Sattiyaṁ-ussahati gantuṁ. Sarūpakhyāne-uddeso.",
  "anya-e0201n1:1180_0": "O –",
  "anya-e0201n1:1181_0": "Antobhāve-ocarako, orodho. Adhokamme-okkhitto. Niggahe-ovādo. Antare, dese ca-okāso. Pātubhāve-opapātiko.",
  "anya-e0201n1:1181_1": "Yesu atthesu avasaddo vattati, tesupi osaddo vattati.",
  "anya-e0201n1:1182_0": "Du –",
  "anya-e0201n1:1183_0": "Asobhaṇe-duggandho.",
  "anya-e0201n1:1183_1": "Abhāve-dubbhikkhaṁ, dussīlo, duppañño. Kucchite-dukkaṭaṁ. Asamiddhiyaṁ-dusassaṁ. Kicche-dukkaraṁ. Virūpe-dubbaṇṇo, dummukho.",
  "anya-e0201n1:1184_0": "Ni –",
  "anya-e0201n1:1185_0": "Nissese-nirutti. Niggate-niyyānaṁ. Nīharaṇe-niddhāraṇaṁ. Antopavesane-nikhāto. Abhāve-nimmakkhikaṁ. Nisedhe-nivāreti. Nikkhante-nibbānaṁ. Pātubhāve-nimmitaṁ. Avadhāraṇe-vinicchayo. Vibhajjane-niddeso. Upamāyaṁ-nidassanaṁ. Upadhāraṇe-nisāmeti. Avasāne-niṭṭhitaṁ. Cheke-nipuṇo.",
  "anya-e0201n1:1186_0": "Vi –",
  "anya-e0201n1:1187_0": "Visese-vipassati. Vividhe-vicittaṁ. Viruddhe-vivādo. Vigate-vimalo. Viyoge-vippayutto. Virūpe-vippaṭisāro.",
  "anya-e0201n1:1188_0": "Su –",
  "anya-e0201n1:1189_0": "Sobhaṇe-suggati . Sundare-sumano. Sammāsaddatthe-sugato. Samiddhiyaṁ-subhikkhaṁ. Sukhatthe-sukaro.",
  "anya-e0201n1:1190_0": "Saṁ –",
  "anya-e0201n1:1191_0": "Samodhāne-sandhi.",
  "anya-e0201n1:1191_1": "Sammā, samatthesu-samādhi, sampayutto. Samantabhāve-saṁkiṇṇo.",
  "anya-e0201n1:1191_2": "Saṅgate-samāgamo, saṅkhepe-samāso. Bhusatthe-sāratto. Sahatthe-saṁvāso, sambhogo. Appatthe-samaggho. Pabhave-sambhavo. Abhimukhe-sammukhaṁ. Saṅgahe-saṅgayhati. Pidahane-saṁvuto.",
  "anya-e0201n1:1191_3": "Punappunakamme-sandhāvati, saṁsarati. Samiddhiyaṁ-sampanno.",
  "anya-e0201n1:1192_0": "Ati –",
  "anya-e0201n1:1193_0": "Atikkame-atirocati, accayo, atīto. Atikkante-accantaṁ. Atissaye-atikusalo. Bhusatthe-atikodho.",
  "anya-e0201n1:1193_1": "Antokamme-mañcaṁ vā pīṭhaṁ vā atiharitvā ṭhapeti.",
  "anya-e0201n1:1194_0": "Adhi –",
  "anya-e0201n1:1195_0": "Adhike-adhisīlaṁ.",
  "anya-e0201n1:1195_1": "Issare-adhipati, adhibrahmadatte pañcālā. Uparibhāve-adhiseti. Paribhavane-adhibhūto.",
  "anya-e0201n1:1195_2": "Ajjhāyane-ajjheti, byākaraṇamadhīte.",
  "anya-e0201n1:1195_3": "Adhiṭṭhāne-navakammaṁ adhiṭṭhāti, cīvaraṁ adhiṭṭhāti, iddhivikubbanaṁ adhiṭṭhāti. Nicchaye-adhimuccati.",
  "anya-e0201n1:1195_4": "Pāpuṇane-bhogakkhandhaṁ adhigacchati, amataṁ adhigacchati.",
  "anya-e0201n1:1196_0": "Anu –",
  "anya-e0201n1:1197_0": "Anugate-anveti. Anuppacchinne-anusayo. Pacchāsaddatthe-anurathaṁ.",
  "anya-e0201n1:1197_1": "Punappunabhāve-anvaḍḍhamāsaṁ, anusaṁvaccharaṁ.",
  "anya-e0201n1:1197_2": "Yogyabhāve-anurūpaṁ .Kaniṭṭhabhāve-anubuddho, anuthero. Sesaṁ kārakakaṇḍe vakkhati.",
  "anya-e0201n1:1198_0": "Apa –",
  "anya-e0201n1:1199_0": "Apagate-apeti, apāyo. Garahe-apagabbho, apasaddo. Vajjane-apasālāya āyanti. Pūjāyaṁ-vuḍḍha-mapacāyanti. Padussane-aparajjhati.",
  "anya-e0201n1:1200_0": "Api –",
  "anya-e0201n1:1201_0": "Sambhāvane-apipabbataṁ bhindeyya, merumpi vinivijjheyya.",
  "anya-e0201n1:1201_1": "Apekkhāyaṁ-ayampi dhammo aniyato.",
  "anya-e0201n1:1201_2": "Samuccaye-itipi arahaṁ, chavimpi dahati, cammampi dahati, maṁsampi dahati.",
  "anya-e0201n1:1201_3": "Garahāyaṁ-api amhākaṁ paṇḍitaka.",
  "anya-e0201n1:1201_4": "Pucchāyaṁ-api bhante bhikkhaṁ labhittha, api nu tumhe sotukāmāttha.",
  "anya-e0201n1:1202_0": "Abhi –",
  "anya-e0201n1:1203_0": "Abhimukhe-abhikkanto. Visiṭṭhe-abhiññā. Adhike-abhidhammo. Uddhaṁkamme-abhirūhati. Kule-abhijāto. Sāruppe-abhirūpo. Vandane-abhivādeti. Sesaṁ kārakakaṇḍe vakkhati.",
  "anya-e0201n1:1204_0": "Ava –",
  "anya-e0201n1:1205_0": "Adhobhāge-avakkhitto. Viyoge-avakokilaṁ vanaṁ. Paribhave-avajānāti. Jānane-avagacchati. Suddhiyaṁ-vodāyati, vodānaṁ. Nicchaye-avadhāraṇaṁ. Dese-avakāso. Theyye-avahāro.",
  "anya-e0201n1:1206_0": "Upa –",
  "anya-e0201n1:1207_0": "Upagame-upanisīdati. Samīpe-upacāro, upanagaraṁ.",
  "anya-e0201n1:1207_1": "Upapattiyaṁ-saggaṁ lokaṁ upapajjati. Sadise-upamāṇaṁ, upameyyaṁ. Adhike-upakhāriyaṁ doṇo.",
  "anya-e0201n1:1207_2": "Uparibhāve – upasampanno , upacayo. Anasane-upavāso. Dosakkhāne-paraṁ upavadati. Saññāyaṁ-upadhā, upasaggo. Pubbakamme-upakkamo, upahāro. Pūjāyaṁ-buddhaṁ upaṭṭhāti. Gayhākāre-paccupaṭṭhānaṁ.",
  "anya-e0201n1:1207_3": "Bhusatthe-upādānaṁ, upāyāso, upanissayo.",
  "anya-e0201n1:1208_0": "Pati –",
  "anya-e0201n1:1209_0": "Patigate-paccakkhaṁ. Paṭilome-paṭisotaṁ. Paṭiyogimhi-paṭipuggalo. Nisedhe-paṭisedho. Nivatte-paṭikkamati. Sadise-paṭirūpakaṁ. Paṭikamme-rogassa paṭikāro. Ādāne-paṭiggaṇhāti. Paṭibodhe-paṭivedho. Paṭicce-paccayo. Sesaṁ kārakakaṇḍe vakkhati.",
  "anya-e0201n1:1210_0": "Parā –",
  "anya-e0201n1:1211_0": "Parihāniyaṁ-parābhavo. Parājaye-parājito. Gatiyaṁ-parāyanaṁ. Vikkame-parakkamo. Āmasane-parāmasanaṁ.",
  "anya-e0201n1:1212_0": "Pari –",
  "anya-e0201n1:1213_0": "Samantabhāve-parivuto, parikkhitto, parikkhāro.",
  "anya-e0201n1:1213_1": "Paricchede-pariññeyyaṁ, parijānāti. Vajjane-pariharati. Parihāro. Āliṅgane-parissajati. Nivāsane-vatthaṁ paridahati. Pūjāyaṁ-pāricariyā. Bhojane-parivisati. Abhibhave-paribhavati. Dosakkhāne-paribhāsati. Sesaṁ kārakakaṇḍe vakkhati.",
  "anya-e0201n1:1214_0": "Nīsaddo pana nīharaṇa, nīvaraṇādīsu vattati, nīharaṇaṁ, nīvaraṇaṁiccādi.",
  "anya-e0201n1:1215_0": "Iti upasaggapadarāsi.",
  "anya-e0201n1:1216_0": "Nipātapadarāsi",
  "anya-e0201n1:1217_0": "Niccaṁ ekarūpena vākyapathe patantīti nipātā.",
  "anya-e0201n1:1217_1": "Padānaṁ ādi, majjhā’vasānesu nipatantīti nipātātipi vadanti.",
  "anya-e0201n1:1218_0": "Asatvavācakā cādisaddā nipātā nāma.",
  "anya-e0201n1:1218_1": "Te pana vibhattiyuttā, ayuttā cāti duvidhā honti.",
  "anya-e0201n1:1218_2": "Tattha vibhattiyuttā pubbe dassitā eva. Cādayo ayuttā nāma.",
  "anya-e0201n1:1218_3": "Te pana anekasatappabhedā honti. Nighaṇṭusatthesu gahetabbāti.",
  "anya-e0201n1:1219_0": "Abyayataddhitapaccayapadarāsi",
  "anya-e0201n1:1220_0": "Abyayataddhitapaccayantā nāma yathā, tathā, ekadhā, ekajjhaṁ, sabbaso, kathaṁ, itthaṁ iccādayo. Tehi tatiyālopo.",
  "anya-e0201n1:1221_0": "Tvādipaccayantapadarāsi",
  "anya-e0201n1:1222_0": "Tvādipaccayantā nāma katvā, katvāna, kātuna, kātuṁ, kātave, dakkhitāye, hetuye, ādāya, upādāya, viceyya, vineyya, sakkacca, āhacca, upasampajja, samecca, avecca, paṭicca, aticca, āgamma, ārabbhaiccādayo.",
  "anya-e0201n1:1222_1": "Tesu tvā, tvānantehi paṭhamālopo.",
  "anya-e0201n1:1222_2": "Tuṁ, tave, tāye, tuyepaccayantehi catutthīlopoti.",
  "anya-e0201n1:1223_0": "Dhātavo paccayā ceva, upasagganipātakā.",
  "anya-e0201n1:1224_0": "Anekatthāva te paṭi-sambhidā ñāṇagocarā.",
  "anya-e0201n1:1225_0": "Iti niruttidīpaniyā nāma moggallānadīpaniyā",
  "anya-e0201n1:1226_0": "Nāmakaṇḍo niṭṭhito."
}