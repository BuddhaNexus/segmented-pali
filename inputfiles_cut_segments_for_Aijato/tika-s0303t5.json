{
  "tika-s0303t5:0_0": "6. Kilesasaṁyuttavaṇṇanā",
  "tika-s0303t5:1_0": "322-331.Esoti cakkhusmiṁ chandarāgo. Upecca kilesetīti upakkileso.",
  "tika-s0303t5:1_1": "Cittassāti sāmaññavacanaṁ anicchanto codako ‘‘kataracittassā’’ti āha.",
  "tika-s0303t5:1_2": "Itaro kāmaṁ upatāpanamalīnabhāvakaraṇavasena upakkileso lokuttarassa natthi, vibādhanaṭṭho pana attheva uppattinivāraṇatoti adhippāyenāha ‘‘catubhūmakacittassā’’ti.",
  "tika-s0303t5:1_3": "Codako ‘‘tebhūmakā’’tiādinā attano adhippāyaṁ vivarati, itaro ‘‘uppattinivāraṇato’’tiādinā.",
  "tika-s0303t5:1_4": "Ariyaphalapaṭippassaddhipahānavasena pavattiyā sabbasaṁkilesato nikkhantattā nekkhammaṁ, magganibbānānaṁ pana nekkhammabhāvo ukkaṁsato gahito evāti āha ‘‘nekkhammaninnanti navalokuttaradhammaninna’’nti.",
  "tika-s0303t5:1_5": "Abhijānitvāti abhimukhabhāvena jānitvā.",
  "tika-s0303t5:1_6": "Sacchikātabbesūti paccakkhakātabbesu.",
  "tika-s0303t5:1_7": "Chaḷabhiññādhammesūti ariyamaggasampayuttadhammesu.",
  "tika-s0303t5:2_0": "Kilesasaṁyuttavaṇṇanā niṭṭhitā."
}