{
  "kv10.6:0.1_0": "Kathāvatthu",
  "kv10.6:0.2_0": "Mahāpaṇṇāsaka",
  "kv10.6:0.3_0": "Dasamavagga",
  "kv10.6:0.4_0": "Dvīhisīlehikathā",
  "kv10.6:1.1_0": "Maggasamaṅgī dvīhi sīlehi samannāgatoti?",
  "kv10.6:1.2_0": "Āmantā.",
  "kv10.6:1.3_0": "Maggasamaṅgī dvīhi phassehi dvīhi vedanāhi dvīhi saññāhi dvīhi cetanāhi dvīhi cittehi dvīhi saddhāhi dvīhi vīriyehi dvīhi satīhi dvīhi samādhīhi dvīhi paññāhi samannāgatoti?",
  "kv10.6:1.4_0": "Na hevaṁ vattabbe …pe….",
  "kv10.6:2.1_0": "Maggasamaṅgī lokiyena sīlena samannāgatoti?",
  "kv10.6:2.2_0": "Āmantā.",
  "kv10.6:2.3_0": "Maggasamaṅgī lokiyena phassena lokiyāya vedanāya lokiyāya paññāya lokiyāya cetanāya lokiyena cittena lokiyāya saddhāya lokiyena vīriyena lokiyāya satiyā lokiyena samādhinā lokiyāya paññāya samannāgatoti?",
  "kv10.6:2.4_0": "Na hevaṁ vattabbe …pe….",
  "kv10.6:3.1_0": "Maggasamaṅgī lokiyena ca lokuttarena ca sīlena samannāgatoti?",
  "kv10.6:3.2_0": "Āmantā.",
  "kv10.6:3.3_0": "Maggasamaṅgī lokiyena ca lokuttarena ca phassena samannāgato …pe…",
  "kv10.6:3.4_0": "lokiyāya ca lokuttarāya ca paññāya samannāgatoti?",
  "kv10.6:3.5_0": "Na hevaṁ vattabbe …pe…",
  "kv10.6:3.6_0": "maggasamaṅgī lokiyena sīlena samannāgatoti?",
  "kv10.6:3.7_0": "Āmantā.",
  "kv10.6:3.8_0": "Maggasamaṅgī puthujjanoti?",
  "kv10.6:3.9_0": "Na hevaṁ vattabbe …pe….",
  "kv10.6:4.1_0": "Maggasamaṅgī lokiyāya sammāvācāya samannāgatoti?",
  "kv10.6:4.2_0": "Āmantā.",
  "kv10.6:4.3_0": "Maggasamaṅgī lokiyāya sammādiṭṭhiyā samannāgatoti?",
  "kv10.6:4.4_0": "Na hevaṁ vattabbe …pe…",
  "kv10.6:4.5_0": "maggasamaṅgī lokiyāya sammāvācāya samannāgatoti?",
  "kv10.6:4.6_0": "Āmantā.",
  "kv10.6:4.7_0": "Maggasamaṅgī lokiyena sammāsaṅkappena …pe…",
  "kv10.6:4.8_0": "lokiyena sammāvāyāmena …pe…",
  "kv10.6:4.9_0": "lokiyāya sammāsatiyā …pe…",
  "kv10.6:4.10_0": "lokiyena sammāsamādhinā samannāgatoti?",
  "kv10.6:4.11_0": "Na hevaṁ vattabbe …pe…",
  "kv10.6:4.12_0": "maggasamaṅgī lokiyena sammākammantena …pe…",
  "kv10.6:4.13_0": "lokiyena sammāājīvena samannāgatoti?",
  "kv10.6:4.14_0": "Āmantā.",
  "kv10.6:4.15_0": "Maggasamaṅgī lokiyāya sammādiṭṭhiyā …pe…",
  "kv10.6:4.16_0": "lokiyena sammāsamādhinā samannāgatoti?",
  "kv10.6:4.17_0": "Na hevaṁ vattabbe …pe….",
  "kv10.6:5.1_0": "Maggasamaṅgī lokiyāya ca lokuttarāya ca sammāvācāya samannāgatoti?",
  "kv10.6:5.2_0": "Āmantā.",
  "kv10.6:5.3_0": "Maggasamaṅgī lokiyāya ca lokuttarāya ca sammādiṭṭhiyā samannāgatoti?",
  "kv10.6:5.4_0": "Na hevaṁ vattabbe …pe…",
  "kv10.6:5.5_0": "maggasamaṅgī lokiyāya ca lokuttarāya ca sammāvācāya samannāgatoti?",
  "kv10.6:5.6_0": "Āmantā.",
  "kv10.6:5.7_0": "Maggasamaṅgī lokiyena ca lokuttarena ca sammāsaṅkappena …pe…",
  "kv10.6:5.8_0": "lokiyena ca lokuttarena ca sammāvāyāmena …pe…",
  "kv10.6:5.9_0": "lokiyāya ca lokuttarāya ca sammāsatiyā …pe…",
  "kv10.6:5.10_0": "lokiyena ca lokuttarena ca sammāsamādhinā samannāgatoti?",
  "kv10.6:5.11_0": "Na hevaṁ vattabbe …pe….",
  "kv10.6:6.1_0": "Maggasamaṅgī lokiyena ca lokuttarena ca sammākammantena …pe…",
  "kv10.6:6.2_0": "sammāājīvena samannāgatoti?",
  "kv10.6:6.3_0": "Āmantā.",
  "kv10.6:6.4_0": "Maggasamaṅgī lokiyāya ca lokuttarāya ca sammādiṭṭhiyā samannāgatoti?",
  "kv10.6:6.5_0": "Na hevaṁ vattabbe …pe…",
  "kv10.6:6.6_0": "maggasamaṅgī lokiyena ca lokuttarena ca sammāājīvena samannāgatoti?",
  "kv10.6:6.7_0": "Āmantā.",
  "kv10.6:6.8_0": "Maggasamaṅgī lokiyena ca lokuttarena ca sammāsaṅkappena …pe…",
  "kv10.6:6.9_0": "lokiyena ca lokuttarena ca sammāsamādhinā samannāgatoti?",
  "kv10.6:6.10_0": "Na hevaṁ vattabbe …pe….",
  "kv10.6:7.1_0": "Na vattabbaṁ—",
  "kv10.6:7.2_0": "“maggasamaṅgī dvīhi sīlehi samannāgato”ti?",
  "kv10.6:7.3_0": "Āmantā.",
  "kv10.6:7.4_0": "Lokiye sīle niruddhe maggo uppajjatīti?",
  "kv10.6:7.5_0": "Āmantā.",
  "kv10.6:7.6_0": "Dussīlo khaṇḍasīlo chinnasīlo maggaṁ bhāvetīti?",
  "kv10.6:7.7_0": "Na hevaṁ vattabbe …pe…",
  "kv10.6:7.8_0": "tena hi maggasamaṅgī dvīhi sīlehi samannāgatoti.",
  "kv10.6:7.9_0": "Dvīhisīlehikathā niṭṭhitā."
}