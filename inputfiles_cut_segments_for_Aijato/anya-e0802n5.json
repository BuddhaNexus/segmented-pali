{
  "anya-e0802n5:0_0": "5. Taddhitakappa",
  "anya-e0802n5:1_0": "Aṭṭhamakaṇḍa",
  "anya-e0802n5:2_0": "344, 361.Vāṇa’pacce.",
  "anya-e0802n5:3_0": "Ṇapaccayo hoti vā ‘‘tassāpacca’’ miccetasmiṁ atthe.",
  "anya-e0802n5:4_0": "Vasiṭṭhassa apaccaṁ vāsiṭṭho, vasiṭṭhassa apaccaṁ vā, vasiṭṭhassa apaccaṁ vāsiṭṭhī, vasiṭṭhassa apaccaṁ vāsiṭṭhaṁ.",
  "anya-e0802n5:4_1": "Evaṁ bhāradvājo, bhāradvājī, bhāradvājaṁ. Gotamo, gotamī, gotamaṁ.",
  "anya-e0802n5:4_2": "Vāsudevo, vāsudevī, vāsudevaṁ.",
  "anya-e0802n5:4_3": "Bāladevo, bāladevī, bāladevaṁ.",
  "anya-e0802n5:4_4": "Vesāmitto, vesāmittī vesāmittaṁ.",
  "anya-e0802n5:5_0": "345, 366.Ṇāyana ṇāna vacchādito.",
  "anya-e0802n5:6_0": "Tasmā vacchādito gottagaṇato ṇāyanaṇānapaccayā honti vā ‘‘tassāpacca’’miccetasmiṁ atthe.",
  "anya-e0802n5:7_0": "Vacchassa apaccaṁvacchāyano, vacchāno, vacchassa apaccaṁ vā, vacchassa apaccaṁ vacchāyanī, vacchānī, vacchassa apaccaṁ vacchāyanaṁ, vacchānaṁ.",
  "anya-e0802n5:7_1": "Sakaṭassa apaccaṁ sākaṭāyano, sākaṭāno , sakaṭassa apaccaṁ vā, sākaṭāyanī, sā kaṭānī, sākaṭāyanaṁ, sākaṭānaṁ.",
  "anya-e0802n5:7_2": "Evaṁ kaṇhāyano, kaṇhāno, kaṇhassa apaccaṁ vā.",
  "anya-e0802n5:7_3": "Kaṇhāyanī, kaṇhānī, kaṇhāyanaṁ, kaṇhānaṁ.",
  "anya-e0802n5:7_4": "Aggivessāyano, aggivessāno, aggivessāyanī, aggivessānī, aggivessāyanaṁ, aggivessānaṁ.",
  "anya-e0802n5:7_5": "Gacchāyano, gacchāno, gacchāyanī, gacchānī, gacchāyanaṁ, gacchānaṁ.",
  "anya-e0802n5:7_6": "Kappāyano, kappāno, kappāyanī, kappānī, kappāyanaṁ, kappānaṁ.",
  "anya-e0802n5:7_7": "Moggallāyano, moggallāno, moggallāyanī, moggallānī, moggallāyanaṁ, moggallānaṁ.",
  "anya-e0802n5:7_8": "Muñcāyano, muñcāno, muñcāyanī, muñcānī, muñcāyanaṁ, muñcānaṁ.",
  "anya-e0802n5:7_9": "Saṅghāyano, saṅghāno, saṅghāyanī, saṅghānī, saṅghāyanaṁ, saṅghānaṁ.",
  "anya-e0802n5:7_10": "Lomāyano, lomāno, lomāyanī, lomānī, lomāyanaṁ, lomānaṁ, sākamāyano, sākamāno, sākamāyanī, sākamānī, sākamāyanaṁ, sākamānaṁ.",
  "anya-e0802n5:7_11": "Nārāyano, nārāno, nārāyanī, nārānī, nārāyanaṁ, nārānaṁ.",
  "anya-e0802n5:7_12": "Corāyanocorāno, corāyanī, corānī, corāyanaṁ, corānaṁ, āvasālāyano, āvasālāno, āvasālāyanī, āvasālānī, āvasālāyanaṁ, āvasālānaṁ.",
  "anya-e0802n5:7_13": "Dvepāyano, dvepāno, dvepāyanī, dvepānī, dvepāyanaṁ, dvepānaṁ.",
  "anya-e0802n5:7_14": "Kuñcāyano, kuñcāno, kuñcāyanī, kuñcānī, kuñcāyanaṁ, kuñcānaṁ.",
  "anya-e0802n5:7_15": "Kaccāyano, kaccāno, kaccāyanī, kaccānī, kaccāyanaṁ, kaccānaṁ.",
  "anya-e0802n5:8_0": "346, 367.Ṇeyyokattikādīhi.",
  "anya-e0802n5:9_0": "Tehi gottagaṇehi kattikādīhi ṇeyyapaccayo hoti vā ‘‘tassāpacca’’miccetasmiṁ atthe.",
  "anya-e0802n5:10_0": "Kattikāya apaccaṁ kattikeyyo, kattikāya apaccaṁ vā.",
  "anya-e0802n5:10_1": "Evaṁ venateyyo, rohiṇeyyo, gaṅgeyyo, kaddameyyo, nādeyyo, āleyyo, āheyo, kāmeyyo, suciyā apaccaṁ soceyyo, sāleyyo, bāleyyo, māleyyo, kāleyyo.",
  "anya-e0802n5:11_0": "347, 368.Ato ṇi vā.",
  "anya-e0802n5:12_0": "Tasmā akārato ṇipaccayo hoti vā ‘‘tassāpacca’’miccetasmiṁ atthe.",
  "anya-e0802n5:13_0": "Dakkhassa apaccaṁ dakkhi, dakkhassa apaccaṁ vā.",
  "anya-e0802n5:13_1": "Duṇassa apaccaṁ doṇi, duṇassa apaccaṁ vā, evaṁ vāsavi, sakyaputti, nāṭaputti, dāsaputti, dāsavi, vāruṇi, gaṇḍi, bāladevi, pāvaki, jenadatti, buddhi, dhammi, saṅghi, kappi, anuruddhi.",
  "anya-e0802n5:14_0": "Vāti vikappanatthena ṇikapaccayo hoti ‘‘tassāpacca’’miccetasmiṁ atthe.",
  "anya-e0802n5:14_1": "Sakyaputtassa apaccaṁ sakyaputtiko.",
  "anya-e0802n5:14_2": "Evaṁ nāṭaputtiko, jenadattiko.",
  "anya-e0802n5:15_0": "148, 371.Ṇavo’pakvādīhi.",
  "anya-e0802n5:16_0": "Upakuiccevamādīhi ṇavapaccayo hoti vā ‘‘tassāpacca’’miccetasmiṁ atthe.",
  "anya-e0802n5:17_0": "Upakussa apaccaṁ opakavo, upakussa apaccaṁ vā.",
  "anya-e0802n5:17_1": "Manuno apaccaṁ mānavo, manuno apaccaṁ vā.",
  "anya-e0802n5:17_2": "Bhaggussa apaccaṁ bhaggavo, bhaggussa apaccaṁ vā, paṇḍussa apaccaṁ paṇḍavo, paṇḍussa apaccaṁ vā, bahussa apaccaṁ bāhavo, bahussa apaccaṁ vā.",
  "anya-e0802n5:18_0": "349, 372.Ṇera vidhavādito.",
  "anya-e0802n5:19_0": "Tasmā vidhavādito ṇerapaccayo hoti vā ‘‘tassāpacca’’miccetasmiṁ atthe.",
  "anya-e0802n5:20_0": "Vidhavāya apaccaṁ vedhavero, vidhavāya apaccaṁ vā.",
  "anya-e0802n5:20_1": "Bandhukiyā apaccaṁ bandhukero, bandhukiyā apaccaṁ vā.",
  "anya-e0802n5:20_2": "Samaṇassa apaccaṁ sāmaṇero, samaṇassa apaccaṁ vā.",
  "anya-e0802n5:20_3": "Evaṁ sāmaṇerī, sāmaṇeraṁ, nāḷikero, nāḷikerī, nāḷikeraṁ.",
  "anya-e0802n5:21_0": "350, 373.Yena vā saṁsaṭṭhaṁ tarati carati vahati ṇiko.",
  "anya-e0802n5:22_0": "Yena vā saṁsaṭṭhaṁ, yena vā tarati, yena vā carati, yena vā vahati iccetesvatthesu ṇikapaccayo hoti vā.",
  "anya-e0802n5:23_0": "Tilena saṁsaṭṭhaṁ bhojanaṁ telikaṁ, tilena saṁsaṭṭhaṁ vā. Evaṁ goḷikaṁ, ghātikaṁ.",
  "anya-e0802n5:24_0": "Nāvāya taratīti nāviko, nāvāya tarati vā. Evaṁ oḷumpiko.",
  "anya-e0802n5:25_0": "Sakaṭena caratīti sākaṭiko, sakaṭena carati vā.",
  "anya-e0802n5:25_1": "Evaṁ pattiko, daṇḍiko, dhammiko, pādiko.",
  "anya-e0802n5:26_0": "Sīsena vahatīti sīsiko, sīsena vahati vā.",
  "anya-e0802n5:26_1": "Aṁsena vahatīti aṁsiko, aṁsena vahati vā. Evaṁ khandhiko, aṅguliko.",
  "anya-e0802n5:27_0": "Vāti vikappanatthena aññesupi ṇikapaccayo hoti.",
  "anya-e0802n5:27_1": "Rājagahe vasatīti rājagahiko, rājagahe vasati vā.",
  "anya-e0802n5:27_2": "Rājagahe jāto rājagahiko, rājagahe jāto vā.",
  "anya-e0802n5:27_3": "Evaṁ māgadhiko, sāvatthiko, kāpila vatthiko, pāṭaliputtiko, vesāliko.",
  "anya-e0802n5:28_0": "351, 374.Tamadhīte tenakatādi sannidhāna niyoga sippa bhaṇḍa jīvikatthesu ca.",
  "anya-e0802n5:29_0": "Tamadhīte, tenakatādiatthe, tamhi sannidhānā, tattha niyutto, tamassa sippaṁ, tamassa bhaṇḍaṁ, tamassa jīvikaṁ iccetesvatthesu ca ṇikapaccayo hoti vā.",
  "anya-e0802n5:30_0": "Vinayamadhīte venayiko, vinayamadhīte vā.",
  "anya-e0802n5:30_1": "Evaṁ suttantiko, ābhidhammiko, veyyākaraṇiko.",
  "anya-e0802n5:31_0": "Kāyena kataṁ kammaṁ kāyikaṁ, kāyena kataṁ kammaṁ vā. Evaṁ vācasikaṁ, mānasikaṁ.",
  "anya-e0802n5:32_0": "Sarīre sannidhānā vedanā sārīrikā, sarīre sannidhānā vā, evaṁ mānasikā.",
  "anya-e0802n5:33_0": "Dvāre niyutto dovāriko, dvāre niyutto vā.",
  "anya-e0802n5:33_1": "Evaṁ bhaṇḍāgāriko, nāgariko, nāvakammiko.",
  "anya-e0802n5:34_0": "Vīṇā assa sippaṁ veṇiko, vīṇā assa sippaṁ vā.",
  "anya-e0802n5:34_1": "Evaṁ pāṇaviko, modiṅgiko, vaṁsiko.",
  "anya-e0802n5:35_0": "Gandho assa bhaṇḍaṁ gandhiko, gandho assa bhaṇḍaṁ vā. Evaṁ teliko, goḷiko.",
  "anya-e0802n5:36_0": "Urabbhaṁ hantvā jīvatīti orabbhiko, urabbhaṁ hantvā jīvati vā.",
  "anya-e0802n5:36_1": "Magaṁ hantvā jīvatīti māgaviko, magaṁ hantvā jīvati vā. Evaṁ sokariko, sākuṇiko.",
  "anya-e0802n5:37_0": "Ādiggahaṇena aññatthāpi ṇika paccayo yojetabbo.",
  "anya-e0802n5:37_1": "Jālena hato jāliko, jālena hato vā.",
  "anya-e0802n5:38_0": "Suttena bandho suttiko, suttena bandho vā.",
  "anya-e0802n5:39_0": "Cāpo assa āvudho cāpiko, cāpo assa āvudho vā.",
  "anya-e0802n5:39_1": "Evaṁ tomariko, muggariko, mosaliko.",
  "anya-e0802n5:40_0": "Vāto assa ābādho vātiko, vāto assa ābādho vā. Evaṁ semhiko, pittiko.",
  "anya-e0802n5:41_0": "Buddhe pasanno buddhiko, buddhe pasanno vā. Evaṁ dhammiko, saṅghiko.",
  "anya-e0802n5:42_0": "Buddhassa santakaṁ buddhikaṁ, buddhassa santakaṁ vā. Evaṁ dhammikaṁ, saṅghikaṁ.",
  "anya-e0802n5:43_0": "Vatthena kītaṁ bhaṇḍaṁ vatthikaṁ, vatthena kītaṁ bhaṇḍaṁ vā.",
  "anya-e0802n5:43_1": "Evaṁ kumbhikaṁ, phālikaṁ, kiṁ kaṇikaṁ, sovaṇṇikaṁ.",
  "anya-e0802n5:44_0": "Kumbho assa parimāṇaṁ kumbhikaṁ, kumbho assa parimāṇaṁ vā.",
  "anya-e0802n5:45_0": "Kumbhassa rāsi kumbhikaṁ, kumbhassa rāsi vā.",
  "anya-e0802n5:46_0": "Kumbhaṁ arahatīti kumbhiko, kumbhaṁ arahati vā.",
  "anya-e0802n5:47_0": "Akkhena dibbatīti akkhiko, akkhena dibbati vā.",
  "anya-e0802n5:47_1": "Evaṁ sālākiko, tindukiko, ambaphaliko.",
  "anya-e0802n5:47_2": "Kapiṭṭhaphaliko, nāḷikeriko iccevamādi.",
  "anya-e0802n5:48_0": "352, 376.Ṇa rāgā tasse damaññatthesu ca.",
  "anya-e0802n5:49_0": "Ṇapaccayo hoti vā rāgamhā ‘‘tena rattaṁ’’ iccetasmiṁ atthe, ‘‘tassedaṁ’’ aññatthesu ca.",
  "anya-e0802n5:50_0": "Kasāvena rattaṁ vatthaṁ kāsāvaṁ, kasāvena rattaṁ vatthaṁ vā.",
  "anya-e0802n5:50_1": "Evaṁ kosumbhaṁ, hāliddaṁ, pāṭaṅgaṁ, rattaṅga, mañjiṭṭhaṁ, kuṅkumaṁ.",
  "anya-e0802n5:51_0": "Sūkarassa idaṁ maṁsaṁ sokaraṁ, sūkarassa idaṁ maṁsaṁ vā. Evaṁ māhisaṁ.",
  "anya-e0802n5:52_0": "Udumbarassa avidūre pavattaṁ vimānaṁ odumbaraṁ, udumbarassa avidūre pavattaṁ vimānaṁ vā.",
  "anya-e0802n5:53_0": "Vidisāya avidūre nivāso vediso, vidisāya avidūre nivāso vā.",
  "anya-e0802n5:54_0": "Mathurāya jāto māthuro, mathurāya jāto vā.",
  "anya-e0802n5:55_0": "Mathurāya āgato māthuro, mathurāya āgato vā.",
  "anya-e0802n5:56_0": "Kattikāya niyutto māso kattiko, kattikāya niyutto māso vā.",
  "anya-e0802n5:56_1": "Evaṁ māgasiro, phusso, māgho, phagguno, citto, vesākho, jeṭṭho, āsaḷho, sāvaṇo, bhaddo, assayujo.",
  "anya-e0802n5:57_0": "Na vuddhi nīlapītādo, paccaye saṇakārake.",
  "anya-e0802n5:58_0": "Phakāro phussasaddassa, ‘‘siro’’ti sirasaṁ vade.",
  "anya-e0802n5:59_0": "Sikkhānaṁ samūho sikkho, bhikkhānaṁ samūho bhikkho. Evaṁ kāpoto, māyūro, kokilo.",
  "anya-e0802n5:60_0": "Buddhe, assa devatā buddho.",
  "anya-e0802n5:60_1": "Evaṁ bhaddo, māro, māhindo, vessavaṇo, yāmo, somo, nārāyaṇo.",
  "anya-e0802n5:61_0": "Saṁvaccharamadhīte saṁvaccharo.",
  "anya-e0802n5:61_1": "Evaṁ mohutto, nemitto, aṅgavijjo, veyyākaraṇo, chando, bhāsso, cando.",
  "anya-e0802n5:62_0": "Vasādānaṁ visayo deso vāsādo.",
  "anya-e0802n5:62_1": "Evaṁ kumbho, sākunto, ātisāro.",
  "anya-e0802n5:63_0": "Udumbarā asmiṁ padese santīti odumbaro. Sāgarehi nibbatto sāgaro. Sāgalamassa nivāso sāgalo. Mathurā assa nivāso māthuro. Mathurāya issaro māthuro. Iccevamādayo yojetabbā.",
  "anya-e0802n5:64_0": "353, 378.Jātādīnamimiyā ca.",
  "anya-e0802n5:65_0": "Jātaiccevamādīnamatthe imaiyapaccayā honti.",
  "anya-e0802n5:66_0": "Pacchā jāto pacchimo.",
  "anya-e0802n5:66_1": "Evaṁ antimo, majjhimo, purimo, uparimo, heṭṭhimo, gopphimo.",
  "anya-e0802n5:66_2": "Bodhisattajātiyā jāto bodhisattajātiyo, evaṁ assajātiyo, hatthijātiyo, manussajātiyo.",
  "anya-e0802n5:67_0": "Ādiggahaṇena niyuttatthāditopi tadassatthāditopi ima iya ika iccete paccayā honti. Anto niyutto antimo. Evaṁ antiyo, antiko.",
  "anya-e0802n5:68_0": "Putto assa atthi, tasmiṁ vā vijjatīti puttimo.",
  "anya-e0802n5:68_1": "Evaṁ puttiyeva, puttiko, kappimo, kappiyo, kappiko.",
  "anya-e0802n5:69_0": "Caggahaṇena kiyapaccayo hoti niyuttatthe.",
  "anya-e0802n5:69_1": "Jātiyaṁ niyutto jātikiyo, andhe niyutto andhakiyo, jātiyā andho jaccandho, jaccandhe niyutto jaccandhakiyo.",
  "anya-e0802n5:70_0": "354, 379.Samūhatthe kaṇa ṇā.",
  "anya-e0802n5:71_0": "Samūhatthe kaṇa ṇaiccete paccayā honti.",
  "anya-e0802n5:72_0": "Rājaputtānaṁ samūho rājaputtako.",
  "anya-e0802n5:72_1": "Evaṁ rājaputto, mānussako, mānusso, māyūrako, māyūro, māhiṁsako, māhiṁso.",
  "anya-e0802n5:73_0": "355, 380.Gāma jana bandhu sahāyādīhitā.",
  "anya-e0802n5:74_0": "Gāma jana bandhu sahāyaiccevamādīhi tāpaccayo hoti samūhatthe.",
  "anya-e0802n5:75_0": "Gāmānaṁ samūho gāmatā.",
  "anya-e0802n5:75_1": "Evaṁ janatā, bandhutā, sahāyatā, nagaratā.",
  "anya-e0802n5:76_0": "356, 381.Tadassa ṭhānamiyo ca.",
  "anya-e0802n5:77_0": "‘‘Tadassa ṭhāna’’ miccetasmiṁ atthe iyapaccayo hoti.",
  "anya-e0802n5:78_0": "Madanassa ṭhānaṁ madaniyaṁ, bandhanassa ṭhānaṁ bandhaniyaṁ, mucchanassa ṭhānaṁ mucchaniyaṁ, evaṁ rajaniyaṁ, kamaniyaṁ, gamaniyaṁ, dussaniyaṁ, dassaniyaṁ.",
  "anya-e0802n5:79_0": "357, 382.Upamatthāyitattaṁ.",
  "anya-e0802n5:80_0": "Upamatthe āyitattapaccayo hoti.",
  "anya-e0802n5:81_0": "Dhūmo viya dissati aduṁ vanaṁ tadidaṁ dhūmāyitattaṁ, timiraṁ viya dissati aduṁ vanaṁ tadidaṁ timirāyitattaṁ.",
  "anya-e0802n5:82_0": "358, 383.Tannissitatthe lo.",
  "anya-e0802n5:83_0": "‘‘Tannissitatthe, tadassa ṭhāna’’miccetasmiṁ atthe ca lapaccayo hoti.",
  "anya-e0802n5:84_0": "Duṭṭhu nissitaṁ duṭṭhullaṁ, vedaṁ nissitaṁ vedallaṁ, duṭṭhu ṭhānaṁ duṭṭhullaṁ, vedassa ṭhānaṁ vedallaṁ.",
  "anya-e0802n5:85_0": "359, 384.Ālu tabbahule.",
  "anya-e0802n5:86_0": "Ālupaccayo hoti tabbahulatthe.",
  "anya-e0802n5:87_0": "Abhijjhā assa pakati abhijjhālu, abhijjhā assa bahulā vā abhijjhālu. Evaṁ sītālu, dhajālu, dayālu.",
  "anya-e0802n5:88_0": "360, 387.Ṇya tta tā bhāve tu.",
  "anya-e0802n5:89_0": "Ṇyattatāiccete paccayā honti bhāvatthe.",
  "anya-e0802n5:90_0": "Alasassa bhāvo ālasyaṁ, arogassa bhāvo ārogyaṁ.",
  "anya-e0802n5:90_1": "Paṁsukūlikassa bhāvo paṁsukūlikattaṁ, anodarikassa bhāvo anodarikattaṁ.",
  "anya-e0802n5:90_2": "Saṅgaṇikārāmassa bhāvo saṅgaṇikārāmatā, niddārāmassa bhāvo niddārāmatā.",
  "anya-e0802n5:91_0": "Tuggahaṇena ttanapaccayo hoti.",
  "anya-e0802n5:91_1": "Puthujjanattanaṁ, vedanattanaṁ.",
  "anya-e0802n5:92_0": "361, 388.Ṇavisamādīhi.",
  "anya-e0802n5:93_0": "Ṇapaccayo hoti visamādīhi ‘‘tassa bhāvo’’iccetasmiṁ atthe.",
  "anya-e0802n5:94_0": "Visamassa bhāvo vesamaṁ, sucissa bhāvo socaṁ.",
  "anya-e0802n5:95_0": "362, 389.Ramaṇīyādito kaṇa.",
  "anya-e0802n5:96_0": "Ramaṇīyaiccevamādito kaṇa paccayo hoti ‘‘tassa bhāvo’’iccetasmiṁ atthe.",
  "anya-e0802n5:97_0": "Ramaṇīyassa bhāvo rāmaṇīyakaṁ, manuññassa bhāvo mānuññakaṁ.",
  "anya-e0802n5:98_0": "363, 390.Visese taratamisikiyiṭṭhā.",
  "anya-e0802n5:99_0": "Visesatthe tara tama isika iya iṭṭhaiccete paccayā honti.",
  "anya-e0802n5:100_0": "Sabbe ime pāpā, ayamimesaṁ visesena pāpoti pāpataro.",
  "anya-e0802n5:100_1": "Evaṁ pāpatamo, pāpisiko, pāpiyo, pāpiṭṭho.",
  "anya-e0802n5:101_0": "364, 398.Tadassatthīti vī ca.",
  "anya-e0802n5:102_0": "‘‘Tadassatthi’’iccetasmiṁ atthe vīpaccayo hoti.",
  "anya-e0802n5:103_0": "Medhā yassa atthi, tasmiṁ vā vijjatītimedhāvī. Evaṁ māyāvī.",
  "anya-e0802n5:104_0": "Caggahaṇena sopaccayo hoti.",
  "anya-e0802n5:104_1": "Sumedhā yassa atthi, tasmiṁ vā vijjatīti sumedhaso.",
  "anya-e0802n5:105_0": "365, 399.Tapādito sī.",
  "anya-e0802n5:106_0": "Tapādito sīpaccayo hoti ‘‘tadassatthi’’iccetasmiṁ atthe.",
  "anya-e0802n5:107_0": "Tapo yassa atthi tasmiṁ vā vijjatīti tapassī. Evaṁ yasassī, tejassī.",
  "anya-e0802n5:108_0": "266, 400.Daṇḍādito ikaī.",
  "anya-e0802n5:109_0": "Daṇḍādito ika īiccete paccayā honti ‘‘tadassatthi’’iccetasmiṁ atthe.",
  "anya-e0802n5:110_0": "Daṇḍo yassa atthi, tasmiṁ vā vijjatīti daṇḍiko, daṇḍī. Evaṁ māliko, mālī.",
  "anya-e0802n5:111_0": "367, 401.Madhvādito ro.",
  "anya-e0802n5:112_0": "Madhuiccevamādito rapaccayo hoti ‘‘tadassatthi’’iccetasmiṁ atthe.",
  "anya-e0802n5:113_0": "Madhu yassa atthi, tasmiṁ vā vijjatīti madhuro.",
  "anya-e0802n5:113_1": "Evaṁ kuñjaro, muggaro, mukharo, susiro, (sīsaro, sukaro, suṅkaro), subharo, suciro, ruciro.",
  "anya-e0802n5:114_0": "368, 402.Guṇādito vantu.",
  "anya-e0802n5:115_0": "Guṇaiccevamādito vantupaccayo hoti ‘‘tadassatthi’’iccetasmiṁ atthe.",
  "anya-e0802n5:116_0": "Guṇo yassa atthi, tasmiṁ vā vijjatīti guṇavā.",
  "anya-e0802n5:116_1": "Evaṁ yasavā, dhanavā, paññavā, balavā, bhagavā.",
  "anya-e0802n5:117_0": "369, 403.Satyādīhi mantu.",
  "anya-e0802n5:118_0": "Satiiccevamādīhi mantupaccayohoti ‘‘tadassatthi’’ iccetasmiṁ atthe.",
  "anya-e0802n5:119_0": "Sati yassa atthi, tasmiṁ vā vijjatīti satimā, evaṁ jutimā, rucimā, thutimā, dhitimā, matimā, bhāṇumā.",
  "anya-e0802n5:120_0": "370, 405.Saddhāditoṇa.",
  "anya-e0802n5:121_0": "Saddhāiccevamādito ṇa paccayo hoti ‘‘tadassatthi’’iccetasmiṁ atthe.",
  "anya-e0802n5:122_0": "Saddhā yassa atthi, tasmiṁ vā vijjatībhi saddho, evaṁ pañño, amaccharo.",
  "anya-e0802n5:123_0": "371, 404.Āyussukārāsa mantumhi.",
  "anya-e0802n5:124_0": "Āyussa anto ukāro asādeso hotimantumhi paccaye pare.",
  "anya-e0802n5:125_0": "Āyu assa atthi, tasmiṁ vā vijjatīti āyasmā.",
  "anya-e0802n5:126_0": "372, 385.Tappakativacane mayo.",
  "anya-e0802n5:127_0": "Tappakativacanatthe mayapaccayo hoti.",
  "anya-e0802n5:128_0": "Suvaṇṇena pakataṁ kammaṁ sovaṇṇamayaṁ.",
  "anya-e0802n5:128_1": "Evaṁ rūpiyamayaṁ jatumayaṁ, rajatamayaṁ, iṭṭhakamayaṁ, ayomayaṁ, mattikā mayaṁ, dārumayaṁ, gomayaṁ.",
  "anya-e0802n5:129_0": "373, 406.Saṅkhyāpūraṇe mo.",
  "anya-e0802n5:130_0": "Saṅkhyāpūraṇatthe mapaccayo hoti.",
  "anya-e0802n5:131_0": "Pañcannaṁ pūraṇo pañcamo, evaṁ sattamo, aṭṭhamo, navamo, dasamo.",
  "anya-e0802n5:132_0": "374, 408.Sachassavā.",
  "anya-e0802n5:133_0": "Chassa sakārādeso hoti vā saṅkhyāpūraṇatthe.",
  "anya-e0802n5:134_0": "Channaṁ pūraṇo saṭṭho, chaṭṭho vā.",
  "anya-e0802n5:135_0": "375, 412.Ekādito dasassī.",
  "anya-e0802n5:136_0": "Ekādito dasassa ante īpaccayo hoti vā saṅkhyāpūraṇatthe.",
  "anya-e0802n5:137_0": "Eko ca dasa ca ekādasa, ekādasannaṁ pūraṇī ekādasī.",
  "anya-e0802n5:137_1": "Pañcaca dasa ca pañcadasa, pañcadasannaṁ pūraṇī pañcadasī.",
  "anya-e0802n5:137_2": "Cattāro ca dasa ca catuddasa, catuddasannaṁ pūraṇī cātuddasī.",
  "anya-e0802n5:138_0": "Pūraṇeti kimatthaṁ? Ekādasa, pañcadasa.",
  "anya-e0802n5:139_0": "376, 257.Dase so niccañca.",
  "anya-e0802n5:140_0": "Dasasadde pare niccaṁ chassa so hoti.",
  "anya-e0802n5:141_0": "Soḷasa.",
  "anya-e0802n5:142_0": "377, 0.Ante niggahitañca.",
  "anya-e0802n5:143_0": "Tāsaṁ saṅkhyānaṁ ante niggahitāgamo hoti.",
  "anya-e0802n5:144_0": "Pañcadasi, cātuddasi.",
  "anya-e0802n5:145_0": "378, 414.Tica.",
  "anya-e0802n5:146_0": "Tāsaṁ saṅkhyānaṁ ante tikārāgamo hoti. Vīsati, tiṁsati.",
  "anya-e0802n5:147_0": "379, 258.La darānaṁ.",
  "anya-e0802n5:148_0": "Dakāra rakārānaṁ saṅkhyānaṁ lakārādeso hoti. Soḷasa, cattālīsaṁ.",
  "anya-e0802n5:149_0": "380, 255.Vīsati dasesu bā dvissa tu.",
  "anya-e0802n5:150_0": "Vīsati dasaiccetesu dvissa bā hoti.",
  "anya-e0802n5:151_0": "Bāvīsatindriyāni, bārasa manussā.",
  "anya-e0802n5:152_0": "Tuggahaṇena dvissa du di do ādesā ca honti.",
  "anya-e0802n5:152_1": "Durattaṁ, dirattaṁ, diguṇaṁ, dohaḷinī.",
  "anya-e0802n5:153_0": "381, 254.Ekādito dassa ra saṅkhyāne.",
  "anya-e0802n5:154_0": "Ekādito dasassa dakārassa rakāro hoti vā saṅkhyāne.",
  "anya-e0802n5:155_0": "Ekārasa, ekādasa, bārasa, dvādasa.",
  "anya-e0802n5:156_0": "Saṅkhyāneti kimatthaṁ? Dvādasāyatanāni.",
  "anya-e0802n5:157_0": "382, 259.Aṭṭhāditoca.",
  "anya-e0802n5:158_0": "Aṭṭhaiccevamādito ca dasasaddassa dakārassa rakārādeso hoti vā saṅkhyāne.",
  "anya-e0802n5:159_0": "Aṭṭhārasa, aṭṭhadasa.",
  "anya-e0802n5:160_0": "Aṭṭhāditoti kimatthaṁ? Pañcadasa, soḷasa.",
  "anya-e0802n5:161_0": "Saṅkhyāneti kimatthaṁ? Aṭṭhadasiko.",
  "anya-e0802n5:162_0": "383, 253.Dvekaṭṭhānamākāro vā.",
  "anya-e0802n5:163_0": "Dvi eka aṭṭhaiccetesamanto ākāro hoti vā saṅkhyāne.",
  "anya-e0802n5:164_0": "Dvādasa, ekādasa, aṭṭhārasa.",
  "anya-e0802n5:165_0": "Saṅkhyāneti kimatthaṁ?",
  "anya-e0802n5:165_1": "Dvidanto, ekadanto, ekacchanno, aṭṭhatthambho.",
  "anya-e0802n5:166_0": "384, 407.Catucchehī tha ṭhā.",
  "anya-e0802n5:167_0": "Catu chaiccetehi tha ṭhaiccete paccayā honti saṅkhyāpūraṇatthe.",
  "anya-e0802n5:168_0": "Catuttho, chaṭṭho.",
  "anya-e0802n5:169_0": "385, 409.Dvitīhitiyo.",
  "anya-e0802n5:170_0": "Dvi tiiccetehi tiyapaccayo hoti saṅkhyāpūraṇatthe.",
  "anya-e0802n5:171_0": "Dutiyo, tatiyo.",
  "anya-e0802n5:172_0": "386, 410.Tiye dutāpi ca.",
  "anya-e0802n5:173_0": "Dvi tiiccetesaṁ du taiccete ādesā honti tiyapaccaye pare.",
  "anya-e0802n5:174_0": "Dutiyo, tatiyo.",
  "anya-e0802n5:175_0": "Apiggahaṇena aññesupi dviiccetassa duādeso hoti. Durattaṁ.",
  "anya-e0802n5:176_0": "Caggahaṇena dviiccetassa dikāro hoti.",
  "anya-e0802n5:176_1": "Dirattaṁ, diguṇaṁ saṅghāṭiṁ pārupetvā.",
  "anya-e0802n5:177_0": "387, 411.Tesamaḍḍhūpapadena aḍḍhuḍḍha divaḍḍha diyaḍḍhaḍḍhatiyā.",
  "anya-e0802n5:178_0": "Tesaṁ catuttha dutiya tatiyānaṁ aḍḍhūpapadānaṁ aḍḍhaḍḍhudivaḍḍha diyaḍḍha aḍḍhatiyādesā honti, aḍḍhūpapadena sahanippajjante.",
  "anya-e0802n5:179_0": "Aḍḍhena catuttho aḍḍhuḍḍho, aḍḍhena dutiyo divaḍḍho, aḍḍhena dutiyo diyaḍḍho, aḍḍhena tatiyo aḍḍhatiyo.",
  "anya-e0802n5:180_0": "388, 68.Sarūpānamekasesvasakiṁ.",
  "anya-e0802n5:181_0": "Sarūpānaṁ padabyañjanānaṁ ekaseso hoti asakiṁ. Puriso ca puriso ca purisā.",
  "anya-e0802n5:182_0": "Sarūpānamiti kimatthaṁ?",
  "anya-e0802n5:182_1": "Hatthī ca asso ca ratho ca pattiko ca hatthiassarathapattikā,",
  "anya-e0802n5:183_0": "Asakinti kimatthaṁ? Puriso.",
  "anya-e0802n5:184_0": "389, 413.Gaṇane dasassa dviticatupañcachasattaaṭṭhanavakānaṁ vī ti cattāra paññā cha sattāsanavā yosu, yonañcīsamāsaṁ ṭhi ri tī tuti.",
  "anya-e0802n5:185_0": "Gaṇane dasassa dvika tika catukka pañcaka chakka sattakaaṭṭhaka navakānaṁ sarūpānaṁ katekasesānaṁ yathāsaṅkhyaṁ vī ti cattāra paññā cha satta asa navaiccādesā honti asakiṁ yosu, yonañca īsaṁ āsaṁ ṭhi ri ti īti utiiccādesā honti. Pacchā puna nippajjante.",
  "anya-e0802n5:186_0": "Vīsaṁ , tiṁsaṁ, cattālīsaṁ, paññāsaṁ, saṭṭhi, sattari, sattati, asīti, navuti.",
  "anya-e0802n5:187_0": "Asakinti kimatthaṁ? Dasa.",
  "anya-e0802n5:188_0": "Gaṇaneti kimatthaṁ? Dasadasakā purisā.",
  "anya-e0802n5:189_0": "390, 256.Catūpapadassa lopo tuttarapadādicassa cucopi navā.",
  "anya-e0802n5:190_0": "Catūpapadassa gaṇane pariyāpannassa tukārassa lopo hoti, uttarapadādicakārassa cucopi ādesā honti navā.",
  "anya-e0802n5:191_0": "Cuddasa, coddasa, catuddasa.",
  "anya-e0802n5:192_0": "Apiggahaṇena anupapadassāpi padādicakārassa.",
  "anya-e0802n5:192_1": "Lopohoti navā, cassa cucopi honti.",
  "anya-e0802n5:192_2": "Tālīsaṁ, cattālīsaṁ, cuttālīsaṁ, cottālīsaṁ.",
  "anya-e0802n5:193_0": "391, 423.Yadanupapannā nipātanā sijjhanti.",
  "anya-e0802n5:194_0": "Ye saddā aniddiṭṭhalakkhaṇā, akkharapadabyañjanato, itthipumanapuṁsakaliṅgato , nāmupasagganipātato, abyayībhāvasamāsataddhitākhyātato, gaṇanasaṅkhyākālakārakappayogasaññāto, sandhipakativuddhilopāgamavikāraviparitato, vibhattivibhajanato ca, te nipātanā sijjhanti.",
  "anya-e0802n5:195_0": "392, 418.Dvādito ko’nekattheca.",
  "anya-e0802n5:196_0": "Dviiccevamādito kapaccayo hoti anekatthe ca, nipātanā sijjhanti.",
  "anya-e0802n5:197_0": "Satassa dvikaṁ dvisataṁ, satassa tikaṁ tisataṁ, satassa catukkaṁ catusataṁ, satassa pañcakaṁ pañcasataṁ, satassa chakkaṁ chasataṁ, satassa sattakaṁ sattasataṁ, satassa aṭṭhakaṁ aṭṭhasataṁ, satassa navakaṁ navasataṁ, satassa dasakaṁ dasasataṁ, sahassaṁ hoti.",
  "anya-e0802n5:198_0": "393, 415.Dasadasakaṁ sataṁ dasakānaṁ sataṁ sahassañca yomhi.",
  "anya-e0802n5:199_0": "Gaṇane pariyāpannassa dasadasakassa sataṁ hoti, satadasakassa sahassaṁ hoti yomhi pare.",
  "anya-e0802n5:200_0": "Sataṁ, sahassaṁ.",
  "anya-e0802n5:201_0": "Dvikādīnaṁ taduttarapadānañca nippajjante yathāsaṅkhyaṁ.",
  "anya-e0802n5:201_1": "Satassa dvikaṁ (tadidaṁ hoti) dvisataṁ, evaṁ tisataṁ, catusataṁ , pañcasataṁ, chasataṁ, sattasataṁ, aṭṭhasataṁ, navasataṁ, dasasataṁ, sahassaṁ hoti.",
  "anya-e0802n5:202_0": "394, 416.Yāva taduttari dasaguṇitañca.",
  "anya-e0802n5:203_0": "Yāva tāsaṁ saṅkhyānaṁ uttari dasaguṇitañca kātabbaṁ.",
  "anya-e0802n5:204_0": "Taṁ yathā?",
  "anya-e0802n5:204_1": "Dasassa gaṇanassa dasaguṇitaṁ katvā sataṁ hoti, satassa dasaguṇitaṁ katvā sahassaṁ hoti, sahassassa dasaguṇitaṁ katvā dasasahassaṁ hoti, dasasahassassa dasaguṇitaṁ katvāsatasahassaṁ hoti, satasahassassa dasaguṇitaṁ katvādasasatasahassaṁ hoti, dasasatasahassassadasaguṇitaṁ katvā koṭi hoti, koṭisatasahassassa sataguṇitaṁ katvā pakoṭi hoti. Evaṁ sesāpi yojetabbā.",
  "anya-e0802n5:205_0": "Caggahaṇaṁ visesanatthaṁ.",
  "anya-e0802n5:206_0": "395, 417.Sakanāmehi.",
  "anya-e0802n5:207_0": "Yāsaṁ pana saṅkhyānaṁ aniddiṭṭhanāmadheyyānaṁ sakehi sakehi nāmehi nippajjante.",
  "anya-e0802n5:208_0": "Satasahassānaṁ sataṁ koṭi, koṭisatasahassānaṁ sataṁ pakoṭi, pakoṭisatasahassānaṁ sataṁ koṭipakoṭi , koṭipakoṭisatasahassānaṁ sataṁ nahutaṁ, nahutasatasahassānaṁ sataṁ ninnahutaṁ, ninnahutasatasahassānaṁ sataṁ akkhobhiṇī.",
  "anya-e0802n5:208_1": "Tathā bindu, abbudaṁ, nirabbudaṁ, ahahaṁ, ababaṁ, aṭaṭaṁ, sogandhikaṁ, uppalaṁ, kumudaṁ, padumaṁ, puṇḍarikaṁ, kathānaṁ, mahākathānaṁ, asaṅkhyeyyaṁ.",
  "anya-e0802n5:209_0": "396, 363.Tesaṁ ṇo lopaṁ.",
  "anya-e0802n5:210_0": "Tesaṁ paccayānaṁ ṇo lopamāpajjate.",
  "anya-e0802n5:211_0": "Gotamassa apaccaṁ gotamo. Evaṁ vāsiṭṭho. Venateyyo, ālasyaṁ, ārogyaṁ.",
  "anya-e0802n5:212_0": "397, 420.Vibhāge dhā ca.",
  "anya-e0802n5:213_0": "Vibhāgatthe ca dhāpaccayo hoti.",
  "anya-e0802n5:214_0": "Ekena vibhāgena ekadhā.",
  "anya-e0802n5:214_1": "Evaṁ dvidhā, tidhā, catudhā, pañcadhā, chadhā.",
  "anya-e0802n5:215_0": "Ceti kimatthaṁ? Sopaccayo hoti. Suttaso, byañjanaso, padaso.",
  "anya-e0802n5:216_0": "398, 421.Sabbanāmehipakāravacane tu thā.",
  "anya-e0802n5:217_0": "Sabbanāmehi pakāravacanatthe thāpaccayo hoti.",
  "anya-e0802n5:218_0": "So pakāro tathā, taṁ pakāraṁ tathā, tena pakārena tathā, tassa pakārassa tathā, tasmā pakārā tathā, tassa pakārassa tathā, tasmiṁ pakāre tathā.",
  "anya-e0802n5:218_1": "Evaṁ yathā, sabbathā, aññathā, itarathā.",
  "anya-e0802n5:219_0": "Tuggahaṇaṁ kimatthaṁ? Tatthāpaccayo hoti. So pakāro tathatthā. Evaṁ yathatthā.",
  "anya-e0802n5:219_1": "Sabbathatthā, aññathatthā, itarathatthā.",
  "anya-e0802n5:220_0": "399, 422.Kimimehi thaṁ.",
  "anya-e0802n5:221_0": "Kiṁ imaiccetehi thaṁpaccayo hoti pakāravacanatthe.",
  "anya-e0802n5:222_0": "Ko pakāro kathaṁ, kaṁ pakāraṁ kathaṁ, kena pakārena kathaṁ, kassa pakārassa kathaṁ, kasmā pakārā kathaṁ.",
  "anya-e0802n5:222_1": "Kassa pakārassa kathaṁ, kasmiṁ pakāre kathaṁ, ayaṁ pakāro itthaṁ, imaṁ pakāraṁ itthaṁ, iminā pakārena itthaṁ, imassa pakārassa itthaṁ, imasmā pakārā itthaṁ, imassa pakārassa itthaṁ, imasmiṁ pakāre itthaṁ.",
  "anya-e0802n5:223_0": "400, 364.Vuddhādisarassavā’saṁyogantassa saṇe ca.",
  "anya-e0802n5:224_0": "Ādisarassa vā asaṁyogantassa ādibyañjanassa vā sarassa vuddhi hoti saṇakārake paccaye pare.",
  "anya-e0802n5:225_0": "Ābhidhammiko, venateyyo, vāsiṭṭho, ālasyaṁ, ārogyaṁ.",
  "anya-e0802n5:226_0": "Asaṁyogantasseti kimatthaṁ? Bhaggavo, manteyyo, kunteyyo.",
  "anya-e0802n5:227_0": "401, 375.Māyūnamāgamo ṭhāne.",
  "anya-e0802n5:228_0": "Iuiccetesaṁ ādibhūtānaṁ mā vuddhi hoti.",
  "anya-e0802n5:228_1": "Tesu ca e o vuddhāgamo hoti ṭhāne.",
  "anya-e0802n5:229_0": "Byākaraṇamadhīte veyyākaraṇiko, nyāyamadhīte neyyāyiko, byāvacchassa apaccaṁ veyyāvaccho, dvāre niyutto dovāriko.",
  "anya-e0802n5:230_0": "402, 377.Āttañca.",
  "anya-e0802n5:231_0": "Iuiccetesaṁ āttañca hoti, rikārāgamo ca ṭhāne.",
  "anya-e0802n5:232_0": "Isissa bhāvo ārisyaṁ, iṇassa bhāvo āṇyaṁ, usabhassa bhāvo āsabhaṁ, ujuno bhāvo ajjavaṁ, iccevamādī yojetabbā.",
  "anya-e0802n5:233_0": "Yūnamiti kimatthaṁ? Apāyesu jāto āpāyi ko.",
  "anya-e0802n5:234_0": "Ṭhāneti kimatthaṁ?",
  "anya-e0802n5:234_1": "Vematiko, opanayiko, opamāyiko, opāyiko.",
  "anya-e0802n5:235_0": "403, 354.Kvacādimajjhuttarānaṁ dīgharassā paccayesu ca.",
  "anya-e0802n5:236_0": "Kvaci ādimajjhauttaraiccetesaṁ dīgharassā honti paccayesu ca apaccayesu ca.",
  "anya-e0802n5:237_0": "Ādidīgho tāva – pākāro, nīvāro, pāsādo, pākaṭo, pātimokkho, pāṭikaṅkho iccevamādi.",
  "anya-e0802n5:238_0": "Majjhedīgho tāva – aṅgamāgadhiko, orabbhamāgavīko iccevamādi.",
  "anya-e0802n5:239_0": "Uttaradīgho tāva – khantī paramaṁ tapo titikkhā, añjanā giri, koṭarā vanaṁ, aṅgulī iccevamādi.",
  "anya-e0802n5:240_0": "Ādirasso tāva – pageva iccevamādi.",
  "anya-e0802n5:241_0": "Majjherasso tāva – sumedhaso suvaṇṇadharehi iccevamādi.",
  "anya-e0802n5:242_0": "Uttararasso tāva – bhovādi nāma so hoti, yathābhāvi guṇena so iccevamādi.",
  "anya-e0802n5:242_1": "Aññepi yathājinavacanānuparodhena yojetabbā.",
  "anya-e0802n5:243_0": "Caggahaṇena apaccayesu cāti atthaṁ samucceti,",
  "anya-e0802n5:244_0": "404, 370.Tesu vuddhilopāgamavikāraviparītādesā ca.",
  "anya-e0802n5:245_0": "Tesu ādimajjhuttaresu yathājinavacanānuparodhena kvaci vuddhi hoti, kvaci lopo hoti, kvaci āgamo hoti, kvaci vikāro hoti, kvaci viparīto hoti, kvaci ādeso hoti.",
  "anya-e0802n5:246_0": "Ādivuddhi tāva – ābhidhammiko, venateyyo iccevamādi.",
  "anya-e0802n5:247_0": "Majjhevuddhi tāva – sukhaseyyaṁ, sukhakāri dānaṁ, sukhakāri sīlaṁ iccevamādi.",
  "anya-e0802n5:248_0": "Uttaravuddhi tāva – kāliṅgo, māgadhiko, paccakkhadhammā iccevamādi.",
  "anya-e0802n5:249_0": "Ādilopo tāva – tālīsaṁ iccevamādi.",
  "anya-e0802n5:250_0": "Majjhelopo tāva – kattukāmo, kumbhakāraputto, vedallaṁ iccevamādi.",
  "anya-e0802n5:251_0": "Uttaralopo tāva – bhikkhu, bhikkhunī iccevamādi.",
  "anya-e0802n5:252_0": "Ādiāgamo tāva – vutto bhagavatā iccevamādi.",
  "anya-e0802n5:253_0": "Majjheāgamo tāva – sasīlavā, sapaññavāiccevamādi.",
  "anya-e0802n5:254_0": "Uttaraāgamo tāva – vedallaṁ iccevamādi.",
  "anya-e0802n5:255_0": "Ādivikāro tāva – ārisyaṁ, āṇyaṁ, āsabhaṁ, ajjavaṁ iccevamādi.",
  "anya-e0802n5:256_0": "Majjhevikāro tāva – varārisyaṁ, parārisyaṁ iccevamādi.",
  "anya-e0802n5:257_0": "Uttaravikāro tāva – yāni, tāni, sukhāni iccevamādi.",
  "anya-e0802n5:258_0": "Ādiviparīto tāva – uggate sūriye uggacchati iccevamādi.",
  "anya-e0802n5:259_0": "Majjheviparīto tāva – samuggacchati, samuggate sūriye iccevamādi.",
  "anya-e0802n5:260_0": "Uttaraviparīto tāva – digu, diguṇaṁ iccevamādi.",
  "anya-e0802n5:261_0": "Ādiādeso tāva – yūnaṁ iccevamādi.",
  "anya-e0802n5:262_0": "Majjheādeso tāva – nyāyogā iccevamādi.",
  "anya-e0802n5:263_0": "Uttaraādeso tāva – sabbaseyyo, sabbaseṭṭho, cittaṁ iccevamādi.",
  "anya-e0802n5:263_1": "Evaṁ yathājinavacanānuparodhena sabbattha yojetabbā.",
  "anya-e0802n5:264_0": "405, 365.Ayuvaṇṇānañcāyo vuddhi.",
  "anya-e0802n5:265_0": "A iti akāro, i īiti ivaṇṇo, u ūiti uvaṇṇo, tesaṁ akāraivaṇṇuvaṇṇānaṁ ā e ovuddhiyo honti yathāsaṅkhyaṁ, ā ī ūvuddhi ca.",
  "anya-e0802n5:266_0": "Ābhidhammiko, venateyyo, oḷumpiko.",
  "anya-e0802n5:267_0": "Puna vuddhiggahaṇaṁ kimatthaṁ?",
  "anya-e0802n5:267_1": "Uttarapadavuddhibhāvatthaṁ, aṅgamagadhehi āgatāti aṅgamāgadhikā.",
  "anya-e0802n5:267_2": "Nigamajanapadesu jātāti negamajānapadā.",
  "anya-e0802n5:267_3": "Purimajanapadesu jātāti porimajānapadā.",
  "anya-e0802n5:267_4": "Sattāhe niyuttoti sattāhikā, catuvijje niyuttoti cātuvijjikā. Iccevamādī yojetabbā.",
  "anya-e0802n5:268_0": "Vuddhiiccanena kvattho?",
  "anya-e0802n5:268_1": "Vuddhādisarassa vā’saṁyogantassa saṇe ca.",
  "anya-e0802n5:269_0": "Iti nāmakappe taddhitakappo aṭṭhamo kaṇḍo.",
  "anya-e0802n5:270_0": "Taddhitakappo niṭṭhito."
}