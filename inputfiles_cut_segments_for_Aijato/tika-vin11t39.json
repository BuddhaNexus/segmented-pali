{
  "tika-vin11t39:0_0": "Catuvipattikathāvaṇṇanā",
  "tika-vin11t39:1_0": "273.",
  "tika-vin11t39:1_1": "Idāni ubhayasādhāraṇaṁ katvā vipattivārādīnaṁ visiṭṭhavārānaṁ saṅgahaṁ kātumāha ‘‘kati āpattiyo’’tiādi.",
  "tika-vin11t39:2_0": "274.",
  "tika-vin11t39:2_1": "Bhikkhunī sace chādeti, cutā hoti.",
  "tika-vin11t39:2_2": "Sace vematikā chādeti, thullaccayaṁ siyāti yojanā.",
  "tika-vin11t39:3_0": "275.Saṅghādisesanti parassa saṅghādisesaṁ.",
  "tika-vin11t39:4_0": "276. ‘‘Kati ācāravipattipaccayā’’ti padacchedo.",
  "tika-vin11t39:5_0": "277.Ācāravipattinti attano vā parassa vā ācāravipattiṁ.",
  "tika-vin11t39:6_0": "279.Pāpikaṁ diṭṭhinti ahetukaakiriyanatthikadiṭṭhiādiṁ lāmikaṁ diṭṭhiṁ.",
  "tika-vin11t39:7_0": "281.Manussuttaridhammanti uttarimanussadhammaṁ.",
  "tika-vin11t39:8_0": "282.",
  "tika-vin11t39:8_1": "Ājīvahetu sañcarittaṁ samāpannoti yojanā.",
  "tika-vin11t39:8_2": "Pariyāyavacaneti ‘‘yo te vihāre vasati, so bhikkhu arahā’’tiādike lesavacane.",
  "tika-vin11t39:8_3": "Ñāteti yaṁ uddissa vadati, tasmiṁ manussajātike vacanasamanantarameva ñāte.",
  "tika-vin11t39:9_0": "283.Vatvāti agilāno attano atthāya viññāpetvā.",
  "tika-vin11t39:9_1": "Bhikkhunī pana sace evaṁ hoti, bhikkhunī agilānā attano atthāya paṇītabhojanaṁ viññāpetvā bhuttāvinī sace hotīti adhippāyo.",
  "tika-vin11t39:9_2": "Tassā pāṭidesanīyaṁ siyāti yojanā.",
  "tika-vin11t39:10_0": "284.‘‘Attano atthāya viññāpetvānā’’ti iminā parassa ñātakapavārite tassevatthāya viññāpetvā tena dinnaṁ vā tassa vissāsena vā paribhuñjantassa tesaṁ attano aññātakaappavārite suddhacittatāya anāpattīti dīpeti.",
  "tika-vin11t39:11_0": "Iti uttare līnatthapakāsaniyā",
  "tika-vin11t39:12_0": "Catuvipattikathāvaṇṇanā niṭṭhitā."
}