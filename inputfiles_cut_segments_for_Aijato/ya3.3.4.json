{
  "ya3.3.4:0.1_0": "3 Āyatanayamaka",
  "ya3.3.4:0.2_0": "3.3 Pariññāvāra",
  "ya3.3.4:0.3_0": "3.3.4. Paccuppannātītavāra",
  "ya3.3.4:1.1_0": " Yo cakkhāyatanaṁ parijānāti so sotāyatanaṁ parijānitthāti? No.",
  "ya3.3.4:2.1_0": " Yo vā pana sotāyatanaṁ parijānittha so cakkhāyatanaṁ parijānātīti? No.",
  "ya3.3.4:3.1_0": " Yo cakkhāyatanaṁ na parijānāti so sotāyatanaṁ na parijānitthāti?",
  "ya3.3.4:4.1_0": "Arahā cakkhāyatanaṁ na parijānāti, no ca sotāyatanaṁ na parijānittha.",
  "ya3.3.4:4.1_1": "Aggamaggasamaṅgiñca arahantañca ṭhapetvā avasesā puggalā cakkhāyatanañca na parijānanti sotāyatanañca na parijānittha.",
  "ya3.3.4:5.1_0": " Yo vā pana sotāyatanaṁ na parijānittha so cakkhāyatanaṁ na parijānātīti?",
  "ya3.3.4:6.1_0": "Aggamaggasamaṅgī sotāyatanaṁ na parijānittha, no ca cakkhāyatanaṁ na parijānāti.",
  "ya3.3.4:6.1_1": "Aggamaggasamaṅgiñca arahantañca ṭhapetvā avasesā puggalā sotāyatanañca na parijānittha cakkhāyatanañca na parijānanti."
}