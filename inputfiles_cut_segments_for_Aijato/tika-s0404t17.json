{
  "tika-s0404t17:0_0": "5. Akkosavaggo",
  "tika-s0404t17:1_0": "1-8. Vivādasuttādivaṇṇanā",
  "tika-s0404t17:2_0": "41-48.",
  "tika-s0404t17:2_1": "Pañcamassa paṭhamādīni uttānatthāni.",
  "tika-s0404t17:2_2": "Chaṭṭhe khaṇabhaṅguratāya na niccā na dhuvāti aniccā.",
  "tika-s0404t17:2_3": "Tato eva paṇḍitehi na iccā na upagantabbātipi aniccā.",
  "tika-s0404t17:2_4": "Svāyaṁ nesaṁ aniccaṭṭho udayavayaparicchinnatāya veditabboti āha ‘‘hutvā abhāvino’’ti, uppajjitvā vinassakāti attho.",
  "tika-s0404t17:2_5": "Sārarahitāti niccasāradhuvasāraattasāravirahitā.",
  "tika-s0404t17:2_6": "Musāti visaṁvādanaṭṭhena musā, ekaṁsena asubhādisabhāvā te bālānaṁ subhādibhāvena upaṭṭhahanti, subhādiggahaṇassa paccayabhāvena satte visaṁvādenti.",
  "tika-s0404t17:2_7": "Tenāha ‘‘niccasubhasukhā viyā’’tiādi.",
  "tika-s0404t17:2_8": "Na passanasabhāvāti khaṇapabhaṅguratāittarapaccupaṭṭhānatāya dissamānā viya hutvā adassanapakatikā.",
  "tika-s0404t17:2_9": "Ete hi khettaṁ viya vatthu viya hiraññasuvaṇṇaṁ viya ca paññāyitvāpi katipāheneva supinake diṭṭhā viya na paññāyanti.",
  "tika-s0404t17:2_10": "Sattamaṭṭhamāni suviññeyyāni.",
  "tika-s0404t17:3_0": "Vivādasuttādivaṇṇanā niṭṭhitā.",
  "tika-s0404t17:4_0": "9-10. Sarīraṭṭhadhammasuttādivaṇṇanā",
  "tika-s0404t17:5_0": "49-50.",
  "tika-s0404t17:5_1": "Navame punabbhavadānaṁ punabbhavo uttarapadalopena, punabbhavo sīlamassāti ponobhaviko, punabbhavadāyakoti attho.",
  "tika-s0404t17:5_2": "Tenāha ‘‘punabbhavanibbattako’’ti.",
  "tika-s0404t17:5_3": "Bhavasaṅkharaṇakammanti punabbhavanibbattanakakammaṁ.",
  "tika-s0404t17:5_4": "Dasame natthi vattabbaṁ.",
  "tika-s0404t17:6_0": "Sarīraṭṭhadhammasuttādivaṇṇanā niṭṭhitā.",
  "tika-s0404t17:7_0": "Akkosavaggavaṇṇanā niṭṭhitā.",
  "tika-s0404t17:8_0": "Paṭhamapaṇṇāsakaṁ niṭṭhitaṁ.",
  "tika-s0404t17:9_0": "2. Dutiyapaṇṇāsakaṁ"
}