{
  "atk-s0403a6:0_0": "(7) 2. Saññāvaggo",
  "atk-s0403a6:1_0": "1-2. Saññāsuttadvayavaṇṇanā",
  "atk-s0403a6:2_0": "61-62.",
  "atk-s0403a6:2_1": "Dutiyassa paṭhame mahapphalāti vipākaphalena mahapphalā.",
  "atk-s0403a6:2_2": "Vipākānisaṁseneva mahānisaṁsā. Amatogadhāti nibbānapatiṭṭhā.",
  "atk-s0403a6:2_3": "Sabbalokeanabhiratisaññāti sabbasmiṁ tedhātusannivese loke ukkaṇṭhitassa uppajjanakasaññā. Dutiyaṁ uttānatthameva.",
  "atk-s0403a6:3_0": "3-4. Vaḍḍhasuttadvayavaṇṇanā",
  "atk-s0403a6:4_0": "63-64.",
  "atk-s0403a6:4_1": "Tatiye varādāyīti uttamassa varassa ādāyako.",
  "atk-s0403a6:4_2": "Sesamettha catutthe ca uttānatthamevāti.",
  "atk-s0403a6:5_0": "5. Sākacchasuttavaṇṇanā",
  "atk-s0403a6:6_0": "65.",
  "atk-s0403a6:6_1": "Pañcame alaṁsākacchoti sākacchāya yutto.",
  "atk-s0403a6:6_2": "Āgataṁ pañhanti pucchitaṁ pañhaṁ.",
  "atk-s0403a6:6_3": "Byākattā hotīti vissajjitā hoti.",
  "atk-s0403a6:7_0": "6. Sājīvasuttavaṇṇanā",
  "atk-s0403a6:8_0": "66.",
  "atk-s0403a6:8_1": "Chaṭṭhe alaṁsājīvoti sājīvāya yutto.",
  "atk-s0403a6:8_2": "Sājīvoti pañhapucchanañceva pañhavissajjanañca.",
  "atk-s0403a6:8_3": "Sabbepi hi sabrahmacārino pañhaṁ upajīvanti, tenetaṁ pañhapucchanavissajjanaṁ samānājīvatāya sājīvoti vuttaṁ.",
  "atk-s0403a6:8_4": "Kataṁ pañhanti abhisaṅkhataṁ pañhaṁ.",
  "atk-s0403a6:9_0": "7-10. Paṭhamaiddhipādasuttādivaṇṇanā",
  "atk-s0403a6:10_0": "67-70.",
  "atk-s0403a6:10_1": "Sattame ussoḷhīti adhimattavīriyaṁ.",
  "atk-s0403a6:10_2": "Aṭṭhame attano bodhimaṇḍe paṭividdhe āgamanaiddhipāde kathetvā upari attanova cha abhiññā kathesīti.",
  "atk-s0403a6:10_3": "Navamadasamesu vipassanā kathitā. Sesaṁ sabbattha uttānamevāti.",
  "atk-s0403a6:11_0": "Saññāvaggo dutiyo."
}