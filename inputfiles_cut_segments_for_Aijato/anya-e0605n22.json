{
  "anya-e0605n22:0_0": "Māraparājayadīpanīgāthā",
  "anya-e0605n22:1_0": "115.",
  "anya-e0605n22:2_0": " Tibuddhakhettamhi tisetachattaṁ,",
  "anya-e0605n22:3_0": "Laddhāna lokādhipatī bhaveyya;",
  "anya-e0605n22:4_0": "Gantvāna bodhimhiparājitāsane,",
  "anya-e0605n22:5_0": "Yuddhāya mārenacalo nisīdi.",
  "anya-e0605n22:6_0": "116.",
  "anya-e0605n22:7_0": " Datvāna maṁsaṁ rajjaṁ pitā suddhodano tadā,",
  "anya-e0605n22:8_0": "Namassamāno sirasā setachattena pūjayi.",
  "anya-e0605n22:9_0": "118.",
  "anya-e0605n22:10_0": " Sayaṁ nārāyanabalo abhiññābalapāragū,",
  "anya-e0605n22:11_0": "Jetuṁ sabbassa lokassa bodhimaṇḍaṁupāgami.",
  "anya-e0605n22:12_0": "119.",
  "anya-e0605n22:13_0": " Tadā vasavattīrājā chakāmavacarissaro,",
  "anya-e0605n22:14_0": "Sasenāvāhano bodhimaṇḍaṁ yuddhāyupāgami.",
  "anya-e0605n22:15_0": "120.",
  "anya-e0605n22:16_0": " Etha gaṇgatha bandhatha chaṭṭetha ceṭakaṁ imaṁ,",
  "anya-e0605n22:17_0": "Manussakalale jāto kimihanti na maññati.",
  "anya-e0605n22:18_0": "121.",
  "anya-e0605n22:19_0": " Jalantaṁ navavidhaṁ vassaṁ vassāpeti anappakaṁ,",
  "anya-e0605n22:20_0": "Dhūmandhakāraṁ katvāna pātesi asinaṁ bahuṁ.",
  "anya-e0605n22:21_0": "122.",
  "anya-e0605n22:22_0": " Cakkāvudhaṁ khipento pi nāsakkhi kiñci kātave,",
  "anya-e0605n22:23_0": "Gahetabbaṁ hi gahaṇaṁ apassanto itibravi.",
  "anya-e0605n22:24_0": "123.",
  "anya-e0605n22:25_0": " Siddhattha kasmā āsi nu āsane mama santake,",
  "anya-e0605n22:26_0": "Uṭṭhehi āsanā no ce phālemi hadayaṁ tava.",
  "anya-e0605n22:27_0": "124.",
  "anya-e0605n22:28_0": " Sapādamūle kīḷantaṁ passanto taruṇaṁ sutaṁ,",
  "anya-e0605n22:29_0": "Pitā vudikkhi taṁ māraṁ mettāyanto dayaparo.",
  "anya-e0605n22:30_0": "125.",
  "anya-e0605n22:31_0": " Tadā so asambhivācaṁ sīhanādaṁ nadī muni,",
  "anya-e0605n22:32_0": "Na jānāti sayaṁ mayhaṁ dāsabhāvapiyaṁ khaḷo.",
  "anya-e0605n22:33_0": "126.",
  "anya-e0605n22:34_0": " Yena kenaci kammena jāto devapure vare,",
  "anya-e0605n22:35_0": "Sakaṁ gatiṁ ajānanto lokajeṭṭhoti maññati.",
  "anya-e0605n22:36_0": "127.",
  "anya-e0605n22:37_0": " Anantalokakhātumhi sattānaṁ hi kataṁ subhaṁ,",
  "anya-e0605n22:38_0": "Mayhekapāramiyā pi kalaṁ nagghati soḷasiṁ.",
  "anya-e0605n22:39_0": "128.",
  "anya-e0605n22:40_0": " Tiracchāno saso hutvā disvā yācakamāgataṁ,",
  "anya-e0605n22:41_0": "Pacitvāna sakaṁ maṁsaṁ patiioggimhi dātave.",
  "anya-e0605n22:42_0": "129.",
  "anya-e0605n22:43_0": " Evaṁ anantakālesu kataṁ dukkarakārikaṁ,",
  "anya-e0605n22:44_0": "Ko hi nāma kareyyañño anummatto sacetano.",
  "anya-e0605n22:45_0": "130.",
  "anya-e0605n22:46_0": " Evaṁ anantapuññehi siddhaṁ dehamimaṁ pana,",
  "anya-e0605n22:47_0": "Yathābhutaṁ ajānanto manussosī ti maññati.",
  "anya-e0605n22:48_0": "131.",
  "anya-e0605n22:49_0": " Nāhaṁ manussomanusso na brahmā na ca devatā,",
  "anya-e0605n22:50_0": "Jarāmaraṇaṁ lokassa dassetuṁ panidhāgato.",
  "anya-e0605n22:51_0": "132.",
  "anya-e0605n22:52_0": " Anupalitto lokena jātonantajino ahaṁ,",
  "anya-e0605n22:53_0": "Buddho bodhitale hutvā tāremi janataṁ bahuṁ.",
  "anya-e0605n22:54_0": "133.",
  "anya-e0605n22:55_0": " Samantā dhajinaṁ disvā yuddhaṁ māraṁ savāhanaṁ,",
  "anya-e0605n22:56_0": "Yuddhāya paccugacchāmi mā maṁ ṭhānā acāvayi.",
  "anya-e0605n22:57_0": "134.",
  "anya-e0605n22:58_0": " Yante taṁ nappasahati senaṁ loko sadevako,",
  "anya-e0605n22:59_0": "Tante paññāya gacchāmi āmaṁ pattaṁ va asmanā.",
  "anya-e0605n22:60_0": "135.",
  "anya-e0605n22:61_0": " Icchanto sāsape gabbhe caṅkamāmi ito cito,",
  "anya-e0605n22:62_0": "Icchanto lokadhātumhi attabhāvena chādayi.",
  "anya-e0605n22:63_0": "136.",
  "anya-e0605n22:64_0": " Ete sabbe gahetvāna cuṇṇetuṁ accharāyapi,",
  "anya-e0605n22:65_0": "Atthi thāmaṁ balaṁ mayhaṁ pāṇaghāto na vaṭṭati.",
  "anya-e0605n22:66_0": "137.",
  "anya-e0605n22:67_0": " Imassa gaṇḍuppādassa āyudhena balena kiṁ,",
  "anya-e0605n22:68_0": "Mayhaṁ hi tena pāpena sallāpo pi na yujjati.",
  "anya-e0605n22:69_0": "138.",
  "anya-e0605n22:70_0": " Pallaṅkaṁ mama bhāvāya kimatthaññena sakkhinā,",
  "anya-e0605n22:71_0": "Kampitā maddiyā dānā sakkhi hoti ayaṁ mahī.",
  "anya-e0605n22:72_0": "139.",
  "anya-e0605n22:73_0": " Iti vatvā dakkhiṇaṁ bāhuṁ pathaviyā paṇamayi,",
  "anya-e0605n22:74_0": "Tadā kampittha pathavī mahāghoso ajāyatha.",
  "anya-e0605n22:75_0": "140.",
  "anya-e0605n22:76_0": " Pathavīghosena ākāse gajjanto asani phali,",
  "anya-e0605n22:77_0": "Tasmiṁ majjhe gato māro sapariso bhayatajjito.",
  "anya-e0605n22:78_0": "141.",
  "anya-e0605n22:79_0": " Mahāvātasamuddhatabhasmaṁ va vikiriyyatha,",
  "anya-e0605n22:80_0": "Mahāghoso ajāyittha siddhatassa jayo iti."
}