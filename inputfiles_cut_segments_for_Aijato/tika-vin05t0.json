{
  "tika-vin05t0:0_0": " Namo tassa bhagavato arahato sammāsambuddhassa",
  "tika-vin05t0:1_0": "Vinayapiṭake",
  "tika-vin05t0:2_0": "Vinayasaṅgaha-aṭṭhakathā",
  "tika-vin05t0:3_0": "Ganthārambhakathā",
  "tika-vin05t0:4_0": "Vatthuttayaṁ namassitvā, saraṇaṁ sabbapāṇinaṁ;",
  "tika-vin05t0:5_0": "Vinaye pāṭavatthāya, yogāvacarabhikkhunaṁ.",
  "tika-vin05t0:6_0": "Vippakiṇṇamanekattha, pāḷimuttavinicchayaṁ;",
  "tika-vin05t0:7_0": "Samāharitvā ekattha, dassayissamanākulaṁ.",
  "tika-vin05t0:8_0": "Tatrāyaṁ mātikā –",
  "tika-vin05t0:9_0": "‘‘Divāseyyā parikkhāro, bhesajjakaraṇampi ca;",
  "tika-vin05t0:10_0": "Parittaṁ paṭisanthāro, viññatti kulasaṅgaho.",
  "tika-vin05t0:11_0": "‘‘Macchamaṁsaṁ anāmāsaṁ, adhiṭṭhānavikappanaṁ;",
  "tika-vin05t0:12_0": "Cīvarenavināvāso, bhaṇḍassa paṭisāmanaṁ.",
  "tika-vin05t0:13_0": "‘‘Kayavikkayasamāpatti, rūpiyādipaṭiggaho;",
  "tika-vin05t0:14_0": "Dānavissāsaggāhehi, lābhassa pariṇāmanaṁ.",
  "tika-vin05t0:15_0": "‘‘Pathavī bhūtagāmo ca, duvidhaṁ sahaseyyakaṁ;",
  "tika-vin05t0:16_0": "Vihāre saṅghike seyyaṁ, santharitvāna pakkamo.",
  "tika-vin05t0:17_0": "‘‘Kālikānipi cattāri, kappiyā catubhūmiyo;",
  "tika-vin05t0:18_0": "Khādanīyādipaṭiggāho, paṭikkhepapavāraṇā.",
  "tika-vin05t0:19_0": "‘‘Pabbajjā nissayo sīmā, uposathapavāraṇaṁ;",
  "tika-vin05t0:20_0": "Vassūpanāyikā vattaṁ, catupaccayabhājanaṁ.",
  "tika-vin05t0:21_0": "‘‘Kathinaṁ garubhaṇḍāni, codanādivinicchayo;",
  "tika-vin05t0:22_0": "Garukāpattivuṭṭhānaṁ, kammākammaṁ pakiṇṇaka’’nti."
}