{
  "anya-e1001n10:0_0": "Itthikaṇḍa",
  "anya-e1001n10:1_0": "295.",
  "anya-e1001n10:2_0": " Āsā lokitthiyo nāma, velā tāsaṁ na vijjati;",
  "anya-e1001n10:3_0": "Sārattā ca pagabbhā ca, sikhī sabbaghaso yathā;",
  "anya-e1001n10:4_0": "Tasmā tāyo hitvāna, brūheyya vivekaṁ sudhī.",
  "anya-e1001n10:5_0": "Āsā lokitthiyo nāma, velā tāsaṁ na vijjati;",
  "anya-e1001n10:6_0": "Sāratthā ca pagabbhā ca, sikhī sabbaghaso yathā;",
  "anya-e1001n10:7_0": "Tā hitvā pabbajissāmi, vivekamanubrūhayaṁ.",
  "anya-e1001n10:8_0": "296.",
  "anya-e1001n10:9_0": " Loke hi aṅganā nāma, kodhanā mittabhedikā;",
  "anya-e1001n10:10_0": "Pisukā akataññū ca dūrato parivajjaye.",
  "anya-e1001n10:11_0": "297.",
  "anya-e1001n10:12_0": " Yathā nadī ca pantho ca, pānāgāraṁ sabhā papā;",
  "anya-e1001n10:13_0": "Evaṁ lokitthiyo nāma, nāsaṁ kujjhanti paṇḍitā.",
  "anya-e1001n10:14_0": "298.",
  "anya-e1001n10:15_0": " Sabbā nadī vaṅkagatī, sabbe kaṭṭhamayā vanā;",
  "anya-e1001n10:16_0": "Sabbitthiyo kare pāpaṁ, labhamāne nivātake.",
  "anya-e1001n10:17_0": "299.",
  "anya-e1001n10:18_0": " Ghaṭakumbhasamā nārī, tatthaṅgārasamo pumā;",
  "anya-e1001n10:19_0": "Tasmā ghatañca aggiñca, nekatra ṭhapaye budho.",
  "anya-e1001n10:20_0": "300.",
  "anya-e1001n10:21_0": " Itthīnañca dhanaṁ rūpaṁ, purisānaṁ vijjā dhanaṁ;",
  "anya-e1001n10:22_0": "Bhikkhūnañca dhanaṁ sīlaṁ, rājānañca dhanaṁ balaṁ.",
  "anya-e1001n10:23_0": "301.",
  "anya-e1001n10:24_0": " Pañcāratyā sugandhabbā, sattāratyā dhanuggahā;",
  "anya-e1001n10:25_0": "Ekamāsā subhariyā, aḍḍhamāsā sissā malā.",
  "anya-e1001n10:26_0": "302.",
  "anya-e1001n10:27_0": " Jiṇṇe annaṁ pasaṁseyya, dārañca gatayobbane;",
  "anya-e1001n10:28_0": "Raṇapunāgate sūraṁ, sassañca gehamāgate.",
  "anya-e1001n10:29_0": "303.",
  "anya-e1001n10:30_0": " Dvitipati nārī ceva, vihāradviti bhikkhu ca;",
  "anya-e1001n10:31_0": "Sakuṇo dvitipāto ca, katamāyābahutarā.",
  "anya-e1001n10:32_0": "304.",
  "anya-e1001n10:33_0": " Ratti vinā na candimā, vīcivinā ca sāgaro;",
  "anya-e1001n10:34_0": "Haṁsavinā pokkharaṇī, pativinā kaññā sobhe.",
  "anya-e1001n10:35_0": "305.",
  "anya-e1001n10:36_0": " Asantuṭṭhā yatī naṭṭhā, santuṭṭhāpi ca patthi vā;",
  "anya-e1001n10:37_0": "Salajjā gaṇikā naṭṭhā, nillajjā ca kulitthiyo.",
  "anya-e1001n10:38_0": "306.",
  "anya-e1001n10:39_0": " Corīnaṁ bahubuddhīnaṁ, yāsu saccaṁ sudullabhaṁ;",
  "anya-e1001n10:40_0": "Thīnaṁ bhāvo durājāno, macchassevo’dake gataṁ.",
  "anya-e1001n10:41_0": "307.",
  "anya-e1001n10:42_0": " Analā mudusambhāsā, duppūrā tā nadīsamā;",
  "anya-e1001n10:43_0": "Sīdanti naṁ viditvāna, ārakā parivajjaye.",
  "anya-e1001n10:44_0": "308.",
  "anya-e1001n10:45_0": " Āvaṭṭanī mahāmāyā, brahmacariyavikopanā;",
  "anya-e1001n10:46_0": "Sīdanti naṁ viditvāna, ārakā parivajjaye.",
  "anya-e1001n10:47_0": "309.",
  "anya-e1001n10:48_0": " Itthīpi hi ekacciyā, seyyā posa janādhipa;",
  "anya-e1001n10:49_0": "Medhāvinī sīlavatī, sassudevā patibbatā;",
  "anya-e1001n10:50_0": "310.",
  "anya-e1001n10:51_0": " Tassā yo jāyati poso,",
  "anya-e1001n10:52_0": "Sūro hosa disampati;",
  "anya-e1001n10:53_0": "Tādisā subhagiyā putto,",
  "anya-e1001n10:54_0": "Rajjampi anusāsati.",
  "anya-e1001n10:55_0": "311.",
  "anya-e1001n10:56_0": " Sallape asihatthena, pisācenāpi sallape;",
  "anya-e1001n10:57_0": "Āsīvisampi āsīde, yena daṭṭho na jīvati;",
  "anya-e1001n10:58_0": "Na tveva eko ekāya, mātugāmena sallape.",
  "anya-e1001n10:59_0": "312.",
  "anya-e1001n10:60_0": " Na hi sabbesu ṭhānesu, puriso hoti paṇḍito;",
  "anya-e1001n10:61_0": "Itthīpi paṇḍitā hoti, tattha tattha vicakkhaṇā.",
  "anya-e1001n10:62_0": "313.",
  "anya-e1001n10:63_0": " Na hi sabbesu ṭhānesu, puriso hoti paṇḍito;",
  "anya-e1001n10:64_0": "Itthīpi paṇḍitā hoti, lahuṁ atthavicintikā.",
  "anya-e1001n10:65_0": "314.",
  "anya-e1001n10:66_0": " Kūpodakaṁ vaṭacchāyā, sāmāthī iṭṭhakālayaṁ;",
  "anya-e1001n10:67_0": "Sītakāle bhave uṇhaṁ, uṇhakāle ca sītalaṁ.",
  "anya-e1001n10:68_0": "315.",
  "anya-e1001n10:69_0": " Itthiyo ekacciyāpi, seyyā vuttāva muninā;",
  "anya-e1001n10:70_0": "Bhaṇḍānaṁ uttamā itthī, aggūpaṭṭhāyikā iti."
}