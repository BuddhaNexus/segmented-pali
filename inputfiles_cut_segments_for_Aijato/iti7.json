{
  "iti7:0.1_0": "Itivuttaka 7",
  "iti7:0.2_0": "Ekakanipāta",
  "iti7:0.3_0": "Paṭhamavagga",
  "iti7:0.4_0": "Sabbapariññāsutta",
  "iti7:1.1_0": "Vuttañhetaṁ bhagavatā vuttamarahatāti me sutaṁ:",
  "iti7:2.1_0": "“Sabbaṁ, bhikkhave, anabhijānaṁ aparijānaṁ tattha cittaṁ avirājayaṁ appajahaṁ abhabbo dukkhakkhayāya.",
  "iti7:2.2_0": "Sabbañca kho, bhikkhave, abhijānaṁ parijānaṁ tattha cittaṁ virājayaṁ pajahaṁ bhabbo dukkhakkhayāyā”ti.",
  "iti7:2.3_0": "Etamatthaṁ bhagavā avoca.",
  "iti7:2.4_0": "Tatthetaṁ iti vuccati:",
  "iti7:3.1_0": "“Yo sabbaṁ sabbato ñatvā,",
  "iti7:3.2_0": "sabbatthesu na rajjati;",
  "iti7:3.3_0": "Sa ve sabbapariññā so,",
  "iti7:3.4_0": "sabbadukkhamupaccagā”ti.",
  "iti7:4.1_0": "Ayampi attho vutto bhagavatā, iti me sutanti.",
  "iti7:4.2_0": "Sattamaṁ."
}