{
  "mil7.5.1:0.1_0": "Milindapañha",
  "mil7.5.1:0.2_0": "Opammakathāpañha",
  "mil7.5.1:0.3_0": "Upacikāvagga",
  "mil7.5.1:0.4_0": "1. Upacikaṅgapañha",
  "mil7.5.1:1.1_0": "“Bhante nāgasena, ‘upacikāya ekaṁ aṅgaṁ gahetabban’ti yaṁ vadesi, katamaṁ taṁ ekaṁ aṅgaṁ gahetabban”ti?",
  "mil7.5.1:1.2_0": "“Yathā, mahārāja, upacikā upari chadanaṁ katvā attānaṁ pidahitvā gocarāya carati;",
  "mil7.5.1:1.3_0": "evameva kho, mahārāja, yoginā yogāvacarena sīlasaṁvarachadanaṁ katvā mānasaṁ pidahitvā piṇḍāya caritabbaṁ, sīlasaṁvarachadanena kho, mahārāja, yogī yogāvacaro sabbabhayasamatikkanto hoti.",
  "mil7.5.1:1.4_0": "Idaṁ, mahārāja, upacikāya ekaṁ aṅgaṁ gahetabbaṁ.",
  "mil7.5.1:1.5_0": "Bhāsitampetaṁ, mahārāja, therena upasenena vaṅgantaputtena—",
  "mil7.5.1:2.1_0": "‘Sīlasaṁvarachadanaṁ,",
  "mil7.5.1:2.2_0": "yogī katvāna mānasaṁ;",
  "mil7.5.1:2.3_0": "Anupalitto lokena,",
  "mil7.5.1:2.4_0": "bhayā ca parimuccatī’”ti.",
  "mil7.5.1:3.1_0": "Upacikaṅgapañho paṭhamo."
}