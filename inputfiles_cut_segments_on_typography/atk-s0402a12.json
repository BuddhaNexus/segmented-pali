{
  "atk-s0402a12:0_0": "(13) 3. Dānavaggavaṇṇanā",
  "atk-s0402a12:1_0": "142.",
  "atk-s0402a12:1_1": "Tatiyassa paṭhame dānānīti diyyanakavasena dānāni,",
  "atk-s0402a12:1_2": "deyyadhammassetaṁ nāmaṁ.",
  "atk-s0402a12:1_3": "Savatthukā vā cetanā dānaṁ,",
  "atk-s0402a12:1_4": "sampattipariccāgassetaṁ nāmaṁ.",
  "atk-s0402a12:1_5": "Āmisadānanti cattāro paccayā diyyanakavasena āmisadānaṁ nāma.",
  "atk-s0402a12:1_6": "Dhammadānanti idhekacco amatapattipaṭipadaṁ kathetvā deti,",
  "atk-s0402a12:1_7": "idaṁ dhammadānaṁ nāma.",
  "atk-s0402a12:2_0": "143. Dutiye cattāro paccayā yajanakavasena yāgo nāma dhammopi yajanakavasena yāgoti veditabbo.",
  "atk-s0402a12:3_0": "144.",
  "atk-s0402a12:3_1": "Tatiye āmisassa cajanaṁ āmisacāgo,",
  "atk-s0402a12:3_2": "dhammassa cajanaṁ dhammacāgo.",
  "atk-s0402a12:3_3": "Catutthe upasaggamattaṁ viseso.",
  "atk-s0402a12:4_0": "146.",
  "atk-s0402a12:4_1": "Pañcame catunnaṁ paccayānaṁ bhuñjanaṁ āmisabhogo,",
  "atk-s0402a12:4_2": "dhammassa bhuñjanaṁ dhammabhogo.",
  "atk-s0402a12:4_3": "Chaṭṭhe upasaggamattaṁ viseso.",
  "atk-s0402a12:5_0": "148.",
  "atk-s0402a12:5_1": "Sattame catunnaṁ paccayānaṁ saṁvibhajanaṁ āmisasaṁvibhāgo,",
  "atk-s0402a12:5_2": "dhammassa saṁvibhajanaṁ dhammasaṁvibhāgo.",
  "atk-s0402a12:6_0": "149. Aṭṭhame catūhi paccayehi saṅgaho āmisasaṅgaho, dhammena saṅgaho dhammasaṅgaho.",
  "atk-s0402a12:7_0": "150. Navame catūhi paccayehi anuggaṇhanaṁ āmisānuggaho, dhammena anuggaṇhanaṁ dhammānuggaho.",
  "atk-s0402a12:8_0": "151. Dasame catūhi paccayehi anukampanaṁ āmisānukampā, dhammena anukampanaṁ dhammānukampāti.",
  "atk-s0402a12:9_0": "Dānavaggo tatiyo."
}