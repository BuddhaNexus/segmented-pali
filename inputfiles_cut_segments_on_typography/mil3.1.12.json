{
  "mil3.1.12:0.1_0": "Milindapañha",
  "mil3.1.12:0.2_0": "Mahāvagga",
  "mil3.1.12:0.3_0": "12. Vīriyalakkhaṇapañha",
  "mil3.1.12:1.1_0": "Rājā āha—",
  "mil3.1.12:1.2_0": "“bhante nāgasena, kiṁlakkhaṇaṁ vīriyan”ti?",
  "mil3.1.12:1.3_0": "“Upatthambhanalakkhaṇaṁ, mahārāja, vīriyaṁ,",
  "mil3.1.12:1.3_1": "vīriyūpatthambhitā sabbe kusalā dhammā na parihāyantī”ti.",
  "mil3.1.12:2.1_0": "“Opammaṁ karohī”ti.",
  "mil3.1.12:2.2_0": "“Yathā, mahārāja,",
  "mil3.1.12:2.2_1": "puriso gehe patante aññena dārunā upatthambheyya,",
  "mil3.1.12:2.2_2": "upatthambhitaṁ santaṁ evaṁ taṁ gehaṁ na pateyya;",
  "mil3.1.12:2.3_0": "evameva kho, mahārāja,",
  "mil3.1.12:2.3_1": "upatthambhanalakkhaṇaṁ vīriyaṁ,",
  "mil3.1.12:2.3_2": "vīriyūpatthambhitā sabbe kusalā dhammā na parihāyantī”ti.",
  "mil3.1.12:3.1_0": "“Bhiyyo opammaṁ karohī”ti.",
  "mil3.1.12:3.2_0": "“Yathā, mahārāja,",
  "mil3.1.12:3.2_1": "parittakaṁ senaṁ mahatī senā bhañjeyya,",
  "mil3.1.12:3.2_2": "tato rājā aññamaññaṁ anussāreyya anupeseyya attano parittakāya senāya balaṁ anupadaṁ dadeyya,",
  "mil3.1.12:3.2_3": "tāya saddhiṁ parittakā senā mahatiṁ senaṁ bhañjeyya;",
  "mil3.1.12:3.3_0": "evameva kho, mahārāja,",
  "mil3.1.12:3.3_1": "upatthambhanalakkhaṇaṁ vīriyaṁ,",
  "mil3.1.12:3.3_2": "vīriyūpatthambhitā sabbe kusalā dhammā na parihāyanti.",
  "mil3.1.12:3.4_0": "Bhāsitampetaṁ, mahārāja, bhagavatā—",
  "mil3.1.12:3.5_0": "‘vīriyavā kho, bhikkhave, ariyasāvako akusalaṁ pajahati, kusalaṁ bhāveti.",
  "mil3.1.12:3.6_0": "Sāvajjaṁ pajahati, anavajjaṁ bhāveti.",
  "mil3.1.12:3.7_0": "Suddhamattānaṁ pariharatī’”ti.",
  "mil3.1.12:4.1_0": "“Kallosi, bhante nāgasenā”ti.",
  "mil3.1.12:5.1_0": "Vīriyalakkhaṇapañho dvādasamo."
}