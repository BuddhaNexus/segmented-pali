{
  "anya-e0701n3:0_0": "4. Āyāyakācariya-paricchedo",
  "anya-e0701n3:1_0": "Ganthā pana siyā āyācanena ācariyehi katā,",
  "anya-e0701n3:1_1": "siyā anāyācanena ācariyehi katā.",
  "anya-e0701n3:1_2": "Katame ganthā āyācanena,",
  "anya-e0701n3:1_3": "katame anāyācanena katā?",
  "anya-e0701n3:1_4": "Mahākaccāyana gantho,",
  "anya-e0701n3:1_5": "mahāaṭṭhakathā gantho,",
  "anya-e0701n3:1_6": "mahāpaccariya gantho,",
  "anya-e0701n3:1_7": "mahākurundi gantho,",
  "anya-e0701n3:1_8": "mahāpaccariyaganthassa aṭṭhakathā gantho,",
  "anya-e0701n3:1_9": "mahākurundi ganthassa aṭṭhakathā ganthoti.",
  "anya-e0701n3:1_10": "Imehi cha ganthehi attano matiyā sāsanuggahanatthāya saddhammaṭhitiyā katā.",
  "anya-e0701n3:2_0": "Ka. buddhaghosācariya-ganthadīpanā",
  "anya-e0701n3:3_0": "Buddhaghosācariya ganthesu pana visuddhimaggo,",
  "anya-e0701n3:3_1": "saṅghapālena nāma saṅghatherena āyācitena buddhaghosācariyena kato.",
  "anya-e0701n3:3_2": "Dīghanikāyassa aṭṭhakathā gantho dāṭhā nāmena saṅghatherena āyācitena buddhaghosācariyena kato.",
  "anya-e0701n3:3_3": "Majjhimanikāyassa aṭṭhakathā gantho buddhamittanāmena therena āyācitena buddhaghosācariyena kato.",
  "anya-e0701n3:3_4": "Saṁyuttanikāyassa aṭṭhakathā gantho jotipālena nāma therena āyācitena buddhaghosācariyena kato.",
  "anya-e0701n3:3_5": "Aṅguttaranikāyassa aṭṭhakathā gantho bhaddantā nāma therena sahaājīvakena upāsakena ca āyācitena buddhaghosācariyena kato.",
  "anya-e0701n3:3_6": "Samantapāsādikā nāma aṭṭhakathā gantho buddhasiri nāmena therena āyācitena buddhaghosācariyena kato.",
  "anya-e0701n3:3_7": "Sattannaṁ abhidhamma-",
  "anya-e0701n3:3_8": "ganthānaṁ aṭṭhakathā gantho cullabuddhaghosena bhikkhunā āyācitena buddhaghosācariyena kato.",
  "anya-e0701n3:3_9": "Dhammapadassaaṭṭhakathā gantho kumārakassapanāmena therena āyācitena buddhaghosācariyena kato.",
  "anya-e0701n3:3_10": "Jātakassaaṭṭhakathā gantho atthadassī,",
  "anya-e0701n3:3_11": "buddhamitta,",
  "anya-e0701n3:3_12": "buddhapiyadeva saṅkhātehi tīhi therehi āyācitena buddhaghosācariyena kato.",
  "anya-e0701n3:3_13": "Khuddakapāṭhassa aṭṭhakathā gantho,",
  "anya-e0701n3:3_14": "suttanipātassa aṭṭhakathā gantho attano matiyā buddhaghosācariyena kato.",
  "anya-e0701n3:3_15": "Apadānassa aṭṭhakathā gantho pañcanikāya viññūhi pañcahi therehi āyācitena buddhaghosācariyena kato.",
  "anya-e0701n3:4_0": "Buddhaghosācariya-ganthadīpanā niṭṭhitā.",
  "anya-e0701n3:5_0": "Kha. buddhadattācariya-ganthadīpanā",
  "anya-e0701n3:6_0": "Buddhattācariya ganthesu pana vinaya-",
  "anya-e0701n3:6_1": "vinicchayagantho attano sissena buddhasīhena nāma therena āyācitena buddhattācariyā kato. Uttara-",
  "anya-e0701n3:6_2": "vinicchayagantho saṅghapālena nāmena therena āyācitena buddhadattācariyena kato.",
  "anya-e0701n3:6_3": "Abhidhammāvatāro nāma gantho attano sissena sumati therena āyācitena buddhadattācariyena kato.",
  "anya-e0701n3:6_4": "Buddhavaṁsassa aṭṭhakathā gantho teneva buddhasīhanāma therena āyācitena buddhadattācariyena kato.",
  "anya-e0701n3:7_0": "Buddhadattācariya-ganthadīpanā niṭṭhitā.",
  "anya-e0701n3:8_0": "Abhidhammakathāya mūlaṭīkā nāma ṭīkā gantho buddhamittā nāma therena āyācitena ānandācariyena kato.",
  "anya-e0701n3:9_0": "Ga. dhammapālācariyena-ganthadīpanā",
  "anya-e0701n3:10_0": "Nettipakaraṇassa aṭṭhakathā gantho dhammarakkhita nāma therena āyācitena dhammapālācariyena kato.",
  "anya-e0701n3:10_1": "Itivuttakaaṭṭhakathā gantho,",
  "anya-e0701n3:10_2": "udānaaṭṭhakathā gantho,",
  "anya-e0701n3:10_3": "cariyāpiṭakaaṭṭhakathā gantho,",
  "anya-e0701n3:10_4": "therakathāaṭṭhakathā gantho,",
  "anya-e0701n3:10_5": "therikathāaṭṭhakathā gantho,",
  "anya-e0701n3:10_6": "vimānavatthuaṭṭhakathā gantho,",
  "anya-e0701n3:10_7": "petavatthuaṭṭhakathā gantho,",
  "anya-e0701n3:10_8": "ime satta ganthā attano matiyā dhammapālācariyena kato.",
  "anya-e0701n3:10_9": "Visuddhimaggaṭīkā gantho dāṭhā nāmena nāma therena āyācitena dhammapālācariyena kato,",
  "anya-e0701n3:10_10": "dīghanikāya-",
  "anya-e0701n3:10_11": "aṭṭhakathādīnaṁ catunnaṁ aṭṭhakathānaṁ ṭīkā gantho,",
  "anya-e0701n3:10_12": "abhidhammaṭṭhakathāya anuṭīkā gantho,",
  "anya-e0701n3:10_13": "nettipakaraṇaṭṭhakathāya ṭīkā gantho,",
  "anya-e0701n3:10_14": "buddhavaṁsaṭṭhakathāya ṭīkā gantho,",
  "anya-e0701n3:10_15": "jātakaṭṭhakathāya ṭīkā gantho ceti ime pañca ganthā attano matiyā dhammapālācariyena kato.",
  "anya-e0701n3:11_0": "Dhammapālācariya-ganthadīpanā niṭṭhitā.",
  "anya-e0701n3:12_0": "Niruttimañjūsā nāma cullaniruttiṭīkā gantho,",
  "anya-e0701n3:12_1": "mahāniruttisaṅkhepo nāma gantho ca attano matiyā pubbācariyehi viṁsu kato.",
  "anya-e0701n3:13_0": "Pañca vinayapakaraṇānaṁ vinayagaṇṭhi nāma gantho attano matiyā mahāvajirabuddhācariyena kato.",
  "anya-e0701n3:13_1": "Nyāsasaṅkhāto mukhamattadīpanī nāma gantho attano matiyā vimalabuddhi ācariyena kato.",
  "anya-e0701n3:13_2": "Atthabyakkhyāno nāma gantho attano matiyā cullavajirabuddhācariyena kato.",
  "anya-e0701n3:13_3": "Rūpasiddhi tassa ca ganthassa ṭīkā gantho sabba pañcasuttañca attano matiyā dīpaṅkarācariyena kato.",
  "anya-e0701n3:13_4": "Saccasaṅkhepo nāma gantho attano matiyā culladhammapālācariyena kato.",
  "anya-e0701n3:13_5": "Mohacchedanī gantho,",
  "anya-e0701n3:13_6": "vimaticchedanī gantho,",
  "anya-e0701n3:13_7": "dasa buddhavaṁso,",
  "anya-e0701n3:13_8": "anāgatavaṁso ca.",
  "anya-e0701n3:13_9": "Attano matiyā kassapācariyena kato.",
  "anya-e0701n3:13_10": "Paṭisambhidāmaggassa aṭṭhakathā gantho mahānāmena upāsakena āyācitena mahānāmācariyena kato.",
  "anya-e0701n3:13_11": "Dīpavaṁso,",
  "anya-e0701n3:13_12": "thūpavaṁso,",
  "anya-e0701n3:13_13": "bodhivaṁso,",
  "anya-e0701n3:13_14": "cullavaṁso,",
  "anya-e0701n3:13_15": "porāṇavaṁso,",
  "anya-e0701n3:13_16": "mahāvaṁso cāti ime cha ganthā attano matiyā mahānāmācariyehi visuṁ katā.",
  "anya-e0701n3:13_17": "Navo mahāvaṁsagantho attano matiyā cullamahānāmācariyena kato.",
  "anya-e0701n3:13_18": "Saddhammapajjotikā nāma mahāniddesassa aṭṭhakathā gantho devena therena āyācitena upasenācariyena kato.",
  "anya-e0701n3:13_19": "Moggalānabyākaraṇaganthe attano matiyā moggalānācariyena kato.",
  "anya-e0701n3:13_20": "Subodhālaṅkāra nāma gantho attano matiyā saṅgharakkhitācariyena kato.",
  "anya-e0701n3:13_21": "Vuttodaya gantho attano matiyā vuttodayakārācariyena kato.",
  "anya-e0701n3:13_22": "Khuddasikkhā nāma gantho attano matiyā dhammasirācariyena kato.",
  "anya-e0701n3:13_23": "Porāṇakhuddasikkhā ṭīkā ca mūlasikkhā cāti,",
  "anya-e0701n3:13_24": "ime dve ganthe attano matiyā aññatarehi dvihācariyehi viṁsu katā.",
  "anya-e0701n3:14_0": "Paramatthavinicchayaṁ nāma gantho saṅgharakkhitena therena āyācitena anuruddhācariyena kato. Nāmarūpa-",
  "anya-e0701n3:14_1": "paricchedo nāma gantho attano matiyā anuruddhācariyena kato.",
  "anya-e0701n3:14_2": "Abhidhammatthasaṅgahaṁ nāma gantho namma nāmena upāsakena āyācitena anuruddhācariyena kato.",
  "anya-e0701n3:14_3": "Khemo nāma gantho attano matiyā khemācariyena kato.",
  "anya-e0701n3:14_4": "Sāratthadīpanī nāma vinayaṭṭhakathāya ṭīkā gantho,",
  "anya-e0701n3:14_5": "vinayasaṅgahaṁ,",
  "anya-e0701n3:14_6": "vinayasaṅgahassa ṭīkā gantho,",
  "anya-e0701n3:14_7": "aṅguttaraṭṭhakathāya navo ṭīkā ganthoti ime cattāro ganthā parakkamabāhu nāmena laṅkādīpissarena raññā āyācitena sāriputtācariyena kato.",
  "anya-e0701n3:14_8": "Sakaṭasaddasatthassa pañcikāya ṭīkā gantho attano matiyā sāriputtācariyena kato.",
  "anya-e0701n3:14_9": "Kaṅkhāvitaraṇiyā vinayatthamañjūsā nāma ṭīkā gantho sumedhā nāmatherena āyācitena buddhanāgācariyena kato.",
  "anya-e0701n3:14_10": "Abhidhānappadīpiko nāma gantho attano matiyā cūlamoggalānācariyena kato.",
  "anya-e0701n3:14_11": "Subodhālaṅkārassa mahāsāmi nāma ṭīkā,",
  "anya-e0701n3:14_12": "vuttodaya vivaraṇañcāti ime dve ganthā attano matiyā vācissarena katā.",
  "anya-e0701n3:14_13": "Khuddasikkhāya sumaṅgalappasādani nāma navo ṭīkā gantho sumaṅgalena āyācitena navācissarena kato.",
  "anya-e0701n3:14_14": "Sambandhacintāṭīkā bālāvatāro,",
  "anya-e0701n3:14_15": "moggalānabyākaraṇassa ṭīkā cāti ime tayo ganthā,",
  "anya-e0701n3:14_16": "sumaṅgala,",
  "anya-e0701n3:14_17": "buddhamitta,",
  "anya-e0701n3:14_18": "mahākassapa saṅkhātehi tīhi therehi ca,",
  "anya-e0701n3:14_19": "dhammakitti nāma upāsakena,",
  "anya-e0701n3:14_20": "vānijjā bhātu upāsakena ca āyācitena vācissarena kato.",
  "anya-e0701n3:14_21": "Nāmarūpaparicchedassa vibhāgo,",
  "anya-e0701n3:14_22": "saddatthassa padarūpa-",
  "anya-e0701n3:14_23": "vibhāvanaṁ,",
  "anya-e0701n3:14_24": "khemapakaraṇassa ṭīkā,",
  "anya-e0701n3:14_25": "sīmālaṅkāro,",
  "anya-e0701n3:14_26": "mūlasikkhāya ṭīkā,",
  "anya-e0701n3:14_27": "rūpavibhāgo,",
  "anya-e0701n3:14_28": "paccayasaṅgaho cāti ime satta ganthā attano matiyā vācissarena katā.",
  "anya-e0701n3:14_29": "Saccasaṅkhepassa ṭīkā gantho sāriputta-",
  "anya-e0701n3:14_30": "nāmena therena āyācitena vācissarena kato.",
  "anya-e0701n3:14_31": "Abhidhammāvatārassa ṭīkā,",
  "anya-e0701n3:14_32": "abhidhammatthasaṅgahassa ṭīkā cāti ime dve ganthā attano matiyā sumaṅgalācariyena katā.",
  "anya-e0701n3:14_33": "Sāratthasaṅgahaṁ nāma gantho attano matiyā buddhappiyena kato dantadhātuvaṇṇanā nāma pakaraṇaṁ",
  "anya-e0701n3:15_0": "Laṅkādīpissarassa rañño senāpatinā āyācitena dhammakittināmācariyena kataṁ.",
  "anya-e0701n3:15_1": "Jinacaritaṁ nāma pakaraṇaṁ attano matiyā medhaṅkarācariyena kataṁ.",
  "anya-e0701n3:15_2": "Jinālaṅkāro,",
  "anya-e0701n3:15_3": "jinālaṅkārassa ṭīkā attano matiyā buddharakkhitācariyena kato.",
  "anya-e0701n3:15_4": "Amatadharassa nāma anāgatavaṁsassa attano matiyā aṭṭhakathā upatissācariyena katā.",
  "anya-e0701n3:15_5": "Kaṅkhāvitaraṇīyā līnatthapakāsinī,",
  "anya-e0701n3:15_6": "nisandeho,",
  "anya-e0701n3:15_7": "dhammānusāraṇī, ñeyyā- santati, ñeyyā-",
  "anya-e0701n3:15_8": "santatiyā ṭīkā,",
  "anya-e0701n3:15_9": "sumatāvatāro,",
  "anya-e0701n3:15_10": "lokapaññatti pakaraṇaṁ,",
  "anya-e0701n3:15_11": "tathāgatuppatti pakaraṇaṁ,",
  "anya-e0701n3:15_12": "nalāṭadhātuvaṇṇanā,",
  "anya-e0701n3:15_13": "sīhaḷavatthu,",
  "anya-e0701n3:15_14": "dhammadīpako paṭipatti saṅgaho,",
  "anya-e0701n3:15_15": "visuddhimaggassa gaṇṭhi,",
  "anya-e0701n3:15_16": "abhidhammagaṇṭhi,",
  "anya-e0701n3:15_17": "nettipakaraṇagaṇṭhi,",
  "anya-e0701n3:15_18": "visuddhimaggacūla- navaṭīkā,",
  "anya-e0701n3:15_19": "sotabbamālinī,",
  "anya-e0701n3:15_20": "pasādajananī,",
  "anya-e0701n3:15_21": "okassaloko,",
  "anya-e0701n3:15_22": "subodhālaṅkārassa nava ṭīkā ceti,",
  "anya-e0701n3:15_23": "ime vīsati ganthā attano matiyā vīsatācariyehi viṁsu viṁsu katā.",
  "anya-e0701n3:16_0": "Saddattha bhedacintā nāma pakaraṇaṁ attano matiyā saddhammasirināmācariyena kataṁ. Sumana-",
  "anya-e0701n3:16_1": "kūṭavaṇṇanaṁ nāma pakaraṇaṁ,",
  "anya-e0701n3:16_2": "rāhulā nāma therena āyācitena vācissarenadevatherena kataṁ.",
  "anya-e0701n3:16_3": "Sotattha kiṁ mahānidānaṁ nāma pakaraṇaṁ attano matiyā cullabuddhaghosācariyena kataṁ.",
  "anya-e0701n3:16_4": "Madhurasaṅgāhani nāma pakaraṇaṁ attano matiyā raṭṭhapālācariyena kataṁ.",
  "anya-e0701n3:16_5": "Liṅgatthavivaraṇaṁ nāma pakaraṇaṁ attano matiyā subhūtacandācariyena kataṁ.",
  "anya-e0701n3:16_6": "Saddanītipakaraṇaṁ attano matiyā aggavaṁsācariyena kataṁ.",
  "anya-e0701n3:16_7": "Nyāsapakaraṇassa mahāṭīkā nāma ṭīkā attano matiyā vajirabuddhācariyena katā.",
  "anya-e0701n3:16_8": "Mukhamattasāro attano matiyā guṇasāgarācariyena kato.",
  "anya-e0701n3:16_9": "Mukhamattasārassa ṭīkā sutasampanna nāmena dhammarājino gurunā saṅghatherena āyācitena guṇasāgarācariyena katā.",
  "anya-e0701n3:16_10": "Saddatthabhedacintāya mahāṭīkā attano matiyā abhayācariyena katā.",
  "anya-e0701n3:16_11": "Liṅgatthavivaraṇappakāsakaṁ nāma pakaraṇaṁ attano matiyā ñāṇasāgarācariyena kataṁ.",
  "anya-e0701n3:16_12": "Guḷhatthassa ṭīkā bālappabodhanañca duvidhaṁ pakaraṇaṁ attano matiyā aññatarācariyena kataṁ.",
  "anya-e0701n3:16_13": "Saddatthabhedacintāya majjhimaṭīkā attano matiyā aññatarācariyena katā.",
  "anya-e0701n3:16_14": "Bālāvatārassa ṭīkā,",
  "anya-e0701n3:16_15": "liṅgatthavivaraṇā ṭīkā ca attano matiyā uttamācariyena katā.",
  "anya-e0701n3:16_16": "Saddatthabhedacintāya nava ṭīkā attano matiyā aññatarācariyena katā.",
  "anya-e0701n3:16_17": "Abhidhānappadīpikāya ṭīkā daṇḍīpakaraṇassa magagha-",
  "anya-e0701n3:16_18": "bhūtā ṭīkā cāti duvidhā ṭīkāyo attano mati,",
  "anya-e0701n3:16_19": "sīhasūra nāma rañño ekena amaccena katā.",
  "anya-e0701n3:16_20": "Koladdhajanassaṭīkā pāsādikena nāma therena āyācitena teneva mahāmaccena katā.",
  "anya-e0701n3:16_21": "Kārikaṁ nāma pakaraṇaṁ ñāṇagambhīranāmena bhikkhunā āyācitena dhammasenāpatācariyena kataṁ.",
  "anya-e0701n3:16_22": "Etimāsamidīpanī [vā etimāsamidīpikā] nāma pakaraṇaṁ manohārañca attano matiyā teneva dhammasenāpatācariyena kataṁ.",
  "anya-e0701n3:16_23": "Kārikāya ṭīkā attano matiyā aññatarācariyena katā.",
  "anya-e0701n3:16_24": "Etimāsamidīpikāya ṭīkā attano matiyā aññatarācariyena katā.",
  "anya-e0701n3:17_0": "Saddabindupakaraṇaṁ attano matiyā dhammarājassa gurunā aññatarācariyena kataṁ.",
  "anya-e0701n3:17_1": "Saddavuttippakāsakaṁ nāma pakaraṇaṁ aññatarena bhikkhunā āyācitena saddhammaguru nāmācariyena kataṁ.",
  "anya-e0701n3:17_2": "Saddavuttippakāsakassa ṭīkā attano matiyā sāriputtācariyena katā.",
  "anya-e0701n3:18_0": "Kaccāyana sāro ca kaccāyanasārassa ṭīkā cāti duvidhaṁ pakaraṇaṁ attano matiyā aññatarācariyena kataṁ.",
  "anya-e0701n3:18_1": "Lokadīpakasāraṁ nāma pakaraṇaṁ attano matiyā navenamedhaṅkarācariyena kataṁ.",
  "anya-e0701n3:18_2": "Lokuppattipakaraṇaṁ attano matiyā aggapaṇḍitācariyena kataṁ.",
  "anya-e0701n3:18_3": "Jaṅghadāsakassa ṭīkā bhūtā magadhaṭīkā attano matiyā cīvarācariyena katā.",
  "anya-e0701n3:18_4": "Mātikatthadīpanī,",
  "anya-e0701n3:18_5": "abhidhammatthasaṅgahavaṇṇanā,",
  "anya-e0701n3:18_6": "sīmālaṅkārassaṭīkā,",
  "anya-e0701n3:18_7": "gaṇṭhisāro,",
  "anya-e0701n3:18_8": "paṭṭhānagaṇanānayo cāti ime pañca pakaraṇāni attano matiyā saddhammajotipālācariyena katāni.",
  "anya-e0701n3:18_9": "Saṅkhepavaṇṇanā parakkamabāhu-",
  "anya-e0701n3:18_10": "nāmena jambudīpissarena rañño āyācite teneva saddhammajotipālācariyena katā.",
  "anya-e0701n3:18_11": "Kaccāyanassa suttaniddeso attano sissena dhammacārinā therena āyācitena saddhammajotipālācariyena kato.",
  "anya-e0701n3:18_12": "Vinayasamuṭṭhānadīpanī nāma pakaraṇaṁ,",
  "anya-e0701n3:18_13": "attano gurunā saṅghatherena āyācitena saddhamma-",
  "anya-e0701n3:18_14": "jotipālācariyena kataṁ.",
  "anya-e0701n3:19_0": "Sattapakaraṇāni pana tena pukkāmanagare katāni.",
  "anya-e0701n3:19_1": "Saṅkhepavaṇṇanāva laṅkādīpe katā.",
  "anya-e0701n3:19_2": "Abhidhamma-",
  "anya-e0701n3:19_3": "pannarasaṭṭhānavaṇṇānaṁ nāma pakaraṇaṁ attano matiyā navena-",
  "anya-e0701n3:19_4": "vimalabuddhācariyena katā.",
  "anya-e0701n3:19_5": "Saddasāratthajālinī nāma pakaraṇaṁ attano matiyā navena-",
  "anya-e0701n3:19_6": "vimalabuddhācariyena kataṁ.",
  "anya-e0701n3:19_7": "Saddasārattha-",
  "anya-e0701n3:19_8": "jāliniyā ṭīkā,",
  "anya-e0701n3:19_9": "paṁyanagare rañño gurunā saṅgharājena āyācitena teneva navena vimalabuddhācariyena katā.",
  "anya-e0701n3:19_10": "Vuttodayassa ṭīkā,",
  "anya-e0701n3:19_11": "abhidhammasaṅgahassa ṭīkāya paramatthamañjūsā nāma anuṭīkā,",
  "anya-e0701n3:19_12": "dasagaṇṭhivaṇṇanaṁ nāma pakaraṇaṁ,",
  "anya-e0701n3:19_13": "magadhabhūtavidaggamukhamaṇḍaniyāṭīkā cāti imāni cattāri pakaraṇāni attano matiyā teneva navena vimalabuddhācariyena katāni.",
  "anya-e0701n3:20_0": "Pañcapakaraṇaṭīkāya navānuṭīkā attano matiyā aññataro cariyena katā.",
  "anya-e0701n3:20_1": "Abhidhammasaṅgahassa navaṭīkā attano matiyā aññatarācariyena katā.",
  "anya-e0701n3:20_2": "Abhidhammatthasaṅgahaṭīkāya [maṇi] mañjūsā [maṇisāramañjūsā] nāma navānuṭīkā attano matiyā ariyavaṁsācariyena katā.",
  "anya-e0701n3:21_0": "Peṭakopadesassa ṭīkā attano matiyā udumbarināmācariyena pukkāmanagare katā.",
  "anya-e0701n3:21_1": "Catubhāṇavārassa aṭṭhakathā,",
  "anya-e0701n3:21_2": "mahāsārapakāsini,",
  "anya-e0701n3:21_3": "mahādīpanī,",
  "anya-e0701n3:21_4": "sāratthadīpanī,",
  "anya-e0701n3:21_5": "gatipakaraṇaṁ,",
  "anya-e0701n3:21_6": "hatthāsāro,",
  "anya-e0701n3:21_7": "bhummasaṅgaho,",
  "anya-e0701n3:21_8": "bhummaniddeso,",
  "anya-e0701n3:21_9": "dasavatthukāyaviratiṭīkā,",
  "anya-e0701n3:21_10": "codanānirutti,",
  "anya-e0701n3:21_11": "vibhattikathā,",
  "anya-e0701n3:21_12": "saddhammamālini,",
  "anya-e0701n3:21_13": "pañcagativaṇṇanā,",
  "anya-e0701n3:21_14": "bālacitta-",
  "anya-e0701n3:21_15": "pabodhanaṁ,",
  "anya-e0701n3:21_16": "dhammacakkasuttassa navaṭṭhakathā,",
  "anya-e0701n3:21_17": "dantadhātu-",
  "anya-e0701n3:21_18": "pakaraṇassa ṭīkā ca saddhammopāyano bālappabodhanaṭīkā ca,",
  "anya-e0701n3:21_19": "jinālaṅkārassa navaṭīkā ca,",
  "anya-e0701n3:21_20": "liṅgattha-",
  "anya-e0701n3:21_21": "vivaraṇaṁ,",
  "anya-e0701n3:21_22": "liṅgattha-",
  "anya-e0701n3:21_23": "vinicchayo,",
  "anya-e0701n3:21_24": "pātimokkhavivaraṇaṁ,",
  "anya-e0701n3:21_25": "paramatthakathāvivaraṇaṁ,",
  "anya-e0701n3:21_26": "samantapāsādikavivaraṇaṁ,",
  "anya-e0701n3:21_27": "catubhāṇavāraṭṭhakathā vivaraṇaṁ,",
  "anya-e0701n3:21_28": "abhidhammasaṅgahavivaraṇaṁ,",
  "anya-e0701n3:21_29": "saccasaṅkhepavivaraṇaṁ,",
  "anya-e0701n3:21_30": "saddatthabhedacintāvivaraṇaṁ,",
  "anya-e0701n3:21_31": "saddavuttivivaraṇaṁ,",
  "anya-e0701n3:21_32": "kaccāyanasāravivaraṇaṁ,",
  "anya-e0701n3:21_33": "kaccāyanavivaraṇaṁ,",
  "anya-e0701n3:21_34": "abhidhammasaṅgahassaṭīkāvivaraṇaṁ,",
  "anya-e0701n3:21_35": "mahāvessantarajātakassa vivaraṇaṁ,",
  "anya-e0701n3:21_36": "sakkābhimataṁ,",
  "anya-e0701n3:21_37": "mahāvessantarajātakassa navaṭṭhakathā, paṭhama-",
  "anya-e0701n3:21_38": "sambodhi ca lokanetti,",
  "anya-e0701n3:21_39": "buddhaghosācariyanidānaṁ, milinda-",
  "anya-e0701n3:21_40": "pañho vaṇṇanā,",
  "anya-e0701n3:21_41": "caturārakkhā,",
  "anya-e0701n3:21_42": "caturārakkhāyaaṭṭhakathā,",
  "anya-e0701n3:21_43": "saddavuttippakaraṇassa navaṭīkā cāti imāni,",
  "anya-e0701n3:21_44": "ticattālīsa pakaraṇāni attano matiyā sāsanassa jātiyā saddhammassa ṭhitiyā ca laṅkādīpādīsu viṁsu viṁsu katāni.",
  "anya-e0701n3:22_0": "Sambuddhe gāthā ca…pe…",
  "anya-e0701n3:22_1": "navahāraguṇavaṇṇanā cāti ime buddhapaṇāmādikā gāthāyo.",
  "anya-e0701n3:22_2": "Attano attano buddhaguṇapakāsanatthāya attano ca pare ca anantapaññāpavattanatthāya ca paṇḍitehi laṅkādīpādīsu viṁsu viṁsu katā.",
  "anya-e0701n3:23_0": "[Iti culla-ganthavaṁse āyācakācariyadīpako nāma catuttho paricchedo.]"
}