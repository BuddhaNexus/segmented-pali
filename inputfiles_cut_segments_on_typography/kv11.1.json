{
  "kv11.1:0.1_0": "Kathāvatthu",
  "kv11.1:0.2_0": "Anusayapaṇṇāsaka",
  "kv11.1:0.3_0": "Ekādasamavagga",
  "kv11.1:0.4_0": "Tissopianusayakathā",
  "kv11.1:1.1_0": "Anusayā abyākatāti?",
  "kv11.1:1.2_0": "Āmantā.",
  "kv11.1:1.3_0": "Vipākābyākatā kiriyābyākatā rūpaṁ nibbānaṁ cakkhāyatanaṁ …pe… phoṭṭhabbāyatananti?",
  "kv11.1:1.4_0": "Na hevaṁ vattabbe …pe….",
  "kv11.1:2.1_0": "Kāmarāgānusayo abyākatoti?",
  "kv11.1:2.2_0": "Āmantā.",
  "kv11.1:2.3_0": "Kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ abyākatanti?",
  "kv11.1:2.4_0": "Na hevaṁ vattabbe …pe…",
  "kv11.1:2.5_0": "kāmarāgo kāmarāgapariyuṭṭhānaṁ …pe… kāmacchandanīvaraṇaṁ akusalanti?",
  "kv11.1:2.6_0": "Āmantā.",
  "kv11.1:2.7_0": "Kāmarāgānusayo akusaloti?",
  "kv11.1:2.8_0": "Na hevaṁ vattabbe …pe….",
  "kv11.1:3.1_0": "Paṭighānusayo abyākatoti?",
  "kv11.1:3.2_0": "Āmantā.",
  "kv11.1:3.3_0": "Paṭighaṁ paṭighapariyuṭṭhānaṁ paṭighasaṁyojanaṁ abyākatanti?",
  "kv11.1:3.4_0": "Na hevaṁ vattabbe …pe…",
  "kv11.1:3.5_0": "paṭighaṁ paṭighapariyuṭṭhānaṁ paṭighasaṁyojanaṁ akusalanti?",
  "kv11.1:3.6_0": "Āmantā.",
  "kv11.1:3.7_0": "Paṭighānusayo akusaloti?",
  "kv11.1:3.8_0": "Na hevaṁ vattabbe …pe….",
  "kv11.1:4.1_0": "Mānānusayo abyākatoti?",
  "kv11.1:4.2_0": "Āmantā.",
  "kv11.1:4.3_0": "Māno mānapariyuṭṭhānaṁ mānasaṁyojanaṁ abyākatanti?",
  "kv11.1:4.4_0": "Na hevaṁ vattabbe …pe…",
  "kv11.1:4.5_0": "māno mānapariyuṭṭhānaṁ mānasaṁyojanaṁ akusalanti?",
  "kv11.1:4.6_0": "Āmantā.",
  "kv11.1:4.7_0": "Mānānusayo akusaloti?",
  "kv11.1:4.8_0": "Na hevaṁ vattabbe …pe….",
  "kv11.1:5.1_0": "Diṭṭhānusayo abyākatoti?",
  "kv11.1:5.2_0": "Āmantā.",
  "kv11.1:5.3_0": "Diṭṭhi diṭṭhogho diṭṭhiyogo diṭṭhipariyuṭṭhānaṁ diṭṭhisaṁyojanaṁ abyākatanti?",
  "kv11.1:5.4_0": "Na hevaṁ vattabbe …pe…",
  "kv11.1:5.5_0": "diṭṭhi diṭṭhogho diṭṭhiyogo diṭṭhipariyuṭṭhānaṁ diṭṭhisaṁyojanaṁ akusalanti?",
  "kv11.1:5.6_0": "Āmantā.",
  "kv11.1:5.7_0": "Diṭṭhānusayo akusaloti?",
  "kv11.1:5.8_0": "Na hevaṁ vattabbe …pe….",
  "kv11.1:6.1_0": "Vicikicchānusayo abyākatoti?",
  "kv11.1:6.2_0": "Āmantā.",
  "kv11.1:6.3_0": "Vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇaṁ abyākatanti?",
  "kv11.1:6.4_0": "Na hevaṁ vattabbe …pe…",
  "kv11.1:6.5_0": "vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇaṁ akusalanti?",
  "kv11.1:6.6_0": "Āmantā.",
  "kv11.1:6.7_0": "Vicikicchānusayo akusaloti?",
  "kv11.1:6.8_0": "Na hevaṁ vattabbe …pe….",
  "kv11.1:7.1_0": "Bhavarāgānusayo abyākatoti?",
  "kv11.1:7.2_0": "Āmantā.",
  "kv11.1:7.3_0": "Bhavarāgo bhavarāgapariyuṭṭhānaṁ bhavarāgasaṁyojanaṁ abyākatanti?",
  "kv11.1:7.4_0": "Na hevaṁ vattabbe …pe…",
  "kv11.1:7.5_0": "bhavarāgo bhavarāgapariyuṭṭhānaṁ bhavarāgasaṁyojanaṁ akusalanti?",
  "kv11.1:7.6_0": "Āmantā.",
  "kv11.1:7.7_0": "Bhavarāgānusayo akusaloti?",
  "kv11.1:7.8_0": "Na hevaṁ vattabbe …pe….",
  "kv11.1:8.1_0": "Avijjānusayo abyākatoti?",
  "kv11.1:8.2_0": "Āmantā.",
  "kv11.1:8.3_0": "Avijjā avijjogho avijjāyogo avijjāpariyuṭṭhānaṁ avijjāsaṁyojanaṁ avijjānīvaraṇaṁ abyākatanti?",
  "kv11.1:8.4_0": "Na hevaṁ vattabbe …pe…",
  "kv11.1:8.5_0": "avijjā avijjogho avijjāyogo avijjāpariyuṭṭhānaṁ avijjāsaṁyojanaṁ avijjānīvaraṇaṁ akusalanti?",
  "kv11.1:8.6_0": "Āmantā.",
  "kv11.1:8.7_0": "Avijjānusayo akusaloti?",
  "kv11.1:8.8_0": "Na hevaṁ vattabbe …pe….",
  "kv11.1:9.1_0": "Na vattabbaṁ—",
  "kv11.1:9.2_0": "“anusayā abyākatā”ti?",
  "kv11.1:9.3_0": "Āmantā.",
  "kv11.1:9.4_0": "Puthujjano kusalābyākate citte vattamāne “sānusayo”ti vattabboti?",
  "kv11.1:9.5_0": "Āmantā.",
  "kv11.1:9.6_0": "Kusalākusalā dhammā sammukhībhāvaṁ āgacchantīti?",
  "kv11.1:9.7_0": "Na hevaṁ vattabbe …pe…",
  "kv11.1:9.8_0": "tena hi anusayā abyākatāti.",
  "kv11.1:9.9_0": "Puthujjano kusalābyākate citte vattamāne “sarāgo”ti vattabboti?",
  "kv11.1:9.10_0": "Āmantā.",
  "kv11.1:9.11_0": "Kusalākusalā dhammā sammukhībhāvaṁ āgacchantīti?",
  "kv11.1:9.12_0": "Na hevaṁ vattabbe …pe…",
  "kv11.1:9.13_0": "tena hi rāgo abyākatoti.",
  "kv11.1:10.1_0": "Anusayā ahetukāti?",
  "kv11.1:10.2_0": "Āmantā.",
  "kv11.1:10.3_0": "Rūpaṁ nibbānaṁ cakkhāyatanaṁ …pe… phoṭṭhabbāyatananti?",
  "kv11.1:10.4_0": "Na hevaṁ vattabbe …pe….",
  "kv11.1:11.1_0": "Kāmarāgānusayo ahetukoti?",
  "kv11.1:11.2_0": "Āmantā.",
  "kv11.1:11.3_0": "Kāmarāgo kāmarāgapariyuṭṭhānaṁ kāmarāgasaṁyojanaṁ kāmacchandanīvaraṇaṁ ahetukanti?",
  "kv11.1:11.4_0": "Na hevaṁ vattabbe …pe…",
  "kv11.1:11.5_0": "kāmarāgo kāmarāgapariyuṭṭhānaṁ …pe… kāmacchandanīvaraṇaṁ sahetukanti?",
  "kv11.1:11.6_0": "Āmantā.",
  "kv11.1:11.7_0": "Kāmarāgānusayo sahetukoti?",
  "kv11.1:11.8_0": "Na hevaṁ vattabbe …pe…",
  "kv11.1:11.9_0": "paṭighānusayo …pe…",
  "kv11.1:11.10_0": "mānānusayo …",
  "kv11.1:11.11_0": "diṭṭhānusayo …",
  "kv11.1:11.12_0": "vicikicchānusayo …",
  "kv11.1:11.13_0": "bhavarāgānusayo …",
  "kv11.1:11.14_0": "avijjānusayo ahetukoti?",
  "kv11.1:11.15_0": "Āmantā.",
  "kv11.1:11.16_0": "Avijjā avijjogho avijjāyogo avijjāpariyuṭṭhānaṁ avijjāsaṁyojanaṁ avijjānīvaraṇaṁ ahetukanti?",
  "kv11.1:11.17_0": "Na hevaṁ vattabbe …pe…",
  "kv11.1:11.18_0": "avijjā avijjogho …pe…",
  "kv11.1:11.19_0": "avijjānīvaraṇaṁ sahetukanti?",
  "kv11.1:11.20_0": "Āmantā.",
  "kv11.1:11.21_0": "Avijjānusayo sahetukoti?",
  "kv11.1:11.22_0": "Na hevaṁ vattabbe …pe….",
  "kv11.1:12.1_0": "Na vattabbaṁ—",
  "kv11.1:12.2_0": "“anusayā ahetukā”ti?",
  "kv11.1:12.3_0": "Āmantā.",
  "kv11.1:12.4_0": "Puthujjano kusalābyākate citte vattamāne “sānusayo”ti vattabboti?",
  "kv11.1:12.5_0": "Āmantā.",
  "kv11.1:12.6_0": "Anusayā tena hetunā sahetukāti?",
  "kv11.1:12.7_0": "Na hevaṁ vattabbe …pe…",
  "kv11.1:12.8_0": "tena hi anusayā ahetukāti.",
  "kv11.1:12.9_0": "Puthujjano kusalābyākate citte vattamāne “sarāgo”ti vattabboti?",
  "kv11.1:12.10_0": "Āmantā.",
  "kv11.1:12.11_0": "Rāgo tena hetunā sahetukoti?",
  "kv11.1:12.12_0": "Na hevaṁ vattabbe …pe…",
  "kv11.1:12.13_0": "tena hi rāgo ahetukoti.",
  "kv11.1:13.1_0": "Anusayā cittavippayuttāti?",
  "kv11.1:13.2_0": "Āmantā.",
  "kv11.1:13.3_0": "Rūpaṁ nibbānaṁ cakkhāyatanaṁ …pe… phoṭṭhabbāyatananti?",
  "kv11.1:13.4_0": "Na hevaṁ vattabbe …pe….",
  "kv11.1:14.1_0": "Kāmarāgānusayo cittavippayuttoti?",
  "kv11.1:14.2_0": "Āmantā.",
  "kv11.1:14.3_0": "Kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ cittavippayuttanti?",
  "kv11.1:14.4_0": "Na hevaṁ vattabbe …pe…",
  "kv11.1:14.5_0": "kāmarāgo kāmarāgapariyuṭṭhānaṁ …pe… kāmacchandanīvaraṇaṁ cittasampayuttanti?",
  "kv11.1:14.6_0": "Āmantā.",
  "kv11.1:14.7_0": "Kāmarāgānusayo cittasampayuttoti?",
  "kv11.1:14.8_0": "Na hevaṁ vattabbe …pe….",
  "kv11.1:15.1_0": "Kāmarāgānusayo cittavippayuttoti?",
  "kv11.1:15.2_0": "Āmantā.",
  "kv11.1:15.3_0": "Katamakkhandhapariyāpannoti?",
  "kv11.1:15.4_0": "Saṅkhārakkhandhapariyāpannoti.",
  "kv11.1:15.5_0": "Saṅkhārakkhandho cittavippayuttoti?",
  "kv11.1:15.6_0": "Na hevaṁ vattabbe.",
  "kv11.1:15.7_0": "Saṅkhārakkhandho cittavippayuttoti?",
  "kv11.1:15.8_0": "Āmantā.",
  "kv11.1:15.9_0": "Vedanākkhandho saññākkhandho cittavippayuttoti?",
  "kv11.1:15.10_0": "Na hevaṁ vattabbe …pe….",
  "kv11.1:16.1_0": "Kāmarāgānusayo saṅkhārakkhandhapariyāpanno cittavippayuttoti?",
  "kv11.1:16.2_0": "Āmantā.",
  "kv11.1:16.3_0": "Kāmarāgo saṅkhārakkhandhapariyāpanno cittavippayuttoti?",
  "kv11.1:16.4_0": "Na hevaṁ vattabbe …pe…",
  "kv11.1:16.5_0": "kāmarāgo saṅkhārakkhandhapariyāpanno cittasampayuttoti?",
  "kv11.1:16.6_0": "Āmantā.",
  "kv11.1:16.7_0": "Kāmarāgānusayo saṅkhārakkhandhapariyāpanno cittasampayuttoti?",
  "kv11.1:16.8_0": "Na hevaṁ vattabbe …pe….",
  "kv11.1:17.1_0": "Kāmarāgānusayo saṅkhārakkhandhapariyāpanno cittavippayutto,",
  "kv11.1:17.1_1": "kāmarāgo saṅkhārakkhandhapariyāpanno cittasampayuttoti?",
  "kv11.1:17.2_0": "Āmantā.",
  "kv11.1:17.3_0": "Saṅkhārakkhandho ekadeso cittasampayutto ekadeso cittavippayuttoti?",
  "kv11.1:17.4_0": "Na hevaṁ vattabbe …pe….",
  "kv11.1:18.1_0": "Saṅkhārakkhandho ekadeso cittasampayutto ekadeso cittavippayuttoti?",
  "kv11.1:18.2_0": "Āmantā.",
  "kv11.1:18.3_0": "Vedanākkhandho saññākkhandho ekadeso cittasampayutto ekadeso cittavippayuttoti?",
  "kv11.1:18.4_0": "Na hevaṁ vattabbe …pe….",
  "kv11.1:19.1_0": "Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo cittavippayuttoti?",
  "kv11.1:19.2_0": "Āmantā.",
  "kv11.1:19.3_0": "Avijjā avijjogho avijjāyogo avijjānīvaraṇaṁ cittavippayuttanti?",
  "kv11.1:19.4_0": "Na hevaṁ vattabbe …pe…",
  "kv11.1:19.5_0": "avijjā avijjogho avijjāyogo avijjānīvaraṇaṁ cittasampayuttanti?",
  "kv11.1:19.6_0": "Āmantā.",
  "kv11.1:19.7_0": "Avijjānusayo cittasampayuttoti?",
  "kv11.1:19.8_0": "Na hevaṁ vattabbe …pe….",
  "kv11.1:20.1_0": "Avijjānusayo cittavippayuttoti?",
  "kv11.1:20.2_0": "Āmantā.",
  "kv11.1:20.3_0": "Katamakkhandhapariyāpannoti?",
  "kv11.1:20.4_0": "Saṅkhārakkhandhapariyāpannoti.",
  "kv11.1:20.5_0": "Saṅkhārakkhandho cittavippayuttoti?",
  "kv11.1:20.6_0": "Na hevaṁ vattabbe.",
  "kv11.1:20.7_0": "Saṅkhārakkhandho cittavippayuttoti?",
  "kv11.1:20.8_0": "Āmantā.",
  "kv11.1:20.9_0": "Vedanākkhandho saññākkhandho cittavippayuttoti?",
  "kv11.1:20.10_0": "Na hevaṁ vattabbe …pe….",
  "kv11.1:21.1_0": "Avijjānusayo saṅkhārakkhandhapariyāpanno cittavippayuttoti?",
  "kv11.1:21.2_0": "Āmantā.",
  "kv11.1:21.3_0": "Avijjā saṅkhārakkhandhapariyāpannā cittavippayuttāti?",
  "kv11.1:21.4_0": "Na hevaṁ vattabbe …pe…",
  "kv11.1:21.5_0": "avijjā saṅkhārakkhandhapariyāpannā cittasampayuttāti?",
  "kv11.1:21.6_0": "Āmantā.",
  "kv11.1:21.7_0": "Avijjānusayo saṅkhārakkhandhapariyāpanno cittasampayuttoti?",
  "kv11.1:21.8_0": "Na hevaṁ vattabbe …pe….",
  "kv11.1:22.1_0": "Avijjānusayo saṅkhārakkhandhapariyāpanno cittavippayutto,",
  "kv11.1:22.1_1": "avijjāsaṅkhārakkhandhapariyāpannā cittasampayuttāti?",
  "kv11.1:22.2_0": "Āmantā.",
  "kv11.1:22.3_0": "Saṅkhārakkhandho ekadeso cittasampayutto ekadeso cittavippayuttoti?",
  "kv11.1:22.4_0": "Na hevaṁ vattabbe.",
  "kv11.1:23.1_0": "Saṅkhārakkhandho ekadeso cittasampayutto ekadeso cittavippayuttoti?",
  "kv11.1:23.2_0": "Āmantā.",
  "kv11.1:23.3_0": "Vedanākkhandho saññākkhandho ekadeso cittasampayutto ekadeso cittavippayuttoti?",
  "kv11.1:23.4_0": "Na hevaṁ vattabbe …pe….",
  "kv11.1:24.1_0": "Na vattabbaṁ—",
  "kv11.1:24.2_0": "“anusayā cittavippayuttā”ti?",
  "kv11.1:24.3_0": "Āmantā.",
  "kv11.1:24.4_0": "Puthujjano kusalābyākate citte vattamāne “sānusayo”ti vattabboti?",
  "kv11.1:24.5_0": "Āmantā.",
  "kv11.1:24.6_0": "Anusayā tena cittena sampayuttāti?",
  "kv11.1:24.7_0": "Na hevaṁ vattabbe.",
  "kv11.1:24.8_0": "Tena hi anusayā cittavippayuttāti.",
  "kv11.1:24.9_0": "Puthujjano kusalābyākate citte vattamāne “sarāgo”ti vattabboti?",
  "kv11.1:24.10_0": "Āmantā.",
  "kv11.1:24.11_0": "Rāgo tena cittena sampayuttoti?",
  "kv11.1:24.12_0": "Na hevaṁ vattabbe.",
  "kv11.1:24.13_0": "Tena hi rāgo cittavippayuttoti.",
  "kv11.1:24.14_0": "Tissopi anusayakathā niṭṭhitā."
}