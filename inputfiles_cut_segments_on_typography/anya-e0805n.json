{
  "anya-e0805n:6_0": "Namo tassa bhagavato arahato sammāsambuddhassa",
  "anya-e0805n:7_0": "Padarūpasiddhi",
  "anya-e0805n:8_0": "Ganthārambha",
  "anya-e0805n:9_0": "[Ka]",
  "anya-e0805n:10_0": "Visuddhasaddhammasahassadīdhitiṃ,",
  "anya-e0805n:11_0": "Subuddhasambodhiyugandharoditaṃ;",
  "anya-e0805n:12_0": "Tibuddhakhettekadivākaraṃ jinaṃ,",
  "anya-e0805n:13_0": "Sadhammasaṅghaṃ sirasā’bhivandiya.",
  "anya-e0805n:14_0": "[Kha]",
  "anya-e0805n:15_0": "Kaccāyanañcācariyaṃ namitvā,",
  "anya-e0805n:16_0": "Nissāya kaccāyanavaṇṇanādiṃ;",
  "anya-e0805n:17_0": "Bālappabodhatthamujuṃ karissaṃ,",
  "anya-e0805n:18_0": "Byattaṃ sukaṇḍaṃ padarūpasiddhiṃ.",
  "anya-e0805n:19_0": "1. Sandhikaṇḍa",
  "anya-e0805n:20_0": "Tattha jinasāsanādhigamassa akkharakosallamūlakattā taṃ sampādetabbanti dassetuṃ abhidheyyappayojanavākyamidamuccate.",
  "anya-e0805n:21_0": "1. Attho akkharasaññāto.",
  "anya-e0805n:22_0": "Yo koci lokiyalokuttarādibhedo vacanattho,",
  "anya-e0805n:22_1": "so sabbo akkhareheva saññāyate.",
  "anya-e0805n:22_2": "Sithiladhanitādiakkharavipattiyañhi atthassa dunnayatā hoti,",
  "anya-e0805n:22_3": "tasmā akkharakosallaṃ bahūpakāraṃ buddhavacanesu,",
  "anya-e0805n:22_4": "ettha padānipi akkharasannipātarūpattā akkharesveva saṅgayhanti.",
  "anya-e0805n:23_0": "Tasmā akkharakosallaṃ, sampādeyya hitatthiko;",
  "anya-e0805n:24_0": "Upaṭṭhahaṃ garuṃ sammā, uṭṭhānādīhi pañcahi.",
  "anya-e0805n:25_0": "Saññāvidhāna",
  "anya-e0805n:26_0": "Tatthādo tāva saddalakkhaṇe vohāraviññāpanatthaṃ saññāvidhānamārabhīyate.",
  "anya-e0805n:27_0": "2. Akkharāpādayo ekacattālīsaṃ.",
  "anya-e0805n:28_0": "Akkharā api ādayo ekacattālīsaṃ,",
  "anya-e0805n:28_1": "te ca kho jinavacanānurūpā akārādayo niggahītantā ekacattālīsamattā vaṇṇā paccekaṃ akkharā nāma honti.",
  "anya-e0805n:28_2": "Taṃ yathā –",
  "anya-e0805n:28_3": "ā i ī u ū e o,",
  "anya-e0805n:28_4": "ka kha ga gha ṅa,",
  "anya-e0805n:28_5": "ca cha ja jha ña,",
  "anya-e0805n:28_6": "ṭa ṭha ḍa ḍha ṇa,",
  "anya-e0805n:28_7": "ta tha da dha na,",
  "anya-e0805n:28_8": "pa pha ba bha ma,",
  "anya-e0805n:28_9": "ya ra lava sa ha ḷa aṃ-",
  "anya-e0805n:28_10": "iti akkharā.",
  "anya-e0805n:29_0": "Nakkharantīti akkharā,",
  "anya-e0805n:29_1": "a ādi yesaṃ te ādayo.",
  "anya-e0805n:29_2": "Akārādīnamanukkamo panesa ṭhānādikkamasannissito,",
  "anya-e0805n:29_3": "tathā hi ṭhānakaraṇappayatanehi vaṇṇā jāyante,",
  "anya-e0805n:29_4": "tattha cha ṭhānāni kaṇṭhatālumuddhadantaoṭṭhanāsikāvasena.",
  "anya-e0805n:30_0": "Tattha – avaṇṇa kavagga hakārā kaṇṭhajā.",
  "anya-e0805n:31_0": "Ivaṇṇa cavagga yakārā tālujā.",
  "anya-e0805n:31_1": "Ṭavagga rakāra ḷakārā muddhajā.",
  "anya-e0805n:31_2": "Tavagga lakāra sakārā dantajā.",
  "anya-e0805n:31_3": "Uvaṇṇa pavaggā oṭṭhajā.",
  "anya-e0805n:31_4": "Ekāro kaṇṭhatālujo.",
  "anya-e0805n:31_5": "Okāro kaṇṭhoṭṭhajo.",
  "anya-e0805n:32_0": "Vakāro dantoṭṭhajo.",
  "anya-e0805n:33_0": "Niggahītaṃ nāsikaṭṭhānajaṃ.",
  "anya-e0805n:34_0": "Ṅa ña ṇa na mā sakaṭṭhānajā, nāsikaṭṭhānajā cāti.",
  "anya-e0805n:35_0": "Hakāraṃ pañcameheva, antaṭṭhāhi ca saṃyutaṃ;",
  "anya-e0805n:36_0": "Orasanti vadantettha, kaṇṭhajaṃ tadasaṃyutaṃ.",
  "anya-e0805n:37_0": "Karaṇaṃ jivhāmajjhaṃ tālujānaṃ,",
  "anya-e0805n:37_1": "jivhopaggaṃ muddhajānaṃ,",
  "anya-e0805n:37_2": "jivhāggaṃ dantajānaṃ,",
  "anya-e0805n:37_3": "sesā sakaṭṭhānakaraṇā.",
  "anya-e0805n:38_0": "Payatanaṃ saṃvutādikaraṇaviseso.",
  "anya-e0805n:38_1": "Saṃvutattamakārassa,",
  "anya-e0805n:38_2": "vivaṭattaṃ sesasarānaṃ sakārahakārānañca,",
  "anya-e0805n:38_3": "phuṭṭhaṃ vaggānaṃ,",
  "anya-e0805n:38_4": "īsaṃphuṭṭhaṃ yaralavānanti.",
  "anya-e0805n:39_0": "Evaṃ ṭhānakaraṇappayatanasutikālabhinnesu akkharesu sarā nissayā, itare nissitā. Tattha –",
  "anya-e0805n:40_0": "Nissayādo sarā vuttā, byañjanā nissitā tato;",
  "anya-e0805n:41_0": "Vaggekajā bahuttādo, tato ṭhānalahukkamā.",
  "anya-e0805n:42_0": "Vuttañca –",
  "anya-e0805n:43_0": "“Pañcannaṃ pana ṭhānānaṃ, paṭipāṭivasāpi ca;",
  "anya-e0805n:44_0": "Nissayādippabhedehi, vutto tesamanukkamo”ti.",
  "anya-e0805n:45_0": "Ekenādhikā cattālīsaṃ ekacattālīsaṃ, etena gaṇanaparicchedena –",
  "anya-e0805n:46_0": "Adhikakkharavantāni, ekatālīsato ito;",
  "anya-e0805n:47_0": "Na buddhavacanānīti, dīpetācariyāsabho.",
  "anya-e0805n:48_0": "Apiggahaṇaṃ heṭṭhā vuttānaṃ apekkhākaraṇatthaṃ.",
  "anya-e0805n:49_0": "3. Tatthodantā sarā aṭṭha.",
  "anya-e0805n:50_0": "Tattha tesu akkharesu akārādīsu okārantā aṭṭha akkharā sarā nāma honti.",
  "anya-e0805n:50_1": "Taṃ yathā –",
  "anya-e0805n:50_2": "a ā i ī u ū e o- iti sarā.",
  "anya-e0805n:51_0": "O anto yesaṃ te odantā, dakāro sandhijo, saranti gacchantīti sarā, byañjane sārentītipi sarā.",
  "anya-e0805n:52_0": "“Tatthā”ti vattate.",
  "anya-e0805n:53_0": "4. Lahumattā tayo rassā.",
  "anya-e0805n:54_0": "Tattha aṭṭhasu saresu lahumattā tayo sarā rassā nāma honti. Taṃ yathā – a i u-iti rassā.",
  "anya-e0805n:55_0": "Lahukā mattā pamāṇaṃ yesaṃ te lahumattā,",
  "anya-e0805n:55_1": "mattāsaddo cettha accharāsaṅghātaakkhinimīlanasaṅkhātaṃ kālaṃ vadati,",
  "anya-e0805n:55_2": "tāya mattāya ekamattā rassā,",
  "anya-e0805n:55_3": "dvimattā dīghā,",
  "anya-e0805n:55_4": "aḍḍhamattā byañjanā.",
  "anya-e0805n:55_5": "Lahuggahaṇañcettha chandasi diyaḍḍhamattassāpi gahaṇatthaṃ.",
  "anya-e0805n:55_6": "Rassakālayogato rassā,",
  "anya-e0805n:55_7": "rassakālavanto vā rassā.",
  "anya-e0805n:56_0": "Sararassaggahaṇāni ca vattante.",
  "anya-e0805n:57_0": "5. Aññe dīghā.",
  "anya-e0805n:58_0": "Tattha aṭṭhasu saresu rassehi aññe dvimattā pañca sarā dīghā nāma honti.",
  "anya-e0805n:58_1": "Taṃ yathā –",
  "anya-e0805n:58_2": "ā ī ū e o-",
  "anya-e0805n:58_3": "iti dīghā.",
  "anya-e0805n:59_0": "Aññaggahaṇaṃ diyaḍḍhamattikānampi saṅgahaṇatthaṃ.",
  "anya-e0805n:59_1": "Dīghakāle niyuttā,",
  "anya-e0805n:59_2": "tabbanto vā dīghā.",
  "anya-e0805n:59_3": "Kvaci saṃyogapubbā ekārokārā rassā iva vuccante. Yathā – ettha, seyyo, oṭṭho, sotthi.",
  "anya-e0805n:59_4": "Kvacīti kiṃ?",
  "anya-e0805n:59_5": "Maṃ ce tvaṃ nikhaṇaṃ vane.",
  "anya-e0805n:59_6": "Putto tyāhaṃ mahārāja.",
  "anya-e0805n:60_0": "6. Dumhi garu.",
  "anya-e0805n:61_0": "Dvinnaṃ samūho du,",
  "anya-e0805n:61_1": "tasmiṃ dumhi.",
  "anya-e0805n:61_2": "Saṃyogabhūte akkhare pare yo pubbo rassakkharo,",
  "anya-e0805n:61_3": "so garusañño hoti. Yathā – datvā, hitvā, bhutvā.",
  "anya-e0805n:62_0": "“Garū”ti vattate.",
  "anya-e0805n:63_0": "7. Dīgho ca.",
  "anya-e0805n:64_0": "Dīgho ca saro garusañño hoti. Yathā – nāvā, nadī, vadhū, dve, tayo.",
  "anya-e0805n:64_1": "Garukato añño “lahuko”ti veditabbo.",
  "anya-e0805n:65_0": "8. Sesā byañjanā.",
  "anya-e0805n:66_0": "Ṭhapetvā aṭṭha sare sesā aḍḍhamattā akkharā kakārādayo niggahītantā tettiṃsa byañjanā nāma honti.",
  "anya-e0805n:66_1": "Vuttehi aññe sesā.",
  "anya-e0805n:66_2": "Byañjīyati etehi atthoti byañjanā.",
  "anya-e0805n:66_3": "Taṃ yathā –",
  "anya-e0805n:66_4": "ka kha ga gha ṅa,",
  "anya-e0805n:66_5": "ca cha ja jha ña,",
  "anya-e0805n:66_6": "ṭa ṭha ḍa ḍha ṇa,",
  "anya-e0805n:66_7": "ta tha da dha na,",
  "anya-e0805n:66_8": "pa pha ba bha ma,",
  "anya-e0805n:66_9": "ya ra lava sa ha ḷa aṃ-",
  "anya-e0805n:66_10": "iti byañjanā.",
  "anya-e0805n:66_11": "Kakārādīsvakāro uccāraṇattho.",
  "anya-e0805n:67_0": "“Byañjanā”ti vattate.",
  "anya-e0805n:68_0": "9. Vaggā pañcapañcaso mantā.",
  "anya-e0805n:69_0": "Tesaṃ kho byañjanānaṃ kakārādayo makārantā pañcavīsati byañjanā pañcapañcavibhāgena vaggā nāma honti.",
  "anya-e0805n:69_1": "Taṃ yathā –",
  "anya-e0805n:69_2": "ka kha ga gha ṅa,",
  "anya-e0805n:69_3": "ca cha ja jha ña,",
  "anya-e0805n:69_4": "ṭa ṭha ḍa ḍha ṇa,",
  "anya-e0805n:69_5": "ta tha da dha na,",
  "anya-e0805n:69_6": "pa pha ba bha ma-",
  "anya-e0805n:69_7": "iti vaggā.",
  "anya-e0805n:70_0": "Te pana paṭhamakkharavasena kavaggacavaggādivohāraṃ gatā,",
  "anya-e0805n:70_1": "vaggoti samūho,",
  "anya-e0805n:70_2": "tattha pañcapañcavibhāgenāti vā pañca pañca etesamatthīti vā pañcapañcaso,",
  "anya-e0805n:70_3": "mo anto yesaṃ te mantā.",
  "anya-e0805n:71_0": "10. Aṃiti niggahītaṃ.",
  "anya-e0805n:72_0": "Akāro uccāraṇattho,",
  "anya-e0805n:72_1": "itisaddo panānantaravuttanidassanattho,",
  "anya-e0805n:72_2": "aṃiti yaṃ akārato paraṃ vuttaṃ bindu,",
  "anya-e0805n:72_3": "taṃ niggahītaṃ nāma hoti.",
  "anya-e0805n:72_4": "Rassassaraṃ nissāya gayhati,",
  "anya-e0805n:72_5": "karaṇaṃ niggahetvā gayhatīti vā niggahītaṃ.",
  "anya-e0805n:73_0": "Karaṇaṃ niggahetvāna, mukhenāvivaṭena yaṃ;",
  "anya-e0805n:74_0": "Vuccate niggahītanti, vuttaṃ bindu sarānugaṃ.",
  "anya-e0805n:75_0": "Idha avuttānaṃ parasamaññānampi payojane sati gahaṇatthaṃ paribhāsamāha.",
  "anya-e0805n:76_0": "11. Parasamaññā payoge.",
  "anya-e0805n:77_0": "Yā ca pana parasmiṃ sakkataganthe,",
  "anya-e0805n:77_1": "paresaṃ vā veyyākaraṇānaṃ samaññā ghosāghosalopasavaṇṇasaṃyogaliṅgādikā,",
  "anya-e0805n:77_2": "tā payoge sati etthāpi yujjante.",
  "anya-e0805n:78_0": "Parasmiṃ,",
  "anya-e0805n:78_1": "paresaṃ vā samaññā parasamaññā,",
  "anya-e0805n:78_2": "veyyākaraṇe,",
  "anya-e0805n:78_3": "veyyākaraṇamadhītānaṃ vā samaññātyattho.",
  "anya-e0805n:78_4": "Payujjanaṃ payogo, viniyogo.",
  "anya-e0805n:79_0": "Tattha vaggānaṃ paṭhamadutiyā,",
  "anya-e0805n:79_1": "sakāro ca aghosā.",
  "anya-e0805n:79_2": "Vaggānaṃ tatiyacatutthapañcamā,",
  "anya-e0805n:79_3": "ya ra lava ha ḷā cāti ekavīsati ghosā nāma.",
  "anya-e0805n:80_0": "Ettha ca vaggānaṃ dutiyacatutthā dhanitātipi vuccanti,",
  "anya-e0805n:80_1": "itare sithilāti.",
  "anya-e0805n:80_2": "Vināso lopo.",
  "anya-e0805n:80_3": "Rassassarā sakadīghehi aññamaññaṃ savaṇṇā nāma,",
  "anya-e0805n:80_4": "ye sarūpātipi vuccanti.",
  "anya-e0805n:80_5": "Sarānantaritāni byañjanāni saṃyogo.",
  "anya-e0805n:80_6": "Dhātuppaccayavibhattivajjitamatthavaṃ liṅgaṃ.",
  "anya-e0805n:80_7": "Vibhatyantaṃ padaṃ.",
  "anya-e0805n:80_8": "Iccevamādi.",
  "anya-e0805n:81_0": "Iti saññāvidhānaṃ.",
  "anya-e0805n:82_0": "Sarasandhividhāna",
  "anya-e0805n:83_0": "Atha sarasandhi vuccate.",
  "anya-e0805n:84_0": "Loka aggapuggalo,",
  "anya-e0805n:84_1": "paññā indriyaṃ,",
  "anya-e0805n:84_2": "tīṇi imāni,",
  "anya-e0805n:84_3": "no hi etaṃ,",
  "anya-e0805n:84_4": "bhikkhunī ovādo,",
  "anya-e0805n:84_5": "mātu upaṭṭhānaṃ,",
  "anya-e0805n:84_6": "sametu āyasmā,",
  "anya-e0805n:84_7": "abhibhū āyatanaṃ,",
  "anya-e0805n:84_8": "dhanā me atthi,",
  "anya-e0805n:84_9": "sabbe eva,",
  "anya-e0805n:84_10": "tayo assu dhammā,",
  "anya-e0805n:84_11": "asanto ettha na dissanti itīdha sarādisaññāyaṃ sabbasandhikaraṇaṭṭhāne byañjanaviyojanatthaṃ paribhāsamāha.",
  "anya-e0805n:85_0": "12. Pubbamadhoṭhitamassaraṃ sarena viyojaye.",
  "anya-e0805n:86_0": "Sarenāti nissakke karaṇavacanaṃ,",
  "anya-e0805n:86_1": "sahayoge vā,",
  "anya-e0805n:86_2": "sandhitabbe sarasahitaṃ pubbabyañjanaṃ anatikkamanto adhoṭhitamassarañca katvā sarato viyojayeti sarato byañjanaṃ viyojetabbaṃ.",
  "anya-e0805n:86_3": "Ettha ca assaraggahaṇasāmatthiyena “byañjana”nti laddhaṃ.",
  "anya-e0805n:87_0": "13. Sarā sare lopaṃ.",
  "anya-e0805n:88_0": "Sarā kho sabbepi sare pare ṭhite lopaṃ papponti.",
  "anya-e0805n:88_1": "Lopoti adassanaṃ anuccāraṇaṃ.",
  "anya-e0805n:88_2": "Ettha sarāti kāriyīniddeso.",
  "anya-e0805n:88_3": "Bahuvacanaṃ panettha ekekasmiṃ sare pare bahūnaṃ lopañāpanatthaṃ.",
  "anya-e0805n:88_4": "Sareti nimittaniddeso,",
  "anya-e0805n:88_5": "nimittasattamī cāyaṃ,",
  "anya-e0805n:88_6": "nimittopādānasāmatthiyato vaṇṇakālabyavadhāne sandhikāriyaṃ na hoti.",
  "anya-e0805n:88_7": "Lopanti kāriyaniddeso,",
  "anya-e0805n:88_8": "idaṃ pana suttaṃ upari paralopavidhānato pubbalopavidhānanti daṭṭhabbaṃ,",
  "anya-e0805n:88_9": "evaṃ sabbattha sattamīniddese pubbasseva vidhi,",
  "anya-e0805n:88_10": "na parassa vidhānanti veditabbaṃ.",
  "anya-e0805n:89_0": "“Assaraṃ, adhoṭhita”nti ca vattate, siliṭṭhakathane paribhāsamāha.",
  "anya-e0805n:90_0": "14. Naye paraṃ yutte.",
  "anya-e0805n:91_0": "Sararahitaṃ kho byañjanaṃ adhoṭhitaṃ parakkharaṃ naye yutte ṭhāneti paranayanaṃ kātabbaṃ.",
  "anya-e0805n:91_1": "Ettha yuttaggahaṇaṃ niggahītanisedhanatthaṃ,",
  "anya-e0805n:91_2": "tena “akkocchi maṃ avadhi ma”ntiādīsu paranayanasandeho na hoti.",
  "anya-e0805n:92_0": "Lokaggapuggalo,",
  "anya-e0805n:92_1": "paññindriyaṃ, tīṇimāni, nohetaṃ,",
  "anya-e0805n:92_2": "bhikkhunovādo,",
  "anya-e0805n:92_3": "mātupaṭṭhānaṃ,",
  "anya-e0805n:92_4": "sametāyasmā,",
  "anya-e0805n:92_5": "abhibhāyatanaṃ,",
  "anya-e0805n:92_6": "dhanā matthi, sabbeva,",
  "anya-e0805n:92_7": "tayassu dhammā,",
  "anya-e0805n:92_8": "asantettha na dissanti.",
  "anya-e0805n:93_0": "Yassa idāni,",
  "anya-e0805n:93_1": "saññā iti,",
  "anya-e0805n:93_2": "chāyā iva,",
  "anya-e0805n:93_3": "kathā eva kā, iti api,",
  "anya-e0805n:93_4": "assamaṇī asi,",
  "anya-e0805n:93_5": "cakkhu indriyaṃ,",
  "anya-e0805n:93_6": "akataññū asi,",
  "anya-e0805n:93_7": "ākāse iva, te api,",
  "anya-e0805n:93_8": "vande ahaṃ, so ahaṃ,",
  "anya-e0805n:93_9": "cattāro ime,",
  "anya-e0805n:93_10": "vasalo iti,",
  "anya-e0805n:93_11": "moggallāno āsi bījako,",
  "anya-e0805n:93_12": "pāto evātīdha pubbalope sampatte “sare”ti adhikāro,",
  "anya-e0805n:93_13": "idha pana “atthavasā vibhattivipariṇāmo”ti katvā “saro, saramhā,",
  "anya-e0805n:93_14": "lopa”nti ca vattamāne –",
  "anya-e0805n:94_0": "15. Vā paro asarūpā.",
  "anya-e0805n:95_0": "Asamānarūpamhā saramhā paro saro lopaṃ pappoti vā.",
  "anya-e0805n:95_1": "Samānaṃ rūpaṃ assāti sarūpo,",
  "anya-e0805n:95_2": "na sarūpo asarūpo, asavaṇṇo.",
  "anya-e0805n:95_3": "Yasmā pana mariyādāyaṃ,",
  "anya-e0805n:95_4": "abhividhimhi ca vattamāno āupasaggo viya vāsaddo dvidhā vattate,",
  "anya-e0805n:95_5": "katthaci vikappe,",
  "anya-e0805n:95_6": "katthaci yathāvavatthitarūpapariggahe,",
  "anya-e0805n:95_7": "idha pana pacchime,",
  "anya-e0805n:95_8": "tato niccamaniccamasantañca vidhimettha vāsaddo dīpeti.",
  "anya-e0805n:95_9": "“Naye paraṃ yutte”ti paraṃ netabbaṃ.",
  "anya-e0805n:96_0": "Yassadāni yassa idāni,",
  "anya-e0805n:96_1": "saññāti saññā iti,",
  "anya-e0805n:96_2": "chāyāva chāyā iva,",
  "anya-e0805n:96_3": "kathāva kā kathā eva kā,",
  "anya-e0805n:96_4": "itīpi iti api,",
  "anya-e0805n:96_5": "assamaṇīsi assamaṇī asi.",
  "anya-e0805n:96_6": "Cakkhundriya miti niccaṃ.",
  "anya-e0805n:96_7": "Akataññūsi akataññū asi,",
  "anya-e0805n:96_8": "ākāseva ākāse iva,",
  "anya-e0805n:96_9": "tepi te api,",
  "anya-e0805n:96_10": "vandehaṃ vande ahaṃ,",
  "anya-e0805n:96_11": "sohaṃ so ahaṃ,",
  "anya-e0805n:96_12": "cattārome cattāro ime,",
  "anya-e0805n:96_13": "vasaloti vasalo iti,",
  "anya-e0805n:96_14": "moggallānosi bījako moggallāno āsi bījako,",
  "anya-e0805n:96_15": "pātova pāto eva.",
  "anya-e0805n:97_0": "Idha na bhavati –",
  "anya-e0805n:97_1": "pañcindriyāni,",
  "anya-e0805n:97_2": "saddhindriyaṃ,",
  "anya-e0805n:97_3": "sattuttamo,",
  "anya-e0805n:97_4": "ekūnavīsati, yassete,",
  "anya-e0805n:97_5": "sugatovādo,",
  "anya-e0805n:97_6": "diṭṭhāsavo,",
  "anya-e0805n:97_7": "diṭṭhogho,",
  "anya-e0805n:97_8": "cakkhāyatanaṃ,",
  "anya-e0805n:97_9": "taṃ kutettha labbhā iccādi.",
  "anya-e0805n:98_0": "Bhavati ca vavatthitavibhāsāya.",
  "anya-e0805n:99_0": "Avaṇṇato sarodānī-tīvevādiṃ vinā paro;",
  "anya-e0805n:100_0": "Na luppataññato dīgho, āsevādivivajjito.",
  "anya-e0805n:101_0": "Bandhussa iva,",
  "anya-e0805n:101_1": "upa ikkhati, upa ito, ava icca,",
  "anya-e0805n:101_2": "jina īritaṃ, na upeti,",
  "anya-e0805n:101_3": "canda udayo,",
  "anya-e0805n:101_4": "yathā udake itīdha pubbāvaṇṇassarānaṃ lope kate “paro,",
  "anya-e0805n:101_5": "asarūpe”ti ca vattate,",
  "anya-e0805n:101_6": "tathā “ivaṇṇo yaṃ navā”ti ito ivaṇṇaggahaṇañca,",
  "anya-e0805n:101_7": "“vamodudantāna”nti ito uggahaṇañca sīhagatiyā idhānuvattetabbaṃ.",
  "anya-e0805n:102_0": "16. Kvacāsavaṇṇaṃ lutte.",
  "anya-e0805n:103_0": "Ivaṇṇabhūto,",
  "anya-e0805n:103_1": "ukārabhūto ca paro saro asarūpe pubbassare lutte kvaci asavaṇṇaṃ pappoti.",
  "anya-e0805n:103_2": "Natthi savaṇṇā etesanti asavaṇṇā,",
  "anya-e0805n:103_3": "ekārokārā,",
  "anya-e0805n:103_4": "tattha ṭhānāsannavasena ivaṇṇukārānamekārokārā honti.",
  "anya-e0805n:104_0": "Bandhusseva,",
  "anya-e0805n:104_1": "upekkhati, upeto, avecca,",
  "anya-e0805n:104_2": "jineritaṃ, nopeti,",
  "anya-e0805n:104_3": "candodayo,",
  "anya-e0805n:104_4": "yathodake.",
  "anya-e0805n:104_5": "Kvacīti kiṃ? Tatrime,",
  "anya-e0805n:104_6": "yassindriyāni,",
  "anya-e0805n:104_7": "mahiddhiko,",
  "anya-e0805n:104_8": "sabbītiyo,",
  "anya-e0805n:104_9": "tenupasaṅkami,",
  "anya-e0805n:104_10": "lokuttaro.",
  "anya-e0805n:104_11": "Lutteti kiṃ?",
  "anya-e0805n:104_12": "Cha ime dhammā,",
  "anya-e0805n:104_13": "yathā idaṃ,",
  "anya-e0805n:104_14": "kusalassa upasampadā.",
  "anya-e0805n:104_15": "Asarūpeti kiṃ?",
  "anya-e0805n:104_16": "Cattārimāni,",
  "anya-e0805n:104_17": "mātupaṭṭhānaṃ.",
  "anya-e0805n:105_0": "Ettha ca satipi heṭṭhā vāggahaṇe kvacikaraṇato avaṇṇe eva lutte idha vuttavidhi hotīti daṭṭhabbaṃ.",
  "anya-e0805n:105_1": "Tato idha na bhavati –",
  "anya-e0805n:105_2": "diṭṭhupādānaṃ,",
  "anya-e0805n:105_3": "pañcahupāli,",
  "anya-e0805n:105_4": "mudindriyaṃ,",
  "anya-e0805n:105_5": "yo missaroti.",
  "anya-e0805n:106_0": "Tatra ayaṃ,",
  "anya-e0805n:106_1": "buddha anussati,",
  "anya-e0805n:106_2": "sa atthikā,",
  "anya-e0805n:106_3": "paññavā assa,",
  "anya-e0805n:106_4": "tadā ahaṃ,",
  "anya-e0805n:106_5": "yāni idha bhūtāni,",
  "anya-e0805n:106_6": "gacchāmi iti, ati ito, kikī iva,",
  "anya-e0805n:106_7": "bahu upakāraṃ,",
  "anya-e0805n:106_8": "madhu udakaṃ,",
  "anya-e0805n:106_9": "su upadhāritaṃ,",
  "anya-e0805n:106_10": "yopi ayaṃ,",
  "anya-e0805n:106_11": "idāni ahaṃ,",
  "anya-e0805n:106_12": "sace ayaṃ,",
  "anya-e0805n:106_13": "appassuto ayaṃ,",
  "anya-e0805n:106_14": "itara itarena,",
  "anya-e0805n:106_15": "saddhā idha vittaṃ,",
  "anya-e0805n:106_16": "kamma upanissayo,",
  "anya-e0805n:106_17": "tathā upamaṃ,",
  "anya-e0805n:106_18": "ratti uparato,",
  "anya-e0805n:106_19": "vi upasamo iccatra pubbassarānaṃ lope kate –",
  "anya-e0805n:107_0": "“Kvacī”ti adhikāro, “paro, lutte”ti ca vattate.",
  "anya-e0805n:108_0": "17. Dīghaṃ.",
  "anya-e0805n:109_0": "Saro kho paro pubbassare lutte kvaci dīghabhāvaṃ pappotīti ṭhānāsannavasena rassassarānaṃ savaṇṇadīgho.",
  "anya-e0805n:110_0": "Tatrāyaṃ,",
  "anya-e0805n:110_1": "buddhānussati, sātthikā,",
  "anya-e0805n:110_2": "paññavāssa, tadāhaṃ,",
  "anya-e0805n:110_3": "yānīdha bhūtāni,",
  "anya-e0805n:110_4": "gacchāmīti, atīto, kikīva,",
  "anya-e0805n:110_5": "bahūpakāraṃ,",
  "anya-e0805n:110_6": "madhūdakaṃ,",
  "anya-e0805n:110_7": "sūpadhāritaṃ, yopāyaṃ, idānāhaṃ, sacāyaṃ,",
  "anya-e0805n:110_8": "appassutāyaṃ,",
  "anya-e0805n:110_9": "itarītarena,",
  "anya-e0805n:110_10": "saddhīdha vittaṃ,",
  "anya-e0805n:110_11": "kammūpanissayo,",
  "anya-e0805n:110_12": "tathūpamaṃ,",
  "anya-e0805n:110_13": "rattūparato, vūpasamo.",
  "anya-e0805n:111_0": "Kvacīti kiṃ?",
  "anya-e0805n:111_1": "Aciraṃ vata’yaṃ kāyo,",
  "anya-e0805n:111_2": "kimpimāya, tīṇimāni,",
  "anya-e0805n:111_3": "pañcasupādānakkhandhesu,",
  "anya-e0805n:111_4": "tassattho,",
  "anya-e0805n:111_5": "pañcaṅgiko, munindo,",
  "anya-e0805n:111_6": "satindriyaṃ,",
  "anya-e0805n:111_7": "lahuṭṭhānaṃ,",
  "anya-e0805n:111_8": "gacchāmahaṃ, tatridaṃ,",
  "anya-e0805n:111_9": "pañcahupāli,",
  "anya-e0805n:111_10": "natthaññaṃ.",
  "anya-e0805n:111_11": "Lutteti kiṃ?",
  "anya-e0805n:111_12": "Yathā ayaṃ,",
  "anya-e0805n:111_13": "nimi iva rājā, kikī iva,",
  "anya-e0805n:111_14": "su upadhāritaṃ.",
  "anya-e0805n:112_0": "Lokassa iti, deva iti,",
  "anya-e0805n:112_1": "vi ati patanti,",
  "anya-e0805n:112_2": "vi ati nāmenti,",
  "anya-e0805n:112_3": "saṅghāṭi api,",
  "anya-e0805n:112_4": "jīvitahetu api,",
  "anya-e0805n:112_5": "vijju iva,",
  "anya-e0805n:112_6": "kiṃsu idha vittaṃ,",
  "anya-e0805n:112_7": "sādhu iti itīdha parassarānaṃ lope kate –",
  "anya-e0805n:113_0": "“Lutte, dīgha”nti ca vattate.",
  "anya-e0805n:114_0": "18. Pubbo ca.",
  "anya-e0805n:115_0": "Pubbo saro parassare lutte kvacidīghaṃ pappoti.",
  "anya-e0805n:115_1": "Caggahaṇaṃ luttadīghaggahaṇānukaḍḍhanatthaṃ,",
  "anya-e0805n:115_2": "taṃ “cānukaḍḍhitamuttaratra nānuvattate”ti ñāpanatthaṃ.",
  "anya-e0805n:116_0": "Lokassāti, devāti,",
  "anya-e0805n:116_1": "vītipatanti,",
  "anya-e0805n:116_2": "vītināmenti,",
  "anya-e0805n:116_3": "saṅghāṭīpi,",
  "anya-e0805n:116_4": "jīvitahetūpi, vijjūva,",
  "anya-e0805n:116_5": "kiṃsūdha vittaṃ, sādhūti.",
  "anya-e0805n:117_0": "Kvacīti kiṃ? Yassadāni, itissa, idānipi, tesupi, cakkhundriyaṃ, kinnumāva.",
  "anya-e0805n:118_0": "Adhigato kho me ayaṃ dhammo,",
  "anya-e0805n:118_1": "putto te ahaṃ,",
  "anya-e0805n:118_2": "te assa pahīnā,",
  "anya-e0805n:118_3": "pabbate ahaṃ,",
  "anya-e0805n:118_4": "ye assa itīdha pubbalope sampatte –",
  "anya-e0805n:119_0": "19. Yamedantassādeso.",
  "anya-e0805n:120_0": "Ekārassa padantabhūtassa ṭhāne sare pare kvaci yakārādeso hoti.",
  "anya-e0805n:120_1": "Akāremeteyesaddādissevāyaṃ vidhi,",
  "anya-e0805n:120_2": "yanti yaṃ rūpaṃ,",
  "anya-e0805n:120_3": "e eva anto edanto,",
  "anya-e0805n:120_4": "ādesiṭṭhāne ādissatīti ādeso.",
  "anya-e0805n:120_5": "“Byañjane”ti adhikicca “dīgha”nti dīgho.",
  "anya-e0805n:121_0": "Adhigato kho myāyaṃ dhammo, putto tyāhaṃ, tyāssa pahīnā, pabbatyāhaṃ, yyāssa.",
  "anya-e0805n:122_0": "Kvacīti kiṃ? Te nāgatā, puttā matthi. Antaggahaṇaṃ kiṃ? Dhammacakkaṃ pavattento, damento cittaṃ.",
  "anya-e0805n:123_0": "Yāvatako assa kāyo,",
  "anya-e0805n:123_1": "tāvatako assa byāmo, ko attho,",
  "anya-e0805n:123_2": "atha kho assa,",
  "anya-e0805n:123_3": "ahaṃ kho ajja, yo ayaṃ, so assa, so eva,",
  "anya-e0805n:123_4": "yato adhikaraṇaṃ,",
  "anya-e0805n:123_5": "anu addhamāsaṃ, anu eti,",
  "anya-e0805n:123_6": "su āgataṃ, su ākāro, du ākāro,",
  "anya-e0805n:123_7": "cakkhu āpāthaṃ,",
  "anya-e0805n:123_8": "bahu ābādho,",
  "anya-e0805n:123_9": "pātu akāsi,",
  "anya-e0805n:123_10": "na tu evātīdha –",
  "anya-e0805n:124_0": "20. Vamodudantānaṃ.",
  "anya-e0805n:125_0": "Okārukārānaṃ antabhūtānaṃ sare pare kvaci vakārādeso hoti. Ka kha ya tasaddādiokārassedaṃ gahaṇaṃ.",
  "anya-e0805n:126_0": "Yāvatakvassa kāyo,",
  "anya-e0805n:126_1": "tāvatakvassa byāmo, kvattho,",
  "anya-e0805n:126_2": "atha khvassa,",
  "anya-e0805n:126_3": "ahaṃ khvajja, yvāyaṃ, svassa, sveva,",
  "anya-e0805n:126_4": "yatvādhikaraṇaṃ,",
  "anya-e0805n:126_5": "anvaddhamāsaṃ, anvebhi, svāgataṃ, svākāro, dvākāro,",
  "anya-e0805n:126_6": "cakkhvāpāthaṃ,",
  "anya-e0805n:126_7": "bahvābādho,",
  "anya-e0805n:126_8": "pātvākāsi, na tveva.",
  "anya-e0805n:127_0": "Kvacīti kiṃ? Ko attho,",
  "anya-e0805n:127_1": "atha kho aññatarā, yohaṃ, sohaṃ,",
  "anya-e0805n:127_2": "cattārome, sāgataṃ,",
  "anya-e0805n:127_3": "sādhāvuso, hotūti.",
  "anya-e0805n:127_4": "Antaggahaṇaṃ kiṃ?",
  "anya-e0805n:127_5": "Savanīyaṃ,",
  "anya-e0805n:127_6": "viravanti.",
  "anya-e0805n:128_0": "Paṭisanthāravutti assa,",
  "anya-e0805n:128_1": "sabbā vitti anubhuyyate,",
  "anya-e0805n:128_2": "vi añjanaṃ, vi ākato,",
  "anya-e0805n:128_3": "nadī āsanno itīdha maṇḍūkagatiyā “asarūpe”ti vattate.",
  "anya-e0805n:129_0": "21. Ivaṇṇo yaṃ navā.",
  "anya-e0805n:130_0": "Pubbo ivaṇṇo asarūpe sare pare yakāraṃ pappoti navā.",
  "anya-e0805n:130_1": "I eva vaṇṇo ivaṇṇo,",
  "anya-e0805n:130_2": "navāsaddo kvacisaddapariyāyo.",
  "anya-e0805n:131_0": "Paṭisanthāravutyassa, sabbā vityānubhuyyate, byañjanaṃ, byākato, nadyāsanno.",
  "anya-e0805n:132_0": "Navāti kiṃ?",
  "anya-e0805n:132_1": "Pañcahaṅgehi,",
  "anya-e0805n:132_2": "tāni attani,",
  "anya-e0805n:132_3": "gacchāmahaṃ,",
  "anya-e0805n:132_4": "muttacāgī anuddhato.",
  "anya-e0805n:132_5": "Asarūpeti kiṃ? Itihidaṃ, aggīva, atthīti.",
  "anya-e0805n:133_0": "Ati antaṃ,",
  "anya-e0805n:133_1": "ati odātā, pati ayo,",
  "anya-e0805n:133_2": "pati āharati, pati eti, iti assa, iti etaṃ,",
  "anya-e0805n:133_3": "itiādi itīdha “ivaṇṇo yaṃ navā”ti yakārādese sampatte –",
  "anya-e0805n:134_0": "22. Sabbo canti.",
  "anya-e0805n:135_0": "Atipatiitīnaṃ tisaddassedaṃ gahaṇaṃ.",
  "anya-e0805n:136_0": "Sabbo tiicceso saddo sare pare kvaci cakāraṃ pappoti.",
  "anya-e0805n:136_1": "Tīti niddesato akatayakārassevāyaṃ vidhi,",
  "anya-e0805n:136_2": "itarathā kvaciggahaṇassa ca “atissa cantassā”tisuttassa ca niratthakatā siyā.",
  "anya-e0805n:136_3": "“Paradvebhāvo ṭhāne”ti dvittaṃ.",
  "anya-e0805n:137_0": "Accantaṃ, accodātā, paccayo, paccāharati, pacceti, iccassa, iccetaṃ, iccādi.",
  "anya-e0805n:138_0": "Kvacīti kiṃ? Itissa, iti ākaṅkhamānena.",
  "anya-e0805n:139_0": "“Te na vāivaṇṇe”ti ito “na ivaṇṇe”ti ca vattate.",
  "anya-e0805n:140_0": "23. Atissa cantassa.",
  "anya-e0805n:141_0": "Atiiccetassa antabhūtassa tisaddassa ivaṇṇe pare “sabbo caṃ tī”ti vuttarūpaṃ na hoti.",
  "anya-e0805n:141_1": "Atissāti atiupasaggānukaraṇametaṃ.",
  "anya-e0805n:141_2": "Tenevettha vibhattilopābhāvo.",
  "anya-e0805n:141_3": "Ettha ca antasaddo saddavidhinisedhappakaraṇato atisaddantabhūtaṃ tisaddameva vadati,",
  "anya-e0805n:141_4": "na ivaṇṇanti daṭṭhabbaṃ,",
  "anya-e0805n:141_5": "itarathā idaṃ suttameva niratthakaṃ siyā.",
  "anya-e0805n:142_0": "“Ivaṇṇo yaṃ navā”tīdha, asarūpādhikārato;",
  "anya-e0805n:143_0": "Ivaṇṇassa sarūpasmiṃ, yādeso ca na sambhave.",
  "anya-e0805n:144_0": "Cakāro anuttasamuccayattho,",
  "anya-e0805n:144_1": "tena itipatīnamantassa ca na hoti.",
  "anya-e0805n:144_2": "Ati isigaṇo atīsigaṇo,",
  "anya-e0805n:144_3": "evaṃ atīto, atīritaṃ, itīti, itīdaṃ, patīto.",
  "anya-e0805n:145_0": "Abhi akkhānaṃ, abhi uggato, abhi okāso itīdha yakāre sampatte –",
  "anya-e0805n:146_0": "“Sare”ti vattate.",
  "anya-e0805n:147_0": "24. Abbho abhi.",
  "anya-e0805n:148_0": "Abhiiccetassa sabbassa sare pare abbhādeso hoti.",
  "anya-e0805n:149_0": "“Abhī”ti paṭhamantassa, vuttiyaṃ chaṭṭhiyojanaṃ;",
  "anya-e0805n:150_0": "Ādesāpekkhato vuttaṃ, “aṃmo”tiādike viya.",
  "anya-e0805n:151_0": "Pubbassaralopo, abbhakkhānaṃ, abbhuggato, abbhokāso.",
  "anya-e0805n:152_0": "Adhi agamā, adhi upagato, adhi ogāhetvā itīdha",
  "anya-e0805n:153_0": "25. Ajjho adhi.",
  "anya-e0805n:154_0": "Adhiiccetassa sabbassa sare pare ajjhādeso hoti. Ajjhagamā, ajjhupagato, ajjhogāhetvā.",
  "anya-e0805n:155_0": "Abhi icchitaṃ, adhi īritaṃ itīdha",
  "anya-e0805n:156_0": "“Abbho abhi, ajjho adhī”ti ca vattate.",
  "anya-e0805n:157_0": "26. Te na vā ivaṇṇe.",
  "anya-e0805n:158_0": "Te ca kho abhiadhiiccete upasaggā ivaṇṇe pare abbho ajjhoiti vuttarūpā na honti vā.",
  "anya-e0805n:158_1": "Saralopaparanayanāni.",
  "anya-e0805n:158_2": "Abhicchitaṃ,",
  "anya-e0805n:158_3": "adhīritaṃ. Vāti kiṃ?",
  "anya-e0805n:158_4": "Abbhīritaṃ,",
  "anya-e0805n:158_5": "ajjhiṇamutto,",
  "anya-e0805n:158_6": "ajjhiṭṭho.",
  "anya-e0805n:159_0": "Ekamidha ahantīdha",
  "anya-e0805n:160_0": "27. Do dhassa ca.",
  "anya-e0805n:161_0": "Dhaiccetassa sare pare kvaci dakāro hoti.",
  "anya-e0805n:161_1": "Ekasaddato parassa idhassa dhakārassevāyaṃ,",
  "anya-e0805n:161_2": "saralopadīghā.",
  "anya-e0805n:161_3": "Ekamidāhaṃ.",
  "anya-e0805n:161_4": "Kvacīti kiṃ? Idheva.",
  "anya-e0805n:162_0": "Casaddena kvaci sādhussa dhassa hakāro, yathā – sāhu dassanaṃ.",
  "anya-e0805n:163_0": "Yathā eva tathā evātīdha",
  "anya-e0805n:164_0": "“Navā”ti vattate, “saramhā”ti ca.",
  "anya-e0805n:165_0": "28. Evādissa ri pubbo ca rasso.",
  "anya-e0805n:166_0": "Yathātathādvayaparassedaṃ gahaṇaṃ.",
  "anya-e0805n:166_1": "Dīghasaramhā parassa evasaddādibhūtassa ekārassa rikāro hoti,",
  "anya-e0805n:166_2": "pubbo ca saro rasso hoti navā.",
  "anya-e0805n:166_3": "Yathariva,",
  "anya-e0805n:166_4": "tathariva.",
  "anya-e0805n:166_5": "Navāti kiṃ? Yatheva, tatheva.",
  "anya-e0805n:167_0": "Ti antaṃ,ti addhaṃ,",
  "anya-e0805n:167_1": "aggi agāre,",
  "anya-e0805n:167_2": "sattamī atthe,",
  "anya-e0805n:167_3": "pañcamī antaṃ,",
  "anya-e0805n:167_4": "du aṅgikaṃ,",
  "anya-e0805n:167_5": "bhikkhu āsane,",
  "anya-e0805n:167_6": "puthu āsane,",
  "anya-e0805n:167_7": "sayambhū āsane itīdha yavādesesu sampattesu –",
  "anya-e0805n:168_0": "“Saññā”ti vattate.",
  "anya-e0805n:169_0": "29. Ivaṇṇuvaṇṇā jhalā.",
  "anya-e0805n:170_0": "Ivaṇṇauvaṇṇaiccete yathākkamaṃ jhalasaññā honti. Vaṇṇaggahaṇaṃ savaṇṇaggahaṇatthaṃ.",
  "anya-e0805n:171_0": "Jhalasaññā pasaññāva, na liṅgantaṃva nissitā;",
  "anya-e0805n:172_0": "Ākhyāte liṅgamajjhe ca, dviliṅgante ca dassanā.",
  "anya-e0805n:173_0": "30. Jhalānamiyuvā sare vā.",
  "anya-e0805n:174_0": "Jhalaiccetesaṃ iyauvaiccete ādesā honti vā sare pare, saralopo.",
  "anya-e0805n:175_0": "Tiyantaṃ,",
  "anya-e0805n:175_1": "tiyaddhaṃ,",
  "anya-e0805n:175_2": "aggiyāgāre,",
  "anya-e0805n:175_3": "sattamiyatthe,",
  "anya-e0805n:175_4": "pañcamiyantaṃ,",
  "anya-e0805n:175_5": "duvaṅgikaṃ,",
  "anya-e0805n:175_6": "bhikkhuvāsane,",
  "anya-e0805n:175_7": "puthuvāsane,",
  "anya-e0805n:175_8": "sayambhuvāsane. Vāti kiṃ? Agyāgāre,",
  "anya-e0805n:175_9": "sattamīatthe,",
  "anya-e0805n:175_10": "bhikkhuāsane nisīdati.",
  "anya-e0805n:176_0": "Go ajinaṃ, go eḷakaṃ itīdha",
  "anya-e0805n:177_0": "“Go, avo, samāse”ti ca vattate.",
  "anya-e0805n:178_0": "31. O sare ca.",
  "anya-e0805n:179_0": "Goiccetassa okārassa sare pare avādeso hoti samāse.",
  "anya-e0805n:179_1": "Gavājinaṃ,",
  "anya-e0805n:179_2": "gaveḷakaṃ.",
  "anya-e0805n:179_3": "Casaddaggahaṇena uvaṇṇassa uvaavādesā. Yathā – bhuvi, pasavo.",
  "anya-e0805n:180_0": "Putha evātīdha",
  "anya-e0805n:181_0": "32. Go sare puthassāgamo kvaci.",
  "anya-e0805n:182_0": "Puthaiccetassa nipātassa ante kvaci gakārāgamo hoti sare pare.",
  "anya-e0805n:182_1": "Āgacchatīti āgamo,",
  "anya-e0805n:182_2": "asantuppatti āgamo.",
  "anya-e0805n:182_3": "Ettha ca “sare”ti nimittāsannavasena puthassa anteti labbhati.",
  "anya-e0805n:182_4": "Puthageva,",
  "anya-e0805n:182_5": "putha eva.",
  "anya-e0805n:183_0": "Pā evātīdha",
  "anya-e0805n:184_0": "“Sare, go, āgamo, kvacī”ti ca vattate.",
  "anya-e0805n:185_0": "33. Pāssa canto rasso.",
  "anya-e0805n:186_0": "Pāiccetassa ante sare pare kvaci gakārāgamo hoti,",
  "anya-e0805n:186_1": "pāssa anto ca saro rasso hoti.",
  "anya-e0805n:186_2": "Pageva vutyassa, pā eva.",
  "anya-e0805n:187_0": "“Vā, sare”ti ca vattate.",
  "anya-e0805n:188_0": "34. Yava ma da na ta ra lā cāgamā.",
  "anya-e0805n:189_0": "Sare pare yakārādayo aṭṭha āgamā honti vā.",
  "anya-e0805n:189_1": "Casaddena gakārāgamo ca,",
  "anya-e0805n:189_2": "vavatthitavibhāsatthoyaṃ vāsaddo.",
  "anya-e0805n:190_0": "Tattha yakārāgamo yathādibho ikārekārādīsu.",
  "anya-e0805n:190_1": "Yathā idaṃ yathayidaṃ,",
  "anya-e0805n:190_2": "byañjaneti adhikicca “rassa”nti rassattaṃ,",
  "anya-e0805n:190_3": "yathā idaṃ vā,",
  "anya-e0805n:190_4": "yathā eva,",
  "anya-e0805n:190_5": "yathāyeva, yatheva,",
  "anya-e0805n:190_6": "evaṃ māyidaṃ, māyevaṃ, taṃyidaṃ, taṃyeva, nayidaṃ,",
  "anya-e0805n:190_7": "nayimassa, nayimāni,",
  "anya-e0805n:190_8": "navayime dhammā,",
  "anya-e0805n:190_9": "buddhānaṃyeva,",
  "anya-e0805n:190_10": "santiyeva,",
  "anya-e0805n:190_11": "bodhiyāyeva, satiyeva,",
  "anya-e0805n:190_12": "pathavīyeva,",
  "anya-e0805n:190_13": "dhātuyeva, tesuyeva, soyeva,",
  "anya-e0805n:190_14": "pāṭiyekkaṃ.",
  "anya-e0805n:191_0": "Tathā sare vipariyādito ca.",
  "anya-e0805n:191_1": "Vi añjanā viyañjanā,",
  "anya-e0805n:191_2": "byañjanā vā,",
  "anya-e0805n:191_3": "evaṃ viyākāsi, byākāsi.",
  "anya-e0805n:191_4": "Pariantaṃ pariyantaṃ,",
  "anya-e0805n:191_5": "evaṃ pariyādānaṃ,",
  "anya-e0805n:191_6": "pariyuṭṭhānaṃ,",
  "anya-e0805n:191_7": "pariyesati,",
  "anya-e0805n:191_8": "pariyosānamiti niccaṃ.",
  "anya-e0805n:191_9": "Ni āyogo niyāyogo.",
  "anya-e0805n:191_10": "Idha na bhavati,",
  "anya-e0805n:191_11": "parikkhato,",
  "anya-e0805n:191_12": "upaparikkhati.",
  "anya-e0805n:192_0": "Vakāro tisaddādito avaṇṇukāresu.",
  "anya-e0805n:192_1": "Ti aṅgulaṃ tivaṅgulaṃ,",
  "anya-e0805n:192_2": "evaṃ tivaṅgikaṃ,",
  "anya-e0805n:192_3": "bhūvādayo,",
  "anya-e0805n:192_4": "migī bhantā vudikkhati,",
  "anya-e0805n:192_5": "pavuccati,",
  "anya-e0805n:192_6": "pāguññavujutā.",
  "anya-e0805n:193_0": "Makāro lahuppabhutito sare chandānurakkhaṇādimhi.",
  "anya-e0805n:193_1": "Lahu essati lahumessati,",
  "anya-e0805n:193_2": "evaṃ garumessati, idhamāhu,",
  "anya-e0805n:193_3": "kena te idha mijjhati,",
  "anya-e0805n:193_4": "bhadro kasāmiva,",
  "anya-e0805n:193_5": "ākāse mabhipūjayi,",
  "anya-e0805n:193_6": "ekamekassa,",
  "anya-e0805n:193_7": "yena midhekacce,",
  "anya-e0805n:193_8": "āsatimeva.",
  "anya-e0805n:194_0": "Dakāro uupasagga saki kenaci kiñci kismiñci koci sammā yāva tāva puna ya te’tattasādīhi.",
  "anya-e0805n:194_1": "Uupasaggato niccaṃ,",
  "anya-e0805n:194_2": "u aggo udaggo,",
  "anya-e0805n:194_3": "evaṃ udayo, udapādi, udāhaṭaṃ, udito, udīritaṃ, udeti.",
  "anya-e0805n:195_0": "Nipātato ca,",
  "anya-e0805n:195_1": "saki eva sakideva,",
  "anya-e0805n:195_2": "evaṃ sakadāgāmi,",
  "anya-e0805n:195_3": "mahāvuttisuttena ikārassa akāro.",
  "anya-e0805n:195_4": "Tathā kenacideva,",
  "anya-e0805n:195_5": "kiñcideva,",
  "anya-e0805n:195_6": "kismiñcideva, kocideva,",
  "anya-e0805n:195_7": "sammā attho sammadattho,",
  "anya-e0805n:195_8": "rassattaṃ.",
  "anya-e0805n:195_9": "Evaṃ sammadakkhāto,",
  "anya-e0805n:195_10": "sammadaññā vimuttānaṃ,",
  "anya-e0805n:195_11": "sammadeva,",
  "anya-e0805n:195_12": "yāvadatthaṃ, yāvadeva, tāvadeva, punadeva.",
  "anya-e0805n:196_0": "Nāmato,",
  "anya-e0805n:196_1": "yadatthaṃ,",
  "anya-e0805n:196_2": "tadatthaṃ,",
  "anya-e0805n:196_3": "yadantarā,",
  "anya-e0805n:196_4": "tadantarā,",
  "anya-e0805n:196_5": "tadaṅgavimutti,",
  "anya-e0805n:196_6": "etadatthaṃ,",
  "anya-e0805n:196_7": "attadatthaṃ,",
  "anya-e0805n:196_8": "sadatthapasuto siyā.",
  "anya-e0805n:196_9": "Yatetattasehi samāseyeva.",
  "anya-e0805n:197_0": "Ādisaddena aññadatthaṃ, manasādaññā vimuttānaṃ, bahudeva rattiṃ, ahudeva bhayaṃ.",
  "anya-e0805n:198_0": "Vāti kiṃ? Kenaci atthakāmena, sammā aññāya, yāvāhaṃ, tāvāhaṃ, punāparaṃ, attatthaṃ.",
  "anya-e0805n:199_0": "Nakāro āyatādimhi. Ito āyati ito nāyati, ciraṃ nāyati.",
  "anya-e0805n:200_0": "Takāro yasmā tasmā ajjādito ihaggādimhi. Yasmātiha, tasmātiha, ajjatagge.",
  "anya-e0805n:201_0": "Rakāro ni dupātu puna dhī pāta caturādito.",
  "anya-e0805n:201_1": "Ni antaraṃ nirantaraṃ,",
  "anya-e0805n:201_2": "evaṃ nirālayo,",
  "anya-e0805n:201_3": "nirindhano,",
  "anya-e0805n:201_4": "nirīhakaṃ,",
  "anya-e0805n:201_5": "niruttaro, nirojaṃ.",
  "anya-e0805n:201_6": "Du atikkamo duratikkamo,",
  "anya-e0805n:201_7": "durāgataṃ, duruttaṃ.",
  "anya-e0805n:201_8": "Pāturahosi,",
  "anya-e0805n:201_9": "pāturahesuṃ.",
  "anya-e0805n:201_10": "Punarāgaccheyya,",
  "anya-e0805n:201_11": "punaruttaṃ, punareva, punareti.",
  "anya-e0805n:201_12": "Dhiratthu. Pātarāso.",
  "anya-e0805n:202_0": "Catusaddādito,",
  "anya-e0805n:202_1": "caturaṅgikaṃ,",
  "anya-e0805n:202_2": "caturārakkhā,",
  "anya-e0805n:202_3": "caturiddhipādapaṭilābho,",
  "anya-e0805n:202_4": "caturoghanittharaṇatthaṃ.",
  "anya-e0805n:202_5": "Bhatturatthe,",
  "anya-e0805n:202_6": "vuttiresā,",
  "anya-e0805n:202_7": "pathavīdhāturevesā.",
  "anya-e0805n:203_0": "Tathā sarato ivevesu chandānurakkhaṇe.",
  "anya-e0805n:203_1": "Nakkhattarājāriva tārakānaṃ,",
  "anya-e0805n:203_2": "vijjurivabbhakūṭe,",
  "anya-e0805n:203_3": "āraggeriva sāsapo,",
  "anya-e0805n:203_4": "sāsaporiva āragge,",
  "anya-e0805n:203_5": "usabhoriva,",
  "anya-e0805n:203_6": "sabbhireva samāsetha.",
  "anya-e0805n:204_0": "Vāti kiṃ? Dvādhiṭṭhitaṃ, pātvākāsi, punapi.",
  "anya-e0805n:205_0": "Lakāro chasaṅkhyāhi.",
  "anya-e0805n:205_1": "Laḷānamaviseso.",
  "anya-e0805n:205_2": "Cha abhiññā chaḷabhiññā,",
  "anya-e0805n:205_3": "chaḷaṅgaṃ,",
  "anya-e0805n:205_4": "chaḷāsīti, chaḷaṃsā,",
  "anya-e0805n:205_5": "saḷāyatanaṃ.",
  "anya-e0805n:206_0": "Vāti kiṃ? Cha abhiññā.",
  "anya-e0805n:207_0": "Iti sarasandhividhānaṃ niṭṭhitaṃ.",
  "anya-e0805n:208_0": "Itthiliṅga",
  "anya-e0805n:209_0": "Atha itthiliṅgāni vuccante.",
  "anya-e0805n:210_0": "Akāranto itthiliṅgasaddo appasiddho.",
  "anya-e0805n:211_0": "Ākāranto itthiliṅgo kaññāsaddo. “Kañña”iti ṭhite –",
  "anya-e0805n:212_0": "176. Itthiyamato āppaccayo.",
  "anya-e0805n:213_0": "Itthiyaṃ vattamānā akārantato liṅgamhā paro āppaccayo hoti.",
  "anya-e0805n:214_0": "Pakatyatthajotakā itthi-ppaccayā syādayo viya;",
  "anya-e0805n:215_0": "Ṇādayo paccayatthassa, sakatthassāpi vācakā.",
  "anya-e0805n:216_0": "“Saralopo”tiādinā pubbassare lutte,",
  "anya-e0805n:216_1": "paranayane ca kate “dhātuppaccayavibhattivajjitamatthavaṃ liṅga”nti vuttattāva paccayantassāpi aliṅgattā",
  "anya-e0805n:216_2": "vibhattuppattiyamasampattāyaṃ “taddhitasamāsakitakā nāmaṃ vā’tavetunādīsu cā”ti ettha vaggahaṇena itthippaccayantassāpi",
  "anya-e0805n:216_3": "nāmabyapadeso.",
  "anya-e0805n:216_4": "Pure viya syādyuppatti,",
  "anya-e0805n:216_5": "“sesato lopaṃ gasipī”ti silopo. Sā kaññā.",
  "anya-e0805n:217_0": "Bahuvacane “ālapane si gasañño”ti ito “sañño”, “te itthikhyā po”ti ito “itthikhyā”ti ca vattate.",
  "anya-e0805n:218_0": "177. Ā gho.",
  "anya-e0805n:219_0": "Liṅgassanto ākāro yadā itthikhyo,",
  "anya-e0805n:219_1": "tadā ghasañño hotīti ghasaññāyaṃ “ghapato ca yonaṃ lopo”ti vikappena yolopo.",
  "anya-e0805n:219_2": "Tā kaññā kaññāyo.",
  "anya-e0805n:220_0": "Ālapane “sakhato gasse vā”ti ito “gassā”ti vattate.",
  "anya-e0805n:221_0": "178. Ghate ca.",
  "anya-e0805n:222_0": "Ghato parassa gassa ekāro hoti, saralopādi. Bhoti kaññe, bhotiyo kaññā kaññāyo.",
  "anya-e0805n:223_0": "Aṃmhi saralopapakatibhāvā kaññaṃ, kaññā kaññāyo.",
  "anya-e0805n:224_0": "Tatiyādīsu “āya catutthekavacanassa tū”ti ito “āyo, ekavacanāna”nti ca vattate.",
  "anya-e0805n:225_0": "179. Ghato nādīnaṃ.",
  "anya-e0805n:226_0": "Ghasaññato liṅgassākārā paresaṃ nādīnaṃ smiṃpariyantānaṃ ekavacanānaṃ vibhattigaṇānaṃ āyādeso hoti.",
  "anya-e0805n:226_1": "Saralopaparanayanāni. Kaññāya,",
  "anya-e0805n:226_2": "kaññāhi kaññābhi, kaññāya, kaññānaṃ, kaññāya,",
  "anya-e0805n:226_3": "kaññāhi kaññābhi, kaññāya, kaññānaṃ.",
  "anya-e0805n:227_0": "Smiṃmhi –",
  "anya-e0805n:228_0": "180. Ghapato smiṃ yaṃ vā.",
  "anya-e0805n:229_0": "Ghapato parassa smiṃvacanassa yaṃ hoti vā, aññatthāyādeso. Kaññāyaṃ kaññāya, kaññāsu.",
  "anya-e0805n:230_0": "Evamaññepi –",
  "anya-e0805n:231_0": "Saddhā medhā paññā vijjā, cintā mantā vīṇā taṇhā;",
  "anya-e0805n:232_0": "Icchā mucchā ejā māyā, mettā mattā sikkhā bhikkhā.",
  "anya-e0805n:233_0": "Jaṅghā gīvā jivhā vācā,",
  "anya-e0805n:234_0": "Chāyā āsā gaṅgā nāvā;",
  "anya-e0805n:235_0": "Gāthā senā lekhā sālā,",
  "anya-e0805n:236_0": "Mālā velā pūjā khiḍḍā.",
  "anya-e0805n:237_0": "Pipāsā vedanā saññā, cetanā tasiṇā pajā;",
  "anya-e0805n:238_0": "Devatā vaṭṭakā godhā, balākā parisā sabhā.",
  "anya-e0805n:239_0": "Ūkāsephālikā laṅkā, salākā vālikā sikhā;",
  "anya-e0805n:240_0": "Visākhā visikhā sākhā, vacā vañjhā jaṭā ghaṭā.",
  "anya-e0805n:241_0": "Jeṭṭhā soṇḍā vitaṇḍā ca, karuṇā vanitā latā;",
  "anya-e0805n:242_0": "Kathā niddā sudhā rādhā, vāsanā siṃsapā papā.",
  "anya-e0805n:243_0": "Pabhā sīmā khamā jāyā,",
  "anya-e0805n:244_0": "Khattiyā sakkharā surā;",
  "anya-e0805n:245_0": "Dolā tulā silā līlā,",
  "anya-e0805n:246_0": "Lāle’lā mekhalā kalā.",
  "anya-e0805n:247_0": "Vaḷavā’lambusā mūsā, mañjūsā sulasā disā;",
  "anya-e0805n:248_0": "Nāsā juṇhā guhā īhā, lasikā vasudhādayo.",
  "anya-e0805n:249_0": "Ammādīnaṃ ālapaneva rūpabhedo. Ammā, ammā ammāyo.",
  "anya-e0805n:250_0": "Gassa “ghate cā”ti ekāre sampatte –",
  "anya-e0805n:251_0": "181. Na ammādito.",
  "anya-e0805n:252_0": "Ammā annāiccevamādito parassa gassa ālapanekavacanassa na ekārattaṃ hoti. “Ākāro vā”ti rassattaṃ.",
  "anya-e0805n:253_0": "Bhoti amma bhoti ammā,",
  "anya-e0805n:253_1": "bhotiyo ammā ammāyo.",
  "anya-e0805n:253_2": "Evaṃ annā,",
  "anya-e0805n:253_3": "annā annāyo,",
  "anya-e0805n:253_4": "bhoti anna bhoti annā,",
  "anya-e0805n:253_5": "bhotiyo annā annāyo. Ambā,",
  "anya-e0805n:253_6": "ambā ambāyo,",
  "anya-e0805n:253_7": "bhoti amba bhoti ambā,",
  "anya-e0805n:253_8": "bhotiyo ambā ambāyo iccādi.",
  "anya-e0805n:254_0": "Ākārantaṃ.",
  "anya-e0805n:255_0": "Ikāranto itthiliṅgo rattisaddo;",
  "anya-e0805n:256_0": "Tatheva syādyuppatti, silopo, ratti.",
  "anya-e0805n:257_0": "Bahuvacane “saññā, ivaṇṇuvaṇṇā”ti ca vattate.",
  "anya-e0805n:258_0": "182. Te itthikhyā po.",
  "anya-e0805n:259_0": "Itthiyā ākhyā saññā itthikhyā,",
  "anya-e0805n:259_1": "liṅgassantā te ivaṇṇuvaṇṇā yadā itthikhyā,",
  "anya-e0805n:259_2": "tadā pasaññā hontīti pasaññāyaṃ “ghapato cā”tiādinā yolopo,",
  "anya-e0805n:259_3": "“yosu kata”iccādinā dīgho.",
  "anya-e0805n:259_4": "Rattī rattiyo ratyo vā, he ratti,",
  "anya-e0805n:259_5": "he rattī he rattiyo.",
  "anya-e0805n:260_0": "“Aṃmo”tiādinā niggahītaṃ, rattiṃ, rattī rattiyo;",
  "anya-e0805n:261_0": "Tatiyādīsu “ekavacanānaṃ, nādīna”nti ca vattate.",
  "anya-e0805n:262_0": "183. Pato yā.",
  "anya-e0805n:263_0": "Pasaññato ivaṇṇuvaṇṇehi paresaṃ nādīnamekavacanānaṃ vibhattigaṇānaṃ yāādeso hoti. Rattiyā,",
  "anya-e0805n:263_1": "rattīhi rattībhi rattihi rattibhi, rattiyā,",
  "anya-e0805n:263_2": "rattīnaṃ rattinaṃ.",
  "anya-e0805n:264_0": "Pañcamiyaṃ –",
  "anya-e0805n:265_0": "184. Amā pato smiṃsmānaṃ vā.",
  "anya-e0805n:266_0": "Paiccetasmā paresaṃ smiṃ smāiccetesaṃ yathākkamaṃ aṃ āādesā honti vā.",
  "anya-e0805n:266_1": "Vavatthitavibhāsatthoyaṃ vāsaddo,",
  "anya-e0805n:266_2": "tena uvaṇṇantato na honti,",
  "anya-e0805n:266_3": "ivaṇṇantatopi yathāpayogaṃ.",
  "anya-e0805n:267_0": "“Sare, yakāro”ti ca vattate, sīhamaṇḍūkagatīhi yovacanekavacanaggahaṇañca.",
  "anya-e0805n:268_0": "185. Pasaññassa ca.",
  "anya-e0805n:269_0": "Pasaññassa ivaṇṇassa yovacanekavacanavibhattīnamādese sare pare yakāro hoti.",
  "anya-e0805n:269_1": "Ettha ca yakārassevādhikārato pasaññaggahaṇena ivaṇṇova gayhati,",
  "anya-e0805n:269_2": "caggahaṇaṃ “ratto”tiādīsu nivattanatthaṃ.",
  "anya-e0805n:269_3": "Ratyā rattiyā,",
  "anya-e0805n:269_4": "rattīhi rattībhi rattihi rattibhi, rattiyā,",
  "anya-e0805n:269_5": "rattīnaṃ rattinaṃ.",
  "anya-e0805n:269_6": "Smiṃvacane amādesayakārādesā, ratyaṃ.",
  "anya-e0805n:269_7": "“Ghapato smiṃ yaṃ vā”ti yaṃādeso, rattiyaṃ.",
  "anya-e0805n:270_0": "Aññattha “aṃ, smiṃ, vā”ti ca vattate.",
  "anya-e0805n:271_0": "186. Ādito o ca.",
  "anya-e0805n:272_0": "Ādiiccetasmā smiṃvacanassa aṃ oādesā honti vā.",
  "anya-e0805n:272_1": "Casaddena aññasmāpi ā aṃ oādesā.",
  "anya-e0805n:272_2": "Ratyā rattiṃ ratto rattiyā,",
  "anya-e0805n:272_3": "rattīsu rattisu.",
  "anya-e0805n:273_0": "Evamaññānipi –",
  "anya-e0805n:274_0": "Patti yutti vutti kitti, mutti titti khanti kanti;",
  "anya-e0805n:275_0": "Santi tanti siddhi suddhi, iddhi vuddhi buddhi bodhi.",
  "anya-e0805n:276_0": "Bhūmi jāti pīti sūti, nandi sandhi sāṇi koṭi;",
  "anya-e0805n:277_0": "Diṭṭhi vuḍḍhi tuṭṭhi yaṭṭhi, pāḷi āḷi nāḷi keḷi;",
  "anya-e0805n:278_0": "Sati mati gati cuti, dhiti yuvati vikati.",
  "anya-e0805n:279_0": "Rati ruci rasmi asani vasani osadhi aṅguli dhūli dundubhi doṇi aṭavi chavi ādīni ikārantanāmāni.",
  "anya-e0805n:280_0": "Ikārantaṃ.",
  "anya-e0805n:281_0": "Īkāranto itthiliṅgo itthīsaddo;",
  "anya-e0805n:282_0": "“Ittha”itīdha “itthiyaṃ, paccayo”ti ca vattate.",
  "anya-e0805n:283_0": "187. Nadādito vā ī.",
  "anya-e0805n:284_0": "Nadādito vā anadādito vā itthiyaṃ vattamānā liṅgamhā īppaccayo hoti.",
  "anya-e0805n:284_1": "Vāggahaṇamanadādisampiṇḍanatthaṃ,",
  "anya-e0805n:284_2": "tena puthugavādito ca ī.",
  "anya-e0805n:285_0": "Saralope “kvacāsavaṇṇaṃ lutte”ti asavaṇṇe sampatte pakatibhāvo nāmabyapadeso,",
  "anya-e0805n:285_1": "syādyuppatti. Itthī,",
  "anya-e0805n:285_2": "itthī “agho rassa”ntiādinā rassattaṃ, itthiyo.",
  "anya-e0805n:285_3": "Sambodhane “jhalapā rassa”nti rassattaṃ.",
  "anya-e0805n:285_4": "Bhoti itthi,",
  "anya-e0805n:285_5": "bhotiyo itthī itthiyo.",
  "anya-e0805n:286_0": "Dutiyekavacane “ghapato smiṃ yaṃ vā”ti ito “vā”ti vattate.",
  "anya-e0805n:287_0": "188. Aṃ yamīto pasaññato.",
  "anya-e0805n:288_0": "Pasaññato īkārato parassa aṃvacanassa yaṃ hoti vā.",
  "anya-e0805n:288_1": "Itthiyaṃ itthiṃ,",
  "anya-e0805n:288_2": "itthī itthiyo, itthiyā,",
  "anya-e0805n:288_3": "itthīhi itthībhi, itthiyā, itthīnaṃ, itthiyā,",
  "anya-e0805n:288_4": "itthīhi itthībhi, itthiyā, itthīnaṃ,",
  "anya-e0805n:288_5": "itthiyaṃ itthiyā, itthīsu.",
  "anya-e0805n:289_0": "Evaṃ nadī, nadī.",
  "anya-e0805n:289_1": "Yolopābhāve “tato yonamo tū”ti ettha tusaddena yonamokāro ca,",
  "anya-e0805n:289_2": "“pasaññassa cā”ti īkārassa yakāro,",
  "anya-e0805n:289_3": "“yavataṃ talana”iccādinā dyassa jakāro, dvittaṃ.",
  "anya-e0805n:289_4": "Najjo sandanti, nadiyo.",
  "anya-e0805n:290_0": "Ettha cevaṃ sijjhantānaṃ najjoādīnaṃ vuttiyaṃ ānattaggahaṇādinā nipphādanaṃ atraja sugatādīnaṃ viya nipphādanūpāyantaradassanatthanti daṭṭhabbaṃ.",
  "anya-e0805n:291_0": "He nadi, he nadī he najjo he nadiyo, nadiyaṃ nadiṃ, nadī najjo nadiyo.",
  "anya-e0805n:292_0": "Amādisutte ā patoti yogavibhāgena kvaci nāsānañcāttaṃ,",
  "anya-e0805n:292_1": "tena na jaccā vasalo hoti,",
  "anya-e0805n:292_2": "pathabyā ekarajjenāti ādi ca sijjhati,",
  "anya-e0805n:292_3": "pure viya yakārajakārādesadvittāni.",
  "anya-e0805n:293_0": "Najjā kataṃ nadiyā,",
  "anya-e0805n:293_1": "nadīhi nadībhi,",
  "anya-e0805n:293_2": "najjā nadiyā, nadīnaṃ,",
  "anya-e0805n:293_3": "najjā nadiyā,",
  "anya-e0805n:293_4": "nadīhi nadībhi,",
  "anya-e0805n:293_5": "najjā nadiyā, nadīnaṃ,",
  "anya-e0805n:293_6": "najjaṃ nadiyaṃ nadiyā, nadīsu.",
  "anya-e0805n:294_0": "Aññepi –",
  "anya-e0805n:295_0": "Mahī vetaraṇī vāpī, pāṭalī kadalī ghaṭī;",
  "anya-e0805n:296_0": "Nārī kumārī taruṇī, vāruṇī brāhmaṇī sakhī.",
  "anya-e0805n:297_0": "Gandhabbī kinnarī nāgī, devī yakkhī ajī migī;",
  "anya-e0805n:298_0": "Vānarī sūkarī sīhī, haṃsī kākī ca kukkuṭī –",
  "anya-e0805n:299_0": "Iccādayo itthīsaddasamā.",
  "anya-e0805n:300_0": "Tatheva mātulasaddato īppaccaye kate –",
  "anya-e0805n:301_0": "189. Mātulādīnamānattamīkāre.",
  "anya-e0805n:302_0": "Mātula ayyakavaruṇaiccevamādīnamanto ānattamāpajjate īkāre paccaye pare,",
  "anya-e0805n:302_1": "antāpekkhāyaṃ chaṭṭhī,",
  "anya-e0805n:302_2": "saralopādi. Mātulānī,",
  "anya-e0805n:302_3": "evaṃ ayyakānī, varuṇānī,",
  "anya-e0805n:302_4": "sesaṃ itthīsaddasamaṃ.",
  "anya-e0805n:303_0": "Anadādīsu puthusaddato īppaccayo.",
  "anya-e0805n:303_1": "“O sare cā”ti ettha casaddena ukārassa avādeso. Puthavī,",
  "anya-e0805n:303_2": "puthaviyo.",
  "anya-e0805n:303_3": "Sasmā smiṃsu puthabyā puthaviyā,",
  "anya-e0805n:303_4": "puthabyā puthaviyā,",
  "anya-e0805n:303_5": "puthabyaṃ puthaviyaṃ puthaviyā iccādi.",
  "anya-e0805n:304_0": "Gosaddato “nadādito vā ī”ti īppaccayo.",
  "anya-e0805n:304_1": "Mahāvuttinā vā “gāva se”ti ettha gāvaiti yogavibhāgena vā okārassa āvādeso. Gāvī,",
  "anya-e0805n:304_2": "gāvī gāviyo iccādi itthīsaddasamaṃ.",
  "anya-e0805n:305_0": "“Mānava”itīdha “itthiyaṃ, vā, ī”ti ca vattate.",
  "anya-e0805n:306_0": "190. Ṇava ṇika ṇeyya ṇantuhi.",
  "anya-e0805n:307_0": "Ṇava ṇika ṇeyya ṇantuppaccayantehi itthiyaṃ vattamānehi liṅgehi īppaccayo hoti.",
  "anya-e0805n:307_1": "Vādhikāro katthaci nivattanattho,",
  "anya-e0805n:307_2": "saralopādi. Mānavī,",
  "anya-e0805n:307_3": "evaṃ nāvikī,",
  "anya-e0805n:307_4": "venateyyī, gotamī.",
  "anya-e0805n:308_0": "“Guṇavantu ī”itīdha “vā”ti vattate.",
  "anya-e0805n:309_0": "191. Ntussa tamīkāre.",
  "anya-e0805n:310_0": "Sabbasseva ntuppaccayassa takāro hoti vā īkārappaccaye pare,",
  "anya-e0805n:310_1": "aññattha saralopādi. Guṇavatī,",
  "anya-e0805n:310_2": "guṇavatī guṇavatiyo,",
  "anya-e0805n:310_3": "guṇavantī,",
  "anya-e0805n:310_4": "guṇavantī guṇavantiyo iccādi itthīsaddasamaṃ.",
  "anya-e0805n:311_0": "Evaṃ kulavatī, sīlavatī, yasavatī, rūpavatī, satimatī, gottamatī.",
  "anya-e0805n:312_0": "Mahantasaddato “nadādito vā ī”ti īppaccayo, ntubyapadeso vikappena takārādeso. Mahatī mahantī.",
  "anya-e0805n:313_0": "“Bhavanta ī”itīdha “īkāre”ti vattate.",
  "anya-e0805n:314_0": "192. Bhavato bhoto.",
  "anya-e0805n:315_0": "Sabbasseva bhavantasaddassa bhotādeso hoti īkāre itthigate pare. Sā bhotī,",
  "anya-e0805n:315_1": "bhotī bhotiyo, he bhoti,",
  "anya-e0805n:315_2": "he bhotī bhotiyo iccādi.",
  "anya-e0805n:316_0": "“Bhikkhu” itīdha “itthiya”nti vattate “vā”ti ca.",
  "anya-e0805n:317_0": "193. Patibhikkhurājīkārantehi inī.",
  "anya-e0805n:318_0": "Pati bhikkhu rāja iccetehi īkārantehi ca itthiyaṃ vattamānehi liṅgehi inīppaccayo hoti.",
  "anya-e0805n:319_0": "“Saralopo’mādesa”iccādisutte tuggahaṇena kvaci pubbalopassa nisedhanato “vā paro asarūpā”ti saralopo.",
  "anya-e0805n:319_1": "Bhikkhunī,",
  "anya-e0805n:319_2": "bhikkhunī bhikkhuniyo iccādi.",
  "anya-e0805n:320_0": "Gahapatisaddato inī, “atta”miti vattate.",
  "anya-e0805n:321_0": "194. Patissinīmhi.",
  "anya-e0805n:322_0": "Patisaddassa anto attamāpajjate inīppaccaye pare.",
  "anya-e0805n:322_1": "Tatheva parasare lutte “pubbo cā”ti dīgho,",
  "anya-e0805n:322_2": "gahapatānī.",
  "anya-e0805n:323_0": "Tatheva rājasaddato inī,",
  "anya-e0805n:323_1": "saralopapakatibhāvā, rājinī.",
  "anya-e0805n:323_2": "Īkārantesu daṇḍīsaddato inī,",
  "anya-e0805n:323_3": "saralopādi, daṇḍinī,",
  "anya-e0805n:323_4": "daṇḍinī daṇḍiniyo,",
  "anya-e0805n:323_5": "evaṃ hatthinī,",
  "anya-e0805n:323_6": "medhāvinī,",
  "anya-e0805n:323_7": "tapassinī,",
  "anya-e0805n:323_8": "piyabhāṇinī iccādi.",
  "anya-e0805n:324_0": "“Pokkharinī” itīdha “tesu vuddhī”tiādinā ikāranakārānaṃ akāraṇakārādesā,",
  "anya-e0805n:324_1": "pokkharaṇī,",
  "anya-e0805n:324_2": "pokkharaṇī.",
  "anya-e0805n:324_3": "“Tato yonamo tū”ti sutte tuggahaṇena yonamokāro ca,",
  "anya-e0805n:324_4": "īkārassa yakāro,",
  "anya-e0805n:324_5": "“yavata”miccādisutte kāraggahaṇena ṇyassa ñakāro, dvittaṃ.",
  "anya-e0805n:324_6": "Pokkharañño pokkharaṇiyo vā iccādi.",
  "anya-e0805n:325_0": "Vādhikāro anuttasamuccayattho,",
  "anya-e0805n:325_1": "tena vidū yakkhāditopi inī,",
  "anya-e0805n:325_2": "paracittavidunī,",
  "anya-e0805n:325_3": "saraloparassattāni,",
  "anya-e0805n:325_4": "paracittavidunī paracittaviduniyo,",
  "anya-e0805n:325_5": "yakkhinī yakkhiniyo,",
  "anya-e0805n:325_6": "sīhinī sīhiniyo iccādi.",
  "anya-e0805n:326_0": "Īkārantaṃ.",
  "anya-e0805n:327_0": "Ukāranto itthiliṅgo yāgusaddo.",
  "anya-e0805n:328_0": "Tassa rattisaddasseva rūpanayo. Amādesādiabhāvova viseso.",
  "anya-e0805n:329_0": "Yāgu,",
  "anya-e0805n:329_1": "yāgū yāguyo, he yāgu,",
  "anya-e0805n:329_2": "he yāgū yāguyo, yāguṃ,",
  "anya-e0805n:329_3": "yāgū yāguyo, yāguyā,",
  "anya-e0805n:329_4": "yāgūhi yāgūbhi yāguhi yāgubhi, yāguyā,",
  "anya-e0805n:329_5": "yāgūnaṃ yāgunaṃ, yāguyā,",
  "anya-e0805n:329_6": "yāgūhi yāgūbhi yāguhi yāgubhi, yāguyā,",
  "anya-e0805n:329_7": "yāgūnaṃ yāgunaṃ,",
  "anya-e0805n:329_8": "yāguyaṃ yāguyā,",
  "anya-e0805n:329_9": "yāgūsu yāgusu.",
  "anya-e0805n:330_0": "Evaṃ dhātu dhenu kāsu daddu kacchu kaṇḍu rajju kareṇu piyaṅgu sassuādīni.",
  "anya-e0805n:331_0": "Mātusaddassa bhedo.",
  "anya-e0805n:331_1": "Tassa pitusaddasseva rūpanayo.",
  "anya-e0805n:331_2": "“Āratta”miti bhāvaniddesena ārādesābhāve “pato yā”ti yādesova viseso.",
  "anya-e0805n:332_0": "Mātā, mātaro,",
  "anya-e0805n:332_1": "bhoti māta,",
  "anya-e0805n:332_2": "bhoti mātā bhotiyo mātaro, mātaraṃ,",
  "anya-e0805n:332_3": "mātare mātaro,",
  "anya-e0805n:332_4": "mātarā mātuyā matyā,",
  "anya-e0805n:332_5": "“tesu vuddhī”tiādinā ukāralopo,",
  "anya-e0805n:332_6": "rassattañca.",
  "anya-e0805n:332_7": "Mātarehi mātarebhi mātūhi mātūbhi mātuhi mātubhi,",
  "anya-e0805n:332_8": "mātu mātussa mātuyā,",
  "anya-e0805n:332_9": "mātarānaṃ mātānaṃ mātūnaṃ mātunaṃ,",
  "anya-e0805n:332_10": "mātarā mātuyā,",
  "anya-e0805n:332_11": "mātarehi mātarebhi mātūhi mātūbhi,",
  "anya-e0805n:332_12": "mātu mātussa mātuyā,",
  "anya-e0805n:332_13": "mātarānaṃ mātānaṃ mātūnaṃ mātunaṃ, mātari,",
  "anya-e0805n:332_14": "mātaresu mātūsu mātusu.",
  "anya-e0805n:333_0": "Evaṃ dhītā, dhītaro, duhitā, duhitaro iccādi.",
  "anya-e0805n:334_0": "Ukārantaṃ.",
  "anya-e0805n:335_0": "Ūkāranto itthiliṅgo jambūsaddo.",
  "anya-e0805n:336_0": "Jambū, jambū jambuyo, he jambu, he jambū jambuyo, jambuṃ, jambū jambuyo iccādi itthīsaddasamaṃ.",
  "anya-e0805n:337_0": "Evaṃ vadhū ca sarabhū, sarabū sutanū camū;",
  "anya-e0805n:338_0": "Vāmūrū nāganāsūrū, samāni khalu jambuyā.",
  "anya-e0805n:339_0": "Ūkārantaṃ.",
  "anya-e0805n:340_0": "Okāranto itthiliṅgo gosaddo.",
  "anya-e0805n:341_0": "Tassa pulliṅgagosaddasseva rūpanayo.",
  "anya-e0805n:342_0": "Kaññā ratti nadī itthī, mātulānī ca bhikkhunī;",
  "anya-e0805n:343_0": "Daṇḍinī yāgu mātā ca, jambū gotitthisaṅgaho.",
  "anya-e0805n:344_0": "Itthiliṅgaṃ niṭṭhitaṃ.",
  "anya-e0805n:345_0": "Napuṃsakaliṅga",
  "anya-e0805n:346_0": "Atha napuṃsakaliṅgāni vuccante.",
  "anya-e0805n:347_0": "Akāranto napuṃsakaliṅgo cittasaddo.",
  "anya-e0805n:348_0": "Pure viya syādyuppatti, “citta si” itīdha –",
  "anya-e0805n:349_0": "“Napuṃsakehi, ato nicca”nti ca vattate.",
  "anya-e0805n:350_0": "195. Siṃ.",
  "anya-e0805n:351_0": "Si,",
  "anya-e0805n:351_1": "aṃiti dvipadamidaṃ.",
  "anya-e0805n:351_2": "Akārantehi napuṃsakaliṅgehi parassa sivacanassa aṃ hoti niccaṃ.",
  "anya-e0805n:351_3": "Saralopapakatibhāvādi, cittaṃ.",
  "anya-e0805n:352_0": "Bahuvacane “yonaṃ ni napuṃsakehī”ti vattate.",
  "anya-e0805n:353_0": "196. Ato niccaṃ.",
  "anya-e0805n:354_0": "Akārantehi napuṃsakaliṅgehi yonaṃ niccaṃ ni hoti.",
  "anya-e0805n:354_1": "“Sabbayonīnamāe”ti nissa vā ākāro.",
  "anya-e0805n:354_2": "Aññattha “yosu kata”iccādinā dīgho.",
  "anya-e0805n:354_3": "Cittā cittāni.",
  "anya-e0805n:355_0": "Yonaṃ nibhāve cāette, siddhepi avisesato;",
  "anya-e0805n:356_0": "“Ato nicca”nti ārambhā, āettaṃ kvacidevidha.",
  "anya-e0805n:357_0": "Ālapane galopo. He citta,",
  "anya-e0805n:357_1": "he cittā cittāni,",
  "anya-e0805n:357_2": "dutiyāyaṃ nissa vikappenekāro. Cittaṃ,",
  "anya-e0805n:357_3": "citte cittāni.",
  "anya-e0805n:357_4": "Sesaṃ purisasaddena samaṃ.",
  "anya-e0805n:358_0": "Evamaññānipi –",
  "anya-e0805n:359_0": "Puñña pāpa phala rūpa sādhanaṃ,",
  "anya-e0805n:360_0": "Sota ghāna sukha dukkha kāraṇaṃ;",
  "anya-e0805n:361_0": "Dāna sīla dhana jhāna locanaṃ,",
  "anya-e0805n:362_0": "Mūla kūla bala jālamaṅgalaṃ.",
  "anya-e0805n:363_0": "Naḷina liṅga mukha’ṅga jala’mbujaṃ,",
  "anya-e0805n:364_0": "Pulina dhañña hirañña padā’mataṃ;",
  "anya-e0805n:365_0": "Paduma vaṇṇa susāna vanā’yudhaṃ,",
  "anya-e0805n:366_0": "Hadaya cīvara vattha kuli’ndriyaṃ.",
  "anya-e0805n:367_0": "Nayana vadana yāno’dāna sopāna pānaṃ,",
  "anya-e0805n:368_0": "Bhavana bhuvana lohā’lāta tuṇḍa’ṇḍa pīṭhaṃ;",
  "anya-e0805n:369_0": "Karaṇa maraṇa ñāṇā’rammaṇā’rañña tāṇaṃ,",
  "anya-e0805n:370_0": "Caraṇa nagara tīracchatta chiddo’dakāni –",
  "anya-e0805n:371_0": "Iccādīni.",
  "anya-e0805n:372_0": "Kammasaddassa tatiyekavacanādīsu rūpabhedo.",
  "anya-e0805n:373_0": "Kammaṃ, kammā kammāni, he kamma, he kammā kammāni, kammaṃ, kamme kammāni.",
  "anya-e0805n:374_0": "“Vā, u, nāmhi, cā”ti ca vattate.",
  "anya-e0805n:375_0": "197. A kammantassa ca.",
  "anya-e0805n:376_0": "Kammasaddantassa ukāra akārādesā honti vā nāmhi vibhattimhi.",
  "anya-e0805n:376_1": "Antaggahaṇena thāmaddhādīnamantassapi uttaṃ.",
  "anya-e0805n:376_2": "Casaddaggahaṇena yuva maghavānamantassa ā hoti kvaci nā suiccetesu.",
  "anya-e0805n:376_3": "Kammunā kammanā kammena vā,",
  "anya-e0805n:376_4": "kammehi kammebhi.",
  "anya-e0805n:377_0": "Sasmāsu “u nāmhi cā”ti ettha casaddena puma kammathāmantassa cukāro vā sasmāsūti uttaṃ.",
  "anya-e0805n:377_1": "Kammuno kammassa, kammānaṃ,",
  "anya-e0805n:377_2": "kammunā kammā kammamhā kammasmā,",
  "anya-e0805n:377_3": "kammehi kammebhi,",
  "anya-e0805n:377_4": "kammuno kammassa, kammānaṃ.",
  "anya-e0805n:378_0": "Smiṃvacane “brahmato tu smiṃnī”ti ettha tusaddena kvaci ni hoti.",
  "anya-e0805n:378_1": "Kammani kamme kammamhi kammasmiṃ, kammesu.",
  "anya-e0805n:379_0": "Evaṃ thāmunā thāmena thāmasā vā,",
  "anya-e0805n:379_1": "thāmuno thāmassa,",
  "anya-e0805n:379_2": "thāmunā thāmā. Addhunā,",
  "anya-e0805n:379_3": "addhuno iccādi purimasamaṃ.",
  "anya-e0805n:380_0": "Guṇavantu si, “savibhattissa, ntussa, simhī”ti ca vattate.",
  "anya-e0805n:381_0": "198. Aṃ napuṃsake.",
  "anya-e0805n:382_0": "Napuṃsake vattamānassa liṅgassa sambandhino ntuppaccayassa savibhattissa aṃ hoti simhi vibhattimhi.",
  "anya-e0805n:382_1": "Guṇavaṃ cittaṃ.",
  "anya-e0805n:383_0": "Yomhi “ntussanto yosu cā”ti attaṃ, ikāro ca. Guṇavanti, guṇavantāni, sesaṃ ñeyyaṃ.",
  "anya-e0805n:384_0": "Gacchanta si, “simhi gacchantādīnaṃ ntasaddo a”miti aṃ. Gacchaṃ gacchantaṃ, gacchantā gacchantāni.",
  "anya-e0805n:385_0": "Akārantaṃ.",
  "anya-e0805n:386_0": "Ākāranto napuṃsakaliṅgo assaddhāsaddo.",
  "anya-e0805n:387_0": "“Assaddhā”iti ṭhite –",
  "anya-e0805n:388_0": "“Samāsassā”ti adhikicca “saro rasso napuṃsake”ti samāsantassa rassattaṃ,",
  "anya-e0805n:388_1": "samāsattā nāmabyapadeso,",
  "anya-e0805n:388_2": "syādyuppatti.",
  "anya-e0805n:388_3": "Sesaṃ cittasamaṃ.",
  "anya-e0805n:389_0": "Assaddhaṃ kulaṃ, assaddhā assaddhāni kulāni iccādi.",
  "anya-e0805n:390_0": "Tathā mukhanāsikāsaddo.",
  "anya-e0805n:390_1": "Tassa dvandekattā sabbatthekavacanameva.",
  "anya-e0805n:390_2": "Mukhanāsikaṃ,",
  "anya-e0805n:390_3": "he mukhanāsika,",
  "anya-e0805n:390_4": "mukhanāsikaṃ,",
  "anya-e0805n:390_5": "mukhanāsikena iccādi.",
  "anya-e0805n:391_0": "Ākārantaṃ.",
  "anya-e0805n:392_0": "Ikāranto napuṃsakaliṅgo aṭṭhisaddo.",
  "anya-e0805n:393_0": "Syādyuppatti, silopo, aṭṭhi.",
  "anya-e0805n:394_0": "“Vā”ti vattate.",
  "anya-e0805n:395_0": "199. Yonaṃ ni napuṃsakehi.",
  "anya-e0805n:396_0": "Napuṃsakaliṅgehi paresaṃ sabbesaṃ yonaṃ ni hoti vā.",
  "anya-e0805n:397_0": "Aṭṭhīni,",
  "anya-e0805n:397_1": "aññattha niccaṃ yolopo, dīgho ca, aṭṭhī,",
  "anya-e0805n:397_2": "tathā he aṭṭhi,",
  "anya-e0805n:397_3": "he aṭṭhī aṭṭhīni, aṭṭhiṃ,",
  "anya-e0805n:397_4": "aṭṭhī aṭṭhīni,",
  "anya-e0805n:397_5": "aṭṭhinā iccādi aggisaddasamaṃ.",
  "anya-e0805n:398_0": "Evaṃ satthi dadhi vāri akkhi acchi acci iccādīni.",
  "anya-e0805n:399_0": "Ikārantaṃ.",
  "anya-e0805n:400_0": "Īkāranto napuṃsakaliṅgo sukhakārīsaddo.",
  "anya-e0805n:401_0": "“Sukhabhārī si” itīdha anapuṃsakattābhāvā sismimpi “agho rassa”miccādinā rassattaṃ, silopo.",
  "anya-e0805n:401_1": "Sukhakāri dānaṃ,",
  "anya-e0805n:401_2": "sukhakārī sukhakārīni,",
  "anya-e0805n:401_3": "he sukhakāri,",
  "anya-e0805n:401_4": "he sukhakārī he sukhakārīni,",
  "anya-e0805n:401_5": "sukhakārinaṃ sukhakāriṃ,",
  "anya-e0805n:401_6": "sukhakārī sukhakārīni.",
  "anya-e0805n:402_0": "Sesaṃ daṇḍīsaddasamaṃ. Evaṃ sīghayāyīādīni.",
  "anya-e0805n:403_0": "Īkārantaṃ.",
  "anya-e0805n:404_0": "Ukāranto napuṃsakaliṅgo āyusaddo. Tassa aṭṭhisaddasseva rūpanayo.",
  "anya-e0805n:405_0": "Āyu,",
  "anya-e0805n:405_1": "āyū āyūni, he āyu,",
  "anya-e0805n:405_2": "he āyū he āyūni, āyuṃ,",
  "anya-e0805n:405_3": "āyū āyūni,",
  "anya-e0805n:405_4": "āyunā āyusāti manogaṇādittā siddhaṃ.",
  "anya-e0805n:405_5": "Āyūhi āyūbhi,",
  "anya-e0805n:405_6": "āyuno āyussa,",
  "anya-e0805n:405_7": "āyūnamiccādi.",
  "anya-e0805n:406_0": "Evaṃ cakkhu vasu dhanu dāru tipu madhu hiṅgu siggu vatthu matthu jatu ambu assuādīni.",
  "anya-e0805n:407_0": "Ukārantaṃ.",
  "anya-e0805n:408_0": "Ūkāranto napuṃsakaliṅgo gotrabhūsaddo.",
  "anya-e0805n:409_0": "Gotrabhū si,",
  "anya-e0805n:409_1": "napuṃsakattā rassattaṃ, silopo.",
  "anya-e0805n:409_2": "Gotrabhu cittaṃ,",
  "anya-e0805n:409_3": "gotrabhū gotrabhūni,",
  "anya-e0805n:409_4": "he gotrabhu,",
  "anya-e0805n:409_5": "he gotrabhū he gotrabhūni,",
  "anya-e0805n:409_6": "gotrabhuṃ,",
  "anya-e0805n:409_7": "gotrabhū gotrabhūni,",
  "anya-e0805n:409_8": "gotrabhunā iccādi pulliṅge abhibhūsaddasamaṃ.",
  "anya-e0805n:410_0": "Evaṃ abhibhū sayambhū dhammaññūādīni.",
  "anya-e0805n:411_0": "Ūkārantaṃ.",
  "anya-e0805n:412_0": "Okāranto napuṃsakaliṅgo cittagosaddo.",
  "anya-e0805n:413_0": "“Cittā gāvo assa kulassā”ti atthe bahubbīhisamāse kate “saro rasso napuṃsake”ti okārassa ṭhānappayatanāsannattā rassattamukāro,",
  "anya-e0805n:413_1": "syādyuppatti, silopo.",
  "anya-e0805n:413_2": "Cittagu kulaṃ,",
  "anya-e0805n:413_3": "cittagū cittagūni iccādi āyusaddasamaṃ.",
  "anya-e0805n:414_0": "Okārantaṃ.",
  "anya-e0805n:415_0": "Cittaṃ kammañca assaddha-mathaṭṭhi sukhakāri ca;",
  "anya-e0805n:416_0": "Āyu gotrabhū dhammaññū, cittagūti napuṃsake.",
  "anya-e0805n:417_0": "Napuṃsakaliṅgaṃ niṭṭhitaṃ.",
  "anya-e0805n:418_0": "Sabbanāma",
  "anya-e0805n:419_0": "Atha sabbanāmāni vuccante.",
  "anya-e0805n:420_0": "Sabba, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, adhara, ya, ta, eta, ima, amu, kiṃ, eka, ubha, dvi, ti, catu, tumha,",
  "anya-e0805n:420_1": "amha iti sattavīsati sabbanāmāni,",
  "anya-e0805n:420_2": "tāni sabbanāmattā tiliṅgāni.",
  "anya-e0805n:421_0": "Tattha sabbasaddo niravasesattho,",
  "anya-e0805n:421_1": "so yadā pulliṅgavisiṭṭhatthābhidhāyī,",
  "anya-e0805n:421_2": "tadā rūpanayo.",
  "anya-e0805n:421_3": "Pure viya syādyuppatti,",
  "anya-e0805n:421_4": "“so”ti sissa okāro,",
  "anya-e0805n:421_5": "saralopaparanayanāni.",
  "anya-e0805n:421_6": "Sabbo jano.",
  "anya-e0805n:422_0": "Bahuvacane “sabba yo” itīdha “parasamaññā payoge”ti sabbādīnaṃ sabbanāmasaññā.",
  "anya-e0805n:423_0": "“Yo”ti vattate.",
  "anya-e0805n:424_0": "200. Sabbanāmakārate paṭhamo.",
  "anya-e0805n:425_0": "Sabbesaṃ itthipumanapuṃsakānaṃ nāmāni sabbanāmāni,",
  "anya-e0805n:425_1": "tesaṃ sabbesaṃ sabbanāmasaññānaṃ liṅgānaṃ akārato paro paṭhamo yo ettamāpajjate.",
  "anya-e0805n:425_2": "Sabbe purisā.",
  "anya-e0805n:426_0": "Akāratoti kiṃ? Sabbā amū.",
  "anya-e0805n:427_0": "He sabba sabbā, he sabbe, sabbaṃ, sabbe, sabbena, sabbehi sabbebhi.",
  "anya-e0805n:428_0": "Catutthekavacane āyādese sampatte –",
  "anya-e0805n:429_0": "“Ato, ā e, smāsmiṃnaṃ, āya catutthekavacanassā”ti ca vattate.",
  "anya-e0805n:430_0": "201. Tayo neva ca sabbanāmehi.",
  "anya-e0805n:431_0": "Akārantehi sabbanāmehi paresaṃ smā smiṃ iccetesaṃ,",
  "anya-e0805n:431_1": "catutthekavacanassa ca ā e āyaiccete ādesā neva hontīti āyādesābhāvo.",
  "anya-e0805n:431_2": "Caggahaṇaṃ katthaci paṭisedhanivattanatthaṃ,",
  "anya-e0805n:431_3": "tena pubbādīhi smā smiṃnaṃ ā e ca honti. Sabbassa.",
  "anya-e0805n:432_0": "“Akāro, e”ti ca vattate.",
  "anya-e0805n:433_0": "202. Sabbanāmānaṃ naṃmhi ca.",
  "anya-e0805n:434_0": "Sabbesaṃ sabbanāmānaṃ akāro ettamāpajjate naṃmhi vibhattimhi.",
  "anya-e0805n:435_0": "“Sabbanāmato”ti ca vattate.",
  "anya-e0805n:436_0": "203. Sabbato naṃ saṃsānaṃ.",
  "anya-e0805n:437_0": "Sabbato sabbanāmato parassa naṃvacanassa saṃ sānaṃiccete ādesā honti.",
  "anya-e0805n:438_0": "Sabbesaṃ sabbesānaṃ,",
  "anya-e0805n:438_1": "sabbasmā sabbamhā,",
  "anya-e0805n:438_2": "sabbehi sabbebhi, sabbassa,",
  "anya-e0805n:438_3": "sabbesaṃ sabbesānaṃ,",
  "anya-e0805n:438_4": "sabbasmiṃ sabbamhi, sabbesu.",
  "anya-e0805n:439_0": "Itthiyaṃ “itthiyamato āppaccayo”ti āppaccayo.",
  "anya-e0805n:439_1": "Aññaṃ kaññāsaddasamaṃ aññatra sa naṃ smiṃvacanehi.",
  "anya-e0805n:439_2": "Sabbā pajā,",
  "anya-e0805n:439_3": "sabbā sabbāyo, he sabbe,",
  "anya-e0805n:439_4": "he sabbā sabbāyo, sabbaṃ,",
  "anya-e0805n:439_5": "sabbā sabbāyo, sabbāya,",
  "anya-e0805n:439_6": "sabbāhi sabbābhi.",
  "anya-e0805n:440_0": "Catutthekavacane “sabbanāmato vā”, sabbato koti ito “sabbato”ti ca vattate.",
  "anya-e0805n:441_0": "204. Ghapato smiṃsānaṃ saṃsā.",
  "anya-e0805n:442_0": "Sabbato sabbanāmato ghapasaññato smiṃ saiccetesaṃ yathākkamaṃ saṃsāādesā honti vā.",
  "anya-e0805n:443_0": "“Saṃsāsvekavacanesu cā”ti vattate.",
  "anya-e0805n:444_0": "205. Gho rassaṃ.",
  "anya-e0805n:445_0": "Ghasañño ākāro rassamāpajjate saṃsāsvekavacanesu vibhattādesesu paresu.",
  "anya-e0805n:446_0": "“Sāgamo”ti vattate.",
  "anya-e0805n:447_0": "206. Saṃsāsvekavacanesu ca.",
  "anya-e0805n:448_0": "Saṃ sāiccetesu ekavacanaṭṭhānasambhūtesu vibhattādesesu paresu liṅgamhā sakārāgamo hoti.",
  "anya-e0805n:449_0": "Sabbassā sabbāya,",
  "anya-e0805n:449_1": "sabbāsaṃ sabbāsānaṃ, sabbāya,",
  "anya-e0805n:449_2": "sabbāhi sabbābhi,",
  "anya-e0805n:449_3": "sabbassā sabbāya,",
  "anya-e0805n:449_4": "sabbāsaṃ sabbāsānaṃ.",
  "anya-e0805n:450_0": "Smiṃmhi “sabbanāmato, ghapato”ti ca vattate.",
  "anya-e0805n:451_0": "207. Netāhi smimāyayā.",
  "anya-e0805n:452_0": "Etehi sabbanāmehi ghapasaññehi parassa smiṃvacanassa neva āya yādesā hontīti āyābhāvo.",
  "anya-e0805n:452_1": "Vādhikārato kvaci hoti dakkhiṇāya uttarāyāti ādi.",
  "anya-e0805n:453_0": "Saṃyamādesā, sabbassaṃ sabbāyaṃ, sabbāsu.",
  "anya-e0805n:454_0": "Napuṃsake sabbaṃ cittaṃ, sabbāni, he sabba, he sabbāni, sabbaṃ, sabbāni. Sesaṃ pulliṅge viya ñeyyaṃ.",
  "anya-e0805n:455_0": "Evaṃ katarādīnaṃ aññatamasaddapariyantānaṃ tīsupi liṅgesu rūpanayo.",
  "anya-e0805n:456_0": "Tattha katarakatamasaddā pucchanatthā.",
  "anya-e0805n:457_0": "Ubhayasaddo dviavayavasamudāyavacano.",
  "anya-e0805n:458_0": "Itarasaddo vuttappaṭiyogavacano.",
  "anya-e0805n:459_0": "Aññasaddo adhikatāparavacano.",
  "anya-e0805n:460_0": "Aññatara aññatamasaddā aniyamatthā.",
  "anya-e0805n:461_0": "“Yo, sabbanāmakārate paṭhamo”ti ca vattate.",
  "anya-e0805n:462_0": "208. Dvandaṭṭhā vā.",
  "anya-e0805n:463_0": "Dvandasamāsaṭṭhā sabbanāmakārato paro paṭhamo yo ettamāpajjate vā.",
  "anya-e0805n:463_1": "Kataro ca katamo cāti katarakatame,",
  "anya-e0805n:463_2": "katarakatamā vā iccādi.",
  "anya-e0805n:464_0": "Pubbādayo disādivavatthānavacanā.",
  "anya-e0805n:465_0": "Pubbo kālo.",
  "anya-e0805n:465_1": "Bahuvacane “dhātuliṅgehi parā paccayā”ti ettha parāti niddesato pubbādīhi yovacanassa vikappenekāro.",
  "anya-e0805n:466_0": "Pubbe pubbā, he pubba,",
  "anya-e0805n:466_1": "he pubbe he pubbā, pubbaṃ, pubbe, pubbena,",
  "anya-e0805n:466_2": "pubbehi pubbebhi, pubbassa,",
  "anya-e0805n:466_3": "pubbesaṃ pubbesānaṃ.",
  "anya-e0805n:466_4": "“Smāsmiṃnaṃ vā”ti vikappenākārekārā.",
  "anya-e0805n:466_5": "Pubbā pubbasmā pubbamhā,",
  "anya-e0805n:466_6": "pubbehi pubbebhi, pubbassa,",
  "anya-e0805n:466_7": "pubbesaṃ pubbesānaṃ,",
  "anya-e0805n:466_8": "pubbe pubbasmiṃ pubbamhi, pubbesu.",
  "anya-e0805n:467_0": "Itthiyaṃ pubbā disā, pubbā pubbāyo iccādi sabbāsaddasamaṃ.",
  "anya-e0805n:468_0": "Napuṃsake pubbaṃ ṭhānaṃ, pubbāni, he pubba,",
  "anya-e0805n:468_1": "he pubbāni, pubbaṃ, pubbāni,",
  "anya-e0805n:468_2": "sesaṃ pulliṅgasamaṃ.",
  "anya-e0805n:468_3": "Evaṃ parāparadakkhiṇuttarādharasaddā.",
  "anya-e0805n:469_0": "“Sabbanāmato, dvandaṭṭhā”ti ca vattate.",
  "anya-e0805n:470_0": "209. Nāññaṃ sabbanāmikaṃ.",
  "anya-e0805n:471_0": "Dvandaṭṭhā sabbanāmato parassa yovacanassa ṭhapetvā ettaṃ aññaṃ sabbanāmikaṃ kāriyaṃ na hotīti saṃsānamādesābhāvo.",
  "anya-e0805n:471_1": "Pubbāparānaṃ,",
  "anya-e0805n:471_2": "pubbuttarānaṃ adharuttarānaṃ,",
  "anya-e0805n:471_3": "“nāññaṃ sabbanāmika”nti vinādhikārena yogena tatiyāsamāsepi.",
  "anya-e0805n:471_4": "Māsapubbāya,",
  "anya-e0805n:471_5": "māsapubbānaṃ.",
  "anya-e0805n:472_0": "“Nāññaṃ sabbanāmika”nti ca vattate.",
  "anya-e0805n:473_0": "210. Bahubbīhimhi ca.",
  "anya-e0805n:474_0": "Bahubbīhimhi ca samāse sabbanāmikavidhānaṃ nāññaṃ hoti. Piyapubbāya, piyapubbānaṃ, piyapubbe.",
  "anya-e0805n:475_0": "Casaddaggahaṇena disatthasabbanāmānaṃ bahubbīhimhi sabbanāmikavidhānaṃva hoti.",
  "anya-e0805n:476_0": "Dakkhiṇassā ca pubbassā ca yadantarāḷanti atthe bahubbīhi,",
  "anya-e0805n:476_1": "dakkhiṇapubbassaṃ,",
  "anya-e0805n:476_2": "dakkhiṇapubbassā,",
  "anya-e0805n:476_3": "evaṃ uttarapubbassaṃ,",
  "anya-e0805n:476_4": "uttarapubbassā iccādi.",
  "anya-e0805n:477_0": "Yatetasaddādīnamālapane rūpaṃ na sambhavati. Yasaddo aniyamattho.",
  "anya-e0805n:478_0": "Yo puriso,",
  "anya-e0805n:478_1": "ye purisā, yaṃ, ye. Yā kaññā, yā yāyo, yaṃ, yā yāyo.",
  "anya-e0805n:478_2": "Yaṃ cittaṃ, yāni, yaṃ, yāni.",
  "anya-e0805n:478_3": "Sesaṃ sabbattha sabbasaddasamaṃ.",
  "anya-e0805n:479_0": "Ta eta ima amu kiṃiccete parammukha samīpa accantasamīpadūra pucchanatthavacanā.",
  "anya-e0805n:480_0": "Tasaddassa bhedo. “Ta si” itīdha –",
  "anya-e0805n:481_0": "“Anapuṃsakassāyaṃ simhīti, sa”miti ca vattate.",
  "anya-e0805n:482_0": "211. Etatesaṃ to.",
  "anya-e0805n:483_0": "Eta taiccetesaṃ anapuṃsakānaṃ takāro sakāramāpajjate simhi vibhattimhi. So puriso.",
  "anya-e0805n:484_0": "Sabbanāmaggahaṇañca, ito taggahaṇañca vattate.",
  "anya-e0805n:485_0": "212. Tassa vā nattaṃ sabbattha.",
  "anya-e0805n:486_0": "Taiccetassa sabbanāmassa takārassa nattaṃ hoti vā sabbattha liṅgesu. Ne te, naṃ taṃ, ne te,",
  "anya-e0805n:486_1": "nena tena,",
  "anya-e0805n:486_2": "nehi nebhi tehi tebhi.",
  "anya-e0805n:487_0": "“Sabbassa, tassa vā sabbatthā”ti ca vattate.",
  "anya-e0805n:488_0": "213. Sasmāsmiṃsaṃsāsvattaṃ.",
  "anya-e0805n:489_0": "Taiccetassa sabbanāmassa sabbasseva attaṃ hoti vā sa smā smiṃ saṃ sāiccetesu vacanesu sabbattha liṅgesu.",
  "anya-e0805n:489_1": "Assa nassa tassa,",
  "anya-e0805n:489_2": "nesaṃ tesaṃ nesānaṃ tesānaṃ.",
  "anya-e0805n:490_0": "“Smāhismiṃnaṃ mhābhimhi vā”ti ito “smāsmiṃnaṃ, mhāmhī”ti ca vattate.",
  "anya-e0805n:491_0": "214. Na timehi katākārehi.",
  "anya-e0805n:492_0": "Ta imaiccetehi katākārehi paresaṃ smāsmiṃnaṃ mhā mhiiccete ādesā na honti.",
  "anya-e0805n:493_0": "Pakatisandhividhāna",
  "anya-e0805n:494_0": "Atha sarānameva sandhikāriye sampatte pakatibhāvo vuccate.",
  "anya-e0805n:495_0": "“Sarā, pakatī”ti ca vattate.",
  "anya-e0805n:496_0": "35. Sare kvaci.",
  "anya-e0805n:497_0": "Sarā kho sare pare kvaci chandabhedāsukhuccāraṇaṭṭhāne,",
  "anya-e0805n:497_1": "sandhicchārahitaṭṭhāne ca pakatirūpāni honti,",
  "anya-e0805n:497_2": "na lopādesavikāramāpajjanteti attho.",
  "anya-e0805n:498_0": "Tattha pakatiṭṭhānaṃ nāma ālapanantā anitismiṃ acchandānurakkhaṇe asamāse padantadīghā ca ikārukārā ca nāmapadantātītakriyādimhīti evamādi.",
  "anya-e0805n:499_0": "Ālapanantesu tāva –",
  "anya-e0805n:499_1": "katamā cānanda aniccasaññā,",
  "anya-e0805n:499_2": "katamā cānanda ādīnavasaññā,",
  "anya-e0805n:499_3": "sāriputta idhekacco,",
  "anya-e0805n:499_4": "ehi sivika uṭṭhehi,",
  "anya-e0805n:499_5": "upāsakā idhekacco,",
  "anya-e0805n:499_6": "bhoti ayye,",
  "anya-e0805n:499_7": "bhikkhu arogaṃ tava sīlaṃ,",
  "anya-e0805n:499_8": "siñca bhikkhu imaṃ nāvaṃ,",
  "anya-e0805n:499_9": "bhikkhave evaṃ vadāmi,",
  "anya-e0805n:499_10": "pañcime gahapatayo ānisaṃsā iccevamādīsu pakatibhāvo,",
  "anya-e0805n:499_11": "pubbassaralopayavādesādayo na honti.",
  "anya-e0805n:500_0": "Kvaciggahaṇena itismiṃ chandānurakkhaṇe sandhi hoti, yathā – sakkā devīti, namo te buddha vīratthu.",
  "anya-e0805n:501_0": "Sareti kiṃ? Sādhu mahārājāti, evaṃ kira bhikkhūti.",
  "anya-e0805n:502_0": "Asamāse padantadīghesu –",
  "anya-e0805n:502_1": "āyasmā ānando gāthā ajjhabhāsi,",
  "anya-e0805n:502_2": "devā ābhassarā yathā,",
  "anya-e0805n:502_3": "tevijjā iddhippattā ca,",
  "anya-e0805n:502_4": "bhagavā uṭṭhāyāsanā,",
  "anya-e0805n:502_5": "bhagavā etadavoca,",
  "anya-e0805n:502_6": "abhivādetvā ekamantaṃ aṭṭhāsi,",
  "anya-e0805n:502_7": "gantvā olokento,",
  "anya-e0805n:502_8": "bhūtavādī atthavādī,",
  "anya-e0805n:502_9": "yaṃ itthī arahā assa,",
  "anya-e0805n:502_10": "sāmāvatī āha,",
  "anya-e0805n:502_11": "pāpakārī ubhayattha tappati,",
  "anya-e0805n:502_12": "nadī ottharati,",
  "anya-e0805n:502_13": "ye te bhikkhū appicchā,",
  "anya-e0805n:502_14": "bhikkhū āmantesi,",
  "anya-e0805n:502_15": "bhikkhūujjhāyiṃsu,",
  "anya-e0805n:502_16": "bhikkhū evamāhaṃsu,",
  "anya-e0805n:502_17": "imasmiṃ gāme ārakkhakā,",
  "anya-e0805n:502_18": "sabbe ime,",
  "anya-e0805n:502_19": "katame ekādasa,",
  "anya-e0805n:502_20": "gambhīre odakantike,",
  "anya-e0805n:502_21": "appamādo amatapadaṃ,",
  "anya-e0805n:502_22": "saṅgho āgacchatu,",
  "anya-e0805n:502_23": "ko imaṃ pathaviṃ viccessati,",
  "anya-e0805n:502_24": "āloko udapādi,",
  "anya-e0805n:502_25": "eko ekāya,",
  "anya-e0805n:502_26": "cattāro oghā.",
  "anya-e0805n:503_0": "Nipātesupi –",
  "anya-e0805n:503_1": "are ahampi,",
  "anya-e0805n:503_2": "sace imassa kāyassa,",
  "anya-e0805n:503_3": "no abhikkamo,",
  "anya-e0805n:503_4": "aho acchariyo,",
  "anya-e0805n:503_5": "atho anto ca,",
  "anya-e0805n:503_6": "atha kho āyasmā,",
  "anya-e0805n:503_7": "atho oṭṭhavacittakā,",
  "anya-e0805n:503_8": "tato āmantayī satthā.",
  "anya-e0805n:504_0": "Kvaciggahaṇena akāra itīvevetthādīsu sandhipi. Yathā –",
  "anya-e0805n:504_1": "āgatattha, āgatamhā,",
  "anya-e0805n:504_2": "katamāssu cattāro,",
  "anya-e0805n:504_3": "appassutāyaṃ puriso, itthīti,",
  "anya-e0805n:504_4": "ca marīva, sabbeva, sveva,",
  "anya-e0805n:504_5": "eseva nayo,",
  "anya-e0805n:504_6": "parisuddhetthāyasmanto, nettha,",
  "anya-e0805n:504_7": "taṃ kutettha labbhā,",
  "anya-e0805n:504_8": "sacesa brāhmaṇa,",
  "anya-e0805n:504_9": "tathūpamaṃ, yathāha.",
  "anya-e0805n:505_0": "Asamāseti kiṃ?",
  "anya-e0805n:505_1": "Jivhāyatanaṃ,",
  "anya-e0805n:505_2": "avijjogho,",
  "anya-e0805n:505_3": "itthindriyaṃ,",
  "anya-e0805n:505_4": "abhibhāyatanaṃ,",
  "anya-e0805n:505_5": "bhayatupaṭṭhānaṃ.",
  "anya-e0805n:505_6": "Acchandānurakkhaṇeti kiṃ?",
  "anya-e0805n:505_7": "Saddhīdha vittaṃ purisassa seṭṭhaṃ,",
  "anya-e0805n:505_8": "yo missaro.",
  "anya-e0805n:506_0": "Nāmapadantaikārukāresu – gāthāhi ajjhabhāsi, pupphāni āhariṃsu, satthu adāsi.",
  "anya-e0805n:507_0": "Kvacīti kiṃ? Manasākāsi.",
  "anya-e0805n:508_0": "36. Sarā pakati byañjane.",
  "anya-e0805n:509_0": "Sarā kho byañjane pare pakatirūpā hontīti yebhuyyena dīgharassalopehi vikārābhāvo. Yathā – accayo, paccayo,",
  "anya-e0805n:509_1": "bhāsati vā karoti vā,",
  "anya-e0805n:509_2": "vedanākkhandho, bhāgyavā,",
  "anya-e0805n:509_3": "bhadro kasāmiva, dīyati,",
  "anya-e0805n:509_4": "tuṇhībhūto,",
  "anya-e0805n:509_5": "so dhammaṃ deseti.",
  "anya-e0805n:510_0": "Iti pakatisandhividhānaṃ niṭṭhitaṃ.",
  "anya-e0805n:511_0": "Byañjanasandhividhāna",
  "anya-e0805n:512_0": "Atha byañjanasandhi vuccate.",
  "anya-e0805n:513_0": "“Byañjane”ti adhikāro, “sarā, kvacī”ti ca vattate.",
  "anya-e0805n:514_0": "37. Dīghaṃ.",
  "anya-e0805n:515_0": "Sarā kho byañjane pare kvaci dīghaṃ pappontīti suttasukhuccāraṇachandānurakkhaṇaṭṭhānesu dīgho.",
  "anya-e0805n:516_0": "Tyassa pahīnā tyāssa pahīnā,",
  "anya-e0805n:516_1": "svassa svāssa,",
  "anya-e0805n:516_2": "madhuva maññati bālo madhuvā maññatī bālo,",
  "anya-e0805n:516_3": "tathā evaṃ gāme munī care,",
  "anya-e0805n:516_4": "khantī paramaṃ tapo titikkhā,",
  "anya-e0805n:516_5": "na maṅkū bhavissāmi,",
  "anya-e0805n:516_6": "svākkhāto, yvāhaṃ,",
  "anya-e0805n:516_7": "kāmato jāyatī soko,",
  "anya-e0805n:516_8": "kāmato jāyatī bhayaṃ,",
  "anya-e0805n:516_9": "sakko ujū ca suhujū ca,",
  "anya-e0805n:516_10": "anūpaghāto,",
  "anya-e0805n:516_11": "dūrakkhaṃ, dūramaṃ,",
  "anya-e0805n:516_12": "sūrakkhaṃ, dūharatā.",
  "anya-e0805n:517_0": "Kvacīti kiṃ? Tyajja, svassa, patiliyyati.",
  "anya-e0805n:518_0": "Yiṭṭhaṃ vā hutaṃ vā loke,",
  "anya-e0805n:518_1": "yadi vā sāvake,",
  "anya-e0805n:518_2": "puggalā dhammadasā te,",
  "anya-e0805n:518_3": "bhovādī nāma so hoti,",
  "anya-e0805n:518_4": "yathābhāvī guṇena so itīdha –",
  "anya-e0805n:519_0": "Pubbasmiṃyevādhikāre –",
  "anya-e0805n:520_0": "38. Rassaṃ.",
  "anya-e0805n:521_0": "Sarā kho byañjane pare kvaci rassaṃ pappontīti chandānurakkhaṇe, āgame, saṃyoge ca rassattaṃ.",
  "anya-e0805n:522_0": "Chandānurakkhaṇe tāva yiṭṭhaṃva hutaṃva loke,",
  "anya-e0805n:522_1": "yadiva sāvake,",
  "anya-e0805n:522_2": "puggala dhammadasā te,",
  "anya-e0805n:522_3": "bhovādi nāma so hoti,",
  "anya-e0805n:522_4": "yathābhāvi guṇena so.",
  "anya-e0805n:523_0": "Āgame yathayidaṃ, sammadakkhāto.",
  "anya-e0805n:524_0": "Saṃyoge parākamo parakkamo, āsādo assādo, evaṃ taṇhakkhayo, jhānassa lābhimhi, vasimhi, thullaccayo.",
  "anya-e0805n:525_0": "Kvacīti kiṃ? Māyidaṃ, manasā daññā vimuttānaṃ, yathākkamaṃ, ākhyātikaṃ, dīyyati, sūyyati.",
  "anya-e0805n:526_0": "Eso kho byantiṃ kāhiti, so gacchaṃ na nivattati iccatra –",
  "anya-e0805n:527_0": "Tasmiṃyevādhikāre –",
  "anya-e0805n:528_0": "39. Lopañca tatrākāro.",
  "anya-e0805n:529_0": "Sarā kho byañjane pare kvaci lopaṃ papponti,",
  "anya-e0805n:529_1": "tatra lutte ṭhāne akārāgamo ca hoti.",
  "anya-e0805n:529_2": "Etatasaddantokārassevāyaṃ lopo.",
  "anya-e0805n:530_0": "Esa kho byantiṃ kāhiti, sa gacchaṃ na nivattati, evaṃ esa dhammo, esa pattosi, sa muni, sa sīlavā.",
  "anya-e0805n:531_0": "Kvacīti kiṃ? Eso dhammo, so muni, so sīlavā.",
  "anya-e0805n:532_0": "Casaddena etasaddantassa sarepi kvaci lopo. Yathā – esa attho, esa ābhogo, esa idāni.",
  "anya-e0805n:533_0": "Vipariṇāmena “saramhā, byañjanassā”ti ca vattate.",
  "anya-e0805n:534_0": "40. Paradvebhāvo ṭhāne.",
  "anya-e0805n:535_0": "Saramhā parassa byañjanassa dvebhāvo hoti ṭhāne. Dvinnaṃ bhāvo dvibhāvo, so eva dvebhāvo.",
  "anya-e0805n:536_0": "Ettha ca ṭhānaṃ nāma rassākārato paraṃ pa pati paṭikamukusa kudha kī gaha juta ñāsi su sambhū sara sasādīnamādibyañjanānaṃ dvebhāvaṃ,",
  "anya-e0805n:536_1": "tika taya tiṃsa vatādīnamādi ca,",
  "anya-e0805n:536_2": "vatu vaṭudisādīnamantañca, u du ni-",
  "anya-e0805n:536_3": "upasagga ta catu cha santasaddādesādiparañca,",
  "anya-e0805n:536_4": "apadantā nākāradīghato yakārādi ca,",
  "anya-e0805n:537_0": "Yavataṃ talanādīna-mādeso ca sayādinaṃ;",
  "anya-e0805n:538_0": "Saha dhātvantassādeso, sīsakāro tapādito.",
  "anya-e0805n:539_0": "Chandānurakkhaṇe ca –",
  "anya-e0805n:539_1": "ghara jhe dhaṃsu bhamādīnamādi ca,",
  "anya-e0805n:539_2": "rassākārato vaggānaṃ catutthadutiyā ca iccevamādi.",
  "anya-e0805n:540_0": "Tattha pa pati paṭīsu tāva –",
  "anya-e0805n:540_1": "idha pamādo idhappamādo,",
  "anya-e0805n:540_2": "evaṃ appamādo,",
  "anya-e0805n:540_3": "vippayutto,",
  "anya-e0805n:540_4": "suppasanno,",
  "anya-e0805n:540_5": "sammā padhānaṃ sammappadhānaṃ,",
  "anya-e0805n:540_6": "rassattaṃ,",
  "anya-e0805n:540_7": "appativattiyo,",
  "anya-e0805n:540_8": "adhipatippaccayo,",
  "anya-e0805n:540_9": "suppatiṭṭhito,",
  "anya-e0805n:540_10": "appaṭipuggalo,",
  "anya-e0805n:540_11": "vippaṭisāro,",
  "anya-e0805n:540_12": "suppaṭipanno,",
  "anya-e0805n:540_13": "suppaṭipatti.",
  "anya-e0805n:541_0": "Kamādidhātūsu – pakkamo, paṭikkamo, hetukkamo, ākamati akkamati, evaṃ parakkamati, yathākkamaṃ.",
  "anya-e0805n:542_0": "Pakkosati, paṭikkosati, anukkosati, ākosati, akkosati.",
  "anya-e0805n:543_0": "Akkuddho, atikkodho.",
  "anya-e0805n:544_0": "Dhanakkīto, vikkayo, anukkayo.",
  "anya-e0805n:545_0": "Paggaho, viggaho, anuggaho, niggaho, candaggaho, diṭṭhiggāho.",
  "anya-e0805n:546_0": "Pajjoto, vijjotati, ujjoto.",
  "anya-e0805n:547_0": "Kataññū, viññū, paññāṇaṃ, viññāṇaṃ, anuññā, manuññā, samaññā.",
  "anya-e0805n:548_0": "Avassayo, nissayo, samussayo.",
  "anya-e0805n:549_0": "Appassuto, vissuto, bahussuto, āsavā assavā.",
  "anya-e0805n:550_0": "Passambhanto, vissambhati.",
  "anya-e0805n:551_0": "Aṭṭassaro, vissarati, anussarati.",
  "anya-e0805n:552_0": "Passasanto, vissasanto, mahussasanto, āsāso assāso.",
  "anya-e0805n:553_0": "Avissajjento,",
  "anya-e0805n:553_1": "vissajjento,",
  "anya-e0805n:553_2": "pariccajanto, upaddavo,",
  "anya-e0805n:553_3": "upakkiliṭṭho, mittaddu, āyabbayo,",
  "anya-e0805n:553_4": "udabbahi iccādi.",
  "anya-e0805n:554_0": "Saramhāti kiṃ? Sampayutto, sampatijāto, sampaṭicchannaṃ, saṅkamanto, saṅgaho.",
  "anya-e0805n:555_0": "Ṭhāneti kiṃ?",
  "anya-e0805n:555_1": "Mā ca pamādo,",
  "anya-e0805n:555_2": "patigayhati,",
  "anya-e0805n:555_3": "vacīpakopaṃ rakkheyya,",
  "anya-e0805n:555_4": "ye pamattā yathā matā,",
  "anya-e0805n:555_5": "manopakopaṃ rakkheyya,",
  "anya-e0805n:555_6": "idha modati,",
  "anya-e0805n:555_7": "pecca modati.",
  "anya-e0805n:556_0": "Tikādīsu –",
  "anya-e0805n:556_1": "kusalattikaṃ,",
  "anya-e0805n:556_2": "pītittikaṃ,",
  "anya-e0805n:556_3": "hetuttikaṃ,",
  "anya-e0805n:556_4": "vedanāttikaṃ,",
  "anya-e0805n:556_5": "lokattayaṃ,",
  "anya-e0805n:556_6": "bodhittayaṃ,",
  "anya-e0805n:556_7": "vatthuttayaṃ.",
  "anya-e0805n:556_8": "Ekattiṃsa,",
  "anya-e0805n:556_9": "dvattiṃsa,",
  "anya-e0805n:556_10": "catuttiṃsa.",
  "anya-e0805n:556_11": "Sīlabbataṃ, subbato,",
  "anya-e0805n:556_12": "sappītiko,",
  "anya-e0805n:556_13": "samannāgato,",
  "anya-e0805n:556_14": "punappunaṃ iccādi.",
  "anya-e0805n:557_0": "Vatu vaṭu disādīnamante yathā – vattati, vaṭṭati, dassanaṃ, phasso iccādi.",
  "anya-e0805n:558_0": "U du ni upasaggādiparesu – ukaṃso ukkaṃso. Dukaraṃ dukkaraṃ, nikaṅkho nikkaṅkhe.",
  "anya-e0805n:559_0": "Evaṃ uggataṃ,",
  "anya-e0805n:559_1": "duccaritaṃ, nijjaṭaṃ, uññātaṃ, unnati, uttaro, dukkaro, niddaro, unnato, duppañño, dubbalo, nimmalo, uyyutto, dullabho, nibbatto, ussāho, dussaho, nissāro.",
  "anya-e0805n:560_0": "Tathā takkaro, tajjo, tanninno, tappabhavo, tammayo.",
  "anya-e0805n:561_0": "Catukkaṃ, catuddisaṃ, catuppādo, catubbidhaṃ, catussālaṃ.",
  "anya-e0805n:562_0": "Chakkaṃ, channavuti, chappadikā, chabbassāni.",
  "anya-e0805n:563_0": "Sakkāro, sakkato, saddiṭṭhi, sappuriso, mahabbalo.",
  "anya-e0805n:564_0": "Ṭhāneti kiṃ? Nikāyo, nidānaṃ, nivāso, nivāto, tato, catuvīsati, chasaṭṭhi.",
  "anya-e0805n:565_0": "Yakārādimhi – nīyyati, sūyyati,",
  "anya-e0805n:565_1": "abhibhūyya, viceyya, vineyya, dheyyaṃ, neyyaṃ, seyyo, jeyyo,",
  "anya-e0805n:565_2": "veyyākaraṇo.",
  "anya-e0805n:566_0": "Ādisaddena etto, ettāvatā.",
  "anya-e0805n:567_0": "Anākāraggahaṇaṃ kiṃ? Mālāya, dolāya, samādāya.",
  "anya-e0805n:568_0": "Ṭhāneti kiṃ? Upanīyati, sūyati, toyaṃ.",
  "anya-e0805n:569_0": "Yavatamādese –",
  "anya-e0805n:569_1": "jāti andho,",
  "anya-e0805n:569_2": "vipali āso, ani āyo,",
  "anya-e0805n:569_3": "yadi evaṃ,",
  "anya-e0805n:569_4": "api ekacce,",
  "anya-e0805n:569_5": "api ekadā iccatra,",
  "anya-e0805n:569_6": "ikārassa “ivaṇṇo yaṃ navā”ti yakāre kate –",
  "anya-e0805n:570_0": "“Sabbassa so dāmhi vā”ti ito maṇḍūkagatiyā vāti vattate.",
  "anya-e0805n:571_0": "41. Yavataṃ talanadakārānaṃ byañjanāni calañajakārattaṃ.",
  "anya-e0805n:572_0": "Yakāravantānaṃ talanadakārānaṃ saṃyogabyañjanāni yathākkamaṃ calañajakārattamāpajjante vā.",
  "anya-e0805n:573_0": "Kāraggahaṇaṃ yavataṃ sakāra ka ca ṭa pavaggānaṃ sakārakacaṭapavaggādesatthaṃ,",
  "anya-e0805n:573_1": "tathā yavataṃ ta dha ṇakārānaṃ cha jhañakārādesatthañca,",
  "anya-e0805n:573_2": "tato yavatamādesassa anena dvibhāvo.",
  "anya-e0805n:574_0": "Jaccandho, vipallāso, aññāyo, yajjevaṃ, appekacce appekadā.",
  "anya-e0805n:575_0": "Vāti kiṃ? Paṭisanthāravutyassa, bālyaṃ, ālasyaṃ.",
  "anya-e0805n:576_0": "Saramhāti kiṃ? Añāyo, ākāsānañcāyatanaṃ.",
  "anya-e0805n:577_0": "Tapādito simhi – tapassī, yasassī.",
  "anya-e0805n:578_0": "Chandānurakkhaṇe – nappajjahe vaṇṇabalaṃ purāṇaṃ, ujjugatesu seyyo, gacchanti suggatinti.",
  "anya-e0805n:579_0": "Vaggacatutthadutiyesu pana tasmiṃyevādhikāre “paradvebhāvo ṭhāne”ti ca vattate.",
  "anya-e0805n:580_0": "Vaggacatutthadutiyānaṃ sadisavasena dvibhāve sampatte niyamatthamāha.",
  "anya-e0805n:581_0": "42. Vagge ghosāghosānaṃ tatiyapaṭhamā.",
  "anya-e0805n:582_0": "Saramhā parabhūtānaṃ vagge ghosāghosānaṃ byañjanānaṃ yathākkamaṃ vaggatatiya paṭhamakkharā dvibhāvaṃ",
  "anya-e0805n:582_1": "gacchanti ṭhāneti ṭhānāsannavasena tabbagge tatiyapaṭhamāva honti.",
  "anya-e0805n:583_0": "Ettha ca sampatte niyamattā ghosāghosaggahaṇena catutthadutiyāva adhippetā,",
  "anya-e0805n:583_1": "itarathā aniṭṭhappasaṅgosiyā.",
  "anya-e0805n:583_2": "Tena “kataññū, tannayo,",
  "anya-e0805n:583_3": "tammayo”tiādīsu vaggapañcamānaṃ satipi ghosatte tatiyappasaṅgona hoti,",
  "anya-e0805n:583_4": "ṭhānādhikārato vā.",
  "anya-e0805n:584_0": "Gharādīsu pa u du niādiparacatutthesu tāva –",
  "anya-e0805n:584_1": "pagharati paggharati,",
  "anya-e0805n:584_2": "evaṃ uggharati,",
  "anya-e0805n:584_3": "ugghāṭeti, dugghoso, nigghoso,",
  "anya-e0805n:584_4": "eseva cajjhānaphalo,",
  "anya-e0805n:584_5": "paṭhamajjhānaṃ,",
  "anya-e0805n:584_6": "abhijjhāyati,",
  "anya-e0805n:584_7": "ujjhāyati,",
  "anya-e0805n:584_8": "viddhaṃseti,",
  "anya-e0805n:584_9": "uddhaṃsito, uddhāro, niddhāro, niddhano, niddhuto,",
  "anya-e0805n:584_10": "vibbhanto, ubbhato,",
  "anya-e0805n:584_11": "dubbhikkhaṃ,",
  "anya-e0805n:584_12": "nibbhayaṃ, tabbhāvo, catuddhā,",
  "anya-e0805n:584_13": "cabhubbhi, chaddhā,",
  "anya-e0805n:584_14": "saddhammo, sabbhūto,",
  "anya-e0805n:584_15": "mahaddhano,",
  "anya-e0805n:584_16": "mahabbhayaṃ.",
  "anya-e0805n:585_0": "Yavata mādesādīsu – bojjhaṅgā, āsabbhaṃ, bujjhitabbaṃ, bujjhati.",
  "anya-e0805n:586_0": "Ṭhāneti kiṃ? Sīlavantassa jhāyino, ye jhānappasutā dhīrā, nidhānaṃ, mahādhanaṃ.",
  "anya-e0805n:587_0": "Rassākāratoparaṃ vaggadutiyesu –",
  "anya-e0805n:587_1": "pañca khandhā pañcakkhandhā,",
  "anya-e0805n:587_2": "evaṃrūpakkhandho, akkhamo,",
  "anya-e0805n:587_3": "abhikkhaṇaṃ,",
  "anya-e0805n:587_4": "avikkhepo,",
  "anya-e0805n:587_5": "jātikkhettaṃ,",
  "anya-e0805n:587_6": "dhātukkhobho,",
  "anya-e0805n:587_7": "āyukkhayo.",
  "anya-e0805n:587_8": "Setachattaṃ setacchattaṃ,",
  "anya-e0805n:587_9": "evaṃ sabbacchannaṃ,",
  "anya-e0805n:587_10": "vicchinnaṃ,",
  "anya-e0805n:587_11": "bodhicchāyā,",
  "anya-e0805n:587_12": "jambucchāyā,",
  "anya-e0805n:587_13": "samucchedo.",
  "anya-e0805n:587_14": "Tatra ṭhito tatraṭṭhito,",
  "anya-e0805n:587_15": "evaṃ thalaṭṭhaṃ,",
  "anya-e0805n:587_16": "jalaṭṭhaṃ,",
  "anya-e0805n:587_17": "adhiṭṭhitaṃ,",
  "anya-e0805n:587_18": "niṭṭhitaṃ,",
  "anya-e0805n:587_19": "cattāriṭṭhānāni,",
  "anya-e0805n:587_20": "garuṭṭhāniyo,",
  "anya-e0805n:587_21": "samuṭṭhito,",
  "anya-e0805n:587_22": "suppaṭṭhāno.",
  "anya-e0805n:587_23": "Yasatthero, yattha, tattha,",
  "anya-e0805n:587_24": "pattharati, vitthāro,",
  "anya-e0805n:587_25": "abhitthuto,",
  "anya-e0805n:587_26": "vitthambhito,",
  "anya-e0805n:587_27": "anutthunaṃ, catuttho, kuttha.",
  "anya-e0805n:587_28": "Papphoṭeti,",
  "anya-e0805n:587_29": "mahapphalaṃ,",
  "anya-e0805n:587_30": "nipphalaṃ, vipphāro,",
  "anya-e0805n:587_31": "paripphuseyya,",
  "anya-e0805n:587_32": "madhupphāṇitaṃ.",
  "anya-e0805n:588_0": "Ākārato –",
  "anya-e0805n:588_1": "ākhāto ākkhāto,",
  "anya-e0805n:588_2": "evaṃ taṇhākkhayo,",
  "anya-e0805n:588_3": "āṇākkhettaṃ,",
  "anya-e0805n:588_4": "saññākkhandho,",
  "anya-e0805n:588_5": "āchādayati,",
  "anya-e0805n:588_6": "ācchādayati,",
  "anya-e0805n:588_7": "evaṃ ācchindati,",
  "anya-e0805n:588_8": "nāvāṭṭhaṃ,",
  "anya-e0805n:588_9": "āttharati,",
  "anya-e0805n:588_10": "āpphoṭeti.",
  "anya-e0805n:589_0": "Saramhāti kiṃ? Saṅkhāro, taṅkhaṇe, sañchannaṃ, taṇṭhānaṃ, santhuto, tamphalaṃ.",
  "anya-e0805n:590_0": "Ṭhāneti kiṃ? Pūvakhajjakaṃ, tassa chaviyādīni chinditvā, yathā ṭhitaṃ, kathaṃ, kammaphalaṃ.",
  "anya-e0805n:591_0": "Nikamati, nipatti, nicayo, nicarati,",
  "anya-e0805n:591_1": "nitaraṇaṃ iccatra –",
  "anya-e0805n:591_2": "“do dhassa cā”ti ettha caggahaṇassa bahulatthattā tena caggahaṇena yathāpayogaṃ bahudhā ādeso siyā.",
  "anya-e0805n:592_0": "Yathā –",
  "anya-e0805n:592_1": "ni upasaggato kamu pada ci cara tarānaṃ paṭhamassa vaggadutiyo iminā dvittaṃ,",
  "anya-e0805n:592_2": "nikkhamati,",
  "anya-e0805n:592_3": "nipphatti, nicchayo,",
  "anya-e0805n:592_4": "niccharati,",
  "anya-e0805n:592_5": "nittharaṇaṃ.",
  "anya-e0805n:593_0": "Tathā bo vassa kuva diva siva vajādīnaṃ dvirūpassāti vakāradvayassa bakāradvayaṃ, yathā – kubbanto,",
  "anya-e0805n:593_1": "evaṃ kubbāno, kubbanti,",
  "anya-e0805n:593_2": "sadhātvantayādesassa dvittaṃ.",
  "anya-e0805n:593_3": "Divati dibbati,",
  "anya-e0805n:593_4": "evaṃ dibbanto, sibbati, sibbanto,",
  "anya-e0805n:593_5": "pavajati pabbajati,",
  "anya-e0805n:593_6": "pabbajanto,",
  "anya-e0805n:593_7": "nivānaṃ nibbānaṃ, nibbuto,",
  "anya-e0805n:593_8": "nibbindati,",
  "anya-e0805n:593_9": "udabbayaṃ iccādi.",
  "anya-e0805n:594_0": "Lo rassa pari taruṇādīnaṃ kvaci.",
  "anya-e0805n:594_1": "Paripanno palipanno,",
  "anya-e0805n:594_2": "evaṃ palibodho,",
  "anya-e0805n:594_3": "pallaṅkaṃ,",
  "anya-e0805n:594_4": "taruṇo taluno, mahāsālo, māluto,",
  "anya-e0805n:594_5": "sukhumālo.",
  "anya-e0805n:595_0": "Ṭo tassa dukkatādīnaṃ kvaci. Yathā –",
  "anya-e0805n:595_1": "dukkataṃ dukkaṭaṃ,",
  "anya-e0805n:595_2": "evaṃ sukaṭaṃ, pahaṭo, patthaṭo, uddhaṭo,",
  "anya-e0805n:595_3": "visaṭo iccādi.",
  "anya-e0805n:596_0": "Ko tassa niyatādīnaṃ kvaci. Niyato niyako.",
  "anya-e0805n:597_0": "Yo jassa nijādissa vā, nijaṃputtaṃ niyaṃputtaṃ.",
  "anya-e0805n:598_0": "Ko gassa kulūpagādīnaṃ, kulūpago kulūpako.",
  "anya-e0805n:599_0": "Tathā ṇo nassa pa pariādito.",
  "anya-e0805n:599_1": "Panidhānaṃ paṇidhānaṃ,",
  "anya-e0805n:599_2": "evaṃ paṇipāto, paṇāmo, paṇītaṃ, pariṇato, pariṇāmo,",
  "anya-e0805n:599_3": "ninnayo niṇṇayo,",
  "anya-e0805n:599_4": "evaṃ uṇṇato,",
  "anya-e0805n:599_5": "oṇato iccādi.",
  "anya-e0805n:600_0": "Patiaggi, patihaññati itīdha –",
  "anya-e0805n:601_0": "43. Kvaci paṭi patissa.",
  "anya-e0805n:602_0": "Patiiccetassa upasaggassa sare vā byañjane vā pare kvaci paṭiādeso hoti pubbassaralopo. Paṭaggi,",
  "anya-e0805n:602_1": "paṭihaññati.",
  "anya-e0805n:603_0": "Kvacīti kiṃ? Paccattaṃ, patilīyati.",
  "anya-e0805n:604_0": "Puthajano puthabhūtaṃ itīdha “anto”ti vattate.",
  "anya-e0805n:605_0": "44. Puthassu byañjane.",
  "anya-e0805n:606_0": "Puthaiccetassa anto saro ukāro hoti byañjane pare, dvittaṃ. Puthujjano, puthubhūtaṃ.",
  "anya-e0805n:607_0": "Byañjaneti kiṃ?",
  "anya-e0805n:607_1": "Putha ayaṃ.",
  "anya-e0805n:607_2": "“Puthassa a putha”iti samāseneva siddhe puna antaggahaṇādhikārena kvaci aputhantassāpi uttaṃ sare.",
  "anya-e0805n:608_0": "Mano aññaṃ manuññaṃ, evaṃ imaṃ evumaṃ, paralopo, iti evaṃ itvevaṃ, ukārassa vakāro.",
  "anya-e0805n:609_0": "Avakāso, avanaddho, avavadati, avasānamitīdha –",
  "anya-e0805n:610_0": "“Kvaci byañjane”ti ca vattate.",
  "anya-e0805n:611_0": "45. O avassa.",
  "anya-e0805n:612_0": "Avaiccetassa upasaggassa okāro hoti kvaci byañjane pare. Okāso, onaddho, ovadati, osānaṃ.",
  "anya-e0805n:613_0": "Kvacīti kiṃ? Avasānaṃ, avasussatu.",
  "anya-e0805n:614_0": "Byañjaneti kiṃ? Avayāgamanaṃ, avekkhati.",
  "anya-e0805n:615_0": "Avagate sūriye, avagacchati, avagahetvā itīdha –",
  "anya-e0805n:616_0": "“Avasse”ti vattate oggahaṇañca.",
  "anya-e0805n:617_0": "46. Tabbiparītūpapade byañjane ca.",
  "anya-e0805n:618_0": "Avasaddassa upapade tiṭṭhamānassa tassokārassa viparīto ca hoti byañjane pare.",
  "anya-e0805n:619_0": "Tassa viparīto tabbiparīto,",
  "anya-e0805n:619_1": "upoccāritaṃ padaṃ upapadaṃ,",
  "anya-e0805n:619_2": "okāraviparītoti ukārassetaṃ adhivacanaṃ.",
  "anya-e0805n:619_3": "Casaddo katthaci nivattanattho, dvittaṃ.",
  "anya-e0805n:619_4": "Uggate sūriye,",
  "anya-e0805n:619_5": "uggacchati,",
  "anya-e0805n:619_6": "uggahetvā.",
  "anya-e0805n:620_0": "Atippakho tāva, parasataṃ, parasahassaṃ itīdha –",
  "anya-e0805n:621_0": "“Āgamo”ti vattate.",
  "anya-e0805n:622_0": "47. Kvaci o byañjane.",
  "anya-e0805n:623_0": "Byañjane pare kvaci okārāgamo hotīti atippa parasaddehi okārāgamo “yavamada”iccādisutte casaddena atippato gakārāgamo ca.",
  "anya-e0805n:624_0": "Atippago kho tāva, parosataṃ, parosahassaṃ, ettha “sarā sare lopa”nti pubbassaralopo.",
  "anya-e0805n:625_0": "Manamayaṃ, ayamayaṃ itīdha “manogaṇādīna”nti vattate.",
  "anya-e0805n:626_0": "48. Etesamo lope.",
  "anya-e0805n:627_0": "Etesaṃ manogaṇādīnamanto ottamāpajjate vibhattilope kate.",
  "anya-e0805n:628_0": "Manomayaṃ, ayomayaṃ,",
  "anya-e0805n:628_1": "evaṃ manoseṭṭhā, ayopatto,",
  "anya-e0805n:628_2": "tapodhano, tamonudo, siroruho,",
  "anya-e0805n:628_3": "tejokasiṇaṃ,",
  "anya-e0805n:628_4": "rajojallaṃ,",
  "anya-e0805n:628_5": "ahorattaṃ, rahogato.",
  "anya-e0805n:629_0": "Ādisaddena āpodhātu, vāyodhātu.",
  "anya-e0805n:630_0": "Sīhagatiyā vādhikārato idha na bhavati,",
  "anya-e0805n:630_1": "manamattena manacchaṭṭhānaṃ,",
  "anya-e0805n:630_2": "ayakapallaṃ,",
  "anya-e0805n:630_3": "tamavinodano,",
  "anya-e0805n:630_4": "manaāyatanaṃ.",
  "anya-e0805n:631_0": "Iti byañjanasandhividhānaṃ niṭṭhitaṃ.",
  "anya-e0805n:632_0": "Niggahītasandhividhāna",
  "anya-e0805n:633_0": "Atha niggahītasandhi vuccate.",
  "anya-e0805n:634_0": "Taṇhaṃ karo,",
  "anya-e0805n:634_1": "raṇaṃ jaho,",
  "anya-e0805n:634_2": "saṃ ṭhito,",
  "anya-e0805n:634_3": "jutiṃ dharo,",
  "anya-e0805n:634_4": "saṃ mato itīdha “niggahīta”nti adhikāro,",
  "anya-e0805n:634_5": "“byañjane”ti vattate.",
  "anya-e0805n:635_0": "49. Vaggantaṃ vā vagge.",
  "anya-e0805n:636_0": "Vaggabhūte byañjane pare niggahītaṃ kho vaggantaṃ vā pappotīti nimittānusvarānaṃ ṭhānāsannavasena tabbaggapañcamo hoti.",
  "anya-e0805n:636_1": "Vavatthitavibhāsatthoyaṃ vāsaddo.",
  "anya-e0805n:636_2": "Tena “taṇhaṅkaro,",
  "anya-e0805n:636_3": "raṇañjaho, saṇṭhito,",
  "anya-e0805n:636_4": "jutindharo,",
  "anya-e0805n:636_5": "sammato”tiādīsu niccaṃ.",
  "anya-e0805n:637_0": "Taṅkaroti taṃ karoti,",
  "anya-e0805n:637_1": "taṅkhaṇaṃ taṃkhaṇaṃ,",
  "anya-e0805n:637_2": "saṅgaho saṃgaho,",
  "anya-e0805n:637_3": "taṅghataṃ taṃ ghataṃ.",
  "anya-e0805n:637_4": "Dhammañcare dhammaṃ care,",
  "anya-e0805n:637_5": "tañchannaṃ taṃ channaṃ,",
  "anya-e0805n:637_6": "tañjātaṃ taṃ jātaṃ,",
  "anya-e0805n:637_7": "taññāṇaṃ taṃ ñāṇaṃ.",
  "anya-e0805n:637_8": "Taṇṭhānaṃ taṃ ṭhānaṃ,",
  "anya-e0805n:637_9": "taṇḍahati bhaṃ ḍahati.",
  "anya-e0805n:637_10": "Tantanoti taṃ tanoti,",
  "anya-e0805n:637_11": "tanthiraṃ taṃ thiraṃ,",
  "anya-e0805n:637_12": "tandānaṃ taṃ dānaṃ,",
  "anya-e0805n:637_13": "tandhanaṃ taṃ dhanaṃ,",
  "anya-e0805n:637_14": "tanniccutaṃ taṃ niccutaṃ.",
  "anya-e0805n:637_15": "Tampatto taṃ patto,",
  "anya-e0805n:637_16": "tamphalaṃ taṃ phalaṃ,",
  "anya-e0805n:637_17": "tesambodho tesaṃ bodho,",
  "anya-e0805n:637_18": "sambhūto saṃbhūto,",
  "anya-e0805n:637_19": "tammittaṃ taṃ mittaṃ.",
  "anya-e0805n:637_20": "Kiṅkato kiṃ kato,",
  "anya-e0805n:637_21": "dātuṅgato dātuṃ gatoti evamādīsu vikappena.",
  "anya-e0805n:638_0": "Idha na bhavati, na taṃ kammaṃ kataṃ sādhu, saraṇaṃ gacchāmi.",
  "anya-e0805n:639_0": "Sati copari vāggahaṇe vijjhantare vā idha vāggahaṇakaraṇamatthantaraviññāpanatthaṃ,",
  "anya-e0805n:639_1": "tena niggahītassa saṃupasaggapumantassa le lakāro. Yathā –",
  "anya-e0805n:639_2": "paṭisaṃlīno paṭisallīno,",
  "anya-e0805n:639_3": "evaṃ paṭisallāṇo,",
  "anya-e0805n:639_4": "sallakkhaṇā, sallekho, sallāpo,",
  "anya-e0805n:639_5": "puṃliṅgaṃ pulliṅgaṃ.",
  "anya-e0805n:640_0": "Paccattaṃ eva, taṃ eva, tañhi tassa, evañhi vo itīdha “vā”ti adhikāro.",
  "anya-e0805n:641_0": "50. Ehe ñaṃ.",
  "anya-e0805n:642_0": "Ekārahakāre pare niggahītaṃ kho ñakāraṃ pappoti vā, ekāre ñādesassa dvibhāvo.",
  "anya-e0805n:643_0": "Paccattaññevapaccattaṃ eva, taññeva taṃ eva, tañhi tassa tañhi tassa, evañhi vo evañhi vo.",
  "anya-e0805n:644_0": "Vavatthitavibhāsattā vāsaddassa evahinipātato aññattha na hoti, yathā – evametaṃ, evaṃ hoti.",
  "anya-e0805n:645_0": "Saṃyogo, saṃyojanaṃ, saṃyato, saṃyācikāya, yaṃ yadeva, ānantarikaṃ yamāhu itīdha “ña”miti vattate.",
  "anya-e0805n:646_0": "51. Sa ye ca.",
  "anya-e0805n:647_0": "Niggahītaṃ kho yakāre pare saha yakārena ñakāraṃ pappoti vā, ñādesassa dvittaṃ.",
  "anya-e0805n:648_0": "Saññogo saṃyogo,",
  "anya-e0805n:648_1": "saññojanaṃ saṃyojanaṃ,",
  "anya-e0805n:648_2": "saññato saṃyato,",
  "anya-e0805n:648_3": "saññācikāya saṃyācikāya,",
  "anya-e0805n:648_4": "yaññadeva yaṃ yadeva,",
  "anya-e0805n:648_5": "ānantarikaññamāhu ānantarikaṃ yamāhu.",
  "anya-e0805n:649_0": "Vāsaddassa vavatthitavibhāsattāva saṃpadantato ca sabbanāmayakāraparato ca niggahītā aññattha na hoti. Yathā –",
  "anya-e0805n:649_1": "etaṃ yojanaṃ,",
  "anya-e0805n:649_2": "taṃ yānaṃ,",
  "anya-e0805n:649_3": "saraṇaṃ yanti.",
  "anya-e0805n:650_0": "Ettha ca “saha ye cā”ti vattabbe “sa ye cā”ti vacanato suttantesu sukhuccāraṇatthamakkharalopopīti daṭṭhabbaṃ,",
  "anya-e0805n:650_1": "tena paṭisaṅkhāya yoniso paṭisaṅkhā yoniso,",
  "anya-e0805n:650_2": "sayaṃ abhiññāya sacchikatvā sayaṃ abhiññā sacchikatvā,",
  "anya-e0805n:650_3": "pariyesanāya pariyesanātiādi sijjhati.",
  "anya-e0805n:651_0": "Taṃ ahaṃ brūmi, yaṃ āhu,",
  "anya-e0805n:651_1": "dhanaṃ eva, kiṃ etaṃ,",
  "anya-e0805n:651_2": "nindituṃ arahati,",
  "anya-e0805n:651_3": "yaṃ aniccaṃ,",
  "anya-e0805n:651_4": "taṃ anattā,",
  "anya-e0805n:651_5": "etaṃ avoca,",
  "anya-e0805n:651_6": "etaṃ eva iccatra –",
  "anya-e0805n:652_0": "52. Madā sare.",
  "anya-e0805n:653_0": "Niggahītassa kho sare pare makāradakārādesā honti vā.",
  "anya-e0805n:653_1": "Ettha ca vāsaddādhikārassa vavatthitavibhāsattā dakāro yatetasaddato parasseva.",
  "anya-e0805n:654_0": "Tamahaṃ brūmi, yamāhu,",
  "anya-e0805n:654_1": "dhanameva, kimetaṃ,",
  "anya-e0805n:654_2": "ninditumarahati,",
  "anya-e0805n:654_3": "yadaniccaṃ,",
  "anya-e0805n:654_4": "tadanattā,",
  "anya-e0805n:654_5": "etadavoca, etadeva.",
  "anya-e0805n:655_0": "Vāti kiṃ? Taṃ ahaṃ, etaṃ eva, akkocchi maṃ avadhi maṃ.",
  "anya-e0805n:656_0": "Ettha ca madāti yogavibhāgena byañjanepi vā makāro. Tena “buddhama saraṇama gacchāmī”tiādi sijjhati.",
  "anya-e0805n:657_0": "Tāsaṃ ahaṃ santike, vidūnaṃ aggaṃ, tassa adāsiṃ ahaṃ itīdha “sare”ti vattate.",
  "anya-e0805n:658_0": "53. Kvaci lopaṃ.",
  "anya-e0805n:659_0": "Niggahītaṃ kho sare pare lopaṃ pappoti kvaci chandānurakkhaṇe sukhuccāraṇaṭṭhāne.",
  "anya-e0805n:659_1": "Pubbassaralopo,",
  "anya-e0805n:659_2": "parassa asaṃyogantassa dīgho.",
  "anya-e0805n:660_0": "Tāsāhaṃ santike, vidūnaggaṃ, tassa adāsāhaṃ, tathāgatāhaṃ, evāhaṃ, kyāhaṃ.",
  "anya-e0805n:661_0": "Kvacīti kiṃ? Evamassa, kimahaṃ.",
  "anya-e0805n:662_0": "Ariyasaccānaṃ dassanaṃ,",
  "anya-e0805n:662_1": "etaṃ buddhānaṃ sāsanaṃ, saṃratto, saṃrāgo,",
  "anya-e0805n:662_2": "saṃrambho,",
  "anya-e0805n:662_3": "avisaṃhāro,",
  "anya-e0805n:662_4": "ciraṃ pavāsiṃ,",
  "anya-e0805n:662_5": "gantuṃ kāmo,",
  "anya-e0805n:662_6": "gantuṃ mano itīdha “kvaci lopa”nti vattate.",
  "anya-e0805n:663_0": "54. Byañjane ca.",
  "anya-e0805n:664_0": "Niggahītaṃ kho byañjane ca pare lopaṃ pappoti kvaci chandānurakkhaṇādimhi.",
  "anya-e0805n:664_1": "Rakārahakāresu upasaggantassa dīgho.",
  "anya-e0805n:665_0": "Ariyasaccāna dassanaṃ,",
  "anya-e0805n:665_1": "etaṃ buddhāna sāsanaṃ, sāratto, sārāgo, sārambho,",
  "anya-e0805n:665_2": "avisāhāro,",
  "anya-e0805n:665_3": "cirappavāsiṃ, dvittaṃ,",
  "anya-e0805n:665_4": "gantukāmo,",
  "anya-e0805n:665_5": "gantumano.",
  "anya-e0805n:666_0": "Kvacīti kiṃ? Etaṃ maṅgalamuttamaṃ.",
  "anya-e0805n:667_0": "Kataṃ iti, kiṃ iti,",
  "anya-e0805n:667_1": "abhinanduṃ iti,",
  "anya-e0805n:667_2": "uttattaṃ iva,",
  "anya-e0805n:667_3": "cakkaṃ iva,",
  "anya-e0805n:667_4": "kaliṃ idāni,",
  "anya-e0805n:667_5": "kiṃ idāni, tvaṃ asi, idaṃ api,",
  "anya-e0805n:667_6": "uttariṃ api,",
  "anya-e0805n:667_7": "dātuṃ api,",
  "anya-e0805n:667_8": "sadisaṃ eva itīdha “niggahītamhā,",
  "anya-e0805n:667_9": "lopa”nti ca vattate.",
  "anya-e0805n:668_0": "55. Paro vā saro.",
  "anya-e0805n:669_0": "Niggahītamhā paro saro lopaṃ pappoti vā. Niggahītassa vaggantattaṃ.",
  "anya-e0805n:670_0": "Katanti, kinti,",
  "anya-e0805n:670_1": "abhinandunti,",
  "anya-e0805n:670_2": "uttattaṃva, cakkaṃva,",
  "anya-e0805n:670_3": "kalindāni, kindāni, tvaṃsi, idampi,",
  "anya-e0805n:670_4": "uttarimpi, dātumpi,",
  "anya-e0805n:670_5": "sadisaṃva.",
  "anya-e0805n:671_0": "Vāti kiṃ? Kataṃ iti, kimiti, dātumapi, sāmaṃ eva.",
  "anya-e0805n:672_0": "Ayampi vāsaddassa vavatthitavibhāsattā itīvīdānisīpevādito aññattha na hoti. Yathā –",
  "anya-e0805n:672_1": "ahaṃ ettha,",
  "anya-e0805n:672_2": "etaṃ ahosi.",
  "anya-e0805n:673_0": "Evaṃ assa te āsavā,",
  "anya-e0805n:673_1": "pupphaṃ assā uppajjati itīdha sare pare lutte vipariṇāmena “parasmiṃ, sare,",
  "anya-e0805n:673_2": "lutte”ti ca vattate.",
  "anya-e0805n:674_0": "56. Byañjano ca visaññogo.",
  "anya-e0805n:675_0": "Niggahītamhā parasmiṃ sare lutte byañjano saññogo ce,",
  "anya-e0805n:675_1": "visaññogova hotīti saṃyogekadesassa purimabyañjanassa lopo.",
  "anya-e0805n:676_0": "Dvinnaṃ byañjanānamekatra ṭhiti saññogo,",
  "anya-e0805n:676_1": "idha pana saṃyujjatīti saññogo,",
  "anya-e0805n:676_2": "purimo vaṇṇo,",
  "anya-e0805n:676_3": "vigato saññogo assāti visaññogo, paro.",
  "anya-e0805n:677_0": "Evaṃ sa te āsavā, pupphaṃsā uppajjati.",
  "anya-e0805n:678_0": "Lutteti kiṃ? Evamassa.",
  "anya-e0805n:679_0": "Casaddena tiṇṇaṃ byañjanānaṃ sarūpasaṃyogopi visaññogo hoti. Yathā – agyāgāraṃ, vutyassa.",
  "anya-e0805n:680_0": "Cakkhu udapādi, ava siro,",
  "anya-e0805n:680_1": "yāvacidha bhikkhave,",
  "anya-e0805n:680_2": "aṇuthūlāni,",
  "anya-e0805n:680_3": "ta sampayuttā ibhīdha “sare, āgamo, kvaci,",
  "anya-e0805n:680_4": "byañjane”ti ca vattate.",
  "anya-e0805n:681_0": "57. Niggahitañca.",
  "anya-e0805n:682_0": "Niggahītañca āgamo hoti sare vā byañjane vā kvaci sukhuccāraṇaṭṭhāne.",
  "anya-e0805n:682_1": "Niggahītassa rassānugatattā rassatoyevāyaṃ.",
  "anya-e0805n:683_0": "Cakkhuṃ udapādi, avaṃsiro,",
  "anya-e0805n:683_1": "yāvañcidha bhikkhave,",
  "anya-e0805n:683_2": "aṇuṃthūlāni,",
  "anya-e0805n:683_3": "taṃsampayuttā,",
  "anya-e0805n:683_4": "evaṃ taṅkhaṇe,",
  "anya-e0805n:683_5": "taṃsabhāvo.",
  "anya-e0805n:684_0": "Kvacīti kiṃ? Na hi etehi, idha ceva.",
  "anya-e0805n:685_0": "Evaṃ vutte,",
  "anya-e0805n:685_1": "taṃ sādhu,",
  "anya-e0805n:685_2": "ekaṃ samayaṃ bhagavā,",
  "anya-e0805n:685_3": "aggiṃva sanamaṃ itīdha lopādesakāriye sampatte yebhuyyena tadapavādatthamāha.",
  "anya-e0805n:686_0": "58. Aṃ byañjane niggahītaṃ.",
  "anya-e0805n:687_0": "Niggahītaṃ kho byañjane pare aṃiti hoti.",
  "anya-e0805n:688_0": "Akāro uccāraṇattho, “saralopo”tiādinā pubbassaralopo vā.",
  "anya-e0805n:689_0": "Evaṃ vutte, taṃ sādhu, ekaṃ samayaṃ bhagavā, aggiṃva sandhamaṃ.",
  "anya-e0805n:690_0": "Idha avuttavisesānampi vuttanayātidesatthamatidesamāha.",
  "anya-e0805n:691_0": "59. Anupadiṭṭhānaṃ vuttayogato.",
  "anya-e0805n:692_0": "Ye idha amhehi visesato na upadiṭṭhā upasagganipātādayo,",
  "anya-e0805n:692_1": "tesaṃ vuttayogato vuttanayena sarasandhādīsu vuttanayānusārena rūpasiddhi veditabbā.",
  "anya-e0805n:693_0": "Tena “do dhassa cā”ti sutte casaddena pariyādīnaṃ rahanādivaṇṇassa vipariyayo yavādīhi, yathā –",
  "anya-e0805n:693_1": "pariyudāhāsi payirudāhāsi,",
  "anya-e0805n:693_2": "ariyassa ayirassa,",
  "anya-e0805n:693_3": "bahvābādho bavhābādho,",
  "anya-e0805n:693_4": "na abhineyya anabhineyya.",
  "anya-e0805n:694_0": "“Taṃ imināpi jānāthā”ti ettha “paro vā saro”ti sare lutte “tatrākāro”ti yogavibhāgena akāro niggahītassa dakāro,",
  "anya-e0805n:694_1": "tadamināpi jānātha iccādi.",
  "anya-e0805n:695_0": "Iti niggahītasandhividhānaṃ niṭṭhitaṃ.",
  "anya-e0805n:696_0": "Saññāvidhānaṃ sarasandhi sandhi,",
  "anya-e0805n:697_0": "Nisedhanaṃ byañjanasandhi sandhi;",
  "anya-e0805n:698_0": "Yo niggahītassa ca sandhikappe,",
  "anya-e0805n:699_0": "Sunicchayo sopi mayettha vutto.",
  "anya-e0805n:700_0": "Iti rūpasiddhiyaṃ sandhikaṇḍo",
  "anya-e0805n:701_0": "Paṭhamo.",
  "anya-e0805n:702_0": "2. Nāmakaṇḍa",
  "anya-e0805n:703_0": "Atha nāmikavibhatyāvatāro vuccate.",
  "anya-e0805n:704_0": "Atthābhimukhaṃ namanato, attani catthassa nāmanato nāmaṃ, dabbābhidhānaṃ.",
  "anya-e0805n:705_0": "Taṃ pana duvidhaṃ anvattharuḷhīvasena,",
  "anya-e0805n:705_1": "tividhaṃ pumitthinapuṃsakaliṅgavasena. Yathā – rukkho, mālā, dhanaṃ.",
  "anya-e0805n:706_0": "Catubbidhaṃ sāmaññaguṇakriyāyadicchāvasena, yathā – rukkho, nīlo, pācako, sirivaḍḍhotiādi.",
  "anya-e0805n:707_0": "Aṭṭhavidhaṃ avaṇṇivaṇṇuvaṇṇokāraniggahītantapakatibhedena.",
  "anya-e0805n:708_0": "Pulliṅga",
  "anya-e0805n:709_0": "Tattha paṭhamaṃ akārantamhā pulliṅgā jātinimittā purisasaddā syādivibhattiyo parā yojīyante.",
  "anya-e0805n:710_0": "60. Jinavacanayuttañhi.",
  "anya-e0805n:711_0": "Adhikāroyaṃ.",
  "anya-e0805n:711_1": "Tattha pañca māre jitavāti jino, buddho.",
  "anya-e0805n:711_2": "Jinassa vacanaṃ jinavacanaṃ,",
  "anya-e0805n:711_3": "tassa jinavacanassa yuttaṃ jinavacanayuttaṃ,",
  "anya-e0805n:711_4": "tepiṭakassa buddhavacanassa māgadhikāya sabhāvaniruttiyā yuttaṃ anurūpamevāti idaṃ adhikāratthaṃ veditabbaṃ.",
  "anya-e0805n:712_0": "Sā māgadhī mūlabhāsā, narā yāyādikappikā;",
  "anya-e0805n:713_0": "Brahmāno ca’ssutālāpā, sambuddhā cāpi bhāsare.",
  "anya-e0805n:714_0": "Adhikāro pana tividho sīhagatikamaṇḍūkagatikayathānupubbikavasena,",
  "anya-e0805n:714_1": "ayaṃ pana sīhagatiko pubbāparavilokanato,",
  "anya-e0805n:714_2": "yathānupubbikoyeva vā.",
  "anya-e0805n:715_0": "Sakkatavisadisaṃ katvā jinavacanānurūpavasena pakatiṭṭhapanatthaṃ paribhāsamāha.",
  "anya-e0805n:716_0": "61. Liṅgañca nipaccate.",
  "anya-e0805n:717_0": "Liṅgaṃpāṭipadikaṃ,",
  "anya-e0805n:717_1": "yathā yathā jinavacanayuttañhi liṅgaṃ,",
  "anya-e0805n:717_2": "tathā tathā idha liṅgaṃ nipaccate ṭhapīyati.",
  "anya-e0805n:717_3": "Casaddena dhātavo cāti jinavacanānurūpato “purisa”iti liṅge ṭhapite tato tassa dhātuppaccayavibhattivajjitassa",
  "anya-e0805n:717_4": "atthavato saddassa “parasamaññā payoge”ti paribhāsato liṅgasaññāyaṃ –",
  "anya-e0805n:718_0": "Ito paraṃ vibhattippaccayādividhāne sabbattha liṅgaggahaṇamanuvattate.",
  "anya-e0805n:719_0": "62. Tato ca vibhattiyo.",
  "anya-e0805n:720_0": "Tato jinavacanayuttehi liṅgehi parā vibhattiyo honti.",
  "anya-e0805n:720_1": "Casaddaggahaṇena tavetunādipaccayantanipātatopi.",
  "anya-e0805n:720_2": "Kammādivasena,",
  "anya-e0805n:720_3": "ekattādivasena ca liṅgatthaṃ vibhajantīti vibhattiyo.",
  "anya-e0805n:721_0": "Kā ca pana tā vibhattiyo? “Vibhattiyo”ti adhikāro.",
  "anya-e0805n:722_0": "63. Siyo, aṃyo, nāhi, sanaṃ, smāhi, sanaṃ, smiṃsu.",
  "anya-e0805n:723_0": "Syādayo dvisatta vibhattiyo nāma honti.",
  "anya-e0805n:723_1": "Tattha si,",
  "anya-e0805n:723_2": "yo iti paṭhamā, aṃ,",
  "anya-e0805n:723_3": "yo iti dutiyā, nā,",
  "anya-e0805n:723_4": "hi iti tatiyā, sa,",
  "anya-e0805n:723_5": "naṃ iti catutthī, smā,",
  "anya-e0805n:723_6": "hi iti pañcamī, sa,",
  "anya-e0805n:723_7": "naṃ iti chaṭṭhī, smiṃ,",
  "anya-e0805n:723_8": "su iti sattamī.",
  "anya-e0805n:724_0": "Idaṃ pana saññādhikāraparibhāsāvidhisuttesu saññāsuttanti daṭṭhabbaṃ,",
  "anya-e0805n:724_1": "vuttañhi vuttiyaṃ “vibhattiiccanena kvattho,",
  "anya-e0805n:724_2": "amhassa mamaṃ savibhattissa se”ti,",
  "anya-e0805n:724_3": "itarathā purimasuttena ekayogo kattabboti.",
  "anya-e0805n:724_4": "Ettha ca paṭhamādivohāro,",
  "anya-e0805n:724_5": "ekavacanādivohāro ca anvatthavasena,",
  "anya-e0805n:724_6": "parasamaññāvasena vā siddhoti veditabbo.",
  "anya-e0805n:725_0": "Ekassa vacanaṃ ekavacanaṃ,",
  "anya-e0805n:725_1": "bahūnaṃ vacanaṃ bahuvacanaṃ,",
  "anya-e0805n:725_2": "dvinnaṃ pūraṇī dutiyātiādi,",
  "anya-e0805n:725_3": "itarathā purimasutte casaddena saññākaraṇe appakataniratthakavidhippasaṅgo siyā.",
  "anya-e0805n:726_0": "“Jinavacanayuttañhi,",
  "anya-e0805n:726_1": "liṅgañca nipaccate”ti ca vattate.",
  "anya-e0805n:726_2": "Idha pana padanipphādanampi jinavacanassāvirodhenāti ñāpetuṃ paribhāsantaramāha.",
  "anya-e0805n:727_0": "64. Tadanuparodhena.",
  "anya-e0805n:728_0": "Yathā yathā tesaṃ jinavacanānaṃ uparodho na hoti,",
  "anya-e0805n:728_1": "tathā tathā idha liṅgaṃ,",
  "anya-e0805n:728_2": "casaddenākhyātañca nipaccate,",
  "anya-e0805n:728_3": "nipphādīyatīti attho.",
  "anya-e0805n:728_4": "Teneva idha ca ākhyāte ca dvivacanāggahaṇaṃ,",
  "anya-e0805n:728_5": "sakkatavisadisato vibhattippaccayādividhānañca katanti daṭṭhabbaṃ.",
  "anya-e0805n:729_0": "Tattha avisesena sabbasyādivibhattippasaṅge “vatticchānupubbikā saddappavattī”ti vatticchāvasā –",
  "anya-e0805n:730_0": "65. Liṅgatthe paṭhamā.",
  "anya-e0805n:731_0": "Liṅgatthābhidhānamatte paṭhamāvibhatti hotīti paṭhamā.",
  "anya-e0805n:731_1": "Tatthāpi aniyamenekavacanabahuvacanappasaṅge “ekamhī vattabbe ekavacana”nti paribhāsato liṅgatthassekattavacanicchāyaṃ paṭhamekavacanaṃ si.",
  "anya-e0805n:732_0": "“Ato nenā”ti ito “ato”ti vattate, liṅgaggahaṇañca.",
  "anya-e0805n:733_0": "66. So.",
  "anya-e0805n:734_0": "Si, oiti dvipadamidaṃ. Liṅgassa akārato parassa sivacanassa okāro hoti.",
  "anya-e0805n:735_0": "Suttesu hi paṭhamāniddiṭṭhassa kāriyino chaṭṭhīvipariṇāmena vivaraṇaṃ ādesāpekkhanti daṭṭhabbaṃ.",
  "anya-e0805n:736_0": "Ettha ca sīti vibhatti gayhate vibhattikāriyavidhippakaraṇato,",
  "anya-e0805n:736_1": "“tato ca vibhattiyo”ti ito vibhattiggahaṇānuvattanato vā,",
  "anya-e0805n:736_2": "evaṃ sabbattha syādīnaṃ kāriyavidhāne vibhattiyevāti daṭṭhabbaṃ.",
  "anya-e0805n:737_0": "“Vā paro asarūpā”ti paralope sampatte tadapavādena pubbalopamāha.",
  "anya-e0805n:738_0": "67. Saralopo’mādesappaccayādimhi saralope tu pakati.",
  "anya-e0805n:739_0": "Pubbassarassa lopo hoti aṃvacane,",
  "anya-e0805n:739_1": "ādesappaccayādibhūte ca sare pare,",
  "anya-e0805n:739_2": "saralope kate tu parasarassa pakatibhāvo hoti.",
  "anya-e0805n:739_3": "Ettha ca “saralope”ti punaggahaṇaṃ imināva katasaralopanimitteyeva parassa vikāre sampatte pakatibhāvatthaṃ.",
  "anya-e0805n:739_4": "Parasarassa pakatibhāvavidhānasāmatthiyato amādesappaccayādibhūte sare paretipi siddhaṃ.",
  "anya-e0805n:740_0": "Tyādivibhattiyo cettha, paccayattena gayhare;",
  "anya-e0805n:741_0": "Ādiggahaṇamākhyāta-kitakesvāgamatthidaṃ.",
  "anya-e0805n:742_0": "Paccayasāhacariyā, cādeso pakatīparo;",
  "anya-e0805n:743_0": "Padantassaralopo na, tena’bbhāhādike pare.",
  "anya-e0805n:744_0": "Tuggahaṇaṃ bhikkhunīādīsu saralopanivattanatthaṃ,",
  "anya-e0805n:744_1": "“naye paraṃ yutte”ti paraṃ netabbaṃ.",
  "anya-e0805n:744_2": "Puriso tiṭṭhati.",
  "anya-e0805n:745_0": "Puriso ca puriso cāti purisa purisaiti vattabbe –",
  "anya-e0805n:746_0": "68. Sarūpānamekasesvasakiṃ.",
  "anya-e0805n:747_0": "Sarūpānaṃ samānarūpānaṃ padabyañjanānaṃ majjhe ekova sissate,",
  "anya-e0805n:747_1": "aññe lopamāpajjante asakinti ekaseso.",
  "anya-e0805n:747_2": "Ettha ca “sarūpāna”nti vuttattāva siddhe asakimpayoge punāsakiṃgahaṇaṃ ekavibhattivisayānamevāsakimpayoge evāyanti dassanatthaṃ,",
  "anya-e0805n:747_3": "na ca vicchāpayoge’tippasaṅgo.",
  "anya-e0805n:747_4": "“Vaggā pañcapañcaso mantā”ti ettha “pañcapañcaso”ti niddeseneva vicchāpayogasiddhiyā ñāpitattā,",
  "anya-e0805n:747_5": "atha vā sahavacanicchāya’maya’mekaseso.",
  "anya-e0805n:748_0": "Yogavibhāgato cettha, ekasesvasakiṃ iti;",
  "anya-e0805n:749_0": "Virūpekaseso hoti, vā “pitūna”ntiādisu.",
  "anya-e0805n:750_0": "Tattheva liṅgatthassa bahuttavacanicchāyaṃ “bahumhi vattabbe bahuvacana”nti paṭhamābahuvacanaṃ yo,",
  "anya-e0805n:750_1": "purisa yo itīdha “ato,",
  "anya-e0805n:750_2": "vā”ti ca vattate.",
  "anya-e0805n:751_0": "69. Sabbayonīnamāe.",
  "anya-e0805n:752_0": "Akārantato liṅgamhā paresaṃ sabbesaṃ paṭhamāyonīnaṃ,",
  "anya-e0805n:752_1": "dutiyāyonīnañca yayākkamaṃ ākārekārādesā honti vāti ākāro,",
  "anya-e0805n:752_2": "sabbaggahaṇaṃ sabbādesatthaṃ,",
  "anya-e0805n:752_3": "saralopādi purimasadisameva,",
  "anya-e0805n:752_4": "purisā tiṭṭhanti.",
  "anya-e0805n:753_0": "Vā icceva rūpā rūpāni, aggayo, munayo.",
  "anya-e0805n:754_0": "Vāsaddoyaṃ vavatthitapibhāsattho, tena cettha –",
  "anya-e0805n:755_0": "Niccameva ca pulliṅge, aniccañca napuṃsake;",
  "anya-e0805n:756_0": "Asantaṃ jhe katatte tu, vidhiṃ dīpeti vāsuti.",
  "anya-e0805n:757_0": "Tatthevālapanavacanicchāyaṃ “liṅgatthe paṭhamā”ti vattate.",
  "anya-e0805n:758_0": "70. Ālapane ca.",
  "anya-e0805n:759_0": "Abhimukhaṃ katvā lapanaṃ ālapanaṃ,",
  "anya-e0805n:759_1": "sambodhanaṃ.",
  "anya-e0805n:759_2": "Tasmiṃ ālapanatthādhike liṅgatthābhidhānamatte ca paṭhamāvibhatti hoti.",
  "anya-e0805n:759_3": "Pure viya ekavacanādi.",
  "anya-e0805n:760_0": "Purisa si iccatra –",
  "anya-e0805n:761_0": "71. Ālapane si gasañño.",
  "anya-e0805n:762_0": "Ālapanatthe vihito si gasañño hotīti gasaññāyaṃ “bho ge tū”ti ito “ge”ti vattate.",
  "anya-e0805n:763_0": "72. Akārapitādyantānamā.",
  "anya-e0805n:764_0": "Liṅgassa sambandhī akāro ca pitusatthuiccevamādīnamanto ca ākārattamāpajjate ge pare.",
  "anya-e0805n:765_0": "“Ge, rassa”miti ca vattate.",
  "anya-e0805n:766_0": "73. Ākāro vā.",
  "anya-e0805n:767_0": "Liṅgassa sambandhī ākāro rassamāpajjate ge pare vikappena, adūraṭṭhassālapanevāyaṃ.",
  "anya-e0805n:768_0": "74. Sesato lopaṃ gasipi.",
  "anya-e0805n:769_0": "“Siṃ, so, syā ca,",
  "anya-e0805n:769_1": "sakhato gasse vā,",
  "anya-e0805n:769_2": "ghate cā”ti evamādīhi niddiṭṭhehi añño seso nāma,",
  "anya-e0805n:769_3": "tato sesato liṅgamhā gasiiccete lopamāpajjante.",
  "anya-e0805n:769_4": "Apiggahaṇaṃ dutiyatthasampiṇḍanatthaṃ,",
  "anya-e0805n:769_5": "ettha ca satipi siggahaṇe vaiti vacanameva ñāpakamaññatthāpi siggahaṇe ālapanāggahaṇassa.",
  "anya-e0805n:769_6": "Keci ālapanābhibyattiyā bhavantasaddaṃ vā hesaddaṃ vā payujjante.",
  "anya-e0805n:769_7": "Bho purisa tiṭṭha,",
  "anya-e0805n:769_8": "he purisā vā.",
  "anya-e0805n:770_0": "Bahuvacane na viseso, bhavanto purisā tiṭṭhatha.",
  "anya-e0805n:771_0": "Tattheva kammatthavacanicchāyaṃ “va,”ti vattate.",
  "anya-e0805n:772_0": "75. Yaṃ karoti taṃ kammaṃ.",
  "anya-e0805n:773_0": "Yaṃ vā karoti, yaṃ vā vikaroti, yaṃ vā pāpuṇāti, taṃ kārakaṃ kriyānimittaṃ kammasaññaṃ hoti.",
  "anya-e0805n:774_0": "76. Kammatthe dutiyā.",
  "anya-e0805n:775_0": "Kammatthe dutiyāvibhatti hoti.",
  "anya-e0805n:775_1": "Pure viya dutiyekavacanaṃ aṃ,",
  "anya-e0805n:775_2": "“saralopo”tiādinā sare lutte “dīgha”nti dīghe sampatte pakatibhāvo ca,",
  "anya-e0805n:775_3": "purisaṃ passa.",
  "anya-e0805n:776_0": "Bahuvacane “sabbayonīnamāe”ti yovacanassekāro, purise passa.",
  "anya-e0805n:777_0": "Tattheva kattuvacanicchāyaṃ –",
  "anya-e0805n:778_0": "77. Yo karoti sa kattā.",
  "anya-e0805n:779_0": "Yo attappadhāno kriyaṃ karoti, so kattusañño hoti.",
  "anya-e0805n:780_0": "“Tatiyā”ti vattate.",
  "anya-e0805n:781_0": "78. Kattari ca.",
  "anya-e0805n:782_0": "Kattari ca kārake tatiyāvibhatti hotīti tatiyekavacanaṃ nā.",
  "anya-e0805n:783_0": "79. Ato nena.",
  "anya-e0805n:784_0": "Enāti avibhattikaniddeso.",
  "anya-e0805n:784_1": "Akārantato liṅgamhā parassa nāvacanassa enādeso hoti,",
  "anya-e0805n:784_2": "saralopādi,",
  "anya-e0805n:784_3": "purisena kataṃ.",
  "anya-e0805n:785_0": "Bahuvacanamhi –",
  "anya-e0805n:786_0": "80. Suhisvakāro e.",
  "anya-e0805n:787_0": "Su, hiiccetesu vibhattirūpesu paresu liṅgassa sambandhī akāro ettamāpajjate.",
  "anya-e0805n:788_0": "81. Smāhismiṃnaṃ mhābhimhi vā.",
  "anya-e0805n:789_0": "Sabbato liṅgamhā smā hi smiṃiccetesaṃ yathākkamaṃ mhā, bhi,",
  "anya-e0805n:789_1": "mhiiccete ādesā honti vā, purisehi,",
  "anya-e0805n:789_2": "purisebhi kataṃ.",
  "anya-e0805n:790_0": "Tattheva karaṇavacanicchāyaṃ –",
  "anya-e0805n:791_0": "82. Yena vā kayirate taṃ karaṇaṃ.",
  "anya-e0805n:792_0": "Yena vā kayirate, yena vā passati, yena vā suṇāti, taṃ kārakaṃ karaṇasaññaṃ hoti.",
  "anya-e0805n:793_0": "83. Karaṇe tatiyā.",
  "anya-e0805n:794_0": "Karaṇakārake tatiyāvibhatti hoti,",
  "anya-e0805n:794_1": "sesaṃ kattusamaṃ,",
  "anya-e0805n:794_2": "āviṭṭhena purisena so puññaṃ karoti, purisehi,",
  "anya-e0805n:794_3": "purisebhi.",
  "anya-e0805n:795_0": "Tattheva sampadānavacanicchāyaṃ –",
  "anya-e0805n:796_0": "84. Yassa dātukāmo rocate dhārayate vā taṃ sampadānaṃ.",
  "anya-e0805n:797_0": "Yassa vā dātukāmo, yassa vā rocate, yassa vā dhārayate, taṃ kārakaṃ sampadānasaññaṃ hoti.",
  "anya-e0805n:798_0": "85. Sampadāne catutthī.",
  "anya-e0805n:799_0": "Sampadānakārake catutthīvibhatti hotīti catutthiyā ekavacanaṃ sa.",
  "anya-e0805n:800_0": "86. Sāgamo se.",
  "anya-e0805n:801_0": "Sabbato liṅgamhā sakārāgamo hoti se vibhattimhi pare. Purisassa dhanaṃ dadāti.",
  "anya-e0805n:802_0": "Bahuvacanamhi “dīgha”nti vattate.",
  "anya-e0805n:803_0": "87. Sunaṃhisu ca.",
  "anya-e0805n:804_0": "Su naṃ hiiccetesu paresu liṅgassa antabhūtā sabbe rassasarā dīghamāpajjante,",
  "anya-e0805n:804_1": "caggahaṇamikārukārānaṃ kvaci nivattanatthaṃ.",
  "anya-e0805n:804_2": "Purisānaṃ.",
  "anya-e0805n:805_0": "Tatthevāpādānavacanicchāyaṃ –",
  "anya-e0805n:806_0": "88. Yasmā dapeti bhayamādatte vā tadapādānaṃ.",
  "anya-e0805n:807_0": "Yasmā vā avadhibhūtā apeti, yasmā vā bhayaṃ, yasmā vā ādatte, taṃ kārakaṃ apādānasaññaṃ hoti.",
  "anya-e0805n:808_0": "89. Apādāne pañcamī.",
  "anya-e0805n:809_0": "Apādānakārake pañcamīvibhatti hotīti pañcamiyā ekavacanaṃ smā.",
  "anya-e0805n:810_0": "“Ato, sabbesaṃ, ā e”ti ca vattate.",
  "anya-e0805n:811_0": "90. Smāsmiṃna vā.",
  "anya-e0805n:812_0": "Akārantato liṅgamhā sabbesaṃ smā smiṃiccetesaṃ yathākkamaṃ ākārekārādesā honti vā,",
  "anya-e0805n:812_1": "aññattha mhādeso.",
  "anya-e0805n:812_2": "Purisā apeti,",
  "anya-e0805n:812_3": "purisamhā,",
  "anya-e0805n:812_4": "purisasmā.",
  "anya-e0805n:813_0": "Bahuvacane sabbattha tatiyāsamaṃ, hissa bhiādeso hoti. Purisehi, purisebhi apeti.",
  "anya-e0805n:814_0": "Tattheva sāmivacanicchāyaṃ –",
  "anya-e0805n:815_0": "91. Yassa vā pariggaho taṃ sāmi.",
  "anya-e0805n:816_0": "Yassa vā pariggaho, taṃ sāmisaññaṃ hoti.",
  "anya-e0805n:817_0": "92. Sāmismiṃ chaṭṭhī.",
  "anya-e0805n:818_0": "Sāmismiṃ chaṭṭhīvibhatti hoti.",
  "anya-e0805n:818_1": "Ṭhapetvā āyādesaṃ sabbattha catutthīchaṭṭhīnaṃ samānaṃ rūpaṃ.",
  "anya-e0805n:818_2": "Purisassa etaṃ dhanaṃ,",
  "anya-e0805n:818_3": "purisānaṃ.",
  "anya-e0805n:819_0": "Tattheva okāsavacanicchāyaṃ –",
  "anya-e0805n:820_0": "93. Yodhāro tamokāsaṃ.",
  "anya-e0805n:821_0": "Yo kattukammānaṃ kriyāya ādhāro, taṃ kārakaṃ okāsasaññaṃ hoti.",
  "anya-e0805n:822_0": "94. Okāse sattamī.",
  "anya-e0805n:823_0": "Okāsakārake sattamīvibhatti hotīti sattamiyā ekavacanaṃ smiṃ,",
  "anya-e0805n:823_1": "tassa “smāsmiṃnaṃ vā”ti ekāro,",
  "anya-e0805n:823_2": "mhiādeso ca,",
  "anya-e0805n:823_3": "purise patiṭṭhitaṃ,",
  "anya-e0805n:823_4": "purisamhi,",
  "anya-e0805n:823_5": "purisasmiṃ.",
  "anya-e0805n:824_0": "Bahuvacane “suhisvakāro e”ti ekāro, purisesu.",
  "anya-e0805n:825_0": "Puriso, purisā,",
  "anya-e0805n:825_1": "bho purisa bho purisā vā,",
  "anya-e0805n:825_2": "bhavanto purisā, purisaṃ, purise, purisena,",
  "anya-e0805n:825_3": "purisehi purisebhi,",
  "anya-e0805n:825_4": "purisassa,",
  "anya-e0805n:825_5": "purisānaṃ,",
  "anya-e0805n:825_6": "purisā purisasmā purisamhā,",
  "anya-e0805n:825_7": "purisehi purisebhi,",
  "anya-e0805n:825_8": "purisassa,",
  "anya-e0805n:825_9": "purisānaṃ,",
  "anya-e0805n:825_10": "purise purisasmiṃ purisamhi, purisesu.",
  "anya-e0805n:826_0": "Tathā sugato, sugatā,",
  "anya-e0805n:826_1": "bho sugata bho sugatā vā,",
  "anya-e0805n:826_2": "bhavanto sugatā, sugataṃ, sugate, sugatena,",
  "anya-e0805n:826_3": "sugatehi sugatebhi,",
  "anya-e0805n:826_4": "sugatassa,",
  "anya-e0805n:826_5": "sugatānaṃ,",
  "anya-e0805n:826_6": "sugatā sugatasmā sugatamhā,",
  "anya-e0805n:826_7": "sugatehi sugatebhi,",
  "anya-e0805n:826_8": "sugatassa,",
  "anya-e0805n:826_9": "sugatānaṃ,",
  "anya-e0805n:826_10": "sugate sugatasmiṃ sugatamhi, sugatesu.",
  "anya-e0805n:827_0": "Evaṃ surā’sura naro’raga nāga yakkhā,",
  "anya-e0805n:828_0": "Gandhabba kinnara manussa pisāca petā;",
  "anya-e0805n:829_0": "Mātaṅga jaṅgama turaṅga varāha sīhā,",
  "anya-e0805n:830_0": "Byaggha’ccha kacchapa taraccha miga’ssa soṇā.",
  "anya-e0805n:831_0": "Āloka loka nilayā’nila cāga yogā, vāyāma gāma",
  "anya-e0805n:832_0": "Nigamā’gama dhamma kāmā;",
  "anya-e0805n:833_0": "Saṅgho’gha ghosa paṭighā’sava kodha lobhā,",
  "anya-e0805n:834_0": "Sārambha thambha mada māna pamāda makkhā.",
  "anya-e0805n:835_0": "Punnāga pūga panasā’sana campaka’mbā,",
  "anya-e0805n:836_0": "Hintāla tāla bakula’jjuna kiṃsukā ca;",
  "anya-e0805n:837_0": "Mandāra kunda pucimanda karañja rukkhā,",
  "anya-e0805n:838_0": "Ñeyyā mayūra sakunaṇḍaja koñca haṃsā –",
  "anya-e0805n:839_0": "Iccādayopi.",
  "anya-e0805n:840_0": "Manogaṇādissa tu nāsasmāsmiṃsu viseso. Aññattha purisasamaṃ.",
  "anya-e0805n:841_0": "Mano, manā, he mana he manā vā, bhavanto manā, manaṃ, mane.",
  "anya-e0805n:842_0": "“Vā”ti vattate.",
  "anya-e0805n:843_0": "95. Manogaṇādito smiṃnānamiā.",
  "anya-e0805n:844_0": "Manopabhuti gaṇo manogaṇo,",
  "anya-e0805n:844_1": "manogaṇādito smiṃ,",
  "anya-e0805n:844_2": "nāiccetesaṃ yathākkamaṃ ikārākārādesā honti vā.",
  "anya-e0805n:844_3": "Ādiggahaṇena bilapadāditopi.",
  "anya-e0805n:845_0": "“Manogaṇādito”ti vattate.",
  "anya-e0805n:846_0": "96. Sa sare vāgamo.",
  "anya-e0805n:847_0": "Eteheva manogaṇādīhi sare pare sāgamo hoti vā. Manasā, manena.",
  "anya-e0805n:848_0": "Vavatthitavibhāsatthoyaṃ vāsaddo,",
  "anya-e0805n:848_1": "tena “mano manā manaṃ mane manaāyatana”ntiādīsu na hoti.",
  "anya-e0805n:848_2": "“Mānasikaṃ,",
  "anya-e0805n:848_3": "cetasika”ntiādīsu niccaṃ. Manehi, manebhi.",
  "anya-e0805n:849_0": "“Manogaṇādito, vā”ti ca vattate.",
  "anya-e0805n:850_0": "97. Sassa co.",
  "anya-e0805n:851_0": "Manogaṇādito parassa sassa vibhattissa okāro hoti vā. Sāgamo.",
  "anya-e0805n:852_0": "Manaso manassa, manānaṃ,",
  "anya-e0805n:852_1": "manā manasmā manamhā,",
  "anya-e0805n:852_2": "manehi manebhi,",
  "anya-e0805n:852_3": "manaso manassa, manānaṃ,",
  "anya-e0805n:852_4": "manasi mane manasmiṃ manamhi, manesu.",
  "anya-e0805n:853_0": "Evaṃ vaco vayo tejo,",
  "anya-e0805n:854_0": "Tapo ceto tamo yaso;",
  "anya-e0805n:855_0": "Ayo payo siro chando,",
  "anya-e0805n:856_0": "Saro uro raho aho –",
  "anya-e0805n:857_0": "Iccādi manogaṇo.",
  "anya-e0805n:858_0": "Guṇavantusaddassa bhedo. Guṇavantu si itīdha –",
  "anya-e0805n:859_0": "“Savibhattissa, ntussā”ti ca adhikāro.",
  "anya-e0805n:860_0": "98. Ā simhi.",
  "anya-e0805n:861_0": "Sabbasseva ntupaccayassa savibhattissa āādeso hoti simhi vibhattimhi. Guṇavā.",
  "anya-e0805n:862_0": "“Yomhi, paṭhame”sīhagatiyā “vā”ti ca vattate.",
  "anya-e0805n:863_0": "99. Ntussa nto.",
  "anya-e0805n:864_0": "Sabbasseva ntupaccayassa savibhattissa ntoādeso hoti vā yomhi paṭhame, guṇavanto tiṭṭhanti.",
  "anya-e0805n:865_0": "“Sunaṃhisu, atta”nti ca vattate.",
  "anya-e0805n:866_0": "100. Ntussanto yosu ca.",
  "anya-e0805n:867_0": "Ntupaccayassa anto ukāro attamāpajjate sunaṃhi yoiccetesu,",
  "anya-e0805n:867_1": "caggahaṇena aññesu aṃ nā smāsmiṃsu ca.",
  "anya-e0805n:867_2": "Guṇavantā,",
  "anya-e0805n:867_3": "chaṭṭhiyā siddhepi antādese puna antaggahaṇakaraṇato yonaṃ ikāro ca kvaci.",
  "anya-e0805n:867_4": "Guṇavanti.",
  "anya-e0805n:868_0": "“A”miti vattate.",
  "anya-e0805n:869_0": "101. Avaṇṇā ca ge.",
  "anya-e0805n:870_0": "Sabbasseva ntupaccayassa savibhattissa aṃ avaṇṇaiccete ādesā honti ge pare.",
  "anya-e0805n:871_0": "Bho guṇavaṃ bho guṇava bho guṇavā, bhavanto guṇavanto guṇavantā, guṇavantaṃ, guṇavante.",
  "anya-e0805n:872_0": "“Vā”ti vattate.",
  "anya-e0805n:873_0": "102. Totitā sasmiṃnāsu.",
  "anya-e0805n:874_0": "Sabbasseva ntupaccayassa savibhattissa toti tāādesā honti vā sasmiṃnāiccetesu yathāsaṅkhyaṃ.",
  "anya-e0805n:874_1": "Guṇavatā guṇavantena,",
  "anya-e0805n:874_2": "guṇavantehi guṇavantebhi.",
  "anya-e0805n:875_0": "103. Ntassa se vā.",
  "anya-e0805n:876_0": "Sabbasseva ntupaccayassa savibhattissa ntassaiccayamādeso hoti vā se vibhattimhi.",
  "anya-e0805n:876_1": "Guṇavantassa guṇavato.",
  "anya-e0805n:877_0": "104. Naṃmhi taṃ vā.",
  "anya-e0805n:878_0": "Sabbasseva ntupaccayassa savibhattissa taṃādeso hoti vā naṃmhi vibhattimhi. Guṇavataṃ guṇavantānaṃ.",
  "anya-e0805n:879_0": "“Amha tumha ntu”iccādinā smāvacanassa nābyapadeso.",
  "anya-e0805n:880_0": "Guṇavatā guṇavantā guṇavantasmā guṇavantamhā,",
  "anya-e0805n:880_1": "guṇavantehi guṇavantebhi,",
  "anya-e0805n:880_2": "guṇavantassa guṇavato,",
  "anya-e0805n:880_3": "guṇavataṃ guṇavantānaṃ,",
  "anya-e0805n:880_4": "guṇavati guṇavante guṇavantasmiṃ guṇavantamhī,",
  "anya-e0805n:880_5": "guṇavantesu.",
  "anya-e0805n:881_0": "Evaṃ gaṇavā kulavā balavā yasavā dhanavā sutavā bhagavā himavā phalavā sīlavā paññavā iccādayo.",
  "anya-e0805n:882_0": "Himavantusaddato simhi kate –",
  "anya-e0805n:883_0": "“Attaṃ, ntussa’nto”ti ca vattamāne –",
  "anya-e0805n:884_0": "105. Simhī vā.",
  "anya-e0805n:885_0": "Ntupaccayassa anto attaṃ hoti vā simhi vibhattimhi. Himavanto, himavā, sesaṃ samaṃ.",
  "anya-e0805n:886_0": "Puna vāggahaṇakaraṇaṃ himavantusaddato aññatra attanisedhanatthaṃ,",
  "anya-e0805n:886_1": "vavatthitavibhāsatthoyaṃ vāsaddo.",
  "anya-e0805n:886_2": "Tena guṇavantādīsu nātippasaṅgo.",
  "anya-e0805n:887_0": "Evaṃ satimā dhitimā gatimā matimā mutimā muttimā jutimā sirimā hirimā thutimā ratimā yatimā sucimā kalimā",
  "anya-e0805n:887_1": "balimā kasimā rucimā buddhimā cakkhumā bandhumā hetumā setumā ketumā rāhumā bhāṇumā khāṇumā vijjumā iccādayo.",
  "anya-e0805n:888_0": "Tattha satimantu bandhumantusaddānaṃ aṃsesu rūpabhedo. “Attaṃ, ntussā”ti ca vattate.",
  "anya-e0805n:889_0": "106. Sabbassa vā aṃsesu.",
  "anya-e0805n:890_0": "Sabbasseva ntupaccayassa attaṃ hoti vā aṃsaiccetesu.",
  "anya-e0805n:890_1": "Idhāpi vāsaddassa vavatthitavibhāsattā nātippasaṅgo.",
  "anya-e0805n:890_2": "Satimaṃ satimantaṃ,",
  "anya-e0805n:890_3": "bandhumaṃ bandhumantaṃ,",
  "anya-e0805n:890_4": "satimassa satimato satimantassa,",
  "anya-e0805n:890_5": "bandhumassa bandhumato bandhumantassa,",
  "anya-e0805n:890_6": "sesaṃ samaṃ.",
  "anya-e0805n:891_0": "Gacchantasaddassa bhedo, gacchanta si,",
  "anya-e0805n:892_0": "“Vā”ti vattate.",
  "anya-e0805n:893_0": "107. Simhi gacchantādīnaṃ ntasaddo aṃ.",
  "anya-e0805n:894_0": "Gacchanticcevamādīnaṃ antappaccayantānaṃ ntasaddo aṃrūpaṃ āpajjate vā simhi vibhattimhi.",
  "anya-e0805n:894_1": "Saralopasilopā,",
  "anya-e0805n:894_2": "so gacchaṃ,",
  "anya-e0805n:894_3": "gacchanto vā gaṇhāti.",
  "anya-e0805n:895_0": "“Gacchantādīnaṃ, ntasaddo”ti ca vattamāne –",
  "anya-e0805n:896_0": "108. Sesesu ntuva.",
  "anya-e0805n:897_0": "Gacchantādīnaṃ ntasaddo ntupaccayova daṭṭhabbo sesesu vibhattippaccayesu,",
  "anya-e0805n:897_1": "asmimhi kāriyātidesoyaṃ.",
  "anya-e0805n:897_2": "Sesaṃ guṇavantusamaṃ.",
  "anya-e0805n:898_0": "Te gacchanto gacchantā,",
  "anya-e0805n:898_1": "bho gacchaṃ bho gaccha bho gacchā,",
  "anya-e0805n:898_2": "bhavanto gacchanto gacchantā,",
  "anya-e0805n:898_3": "[gacchaṃ] gacchantaṃ,",
  "anya-e0805n:898_4": "gacchante,",
  "anya-e0805n:898_5": "gacchatā gacchantena,",
  "anya-e0805n:898_6": "gacchantehi gacchantebhi,",
  "anya-e0805n:898_7": "gacchato gacchantassa,",
  "anya-e0805n:898_8": "gacchataṃ gacchantānaṃ,",
  "anya-e0805n:898_9": "gacchatā gacchantasmā gacchantamhā,",
  "anya-e0805n:898_10": "gacchantehi gacchantebhi,",
  "anya-e0805n:898_11": "gacchato gacchantassa,",
  "anya-e0805n:898_12": "gacchataṃ gacchantānaṃ,",
  "anya-e0805n:898_13": "gacchati gacchante gacchantasmiṃ gacchantamhī,",
  "anya-e0805n:898_14": "gacchantesu.",
  "anya-e0805n:899_0": "Evaṃ mahaṃ caraṃ tiṭṭhaṃ, dadaṃ bhuñjaṃ suṇaṃ pacaṃ;",
  "anya-e0805n:900_0": "Jayaṃ jīraṃ cavaṃ mīyaṃ, saraṃ kubbaṃ japaṃ vajaṃ –",
  "anya-e0805n:901_0": "Iccādayo.",
  "anya-e0805n:902_0": "Bhavantasaddassa ga yo nā savacanesu viseso. So bhavaṃ.",
  "anya-e0805n:903_0": "“Bhavato”ti vattate.",
  "anya-e0805n:904_0": "109. Obhāvo kvaci yosu vakārassa.",
  "anya-e0805n:905_0": "Bhavantaiccetassa vakārassa obhāvo hoti kvaci yoiccetesu. Te bhonto bhavanto bhavantā.",
  "anya-e0805n:906_0": "“Bhavato”ti vattate.",
  "anya-e0805n:907_0": "110. Bho ge tu.",
  "anya-e0805n:908_0": "Sabbasseva bhavantasaddassa bho hoti ge pare.",
  "anya-e0805n:908_1": "Tusaddena bhante,",
  "anya-e0805n:908_2": "bhontādi ca, galopo,",
  "anya-e0805n:908_3": "bho bhante bhonta bhontā,",
  "anya-e0805n:908_4": "bhonto bhavanto bhavantā,",
  "anya-e0805n:908_5": "bhavantaṃ,",
  "anya-e0805n:908_6": "bhonte bhavante.",
  "anya-e0805n:909_0": "Nāsesu “obhāvo kvacī”ti yogavibhāgena obhāvo.",
  "anya-e0805n:910_0": "Bhotā bhavatā bhavantena, bhoto bhavato bhavantassa iccādi.",
  "anya-e0805n:911_0": "111. Bhadantassa bhaddanta bhante.",
  "anya-e0805n:912_0": "Sabbasseva bhadantasaddassa bhaddanta bhanteiccete ādesā honti kvaci ge pare yosu ca.",
  "anya-e0805n:912_1": "Bho bhaddanta bhante,",
  "anya-e0805n:912_2": "bhadanta bhadantā vā iccādi purisasaddasamaṃ.",
  "anya-e0805n:913_0": "112. Santasaddassa so bhe bo cante.",
  "anya-e0805n:914_0": "Sabbasseva santasaddassa sasaddādeso hoti bhakāre pare, ante ca bakārāgamo hoti.",
  "anya-e0805n:915_0": "Casaddaggahaṇena abhakārepi samāse kvaci sakārādeso. Sabbhi.",
  "anya-e0805n:916_0": "Bheti kiṃ? Santehi, sesaṃ gacchantasaddasamaṃ.",
  "anya-e0805n:917_0": "Atthi rāja brahma atta sakhasaddādīnaṃ bhedo, tatheva syādyuppatti, “rāja si”iti ṭhite –",
  "anya-e0805n:918_0": "“Brahmattasakharājādito”ti adhikāro.",
  "anya-e0805n:919_0": "113. Syā ca.",
  "anya-e0805n:920_0": "Brahma atta sakha rājaiccevamādito sivacanassa ākāro hoti.",
  "anya-e0805n:920_1": "Ādisaddena ātumādisaddato ca.",
  "anya-e0805n:920_2": "Saralopādi.",
  "anya-e0805n:920_3": "Rājā tiṭṭhati.",
  "anya-e0805n:921_0": "114. Yonamāno.",
  "anya-e0805n:922_0": "Brahmattasakharājādito yonaṃ ānoādeso hoti. Rājāno tiṭṭhanti, bho rāja bho rājā, bhavanto rājāno.",
  "anya-e0805n:923_0": "“Vā”ti vattate.",
  "anya-e0805n:924_0": "115. Brahmattasakharājādito amānaṃ.",
  "anya-e0805n:925_0": "Brahmādīhi parassa aṃvacanassa ānaṃ hoti vā. Rājānaṃ passa rājaṃ vā, rājāno.",
  "anya-e0805n:926_0": "“Savibhattissa, rājassā”ti ca vattate.",
  "anya-e0805n:927_0": "116. Nāmhi raññā vā.",
  "anya-e0805n:928_0": "Sabbasseva rājasaddassa savibhattissa raññāādeso hoti vā nāmhi vibhattimhi. Raññā kataṃ rājena vā.",
  "anya-e0805n:929_0": "117. Rājassa rāju sunaṃhisu ca.",
  "anya-e0805n:930_0": "Sabbassa rājasaddassa rājuādeso hoti su naṃ hiiccetesu vacanesu.",
  "anya-e0805n:930_1": "Casaddo vikappanattho,",
  "anya-e0805n:930_2": "“sunaṃhisu cā”ti dīgho,",
  "anya-e0805n:930_3": "rājūhi rājūbhi,",
  "anya-e0805n:930_4": "rājehi rājebhi vā.",
  "anya-e0805n:931_0": "“Savibhattissā”ti adhikāro.",
  "anya-e0805n:932_0": "118. Rājassa raññorājino se.",
  "anya-e0805n:933_0": "Sabbasseva rājasaddassa savibhattissa rañño rājinoiccete ādesā honti se vibhattimhi. Rañño,",
  "anya-e0805n:933_1": "rājino deti.",
  "anya-e0805n:934_0": "“Rājassā”ti vattate.",
  "anya-e0805n:935_0": "119. Raññaṃ naṃ mhī vā.",
  "anya-e0805n:936_0": "Sabbasseva rājasaddassa savibhattissa raññaṃādeso hoti vā naṃmhi vibhattimhi.",
  "anya-e0805n:936_1": "Raññaṃ rājūnaṃ rājānaṃ.",
  "anya-e0805n:937_0": "Pañcamiyaṃ –",
  "anya-e0805n:938_0": "120. Amhatumhanturājabrahmattasakhasatthupitādīhi smā nāva.",
  "anya-e0805n:939_0": "Amhatumhanturājabrahmattasakhasatthupituiccevamādīhi smāvacanaṃ nāva daṭṭhabbanti smāvacanassa nābhāvātideso.",
  "anya-e0805n:939_1": "Atideso pana chabbidho.",
  "anya-e0805n:940_0": "Vuttañca –",
  "anya-e0805n:941_0": "“Byapadeso nimittañca, taṃrūpaṃ taṃsabhāvatā;",
  "anya-e0805n:942_0": "Suttañceva tathā kāri-yātidesoti chabbidho”ti.",
  "anya-e0805n:943_0": "Tatrāyaṃ brahmattasakhādīsu pāṭhasāmatthiyato rūpātideso. Sesaṃ tatiyāsamaṃ.",
  "anya-e0805n:944_0": "Raññā apeti, rājūhi rājūbhi, rājehi rājebhi, rañño, rājino santakaṃ, raññaṃ rājūnaṃ rājānaṃ.",
  "anya-e0805n:945_0": "“Rājassā”ti vattate.",
  "anya-e0805n:946_0": "121. Smiṃmhi raññe rājini.",
  "anya-e0805n:947_0": "Sabbasseva rājasaddassa savibhattissa raññerājiniiccete ādesā honti smiṃmhi vibhattimhi. Raññe,",
  "anya-e0805n:947_1": "rājini patiṭṭhitaṃ,",
  "anya-e0805n:947_2": "rājūsu rājesu.",
  "anya-e0805n:948_0": "Brahmasaddassa ca ga nā sa smiṃsu viseso. Brahmā, brahmāno.",
  "anya-e0805n:949_0": "Ālapane ca “e”ti vattate.",
  "anya-e0805n:950_0": "122. Brahmato gassa ca.",
  "anya-e0805n:951_0": "Brahmasaddato gassa ca ekāro hoti,",
  "anya-e0805n:951_1": "caggahaṇaṃ eggahaṇānukaḍḍhanatthaṃ,",
  "anya-e0805n:951_2": "bho brahme,",
  "anya-e0805n:951_3": "bhavanto brahmāno,",
  "anya-e0805n:951_4": "brahmānaṃ brahmaṃ, brahmāno.",
  "anya-e0805n:952_0": "Vipariṇāmena “brahmassa, anto”ti ca vattate.",
  "anya-e0805n:953_0": "123. Uttaṃ sanāsu.",
  "anya-e0805n:954_0": "Brahmasaddassa anto uttamāpajjate sa nāiccetesu vacanesu.",
  "anya-e0805n:954_1": "Uttamiti bhāvaniddeso katthaci abhāvadassanattho. Brahmunā,",
  "anya-e0805n:954_2": "brahmehi brahmebhi.",
  "anya-e0805n:955_0": "Sasmiṃ utte kate “ivaṇṇuvaṇṇā jhalā”ti lasaññāyaṃ –",
  "anya-e0805n:956_0": "124. Jhalato sassa no vā.",
  "anya-e0805n:957_0": "Jhalasaññehi ivaṇṇuvaṇṇehi parassa saiccetassa vacanassa noiccādeso hoti vā.",
  "anya-e0805n:957_1": "Brahmuno brahmassa,",
  "anya-e0805n:957_2": "brahmānaṃ brahmūnaṃ vā,",
  "anya-e0805n:957_3": "uttamiti yogavibhāgena aññatthāpi uttaṃ.",
  "anya-e0805n:958_0": "Pañcamiyaṃ nābhāvātideso. Brahmunā, brahmehi brahmebhi, brahmuno brahmassa, brahmānaṃ brahmūnaṃ vā.",
  "anya-e0805n:959_0": "125. Brahmato tu smiṃ ni.",
  "anya-e0805n:960_0": "Brahmasaddato smiṃvacanassa ni hoti. Tusaddena kammacammamuddhādito ca kvaci. Brahmani, brahmesu.",
  "anya-e0805n:961_0": "Attasaddassa tatiyādīsveva viseso.",
  "anya-e0805n:962_0": "Attā, attāno, bho atta bho attā, bhavanto attāno, attānaṃ attaṃ, attāno.",
  "anya-e0805n:963_0": "Nāmhi “akammantassa cā”ti ettha casaddena attantassa attaṃ vā. Attanā attena vā.",
  "anya-e0805n:964_0": "126. Attanto hismimanattaṃ.",
  "anya-e0805n:965_0": "Attasaddassa anto anattamāpajjate hismiṃ pare. Attanehi attanebhi.",
  "anya-e0805n:966_0": "“Tato, attato”ti ca vattate.",
  "anya-e0805n:967_0": "127. Sassa no.",
  "anya-e0805n:968_0": "Tato attasaddato sassa vibhattissa no hoti. Attano, attānaṃ.",
  "anya-e0805n:969_0": "128. Smā nā.",
  "anya-e0805n:970_0": "Tato attasaddato smāvacanassa nā hoti. Attanā apeti.",
  "anya-e0805n:971_0": "Nābhāvātideseneva siddhepi uttarasuttena ekayogamakatvā bhinnayogakaraṇaṃ atthantaraviññāpanatthaṃ,",
  "anya-e0805n:971_1": "tena attantatakārassa rakāro jakāre kvaci.",
  "anya-e0805n:971_2": "Atrajo attajo vā.",
  "anya-e0805n:971_3": "Attanehi attanebhi, attano, attānaṃ.",
  "anya-e0805n:972_0": "“Attato”ti vattate.",
  "anya-e0805n:973_0": "129. Tato smiṃ ni.",
  "anya-e0805n:974_0": "Tato attasaddato smiṃvacanassa ni hoti. Attani, attesu.",
  "anya-e0805n:975_0": "Sakhasaddassa bhedo. Sakhā, sakhāno.",
  "anya-e0805n:976_0": "“Yona”miti vattate.",
  "anya-e0805n:977_0": "130. Sakhato cāyono.",
  "anya-e0805n:978_0": "Sakhasaddato yonaṃ āyo noādesā ca honti. Sakhāyo.",
  "anya-e0805n:979_0": "131. Sakhantassi nonānaṃsesu.",
  "anya-e0805n:980_0": "Sakhasaddantassa ikārādeso hoti nonānaṃsaiccetesu paresu. Sakhino tiṭṭhanti.",
  "anya-e0805n:981_0": "Ālapane gasaññāyaṃ –",
  "anya-e0805n:982_0": "132. Sakhato gasse vā.",
  "anya-e0805n:983_0": "Sakhato gassa akāra ākāra ikāra īkāraekārādesā honti.",
  "anya-e0805n:983_1": "Vāsaddena aññasmāpi kvaci ekāro. Yathā –",
  "anya-e0805n:983_2": "bhaddante ise iti.",
  "anya-e0805n:984_0": "A ca ā ca i ca ī ca e cātipi e, pubbassarānaṃ kamena lopo.",
  "anya-e0805n:985_0": "Bho sakha bho sakhā bho sakhi bho sakhī bho sakhe, bhavanto sakhāno sakhāyo sakhino.",
  "anya-e0805n:986_0": "“Sakhantassa, āro cā”ti ca vattate.",
  "anya-e0805n:987_0": "133. Sunamaṃsu vā.",
  "anya-e0805n:988_0": "Sakhantassa āro bhoti vā sunaṃ aṃiccetesu paresu.",
  "anya-e0805n:988_1": "Sakhāraṃ sakhānaṃ sakhaṃ,",
  "anya-e0805n:988_2": "sakhāno sakhāyo sakhino, sakhinā.",
  "anya-e0805n:989_0": "“Sakhantassā”ti vattate.",
  "anya-e0805n:990_0": "134. Āro himhi vā.",
  "anya-e0805n:991_0": "Sakhantassa āro hoti vā himhi vibhattimhi. Sakhārehi sakhārebhi, sakhehi sakhebhi.",
  "anya-e0805n:992_0": "Ikārādese “jhalato sassa no vā”ti no. Sakhino sakhissa, sakhārānaṃ sakhīnaṃ.",
  "anya-e0805n:993_0": "Smāvacanassa nābhāvo. Sakhinā,",
  "anya-e0805n:993_1": "sakhārehi sakhārebhi sakhehi sakhebhi,",
  "anya-e0805n:993_2": "sakhino sakhissa,",
  "anya-e0805n:993_3": "sakhārānaṃ sakhīnaṃ.",
  "anya-e0805n:994_0": "“Sakhato”ti ca vattate.",
  "anya-e0805n:995_0": "135. Smime.",
  "anya-e0805n:996_0": "Sakhato smiṃvacanassa ekāro hoti. Niccatthoyamārambho. Sakhe, sakhāresu sakhesu.",
  "anya-e0805n:997_0": "Ātumasaddassa paṭhamādutiyāsu attasaddasseva rūpanayo. Ātumā, ātumāno,",
  "anya-e0805n:997_1": "bho ātuma bho ātumā,",
  "anya-e0805n:997_2": "bhavanto ātumāno,",
  "anya-e0805n:997_3": "ātumānaṃ ātumaṃ, ātumāno,",
  "anya-e0805n:997_4": "ātumena iccādi purisasamaṃ.",
  "anya-e0805n:998_0": "Pumasaddassa bhedo. Puma si,",
  "anya-e0805n:999_0": "“Savibhattissā”ti adhikāro.",
  "anya-e0805n:1000_0": "136. Pumantassā simhi.",
  "anya-e0805n:1001_0": "Pumasaddassa savibhattissa ākārādeso hoti simhi vibhattimhi.",
  "anya-e0805n:1001_1": "Antaggahaṇena maghavayuvādīnamantassa ca. Pumā.",
  "anya-e0805n:1002_0": "“Pumantassā”ti adhikāro.",
  "anya-e0805n:1003_0": "137. Yosvāno.",
  "anya-e0805n:1004_0": "Pumantassa savibhattissa ānoādeso hoti yosu vibhattīsu. Pumāno.",
  "anya-e0805n:1005_0": "138. Amālapanekavacane.",
  "anya-e0805n:1006_0": "Pumantassa savibhattissa aṃ hoti ālapanekavacane pare. He pumaṃ, he pumāno, pumaṃ, pumāno.",
  "anya-e0805n:1007_0": "“Ā, vā”ti ca vattate.",
  "anya-e0805n:1008_0": "139. U nāmhi ca.",
  "anya-e0805n:1009_0": "Pumantassa āuādesā honti vā nāmhi vibhattimhi.",
  "anya-e0805n:1009_1": "Casaddena pumakammathāmantassa cu’kāro vā sasmāsu.",
  "anya-e0805n:1009_2": "Pumānā pumunā pumena vā.",
  "anya-e0805n:1010_0": "“Āne”ti vattate.",
  "anya-e0805n:1011_0": "140. Hivibhattimhi ca.",
  "anya-e0805n:1012_0": "Pumantassa hivibhattimhī ca āneādeso hoti.",
  "anya-e0805n:1012_1": "Vibhattiggahaṇaṃ savibhattiggahaṇanivattanatthaṃ.",
  "anya-e0805n:1012_2": "Pumānehi pumānebhi.",
  "anya-e0805n:1013_0": "Casaddena yuvamaghavādīnamantassa vā ānādeso hoti sabbavibhattīsu.",
  "anya-e0805n:1013_1": "“U nāmhi cā”ti ettha casaddena pumantassukāro vā sasmāsu vibhattīsu.",
  "anya-e0805n:1013_2": "“Jhalato sassa no vā”ti no.",
  "anya-e0805n:1013_3": "Pumuno pumassa, pumānaṃ.",
  "anya-e0805n:1014_0": "“Smā, nā”ti vattate.",
  "anya-e0805n:1015_0": "141. Jhalato ca.",
  "anya-e0805n:1016_0": "Jhalaiccetehi smāvacanassa nā hoti.",
  "anya-e0805n:1016_1": "Caggahaṇaṃ kvaci nivattanatthaṃ.",
  "anya-e0805n:1016_2": "Pumānā pumunā pumā pumasmā pumamhā,",
  "anya-e0805n:1016_3": "pumānehi pumānebhi pumehi pumebhi,",
  "anya-e0805n:1016_4": "pumuno pumassa, pumānaṃ.",
  "anya-e0805n:1017_0": "142. Āne smiṃmhi vā.",
  "anya-e0805n:1018_0": "Pumantassa savibhattissa āneādeso hoti vā smiṃmhi vibhattimhi. Pumāne pume pumasmiṃ pumamhi.",
  "anya-e0805n:1019_0": "143. Susmimā vā.",
  "anya-e0805n:1020_0": "Pumantassa suiccetasmiṃ pare āādeso hoti vā. Pumāsu pumesu.",
  "anya-e0805n:1021_0": "Yuvādīsu “yuva si” itīdha –",
  "anya-e0805n:1022_0": "“Pumantassā simhī”ti ettha antaggahaṇena ākāro, “hivibhattimhi cā”ti sutte casaddena ānādeso ca.",
  "anya-e0805n:1023_0": "Yuvā yuvāno,",
  "anya-e0805n:1023_1": "yuvānā yuvā,",
  "anya-e0805n:1023_2": "he yuva he yuvā he yuvāna he yuvānā,",
  "anya-e0805n:1023_3": "bhavanto yuvānā,",
  "anya-e0805n:1023_4": "yuvānaṃ yuvaṃ,",
  "anya-e0805n:1023_5": "yuvāne yuve.",
  "anya-e0805n:1024_0": "“Akammantassa cā”ti ettha casaddena yuvamaghavādīnamantassa ā hoti vā nāsuiccetesūti āttaṃ.",
  "anya-e0805n:1025_0": "Yuvānā yuvena yuvānena vā,",
  "anya-e0805n:1025_1": "yuvānehi yuvānebhi yuvehi yuvebhi,",
  "anya-e0805n:1025_2": "yuvānassa yuvassa,",
  "anya-e0805n:1025_3": "yuvānānaṃ yuvānaṃ,",
  "anya-e0805n:1025_4": "yuvānā yuvānasmā yuvānamhā,",
  "anya-e0805n:1025_5": "yuvānehi yuvānebhi yuvehi yuvebhi,",
  "anya-e0805n:1025_6": "yuvānassa yuvassa,",
  "anya-e0805n:1025_7": "yuvānānaṃ yuvānaṃ,",
  "anya-e0805n:1025_8": "yuvāne yuvānasmiṃ yuvānamhi yuve yuvamhi yuvasmiṃ,",
  "anya-e0805n:1025_9": "yuvānesu yuvāsu yuvesu.",
  "anya-e0805n:1026_0": "Evaṃ maghavā maghavāno, maghavānā iccādi yuvasaddasamaṃ.",
  "anya-e0805n:1027_0": "Akārantaṃ.",
  "anya-e0805n:1028_0": "Ākāranto pulliṅgo sāsaddo.",
  "anya-e0805n:1029_0": "Sā si, silopo, sā sunakho.",
  "anya-e0805n:1030_0": "Bahuvacane –",
  "anya-e0805n:1031_0": "144. Agho rassamekavacanayosvapi ca.",
  "anya-e0805n:1032_0": "Ghasaññakaākāravajjito liṅgassanto saro rassamāpajjate ekavacanesu yosu ca paresūti rassattaṃ.",
  "anya-e0805n:1032_1": "Apiggahaṇaṃ simhi nivattanatthaṃ.",
  "anya-e0805n:1032_2": "Sesaṃ neyyaṃ.",
  "anya-e0805n:1033_0": "Sā tiṭṭhanti,",
  "anya-e0805n:1033_1": "he sa he sā, he sā, saṃ, se, sena,",
  "anya-e0805n:1033_2": "sāhi sābhi,",
  "anya-e0805n:1033_3": "sassa sāya, sānaṃ,",
  "anya-e0805n:1033_4": "sā sasmā samhā,",
  "anya-e0805n:1033_5": "sāhi sābhi, sassa, sānaṃ,",
  "anya-e0805n:1033_6": "se sasmiṃ samhi, sāsu.",
  "anya-e0805n:1034_0": "Evaṃ paccakkhadhammā gāṇḍīvadhanvāpabhutayo.",
  "anya-e0805n:1035_0": "Ākārantaṃ.",
  "anya-e0805n:1036_0": "Ikāranto pulliṅgo aggisaddo. Syādyuppatti, aggi si,",
  "anya-e0805n:1037_0": "“Anto, simhi, vā”ti ca vattate.",
  "anya-e0805n:1038_0": "145. Aggissini.",
  "anya-e0805n:1039_0": "Aggissa anto ini hoti vā simhi vibhattimhi. “Sesato lopaṃ gasipī”ti silopo. Aggini aggi.",
  "anya-e0805n:1040_0": "Bahuvacane “ivaṇṇuvaṇṇā jhalā”ti jhalasaññāyaṃ –",
  "anya-e0805n:1041_0": "“Jhalato, vā”ti ca vattate.",
  "anya-e0805n:1042_0": "146. Ghapato ca yonaṃ lopo.",
  "anya-e0805n:1043_0": "Ghapasaññehi itthivācakehi ākārivaṇṇuvaṇṇehi,",
  "anya-e0805n:1043_1": "jhalasaññehi ca paresaṃ yovacanānaṃ lopo hoti vā.",
  "anya-e0805n:1043_2": "Vavatthitavibhāsāyaṃ.",
  "anya-e0805n:1044_0": "147. Yosu katanikāralopesu dīghaṃ.",
  "anya-e0805n:1045_0": "Liṅgassantabhūtā sabbe rassasarā yosu katanikāralopesu dīghamāpajjante.",
  "anya-e0805n:1045_1": "Katā nikāralopā yesaṃ te katanikāralopā. Aggī.",
  "anya-e0805n:1046_0": "“Pañcādīnamatta”nti ito “atta”miti vattate.",
  "anya-e0805n:1047_0": "148. Yosvakatarasso jho.",
  "anya-e0805n:1048_0": "Yosu paresu akatarasso jho attamāpajjate. Aggayo.",
  "anya-e0805n:1049_0": "Jhoti kiṃ? Rattiyo.",
  "anya-e0805n:1050_0": "Ālapanepevaṃ. He aggi, he aggī he aggayo.",
  "anya-e0805n:1051_0": "Dutiyekavacane pubbassaralope sampatte –",
  "anya-e0805n:1052_0": "149. Aṃ mo niggahītaṃ jhalapehi.",
  "anya-e0805n:1053_0": "Jhalapaiccetehi parassa aṃvacanassa, makārassa ca niggahītaṃ ādeso hoti. Aggiṃ.",
  "anya-e0805n:1054_0": "Aggī aggayo, agginā,",
  "anya-e0805n:1054_1": "aggīhi aggībhi,",
  "anya-e0805n:1054_2": "“sunaṃhisu cā”ti ettha caggahaṇena katthaci dīghābhāvo.",
  "anya-e0805n:1054_3": "Aggihi aggibhi.",
  "anya-e0805n:1055_0": "“Jhalato sassa no vā”ti no. Aggino aggissa, aggīnaṃ.",
  "anya-e0805n:1056_0": "“Smā nā”ti vattamāne “jhalato cā”ti vikappena nā.",
  "anya-e0805n:1056_1": "Agginā aggismā aggimhā,",
  "anya-e0805n:1056_2": "aggīhi aggībhi aggihi aggibhi,",
  "anya-e0805n:1056_3": "aggino aggissa,",
  "anya-e0805n:1056_4": "aggīnaṃ agginaṃ,",
  "anya-e0805n:1056_5": "aggimhi aggismiṃ,",
  "anya-e0805n:1056_6": "aggīsu aggisu.",
  "anya-e0805n:1057_0": "Evamaññepi –",
  "anya-e0805n:1058_0": "Joti pāṇi gaṇṭhi muṭṭhi, kucchi vatthi sāli vīhi;",
  "anya-e0805n:1059_0": "Byādhi odhi bodhi sandhi, rāsi kesi sāti dīpi.",
  "anya-e0805n:1060_0": "Isi muni maṇi dhani yati giri ravi kavi,",
  "anya-e0805n:1061_0": "Kapi asi masi nidhi vidhi ahi kimi pati;",
  "anya-e0805n:1062_0": "Hari ari timi kali bali jaladhi gahapati,",
  "anya-e0805n:1063_0": "Urudhiti varamati nirupadhi adhipati.",
  "anya-e0805n:1064_0": "Añjali sārathi atithi samādhi udadhippabhutayo.",
  "anya-e0805n:1065_0": "Ikārantaṃ.",
  "anya-e0805n:1066_0": "Īkāranto pulliṅgo daṇḍīsaddo.",
  "anya-e0805n:1067_0": "“Daṇḍī si” itīdha –",
  "anya-e0805n:1068_0": "“Agho rassamekavacanayosvapi cā”ti rassatte sampatte etthevāpiggahaṇena sismiṃ tadabhāve siddhe niyamatthamāha.",
  "anya-e0805n:1069_0": "“Rassa”nti vattamāne –",
  "anya-e0805n:1070_0": "150. Na sismimanapuṃsakāni.",
  "anya-e0805n:1071_0": "Sismiṃ napuṃsakavajjitāni liṅgāni na rassamāpajjanteti rassattābhāvo, silopo. Daṇḍī tiṭṭhati.",
  "anya-e0805n:1072_0": "Anapuṃsakānīti kiṃ? Sukhakāri dānaṃ.",
  "anya-e0805n:1073_0": "Ettha ca –",
  "anya-e0805n:1074_0": "Visadāvisadākāra-vohārobhayamuttakā;",
  "anya-e0805n:1075_0": "Pumādijānane hetu-bhāvato liṅgamīritā.",
  "anya-e0805n:1076_0": "Yolope daṇḍī tiṭṭhanti.",
  "anya-e0805n:1077_0": "Itaratra “agho rassa”miccādinā rassatte kate –",
  "anya-e0805n:1078_0": "“Jhato, katarassā”ti ca vattate.",
  "anya-e0805n:1079_0": "151. Yonaṃ no.",
  "anya-e0805n:1080_0": "Sabbesaṃ yonaṃ sālapanānaṃ jhato katarassā paresaṃ noiccādeso hoti. Daṇḍino tiṭṭhanti.",
  "anya-e0805n:1081_0": "Katarassāti kiṃ? Aggayo.",
  "anya-e0805n:1082_0": "Adhikāraṃ vinā “yonaṃ,",
  "anya-e0805n:1083_0": "No”ti yogavibhāgato;",
  "anya-e0805n:1084_0": "Kvaci akatarassāpi,",
  "anya-e0805n:1085_0": "No sāramatino yathā.",
  "anya-e0805n:1086_0": "Ālapane “ge”ti vattate.",
  "anya-e0805n:1087_0": "152. Jhalapā rassaṃ.",
  "anya-e0805n:1088_0": "Jhalapaiccete rassamāpajjante ge pare. Bho daṇḍi.",
  "anya-e0805n:1089_0": "“Agho rassa”ntiādināva siddhepi rassatte punārambho niyamattho,",
  "anya-e0805n:1089_1": "tena “bho go”tiādīsu na bhavati.",
  "anya-e0805n:1089_2": "Daṇḍī daṇḍino.",
  "anya-e0805n:1090_0": "Dutiyāyaṃ rassatte kate “a”miti vattate, “ghapato smiṃ yaṃ vā”ti ito maṇḍūkagatiyā “vā”ti vattate.",
  "anya-e0805n:1091_0": "153. Naṃ jhato katarassā.",
  "anya-e0805n:1092_0": "Jhato katarassā parassa aṃvacanassa naṃ hoti vā.",
  "anya-e0805n:1092_1": "Daṇḍinaṃ daṇḍiṃ,",
  "anya-e0805n:1092_2": "daṇḍī daṇḍino, daṇḍinā,",
  "anya-e0805n:1092_3": "daṇḍīhi daṇḍībhi,",
  "anya-e0805n:1092_4": "daṇḍino daṇḍissa, daṇḍīnaṃ.",
  "anya-e0805n:1093_0": "“Jhalato cā”ti nā. Daṇḍinā daṇḍismā daṇḍimhā, daṇḍīhi daṇḍībhi, daṇḍino daṇḍissa, daṇḍīnaṃ.",
  "anya-e0805n:1094_0": "“Jhato, katarassā”ti ca vattate, pure viya “vā”ti ca.",
  "anya-e0805n:1095_0": "154. Smiṃ ni.",
  "anya-e0805n:1096_0": "Jhato katarassā parassa smiṃvacanassa niiccādeso hoti vā. Daṇḍini daṇḍismiṃ daṇḍimhi, daṇḍīsu.",
  "anya-e0805n:1097_0": "Evamaññānipi –",
  "anya-e0805n:1098_0": "Dhammī saṅghī ñāṇī hatthī, cakkī pakkhī dāṭhī raṭṭhī;",
  "anya-e0805n:1099_0": "Chattī mālī vammī yogī, bhāgī bhogī kāmī sāmī.",
  "anya-e0805n:1100_0": "Dhajī gaṇī sasī kuṭṭhī, jaṭī yānī sukhī sikhī;",
  "anya-e0805n:1101_0": "Dantī mantī karī cāgī, kusalī musalī balī.",
  "anya-e0805n:1102_0": "Pāpakārī sattughātī, mālyakārī dīghajīvī;",
  "anya-e0805n:1103_0": "Dhammacārī sīghayāyī, sīhanādī bhūmisāyī –",
  "anya-e0805n:1104_0": "Iccādīni īkārantanāmāni.",
  "anya-e0805n:1105_0": "Gāmaṇīsaddassa tu sattamiyaṃ bhedo.",
  "anya-e0805n:1106_0": "Gāmaṇī,",
  "anya-e0805n:1106_1": "gāmaṇī gāmaṇino,",
  "anya-e0805n:1106_2": "bho gāmaṇi,",
  "anya-e0805n:1106_3": "bhonto gāmaṇī bhonto gāmaṇino,",
  "anya-e0805n:1106_4": "gāmaṇinaṃ gāmaṇiṃ,",
  "anya-e0805n:1106_5": "gāmaṇī gāmaṇino.",
  "anya-e0805n:1107_0": "Sesaṃ daṇḍīsamaṃ. Niādesābhāvova viseso. Evaṃ senānī sudhīppabhutayo.",
  "anya-e0805n:1108_0": "Īkārantaṃ.",
  "anya-e0805n:1109_0": "Ukāranto pulliṅgo bhikkhusaddo.",
  "anya-e0805n:1110_0": "Tatheva bhikkhusaddato si, silopo. So bhikkhu.",
  "anya-e0805n:1111_0": "Bahuvacane “ghapato ca yonaṃ lopo”ti yolopo, “yosu kata”iccādinā dīgho. Te bhikkhū.",
  "anya-e0805n:1112_0": "Lopābhāve “vā, yona”nti ca vattate.",
  "anya-e0805n:1113_0": "155. Lato vokāro ca.",
  "anya-e0805n:1114_0": "Lasaññato paresaṃ yovacanānaṃ vokārādeso hoti vā.",
  "anya-e0805n:1114_1": "Kāraggahaṇena yonaṃ no ca hoti.",
  "anya-e0805n:1114_2": "Casaddaggahaṇaṃ katthaci nivattanatthaṃ.",
  "anya-e0805n:1114_3": "Atha vā caggahaṇaṃ noggahaṇānuvattanatthaṃ,",
  "anya-e0805n:1114_4": "tena jantusabbaññūādito yonaṃ no ca hoti.",
  "anya-e0805n:1114_5": "Vāsaddo vavatthitavibhāsattho. Tena –",
  "anya-e0805n:1115_0": "Bhikkhuppabhutito niccaṃ, vo yonaṃ hetuādito;",
  "anya-e0805n:1116_0": "Vibhāsā na ca vo no ca, amuppabhutito bhave.",
  "anya-e0805n:1117_0": "“Attaṃ, akatarasso”ti ca vattate.",
  "anya-e0805n:1118_0": "156. Vevosu lo ca.",
  "anya-e0805n:1119_0": "Ve voiccetesu ca paresu akatarasso lo attamāpajjate. Bhikkhavo, bho bhikkhu, bhavanto bhikkhū.",
  "anya-e0805n:1120_0": "Lopābhāve –",
  "anya-e0805n:1121_0": "157. Akatarassā lato yvālapanassa vevo.",
  "anya-e0805n:1122_0": "Akatarassā lato parassa ālapane vihitassa yoiccetassa ve voādesā honti. Attaṃ.",
  "anya-e0805n:1122_1": "Bhavanto bhikkhave bhikkhavo.",
  "anya-e0805n:1122_2": "“Aṃ mo niggahītaṃ jhalapehī”ti niggahītaṃ.",
  "anya-e0805n:1123_0": "Bhikkhuṃ,",
  "anya-e0805n:1123_1": "bhikkhū bhikkhavo,",
  "anya-e0805n:1123_2": "bhikkhunā,",
  "anya-e0805n:1123_3": "bhikkhūhi bhikkhūbhi bhikkhuhi bhikkhubhi,",
  "anya-e0805n:1123_4": "bhikkhuno bhikkhussa,",
  "anya-e0805n:1123_5": "bhikkhūnaṃ bhikkhunaṃ,",
  "anya-e0805n:1123_6": "bhikkhunā bhikkhusmā bhikkhumhā,",
  "anya-e0805n:1123_7": "bhikkhūhi bhikkhūbhi bhikkhuhi bhikkhubhi,",
  "anya-e0805n:1123_8": "bhikkhuno bhikkhussa,",
  "anya-e0805n:1123_9": "bhikkhūnaṃ bhikkhunaṃ,",
  "anya-e0805n:1123_10": "bhikkhumhi bhikkhusmiṃ,",
  "anya-e0805n:1123_11": "bhikkhūsu bhikkhusu.",
  "anya-e0805n:1124_0": "Evaṃ setu ketu rāhu bhānu paṅgu ucchu veḷu maccu sindhu bandhu neru meru sattu kāru hetu jantu ruru paṭu iccādayo.",
  "anya-e0805n:1125_0": "Hetujantusaddānaṃ paṭhamādutiyāsu viseso.",
  "anya-e0805n:1126_0": "Hetu,",
  "anya-e0805n:1126_1": "hetū hetavo hetuyo, bho hetu,",
  "anya-e0805n:1126_2": "bhonto hetū hetave hetavo, hetuṃ,",
  "anya-e0805n:1126_3": "hetū hetavo hetuyo.",
  "anya-e0805n:1126_4": "Sesaṃ bhikkhusamaṃ.",
  "anya-e0805n:1127_0": "Jantu,",
  "anya-e0805n:1127_1": "jantū jantavo.",
  "anya-e0805n:1127_2": "Kāraggahaṇena yonaṃ no ca hoti.",
  "anya-e0805n:1127_3": "Jantuno jantuyo,",
  "anya-e0805n:1127_4": "bho jantu,",
  "anya-e0805n:1127_5": "jantū jantave jantavo, jantuṃ,",
  "anya-e0805n:1127_6": "jantū jantavo jantuno jantuyo iccādi.",
  "anya-e0805n:1128_0": "Satthusaddassa bhedo. “Satthu si”itīdha –",
  "anya-e0805n:1129_0": "“Anto”ti vattate.",
  "anya-e0805n:1130_0": "158. Satthupitādīnamā sismiṃ silopo ca.",
  "anya-e0805n:1131_0": "Satthu pitu mātu bhātu dhītu kattuiccevamādīnamanto āttamāpajjate sismiṃ, silopo ca hoti. Satthā.",
  "anya-e0805n:1132_0": "“Satthu pitādīna”nti adhikāro.",
  "anya-e0805n:1133_0": "159. Aññesvārattaṃ.",
  "anya-e0805n:1134_0": "Satthu pitādīnamanto sivacanato aññesu vacanesu ārattamāpajjate.",
  "anya-e0805n:1134_1": "Ārattamitibhāvaniddesena katthaci aniyamaṃ dasseti.",
  "anya-e0805n:1135_0": "Āraggahaṇamanuvattate.",
  "anya-e0805n:1136_0": "160. Tato yonamo tu.",
  "anya-e0805n:1137_0": "Tato ārādesato sabbesaṃ yonaṃ okārādeso hoti.",
  "anya-e0805n:1138_0": "Tuggahaṇena aññehipi catuubhanadīgavādīhi yonamokāro hoti, saralopādi. Satthāro.",
  "anya-e0805n:1139_0": "Ālapane “akārapitādyantānamā”ti āttaṃ.",
  "anya-e0805n:1139_1": "“Ge rassa”nti adhikicca “ākāro vā”ti vikappena rassattaṃ, valopo.",
  "anya-e0805n:1139_2": "Bho sattha bho satthā,",
  "anya-e0805n:1139_3": "bhavanto satthāro,",
  "anya-e0805n:1139_4": "satthāraṃ,",
  "anya-e0805n:1139_5": "satthāre satthāro.",
  "anya-e0805n:1140_0": "“Tato”ti ca vattate.",
  "anya-e0805n:1141_0": "161. Nā ā.",
  "anya-e0805n:1142_0": "Tato ārādesato nāvacanassa ākārādeso hoti. Satthārā,",
  "anya-e0805n:1142_1": "satthunāti ārattamitibhāvaniddesena siddhaṃ.",
  "anya-e0805n:1142_2": "Satthārehi satthārebhi.",
  "anya-e0805n:1143_0": "“Vā naṃmhī”ti ito “vā”ti vattate.",
  "anya-e0805n:1144_0": "162. U sasmiṃ salopo ca.",
  "anya-e0805n:1145_0": "Satthu pituiccevamādīnamantassa uttaṃ hoti vā sasmiṃ,",
  "anya-e0805n:1145_1": "salopo ca hoti.",
  "anya-e0805n:1145_2": "Ārādesāpavādoyaṃ. Satthu,",
  "anya-e0805n:1145_3": "aññattha bhāvaniddesenārābhāvo.",
  "anya-e0805n:1145_4": "Satthussa satthuno.",
  "anya-e0805n:1146_0": "“Āratta”nti vattate.",
  "anya-e0805n:1147_0": "163. Vā naṃmhi.",
  "anya-e0805n:1148_0": "Satthu pituādīnamanto ārattamāpajjate vā naṃmhi vibhattimhi. Satthārānaṃ.",
  "anya-e0805n:1149_0": "Ārābhāve “vā naṃmhī”ti vattate.",
  "anya-e0805n:1150_0": "164. Satthunattañca.",
  "anya-e0805n:1151_0": "Satthusaddantassa,",
  "anya-e0805n:1151_1": "pitādīnamantassa ca attaṃ hoti vā naṃmhi vibhattimhi,",
  "anya-e0805n:1151_2": "puna satthuggahaṇaṃ satthuno niccavidhānatthaṃ.",
  "anya-e0805n:1151_3": "Satthānaṃ.",
  "anya-e0805n:1152_0": "“Amhatumhanturājabrahmattasakhasatthupitādīhi smā nāvā”ti smāvacanassanābhāvo. Satthārā,",
  "anya-e0805n:1152_1": "satthārehi satthārebhi,",
  "anya-e0805n:1152_2": "satthu satthuno satthussa,",
  "anya-e0805n:1152_3": "satthārānaṃ satthānaṃ.",
  "anya-e0805n:1153_0": "“Ārato”ti vattate.",
  "anya-e0805n:1154_0": "165. Tato smimi.",
  "anya-e0805n:1155_0": "Tato ārādesato smiṃvacanassa ikārādeso hoti.",
  "anya-e0805n:1155_1": "Puna tatoggahaṇena aññasmāpi smiṃvacanassa ikāro. Yathā – bhuvi, divi.",
  "anya-e0805n:1156_0": "166. Āro rassamikāre.",
  "anya-e0805n:1157_0": "Ārādeso rassamāpajjate ikāre pare, satthari, satthāresu.",
  "anya-e0805n:1158_0": "Evaṃ kattā, kattāro,",
  "anya-e0805n:1158_1": "bho katta bho kattā,",
  "anya-e0805n:1158_2": "bhavanto kattāro, kattāraṃ,",
  "anya-e0805n:1158_3": "kattāre kattāro, kattārā,",
  "anya-e0805n:1158_4": "kattārehi kattārebhi.",
  "anya-e0805n:1158_5": "“U sasmiṃ salopo cā”ti uttaṃ,",
  "anya-e0805n:1158_6": "salopo ca.",
  "anya-e0805n:1158_7": "Kattu kattuno kattussa,",
  "anya-e0805n:1158_8": "kattārānaṃ kattānaṃ kattūnaṃ kattunaṃ, kattārā,",
  "anya-e0805n:1158_9": "kattārehi kattārebhi,",
  "anya-e0805n:1158_10": "kattu kattuno kattussa,",
  "anya-e0805n:1158_11": "kattārānaṃ kattānaṃ kattūnaṃ kattunaṃ, kattari,",
  "anya-e0805n:1158_12": "kattāresu,",
  "anya-e0805n:1158_13": "ārābhāve kattūsu kattusu.",
  "anya-e0805n:1159_0": "Evaṃ –",
  "anya-e0805n:1160_0": "Bhattu vattu netu sotu, ñātu jetu chettu bhettu. Dātu dhātu nattu boddhu, viññāpetu ādayopi.",
  "anya-e0805n:1161_0": "“U sasmiṃ salopo cā”ti vattate.",
  "anya-e0805n:1162_0": "167. Sakamandhātādīnañca.",
  "anya-e0805n:1163_0": "Sakamandhātuiccevamādīnamanto ca uttamāpajjate sasmiṃ,",
  "anya-e0805n:1163_1": "salopo ca,",
  "anya-e0805n:1163_2": "niccaṃ punabbidhānā.",
  "anya-e0805n:1163_3": "Sakamandhātu viya assa rājino vibhavo,",
  "anya-e0805n:1163_4": "sesaṃ samaṃ.",
  "anya-e0805n:1163_5": "Evaṃ mahāmandhātuppabhutayo.",
  "anya-e0805n:1164_0": "Pitusaddassa bhedo. Simhi āttaṃ, silopo, pitā.",
  "anya-e0805n:1165_0": "Yomhi “āro, rassa”nti ca vattate.",
  "anya-e0805n:1166_0": "168. Pitādīnamasimhi.",
  "anya-e0805n:1167_0": "Pitādīnamārādeso rassamāpajjate asimhi vibhattimhi.",
  "anya-e0805n:1167_1": "Sismiṃ ārādesābhāvepi asimhīti adhikavacanamatthantaraviññāpanatthaṃ,",
  "anya-e0805n:1167_2": "tena toādimhi pitādīnamikāro ca. Yathā – pitito, mātito, bhātito, dhītito,",
  "anya-e0805n:1167_3": "pitipakkho,",
  "anya-e0805n:1167_4": "mātipakkhoti.",
  "anya-e0805n:1168_0": "Pitaro,",
  "anya-e0805n:1168_1": "sesaṃ kattusamaṃ.",
  "anya-e0805n:1168_2": "Bho pita bho pitā,",
  "anya-e0805n:1168_3": "bhavanto pitaro, pitaraṃ,",
  "anya-e0805n:1168_4": "pitare pitaro,",
  "anya-e0805n:1168_5": "pitarā pitunā,",
  "anya-e0805n:1168_6": "pitarehi pitarebhi.",
  "anya-e0805n:1168_7": "Bhāvaniddesena ārādesābhāve pitūhi pitūbhi pituhi pitubhi,",
  "anya-e0805n:1168_8": "pitu pituno pitussa,",
  "anya-e0805n:1168_9": "pitarānaṃ pitānaṃ pitūnaṃ,",
  "anya-e0805n:1168_10": "dīghābhāve pitunaṃ vā, pitarā,",
  "anya-e0805n:1168_11": "pitarehi pitarebhi pitūhi pitūbhi pituhi pitubhi,",
  "anya-e0805n:1168_12": "pitu pituno pitussa,",
  "anya-e0805n:1168_13": "pitarānaṃ pitānaṃ pitūnaṃ pitunaṃ, pitari,",
  "anya-e0805n:1168_14": "pitaresu pitūsu pitusu.",
  "anya-e0805n:1169_0": "Evaṃ bhātā, bhātaro iccādi.",
  "anya-e0805n:1170_0": "Ukārantaṃ.",
  "anya-e0805n:1171_0": "Ūkāranto pulliṅgo abhibhūsaddo.",
  "anya-e0805n:1172_0": "Tatheva syādyuppatti, silopo. So abhibhū, yolope kate te abhibhū.",
  "anya-e0805n:1173_0": "“Agho rassa”ntiādinā rassattaṃ, vokāro.",
  "anya-e0805n:1173_1": "Katarassattā attābhāvo.",
  "anya-e0805n:1173_2": "Abhibhuvo,",
  "anya-e0805n:1173_3": "bho abhibhu,",
  "anya-e0805n:1173_4": "bhavanto abhibhū abhibhuvo.",
  "anya-e0805n:1174_0": "Katarassattā veādeso na hoti.",
  "anya-e0805n:1174_1": "Sesaṃ bhikkhusaddasamaṃ,",
  "anya-e0805n:1174_2": "rassattameva viseso. Abhibhuṃ,",
  "anya-e0805n:1174_3": "abhibhū abhibhuvo,",
  "anya-e0805n:1174_4": "abhibhunā,",
  "anya-e0805n:1174_5": "abhibhūhi abhibhūbhi,",
  "anya-e0805n:1174_6": "abhibhuno abhibhussa,",
  "anya-e0805n:1174_7": "abhibhūnaṃ iccādi.",
  "anya-e0805n:1175_0": "Evaṃ sayambhū, vessabhū,",
  "anya-e0805n:1175_1": "parābhibhū,",
  "anya-e0805n:1175_2": "sahabhūādayo.",
  "anya-e0805n:1175_3": "Sahabhūsaddassa yonaṃ noādesova viseso. Sahabhū,",
  "anya-e0805n:1175_4": "sahabhū sahabhuvo sahabhuno iccādi.",
  "anya-e0805n:1176_0": "Tathā sabbaññūsaddassa yosveva viseso.",
  "anya-e0805n:1176_1": "So sabbaññū te sabbaññū,",
  "anya-e0805n:1176_2": "yolopābhāve rassattaṃ,",
  "anya-e0805n:1176_3": "“lato vokāro cā”ti ettha kāraggahaṇena yonaṃ noādeso.",
  "anya-e0805n:1176_4": "Vādhikārassa vavatthitavibhāsattā na ca vokāro.",
  "anya-e0805n:1176_5": "Sabbaññuno,",
  "anya-e0805n:1176_6": "bho sabbaññu,",
  "anya-e0805n:1176_7": "bhonto sabbaññū sabbaññuno,",
  "anya-e0805n:1176_8": "sabbaññuṃ,",
  "anya-e0805n:1176_9": "sabbaññū sabbaññuno iccādi.",
  "anya-e0805n:1177_0": "Evaṃ maggaññū dhammaññū atthaññū kālaññū rattaññū mattaññū kataññū tathaññū viññū vidū vedagū pāragū iccādayo.",
  "anya-e0805n:1178_0": "Ūkārantaṃ.",
  "anya-e0805n:1179_0": "Ekāranto appasiddho.",
  "anya-e0805n:1180_0": "Okāranto pulliṅgo gosaddo.",
  "anya-e0805n:1181_0": "Tato syādyuppatti, silopo, go gacchati.",
  "anya-e0805n:1182_0": "“Gāva se”ti ito “go”ti adhikāro, “āvā”ti ca vattate.",
  "anya-e0805n:1183_0": "169. Yosu ca.",
  "anya-e0805n:1184_0": "Goiccetassa okārassa āvādeso hoti yosu.",
  "anya-e0805n:1184_1": "Casaddena nā smā smiṃsuiccetesu ca.",
  "anya-e0805n:1184_2": "“Tato yonamo tū”ti ettha tuggahaṇena yonamokāro,",
  "anya-e0805n:1184_3": "saralopādi.",
  "anya-e0805n:1184_4": "Gāvo tiṭṭhanti.",
  "anya-e0805n:1185_0": "170. Avaṃmhi ca.",
  "anya-e0805n:1186_0": "Goiccetassa okārassa āva avaiccete ādesā honti aṃmhi vibhattimhi.",
  "anya-e0805n:1186_1": "Seddena yo nā sa smāsmiṃsuiccetesu ca avādeso hoti.",
  "anya-e0805n:1186_2": "Gavo gacchanti, he go,",
  "anya-e0805n:1186_3": "he gāvo he gavo.",
  "anya-e0805n:1187_0": "Dutiyāyaṃ “aṃmhī”ti vattate.",
  "anya-e0805n:1188_0": "171. Āvassu vā.",
  "anya-e0805n:1189_0": "Āvaiccetassa gāvādesassa antasarassa ukārādeso hoti vā aṃmhi vibhattimhi.",
  "anya-e0805n:1189_1": "Āvassa a āva,",
  "anya-e0805n:1189_2": "tassa āvasaddantassa.",
  "anya-e0805n:1189_3": "“Aṃmo”tiādinā niggahītaṃ.",
  "anya-e0805n:1189_4": "Gāvuṃ gāvaṃ gavaṃ,",
  "anya-e0805n:1189_5": "gāvo gavo.",
  "anya-e0805n:1190_0": "“Goṇa, vā”ti vattate.",
  "anya-e0805n:1191_0": "172. Suhināsu ca.",
  "anya-e0805n:1192_0": "Su hi nāiccetesu sabbassa gosaddassa goṇādeso hoti vā.",
  "anya-e0805n:1192_1": "Casaddena sesesu ca. Goṇo, goṇā,",
  "anya-e0805n:1192_2": "he goṇa he goṇā, goṇaṃ, goṇe, goṇena,",
  "anya-e0805n:1192_3": "goṇehi goṇebhi, goṇassa.",
  "anya-e0805n:1193_0": "173. Goṇa naṃmhi vā.",
  "anya-e0805n:1194_0": "Sabbassa gosaddassa goṇādeso hoti vā naṃmhi vibhattimhi. Goṇānaṃ,",
  "anya-e0805n:1194_1": "goṇā goṇasmā goṇamhā,",
  "anya-e0805n:1194_2": "goṇehi goṇebhi, goṇassa, goṇānaṃ,",
  "anya-e0805n:1194_3": "goṇe goṇasmiṃ goṇamhi, goṇesu.",
  "anya-e0805n:1195_0": "Goṇādesābhāve gāvena gavena, gohi gobhi.",
  "anya-e0805n:1196_0": "174. Gāva se.",
  "anya-e0805n:1197_0": "“Go āva se”iti tipadamidaṃ. Gossa o go, gosaddokārassa āvādeso hoti se vibhattimhi. Gāvassa gavassa.",
  "anya-e0805n:1198_0": "Naṃmhi “go, avā”ti ca vattate.",
  "anya-e0805n:1199_0": "175. Tato namaṃ patimhālutte ca samāse.",
  "anya-e0805n:1200_0": "Tato gosaddato parassa naṃvacanassa aṃādeso hoti,",
  "anya-e0805n:1200_1": "gosaddokārassa avādeso ca patimhi pare alutte ca samāse.",
  "anya-e0805n:1200_2": "Casaddena asamāsepi aṃ avādesā.",
  "anya-e0805n:1200_3": "Gavaṃpatissa therassa, gavaṃ.",
  "anya-e0805n:1201_0": "“Suhināsu cā”ti ettha casaddena naṃmhi guādeso.",
  "anya-e0805n:1201_1": "“No ca dvādito naṃmhī”ti sutte casaddena nakārāgamo ca.",
  "anya-e0805n:1201_2": "Gunnaṃgonaṃ vā.",
  "anya-e0805n:1202_0": "Gāvā gāvamhā gāvasmā gavā gavamhā gavasmā,",
  "anya-e0805n:1202_1": "gohi gobhi,",
  "anya-e0805n:1202_2": "gāvassa gavassa,",
  "anya-e0805n:1202_3": "gavaṃ gunnaṃ gonaṃ,",
  "anya-e0805n:1202_4": "gāve gāvamhi gāvasmiṃ gave gavamhi gavasmiṃ,",
  "anya-e0805n:1202_5": "gāvesu gavesu gosu.",
  "anya-e0805n:1203_0": "Okārantaṃ.",
  "anya-e0805n:1204_0": "Puriso guṇavā rājā, sā’ggi daṇḍī ca bhikkhu ca;",
  "anya-e0805n:1205_0": "Satthā’bhibhū ca sabbaññū, goti pulliṅgasaṅgaho.",
  "anya-e0805n:1206_0": "Pulliṅgaṃ niṭṭhitaṃ.",
  "anya-e0805n:1207_0": "Asmā nasmā tasmā namhā tamhā,",
  "anya-e0805n:1207_1": "nehi nebhi tehi tebhi,",
  "anya-e0805n:1207_2": "assa nassa tassa,",
  "anya-e0805n:1207_3": "nesaṃ tesaṃ nesānaṃ tesānaṃ,",
  "anya-e0805n:1207_4": "asmiṃ nasmiṃ tasmiṃ namhi tamhi,",
  "anya-e0805n:1207_5": "nesu tesu.",
  "anya-e0805n:1208_0": "Itthiyaṃ “tā si” itīdha sādesasilopā. Sā kaññā, nattaṃ.",
  "anya-e0805n:1208_1": "Nā tā nāyo tāyo, naṃ taṃ,",
  "anya-e0805n:1208_2": "nā tā nāyo tāyo,",
  "anya-e0805n:1208_3": "nāya tāya,",
  "anya-e0805n:1208_4": "nāhi tāhi nābhi tābhi.",
  "anya-e0805n:1209_0": "“Etimāsamī”ti ito etimāggahaṇañca “tassā vā”ti ito taggahaṇañca pañcamiyantavasena vattate “vā”ti ca.",
  "anya-e0805n:1210_0": "215. Tato sassa ssāya.",
  "anya-e0805n:1211_0": "Tato tā etā imāto parassa sassa vibhattissa ssāyādeso hoti vā.",
  "anya-e0805n:1212_0": "“Saṃsāsvekavacanesu ca, i”iti ca vattate.",
  "anya-e0805n:1213_0": "216. Tassā vā.",
  "anya-e0805n:1214_0": "Tāiccetassa itthiyaṃ vattamānassa antassa ikāro hoti vā saṃ sāsvekavacanesu vibhattādesesu.",
  "anya-e0805n:1214_1": "Tissāya tassāya assāya nassāya assā nassā tissā tassā nāya tāya,",
  "anya-e0805n:1214_2": "nāsaṃ tāsaṃ.",
  "anya-e0805n:1215_0": "Pañcamīchaṭṭhīsu tatiyācatutthīsamaṃ. Sattamiyaṃ assaṃ nassaṃ tissaṃ tassaṃ nāyaṃ tāyaṃ, nāsu tāsu.",
  "anya-e0805n:1216_0": "Napuṃsake simhisādesābhāvā nattaṃ. Naṃ taṃ,",
  "anya-e0805n:1216_1": "nāni tāni, naṃ taṃ,",
  "anya-e0805n:1216_2": "nāni tāni,",
  "anya-e0805n:1216_3": "nena tena iccādi pulliṅgasamaṃ.",
  "anya-e0805n:1217_0": "Eta si, “etatesaṃ to”ti sakārādeso. Eso puriso, ete, etaṃ, ete iccādi sabbasaddasamaṃ.",
  "anya-e0805n:1218_0": "Itthiyaṃ etā si, sādeso. Esā kaññā, etā etāyo, etaṃ, etā etāyo, etāya, etāhi etābhi.",
  "anya-e0805n:1219_0": "Sa smiṃsu pana “saṃsāsvekavacanesu cā”ti vattate.",
  "anya-e0805n:1220_0": "217. Etimāsami.",
  "anya-e0805n:1221_0": "Antāpekkhāyaṃ chaṭṭhī,",
  "anya-e0805n:1221_1": "etā imāiccetesamanto saro ikāro hoti saṃsāsvekavacanesu vibhattādesesu.",
  "anya-e0805n:1221_2": "Sādesagatikattā ssāyādesepi.",
  "anya-e0805n:1221_3": "Casaddādhikārato aññekāsaddādīnamantassa ca.",
  "anya-e0805n:1222_0": "Etissāya etissā etāya,",
  "anya-e0805n:1222_1": "etāsaṃ etāsānaṃ, etāya,",
  "anya-e0805n:1222_2": "etāhi etābhi,",
  "anya-e0805n:1222_3": "etissāya etissā etāya,",
  "anya-e0805n:1222_4": "etāsaṃ etāsānaṃ,",
  "anya-e0805n:1222_5": "etissaṃ etāyaṃ, etāsu.",
  "anya-e0805n:1223_0": "Casaddato aññissā aññāya,",
  "anya-e0805n:1223_1": "aññissaṃ aññāyaṃ.",
  "anya-e0805n:1223_2": "Ekissā ekāya,",
  "anya-e0805n:1223_3": "ekissaṃ ekāyaṃ.",
  "anya-e0805n:1223_4": "Itarissā itarāya,",
  "anya-e0805n:1223_5": "itarissaṃ itarāyaṃ iccādi.",
  "anya-e0805n:1224_0": "Napuṃsake etaṃ, etāni, etaṃ, etāni, sesaṃ ñeyyaṃ.",
  "anya-e0805n:1225_0": "Imasaddassa bhedo. Ima si –",
  "anya-e0805n:1226_0": "“Sabbassimassā”ti vattate.",
  "anya-e0805n:1227_0": "218. Anapuṃsakassāyaṃ simhi.",
  "anya-e0805n:1228_0": "Imasaddassa sabbasseva anapuṃsakassa ayaṃādeso hoti simhi vibhattimhi, silopo.",
  "anya-e0805n:1228_1": "Ayaṃ puriso, ime, imaṃ, ime.",
  "anya-e0805n:1229_0": "219. Animi nāmhi ca.",
  "anya-e0805n:1230_0": "Imasaddassa sabbasseva ana imiādesā honti nāmhi vibhattimhi.",
  "anya-e0805n:1230_1": "Anitthiliṅgassevetaṃ gahaṇaṃ.",
  "anya-e0805n:1230_2": "Anena iminā.",
  "anya-e0805n:1231_0": "“Sunaṃhisū”ti vattate.",
  "anya-e0805n:1232_0": "220. Sabbassimasse vā.",
  "anya-e0805n:1233_0": "Sabbassa imasaddassa ekāro hoti vā su naṃ hiiccetesu vacanesu.",
  "anya-e0805n:1234_0": "Āppaccayantāniddesā, sabbatthāti avuttato;",
  "anya-e0805n:1235_0": "Anitthiliṅgassevettha, gahaṇañhi imassiti.",
  "anya-e0805n:1236_0": "Ehi ebhi imehi imebhi.",
  "anya-e0805n:1237_0": "“Sabbassa, vā, sabbattha, sasmāsmiṃsaṃsāsvatta”nti ca vattate.",
  "anya-e0805n:1238_0": "221. Imasaddassa ca.",
  "anya-e0805n:1239_0": "Imasaddassa ca sabbasseva attaṃ hoti vā sa smā smiṃsaṃ sāiccetesu vacanesu sabbattha liṅgesu.",
  "anya-e0805n:1240_0": "Assa imassa,",
  "anya-e0805n:1240_1": "esaṃ esānaṃ imesaṃ imesānaṃ,",
  "anya-e0805n:1240_2": "asmā imasmā imamhā,",
  "anya-e0805n:1240_3": "ehi ebhi imehi imebhi,",
  "anya-e0805n:1240_4": "assa imassa,",
  "anya-e0805n:1240_5": "esaṃ esānaṃ imesaṃ imesānaṃ,",
  "anya-e0805n:1240_6": "asmiṃ imasmiṃ imamhi,",
  "anya-e0805n:1240_7": "esu imesu.",
  "anya-e0805n:1241_0": "Itthiyaṃ imā si, ayamādesasilopā.",
  "anya-e0805n:1242_0": "Ayaṃ kaññā,",
  "anya-e0805n:1242_1": "imā imāyo, imaṃ,",
  "anya-e0805n:1242_2": "imā imāyo, imāya,",
  "anya-e0805n:1242_3": "imāhi imābhi.",
  "anya-e0805n:1242_4": "Catutthiyaṃ attaṃ, ikāra-",
  "anya-e0805n:1242_5": "ssāyādesā ca,",
  "anya-e0805n:1242_6": "assāya imissāya assā imissā imāya,",
  "anya-e0805n:1242_7": "imāsaṃ imāsānaṃ.",
  "anya-e0805n:1242_8": "Sattamiyaṃ assaṃ imissaṃ imissā vā,",
  "anya-e0805n:1242_9": "“tesu vuddhilopā”dinā smiṃvacanassa vā sādeso. Imāyaṃ, imāsu.",
  "anya-e0805n:1242_10": "Sesaṃ ñeyyaṃ.",
  "anya-e0805n:1243_0": "Napuṃsake ima si, “savibhattissa, vā”ti ca vattate.",
  "anya-e0805n:1244_0": "222. Imassidamaṃsisu na puṃsake.",
  "anya-e0805n:1245_0": "Napuṃsake vattamānassa sabbasseva imasaddassa savibhattissa idaṃ hoti vā aṃ sisu paresu.",
  "anya-e0805n:1246_0": "Idaṃ cittaṃ virocati, imaṃ, imāni,",
  "anya-e0805n:1246_1": "idaṃ pupphaṃ passasi, imaṃ, imāni,",
  "anya-e0805n:1246_2": "anena iminā,",
  "anya-e0805n:1246_3": "ehi ebhi imehi imebhi iccādi pulliṅge viya ñeyyaṃ.",
  "anya-e0805n:1247_0": "Amusaddassa bhedo. Amu si –",
  "anya-e0805n:1248_0": "“Vā, anapuṃsakassa, simhī”ti ca vattate.",
  "anya-e0805n:1249_0": "223. Amussa mo saṃ.",
  "anya-e0805n:1250_0": "Anapuṃsakassa amusaddassa makāro sakāramāpajjate vā simhi pare. Asu rājā.",
  "anya-e0805n:1251_0": "“Sabbanāmato, vā”ti ca vattate.",
  "anya-e0805n:1252_0": "224. Sabbato ko.",
  "anya-e0805n:1253_0": "Sabbato sabbanāmato paro kaiccayamāgamo hoti vā.",
  "anya-e0805n:1253_1": "Puna sabbatoggahaṇena hīnāditopi ko.",
  "anya-e0805n:1253_2": "“Amussa mo sa”nti vinādhikārena yogena kakārepi sādeso.",
  "anya-e0805n:1254_0": "Asuko, asukā, asukaṃ. Sādesābhāve amuko, amukā, amukaṃ iccādi.",
  "anya-e0805n:1255_0": "Bahuvacane “lato vokāro cā”ti sutte anuvattamānavāggahaṇena vokāro na hoti, niccaṃ yolopo, dīgho ca.",
  "anya-e0805n:1256_0": "Amū purisā, amuṃ, amū, amunā,",
  "anya-e0805n:1256_1": "amūhi amūbhi amuhi amubhi, amussa.",
  "anya-e0805n:1256_2": "“Amussādu”nti vinādhikārena yogena aduṃādeso, adussa,",
  "anya-e0805n:1256_3": "amūsaṃ amūsānaṃ amusaṃ amusānaṃ,",
  "anya-e0805n:1256_4": "amusmā amumhā,",
  "anya-e0805n:1256_5": "amūhi amūbhi amuhi amubhi,",
  "anya-e0805n:1256_6": "amussa adussa,",
  "anya-e0805n:1256_7": "amūsaṃ amūsānaṃ amusaṃ amusānaṃ,",
  "anya-e0805n:1256_8": "amusmiṃ amumhi,",
  "anya-e0805n:1256_9": "amūsu amusu.",
  "anya-e0805n:1257_0": "Itthiyaṃ simhi sādesādi.",
  "anya-e0805n:1258_0": "Asu kaññā asukā amukā vā,",
  "anya-e0805n:1258_1": "amū amuyo, amuṃ,",
  "anya-e0805n:1258_2": "amū amuyo, amuyā,",
  "anya-e0805n:1258_3": "amūhi amūbhi,",
  "anya-e0805n:1258_4": "amussā amuyā,",
  "anya-e0805n:1258_5": "amūsaṃ amūsānaṃ, amuyā,",
  "anya-e0805n:1258_6": "amūhi amūbhi,",
  "anya-e0805n:1258_7": "amussā amuyā,",
  "anya-e0805n:1258_8": "amūsaṃ amūsānaṃ,",
  "anya-e0805n:1258_9": "amussaṃ amuyaṃ amuyā, amūsu.",
  "anya-e0805n:1259_0": "Napuṃsake amusi. “Savibhattissa”, imassidamiccādito “aṃsisu napuṃsake”ti ca vattate.",
  "anya-e0805n:1260_0": "225. Amussāduṃ.",
  "anya-e0805n:1261_0": "Napuṃsake vattamānassa sabbasseva amusaddassa savibhattissa aduṃ hoti aṃsisu paresu.",
  "anya-e0805n:1261_1": "Aduṃ pupphaṃ,",
  "anya-e0805n:1261_2": "amū amūni, aduṃ,",
  "anya-e0805n:1261_3": "amū amūni,",
  "anya-e0805n:1261_4": "amunā iccādi pulliṅgasamaṃ.",
  "anya-e0805n:1262_0": "Kiṃsaddassa bhedo. “Kiṃ si” itīdha –",
  "anya-e0805n:1263_0": "“Kissa ka ve cā”ti ito “kissa, ka”iti ca vattate.",
  "anya-e0805n:1264_0": "226. Sesesu ca.",
  "anya-e0805n:1265_0": "Kimiccetassa kasaddo ādeso hoti vappaccayato sesesu vibhattibhedesu.",
  "anya-e0805n:1265_1": "Ettha ca “kissa ka ve cā”ti sutte casaddena vappaccayāvasiṭṭha thamādippaccayānaṃ gahitattā sesaggahaṇena vibhattiyova gayhante.",
  "anya-e0805n:1265_2": "Caggahaṇaṃ katthaci nivattanatthaṃ,",
  "anya-e0805n:1265_3": "tena “kissa,",
  "anya-e0805n:1265_4": "kismi”ntiādi ca sijjhati.",
  "anya-e0805n:1265_5": "“So”ti sissa o,",
  "anya-e0805n:1265_6": "saralopādi.",
  "anya-e0805n:1266_0": "Ko eso, ke, kaṃ, ke, kena,",
  "anya-e0805n:1266_1": "kehi kebhi,",
  "anya-e0805n:1266_2": "kassa kissa,",
  "anya-e0805n:1266_3": "niggahītalopādi,",
  "anya-e0805n:1266_4": "kesaṃ kesānaṃ,",
  "anya-e0805n:1266_5": "kasmā kamhā,",
  "anya-e0805n:1266_6": "kehi kebhi,",
  "anya-e0805n:1266_7": "kassa kissa,",
  "anya-e0805n:1266_8": "kesaṃ kesānaṃ,",
  "anya-e0805n:1266_9": "kasmiṃ kismiṃ kamhi kimhi, kesu.",
  "anya-e0805n:1267_0": "Itthiyaṃ “kiṃ si”itīdha “sesesu cā”ti vibhattiyaṃ parāyaṃ kādese kate “itthiyamato āppaccayo”ti majjhe āppaccayo, silopo.",
  "anya-e0805n:1268_0": "Kā esā kaññā, kā kāyo, kaṃ, kā kāyo iccādi sabbāsaddasamaṃ.",
  "anya-e0805n:1269_0": "Napuṃsake kiṃ si,",
  "anya-e0805n:1269_1": "lopavidhissa balavatarattā paṭhamaṃ silope kate puna vibhattiparattābhāvā,",
  "anya-e0805n:1269_2": "“tadanuparodhenā”ti paribhāsato vā kādesābhāvo. Kiṃ etaṃ, kāni.",
  "anya-e0805n:1270_0": "Dutiyekavacane “kvaci lopa”nti niggahītalope kate “aṃmo niggahītaṃ jhalapehī”ti niggahītaṃ. Kiṃ,",
  "anya-e0805n:1270_1": "kāni iccādi pulliṅgasamaṃ.",
  "anya-e0805n:1271_0": "Ekasaddo saṅkhyātulyāsahāyaññavacano.",
  "anya-e0805n:1271_1": "Yadā saṅkhyāvacano,",
  "anya-e0805n:1271_2": "tadā sabbatthekavacanantova,",
  "anya-e0805n:1271_3": "aññattha bahuvacanantopi. Eko, ekā,",
  "anya-e0805n:1271_4": "ekaṃ iccādi sabbattha sabbasaddasamaṃ.",
  "anya-e0805n:1271_5": "Saṃsāsveva viseso.",
  "anya-e0805n:1272_0": "Ubhasaddo dvisaddapariyāyo, sadā bahuvacanantova.",
  "anya-e0805n:1273_0": "“Ubha yo” itīdha “tato yonamo tū”ti ettha tuggahaṇena kvaci yonamokāro.",
  "anya-e0805n:1273_1": "Ubho purisāubhe vā,",
  "anya-e0805n:1273_2": "ubho purise ubhe.",
  "anya-e0805n:1273_3": "Su hisu “tesu vuddhī”tiādinā kvaci ekārassokāro.",
  "anya-e0805n:1273_4": "Ubhohi ubhobhi ubhehi ubhebhi.",
  "anya-e0805n:1274_0": "227. Ubhādito naminnaṃ.",
  "anya-e0805n:1275_0": "Ubhaiccevamādito naṃvacanassa innaṃ hoti.",
  "anya-e0805n:1276_0": "Ubhinnaṃ, ubhohi ubhobhi ubhehi ubhebhi, ubhinnaṃ, ubhosu ubhesu.",
  "anya-e0805n:1277_0": "Dviādayo saṅkhyāsaṅkhyeyyavacanā, bahūnaṃ vācitattā sadā bahuvacanantāva.",
  "anya-e0805n:1278_0": "“Dvi yo”itīdha “savibhattissa, itthipumanapuṃsakasaṅkhya”nti ca adhikāro.",
  "anya-e0805n:1279_0": "228. Yosu dvinnaṃ dve ca.",
  "anya-e0805n:1280_0": "Dviiccetassa saṅkhyāsaddassa itthipumanapuṃsake vattamānassa savibhattissa dveiccādeso hoti yosu paresu.",
  "anya-e0805n:1280_1": "Casaddena duve ca,",
  "anya-e0805n:1280_2": "kvaci duvi ca naṃmhi.",
  "anya-e0805n:1280_3": "Bahuvacanuccāraṇaṃ dvisaddato bahuvacanameva hotīti ñāpanatthaṃ.",
  "anya-e0805n:1280_4": "Dve dhammā,",
  "anya-e0805n:1280_5": "dve itthiyo,",
  "anya-e0805n:1280_6": "dve rūpāni, duve vā,",
  "anya-e0805n:1280_7": "evaṃ dutiyāyampi,",
  "anya-e0805n:1280_8": "dvīhi dvībhi.",
  "anya-e0805n:1281_0": "Naṃmhi dīghe sampatte –",
  "anya-e0805n:1282_0": "229. No ca dvādito naṃmhi.",
  "anya-e0805n:1283_0": "Dviiccevamādito saṅkhyāto nakārāgamo hoti naṃmhi vibhattimhi.",
  "anya-e0805n:1283_1": "Casaddaggahaṇena itthiyaṃ ti ca tusaddato ssañcāgamo naṃmhi vibhattimhi.",
  "anya-e0805n:1283_2": "Dvinnaṃ duvinnaṃ vā,",
  "anya-e0805n:1283_3": "dvīhi dvībhi,",
  "anya-e0805n:1283_4": "dvinnaṃ duvinnaṃ, dvīsu.",
  "anya-e0805n:1284_0": "Tisaddassa bhedo. “Ti yo”itīdha",
  "anya-e0805n:1285_0": "Yolope sampatte",
  "anya-e0805n:1286_0": "“Yosū”ti vattate.",
  "anya-e0805n:1287_0": "230. Ti catunnaṃ tisso catasso tayocattārotīṇi cattāri.",
  "anya-e0805n:1288_0": "Ti catunnaṃ saṅkhyānaṃ itthipumanapuṃsake vattamānānaṃ savibhattīnaṃ yathākkamaṃ tisso catasso tayo cattārotīṇi cattāriiccete ādesā honti yosu paresu.",
  "anya-e0805n:1288_1": "Tayo purisā,",
  "anya-e0805n:1288_2": "tayo purise passa,",
  "anya-e0805n:1288_3": "tīhi tībhi.",
  "anya-e0805n:1289_0": "“Na”miti vattate.",
  "anya-e0805n:1290_0": "231. Iṇṇamiṇṇannaṃ tīhi saṅkhyāhi.",
  "anya-e0805n:1291_0": "Tiiccetasmā saṅkhyāsaddā parassa naṃvacanassa iṇṇaṃ iṇṇannaṃiccete ādesā honti,",
  "anya-e0805n:1291_1": "saralopādi.",
  "anya-e0805n:1291_2": "Tiṇṇaṃ tiṇṇannaṃ,",
  "anya-e0805n:1291_3": "tīhi tībhi,",
  "anya-e0805n:1291_4": "tiṇṇaṃ tiṇṇannaṃ, tīsu.",
  "anya-e0805n:1292_0": "Itthiyaṃ tisso itthiyo, tisso,",
  "anya-e0805n:1292_1": "tīhi tībhi,",
  "anya-e0805n:1292_2": "naṃmhi ssañcāgamo,",
  "anya-e0805n:1292_3": "tissannaṃ,",
  "anya-e0805n:1292_4": "ssaṃbyavadhānato iṇṇābhāvo,",
  "anya-e0805n:1292_5": "sesaṃ samaṃ.",
  "anya-e0805n:1293_0": "Napuṃsake tīṇi, tīṇi. Sesaṃ pulliṅgasamaṃ.",
  "anya-e0805n:1294_0": "Tathā catusaddassapi yosu “ticatunna”ntiādinā yathāvuttādeso,",
  "anya-e0805n:1294_1": "“tato yonamo tū”ti ettha tusaddena kvaci okāro ca.",
  "anya-e0805n:1294_2": "Cattāro caturo vā,",
  "anya-e0805n:1294_3": "cattāro caturo,",
  "anya-e0805n:1294_4": "catūhi catūbhi catubbhi, catunnaṃ,",
  "anya-e0805n:1294_5": "nakārāgamo.",
  "anya-e0805n:1294_6": "Catūhi catūbhi catubbhi, catunnaṃ, catūsu.",
  "anya-e0805n:1295_0": "Itthiyaṃ catasso, catasso,",
  "anya-e0805n:1295_1": "naṃmhi ssañcāgamo,",
  "anya-e0805n:1295_2": "“tesu vuddhī”tiādinā caturukārassa akāro.",
  "anya-e0805n:1295_3": "Catassannaṃ.",
  "anya-e0805n:1295_4": "Sesaṃ samaṃ.",
  "anya-e0805n:1296_0": "Napuṃsake cattāri, cattāri. Sesaṃ pulliṅgasamaṃ.",
  "anya-e0805n:1297_0": "Tathā –",
  "anya-e0805n:1298_0": "Nīlādiguṇanāmañca, bahubbīhi ca taddhitaṃ;",
  "anya-e0805n:1299_0": "Sāmaññavutyatītādi-kitantaṃ vāccaliṅgikaṃ.",
  "anya-e0805n:1300_0": "Etthedaṃ vuccate –",
  "anya-e0805n:1301_0": "Ese’so etamiti ca,",
  "anya-e0805n:1302_0": "Pasiddhi atthesu yesu lokassa;",
  "anya-e0805n:1303_0": "Thīpunnapuṃsakāniti,",
  "anya-e0805n:1304_0": "Vuccante tāni nāmāni.",
  "anya-e0805n:1305_0": "Tiliṅgaṃ niṭṭhitaṃ.",
  "anya-e0805n:1306_0": "Aliṅganāma",
  "anya-e0805n:1307_0": "Athāliṅgesu nāmesu tumhamhasaddā vuccante.",
  "anya-e0805n:1308_0": "Tesaṃ panāliṅgattā tīsu liṅgesu samānarūpaṃ. “Tumhamha”iti ṭhite syādyuppatti.",
  "anya-e0805n:1309_0": "“Savibhattīnaṃ, tumhamhāka”nti adhikāro.",
  "anya-e0805n:1310_0": "232. Tvamahaṃ simhi ca.",
  "anya-e0805n:1311_0": "Sabbesaṃ tumhaamhasaddānaṃ savibhattīnaṃ yathākkamaṃ tvaṃahaṃiccete ādesā honti simhi vibhattimhi.",
  "anya-e0805n:1311_1": "Casaddena tumhassa tuvañca hoti.",
  "anya-e0805n:1311_2": "Tvaṃ pumā,",
  "anya-e0805n:1311_3": "tvaṃ itthī,",
  "anya-e0805n:1311_4": "tvaṃ napuṃsakaṃ,",
  "anya-e0805n:1311_5": "tuvaṃ satthā vā.",
  "anya-e0805n:1311_6": "Ahaṃ pumā,",
  "anya-e0805n:1311_7": "ahaṃ itthī,",
  "anya-e0805n:1311_8": "ahaṃ napuṃsakaṃ.",
  "anya-e0805n:1312_0": "Bahuvacane “sabbanāmakārate paṭhamo”ti ekāro. Tumhe tiṭṭhatha, bhiyyo amhe mahemase.",
  "anya-e0805n:1313_0": "“Amhassā”ti vattate.",
  "anya-e0805n:1314_0": "233. Mayaṃ yomhi paṭhame.",
  "anya-e0805n:1315_0": "Sabbassa amhasaddassa savibhattissa mayaṃādeso hoti yomhi paṭhame. Mayaṃ gacchāma.",
  "anya-e0805n:1316_0": "Ettha ca ekasmimpi gāravabahumānena bahuttasamāropā bahuvacanaṃ hoti.",
  "anya-e0805n:1317_0": "“Aṃmhī”ti vattate.",
  "anya-e0805n:1318_0": "234. Tavaṃ mamañca navā.",
  "anya-e0805n:1319_0": "Sabbesaṃ tumha amhasaddānaṃ savibhattīnaṃ tavaṃ mamaṃiccete ādesā honti navā yathākkamaṃ aṃmhi vibhattimhi. Tavaṃ,",
  "anya-e0805n:1319_1": "mamaṃ passa.",
  "anya-e0805n:1320_0": "235. Taṃ mamaṃmhi.",
  "anya-e0805n:1321_0": "Sabbesaṃ tumha amhasaddānaṃ savibhattīnaṃ taṃ maṃiccete ādesā honti yathākkamaṃ aṃmhi vibhattimhi. Taṃ, maṃ.",
  "anya-e0805n:1322_0": "236. Tumhassa tuvaṃ tvamaṃmhi.",
  "anya-e0805n:1323_0": "Sabbassa tumhasaddassa savibhattissa tuvaṃtvaṃiccete ādesā honti aṃmhi vibhattimhi. Tuvaṃ tvaṃ.",
  "anya-e0805n:1324_0": "Bahuvacane “tumhamhehi, āka”nti ca vattate.",
  "anya-e0805n:1325_0": "237. Vā yvappaṭhamo.",
  "anya-e0805n:1326_0": "Tumhamhehi paro appaṭhamo yo ākaṃ hoti vā.",
  "anya-e0805n:1326_1": "Tumhākaṃ passāmi,",
  "anya-e0805n:1326_2": "tumhe passāmi,",
  "anya-e0805n:1326_3": "amhākaṃ passasi,",
  "anya-e0805n:1326_4": "amhe passasi.",
  "anya-e0805n:1327_0": "238. Nāmhi tayā mayā.",
  "anya-e0805n:1328_0": "Sabbesaṃ tumha amhasaddānaṃ savibhattīnaṃ tayā mayāiccete ādesā honti yathākkamaṃ nāmhi vibhattimhi.",
  "anya-e0805n:1329_0": "239. Tayātayīnaṃ takāro tvattaṃ vā.",
  "anya-e0805n:1330_0": "Tayā tayiiccetesaṃ takāro tvattamāpajjate vā. Tvayā tayā, mayā, tumhehi tumhebhi, amhehi amhebhi.",
  "anya-e0805n:1331_0": "“Sasmiṃ, vā”ti vattate.",
  "anya-e0805n:1332_0": "240. Sassaṃ.",
  "anya-e0805n:1333_0": "Tumhamhehi sassa vibhattissa amādeso hoti vā. Tumhaṃ, amhaṃ dīyate.",
  "anya-e0805n:1334_0": "241. Tava mama se.",
  "anya-e0805n:1335_0": "Sabbesaṃ tumha amhasaddānaṃ savibhattīnaṃ yathākkamaṃ tavamamaiccete ādesā honti se vibhattimhi,",
  "anya-e0805n:1335_1": "vikappenāyaṃ vijjhantarassa vijjamānattā.",
  "anya-e0805n:1336_0": "“Se”ti vattate.",
  "anya-e0805n:1337_0": "242. Tuyhaṃ mayhañca.",
  "anya-e0805n:1338_0": "Sabbesaṃ tumha amhasaddānaṃ savibhattīnaṃ yathākkamaṃ tuyhaṃmayhaṃiccete ādesā ca honti se vibhattimhi. Tava,",
  "anya-e0805n:1338_1": "mama tuyhaṃ,",
  "anya-e0805n:1338_2": "mayhaṃ vā dīyate.",
  "anya-e0805n:1339_0": "243. Amhassa mamaṃ savibhattissa se.",
  "anya-e0805n:1340_0": "Sabbasseva amhasaddassa savibhattissa mamaṃādeso hoti se vibhattimhi. Mamaṃ dīyate.",
  "anya-e0805n:1341_0": "“Sassa”nti ito sīhagatiyā “a”miti vattate.",
  "anya-e0805n:1342_0": "244. Tumhamhehi namākaṃ.",
  "anya-e0805n:1343_0": "Tumhamhehi parassa naṃvacanassa ākamiccādeso hoti, añca.",
  "anya-e0805n:1343_1": "“Tesu vuddhī”tiādinā amhassa kvaci asmādeso.",
  "anya-e0805n:1343_2": "Tumhaṃ tumhākaṃ,",
  "anya-e0805n:1343_3": "amhaṃ amhākaṃ asmākaṃ vā.",
  "anya-e0805n:1344_0": "Pañcamiyaṃ “amhatumhanturāja”iccādinā smāvacanassa nābhāvātideso. Tayā,",
  "anya-e0805n:1344_1": "mayā apeti, tumhehi,",
  "anya-e0805n:1344_2": "amhehi tumhebhi amhebhi,",
  "anya-e0805n:1344_3": "tumhaṃ amhaṃ tava mama, tuyhaṃ,",
  "anya-e0805n:1344_4": "mayhaṃ mamaṃ pariggaho,",
  "anya-e0805n:1344_5": "tumhaṃ tumhākaṃ,",
  "anya-e0805n:1344_6": "amhaṃ amhākaṃ asmākaṃ dhammatā.",
  "anya-e0805n:1345_0": "“Smiṃmhī”ti vattate.",
  "anya-e0805n:1346_0": "245. Tumhamhākaṃ tayi mayi.",
  "anya-e0805n:1347_0": "Sabbesaṃ tumha amhasaddānaṃ savibhattīnaṃ tayi mayiiccete ādesā honti yathākkamaṃ smiṃmhi vibhattimhi.",
  "anya-e0805n:1347_1": "Takārassa tvattaṃ.",
  "anya-e0805n:1347_2": "Tvayi tayi mayi,",
  "anya-e0805n:1347_3": "tumhesu amhesu.",
  "anya-e0805n:1348_0": "Tesaṃ eva tumha amhasaddānaṃ padato paresaṃ kvaci ādesantaravidhāne rūpabhedo.",
  "anya-e0805n:1349_0": "“Navā”ti adhikāro.",
  "anya-e0805n:1350_0": "246. Padato dutiyācatutthīchaṭṭhīsu vo no.",
  "anya-e0805n:1351_0": "Sabbesaṃ tumha amhasaddānaṃ savibhattīnaṃ padasmā paresaṃ vo noādesā honti yathākkamaṃ dutiyācatutthīchaṭṭhīsu bahuvacanesu navā.",
  "anya-e0805n:1351_1": "Ettha ca “ekavacanesū”ti vakkhamānattā “bahuvacanesū”ti laddhaṃ.",
  "anya-e0805n:1351_2": "Pahāya vo gamissāmi,",
  "anya-e0805n:1351_3": "mā no ajja vikantiṃsu,",
  "anya-e0805n:1351_4": "dhammaṃ vo bhikkhave desissāmi,",
  "anya-e0805n:1351_5": "saṃvibhajetha no rajjena,",
  "anya-e0805n:1351_6": "tuṭṭhosmi vo pakatiyā,",
  "anya-e0805n:1351_7": "satthā no bhagavā anuppatto.",
  "anya-e0805n:1352_0": "Navāti kiṃ? Bhayaṃ tumhāka no siyā, eso amhākaṃ satthā.",
  "anya-e0805n:1353_0": "“Padato, catutthīchaṭṭhīsū”ti vattate.",
  "anya-e0805n:1354_0": "247. Temekavacanesu ca.",
  "anya-e0805n:1355_0": "Sabbesaṃ tumha amhasaddānaṃ savibhattīnaṃ padasmā paresaṃ te meādesā honti yathākkamaṃ catutthīchaṭṭhīsu ekavacanesu navā.",
  "anya-e0805n:1355_1": "Dadāmi te gāmavarāni pañca,",
  "anya-e0805n:1355_2": "dadāhi me gāmavaraṃ,",
  "anya-e0805n:1355_3": "idaṃ te raṭṭhaṃ,",
  "anya-e0805n:1355_4": "ayaṃ me putto.",
  "anya-e0805n:1356_0": "Navāti kiṃ? Idaṃ cīvaraṃ tuyhaṃ vikappanatthāya dammi, suṇātha vacanaṃ mama.",
  "anya-e0805n:1357_0": "Navādhikārato cettha,",
  "anya-e0805n:1358_0": "Vo no te meti ye ime;",
  "anya-e0805n:1359_0": "Pādādo ca ca vā evā-",
  "anya-e0805n:1360_0": "Diyoge ca na honti te.",
  "anya-e0805n:1361_0": "Yathā –",
  "anya-e0805n:1362_0": "Na socāmi na rodāmi, tava sutvāna māṇava;",
  "anya-e0805n:1363_0": "Tuyhañcāpi mahārāja, mayhañca raṭṭhavaḍḍhana.",
  "anya-e0805n:1364_0": "Evamidaṃ dīghamaddhānaṃ sandhāvitaṃ saṃsaritaṃ mamañceva tumhākañcāti.",
  "anya-e0805n:1365_0": "Padatoti kiṃ? Tava ñāti, mama ñāti.",
  "anya-e0805n:1366_0": "“Te me”ti vattate.",
  "anya-e0805n:1367_0": "248. Na aṃmhi.",
  "anya-e0805n:1368_0": "Sabbesaṃ tumha amhasaddānaṃ savibhattīnaṃ padasmā paresaṃ te meādesā na honti aṃmhi vibhattimhi.",
  "anya-e0805n:1368_1": "Passeyya taṃ vassasataṃ ārogyaṃ.",
  "anya-e0805n:1368_2": "So mamabravīti.",
  "anya-e0805n:1369_0": "“Temekavacane”ti vattate.",
  "anya-e0805n:1370_0": "249. Vā tatiye ca.",
  "anya-e0805n:1371_0": "Sabbesaṃ tumha amhasaddānaṃ savibhattīnaṃ padasmā paresaṃ te me ādesā honti vā yathākkamaṃ tatiyekavacane pare.",
  "anya-e0805n:1371_1": "Kataṃ te pāpaṃ,",
  "anya-e0805n:1371_2": "kataṃ tayā pāpaṃ,",
  "anya-e0805n:1371_3": "kataṃ me puññaṃ,",
  "anya-e0805n:1371_4": "kataṃ mayā puññaṃ.",
  "anya-e0805n:1372_0": "“Vā, tatiye”ti ca vattate.",
  "anya-e0805n:1373_0": "250. Bahuvacanesu vo no.",
  "anya-e0805n:1374_0": "Sabbesaṃ tumha amhasaddānaṃ savibhattīnaṃ padasmā paresaṃ vo noādesā honti vā yathākkamaṃ tatiyābahuvacane pare.",
  "anya-e0805n:1374_1": "Kataṃ vo kammaṃ,",
  "anya-e0805n:1374_2": "kataṃ no kammaṃ.",
  "anya-e0805n:1375_0": "Bahuvacananiddesena kvaci yomhi paṭhame ca vo no honti. Gāmaṃ vo gaccheyyātha, gāmaṃ no gaccheyyāma.",
  "anya-e0805n:1376_0": "Tathā pañcādīnamaṭṭhārasantānaṃ,",
  "anya-e0805n:1376_1": "katisaddassa cāliṅgattā tiliṅgepi samānarūpaṃ,",
  "anya-e0805n:1376_2": "aliṅgattā eva pañcādito itthippaccayābhāvo.",
  "anya-e0805n:1377_0": "“Pañca yo”itīdha –",
  "anya-e0805n:1378_0": "“Yosu dvinnaṃ dve cā”ti ito “yosū”ti vattate, “itthipumanapuṃsakasaṅkhya”nti ca.",
  "anya-e0805n:1379_0": "251. Pañcādīnamakāro.",
  "anya-e0805n:1380_0": "Antāpekkhāyaṃ chaṭṭhī,",
  "anya-e0805n:1380_1": "pañcādīnaṃ aṭṭhārasantānaṃ saṅkhyānaṃ itthipumanapuṃsake vattamānānamantassa savibhattissa akāro hoti yosu paresu.",
  "anya-e0805n:1380_2": "Ā eādesāpavādoyaṃ,",
  "anya-e0805n:1380_3": "pañcakkhandhā,",
  "anya-e0805n:1380_4": "pañca gatiyo,",
  "anya-e0805n:1380_5": "pañca indriyāni.",
  "anya-e0805n:1380_6": "Evaṃ dutiyāyañca.",
  "anya-e0805n:1381_0": "“Sunaṃhisū”ti vattate.",
  "anya-e0805n:1382_0": "252. Pañcādīnamattaṃ.",
  "anya-e0805n:1383_0": "Pañcādīnamaṭṭhārasantānaṃ saṅkhyānamanto attamāpajjate su naṃ hiiccetesu paresu.",
  "anya-e0805n:1383_1": "Ettadīghāpavādoyaṃ.",
  "anya-e0805n:1383_2": "Pañcahi pañcabhi,",
  "anya-e0805n:1383_3": "pañcannaṃ,",
  "anya-e0805n:1383_4": "pañcahi pañcabhi,",
  "anya-e0805n:1383_5": "pañcannaṃ, pañcasu.",
  "anya-e0805n:1383_6": "Evaṃ cha sa tta aṭṭhanava dasasaddā.",
  "anya-e0805n:1384_0": "“Ekañca dasa cā”ti atthe dvandasamāse, “ekena adhikā dasā”ti atthe tappurise vā kate",
  "anya-e0805n:1385_0": "“Saṅkhyāne”ti vattate.",
  "anya-e0805n:1386_0": "253. Dvekaṭṭhānamākāro vā.",
  "anya-e0805n:1387_0": "Dviekaaṭṭhaiccetesamanto ākāro hoti vā saṅkhyāne uttarapade pare.",
  "anya-e0805n:1387_1": "Vavatthitavibhāsāyaṃ. Ekādasa, dvādasa,",
  "anya-e0805n:1387_2": "aṭṭhārasa.",
  "anya-e0805n:1388_0": "Saṅkhyāneti kimatthaṃ? Ekadanto, dvidanto, aṭṭhatthambho.",
  "anya-e0805n:1389_0": "“Vā”ti vattate.",
  "anya-e0805n:1390_0": "254. Ekādito dassa ra saṅkhyāne.",
  "anya-e0805n:1391_0": "Ekādito saṅkhyāto parassa dasassa ādissa dassa rakāro hoti vā saṅkhyāne.",
  "anya-e0805n:1391_1": "Sesaṃ samaṃ. Ekārasa, ekādasa.",
  "anya-e0805n:1392_0": "Dve ca dasa ca, dvīhi vā adhikā dasāti dvidasa itīdha –",
  "anya-e0805n:1393_0": "“Vā”ti vattate.",
  "anya-e0805n:1394_0": "255. Vīsatidasesu bā dvissa tu.",
  "anya-e0805n:1395_0": "Vīsati dasaiccetesu paresu dvisaddassa bā hoti vā.",
  "anya-e0805n:1395_1": "Tusaddena tiṃsāyampi. Rakāro, āttañca. Bārasa, dvādasa.",
  "anya-e0805n:1396_0": "Tayo ca dasa ca,",
  "anya-e0805n:1396_1": "tīhi vā adhikā dasāti terasa.",
  "anya-e0805n:1396_2": "Ettha “tesu vuddhī”tiādinā tisaddassa teādeso ānavutiyā.",
  "anya-e0805n:1397_0": "Cattāro ca dasa ca, catūhi vā adhikā dasāti catuddasa iccatra –",
  "anya-e0805n:1398_0": "“Gaṇane, dasassā”ti ca vattate.",
  "anya-e0805n:1399_0": "256. Catūpapadassa lopo tuttarapadādi cassa cu copi navā.",
  "anya-e0805n:1400_0": "Gaṇane dasassādimhi ṭhitassa catuiccetassa upapadassa tusaddo lopo hoti,",
  "anya-e0805n:1400_1": "uttarapadādimhi ṭhitassa catūpapadassa cakārassa cu coādesā honti navā. Cuddasa, coddasa,",
  "anya-e0805n:1400_2": "catuddasa.",
  "anya-e0805n:1401_0": "Apiggahaṇena anupapadassāpi gaṇane padādicakārassa lopo,",
  "anya-e0805n:1401_1": "cu co honti navā. Yathā – tālīsaṃ,",
  "anya-e0805n:1401_2": "cuttālīsaṃ,",
  "anya-e0805n:1401_3": "cottālīsaṃ,",
  "anya-e0805n:1401_4": "cattālīsaṃ.",
  "anya-e0805n:1402_0": "Pañca ca dasa ca,",
  "anya-e0805n:1402_1": "pañcahi vā adhikā dasāti atthe pañcadasa.",
  "anya-e0805n:1402_2": "“Tesu vuddhī”tiādinā pañcasaddassa dasa vīsatīsu kvaci pannapaṇṇaādesā.",
  "anya-e0805n:1402_3": "Pannarasa,",
  "anya-e0805n:1402_4": "paṇṇarasa.",
  "anya-e0805n:1403_0": "Cha ca dasa ca, chahi vā adhikā dasāti atthe chadasa itīdha –",
  "anya-e0805n:1404_0": "“Chassā”ti vattate.",
  "anya-e0805n:1405_0": "257. Dase so niccañca.",
  "anya-e0805n:1406_0": "Chaiccetassa saṅkhyāsaddassa niccaṃ so hoti dase pare.",
  "anya-e0805n:1407_0": "“Saṅkhyānaṃ, vā”ti ca vattate.",
  "anya-e0805n:1408_0": "258. La darānaṃ.",
  "anya-e0805n:1409_0": "Saṅkhyānaṃ dakārarakārānaṃ lakārādeso hoti vā.",
  "anya-e0805n:1410_0": "Laḷānamaviseso.",
  "anya-e0805n:1410_1": "Vavatthitavibhāsatthoyaṃ vāsaddo,",
  "anya-e0805n:1410_2": "tena “soḷasa” iti niccaṃ, “teḷasa, terasa,",
  "anya-e0805n:1410_3": "cattālīsaṃ,",
  "anya-e0805n:1410_4": "cattārīsa”miti vibhāsā,",
  "anya-e0805n:1410_5": "dasa pannarasādīsu na ca hoti.",
  "anya-e0805n:1411_0": "Satta ca dasa ca, sattahi vā adhikā dasāti atthe sattarasa, sattadasa.",
  "anya-e0805n:1412_0": "Aṭṭha ca dasa ca, aṭṭhahi vā adhikā dasāti atthe aṭṭhadasa itīdha ātte kate –",
  "anya-e0805n:1413_0": "“Vā, dassa, ra, saṅkhyāne”ti ca vattate.",
  "anya-e0805n:1414_0": "259. Aṭṭhādito ca.",
  "anya-e0805n:1415_0": "Aṭṭhādito ca dasasaddassa dakārassa rakāro hoti vā saṅkhyāne. Aṭṭhārasa, aṭṭhādasa.",
  "anya-e0805n:1416_0": "Aṭṭhāditoti kiṃ? Catuddasa.",
  "anya-e0805n:1417_0": "Katisaddo bahuvacanantova, “kati yo” itīdha",
  "anya-e0805n:1418_0": "Niccaṃ yolopādi,",
  "anya-e0805n:1418_1": "rassattaṃ,",
  "anya-e0805n:1418_2": "kati tiṭṭhanti,",
  "anya-e0805n:1418_3": "kati passasi,",
  "anya-e0805n:1418_4": "katihi katibhi, katinaṃ,",
  "anya-e0805n:1418_5": "katihi katibhi, katinaṃ, katisu.",
  "anya-e0805n:1419_0": "Aliṅganāmaṃ niṭṭhitaṃ.",
  "anya-e0805n:1420_0": "Vibhattippaccayavidhāna",
  "anya-e0805n:1421_0": "Atha vibhattippaccayantā vuccante.",
  "anya-e0805n:1422_0": "Tesaṃ panāliṅgattā, nipātattā ca tiliṅge, vacanadvaye ca samānaṃ rūpaṃ.",
  "anya-e0805n:1423_0": "Purisasmā, purisehi vāti atthe –",
  "anya-e0805n:1424_0": "260. Kvaci to pañcamyatthe.",
  "anya-e0805n:1425_0": "Sabbasmā suddhanāmato, sabbanāmato ca liṅgamhā kvaci topaccayo hoti pañcamyatthe.",
  "anya-e0805n:1426_0": "261. Tvādayo vibhattisaññā.",
  "anya-e0805n:1427_0": "Toādi yesaṃ dānipariyantānaṃ paccayānaṃ te honti paccayā tvādayo,",
  "anya-e0805n:1427_1": "te paccayā vibhattisaññā honti.",
  "anya-e0805n:1427_2": "Tena tadantānampi vibhatyantapadattaṃ siddhaṃ hoti.",
  "anya-e0805n:1428_0": "Purisato,",
  "anya-e0805n:1428_1": "evaṃ rājato vā,",
  "anya-e0805n:1428_2": "corato vā,",
  "anya-e0805n:1428_3": "aggito vā,",
  "anya-e0805n:1428_4": "gahapatito vā, hatthito, hetuto,",
  "anya-e0805n:1428_5": "sabbaññuto, kaññato, yuttito, itthito,",
  "anya-e0805n:1428_6": "bhikkhunito,",
  "anya-e0805n:1428_7": "ettha ca “kvacādimajjhuttarānaṃ dīgharassāpaccayesu cā”ti topaccaye rassattaṃ. Yāguto, jambuto, cittato,",
  "anya-e0805n:1428_8": "āyuto iccādi.",
  "anya-e0805n:1429_0": "Sabbanāmato sabbasmā,",
  "anya-e0805n:1429_1": "sabbehīti vā atthe sabbato,",
  "anya-e0805n:1429_2": "evaṃ yato, tato, katarato, katamato, itarato, aññato, ekato, ubhayato, pubbato, parato, aparato,",
  "anya-e0805n:1429_3": "dakkhiṇato, uttarato, amuto.",
  "anya-e0805n:1430_0": "“Kissa, ku”iti ca vattate.",
  "anya-e0805n:1431_0": "262. Tratothesu ca.",
  "anya-e0805n:1432_0": "Kimiccetassa ku hoti trato thaiccetesu ca paresu. Kasmā, kehīti vā kuto.",
  "anya-e0805n:1433_0": "“Tothesū”ti vattate.",
  "anya-e0805n:1434_0": "263. Sabbassetassākāro vā.",
  "anya-e0805n:1435_0": "Sabbassa etasaddassa akāro hoti vā tothaiccetesu. Etasmā, etehīti vā ato.",
  "anya-e0805n:1436_0": "“Sabbassetassā”ti ca vattate.",
  "anya-e0805n:1437_0": "264. E tothesu ca.",
  "anya-e0805n:1438_0": "Sabbassa etasaddassa ekāro hoti vā tothaiccetesu. Dvittaṃ, etto.",
  "anya-e0805n:1439_0": "“Sabbassā”ti vattate.",
  "anya-e0805n:1440_0": "265. Imassi thaṃdānihatodhesu ca.",
  "anya-e0805n:1441_0": "Imasaddassa sabbasseva ikāro hoti thaṃdānihatodhaiccetesu ca. Imasmāti ito.",
  "anya-e0805n:1442_0": "“Kvaci to”ti yogavibhāgena ādippabhutīhi to sattamiyatthe.",
  "anya-e0805n:1442_1": "Aniccādīhi tatiyatthe ca. Yathā –",
  "anya-e0805n:1442_2": "ādimhībhi atthe ādito.",
  "anya-e0805n:1442_3": "Evaṃ majjhato, ekato, purato, pacchato, passato, piṭṭhito, pādato, sīsato, aggato, mūlato,",
  "anya-e0805n:1442_4": "parato iccādayo.",
  "anya-e0805n:1443_0": "Tatiyatthe aniccenāti aniccato, aniccato sammasati. Evaṃ dukkhato, rogato, gaṇḍato iccādayo.",
  "anya-e0805n:1444_0": "“Atthe, kvacī”ti ca vattate.",
  "anya-e0805n:1445_0": "266. Tratha sattamiyā sabbanāmehi.",
  "anya-e0805n:1446_0": "Sabbanāmehi parā tra thaiccete paccayā honti kvaci sattamyatthe.",
  "anya-e0805n:1446_1": "Sabbasmiṃ,",
  "anya-e0805n:1446_2": "sabbesu cāti sabbatra sabbattha.",
  "anya-e0805n:1446_3": "Evaṃ yatra yattha,",
  "anya-e0805n:1446_4": "tatra tattha,",
  "anya-e0805n:1446_5": "itaratra itarattha,",
  "anya-e0805n:1446_6": "aññatra aññattha,",
  "anya-e0805n:1446_7": "ubhayatra ubhayattha,",
  "anya-e0805n:1446_8": "paratra parattha,",
  "anya-e0805n:1446_9": "kutra kuttha,",
  "anya-e0805n:1446_10": "“tratothesu cā”ti kuttaṃ.",
  "anya-e0805n:1446_11": "“Kissa ka ve cā”ti sutte casaddena kādeso. Kattha,",
  "anya-e0805n:1446_12": "amutra amuttha.",
  "anya-e0805n:1447_0": "“Sabbassetassākāro”ti vattate.",
  "anya-e0805n:1448_0": "267. Tre niccaṃ.",
  "anya-e0805n:1449_0": "Sabbasseva etasaddassa akāro hoti niccaṃ tre pare. Atra.",
  "anya-e0805n:1449_1": "“Sabbassetassākāro vā”ti attaṃ,",
  "anya-e0805n:1449_2": "“e tothesu cā”ti ekāro, attha, ettha.",
  "anya-e0805n:1450_0": "“Kvaci, atthe, sattamiyā”ti ca adhikāro, sabbasminti atthe –",
  "anya-e0805n:1451_0": "268. Sabbato dhi.",
  "anya-e0805n:1452_0": "Sabbaiccetasmā dhippaccayo hoti kvaci sattamyatthe. Sabbadhi.",
  "anya-e0805n:1453_0": "269. Kismā vo.",
  "anya-e0805n:1454_0": "Kimiccetasmā vappaccayo hoti kvaci sattamyatthe.",
  "anya-e0805n:1455_0": "270. Kissa ka ve ca.",
  "anya-e0805n:1456_0": "Kimiccetassa kasaddo ādeso hoti vappaccayepare.",
  "anya-e0805n:1456_1": "Caggahaṇena thahamādiavappaccayepi.",
  "anya-e0805n:1456_2": "“Tesu vuddhī”tiādinā kakāre akārassa lopo ca vamhi.",
  "anya-e0805n:1456_3": "Kva gatosi tvaṃ.",
  "anya-e0805n:1457_0": "“Kismā”ti vattate.",
  "anya-e0805n:1458_0": "271. Hiṃhaṃhiñcanaṃ.",
  "anya-e0805n:1459_0": "Kimiccetasmā hiṃ haṃ hiñcanaṃiccete paccayā honti kvaci sattamyatthe.",
  "anya-e0805n:1460_0": "“Kissā”ti vattate.",
  "anya-e0805n:1461_0": "272. Ku hiṃhaṃsu ca.",
  "anya-e0805n:1462_0": "Kimiccetassa ku hoti hiṃ haṃ iccetesu.",
  "anya-e0805n:1462_1": "Caggahaṇena hiñcanaṃdācanamiccādīsupi.",
  "anya-e0805n:1462_2": "Kisminti kuhiṃ, kuhaṃ,",
  "anya-e0805n:1462_3": "kuhiñcanaṃ,",
  "anya-e0805n:1462_4": "kahaṃ kādeso.",
  "anya-e0805n:1463_0": "“Hiṃ ha”nti vattate.",
  "anya-e0805n:1464_0": "273. Tamhā ca.",
  "anya-e0805n:1465_0": "Taiccetasmā ca sabbanāmato hiṃhaṃpaccayā honti kvaci sattamyatthe. Tasminti tahiṃ, tahaṃ.",
  "anya-e0805n:1466_0": "274. Imasmā hadhā ca.",
  "anya-e0805n:1467_0": "Imasaddato hadhappaccayā honti kvaci sattamyatthe. “Imassi tha”ntiādinā ikāro. Imasminti iha, idha.",
  "anya-e0805n:1468_0": "275. Yato hiṃ.",
  "anya-e0805n:1469_0": "Yaiccetasmā sabbanāmato hiṃpaccayo hoti kvaci sattamyatthe. Yasminti yahiṃ.",
  "anya-e0805n:1470_0": "“Kāle”ti adhikāroyaṃ.",
  "anya-e0805n:1471_0": "Kasmiṃ kāleti atthe",
  "anya-e0805n:1472_0": "276. Kiṃsabbaññekayakuhi dā dācanaṃ.",
  "anya-e0805n:1473_0": "Kiṃ sabbaaññaekayaiccetehi sabbanāmehi dāpaccayo hoti.",
  "anya-e0805n:1473_1": "Kuiccetasmā dācanañca kāle kvaci sattamyatthe.",
  "anya-e0805n:1474_0": "“Kissa ka ve cā”ti sutte casaddena kādeso, kadā.",
  "anya-e0805n:1475_0": "277. Sabbassa so dāmhi vā.",
  "anya-e0805n:1476_0": "Sabbaiccetassa saddassa sasaddādeso hoti vā dāpaccaye pare. Sabbasmiṃ kāleti sadā, sabbadā.",
  "anya-e0805n:1477_0": "Evaṃ aññadā, ekadā, yadā,",
  "anya-e0805n:1477_1": "kasmiṃ kāleti kudācanaṃ,",
  "anya-e0805n:1477_2": "“ku hiṃhaṃsu cā”ti sutte casaddena kuttaṃ,",
  "anya-e0805n:1477_3": "“ku”iti nipātanena vā.",
  "anya-e0805n:1478_0": "“Dā”ti vattate.",
  "anya-e0805n:1479_0": "278. Tamhā dāni ca.",
  "anya-e0805n:1480_0": "Taiccetasmā sabbanāmato dānidāpaccayā honti kāle kvaci sattamyatthe. Tasmiṃ kāleti tadāni, tadā.",
  "anya-e0805n:1481_0": "279. Imasmā rahidhunādāni ca.",
  "anya-e0805n:1482_0": "Imasaddato rahi dhunā dāniiccete paccayā honti kāle kvaci sattamyatthe.",
  "anya-e0805n:1483_0": "“Sabbassa, imassā”ti ca vattate.",
  "anya-e0805n:1484_0": "280. Eta rahimhi.",
  "anya-e0805n:1485_0": "Sabbassa imasaddassa etādeso hoti rahimhi paccaye pare. Imasmiṃ kāleti etarahi.",
  "anya-e0805n:1486_0": "281. A dhunāmhi ca.",
  "anya-e0805n:1487_0": "Sabbasseva imasaddassa akāro hoti dhunāpaccaye pare. Adhunā,",
  "anya-e0805n:1487_1": "imasaddassa ikāro.",
  "anya-e0805n:1487_2": "Imasmiṃ kāleti idāni.",
  "anya-e0805n:1488_0": "Vibhattippaccayavidhānaṃ niṭṭhitaṃ.",
  "anya-e0805n:1489_0": "Opasaggikapada",
  "anya-e0805n:1490_0": "Athāliṅgasaṅkhyāvibhattibhedā upasagganipātā vuccante.",
  "anya-e0805n:1491_0": "Pa parā ni nī u du saṃ vi ava anu pari adhi abhi pati su ā ati api apa upa iti pīsati upasaggā.",
  "anya-e0805n:1492_0": "Tattha pasaddo pakārā’dikamma padhāni’ssariya’ntobhāvaviyoga tappara bhusattha sambhavatitti anāvila patthanādīsu.",
  "anya-e0805n:1492_1": "Paiti ayamupasaggo etesu pakārādīsu atthesu vattati, yathā –",
  "anya-e0805n:1492_2": "pakāre paññā,",
  "anya-e0805n:1492_3": "ādikamme vippakataṃ,",
  "anya-e0805n:1492_4": "padhāne paṇītaṃ,",
  "anya-e0805n:1492_5": "padhānaṃ padhānattaṃ,",
  "anya-e0805n:1492_6": "issariye pabhū ayaṃ desassa,",
  "anya-e0805n:1492_7": "antobhāve pakkhittaṃ,",
  "anya-e0805n:1492_8": "viyoge pavāsī,",
  "anya-e0805n:1492_9": "tappare pācariyo,",
  "anya-e0805n:1492_10": "bhusatthe pavuddhakāyo,",
  "anya-e0805n:1492_11": "sambhave himavatā gaṅgā pabhavati,",
  "anya-e0805n:1492_12": "tittiyaṃ pahūtamannaṃ,",
  "anya-e0805n:1492_13": "anāvile pasannamudakaṃ,",
  "anya-e0805n:1492_14": "patthane paṇihitaṃ.",
  "anya-e0805n:1493_0": "Parāiti parihāni parājaya gativikkamā’masanādīsu. Yathā –",
  "anya-e0805n:1493_1": "parihāniyaṃ parābhavo,",
  "anya-e0805n:1493_2": "parājaye parājito,",
  "anya-e0805n:1493_3": "gatiyaṃ parāyanaṃ.",
  "anya-e0805n:1493_4": "Vikkame parakkamati,",
  "anya-e0805n:1493_5": "āmasane aṅgassa parāmasanaṃ.",
  "anya-e0805n:1494_0": "Niiti nissesa niggata nīharaṇa’ntopavesanā’bhāvanisedha nikkhanta pātubhāvā’vadhāraṇa vibhajana upamū’padhāraṇā’vasānachekādīsu.",
  "anya-e0805n:1494_1": "Nissese nirutti,",
  "anya-e0805n:1494_2": "niravasesaṃ deti,",
  "anya-e0805n:1494_3": "niggate nikkileso, niyyāti,",
  "anya-e0805n:1494_4": "nīharaṇe niddhāraṇaṃ,",
  "anya-e0805n:1494_5": "antopavesane nikhāto,",
  "anya-e0805n:1494_6": "abhāve nimmakkhikaṃ,",
  "anya-e0805n:1494_7": "nisedhe nivāreti,",
  "anya-e0805n:1494_8": "nikkhante nibbāno, nibbānaṃ,",
  "anya-e0805n:1494_9": "pātubhāve nimmitaṃ,",
  "anya-e0805n:1494_10": "avadhāraṇe nicchayo,",
  "anya-e0805n:1494_11": "vibhajane niddeso,",
  "anya-e0805n:1494_12": "upamāyaṃ nidassanaṃ,",
  "anya-e0805n:1494_13": "upadhāraṇe nisāmanaṃ,",
  "anya-e0805n:1494_14": "avasāne niṭṭhitaṃ,",
  "anya-e0805n:1494_15": "cheke nipuṇo.",
  "anya-e0805n:1495_0": "Nīiti nīharaṇā’varaṇādīsu. Nīharaṇe nīharati, āvaraṇe nīvaraṇaṃ.",
  "anya-e0805n:1496_0": "Uiti uggatu’ddhakamma padhāna viyoga sambhava atthalābhasatti sarūpakathanādīsu.",
  "anya-e0805n:1496_1": "Uggate uggacchati,",
  "anya-e0805n:1496_2": "uddhakamme āsanā uṭṭhito, ukkhepo,",
  "anya-e0805n:1496_3": "padhāne uttamo,",
  "anya-e0805n:1496_4": "lokuttaro,",
  "anya-e0805n:1496_5": "viyoge ubbāsito,",
  "anya-e0805n:1496_6": "sambhave ubbhūto,",
  "anya-e0805n:1496_7": "atthalābhe uppannaṃ ñāṇaṃ,",
  "anya-e0805n:1496_8": "sattiyaṃ ussahati gantuṃ,",
  "anya-e0805n:1496_9": "sarūpakathane uddisati suttaṃ.",
  "anya-e0805n:1497_0": "Duiti asobhanā’bhāvakucchitā’samiddhi kiccha virūpatādīsu.",
  "anya-e0805n:1497_1": "Asobhane duggandho,",
  "anya-e0805n:1497_2": "abhāve dubbhikkhaṃ,",
  "anya-e0805n:1497_3": "kucchite dukkaṭaṃ,",
  "anya-e0805n:1497_4": "asamiddhiyaṃ dussassaṃ,",
  "anya-e0805n:1497_5": "kicche dukkaraṃ,",
  "anya-e0805n:1497_6": "virūpatāyaṃ dubbaṇṇo, dummukho.",
  "anya-e0805n:1498_0": "Saṃiti samodhāna sammāsama samantabhāvasaṅgata saṅkhepabhusattha sahattha appattha pabhavā’bhimukhabhāva saṅgaha pidhāna punappunakaraṇa samiddhādīsu.",
  "anya-e0805n:1498_1": "Samodhāne sandhi,",
  "anya-e0805n:1498_2": "sammāsamesu samādhi,",
  "anya-e0805n:1498_3": "sampayutto,",
  "anya-e0805n:1498_4": "samantabhāve saṃkiṇṇā samullapanā,",
  "anya-e0805n:1498_5": "saṅgate saṅgamo,",
  "anya-e0805n:1498_6": "saṅkhepe samāso,",
  "anya-e0805n:1498_7": "bhusatthe sāratto,",
  "anya-e0805n:1498_8": "sahatthe saṃvāso,",
  "anya-e0805n:1498_9": "appatthe samaggho.",
  "anya-e0805n:1498_10": "Pabhave sambhavo,",
  "anya-e0805n:1498_11": "abhimukhabhāve sammukhaṃ,",
  "anya-e0805n:1498_12": "saṅgahe saṅgaṇhāti,",
  "anya-e0805n:1498_13": "pidhāne saṃvutaṃ,",
  "anya-e0805n:1498_14": "punappunakaraṇe sandhāvati,",
  "anya-e0805n:1498_15": "samiddhiyaṃ sampanno.",
  "anya-e0805n:1499_0": "Viiti visesa vividha viruddha vigata viyoga virūpatādīsu.",
  "anya-e0805n:1499_1": "Visese vimutti visiṭṭho,",
  "anya-e0805n:1499_2": "vividhe vimati vicitraṃ,",
  "anya-e0805n:1499_3": "viruddhe vivādo,",
  "anya-e0805n:1499_4": "vigate vimalaṃ,",
  "anya-e0805n:1499_5": "viyoge vippayutto,",
  "anya-e0805n:1499_6": "virūpatāyaṃ virūpo.",
  "anya-e0805n:1500_0": "Avaiti adhobhāga viyoga paribhava jānana suddhi nicchayadesa theyyādīsu.",
  "anya-e0805n:1500_1": "Adhobhāge avakkhittacakkhu,",
  "anya-e0805n:1500_2": "viyoge omukkaupāhano avakokilaṃ vanaṃ,",
  "anya-e0805n:1500_3": "paribhave avajānanaṃ avamaññati,",
  "anya-e0805n:1500_4": "jānane avagacchati,",
  "anya-e0805n:1500_5": "suddhiyaṃ vodānaṃ,",
  "anya-e0805n:1500_6": "nicchaye avadhāraṇaṃ,",
  "anya-e0805n:1500_7": "dese avakāso,",
  "anya-e0805n:1500_8": "theyye avahāro.",
  "anya-e0805n:1501_0": "Anuiti anugatā’nupacchinna pacchattha bhusattha sādissa hīnatatiyattha lakkhaṇi’tthambhūtakkhāna bhāga vicchādīsu.",
  "anya-e0805n:1501_1": "Anugate anveti,",
  "anya-e0805n:1501_2": "anupacchinne anusayo,",
  "anya-e0805n:1501_3": "pacchāsaddatthe anurathaṃ,",
  "anya-e0805n:1501_4": "bhusatthe anuratto,",
  "anya-e0805n:1501_5": "sādisse anurūpaṃ.",
  "anya-e0805n:1501_6": "Hīne anusāriputtaṃ paññavanto,",
  "anya-e0805n:1501_7": "tatiyatthe nadimanvavasitā senā,",
  "anya-e0805n:1501_8": "lakkhaṇe rukkhaṃ anu vijjotate vijju,",
  "anya-e0805n:1501_9": "itthambhūtakkhāne sādhu devadatto mātaraṃ anu,",
  "anya-e0805n:1501_10": "bhāge yadettha maṃ anusiyā taṃ dīyatu,",
  "anya-e0805n:1501_11": "vicchāyaṃ rukkhaṃ rukkhaṃ anu vijjotate cando.",
  "anya-e0805n:1502_0": "Pariiti samantatobhāva pariccheda vajjanā’liṅgana nivāsanapūjābhojanā’vajānana dosakkhāna lakkhaṇādīsu.",
  "anya-e0805n:1502_1": "Samantatobhāve parivuto,",
  "anya-e0805n:1502_2": "paricchede pariññeyyaṃ,",
  "anya-e0805n:1502_3": "vajjane pariharati,",
  "anya-e0805n:1502_4": "āliṅgane parissajati,",
  "anya-e0805n:1502_5": "nivāsane vatthaṃ paridhassati,",
  "anya-e0805n:1502_6": "pūjāyaṃ pāricariyā,",
  "anya-e0805n:1502_7": "bhojane bhikkhuṃ parivisati.",
  "anya-e0805n:1502_8": "Avajānane paribhavati,",
  "anya-e0805n:1502_9": "dosakkhāne paribhāsati,",
  "anya-e0805n:1502_10": "lakkhaṇādīsu rukkhaṃ pari vijjotate vijjuiccādi.",
  "anya-e0805n:1503_0": "Adhiiti adhiki’ssa’rūparibhāvā’dhibhavanajjhāyanā’dhiṭṭhānanicchayapāpuṇanādīsu.",
  "anya-e0805n:1503_1": "Adhike adhisīlaṃ,",
  "anya-e0805n:1503_2": "issare adhipati,",
  "anya-e0805n:1503_3": "adhi brahmadatte pañcālā,",
  "anya-e0805n:1503_4": "uparibhāve adhirohati,",
  "anya-e0805n:1503_5": "pathaviṃ adhisessati,",
  "anya-e0805n:1503_6": "adhibhavane adhibhavati,",
  "anya-e0805n:1503_7": "ajjhāyane byākaraṇamadhīte,",
  "anya-e0805n:1503_8": "adhiṭṭhāne bhūmikampādiṃ adhiṭṭhāti,",
  "anya-e0805n:1503_9": "nicchaye adhimokkho,",
  "anya-e0805n:1503_10": "pāpuṇane bhogakkhandhaṃ adhigacchati.",
  "anya-e0805n:1504_0": "Abhiiti abhimukhabhāva visiṭṭhā’dhi ku’ddhakamma kula sāruppavandana lakkhaṇi’tthambhūtakkhāna vicchādīsu.",
  "anya-e0805n:1504_1": "Abhimukhabhāve abhimukho abhikkamati,",
  "anya-e0805n:1504_2": "visiṭṭhe abhidhammo,",
  "anya-e0805n:1504_3": "adhike abhivassati,",
  "anya-e0805n:1504_4": "uddhakamme abhiruhati,",
  "anya-e0805n:1504_5": "kule abhijāto,",
  "anya-e0805n:1504_6": "sāruppe abhirūpo,",
  "anya-e0805n:1504_7": "vandane abhivādeti,",
  "anya-e0805n:1504_8": "lakkhaṇādīsu purimasamaṃ.",
  "anya-e0805n:1505_0": "Patiiti patigata paṭilomapatinidhi patidāna nisedhanivattana sādissa patikaraṇā’dāna patibodha paṭicca lakkhaṇi’tthambhūtakkhāna bhāgavicchādīsu.",
  "anya-e0805n:1505_1": "Patigate paccakkhaṃ,",
  "anya-e0805n:1505_2": "paṭilome patisotaṃ,",
  "anya-e0805n:1505_3": "patinidhimhi ācariyato pati sisso,",
  "anya-e0805n:1505_4": "patidāne telatthikassa ghataṃ pati dadāti,",
  "anya-e0805n:1505_5": "nisedhe paṭisedhanaṃ,",
  "anya-e0805n:1505_6": "nivattane paṭikkamati,",
  "anya-e0805n:1505_7": "sādisse patirūpakaṃ,",
  "anya-e0805n:1505_8": "patikaraṇe patikāro,",
  "anya-e0805n:1505_9": "ādāne patiggaṇhāti,",
  "anya-e0805n:1505_10": "patibodhe paṭivedho,",
  "anya-e0805n:1505_11": "paṭicce paccayo,",
  "anya-e0805n:1505_12": "lakkhaṇādīsu purimasamaṃ.",
  "anya-e0805n:1506_0": "Suiti sobhana suṭṭhusammā samiddhi sukhatthādīsu.",
  "anya-e0805n:1506_1": "Sobhane sugandho,",
  "anya-e0805n:1506_2": "suṭṭhusammādatthesu suṭṭhu gato sugato,",
  "anya-e0805n:1506_3": "sammā gatotipi sugato,",
  "anya-e0805n:1506_4": "samiddhiyaṃ subhikkhaṃ,",
  "anya-e0805n:1506_5": "sukhatthe sukaro.",
  "anya-e0805n:1507_0": "Āiti abhimukhabhāvu’ddhakamma mariyādā’bhividhi patti’cchāparissajana ādikammaggahaṇa nivāsa samīpa’vhānādīsu.",
  "anya-e0805n:1507_1": "Abhimukhabhāve āgacchati,",
  "anya-e0805n:1507_2": "uddhakamme ārohati,",
  "anya-e0805n:1507_3": "mariyādāyaṃ āpabbatā khettaṃ,",
  "anya-e0805n:1507_4": "abhividhimhi ākumāraṃ yaso kaccāyanassa,",
  "anya-e0805n:1507_5": "pattiyaṃ āpattimāpanno,",
  "anya-e0805n:1507_6": "icchāyaṃ ākaṅkhā,",
  "anya-e0805n:1507_7": "parissajane āliṅganaṃ,",
  "anya-e0805n:1507_8": "ādikamme ārambho,",
  "anya-e0805n:1507_9": "gahaṇe ādīyati ālambati,",
  "anya-e0805n:1507_10": "nivāse āvasatho,",
  "anya-e0805n:1507_11": "samīpe āsannaṃ,",
  "anya-e0805n:1507_12": "avhāne āmantesi.",
  "anya-e0805n:1508_0": "Atiiti abhikkamanā’tikkantā’tisaya bhusatthādīsu.",
  "anya-e0805n:1508_1": "Atikkamane atirocati amhehi, atīto,",
  "anya-e0805n:1508_2": "atikkante accantaṃ,",
  "anya-e0805n:1508_3": "atisaye atikusalo,",
  "anya-e0805n:1508_4": "bhusatthe atikkodho ativuddhi.",
  "anya-e0805n:1509_0": "Apiiti sambhāvanā’pekkhā samuccaya garaha pañhādīsu.",
  "anya-e0805n:1509_1": "Sambhāvanāyaṃ api dibbesu kāmesu,",
  "anya-e0805n:1509_2": "merumpi vinivijjhitvā gaccheyya,",
  "anya-e0805n:1509_3": "apekkhāyaṃ ayampi dhammo aniyato,",
  "anya-e0805n:1509_4": "samuccaye itipi arahaṃ,",
  "anya-e0805n:1509_5": "antampi antaguṇampi ādāya,",
  "anya-e0805n:1509_6": "garahe api amhākaṃ paṇḍitaka,",
  "anya-e0805n:1509_7": "pañhe api bhante bhikkhaṃ labhittha.",
  "anya-e0805n:1510_0": "Apaiti apagata garaha vajjana pūjā padussanādīsu.",
  "anya-e0805n:1510_1": "Apagate apamāno apeto,",
  "anya-e0805n:1510_2": "garahe apagabbho,",
  "anya-e0805n:1510_3": "vajjane apasālāya āyanti vāṇijā,",
  "anya-e0805n:1510_4": "pūjāyaṃ vuddhāpacāyī,",
  "anya-e0805n:1510_5": "padussane aparajjhati.",
  "anya-e0805n:1511_0": "Upaiti upagamana samīpū’papatti sādissā’dhikū’paribhāvā’nasana dosakkhāna saññā pubbakamma pūjā gayhākāra bhusatthādīsu.",
  "anya-e0805n:1511_1": "Upagamane nisinnaṃ vā upanisīdeyya,",
  "anya-e0805n:1511_2": "samīpe upanagaraṃ,",
  "anya-e0805n:1511_3": "upapattiyaṃ saggaṃ lokaṃ upapajjati,",
  "anya-e0805n:1511_4": "atha vā upapatti yutti, yathā –",
  "anya-e0805n:1511_5": "upapattito ikkhatīti upekkhā,",
  "anya-e0805n:1511_6": "sādisse upamānaṃ upamā,",
  "anya-e0805n:1511_7": "adhike upa khāriyaṃ doṇo,",
  "anya-e0805n:1511_8": "uparibhāve upasampanno,",
  "anya-e0805n:1511_9": "anasane upavāso,",
  "anya-e0805n:1511_10": "dosakkhāne paraṃ upapadati,",
  "anya-e0805n:1511_11": "saññāyaṃ upadhā upasaggo,",
  "anya-e0805n:1511_12": "pubbakamme upakkamo upakāro,",
  "anya-e0805n:1511_13": "pūjāyaṃ buddhupaṭṭhāko,",
  "anya-e0805n:1511_14": "mātupaṭṭhānaṃ,",
  "anya-e0805n:1511_15": "gayhākāre soceyyapaccupaṭṭhānaṃ,",
  "anya-e0805n:1511_16": "bhusatthe upādānaṃ, upāyāso,",
  "anya-e0805n:1511_17": "upanissayoti.",
  "anya-e0805n:1511_18": "Iti anekatthā hi upasaggā.",
  "anya-e0805n:1512_0": "Vuttañca –",
  "anya-e0805n:1513_0": "“Upasagga nipātā ca, paccayā ca ime tayo;",
  "anya-e0805n:1514_0": "Nekenekatthavisayā, iti neruttikābravu”nti.",
  "anya-e0805n:1515_0": "Tattha upasaggānaṃ nāmākhyātavisesakattā liṅgasaññāyaṃ aniyamena syādimhi sampatte tesaṃ saṅkhyākammādibhedābhāvā tehi paṭhamekavacanameva bhavati.",
  "anya-e0805n:1516_0": "“Lopa”nti vattamāne",
  "anya-e0805n:1517_0": "282. Sabbāsamāvusopasagganipātādīhi ca.",
  "anya-e0805n:1518_0": "Āvusosaddato,",
  "anya-e0805n:1518_1": "upasagganipātehi ca sabbāsaṃ parāsaṃ vibhattīnaṃ lopo hoti.",
  "anya-e0805n:1518_2": "Ādisaddena kvaci suttapadādīhi ca.",
  "anya-e0805n:1518_3": "Ettha ca āvusotimassa visuṃ gahaṇaṃ sasaṅkhyattadīpanatthanti daṭṭhabbaṃ.",
  "anya-e0805n:1519_0": "Upeccatthaṃ sajjantīti, upasaggā hi pādayo;",
  "anya-e0805n:1520_0": "Cādī padādimajjhante, nipātā nipatantiti.",
  "anya-e0805n:1521_0": "Paharaṇaṃ pahāro,",
  "anya-e0805n:1521_1": "evaṃ parābhavo, nivāso, nīhāro, uhāro, duhāro, saṃhāro, vihāro, avahāro, anuhāro, parihāro, adhihāro, abhihāro, patihāro, suhāro, āhāro, atihāro, apihāro, apahāro, upahāro. Paharati,",
  "anya-e0805n:1521_2": "parābhavati, nivasati, nīharati,",
  "anya-e0805n:1521_3": "uddharati iccādi yojetabbaṃ.",
  "anya-e0805n:1522_0": "Dhātvatthaṃ bādhate koci, koci tamanuvattate;",
  "anya-e0805n:1523_0": "Tamevañño viseseti, upasaggagatī tidhā.",
  "anya-e0805n:1524_0": "Opasaggikapadaṃ niṭṭhitaṃ.",
  "anya-e0805n:1525_0": "Nepātikapada",
  "anya-e0805n:1526_0": "Samuccayavikappanapaṭisedhapūraṇādiatthaṃ asatvavācakaṃ nepātikaṃ padaṃ.",
  "anya-e0805n:1527_0": "Tatra caiti samuccayā’nvācaye’tarītarayogasamāhārā’vadhāraṇādīsu.",
  "anya-e0805n:1528_0": "Vāiti vikappanū’pamāna samuccaya vavatthitavibhāsāsu.",
  "anya-e0805n:1529_0": "Na no mā a alaṃ halaṃ iccete paṭisedhanatthe.",
  "anya-e0805n:1530_0": "Alaṃ pariyatti bhūsanesu ca.",
  "anya-e0805n:1531_0": "Pūraṇatthaṃ duvidhaṃ atthapūraṇaṃ padapūraṇañca.",
  "anya-e0805n:1532_0": "Tattha atha khalu vata vatha atho assu yagghe hi carahi naṃ taṃ vā ca tuva vo pana have kīva ha tato",
  "anya-e0805n:1532_1": "yathā sudaṃ kho ve haṃ enaṃ seyyathidaṃ iccevamādīni padapūraṇāni.",
  "anya-e0805n:1533_0": "Tattha – athaiti pañhā’nantariyā’dhikārādīsu ca.",
  "anya-e0805n:1534_0": "Khaluiti paṭisedhā’vadhāraṇa pasiddhīsu ca.",
  "anya-e0805n:1535_0": "Vataiti ekaṃsa khedā’nukampasaṅkappesu ca.",
  "anya-e0805n:1536_0": "Athoiti anvādese ca.",
  "anya-e0805n:1537_0": "Hiiti hetu avadhāraṇesu ca.",
  "anya-e0805n:1538_0": "Tuiti visesa hetu nivattanādīsu ca.",
  "anya-e0805n:1539_0": "Panaiti visesepi.",
  "anya-e0805n:1540_0": "Have, veiccete ekaṃsatthepi.",
  "anya-e0805n:1541_0": "Haṃiti visāda sambhamesupi.",
  "anya-e0805n:1542_0": "Seyyathidanti taṃ katamanti atthepi.",
  "anya-e0805n:1543_0": "Atthapūraṇaṃ duvidhaṃ vibhattiyuttaṃ, avibhattiyuttañca.",
  "anya-e0805n:1544_0": "Atthi sakkā labbhā iccete paṭhamāyaṃ.",
  "anya-e0805n:1545_0": "Āvuso ambho hambho re are hare jeiccete āmantane.",
  "anya-e0805n:1546_0": "Divā bhiyyo namo iccete paṭhamāyaṃ, dutiyāyañca.",
  "anya-e0805n:1547_0": "Sayaṃ sāmaṃ saṃ sammā kinti iccete tatiyatthe,",
  "anya-e0805n:1547_1": "soto dhāpaccayantā ca.",
  "anya-e0805n:1547_2": "Suttaso padaso aniccato dukkhato ekadhā dvidhā iccādi.",
  "anya-e0805n:1548_0": "Tave tuṃpaccayantā catutthiyā, kātave dātave kātuṃ kāretuṃ dātuṃ dāpetuṃ iccādi.",
  "anya-e0805n:1549_0": "So topaccayantā pañcamiyatthe, dīghaso oraso rājato vā corato vā iccādi.",
  "anya-e0805n:1550_0": "To sattamyatthepi,",
  "anya-e0805n:1550_1": "trathādipaccayantā ca.",
  "anya-e0805n:1550_2": "Ekato purato pacchato passato piṭṭhito pādato sīsato aggato mūlato yatra yattha yahiṃ tatra tattha tahiṃ tahaṃ iccādi.",
  "anya-e0805n:1551_0": "Samantā sāmantā parito abhito samantato ekajjhaṃ ekamantaṃ heṭṭhā upari uddhaṃ adho tiriyaṃ sammukhā",
  "anya-e0805n:1551_1": "parammukhā āvi raho tiro uccaṃ nīcaṃ anto antarā ajjhattaṃ bahiddhā bāhirā bāhiraṃ bahi oraṃ pāraṃ ārā",
  "anya-e0805n:1551_2": "ārakā pacchā pure huraṃ pecca iccete sattamiyā.",
  "anya-e0805n:1552_0": "Sampati āyati ajja aparajju parajja suve sve parasuve hiyyo pare sajju sāyaṃ pāto kālaṃ kallaṃ divā nattaṃ",
  "anya-e0805n:1552_1": "niccaṃ satataṃ abhiṇhaṃ abhikkhaṇaṃ muhuṃ muhuttaṃ bhūtapubbaṃ purā yadā tadā kadā iccādayo kālasattamiyā.",
  "anya-e0805n:1552_2": "Iti vibhattiyuttāni.",
  "anya-e0805n:1553_0": "Avibhattiyuttesu ca appeva appevanāma nu iccete saṃsayatthe.",
  "anya-e0805n:1554_0": "Addhā aññadatthu taggha jātu kāmaṃ sasakkaṃiccete ekaṃsatthe.",
  "anya-e0805n:1555_0": "Evaiti avadhāraṇe.",
  "anya-e0805n:1556_0": "Kaccinu’kinnunanukathaṃ kiṃsu kiṃiccete pucchanatthe.",
  "anya-e0805n:1557_0": "Evaṃ iti itthaṃ iccete nidassane.",
  "anya-e0805n:1558_0": "Iti hetu vākyaparisamattīsu ca.",
  "anya-e0805n:1559_0": "Yāva tāva yāvatā tāvatā kittāvatā ettāvatā kīva iccete paricchedanatthe.",
  "anya-e0805n:1560_0": "Evaṃ sāhu lahu opāyikaṃ patirūpaṃ āma sādhu iti sampaṭicchanatthe.",
  "anya-e0805n:1561_0": "Yathā tathā yatheva tatheva evaṃ evameva evamevaṃ evampi yathāpi seyyathāpi seyyathāpināma viya iva yathariva",
  "anya-e0805n:1561_1": "tathariva yathānāma tathānāma yathāhi tathāhi yathācatathāca iccete paṭibhāgatthe.",
  "anya-e0805n:1562_0": "Yathāiti yoggatā vicchā padatthānativattanidassanesu ca.",
  "anya-e0805n:1563_0": "Evaṃiti upadesa pañhādīsu ca.",
  "anya-e0805n:1564_0": "Kiñcāpiiti anuggahatthe.",
  "anya-e0805n:1565_0": "Ahoiti garaha pasaṃsana patthanesu ca.",
  "anya-e0805n:1566_0": "Nāmaiti garaha pasaṃsana saññā pañhesu ca.",
  "anya-e0805n:1567_0": "Sādhuiti pasaṃsana yācanesu ca.",
  "anya-e0805n:1568_0": "Iṅgha handa iccete codanatthe.",
  "anya-e0805n:1569_0": "Sādhu suṭṭhu evametanti anumodane.",
  "anya-e0805n:1570_0": "Kiraiti anussavaṇa assaddheyyesu.",
  "anya-e0805n:1571_0": "Nūnaiti anumānā’nussaraṇa parivitakkanesu.",
  "anya-e0805n:1572_0": "Kasmāiti kāraṇapucchane.",
  "anya-e0805n:1573_0": "Yasmā tasmā tathāhi tena iccete kāraṇacchedanatthe.",
  "anya-e0805n:1574_0": "Saha saddhiṃ samaṃ amāiti samakriyāyaṃ.",
  "anya-e0805n:1575_0": "Vinā riteiti vippayoge.",
  "anya-e0805n:1576_0": "Nānā puthu bahuppakāre.",
  "anya-e0805n:1577_0": "Puthu visuṃ asaṅghāte ca.",
  "anya-e0805n:1578_0": "Duṭṭhu ku jigucchāyaṃ.",
  "anya-e0805n:1579_0": "Puna appaṭhame.",
  "anya-e0805n:1580_0": "Kathañci kicchatthe ca.",
  "anya-e0805n:1581_0": "Dhā kkhattuṃ sakiñca saṅkhyāvibhāge.",
  "anya-e0805n:1582_0": "Īsakaṃ appatthe.",
  "anya-e0805n:1583_0": "Saṇikaṃ mandatthe.",
  "anya-e0805n:1584_0": "Khippaṃ araṃ lahu āsuṃ tuṇṇaṃ aciraṃ sīghatthe.",
  "anya-e0805n:1585_0": "Ciraṃ cirassaṃ dīghakāle.",
  "anya-e0805n:1586_0": "Ce yadi saṅkāvaṭṭhāne.",
  "anya-e0805n:1587_0": "Dhuvaṃ thirāvadhāraṇesu.",
  "anya-e0805n:1588_0": "Hā visāde.",
  "anya-e0805n:1589_0": "Tuṇhī abhāsane.",
  "anya-e0805n:1590_0": "Sacchi paccakkhe.",
  "anya-e0805n:1591_0": "Musā micchā alikaṃ asacce.",
  "anya-e0805n:1592_0": "Suvatthi āsīsatthe iccādi.",
  "anya-e0805n:1593_0": "Tuna tvāna tvāpaccayantā ussukkanatthe bhavanti.",
  "anya-e0805n:1594_0": "Yathā –",
  "anya-e0805n:1594_1": "passituna passiya passitvāna passitvā disvā disvānadassetvā dātuna datvāna datvā upādāya dāpetvā viññāpetvā",
  "anya-e0805n:1594_2": "viceyya vineyya nihacca samecca apecca upecca ārabbha āgamma iccādi.",
  "anya-e0805n:1595_0": "Evaṃ nāmākhyātopasaggavinimuttaṃ yadabyayalakkhaṇaṃ, taṃ sabbaṃ nipātapadanti veditabbaṃ.",
  "anya-e0805n:1596_0": "Vuttañca –",
  "anya-e0805n:1597_0": "“Muttaṃ padattayā yasmā, tasmā nipatatyantarā;",
  "anya-e0805n:1598_0": "Nepātikanti taṃ vuttaṃ, yaṃ abyaya salakkhaṇa”nti.",
  "anya-e0805n:1599_0": "Nepātikapadaṃ niṭṭhitaṃ.",
  "anya-e0805n:1600_0": "Pulliṅgaṃ itthiliṅgañca, napuṃsakamathāparaṃ;",
  "anya-e0805n:1601_0": "Tiliṅgañca aliṅgañca, nāmikaṃ pañcadhā ṭhitaṃ.",
  "anya-e0805n:1602_0": "Iti padarūpasiddhiyaṃ nāmakaṇḍo dutiyo.",
  "anya-e0805n:1603_0": "3. Kārakakaṇḍa",
  "anya-e0805n:1604_0": "Atha vibhattīnamatthabhedā vuccante.",
  "anya-e0805n:1605_0": "Tattha ekampi atthaṃ kammādivasena,",
  "anya-e0805n:1605_1": "ekattādivasena ca vibhajantīti vibhattiyo, syādayo.",
  "anya-e0805n:1605_2": "Tā pana paṭhamādibhedena sattavidhā.",
  "anya-e0805n:1606_0": "Tattha kasmiṃ atthe paṭhamā?",
  "anya-e0805n:1607_0": "283. Liṅgatthe paṭhamā.",
  "anya-e0805n:1608_0": "Liṅgatthābhidhānamatte paṭhamāvibhatti hoti.",
  "anya-e0805n:1609_0": "Liṅgassa attho liṅgattho.",
  "anya-e0805n:1609_1": "Ettha ca līnaṃ aṅganti liṅgaṃ,",
  "anya-e0805n:1609_2": "apākaṭo avayavo,",
  "anya-e0805n:1609_3": "purisotiādīnañhi pakatippaccayādivibhāgakappanāya nipphāditānaṃ saddappatirūpakānaṃ nāmikapadānaṃ paṭhamaṃ ṭhapetabbaṃ pakatirūpaṃ apākaṭattā,",
  "anya-e0805n:1609_4": "avayavattā ca liṅganti vuccati.",
  "anya-e0805n:1609_5": "Atha vā visadāvisadobhayarahitākāravohārasaṅkhātena tividhaliṅgena sahitatthassa,",
  "anya-e0805n:1609_6": "tabbinimuttassupasaggādīnamatthassa ca līnassa gamanato,",
  "anya-e0805n:1609_7": "liṅganato vā liṅganti anvatthanāmavasena vā “dhātuppaccayavibhattivajjitamatthavaṃ liṅga”nti vacanato",
  "anya-e0805n:1609_8": "parasamaññāvasena vā liṅganti idha pāṭipadikāparanāmadheyyaṃ syādivibhatyantapadapakatirūpameva vuccatīti",
  "anya-e0805n:1609_9": "daṭṭhabbaṃ.",
  "anya-e0805n:1610_0": "Liṅgassattho nāma pabandhavisesākārena pavattamāne rūpādayo upādāya paññāpīyamāno tadaññānaññabhāvena",
  "anya-e0805n:1610_1": "anibbacanīyo samūhasantānādibhedo upādāpaññattisaṅkhāto ghaṭapaṭādivohārattho ca pathavīdhātuphassādīnaṃ",
  "anya-e0805n:1610_2": "sabhāvadhammānaṃ kāladesādibhedabhinnānaṃ vijātiyavinivatto sajātiyasādhāraṇo yathāsaṅketamāropasiddho",
  "anya-e0805n:1610_3": "tajjāpaññattisaṅkhāto kakkhaḷattaphusanādisāmaññākāro ca.",
  "anya-e0805n:1611_0": "So pana kammādisaṃsaṭṭho,",
  "anya-e0805n:1611_1": "suddho cāti duvidho.",
  "anya-e0805n:1611_2": "Tattha kammādīsu dutiyādīnaṃ vidhīyamānattā kammādisaṃsaggarahito liṅgasaṅkhyāparimāṇayutto,",
  "anya-e0805n:1611_3": "tabbinimuttupasaggādipadatthabhūto ca suddho saddattho idha liṅgattho nāma.",
  "anya-e0805n:1612_0": "Yo pana ākhyātakitakataddhitasamāsehi vutto kammādisaṃsaṭṭho attho,",
  "anya-e0805n:1612_1": "sopi dutiyādīnaṃ puna attanā vattabbassa atthavisesassābhāvena avisayattā,",
  "anya-e0805n:1612_2": "liṅgatthamattassa sambhavato ca paṭhamāyeva visayo.",
  "anya-e0805n:1613_0": "Hoti cettha –",
  "anya-e0805n:1614_0": "Paṭhamāvupasaggatthe, kesañcatthe nipātasaddānaṃ;",
  "anya-e0805n:1615_0": "Liṅgādike ca suddhe-bhihite kammādiatthepi.",
  "anya-e0805n:1616_0": "Saliṅge tāva – eso puriso, ete purisā, esā kaññā, etā kaññāyo, etaṃ cittaṃ, etāni cittāni.",
  "anya-e0805n:1617_0": "Sasaṅkhye – eko dve.",
  "anya-e0805n:1618_0": "Saparimāṇe – doṇo khārī āḷhakaṃ.",
  "anya-e0805n:1619_0": "Liṅgādivinimutte sattāmatte – ca vā ha ahaṃ atthi sakkālabbhā iccādi.",
  "anya-e0805n:1620_0": "“Liṅgatthe paṭhamā”ti adhikicca “ālapane cā”ti ālapanatthe ca paṭhamā,",
  "anya-e0805n:1620_1": "abhimukhaṃ katvā lapanaṃ ālapanaṃ,",
  "anya-e0805n:1620_2": "āmantanaṃ avhānanti attho.",
  "anya-e0805n:1621_0": "Ettha ca āmantanaṃ nāma pageva laddhasarūpassa saddena abhimukhīkaraṇaṃ,",
  "anya-e0805n:1621_1": "katābhimukho pana “gacchā”tiādinā nayena kriyāya yojīyati,",
  "anya-e0805n:1621_2": "tasmā āmantanasamaye kriyāyogābhāvato idaṃ kārakavohāraṃ na labhati.",
  "anya-e0805n:1622_0": "Vuttañca",
  "anya-e0805n:1623_0": "“Saddenābhimukhīkāro, vijjamānassa vatthuno;",
  "anya-e0805n:1624_0": "Āmantanaṃ vidhātabbe, natthi ‘rājā bhave’tida”nti.",
  "anya-e0805n:1625_0": "Bho purisa ehi, bho purisā vā, bhavanto purisā etha.",
  "anya-e0805n:1626_0": "Kasmiṃ atthe dutiyā?",
  "anya-e0805n:1627_0": "284. Kammatthe dutiyā.",
  "anya-e0805n:1628_0": "Kammatthe liṅgamhā dutiyāvibhatti hoti.",
  "anya-e0805n:1629_0": "Anabhihite evāyaṃ, “kammani dutiyāyaṃ tto”ti vacanañcettha ñāpakaṃ.",
  "anya-e0805n:1630_0": "Kiṃ kammaṃ?",
  "anya-e0805n:1631_0": "“Yena vā kayirate taṃ karaṇa”nti ito “vā”ti vattate.",
  "anya-e0805n:1632_0": "285. Yaṃ karoti taṃ kammaṃ.",
  "anya-e0805n:1633_0": "Yaṃ vā karoti, yaṃ vā vikaroti, yaṃ vā pāpuṇāti, taṃ kārakaṃ kammasaññaṃ hoti.",
  "anya-e0805n:1634_0": "Idha liṅgakālavacanamatantaṃ.",
  "anya-e0805n:1634_1": "Karīyatīti kammaṃ.",
  "anya-e0805n:1634_2": "Tattha kārakaṃ,",
  "anya-e0805n:1634_3": "sādhakaṃ kriyānipphattiyā kāraṇamuccate,",
  "anya-e0805n:1634_4": "taṃ pana kārakaṃ chabbidhaṃ kammaṃ kattā karaṇaṃ sampadānamapādānamokāso cāti.",
  "anya-e0805n:1634_5": "Tattha sabhāvato,",
  "anya-e0805n:1634_6": "parikappato vā kammādimhi satiyeva kriyābhāvato kammādīnaṃ channampi kārakavohāro siddhova hoti.",
  "anya-e0805n:1635_0": "Taṃ pana kammaṃ tividhaṃ nibbattanīyaṃ vikaraṇīyaṃ pāpaṇīyañcāti. Yathā –",
  "anya-e0805n:1635_1": "mātā puttaṃ vijāyati,",
  "anya-e0805n:1635_2": "āhāro sukhaṃ janayati.",
  "anya-e0805n:1635_3": "Ghaṭaṃ karoti devadatto,",
  "anya-e0805n:1635_4": "kaṭṭhamaṅgāraṃ karoti,",
  "anya-e0805n:1635_5": "suvaṇṇaṃ keyūraṃ,",
  "anya-e0805n:1635_6": "kaṭakaṃ vā karoti,",
  "anya-e0805n:1635_7": "vīhayo lunāti.",
  "anya-e0805n:1635_8": "Devadatto nivesanaṃ pavisati,",
  "anya-e0805n:1635_9": "ādiccaṃ passati,",
  "anya-e0805n:1635_10": "dhammaṃ suṇāti,",
  "anya-e0805n:1635_11": "paṇḍite payirupāsati.",
  "anya-e0805n:1636_0": "Vuttañca",
  "anya-e0805n:1637_0": "“Nibbattivikatippatti-bhedena tividhaṃ mataṃ;",
  "anya-e0805n:1638_0": "Kattu kriyābhigammaṃ taṃ, sukhaṅgāraṃ nivesana”nti.",
  "anya-e0805n:1639_0": "Ettha ca icchitānicchitakathitākathitādibhedamanapekkhitvā sabbasaṅgāhakavasena “yaṃ karoti taṃ kamma”nti vuttattā,",
  "anya-e0805n:1639_1": "atthantaravikappanavādhikārato ca sabbattha imināva kammasaññā hoti.",
  "anya-e0805n:1640_0": "Tattha anicchitakammaṃ yathā –",
  "anya-e0805n:1640_1": "kaṇṭakaṃ maddati,",
  "anya-e0805n:1640_2": "visaṃ gilati,",
  "anya-e0805n:1640_3": "gāmaṃ gacchanto rukkhamūlaṃ upagacchati.",
  "anya-e0805n:1641_0": "Akathitakammaṃ yathā –",
  "anya-e0805n:1641_1": "yaññadattaṃ kambalaṃ yācate brāhmaṇo.",
  "anya-e0805n:1641_2": "Ettha hi “kambala”miti kathitakammaṃ dvikammikāya yācanakriyāya pattumicchitatarattā.",
  "anya-e0805n:1641_3": "“Yaññadatta”miti appadhānattā akathitakammaṃ.",
  "anya-e0805n:1641_4": "Tathā samiddhaṃ dhanaṃ bhikkhate,",
  "anya-e0805n:1641_5": "ajaṃ gāmaṃ nayati,",
  "anya-e0805n:1641_6": "parābhavantaṃ purisaṃ,",
  "anya-e0805n:1641_7": "mayaṃ pucchāma gotamaṃ,",
  "anya-e0805n:1641_8": "bhagavā bhikkhū etadavoca iccādi.",
  "anya-e0805n:1642_0": "Abhihitakamme pana na hoti, yathā –",
  "anya-e0805n:1642_1": "kaṭo karīyate devadattena,",
  "anya-e0805n:1642_2": "sugatena desito dhammo,",
  "anya-e0805n:1642_3": "yaññadatto kambalaṃ yācīyate brāhmaṇena iccādi.",
  "anya-e0805n:1643_0": "“Dutiyā”ti adhikāro.",
  "anya-e0805n:1644_0": "286. Gati buddhi bhuja paṭha hara kara sayādīnaṃ kārite vā.",
  "anya-e0805n:1645_0": "Gamu sappa gatimhi,",
  "anya-e0805n:1645_1": "budha bodhane,",
  "anya-e0805n:1645_2": "budha avagamane vā,",
  "anya-e0805n:1645_3": "bhuja pālanabyavaharaṇesu,",
  "anya-e0805n:1645_4": "paṭha byattiyaṃ vācāyaṃ,",
  "anya-e0805n:1645_5": "hara haraṇe,",
  "anya-e0805n:1645_6": "kara karaṇe,",
  "anya-e0805n:1645_7": "si saye iccevamādīnaṃ dhātūnaṃ payoge kārite sati payojjakakattubhūte kammani liṅgamhā dutiyāvibhatti hoti vā.",
  "anya-e0805n:1645_8": "Niccasampatte vikappatthoyaṃ,",
  "anya-e0805n:1645_9": "tena tassa pakkhe tatiyā hoti.",
  "anya-e0805n:1646_0": "Yo koci puriso gāmaṃ gacchati,",
  "anya-e0805n:1646_1": "tamañño payojayati.",
  "anya-e0805n:1646_2": "Puriso purisaṃ gāmaṃ gamayati,",
  "anya-e0805n:1646_3": "purisena vā gāmaṃ gamayati.",
  "anya-e0805n:1646_4": "Evaṃ sissaṃ dhammaṃ bodheti ācariyo,",
  "anya-e0805n:1646_5": "mātā puttaṃ bhojanaṃ bhojayati,",
  "anya-e0805n:1646_6": "sissaṃ dhammaṃ pāṭheti ācariyo,",
  "anya-e0805n:1646_7": "puriso purisaṃ bhāraṃ hāreti,",
  "anya-e0805n:1646_8": "tathā puriso purisaṃ kammaṃ kārayati,",
  "anya-e0805n:1646_9": "purisena vā kammaṃ kārāpayati,",
  "anya-e0805n:1646_10": "puriso purisaṃ sayāpayati.",
  "anya-e0805n:1646_11": "Evaṃ sabbattha kārite kattukammani dutiyā.",
  "anya-e0805n:1647_0": "Kāriteti kiṃ? Puriso gāmaṃ gacchati.",
  "anya-e0805n:1648_0": "Abhihite na bhavati, purisena puriso gāmaṃ gamīyate, sisso dhammaṃ bodhīyate iccādi.",
  "anya-e0805n:1649_0": "287. Kāladdhānamaccantasaṃyoge.",
  "anya-e0805n:1650_0": "Accantaṃ nirantaraṃ saṃyogoaccantasaṃyogo.",
  "anya-e0805n:1650_1": "Kāladdhānaṃ dabbaguṇakriyāhi accantasaṃyoge tehi kāladdhānavācīhi liṅgehi dutiyāvibhatti hoti.",
  "anya-e0805n:1651_0": "Kāle tāva –",
  "anya-e0805n:1651_1": "sattāhaṃ gavapānaṃ,",
  "anya-e0805n:1651_2": "māsaṃ maṃsodanaṃ,",
  "anya-e0805n:1651_3": "saradaṃ ramaṇīyā nadī,",
  "anya-e0805n:1651_4": "sabbakālaṃ ramaṇīyaṃ nandanaṃ,",
  "anya-e0805n:1651_5": "māsaṃ sajjhāyati,",
  "anya-e0805n:1651_6": "tayo māse abhidhammaṃ desesi.",
  "anya-e0805n:1652_0": "Addhāne – yojanaṃ vanarāji, yojanaṃ dīgho pabbato, kosaṃ sajjhāyati.",
  "anya-e0805n:1653_0": "Accantasaṃyogeti kiṃ? Māse māse bhuñjati, yojane yojane vihāraṃ patiṭṭhāpesi.",
  "anya-e0805n:1654_0": "288. Kammappavacanīyayutte.",
  "anya-e0805n:1655_0": "Kammappavacanīyehi nipātopasaggehi yutte yoge sati liṅgamhā dutiyāvibhatti hoti.",
  "anya-e0805n:1656_0": "Kammaṃ pavacanīyaṃ yesaṃ te kammappavacanīyā, parasamaññāvasena vā anvādayo kammappavacanīyā.",
  "anya-e0805n:1657_0": "Tattha anusaddassa lakkhaṇe, sahatthe,",
  "anya-e0805n:1657_1": "hīne ca kammappavacanīyasaññā vuttā. Yathā –",
  "anya-e0805n:1657_2": "pabbajitamanu pabbajiṃsu,",
  "anya-e0805n:1657_3": "nadimanvavasitā bārāṇasī,",
  "anya-e0805n:1657_4": "nadiyā saha avabaddhāti attho,",
  "anya-e0805n:1657_5": "anu sāriputtaṃ paññavā.",
  "anya-e0805n:1658_0": "Lakkhaṇādīsu “lakkhaṇi’tthambhūtakkhānabhāga vicchāsu pati pari anavo”ti pati pari anūnaṃ kammappavacanīyasaññā vuttā.",
  "anya-e0805n:1659_0": "Lakkhaṇe sūriyuggamanaṃ pati dibbā bhakkhā pātubhaveyyuṃ,",
  "anya-e0805n:1659_1": "rukkhaṃ pati vijjotate cando,",
  "anya-e0805n:1659_2": "rukkhaṃ pari,",
  "anya-e0805n:1659_3": "rukkhaṃ anu.",
  "anya-e0805n:1660_0": "Itthambhūtakkhāne sādhu devadatto mātaraṃ pati, mātaraṃ pari, mātaraṃ anu.",
  "anya-e0805n:1661_0": "Bhāge yadettha maṃ pati siyā, maṃ pari, maṃ anu, taṃ dīyatu.",
  "anya-e0805n:1662_0": "Vicchāyoge atthamatthaṃ pati saddo nivisati,",
  "anya-e0805n:1662_1": "rukkhaṃ rukkhaṃ pati vijjotate cando,",
  "anya-e0805n:1662_2": "rukkhaṃ rukkhaṃ pari,",
  "anya-e0805n:1662_3": "rukkhaṃ rukkhaṃ anu.",
  "anya-e0805n:1663_0": "“Abhirabhāge”ti abhissa bhāgavajjitesu lakkhaṇādīsu kammappavacanīyasaññā vuttā.",
  "anya-e0805n:1663_1": "Taṃ kho pana bhavantaṃ gotamaṃ evaṃ kalyāṇo kittisaddo abbhuggato,",
  "anya-e0805n:1663_2": "sādhu devadatto mātaraṃ abhi.",
  "anya-e0805n:1664_0": "Nipāte dhi brāhmaṇassa hantāra miccevamādi.",
  "anya-e0805n:1665_0": "289. Kvaci dutiyā chaṭṭhīnamatthe.",
  "anya-e0805n:1666_0": "Chaṭṭhīnaṃ atthe kvaci dutiyāvibhatti hoti.",
  "anya-e0805n:1666_1": "Antarāabhito parito pati paṭibhātiyoge ayaṃ.",
  "anya-e0805n:1666_2": "Antarā ca rājagahaṃ antarā ca nāḷandaṃ addhānamaggappaṭipanno,",
  "anya-e0805n:1666_3": "rājagahassa ca nāḷandāya ca majjheti attho.",
  "anya-e0805n:1666_4": "Abhito gāmaṃ vasati,",
  "anya-e0805n:1666_5": "parito gāmaṃ vasati,",
  "anya-e0805n:1666_6": "nadiṃ nerañjaraṃ pati,",
  "anya-e0805n:1666_7": "nerañjarāya nadiyā samīpeti attho.",
  "anya-e0805n:1666_8": "Paṭibhantu taṃ cunda bojjhaṅgā,",
  "anya-e0805n:1666_9": "upamā maṃ paṭibhāti,",
  "anya-e0805n:1666_10": "upamā mayhaṃ upaṭṭhahatīti attho.",
  "anya-e0805n:1667_0": "“Kvaci dutiyā, atthe”ti ca vattate.",
  "anya-e0805n:1668_0": "290. Tatiyāsattamīnañca.",
  "anya-e0805n:1669_0": "Tatiyāsattamīnamatthe ca kvaci liṅgamhā dutiyāvibhatti hoti.",
  "anya-e0805n:1670_0": "Tatiyatthe sace maṃ nālapissati,",
  "anya-e0805n:1670_1": "tvañca maṃ nābhibhāsasi,",
  "anya-e0805n:1670_2": "vinā saddhammaṃ kuto sukhaṃ,",
  "anya-e0805n:1670_3": "upāyamantarena na atthasiddhi.",
  "anya-e0805n:1671_0": "Sattamiyatthe – kāle, upānvajjhāvasassa payoge, adhisiṭṭhāvasānaṃ payoge, tappānacāre ca dutiyā.",
  "anya-e0805n:1672_0": "Kāle tāva – pubbaṇhasamayaṃ nivāsetvā, ekaṃ samayaṃ bhagavā. Imaṃ rattiṃ cattāro mahārājāno.",
  "anya-e0805n:1673_0": "Upādipubbassa vasadhātussa payoge –",
  "anya-e0805n:1673_1": "gāmaṃ upavasati,",
  "anya-e0805n:1673_2": "gāmaṃ anuvasati,",
  "anya-e0805n:1673_3": "vihāraṃ adhivasati,",
  "anya-e0805n:1673_4": "gāmaṃ āvasati,",
  "anya-e0805n:1673_5": "agāraṃ ajjhāvasati.",
  "anya-e0805n:1673_6": "Tathā pathaviṃ adhisessati,",
  "anya-e0805n:1673_7": "gāmaṃ adhitiṭṭhati,",
  "anya-e0805n:1673_8": "gāmaṃ ajjhāvasati.",
  "anya-e0805n:1674_0": "Tappānacāresu – nadiṃ pivati, gāmaṃ carati iccādi.",
  "anya-e0805n:1675_0": "Kasmiṃ atthe tatiyā?",
  "anya-e0805n:1676_0": "291. Karaṇe tatiyā.",
  "anya-e0805n:1677_0": "Karaṇakārake tatiyāvibhatti hoti.",
  "anya-e0805n:1678_0": "Kiṃ karaṇaṃ?",
  "anya-e0805n:1679_0": "292. Yena vā kayirate taṃ karaṇaṃ.",
  "anya-e0805n:1680_0": "Yena vā kattā upakaraṇabhūtena vatthunā kriyaṃ abyavadhānena karoti,",
  "anya-e0805n:1680_1": "yena vā vikaroti,",
  "anya-e0805n:1680_2": "yena vā pāpuṇāti,",
  "anya-e0805n:1680_3": "taṃ kārakaṃ karaṇasaññaṃ hoti.",
  "anya-e0805n:1681_0": "Karīyate anenāti karaṇaṃ,",
  "anya-e0805n:1681_1": "ettha ca satipi sabbakārakānaṃ kriyāsādhakatte “yena vā kayirate”ti visesetvā vacanaṃ kattūpakaraṇabhūtesu kārakesu sādhakatamasseva gahaṇatthaṃ.",
  "anya-e0805n:1682_0": "Vuttañca",
  "anya-e0805n:1683_0": "“Yassa sabbavisesena, kriyāsaṃsiddhihetutā;",
  "anya-e0805n:1684_0": "Sambhāvīyati taṃ vuttaṃ, karaṇaṃ nāma kāraka”nti.",
  "anya-e0805n:1685_0": "Taṃ pana duvidhaṃ ajjhattika bāhiravasena.",
  "anya-e0805n:1686_0": "Yathā –",
  "anya-e0805n:1686_1": "hatthena kammaṃ karoti,",
  "anya-e0805n:1686_2": "cakkhunā rūpaṃ passati,",
  "anya-e0805n:1686_3": "manasā dhammaṃ viññāya.",
  "anya-e0805n:1686_4": "Dattena vīhayo lunāti,",
  "anya-e0805n:1686_5": "agginā kuṭiṃ jhāpeti.",
  "anya-e0805n:1687_0": "“Tatiyā”ti adhikāro.",
  "anya-e0805n:1688_0": "293. Kattari ca.",
  "anya-e0805n:1689_0": "Kattari ca kārake liṅgamhā tatiyāvibhatti hoti.",
  "anya-e0805n:1689_1": "Caggahaṇena itthambhūtalakkhaṇe,",
  "anya-e0805n:1689_2": "kriyāpavagge,",
  "anya-e0805n:1689_3": "pubbasadisasamūnattha kalaha nipuṇa missaka sakhilatthādiyoge,",
  "anya-e0805n:1689_4": "kāladdhānesu,",
  "anya-e0805n:1689_5": "paccattakammatthapañcamiyatthādīsu ca tatiyā.",
  "anya-e0805n:1690_0": "Ko ca kattā?",
  "anya-e0805n:1691_0": "294. Yo karoti sa kattā.",
  "anya-e0805n:1692_0": "Yo kriyaṃ attappadhāno hutvā karoti, so kattusañño hoti.",
  "anya-e0805n:1693_0": "So tividho suddhakattā hetukattā kammakattāti.",
  "anya-e0805n:1693_1": "Tattha yo sayameva kriyaṃ karoti,",
  "anya-e0805n:1693_2": "so suddhakattā.",
  "anya-e0805n:1693_3": "Yo aññaṃ kātuṃ samatthaṃ akarontaṃ kammaṃ niyojeti,",
  "anya-e0805n:1693_4": "so hetukattā, yathā –",
  "anya-e0805n:1693_5": "gantuṃ samattho devadatto,",
  "anya-e0805n:1693_6": "tamañño payojeti “gamayati devadatta”nti.",
  "anya-e0805n:1694_0": "Yaṃ pana tattha tattha gacchati devadatto,",
  "anya-e0805n:1694_1": "tamañño payojayati “gamayati devadatta”nti hetvatthanidassanaṃ,",
  "anya-e0805n:1694_2": "tampi sāmatthiyadassanavasena vuttanti gahetabbaṃ.",
  "anya-e0805n:1694_3": "Aññathā yadi sayameva gacchati,",
  "anya-e0805n:1694_4": "kiṃ tattha payojakabyāpārena akarontaṃ balena kārayati,",
  "anya-e0805n:1694_5": "pāsāṇaṃ uṭṭhāpayatītiādikañca na sijjheyya.",
  "anya-e0805n:1695_0": "Ettha pana",
  "anya-e0805n:1696_0": "“Kattā”ti vattate.",
  "anya-e0805n:1697_0": "293. Yo kāreti sa hetu.",
  "anya-e0805n:1698_0": "Yo kattāraṃ kāreti, so hetusañño hoti, kattā cāti hetukattusaññā.",
  "anya-e0805n:1699_0": "Yo pana parassa kriyaṃ paṭicca kammabhūtopi sukarattā sayameva sijjhanto viya hoti,",
  "anya-e0805n:1699_1": "so kammakattā nāma, yathā –",
  "anya-e0805n:1699_2": "sayaṃ karīyate kaṭo,",
  "anya-e0805n:1699_3": "sayameva paccate odanoti.",
  "anya-e0805n:1700_0": "Vuttañca",
  "anya-e0805n:1701_0": "“Attappadhāno kiriyaṃ, yo nibbatteti kārako;",
  "anya-e0805n:1702_0": "Appayutto payutto vā, sa kattāti pavuccati.",
  "anya-e0805n:1703_0": "Hetukattāti kathito,",
  "anya-e0805n:1704_0": "Kattuno yo payojako;",
  "anya-e0805n:1705_0": "Kammakattāti sukaro,",
  "anya-e0805n:1706_0": "Kammabhūto kathīyate”ti.",
  "anya-e0805n:1707_0": "Nanu ca “saṃyogo jāyate”tiādīsu kathaṃ pure asato jananakriyāya kattubhāvosiyāti? Vuccate –",
  "anya-e0805n:1707_1": "lokasaṅketasiddho hi saddappayogo,",
  "anya-e0805n:1707_2": "avijjamānampi hi loko saddābhidheyyatāya vijjamānaṃ viya gahetvā voharati,",
  "anya-e0805n:1707_3": "vikappabuddhigahitākāroyeva hi saddenābhidhīyate,",
  "anya-e0805n:1707_4": "na tu vatthusabhāvo,",
  "anya-e0805n:1707_5": "aññathā sutamayañāṇenapi paccakkhena viya vatthusabhāvasacchikaraṇappasaṅgo ca musāvāda kudiṭṭhivādādīnamabhāvappasaṅgo ca siyā,",
  "anya-e0805n:1707_6": "tasmā buddhiparikappitapaññattivasenapi saddappavatti hotīti asato saṃyogādissapi hoteva jananakriyāya kattukārakatāti.",
  "anya-e0805n:1708_0": "Yathāha",
  "anya-e0805n:1709_0": "“Vohāravisayo saddo, nekantaparamatthiko;",
  "anya-e0805n:1710_0": "Buddhisaṅkappito attho, tassatthoti pavuccati.",
  "anya-e0805n:1711_0": "Buddhiyā gahitattā hi, saṃyogo jāyate iti;",
  "anya-e0805n:1712_0": "Saṃyogo vijjamānova, kattā bhavati jātiyā”ti.",
  "anya-e0805n:1713_0": "Tatra tatiyā jinena desito dhammo,",
  "anya-e0805n:1713_1": "buddhena jito māro,",
  "anya-e0805n:1713_2": "ahinā daṭṭho naro,",
  "anya-e0805n:1713_3": "buddhena bodhito loko,",
  "anya-e0805n:1713_4": "saddhehi kārito vihāro.",
  "anya-e0805n:1714_0": "Abhihite na bhavati. Kaṭaṃ karoti devadatto, kāreti vā.",
  "anya-e0805n:1715_0": "Itthambhūtassa lakkhaṇe –",
  "anya-e0805n:1715_1": "sā bhinnena sīsena paggharantena lohitena paṭivissakānaṃ ujjhāpesi,",
  "anya-e0805n:1715_2": "ūnapañcabandhanena pattena aññaṃ navaṃ pattaṃ cetāpeyya,",
  "anya-e0805n:1715_3": "tidaṇḍakena paribbājakamaddakkhi.",
  "anya-e0805n:1716_0": "Apavagge –",
  "anya-e0805n:1716_1": "ekāheneva bārāṇasiṃ pāyāsi,",
  "anya-e0805n:1716_2": "navahi māsehi vihāraṃ niṭṭhāpesi,",
  "anya-e0805n:1716_3": "yojanena adhītaṃ byākaraṇaṃ,",
  "anya-e0805n:1716_4": "kriyāpavaggoti kriyāya āsuṃ pariniṭṭhāpanaṃ.",
  "anya-e0805n:1717_0": "Pubbādiyoge –",
  "anya-e0805n:1717_1": "māsena pubbo,",
  "anya-e0805n:1717_2": "pitarā sadiso,",
  "anya-e0805n:1717_3": "mātarā samo,",
  "anya-e0805n:1717_4": "kahāpaṇena ūno,",
  "anya-e0805n:1717_5": "dhanena vikalo,",
  "anya-e0805n:1717_6": "asinā kalaho,",
  "anya-e0805n:1717_7": "ācārena nipuṇo,",
  "anya-e0805n:1717_8": "vācāya nipuṇo,",
  "anya-e0805n:1717_9": "guḷena missakaṃ,",
  "anya-e0805n:1717_10": "tilena missakaṃ,",
  "anya-e0805n:1717_11": "vācāya sakhilo,",
  "anya-e0805n:1717_12": "maṇinā attho,",
  "anya-e0805n:1717_13": "dhanena attho,",
  "anya-e0805n:1717_14": "pitarā tulyo.",
  "anya-e0805n:1718_0": "Kāladdhānesu – māsena bhuñjati, yojanena gacchati.",
  "anya-e0805n:1719_0": "Paccatte – attanāva attānaṃ sammannati.",
  "anya-e0805n:1720_0": "Kammatthe – tilehi khette vapati.",
  "anya-e0805n:1721_0": "Pañcamiyatthe – sumuttā mayaṃ tena mahāsamaṇena.",
  "anya-e0805n:1722_0": "296. Sahādiyoge ca.",
  "anya-e0805n:1723_0": "Saha saddhiṃ samaṃ nānā vinā alaṃ kimiccevamādīhi yoge liṅgamhā tatiyāvibhatti hoti,",
  "anya-e0805n:1723_1": "casaddena sahatthepi.",
  "anya-e0805n:1724_0": "Tattha sahasaddena yogo kriyā guṇa dabba samavāye sambhavati. Yathā –",
  "anya-e0805n:1724_1": "vitakkena saha vattati,",
  "anya-e0805n:1724_2": "puttena saha thūlo,",
  "anya-e0805n:1724_3": "antevāsikasaddhivihārikehi saha ācariyupajjhāyānaṃ lābho,",
  "anya-e0805n:1724_4": "nisīdi bhagavā saddhiṃ bhikkhusaṅghena,",
  "anya-e0805n:1724_5": "sahassena samaṃ mitā,",
  "anya-e0805n:1724_6": "sabbehi me piyehi manāpehi nānābhāvo vinābhāvo,",
  "anya-e0805n:1724_7": "saṅgho vināpi gaggena uposathaṃ kareyya,",
  "anya-e0805n:1724_8": "alaṃ te idha vāsena,",
  "anya-e0805n:1724_9": "kiṃ me ekena tiṇṇena,",
  "anya-e0805n:1724_10": "purisena thāmadassinā,",
  "anya-e0805n:1724_11": "kiṃ te jaṭāhi dummedha,",
  "anya-e0805n:1724_12": "kiṃ te ajinasāṭiyā.",
  "anya-e0805n:1725_0": "Sahatthe – devadatto rājagahaṃ pāvisi kokālikena pacchāsamaṇena, dukkho bālehi saṃvāso.",
  "anya-e0805n:1726_0": "297. Hetvatthe ca.",
  "anya-e0805n:1727_0": "Yogaggahaṇamihānuvattate, hetvatthe, hetvatthappayoge ca liṅgamhā tatiyāvibhatti hoti.",
  "anya-e0805n:1728_0": "Kismiñci phale diṭṭhasāmatthiyaṃ kāraṇaṃ hetu,",
  "anya-e0805n:1728_1": "soyeva attho,",
  "anya-e0805n:1728_2": "tasmiṃ hetvatthe,",
  "anya-e0805n:1728_3": "annena vasati,",
  "anya-e0805n:1728_4": "dhammena vasati,",
  "anya-e0805n:1728_5": "vijjāya vasati.",
  "anya-e0805n:1729_0": "Na jaccāvasalo hoti,",
  "anya-e0805n:1730_0": "Na jaccā hoti brāhmaṇo;",
  "anya-e0805n:1731_0": "Kammunā vasalo hoti,",
  "anya-e0805n:1732_0": "Kammunā hoti brāhmaṇo.",
  "anya-e0805n:1733_0": "Dānena bhogavā, ācārena kulī.",
  "anya-e0805n:1734_0": "Kena pāṇi kāmadado, kena pāṇi madhussavo;",
  "anya-e0805n:1735_0": "Kena te brahmacariyena, puññaṃ pāṇimhi ijjhati.",
  "anya-e0805n:1736_0": "Hetvatthappayoge – kena nimittena, kena payojanena, kenaṭṭhena, kena hetunā vasati.",
  "anya-e0805n:1737_0": "298. Sattamyatthe ca.",
  "anya-e0805n:1738_0": "Sattamyatthe ca liṅgamhā tatiyāvibhatti hoti.",
  "anya-e0805n:1739_0": "Kāladdhānadisādesādīsu cāyaṃ.",
  "anya-e0805n:1739_1": "Tena samayena,",
  "anya-e0805n:1739_2": "tena kālena,",
  "anya-e0805n:1739_3": "kālena dhammassavaṇaṃ,",
  "anya-e0805n:1739_4": "so vo mamaccayena satthā,",
  "anya-e0805n:1739_5": "māsena bhuñjati,",
  "anya-e0805n:1739_6": "yojanena dhāvati.",
  "anya-e0805n:1739_7": "Puratthimena dhataraṭṭho,",
  "anya-e0805n:1739_8": "dakkhiṇena virūḷhako,",
  "anya-e0805n:1739_9": "pacchimena virūpakkho,",
  "anya-e0805n:1739_10": "uttarena kasivanto janoghamaparena ca,",
  "anya-e0805n:1739_11": "yena bhagavā tenupasaṅkami iccādi.",
  "anya-e0805n:1740_0": "299. Yenaṅgavikāro.",
  "anya-e0805n:1741_0": "Yena byādhimatā aṅgena aṅgino vikāro lakkhīyate,",
  "anya-e0805n:1741_1": "tattha tatiyāvibhatti hoti.",
  "anya-e0805n:1741_2": "Ettha ca aṅgamassa atthīti aṅgaṃ, sarīraṃ.",
  "anya-e0805n:1741_3": "Akkhinā kāṇo,",
  "anya-e0805n:1741_4": "hatthena kuṇī,",
  "anya-e0805n:1741_5": "pādena khañjo,",
  "anya-e0805n:1741_6": "piṭṭhiyā khujjo.",
  "anya-e0805n:1742_0": "300. Visesane ca.",
  "anya-e0805n:1743_0": "Visesīyati visesitabbaṃ anenāti visesanaṃ, gottādi.",
  "anya-e0805n:1743_1": "Tasmiṃ gottanāmajātisippavayoguṇasaṅkhāte visesanatthe tatiyāvibhatti hoti,",
  "anya-e0805n:1743_2": "casaddena pakatiādīhi ca.",
  "anya-e0805n:1743_3": "Gottena gotamo nātho.",
  "anya-e0805n:1744_0": "Sāriputtoti nāmena, vissuto paññavā ca so;",
  "anya-e0805n:1745_0": "Jātiyā khattiyo buddho, loke appaṭipuggalo.",
  "anya-e0805n:1746_0": "Tadahu pabbajito santo, jātiyā sattavassiko;",
  "anya-e0805n:1747_0": "Sopi maṃ anusāseyya, sampaṭicchāmi matthake.",
  "anya-e0805n:1748_0": "Sippena naḷakāro so,",
  "anya-e0805n:1748_1": "ekūnatiṃso vayasā,",
  "anya-e0805n:1748_2": "vijjāya sādhu,",
  "anya-e0805n:1748_3": "paññāya sādhu,",
  "anya-e0805n:1748_4": "tapasā uttamo,",
  "anya-e0805n:1748_5": "suvaṇṇena abhirūpo.",
  "anya-e0805n:1749_0": "Pakatiādīsu –",
  "anya-e0805n:1749_1": "pakatiyā abhirūpo,",
  "anya-e0805n:1749_2": "yebhuyyena mattikā,",
  "anya-e0805n:1749_3": "samena dhāvati,",
  "anya-e0805n:1749_4": "visamena dhāvati,",
  "anya-e0805n:1749_5": "dvidoṇena dhaññaṃ kiṇāti,",
  "anya-e0805n:1749_6": "sahassena assake kiṇāti iccādi.",
  "anya-e0805n:1750_0": "Kasmiṃ atthe catutthī?",
  "anya-e0805n:1751_0": "301. Sampadāne catutthī.",
  "anya-e0805n:1752_0": "Sampadānakārake liṅgamhā catutthīvibhatti hoti.",
  "anya-e0805n:1753_0": "Kiñca sampadānaṃ?",
  "anya-e0805n:1754_0": "302. Yassa dātukāmo rocate dhārayate vā taṃ sampadānaṃ.",
  "anya-e0805n:1755_0": "Yassa vā dātukāmo,",
  "anya-e0805n:1755_1": "yassa vā rocate,",
  "anya-e0805n:1755_2": "yassa vā dhārayate,",
  "anya-e0805n:1755_3": "taṃ kārakaṃ sampadānasaññaṃ hoti.",
  "anya-e0805n:1755_4": "Sammā padīyate assāti sampadānaṃ,",
  "anya-e0805n:1755_5": "paṭiggāhako.",
  "anya-e0805n:1756_0": "Taṃ pana tividhaṃ diyyamānassānivāraṇajjhesanānumativasena. Yathā –",
  "anya-e0805n:1756_1": "buddhassa pupphaṃ yajati,",
  "anya-e0805n:1756_2": "bodhirukkhassa jalaṃ dadāti.",
  "anya-e0805n:1756_3": "Ajjhesane –",
  "anya-e0805n:1756_4": "yācakānaṃ dhanaṃ dadāti.",
  "anya-e0805n:1756_5": "Anumatiyaṃ –",
  "anya-e0805n:1756_6": "bhikkhūnaṃ dānaṃ deti.",
  "anya-e0805n:1757_0": "Yathāha",
  "anya-e0805n:1758_0": "“Anirākaraṇārādha-nābbhanuññavasena hi;",
  "anya-e0805n:1759_0": "Sampadānaṃ tidhā vuttaṃ, rukkha yācaka bhikkhavo”ti.",
  "anya-e0805n:1760_0": "Dātukāmoti kiṃ? Rañño daṇḍaṃ dadāti.",
  "anya-e0805n:1761_0": "Rocanādīsu pana –",
  "anya-e0805n:1761_1": "samaṇassa rocate saccaṃ,",
  "anya-e0805n:1761_2": "māyasmantānampi saṅghabhedo ruccittha,",
  "anya-e0805n:1761_3": "yassāyasmato khamati,",
  "anya-e0805n:1761_4": "devadattassa suvaṇṇacchattaṃ dhārayate yaññadatto.",
  "anya-e0805n:1762_0": "“Sampadānaṃ, vā”ti ca vattate.",
  "anya-e0805n:1763_0": "303.",
  "anya-e0805n:1763_1": "Silāgha hanu ṭhā sapa dhāra piha kudha duhi ssāsūya rādhikkha paccāsuṇa anupatigiṇapubbakattārocanatthatadattha",
  "anya-e0805n:1763_2": "tumatthālamattha maññānādarappāṇini gatyatthakammani āsisattha sammuti bhiyyasattamyatthesu ca.",
  "anya-e0805n:1764_0": "Catuppadamidaṃ.",
  "anya-e0805n:1764_1": "Silāgha katthane,",
  "anya-e0805n:1764_2": "hanu apanayane,",
  "anya-e0805n:1764_3": "ṭhā gatinivattimhi,",
  "anya-e0805n:1764_4": "sapa akkose,",
  "anya-e0805n:1764_5": "dhara dhāraṇe,",
  "anya-e0805n:1764_6": "piha icchāyaṃ iccetesaṃ dhātūnaṃ payoge,",
  "anya-e0805n:1764_7": "kudha kope,",
  "anya-e0805n:1764_8": "duha jighaṃsāyaṃ,",
  "anya-e0805n:1764_9": "issa issāyaṃ,",
  "anya-e0805n:1764_10": "usūya dosāvikaraṇe iccetesaṃ tadatthavācīnañca dhātūnaṃ payoge ca rādha hiṃsāsaṃrādhesu,",
  "anya-e0805n:1764_11": "ikkha dassanaṅkesūti imesaṃ payoge ca pati āpubbassa su savaṇeti imassa ca anupatipubbassa gesaddeti imassa ca pubbakattā ca ārocanatthappayoge, tadatthe, tumatthe,",
  "anya-e0805n:1764_12": "alamatthappayoge ca maññatippayoge anādare appāṇini ca gatyatthānaṃ kammani ca āsisatthappayoge ca sammuti",
  "anya-e0805n:1764_13": "bhiyyappayogesu ca sattamyatthe cāti taṃ kammādikārakaṃ sampadānasaññaṃ hoti,",
  "anya-e0805n:1764_14": "casaddaggahaṇena pahiṇatikappati pahoti upamāñjalikaraṇa phāsu atthaseyyappabhutiyoge ca pure viya catutthī.",
  "anya-e0805n:1765_0": "Silāghādippayoge tāva – buddhassa silāghate. Upajjhāyassa silāghate, thometīti attho.",
  "anya-e0805n:1766_0": "Hanute mayhameva, hanute tuyhameva, apalapatīti attho.",
  "anya-e0805n:1767_0": "Upatiṭṭheyya sakyaputtānaṃ vaḍḍhakī,",
  "anya-e0805n:1767_1": "ettha ca upaṭṭhānaṃ nāma upagamanaṃ.",
  "anya-e0805n:1767_2": "Bhikkhussa bhuñjamānassa pānīyena vā vidhūpanena vā upatiṭṭheyya.",
  "anya-e0805n:1768_0": "Tuyhaṃ sapate, mayhaṃ sapate, ettha ca sapanaṃ nāma saccakaraṇaṃ.",
  "anya-e0805n:1769_0": "Dhārayatippayoge dhanikoyeva sampadānaṃ,",
  "anya-e0805n:1769_1": "suvaṇṇaṃ te dhārayate,",
  "anya-e0805n:1769_2": "iṇaṃ dhārayatīti attho.",
  "anya-e0805n:1769_3": "Tassa rañño mayaṃ nāgaṃ dhārayāma.",
  "anya-e0805n:1770_0": "Pihappayoge icchitoyeva,",
  "anya-e0805n:1770_1": "devāpi tassa pihayanti tādino,",
  "anya-e0805n:1770_2": "devāpi tesaṃ pihayanti,",
  "anya-e0805n:1770_3": "sambuddhānaṃ satīmataṃ,",
  "anya-e0805n:1770_4": "patthentīti attho.",
  "anya-e0805n:1771_0": "Kodhādiatthānaṃ payoge yaṃ pati kopo, tassa kujjha mahāvīra, yadihaṃ tassa kuppeyyaṃ.",
  "anya-e0805n:1772_0": "Duhayati disānaṃ megho, yo mittānaṃ na dubbhati.",
  "anya-e0805n:1773_0": "Titthiyā issanti samaṇānaṃ.",
  "anya-e0805n:1774_0": "Dujjanā guṇavantānaṃ usūyanti, kā usūyā vijānataṃ.",
  "anya-e0805n:1775_0": "Rādhikkhappayoge yassa vipucchanaṃ kammavikhyāpanatthaṃ,",
  "anya-e0805n:1775_1": "vādhikārato dutiyā ca.",
  "anya-e0805n:1775_2": "Ārādho me rañño,",
  "anya-e0805n:1775_3": "rañño aparajjhati,",
  "anya-e0805n:1775_4": "rājānaṃ vā aparajjhati,",
  "anya-e0805n:1775_5": "kyāhaṃ ayyānaṃ aparajjhāmi,",
  "anya-e0805n:1775_6": "kyāhaṃ ayye aparajjhāmi vā.",
  "anya-e0805n:1776_0": "Āyasmato upālittherassa upasampadāpekkho upatisso, āyasmantaṃ vā.",
  "anya-e0805n:1777_0": "Paccāsuṇa anupatigiṇānaṃ pubbakattā ca suṇotissa dhātussa paccāyoge,",
  "anya-e0805n:1777_1": "giṇassa ca anupatiyoge pubbassa kammuno yo kattā,",
  "anya-e0805n:1777_2": "so sampadānasañño hoti. Yathā –",
  "anya-e0805n:1777_3": "bhagavā bhikkhū etadavoca,",
  "anya-e0805n:1777_4": "ettha “bhikkhū”ti akathitakammaṃ,",
  "anya-e0805n:1777_5": "“eta”nti kathitakammaṃ,",
  "anya-e0805n:1777_6": "pubbassa vacanakammassa kattā bhagavā.",
  "anya-e0805n:1777_7": "Bhikkhū bhagavato paccassosuṃ,",
  "anya-e0805n:1777_8": "āsuṇanti buddhassa bhikkhū,",
  "anya-e0805n:1777_9": "tathā bhikkhu janaṃ dhammaṃ sāveti,",
  "anya-e0805n:1777_10": "tassa bhikkhuno jano anugiṇāti,",
  "anya-e0805n:1777_11": "tassa bhikkhuno jano patigiṇāti,",
  "anya-e0805n:1777_12": "sādhukāradānādinā taṃ ussāhayatīti attho.",
  "anya-e0805n:1778_0": "Yo vadeti sa kattāti, vuttaṃ kammanti vuccati;",
  "anya-e0805n:1779_0": "Yo paṭiggāhako tassa, sampadānaṃ vijāniyāti.",
  "anya-e0805n:1780_0": "Ārocanatthappayoge yassa āroceti,",
  "anya-e0805n:1780_1": "taṃ sampadānaṃ.",
  "anya-e0805n:1780_2": "Ārocayāmi vo bhikkhave,",
  "anya-e0805n:1780_3": "paṭivedayāmi vo bhikkhave,",
  "anya-e0805n:1780_4": "āmantayāmi te mahārāja,",
  "anya-e0805n:1780_5": "āmanta kho taṃ gacchāmāti vā.",
  "anya-e0805n:1780_6": "Ettha ca ārocanasaddassa kathanappakāratthattā desanatthādippayogepi catutthī.",
  "anya-e0805n:1780_7": "Dhammaṃ vo desessāmi,",
  "anya-e0805n:1780_8": "desetu bhante bhagavā dhammaṃ bhikkhūnaṃ,",
  "anya-e0805n:1780_9": "yathā no bhagavā byākareyya,",
  "anya-e0805n:1780_10": "niruttiṃ te pavakkhāmi iccādi.",
  "anya-e0805n:1781_0": "Tadatthe sampadānasaññā, catutthī ca.",
  "anya-e0805n:1782_0": "“Ato, vā”ti ca vattate.",
  "anya-e0805n:1783_0": "304. Āya catutthekavacanassa tu.",
  "anya-e0805n:1784_0": "Akārantato liṅgamhā parassa catutthekavacanassa āyādeso hoti vā, saralopādi.",
  "anya-e0805n:1785_0": "Buddhassatthāya dhammassatthāya saṅghassatthāya jīvitaṃ pariccajāmi,",
  "anya-e0805n:1785_1": "piṇḍapātaṃ paṭisevāmi neva davāya na madāya na maṇḍanāya na vibhūsanāya,",
  "anya-e0805n:1785_2": "ūnassa pāripūriyā,",
  "anya-e0805n:1785_3": "atthāya hitāya sukhāya saṃvattati.",
  "anya-e0805n:1786_0": "Tumatthe – lokānukampāya, lokamanukampitunti attho. Tathā phāsuvihārāya.",
  "anya-e0805n:1787_0": "Alaṃsaddassa atthā arahapaṭikkhepā.",
  "anya-e0805n:1787_1": "Arahatthe –",
  "anya-e0805n:1787_2": "alaṃ me rajjaṃ,",
  "anya-e0805n:1787_3": "alaṃ bhikkhu pattassa,",
  "anya-e0805n:1787_4": "akkhadhutto purisapuggalo nālaṃ dārabharaṇāya,",
  "anya-e0805n:1787_5": "alaṃ mallo mallassa,",
  "anya-e0805n:1787_6": "arahati mallo mallassa.",
  "anya-e0805n:1788_0": "Paṭikkhepe –",
  "anya-e0805n:1788_1": "alaṃ te idha vāsena,",
  "anya-e0805n:1788_2": "alaṃ me hiraññasuvaṇṇena,",
  "anya-e0805n:1788_3": "kiṃ me ekena tiṇṇena,",
  "anya-e0805n:1788_4": "kiṃ te jaṭāhi dummedha,",
  "anya-e0805n:1788_5": "kiṃ tettha catumaṭṭhassa.",
  "anya-e0805n:1789_0": "Maññatippayoge anādare appāṇini kammaniyeva –",
  "anya-e0805n:1789_1": "kaṭṭhassa tuvaṃ maññe,",
  "anya-e0805n:1789_2": "kaḷiṅgarassa tuvaṃ maññe,",
  "anya-e0805n:1789_3": "jīvitaṃ tiṇāyapi na maññamāno.",
  "anya-e0805n:1790_0": "Anādareti kiṃ? Suvaṇṇaṃ taṃ maññe. Appāṇinīti kiṃ? Gadrabhaṃ tuvaṃ maññe.",
  "anya-e0805n:1791_0": "Gatyatthakammani vādhikārato dutiyā ca.",
  "anya-e0805n:1791_1": "Appo saggāya gacchati,",
  "anya-e0805n:1791_2": "appo saggaṃ gacchati,",
  "anya-e0805n:1791_3": "nibbānāya vajantiyā,",
  "anya-e0805n:1791_4": "mūlāya paṭikasseyya,",
  "anya-e0805n:1791_5": "mūlaṃ paṭikasseyya.",
  "anya-e0805n:1792_0": "Āsīsanatthe āyubhaddakusalādiyogeyeva,",
  "anya-e0805n:1792_1": "āyasmato dīghāyu hotu,",
  "anya-e0805n:1792_2": "“totitā sasmiṃnāsū”ti ntussa savibhattissa to ādeso.",
  "anya-e0805n:1792_3": "Bhaddaṃ bhavato hotu,",
  "anya-e0805n:1792_4": "kusalaṃ bhavato hotu,",
  "anya-e0805n:1792_5": "anāmayaṃ bhavato hotu,",
  "anya-e0805n:1792_6": "sukhaṃ bhavato hotu,",
  "anya-e0805n:1792_7": "atthaṃ bhavato hotu,",
  "anya-e0805n:1792_8": "hitaṃ bhavato hotu,",
  "anya-e0805n:1792_9": "svāgataṃ bhavato hotu,",
  "anya-e0805n:1792_10": "sotthi hotu sabbasattānaṃ.",
  "anya-e0805n:1793_0": "Sammutippayoge – sādhu sammuti me tassa bhagavato dassanāya.",
  "anya-e0805n:1794_0": "Bhiyyappayoge bhiyyoso mattāya.",
  "anya-e0805n:1795_0": "Sattamiyatthe āvikaraṇa pātubhavanādiyoge – tuyhañcassa āvikaromi, tassa me sakko pāturahosi.",
  "anya-e0805n:1796_0": "Casaddaggahaṇena pahiṇādikriyāyoge,",
  "anya-e0805n:1796_1": "phāsuādināmapayoge ca –",
  "anya-e0805n:1796_2": "tassa pahiṇeyya,",
  "anya-e0805n:1796_3": "bhikkhūnaṃ dūtaṃ pāhesi,",
  "anya-e0805n:1796_4": "kappati samaṇānaṃ āyogo,",
  "anya-e0805n:1796_5": "ekassa dinnaṃ dvinnaṃ tiṇṇaṃ pahoti,",
  "anya-e0805n:1796_6": "upamaṃ te karissāmi,",
  "anya-e0805n:1796_7": "añjaliṃ te paggaṇhāmi.",
  "anya-e0805n:1796_8": "Tathā tassa phāsu hoti,",
  "anya-e0805n:1796_9": "lokassattho,",
  "anya-e0805n:1796_10": "maṇinā me attho,",
  "anya-e0805n:1796_11": "seyyo me attho iccādi.",
  "anya-e0805n:1797_0": "“Catutthī”ti vattate.",
  "anya-e0805n:1798_0": "305. Namoyogādīsvapi ca.",
  "anya-e0805n:1799_0": "Namosaddayoge,",
  "anya-e0805n:1799_1": "sotthisvāgatādīhi ca yoge liṅgamhā catutthīvibhatti hoti.",
  "anya-e0805n:1799_2": "Namo te buddha vīratthu,",
  "anya-e0805n:1799_3": "namo karohi nāgassa,",
  "anya-e0805n:1799_4": "namatthu buddhānaṃ,",
  "anya-e0805n:1799_5": "namatthu bodhiyā,",
  "anya-e0805n:1799_6": "sotthi pajānaṃ,",
  "anya-e0805n:1799_7": "svāgataṃ te mahārāja,",
  "anya-e0805n:1799_8": "atho te adurāgataṃ.",
  "anya-e0805n:1800_0": "“Kāle, bhavissatī”ti ca vattate.",
  "anya-e0805n:1801_0": "306. Bhāvavācimhi catutthī.",
  "anya-e0805n:1802_0": "Bhāvavācimhi catutthīvibhatti hoti bhavissatikāle.",
  "anya-e0805n:1802_1": "Bhavanaṃ bhāvo.",
  "anya-e0805n:1802_2": "Paccissate,",
  "anya-e0805n:1802_3": "pacanaṃ vā pāko,",
  "anya-e0805n:1802_4": "pākāya vajati,",
  "anya-e0805n:1802_5": "pacituṃ gacchatīti attho.",
  "anya-e0805n:1802_6": "Evaṃ bhogāya vajati iccādi.",
  "anya-e0805n:1803_0": "Kasmiṃ atthe pañcamī?",
  "anya-e0805n:1804_0": "307. Apādāne pañcamī.",
  "anya-e0805n:1805_0": "Kimapādānaṃ?",
  "anya-e0805n:1806_0": "308. Yasmādapeti bhayamādatte vā tadapādānaṃ.",
  "anya-e0805n:1807_0": "Yasmā vā avadhito apeti,",
  "anya-e0805n:1807_1": "yasmā vā bhayahetuto bhayaṃ bhavati,",
  "anya-e0805n:1807_2": "yasmā vā akkhātārā vijjaṃ ādadāti,",
  "anya-e0805n:1807_3": "taṃ kārakaṃ apādānasaññaṃ hoti.",
  "anya-e0805n:1807_4": "Apanetvā ito ādadātīti apādānaṃ.",
  "anya-e0805n:1808_0": "Taṃ pana tividhaṃ visayabhedena niddiṭṭhavisayaṃ, upāttavisayaṃ, anumeyyavisayañcāti.",
  "anya-e0805n:1809_0": "Apādānasaññāvisayassa kriyāvisesassa niddiṭṭhattā niddiṭṭhavisayaṃ. Yathā –",
  "anya-e0805n:1809_1": "gāmā apenti munayo,",
  "anya-e0805n:1809_2": "nagarā niggato rājā.",
  "anya-e0805n:1810_0": "Ettha ca “pāpā cittaṃ nivāraye,",
  "anya-e0805n:1810_1": "pāpā nivārentī”tiādīsu yadipi kāyasaṃyogapubbakāpagamanaṃ natthi,",
  "anya-e0805n:1810_2": "tathāpi cittasaṃyogapubbakassa apagamanassa sambhavato iminā ca apādānasaññā.",
  "anya-e0805n:1811_0": "Yattha pana apagamanakriyaṃ upāttaṃ ajjhāhaṭaṃ visayaṃ katvā pavattati,",
  "anya-e0805n:1811_1": "taṃ upāttavisayaṃ. Yathā –",
  "anya-e0805n:1811_2": "valāhakā vijjotate vijju,",
  "anya-e0805n:1811_3": "kusūlato pacatīti.",
  "anya-e0805n:1811_4": "Ettha ca “valāhakā nikkhamma,",
  "anya-e0805n:1811_5": "kusūlato apanetvā”ti ca pubbakriyā ajjhāharīyati.",
  "anya-e0805n:1812_0": "Anumeyyavisayaṃ yathā –",
  "anya-e0805n:1812_1": "māthurā pāṭaliputtakehi abhirūpā.",
  "anya-e0805n:1812_2": "Ettha hi kenaci guṇena ukkaṃsīyantīti anumeyyova kriyāviseso.",
  "anya-e0805n:1812_3": "Idha pana dūrantikādisutte vibhattaggahaṇena apādānasaññā.",
  "anya-e0805n:1813_0": "Vuttañca",
  "anya-e0805n:1814_0": "“Niddiṭṭhavisayaṃ kiñci, upāttavisayaṃ tathā;",
  "anya-e0805n:1815_0": "Anumeyyavisayañcāti, apādānaṃ tidhā mata”nti.",
  "anya-e0805n:1816_0": "Tadeva calācalavasena duvidhampi hoti.",
  "anya-e0805n:1817_0": "Calaṃ yathā – dhāvatā hatthimhā patito aṅkusadhārī.",
  "anya-e0805n:1818_0": "Acalaṃ yathā – pabbatā otaranti vanacarā.",
  "anya-e0805n:1819_0": "Bhayahetumhi –",
  "anya-e0805n:1819_1": "corā bhayaṃ jāyati,",
  "anya-e0805n:1819_2": "taṇhāya jāyatī bhayaṃ,",
  "anya-e0805n:1819_3": "pāpato uttasati,",
  "anya-e0805n:1819_4": "akkhātari –",
  "anya-e0805n:1819_5": "upajjhāyā sikkhaṃ gaṇhāti,",
  "anya-e0805n:1819_6": "ācariyamhā adhīte,",
  "anya-e0805n:1819_7": "ācariyato suṇāti.",
  "anya-e0805n:1820_0": "“Apādāna”nti adhikāro.",
  "anya-e0805n:1821_0": "309. Dhātunāmānamupasaggayogādīsvapi ca.",
  "anya-e0805n:1822_0": "Dhātavo ca nāmāni ca dhātunāmāni,",
  "anya-e0805n:1822_1": "tesaṃ avihitalakkhaṇānaṃ dhātunāmānaṃ payoge,",
  "anya-e0805n:1822_2": "upasaggayoge ca ādisaddena nipātayoge ca taṃyuttaṃ kārakaṃ apādānasaññaṃ hoti.",
  "anya-e0805n:1823_0": "Dhātuppayoge tāva –",
  "anya-e0805n:1823_1": "parājiyoge yo asayho,",
  "anya-e0805n:1823_2": "pabhūyoge pabhavo,",
  "anya-e0805n:1823_3": "janiyoge jāyamānassa pakati ca. Yathā –",
  "anya-e0805n:1823_4": "buddhasmā parājenti aññatitthiyā.",
  "anya-e0805n:1823_5": "Himavatā pabhavanti pañca mahānadiyo,",
  "anya-e0805n:1823_6": "anavatattamhā mahāsarā pabhavanti,",
  "anya-e0805n:1823_7": "aciravatiyā pabhavanti kunnadiyo.",
  "anya-e0805n:1823_8": "Kāmato jāyatī soko,",
  "anya-e0805n:1823_9": "yasmā so jāyate gini,",
  "anya-e0805n:1823_10": "urasmā jāto putto,",
  "anya-e0805n:1823_11": "kammato jātaṃ indriyaṃ.",
  "anya-e0805n:1824_0": "Nāmappayoge aññatthitarādīhi yutte –",
  "anya-e0805n:1824_1": "nāññatra dukkhā sambhoti,",
  "anya-e0805n:1824_2": "nāññaṃ dukkhā nirujjhati,",
  "anya-e0805n:1824_3": "tato aññena kammena,",
  "anya-e0805n:1824_4": "tato itaraṃ,",
  "anya-e0805n:1824_5": "ubhato sujāto putto iccādi.",
  "anya-e0805n:1825_0": "Upasaggayuttesu apaparīhi vajjanatthehi yoge,",
  "anya-e0805n:1825_1": "mariyādābhividhiatthe āyoge patinā patinidhipatidānatthena yoge ca. Yathā –",
  "anya-e0805n:1825_2": "apasālāya āyanti vāṇijā,",
  "anya-e0805n:1825_3": "sālaṃ vajjetvāti attho.",
  "anya-e0805n:1825_4": "Tathā paripabbatā devo vassati,",
  "anya-e0805n:1825_5": "pabbataṃ vajjetvāti attho.",
  "anya-e0805n:1825_6": "Mariyādāyaṃ –",
  "anya-e0805n:1825_7": "āpabbatā khettaṃ.",
  "anya-e0805n:1825_8": "Abhividhimhi –",
  "anya-e0805n:1825_9": "ābrahmalokā saddo abbhuggacchati,",
  "anya-e0805n:1825_10": "brahmalokaṃ abhibyāpetvāti attho.",
  "anya-e0805n:1825_11": "Patinidhimhi –",
  "anya-e0805n:1825_12": "buddhasmā pati sāriputto dhammadesanāya ālapati temāsaṃ.",
  "anya-e0805n:1825_13": "Patidāne –",
  "anya-e0805n:1825_14": "ghatamassa telasmā pati dadāti,",
  "anya-e0805n:1825_15": "kanakamassa hiraññasmā pati dadāti.",
  "anya-e0805n:1826_0": "Nipātayuttesu rite nānā vinādīhi yoge –",
  "anya-e0805n:1826_1": "rite saddhammā kuto sukhaṃ labhati.",
  "anya-e0805n:1826_2": "Te bhikkhū nānākulā pabbajitā.",
  "anya-e0805n:1826_3": "Vinā saddhammā natthañño koci nātho loke vijjati.",
  "anya-e0805n:1826_4": "Ariyehi puthagevāyaṃ jano,",
  "anya-e0805n:1826_5": "yāva brahmalokā saddo abbhuggacchati.",
  "anya-e0805n:1827_0": "Apiggahaṇena kammāpādānakārakamajjhepi pañcamī kāladdhānehi,",
  "anya-e0805n:1827_1": "pakkhasmā vijjhati migaṃ luddako,",
  "anya-e0805n:1827_2": "ito pakkhasmā migaṃ vijjhatīti vuttaṃ hoti.",
  "anya-e0805n:1827_3": "Evaṃ māsasmā bhuñjati bhojanaṃ,",
  "anya-e0805n:1827_4": "kosā vijjhati kuñjaraṃ.",
  "anya-e0805n:1828_0": "Casaddaggahaṇena pabhutyādiatthe,",
  "anya-e0805n:1828_1": "tadatthappayoge ca –",
  "anya-e0805n:1828_2": "yatohaṃ bhagini ariyāya jātiyā jāto,",
  "anya-e0805n:1828_3": "yato sarāmi attānaṃ,",
  "anya-e0805n:1828_4": "yato pattosmi viññutaṃ,",
  "anya-e0805n:1828_5": "yatvādhikaraṇamenaṃ,",
  "anya-e0805n:1828_6": "yato pabhuti,",
  "anya-e0805n:1828_7": "yato paṭṭhāya,",
  "anya-e0805n:1828_8": "tato paṭṭhāya iccādi.",
  "anya-e0805n:1829_0": "310. Rakkhaṇatthānamicchitaṃ.",
  "anya-e0805n:1830_0": "Rakkhaṇatthānaṃ dhātūnaṃ payoge yaṃ icchitaṃ,",
  "anya-e0805n:1830_1": "taṃ kārakaṃ apādānasaññaṃ hoti,",
  "anya-e0805n:1830_2": "cakārādhikārato anicchitañca.",
  "anya-e0805n:1830_3": "Rakkhaṇañcettha nivāraṇaṃ,",
  "anya-e0805n:1830_4": "tāyanañca.",
  "anya-e0805n:1830_5": "Kāke rakkhanti taṇḍulā,",
  "anya-e0805n:1830_6": "yavā paṭisedhenti gāvo.",
  "anya-e0805n:1831_0": "Anicchitaṃ yathā –",
  "anya-e0805n:1831_1": "pāpā cittaṃ nivāraye,",
  "anya-e0805n:1831_2": "pāpānivārenti,",
  "anya-e0805n:1831_3": "rājato vā corato vā aggito vā udakato vā nānābhayato vā nānārogato vā nānāupaddavato vā ārakkhaṃ gaṇhantu.",
  "anya-e0805n:1832_0": "“Icchita”miti vattate.",
  "anya-e0805n:1833_0": "311. Yena vā’dassanaṃ.",
  "anya-e0805n:1834_0": "Yena adassanamicchitaṃ antaradhāyantena,",
  "anya-e0805n:1834_1": "taṃ kārakaṃ apādānasaññaṃ hoti vā,",
  "anya-e0805n:1834_2": "antaradhānevāyaṃ.",
  "anya-e0805n:1834_3": "Upajjhāyā antaradhāyati sisso,",
  "anya-e0805n:1834_4": "nilīyatīti attho.",
  "anya-e0805n:1834_5": "Mātāpitūhi antaradhāyati putto.",
  "anya-e0805n:1835_0": "Vāti kiṃ? Jetavane antarahito. Yenāti kiṃ? Yakkho tattheva antaradhāyati.",
  "anya-e0805n:1836_0": "312.",
  "anya-e0805n:1836_1": "Dūrantikaddhakālanimmānatvālopadisāyogavibhattārappayoga suddhappamocana hetu vivittappamāṇa pubbayoga",
  "anya-e0805n:1836_2": "bandhana guṇavacana pañha kathanathokākattūsu ca.",
  "anya-e0805n:1837_0": "Dūratthe,",
  "anya-e0805n:1837_1": "antikatthe,",
  "anya-e0805n:1837_2": "addhanimmāne,",
  "anya-e0805n:1837_3": "kālanimmāne, tvālope, disāyoge, vibhatte,",
  "anya-e0805n:1837_4": "āratippayoge,",
  "anya-e0805n:1837_5": "suddhatthappayoge,",
  "anya-e0805n:1837_6": "pamocanatthappayoge,",
  "anya-e0805n:1837_7": "hetvatthe,",
  "anya-e0805n:1837_8": "vivittatthappayoge,",
  "anya-e0805n:1837_9": "pamāṇatthe,",
  "anya-e0805n:1837_10": "pubbayoge,",
  "anya-e0805n:1837_11": "bandhanatthappayoge,",
  "anya-e0805n:1837_12": "guṇavacane, pañhe, kathane,",
  "anya-e0805n:1837_13": "thokatthe,",
  "anya-e0805n:1837_14": "akattari ca yadavadhibhūtaṃ,",
  "anya-e0805n:1837_15": "hetukammādibhūtañca,",
  "anya-e0805n:1837_16": "taṃ kārakaṃ apādānasaññaṃ hoti,",
  "anya-e0805n:1837_17": "casaddena yathāyogaṃ dutiyā, tatiyā,",
  "anya-e0805n:1837_18": "chaṭṭhī ca.",
  "anya-e0805n:1838_0": "Ettha ca dūrantikañca dūrantikatthañcāti dūrantikanti sarūpekasesaṃ katvā vuttanti daṭṭhabbaṃ,",
  "anya-e0805n:1838_1": "tena dūrantikatthappayoge,",
  "anya-e0805n:1838_2": "tadatthe ca apādānasañño hoti.",
  "anya-e0805n:1839_0": "Dūratthappayoge tāva –",
  "anya-e0805n:1839_1": "kīvadūro ito naḷakāragāmo,",
  "anya-e0805n:1839_2": "tato have dūrataraṃ vadanti,",
  "anya-e0805n:1839_3": "gāmato nātidūre.",
  "anya-e0805n:1839_4": "Ārakā te moghapurisā imasmā dhammavinayā,",
  "anya-e0805n:1839_5": "ārakā tehi bhagavā.",
  "anya-e0805n:1839_6": "Dūratthe –",
  "anya-e0805n:1839_7": "dūratova namassanti,",
  "anya-e0805n:1839_8": "addasa dūratova āgacchantaṃ.",
  "anya-e0805n:1840_0": "Antikatthappayoge – antikaṃ gāmā, āsannaṃ gāmā, samīpaṃ gāmā, gāmassa samīpanti attho.",
  "anya-e0805n:1841_0": "Dutiyā,",
  "anya-e0805n:1841_1": "tatiyā ca,",
  "anya-e0805n:1841_2": "dūraṃ gāmaṃ āgato,",
  "anya-e0805n:1841_3": "dūrena gāmena āgato,",
  "anya-e0805n:1841_4": "dūrato gāmā āgatoti attho.",
  "anya-e0805n:1841_5": "Dūraṃ gāmena vā.",
  "anya-e0805n:1841_6": "Antikaṃ gāmaṃ āgato,",
  "anya-e0805n:1841_7": "antikaṃ gāmena vā,",
  "anya-e0805n:1841_8": "āsannaṃ gāmaṃ,",
  "anya-e0805n:1841_9": "āsannaṃ gāmena vā iccādi.",
  "anya-e0805n:1842_0": "Addhakālanimmāne nimmānaṃ nāma parimāṇaṃ,",
  "anya-e0805n:1842_1": "tasmiṃ gamyamāne –",
  "anya-e0805n:1842_2": "ito mathurāya catūsu yojanesu saṅkassaṃ,",
  "anya-e0805n:1842_3": "rājagahato pañcacattālīsayojanamatthake sāvatthi.",
  "anya-e0805n:1843_0": "Kālanimmāne –",
  "anya-e0805n:1843_1": "ito ekanavutikappamatthake vipassī bhagavā loke udapādi,",
  "anya-e0805n:1843_2": "ito vassasahassaccayena buddho loke uppajjissati.",
  "anya-e0805n:1844_0": "Tvāpaccayantassa lopo nāma tadatthasambhavepi avijjamānatā,",
  "anya-e0805n:1844_1": "tasmiṃ tvālope kammādhikaraṇesu –",
  "anya-e0805n:1844_2": "pāsādā saṅkameyya,",
  "anya-e0805n:1844_3": "pāsādaṃ abhiruhitvā saṅkameyyāti attho.",
  "anya-e0805n:1844_4": "Tathā hatthikkhandhā saṅkameyya,",
  "anya-e0805n:1844_5": "abhidhammā pucchanti,",
  "anya-e0805n:1844_6": "abhidhammaṃ sutvā vā,",
  "anya-e0805n:1844_7": "abhidhammā kathayanti,",
  "anya-e0805n:1844_8": "abhidhammaṃ paṭhitvā vā,",
  "anya-e0805n:1844_9": "āsanā vuṭṭhaheyya,",
  "anya-e0805n:1844_10": "āsane nisīditvā vā.",
  "anya-e0805n:1845_0": "Disatthavācīhi yoge,",
  "anya-e0805n:1845_1": "disatthe ca –",
  "anya-e0805n:1845_2": "ito sā purimā disā,",
  "anya-e0805n:1845_3": "ito sā dakkhiṇā disā,",
  "anya-e0805n:1845_4": "ito sā pacchimā disā,",
  "anya-e0805n:1845_5": "ito sā uttarā disā,",
  "anya-e0805n:1845_6": "avīcito uparibhavaggā,",
  "anya-e0805n:1845_7": "uddhaṃ pādatalā,",
  "anya-e0805n:1845_8": "adho kesamatthakā iccādi.",
  "anya-e0805n:1845_9": "Disatthe –",
  "anya-e0805n:1845_10": "puratthimato dakkhiṇatotiādi.",
  "anya-e0805n:1845_11": "Ettha pana sattamiyatthe topaccayopi bhavissati.",
  "anya-e0805n:1846_0": "Vibhattaṃ nāma sayaṃ vibhattasseva tadaññato guṇena vibhajanaṃ,",
  "anya-e0805n:1846_1": "tasmiṃ vibhatte –",
  "anya-e0805n:1846_2": "yato paṇītataro vā visiṭṭhataro vā natthi,",
  "anya-e0805n:1846_3": "attadanto tato varaṃ.",
  "anya-e0805n:1846_4": "Kiñcāpi dānato sīlameva varaṃ,",
  "anya-e0805n:1846_5": "tato mayā sutā assutameva bahutaraṃ,",
  "anya-e0805n:1846_6": "sīlameva sutā seyyo.",
  "anya-e0805n:1846_7": "Chaṭṭhī ca,",
  "anya-e0805n:1846_8": "channavutīnaṃ pāsaṇḍānaṃ pavaraṃ yadidaṃ sugatavinayo.",
  "anya-e0805n:1847_0": "Āratippayogo nāma viramaṇatthasaddappayogo. Tattha –",
  "anya-e0805n:1847_1": "asaddhammā ārati,",
  "anya-e0805n:1847_2": "virati pāpā,",
  "anya-e0805n:1847_3": "pāṇātipātā veramaṇī,",
  "anya-e0805n:1847_4": "adinnādānā paṭivirato,",
  "anya-e0805n:1847_5": "appaṭivirato musāvādā.",
  "anya-e0805n:1848_0": "Suddhatthappayoge –",
  "anya-e0805n:1848_1": "lobhanīyehi dhammehi suddho asaṃsaṭṭho,",
  "anya-e0805n:1848_2": "mātito ca pitito ca suddho anupakkuṭṭho agarahito.",
  "anya-e0805n:1849_0": "Pamocanatthappayoge –",
  "anya-e0805n:1849_1": "parimutto dukkhasmāti vadāmi,",
  "anya-e0805n:1849_2": "mutto mārabandhanā,",
  "anya-e0805n:1849_3": "na te muccanti maccunā,",
  "anya-e0805n:1849_4": "muttohaṃ sabbapāsehi.",
  "anya-e0805n:1850_0": "Hetvatthe,",
  "anya-e0805n:1850_1": "sarūpekasesassa gahitattā hetvatthappayoge ca sabbanāmato –",
  "anya-e0805n:1850_2": "kasmā nu tumhaṃ daharā na mīyare,",
  "anya-e0805n:1850_3": "kasmā idheva maraṇaṃ bhavissati,",
  "anya-e0805n:1850_4": "kasmā hetunā,",
  "anya-e0805n:1850_5": "yasmā ca kammāni karonti,",
  "anya-e0805n:1850_6": "yasmā tiha bhikkhave,",
  "anya-e0805n:1850_7": "tasmā tiha bhikkhave evaṃ sikkhitabbaṃ,",
  "anya-e0805n:1850_8": "tasmā buddhosmi brāhmaṇa,",
  "anya-e0805n:1850_9": "yasmā kāraṇā,",
  "anya-e0805n:1850_10": "tasmā kāraṇā,",
  "anya-e0805n:1850_11": "kiṃ kāraṇā. Dutiyā,",
  "anya-e0805n:1850_12": "chaṭṭhī ca,",
  "anya-e0805n:1850_13": "kiṃ kāraṇaṃ,",
  "anya-e0805n:1850_14": "taṃ kissa hetu,",
  "anya-e0805n:1850_15": "kissa tumhe kilamatha.",
  "anya-e0805n:1851_0": "Kena hetunā,",
  "anya-e0805n:1851_1": "kena kāraṇena,",
  "anya-e0805n:1851_2": "yena midhekacce sattā,",
  "anya-e0805n:1851_3": "tena nimittena,",
  "anya-e0805n:1851_4": "tena vuttamiccādīsu “hetvatthe cā”ti tatiyā.",
  "anya-e0805n:1852_0": "Vivittaṃ nāma vivecanaṃ,",
  "anya-e0805n:1852_1": "tadatthappayoge –",
  "anya-e0805n:1852_2": "vivitto pāpakā dhammā,",
  "anya-e0805n:1852_3": "vivicceva kāmehi,",
  "anya-e0805n:1852_4": "vivicca akusalehi dhammehi.",
  "anya-e0805n:1853_0": "Pamāṇatthe tatiyā ca,",
  "anya-e0805n:1853_1": "āyāmato ca vitthārato ca yojanaṃ,",
  "anya-e0805n:1853_2": "gambhīrato ca puthulato ca yojanaṃ candabhāgāya parimāṇaṃ,",
  "anya-e0805n:1853_3": "parikkhepato navayojanasataparimāṇo majjhimapadeso.",
  "anya-e0805n:1854_0": "Dīghaso nava vidatthiyo sugatavidatthiyā pamāṇikā kāretabbā.",
  "anya-e0805n:1855_0": "Ettha ca “smāhismiṃna”miccādito “smā”ti ca “so, vā”ti ca vattamāne",
  "anya-e0805n:1856_0": "313. Dīghorehi.",
  "anya-e0805n:1857_0": "Dīgha oraicceteti smāvacanassa soādeso hoti vā.",
  "anya-e0805n:1858_0": "Dīghaso,",
  "anya-e0805n:1858_1": "dīghamhā vā, [oraso,",
  "anya-e0805n:1858_2": "oramhā vā] tatiyā ca,",
  "anya-e0805n:1858_3": "yojanaṃ āyāmena,",
  "anya-e0805n:1858_4": "yojanaṃ vitthārena,",
  "anya-e0805n:1858_5": "yojanaṃ ubbedhena sāsaparāsi.",
  "anya-e0805n:1859_0": "Paṭhamatthavācakena pubbasaddena yogo pubbayogo,",
  "anya-e0805n:1859_1": "ettha ca pubbaggahaṇaṃ adisatthavuttino pubbādiggahaṇassupalakkhaṇanti daṭṭhabbaṃ,",
  "anya-e0805n:1859_2": "tena parādiyogepi. Yathā –",
  "anya-e0805n:1859_3": "pubbeva me bhikkhave sambodhā,",
  "anya-e0805n:1859_4": "ito pubbenāhosi,",
  "anya-e0805n:1859_5": "tato paraṃ paccantimā janapadā,",
  "anya-e0805n:1859_6": "dhātuliṅgehi parā paccayā,",
  "anya-e0805n:1859_7": "tato aparena samayena,",
  "anya-e0805n:1859_8": "tato uttarimpi iccādi.",
  "anya-e0805n:1860_0": "Bandhanatthappayoge bandhanahetumhi iṇe pañcamī,",
  "anya-e0805n:1860_1": "tatiyā ca hoti,",
  "anya-e0805n:1860_2": "satasmā baddho naro raññā,",
  "anya-e0805n:1860_3": "satena vā baddho naro.",
  "anya-e0805n:1861_0": "Phalasādhanahetubhūtassa guṇassa vacanaṃ guṇavacanaṃ,",
  "anya-e0805n:1861_1": "tasmiṃ guṇavacane pañcamī,",
  "anya-e0805n:1861_2": "tatiyā ca,",
  "anya-e0805n:1861_3": "issariyā janaṃ rakkhati rājā,",
  "anya-e0805n:1861_4": "issariyena vā,",
  "anya-e0805n:1861_5": "sīlato naṃ pasaṃsanti,",
  "anya-e0805n:1861_6": "sīlena vā,",
  "anya-e0805n:1861_7": "paññāya vimuttimano iccādi.",
  "anya-e0805n:1862_0": "Pañhakathanesu – kutosi tvaṃ, kuto bhavaṃ, pāṭaliputtato. Ettha ca kathanaṃ nāma vissajjanaṃ.",
  "anya-e0805n:1863_0": "Thokatthe asatvavacane karaṇe tatiyā ca,",
  "anya-e0805n:1863_1": "thokā muccati,",
  "anya-e0805n:1863_2": "thokena muccati vā,",
  "anya-e0805n:1863_3": "appamattakā muccati,",
  "anya-e0805n:1863_4": "appamattakena vā,",
  "anya-e0805n:1863_5": "kicchā muccati,",
  "anya-e0805n:1863_6": "kicchena vā.",
  "anya-e0805n:1864_0": "Akattari akārake ñāpakahetumhi –",
  "anya-e0805n:1864_1": "kammassa katattā upacitattā ussannattā vipulattā uppannaṃ hoti cakkhuviññāṇa,",
  "anya-e0805n:1864_2": "na tāvidaṃ nāmarūpaṃ ahetukaṃ sabbattha sabbadā sabbesañca ekasadisabhāvāpattito.",
  "anya-e0805n:1865_0": "Hutvā abhāvato niccā, udayabbayapīḷanā;",
  "anya-e0805n:1866_0": "Dukkhā avasavattittā, anattāti tilakkhaṇaṃ.",
  "anya-e0805n:1867_0": "“Pañcamī”ti vattate.",
  "anya-e0805n:1868_0": "314. Kāraṇatthe ca.",
  "anya-e0805n:1869_0": "Karoti attano phalanti kāraṇaṃ,",
  "anya-e0805n:1869_1": "kārakahetu [janakahetu],",
  "anya-e0805n:1869_2": "tasmiṃ kāraṇatthe ca pañcamīvibhatti hoti,",
  "anya-e0805n:1869_3": "vikappenāyaṃ,",
  "anya-e0805n:1869_4": "hetvatthe tatiyāya ca vihitattā,",
  "anya-e0805n:1869_5": "ananubodhā appaṭivedhā catunnaṃ ariyasaccānaṃ yathābhūtaṃ adassanā evamidaṃ dīghamaddhānaṃ sandhāvitaṃ saṃsaritaṃ,",
  "anya-e0805n:1869_6": "avijjāpaccayā saṅkhārā,",
  "anya-e0805n:1869_7": "saṅkhārapaccayā viññāṇaṃ,",
  "anya-e0805n:1869_8": "avijjāya tveva asesavirāganirodhā saṅkhāranirodho,",
  "anya-e0805n:1869_9": "saṅkhāranirodhā viññāṇanirodho,",
  "anya-e0805n:1869_10": "viññāṇanirodhā iccādi.",
  "anya-e0805n:1870_0": "Kasmiṃ atthe chaṭṭhī?",
  "anya-e0805n:1871_0": "315. Sāmismiṃ chaṭṭhī.",
  "anya-e0805n:1872_0": "Ko ca sāmī?",
  "anya-e0805n:1873_0": "316. Yassa vā pariggaho taṃ sāmī.",
  "anya-e0805n:1874_0": "Pariggayhatīti pariggaho,",
  "anya-e0805n:1874_1": "yo yassa pariggaho āyatto sambandhī,",
  "anya-e0805n:1874_2": "taṃ pati so attho sāmisañño hoti.",
  "anya-e0805n:1874_3": "Vāggahaṇena sāmitabba rujādiyogepi.",
  "anya-e0805n:1875_0": "Ettha ca kriyābhisambandhābhāvā na kārakatā sambhavati.",
  "anya-e0805n:1875_1": "Sāmibhāvo hi kriyākārakabhāvassa phalabhāvena gahito,",
  "anya-e0805n:1875_2": "tathā hi “rañño puriso”ti vutte yasmā rājā dadāti,",
  "anya-e0805n:1875_3": "puriso ca patiggaṇhāti,",
  "anya-e0805n:1875_4": "tasmā “rājapuriso”ti viññāyati.",
  "anya-e0805n:1875_5": "Evaṃ yo yassa āyatto sevakādibhāvena vā bhaṇḍabhāvena vā samīpa samūhāvayavavikāra kāriyaavatthā jāti guṇa kriyādivasena vā,",
  "anya-e0805n:1875_6": "tassa sabbassāpi so sambandhādhārabhūto visesanaṭṭhānī āgamīvasena tividhopi attho sāmī nāmāti gahetabbo.",
  "anya-e0805n:1876_0": "Vuttañca",
  "anya-e0805n:1877_0": "“Kriyākārakasañjāto,",
  "anya-e0805n:1878_0": "Assedaṃ bhāvahetuko;",
  "anya-e0805n:1879_0": "Sambandho nāma so attho,",
  "anya-e0805n:1880_0": "Tattha chaṭṭhī vidhīyate.",
  "anya-e0805n:1881_0": "Pāratantyañhi sambandho,",
  "anya-e0805n:1882_0": "Tattha chaṭṭhī bhavetito;",
  "anya-e0805n:1883_0": "Upādhiṭṭhānā gamito,",
  "anya-e0805n:1884_0": "Na visesyādito tito”ti.",
  "anya-e0805n:1885_0": "Visesanato tāva –",
  "anya-e0805n:1885_1": "rañño purisoti,",
  "anya-e0805n:1885_2": "ettha ca rājā purisaṃ aññasāmito viseseti nivattetīti visesanaṃ,",
  "anya-e0805n:1885_3": "puriso tena visesīyatīti visesitabbo,",
  "anya-e0805n:1885_4": "evaṃ sabbattha visesitabbayoge visesanatova chaṭṭhī.",
  "anya-e0805n:1886_0": "Bhaṇḍena sambandhe – pahūtaṃ me dhanaṃ sakka, etassa paṭivīso, bhikkhussa pattacīvaraṃ.",
  "anya-e0805n:1887_0": "Samīpasambandhe – ambavanassa avidūre, nibbānasseva santike.",
  "anya-e0805n:1888_0": "Samūhasambandhe – suvaṇṇassa rāsi, bhikkhūnaṃ samūho.",
  "anya-e0805n:1889_0": "Avayavasambandhe – manussasseva te sīsaṃ, rukkhassa sākhā.",
  "anya-e0805n:1890_0": "Vikārasambandhe – suvaṇṇassa vikati, bhaṭṭhadhaññānaṃ sattu.",
  "anya-e0805n:1891_0": "Kāriyasambandhe – yavassa aṅkuro, meghassa saddo, puttāpi tassa bahavo, kammānaṃ phalaṃ vipāko.",
  "anya-e0805n:1892_0": "Avatthāsambandhe – khandhānaṃ pātubhāvo, khandhānaṃ jarā, khandhānaṃ bhedo.",
  "anya-e0805n:1893_0": "Jātisambandhe – manussassa bhāvo, manussānaṃ jāti.",
  "anya-e0805n:1894_0": "Guṇasambandhe –",
  "anya-e0805n:1894_1": "suvaṇṇassa vaṇṇo,",
  "anya-e0805n:1894_2": "vaṇṇo na khīyetha tathāgatassa,",
  "anya-e0805n:1894_3": "buddhassa guṇaghoso,",
  "anya-e0805n:1894_4": "pupphānaṃ gandho,",
  "anya-e0805n:1894_5": "phalānaṃ raso,",
  "anya-e0805n:1894_6": "cittassa phusanā,",
  "anya-e0805n:1894_7": "sippikānaṃ sataṃ natthi,",
  "anya-e0805n:1894_8": "tilānaṃ muṭṭhi,",
  "anya-e0805n:1894_9": "tesaṃ samāyogo,",
  "anya-e0805n:1894_10": "sandhino vimokkho,",
  "anya-e0805n:1894_11": "tathāgatassa paññāpāramiṃ ārabbha,",
  "anya-e0805n:1894_12": "pubbacariyaṃ vā,",
  "anya-e0805n:1894_13": "sukhaṃ te,",
  "anya-e0805n:1894_14": "dukkhaṃ te,",
  "anya-e0805n:1894_15": "cetaso parivitakko udapādi,",
  "anya-e0805n:1894_16": "paññāya paṭubhāvo,",
  "anya-e0805n:1894_17": "rūpassa lahutā,",
  "anya-e0805n:1894_18": "rūpassa mudutā,",
  "anya-e0805n:1894_19": "rūpassa upacayo.",
  "anya-e0805n:1895_0": "Kriyāsambandhe –",
  "anya-e0805n:1895_1": "pādassa ukkhipanaṃ,",
  "anya-e0805n:1895_2": "pādassa avakkhepanaṃ vā,",
  "anya-e0805n:1895_3": "hatthassa samiñjanaṃ,",
  "anya-e0805n:1895_4": "pādānaṃ pasāraṇaṃ,",
  "anya-e0805n:1895_5": "dhātūnaṃ gamanaṃ,",
  "anya-e0805n:1895_6": "dhātūnaṃyeva ṭhānaṃ, nisajjā,",
  "anya-e0805n:1895_7": "sayanaṃ vā.",
  "anya-e0805n:1895_8": "Tathā tassa nāmagottādi,",
  "anya-e0805n:1895_9": "tassa kāraṇaṃ,",
  "anya-e0805n:1895_10": "tassa mātāpitaro,",
  "anya-e0805n:1895_11": "tassa purato pāturahosi,",
  "anya-e0805n:1895_12": "tassa pacchato,",
  "anya-e0805n:1895_13": "nagarassa dakkhiṇato,",
  "anya-e0805n:1895_14": "vassānaṃ tatiye māse,",
  "anya-e0805n:1895_15": "na tassa upamā,",
  "anya-e0805n:1895_16": "kuverassa bali iccādi.",
  "anya-e0805n:1896_0": "Ṭhānito – yamedantassādeso, o avassa.",
  "anya-e0805n:1897_0": "Āgamito – puthassāgamo iccādi.",
  "anya-e0805n:1898_0": "Sāmiyoge – devānamindo, migānaṃ rājā.",
  "anya-e0805n:1899_0": "Tabba rujādiyoge –",
  "anya-e0805n:1899_1": "mahāsenāpatīnaṃ ujjhāpetabbaṃ vikanditabbaṃ viravitabbaṃ,",
  "anya-e0805n:1899_2": "devadattassa rujati,",
  "anya-e0805n:1899_3": "tassa rogo uppajjati,",
  "anya-e0805n:1899_4": "rajakassa vatthaṃ dadāti,",
  "anya-e0805n:1899_5": "musāvādassa ottappaṃ iccādi.",
  "anya-e0805n:1900_0": "“Kvaci, tatiyāsattamīna”nti ca vattate.",
  "anya-e0805n:1901_0": "317. Chaṭṭhī ca.",
  "anya-e0805n:1902_0": "Tatiyāsattamīnamatthe kvaci chaṭṭhīvibhatti hoti.",
  "anya-e0805n:1903_0": "Yajassa karaṇe – pupphassa buddhaṃ yajati, pupphena vā, ghatassa aggiṃ juhoti.",
  "anya-e0805n:1904_0": "Suhitatthayoge –",
  "anya-e0805n:1904_1": "pattaṃ odanassa pūretvā,",
  "anya-e0805n:1904_2": "odanenāti attho.",
  "anya-e0805n:1904_3": "Imameva kāyaṃ pūraṃ nānappakārassa asucino paccavekkhati,",
  "anya-e0805n:1904_4": "pūraṃ hiraññasuvaṇṇassa,",
  "anya-e0805n:1904_5": "pūrati bālo pāpassa.",
  "anya-e0805n:1905_0": "Tulyatthakimalamādiyoge –",
  "anya-e0805n:1905_1": "pitussa tulyo,",
  "anya-e0805n:1905_2": "pitarā vā tulyo,",
  "anya-e0805n:1905_3": "mātu sadiso,",
  "anya-e0805n:1905_4": "mātarā sadiso vā,",
  "anya-e0805n:1905_5": "kiṃ tassa ca tuṭṭhassa,",
  "anya-e0805n:1905_6": "kiṃ tena tuṭṭhenāti attho.",
  "anya-e0805n:1905_7": "Alaṃ tassa ca tuṭṭhassa.",
  "anya-e0805n:1906_0": "Kattari kitappaccayayoge –",
  "anya-e0805n:1906_1": "sobhanā kaccāyanassa kati,",
  "anya-e0805n:1906_2": "kaccāyanena vā,",
  "anya-e0805n:1906_3": "rañño sammato, raññā vā,",
  "anya-e0805n:1906_4": "evaṃ rañño pūjito,",
  "anya-e0805n:1906_5": "rañño sakkato,",
  "anya-e0805n:1906_6": "rañño apacito,",
  "anya-e0805n:1906_7": "rañño mānito,",
  "anya-e0805n:1906_8": "amataṃ tesaṃ bhikkhave aparibhuttaṃ,",
  "anya-e0805n:1906_9": "yesaṃ kāyagatāsati aparibhuttā iccādi.",
  "anya-e0805n:1907_0": "Sattamiyatthe kusalādiyoge –",
  "anya-e0805n:1907_1": "kusalā naccagītassa sikkhitā cāturitthiyo,",
  "anya-e0805n:1907_2": "kusalo tvaṃ rathassa aṅgapaccaṅgānaṃ,",
  "anya-e0805n:1907_3": "kusalo maggassa,",
  "anya-e0805n:1907_4": "kusalo amaggassa,",
  "anya-e0805n:1907_5": "santi hi bhante uḷārā yakkhā bhagavato pasannā,",
  "anya-e0805n:1907_6": "divasassa tikkhattuṃ,",
  "anya-e0805n:1907_7": "divase tikkhattuṃ vā,",
  "anya-e0805n:1907_8": "māsassa dvikkhattuṃ iccādi.",
  "anya-e0805n:1908_0": "“Kvaci, chaṭṭhī”ti ca vattate.",
  "anya-e0805n:1909_0": "318. Dutiyāpañcamīnañca.",
  "anya-e0805n:1910_0": "Dutiyāpañcamīnamatthe ca kvaci chaṭṭhīvibhatti hoti.",
  "anya-e0805n:1911_0": "Dutiyatthe kammani kitakayoge –",
  "anya-e0805n:1911_1": "tassa bhavanti vattāro,",
  "anya-e0805n:1911_2": "sahasā kammassa kattāro,",
  "anya-e0805n:1911_3": "amatassa dātā,",
  "anya-e0805n:1911_4": "bhinnānaṃ sandhātā,",
  "anya-e0805n:1911_5": "sahitānaṃ anuppadātā,",
  "anya-e0805n:1911_6": "bodhetā pajāya,",
  "anya-e0805n:1911_7": "kammassa kārako natthi,",
  "anya-e0805n:1911_8": "vipākassa ca vedako,",
  "anya-e0805n:1911_9": "avisaṃvādako lokassa,",
  "anya-e0805n:1911_10": "pāpānaṃ akaraṇaṃ sukhaṃ,",
  "anya-e0805n:1911_11": "catunnaṃ mahābhūtānaṃ upādāya pasādo,",
  "anya-e0805n:1911_12": "acchariyo arajakena vatthānaṃ rāgo,",
  "anya-e0805n:1911_13": "acchariyo agopālakena gāvīnaṃ doho.",
  "anya-e0805n:1912_0": "Tathā saricchādīnaṃ kammani –",
  "anya-e0805n:1912_1": "mātu sarati,",
  "anya-e0805n:1912_2": "mātaraṃ sarati,",
  "anya-e0805n:1912_3": "na tesaṃ koci sarati,",
  "anya-e0805n:1912_4": "sattānaṃ kammappaccayā,",
  "anya-e0805n:1912_5": "puttassa icchati,",
  "anya-e0805n:1912_6": "puttamicchati.",
  "anya-e0805n:1913_0": "Karotissa patiyatane ca –",
  "anya-e0805n:1913_1": "patiyatanaṃ abhisaṅkhāro,",
  "anya-e0805n:1913_2": "udakassa patikurute,",
  "anya-e0805n:1913_3": "udakaṃ patikurute,",
  "anya-e0805n:1913_4": "kaṇḍassa patikurute,",
  "anya-e0805n:1913_5": "kaṇḍaṃ patikurute.",
  "anya-e0805n:1914_0": "Pañcamiyatthe parihānibhayatthayoge –",
  "anya-e0805n:1914_1": "assavanatā dhammassa parihāyanti,",
  "anya-e0805n:1914_2": "kiṃ nu kho ahaṃ tassa sukhassa bhāyāmi,",
  "anya-e0805n:1914_3": "sabbe tasanti daṇḍassa,",
  "anya-e0805n:1914_4": "sabbe bhāyanti maccuno,",
  "anya-e0805n:1914_5": "bhīto catunnaṃ āsivisānaṃ iccādi.",
  "anya-e0805n:1915_0": "Kvacīti kiṃ?",
  "anya-e0805n:1915_1": "Gambhīrañca kathaṃ kattā,",
  "anya-e0805n:1915_2": "kālena dhammiṃ kathaṃ bhāsitā hoti,",
  "anya-e0805n:1915_3": "paresaṃ puññāni anumoditā,",
  "anya-e0805n:1915_4": "bujjhitā saccāni,",
  "anya-e0805n:1915_5": "kaṭaṃ kārako,",
  "anya-e0805n:1915_6": "pasavo ghātako.",
  "anya-e0805n:1916_0": "Tathā na niṭṭhādīsu ca –",
  "anya-e0805n:1916_1": "sukhakāmī vihāraṃ kato,",
  "anya-e0805n:1916_2": "rathaṃ katavanto,",
  "anya-e0805n:1916_3": "rathaṃ katāvī,",
  "anya-e0805n:1916_4": "kaṭaṃ katvā,",
  "anya-e0805n:1916_5": "kaṭaṃ karonto,",
  "anya-e0805n:1916_6": "kaṭaṃ karāno,",
  "anya-e0805n:1916_7": "kaṭaṃ kurumāno iccādi.",
  "anya-e0805n:1917_0": "Kasmiṃ atthe sattamī?",
  "anya-e0805n:1918_0": "319. Okāse sattamī.",
  "anya-e0805n:1919_0": "Okāsakārake sattamīvibhatti hoti.",
  "anya-e0805n:1920_0": "Ko ca okāso?",
  "anya-e0805n:1921_0": "320. Yodhāro tamokāsaṃ.",
  "anya-e0805n:1922_0": "Ādhārīyati asminti ādhāro,",
  "anya-e0805n:1922_1": "adhikaraṇaṃ.",
  "anya-e0805n:1922_2": "Kattukammasamavetānaṃ nisajjapacanādikriyānaṃ patiṭṭhānaṭṭhena yo ādhāro,",
  "anya-e0805n:1922_3": "taṃ kārakaṃ okāsasaññaṃ hoti.",
  "anya-e0805n:1923_0": "Kaṭe nisīdati devadatto,",
  "anya-e0805n:1923_1": "thāliyaṃ odanaṃ pacati.",
  "anya-e0805n:1923_2": "Ettha hi devadattataṇḍulānaṃ kattukammānaṃ dhāraṇato taṃsamavetaṃ āsanapacanasaṅkhātaṃ kriyaṃ dhāreti nāma.",
  "anya-e0805n:1924_0": "So panāyamokāso catubbidho byāpiko opasilesiko sāmīpiko vesayikoti.",
  "anya-e0805n:1925_0": "Tattha byāpiko nāma yattha sakalopi ādhārabhūto attho ādheyyena patthaṭo hoti,",
  "anya-e0805n:1925_1": "yasmiñca ādheyyabhūtaṃ kiñci byāpetvā tiṭṭhati,",
  "anya-e0805n:1925_2": "taṃ yathā –",
  "anya-e0805n:1925_3": "tilesu telaṃ atthi,",
  "anya-e0805n:1925_4": "khīlesu jalaṃ,",
  "anya-e0805n:1925_5": "dadhimhi sappīti.",
  "anya-e0805n:1926_0": "Opasilesiko nāma paccekasiddhānaṃ bhāvānaṃ yattha upasilesena upagamo hoti,",
  "anya-e0805n:1926_1": "yasmiñca ādheyyo upasilissati allīyitvā tiṭṭhati,",
  "anya-e0805n:1926_2": "taṃ yathā –",
  "anya-e0805n:1926_3": "āsane nisinno saṅgho,",
  "anya-e0805n:1926_4": "thāliyaṃ odanaṃ pacati,",
  "anya-e0805n:1926_5": "ghaṭesu udakaṃ atthi,",
  "anya-e0805n:1926_6": "dūre ṭhito,",
  "anya-e0805n:1926_7": "samīpe ṭhitoti.",
  "anya-e0805n:1927_0": "Sāmīpiko nāma yattha samīpe samīpivohāraṃ katvā tadāyattavuttitādīpanatthaṃ ādhārabhāvo vikappīyati,",
  "anya-e0805n:1927_1": "taṃ yathā –",
  "anya-e0805n:1927_2": "gaṅgāyaṃ ghoso vasati,",
  "anya-e0805n:1927_3": "gaṅgāya samīpe vajo vasatīti attho.",
  "anya-e0805n:1927_4": "Bhagavā sāvatthiyaṃ viharati jetavane,",
  "anya-e0805n:1927_5": "sāvatthiyā samīpeti attho.",
  "anya-e0805n:1928_0": "Vesayiko nāma yattha aññatthābhāvavasena,",
  "anya-e0805n:1928_1": "desantarāvacchedavasena vā ādhārabhāvo parikappo,",
  "anya-e0805n:1928_2": "taṃ yathā –",
  "anya-e0805n:1928_3": "ākāse sakuṇā pakkhanti,",
  "anya-e0805n:1928_4": "bhūmīsu manussā caranti,",
  "anya-e0805n:1928_5": "jalesu macchā,",
  "anya-e0805n:1928_6": "pādesu patito,",
  "anya-e0805n:1928_7": "pāpasmiṃ ramatī mano,",
  "anya-e0805n:1928_8": "pasanno buddhasāsane,",
  "anya-e0805n:1928_9": "paññāya sādhu,",
  "anya-e0805n:1928_10": "vinaye nipuṇo,",
  "anya-e0805n:1928_11": "mātari sādhu,",
  "anya-e0805n:1928_12": "pitari nipuṇo iccādi.",
  "anya-e0805n:1929_0": "Sabbopi cāyamādhāro padhānavasena vā parikappitavasena vā kriyāya patiṭṭhā bhavatīti okāsotveva vuttoti veditabbo.",
  "anya-e0805n:1930_0": "Vuttañcetaṃ",
  "anya-e0805n:1931_0": "“Kiriyā kattukammānaṃ,",
  "anya-e0805n:1932_0": "Yattha hoti patiṭṭhitā;",
  "anya-e0805n:1933_0": "‘Okāso’ti pavutto so,",
  "anya-e0805n:1934_0": "Catudhā byāpikādito.",
  "anya-e0805n:1935_0": "Byāpiko tilakhīrādi,",
  "anya-e0805n:1936_0": "Kaṭo opasilesiko;",
  "anya-e0805n:1937_0": "Sāmīpiko tu gaṅgādi,",
  "anya-e0805n:1938_0": "Ākāso visayo mato”ti.",
  "anya-e0805n:1939_0": "“Chaṭṭhī, sattamī”ti ca adhikāro.",
  "anya-e0805n:1940_0": "321. Sāmissarādhipatidāyādasakkhīpatibhūpasūtakusalehi ca.",
  "anya-e0805n:1941_0": "Sāmī issara adhipati dāyāda sakkhipatibhū pasūta kusalaiccetehi yoge chaṭṭhīvibhatti hoti,",
  "anya-e0805n:1941_1": "sattamī ca.",
  "anya-e0805n:1941_2": "Ubhayatthaṃ vacanaṃ.",
  "anya-e0805n:1942_0": "Gavaṃ sāmi,",
  "anya-e0805n:1942_1": "gosu sāmi,",
  "anya-e0805n:1942_2": "gavaṃ issaro,",
  "anya-e0805n:1942_3": "gosu issaro,",
  "anya-e0805n:1942_4": "gavaṃ adhipati,",
  "anya-e0805n:1942_5": "gosu adhipati,",
  "anya-e0805n:1942_6": "gavaṃ dāyādo,",
  "anya-e0805n:1942_7": "gosu dāyādo,",
  "anya-e0805n:1942_8": "gavaṃ sakkhi,",
  "anya-e0805n:1942_9": "gosu sakkhi,",
  "anya-e0805n:1942_10": "gavaṃ patibhū,",
  "anya-e0805n:1942_11": "gosu patibhū,",
  "anya-e0805n:1942_12": "gavaṃ pasūto,",
  "anya-e0805n:1942_13": "gosu pasūto,",
  "anya-e0805n:1942_14": "gavaṃ kusalo,",
  "anya-e0805n:1942_15": "gosu kusalo.",
  "anya-e0805n:1943_0": "322. Niddhāraṇe ca.",
  "anya-e0805n:1944_0": "Nīharitvā dhāraṇaṃ niddhāraṇaṃ,",
  "anya-e0805n:1944_1": "jāti guṇa kriyā nāmehi samudāyato ekadesassa puthakkaraṇaṃ,",
  "anya-e0805n:1944_2": "tasmiṃ niddhāraṇatthe gamyamāne tato samudāyavāciliṅgamhā chaṭṭhīvibhatti hoti,",
  "anya-e0805n:1944_3": "sattamī ca.",
  "anya-e0805n:1945_0": "Manussānaṃ khattiyo sūratamo,",
  "anya-e0805n:1945_1": "manussesu khattiyo sūratamo,",
  "anya-e0805n:1945_2": "kaṇhā gāvīnaṃ sampannakhīratamā,",
  "anya-e0805n:1945_3": "kaṇhā gāvīsu sampannakhīratamā,",
  "anya-e0805n:1945_4": "addhikānaṃ dhāvanto sīghatamo,",
  "anya-e0805n:1945_5": "addhikesu dhāvanto sīghatamo,",
  "anya-e0805n:1945_6": "āyasmā ānando arahataṃ aññataro ahosi,",
  "anya-e0805n:1945_7": "arahantesu vā iccādi.",
  "anya-e0805n:1946_0": "323. Anādare ca.",
  "anya-e0805n:1947_0": "Anādare gamyamāne bhāvavatā liṅgamhā chaṭṭhīvibhatti hoti,",
  "anya-e0805n:1947_1": "sattamī ca.",
  "anya-e0805n:1947_2": "Akāmakānaṃ mātāpitūnaṃ rudantānaṃ pabbaji,",
  "anya-e0805n:1947_3": "mātāpitūsu rudantesu pabbaji.",
  "anya-e0805n:1948_0": "Ākoṭayanto so neti,",
  "anya-e0805n:1949_0": "Sivirājassa pekkhato;",
  "anya-e0805n:1950_0": "Maccu gacchati ādāya,",
  "anya-e0805n:1951_0": "Pekkhamāne mahājane.",
  "anya-e0805n:1952_0": "324. Kammakaraṇanimittatthesu sattamī.",
  "anya-e0805n:1953_0": "Kammakaraṇanimittaiccetesvatthesu liṅgamhā sattamīvibhatti hoti.",
  "anya-e0805n:1954_0": "Kammatthe – bhikkhūsu abhivādenti, muddhani cumbitvā, purisassa bāhāsu gahetvā.",
  "anya-e0805n:1955_0": "Karaṇatthe –",
  "anya-e0805n:1955_1": "hatthesu piṇḍāya caranti,",
  "anya-e0805n:1955_2": "pattesu piṇḍāya caranti,",
  "anya-e0805n:1955_3": "pathesu gacchanti,",
  "anya-e0805n:1955_4": "sopi maṃ anusāseyya,",
  "anya-e0805n:1955_5": "sampaṭicchāmi matthake.",
  "anya-e0805n:1956_0": "Nimittatthe –",
  "anya-e0805n:1956_1": "dīpi cammesu haññate,",
  "anya-e0805n:1956_2": "kuñjaro dantesu haññate,",
  "anya-e0805n:1956_3": "aṇumattesu vajjesu bhayadassāvī,",
  "anya-e0805n:1956_4": "sampajānamusāvāde pācittiyaṃ,",
  "anya-e0805n:1956_5": "musāvādanimittaṃ musāvādappaccayāti attho.",
  "anya-e0805n:1957_0": "“Sattamī”ti adhikāro.",
  "anya-e0805n:1958_0": "325. Sampadāne ca.",
  "anya-e0805n:1959_0": "Sampadānatthe ca liṅgamhā sattamīvibhatti hoti.",
  "anya-e0805n:1959_1": "Saṅghe dinnaṃ mahapphalaṃ,",
  "anya-e0805n:1959_2": "saṅghe gotami dehi,",
  "anya-e0805n:1959_3": "saṅghe te dinne ahañceva pūjito bhavissāmi.",
  "anya-e0805n:1960_0": "Yā palālamayaṃ mālaṃ, nārī datvāna cetiye;",
  "anya-e0805n:1961_0": "Alattha kañcanamayaṃ, mālaṃ bojjhaṅgikañca sā.",
  "anya-e0805n:1962_0": "326. Pañcamyatthe ca.",
  "anya-e0805n:1963_0": "Pañcamyatthe ca liṅgamhā sattamīvibhatti hoti. Kadalīsu gaje rakkhanti.",
  "anya-e0805n:1964_0": "327. Kālabhāvesu ca.",
  "anya-e0805n:1965_0": "Kālo nāma nimesa khaṇa laya muhutta pubbaṇhādiko,",
  "anya-e0805n:1965_1": "bhāvo nāma kriyā,",
  "anya-e0805n:1965_2": "sā cettha kriyantarūpalakkhaṇāva adhippetā,",
  "anya-e0805n:1965_3": "tasmiṃ kālatthe ca bhāvalakkhaṇe bhāvatthe ca liṅgamhā sattamīvibhatti hoti.",
  "anya-e0805n:1966_0": "Kāle –",
  "anya-e0805n:1966_1": "pubbaṇhasamaye gato,",
  "anya-e0805n:1966_2": "sāyanhasamaye āgato,",
  "anya-e0805n:1966_3": "akāle vassati tassa,",
  "anya-e0805n:1966_4": "kāle tassa na vassati,",
  "anya-e0805n:1966_5": "phussamāsamhā tīsu māsesu vesākhamāso,",
  "anya-e0805n:1966_6": "ito satasahassamhi,",
  "anya-e0805n:1966_7": "kappe uppajji cakkhumā.",
  "anya-e0805n:1967_0": "Bhāvenabhāvalakkhaṇe –",
  "anya-e0805n:1967_1": "bhikkhusaṅghesu bhojīyamānesu gato,",
  "anya-e0805n:1967_2": "bhuttesu āgato,",
  "anya-e0805n:1967_3": "gosu duyhamānāsu gato,",
  "anya-e0805n:1967_4": "duddhāsu āgato,",
  "anya-e0805n:1967_5": "jāyamāne kho sāriputta bodhisatte ayaṃ dasasahassilokadhātu saṃkampi sampakampi sampavedhi.",
  "anya-e0805n:1968_0": "Pāsāṇā sakkharā ceva, kaṭhalā khāṇukaṇṭakā;",
  "anya-e0805n:1969_0": "Sabbe maggā vivajjenti, gacchante lokanāyake.",
  "anya-e0805n:1970_0": "Imasmiṃ sati idaṃ hoti iccādi.",
  "anya-e0805n:1971_0": "328. Upājhādhikissaravacane.",
  "anya-e0805n:1972_0": "Dvipadamidaṃ.",
  "anya-e0805n:1972_1": "Adhikatthe,",
  "anya-e0805n:1972_2": "issaratthe ca vattamānehi upaadhiiccetehi yoge adhikissaravacane gamyamāne liṅgamhā sattamīvibhatti hoti.",
  "anya-e0805n:1973_0": "Adhikavacane –",
  "anya-e0805n:1973_1": "upa khāriyaṃ doṇo,",
  "anya-e0805n:1973_2": "khāriyā doṇo adhikoti attho.",
  "anya-e0805n:1973_3": "Tathā upa nikkhe kahāpaṇaṃ,",
  "anya-e0805n:1973_4": "adhi devesu buddho,",
  "anya-e0805n:1973_5": "sammutiupapattivisuddhidevasaṅkhātehi tividhehipi devehi sabbaññū buddhova adhikoti attho.",
  "anya-e0805n:1974_0": "Issaravacane – adhi brahmadatte pañcālā, brahmadattissarā pañcālāti attho.",
  "anya-e0805n:1975_0": "329. Maṇḍitussukkesu tatiyā ca.",
  "anya-e0805n:1976_0": "Maṇḍitaussukkaiccetesvatthesu gamyamānesu liṅgamhā tatiyāvibhatti hoti,",
  "anya-e0805n:1976_1": "sattamī ca.",
  "anya-e0805n:1976_2": "Maṇḍitasaddo panettha pasannatthavācako,",
  "anya-e0805n:1976_3": "ussukkasaddo saīhattho.",
  "anya-e0805n:1976_4": "Ñāṇena pasanno,",
  "anya-e0805n:1976_5": "ñāṇasmiṃ pasanno,",
  "anya-e0805n:1976_6": "ñāṇena ussukko,",
  "anya-e0805n:1976_7": "ñāṇasmiṃ ussukko sappuriso.",
  "anya-e0805n:1977_0": "Kārakaṃ chabbidhaṃ saññā-vasā chabbīsatīvidhaṃ;",
  "anya-e0805n:1978_0": "Pabhedā sattadhā kammaṃ, kattā pañcavidho bhave.",
  "anya-e0805n:1979_0": "Karaṇaṃ duvidhaṃ hoti, sampadānaṃ tidhā mataṃ;",
  "anya-e0805n:1980_0": "Apādānaṃ pañcavidhaṃ, ādhāro tu catubbidho.",
  "anya-e0805n:1981_0": "Vibhattiyo pana paccattavacanādivasena aṭṭhavidhā bhavanti. Yathāha",
  "anya-e0805n:1982_0": "“Paccattamupayogañca, karaṇaṃ sampadāniyaṃ;",
  "anya-e0805n:1983_0": "Nissakkaṃ sāmivacanaṃ, bhummālapanamaṭṭhama”nti.",
  "anya-e0805n:1984_0": "Iti padarūpasiddhiyaṃ kārakakaṇḍo",
  "anya-e0805n:1985_0": "Tatiyo.",
  "anya-e0805n:1986_0": "4. Samāsakaṇḍa",
  "anya-e0805n:1987_0": "Atha nāmameva aññamaññasambandhīnaṃ samāsoti nāmanissitattā,",
  "anya-e0805n:1987_1": "sayañca nāmikattā nāmānantaraṃ samāso vuccate.",
  "anya-e0805n:1988_0": "So ca saññāvasena chabbidho abyayībhāvo kammadhārayo digu tappuriso bahubbīhi dvando cāti.",
  "anya-e0805n:1989_0": "Abyayībhāvasamāsa",
  "anya-e0805n:1990_0": "Tatra paṭhamaṃ abyayībhāvasamāso vuccate;",
  "anya-e0805n:1991_0": "So ca niccasamāsoti assapadaviggaho.",
  "anya-e0805n:1992_0": "“Upanagaraṃ”itīdha –",
  "anya-e0805n:1992_1": "upasaddato paṭhamekavacanaṃ si,",
  "anya-e0805n:1992_2": "tassa upasaggaparattā “sabbāsamāvusopasagganipātādīhi cā”ti lopo,",
  "anya-e0805n:1992_3": "nagarasaddato chaṭṭhekavacanaṃ sa,",
  "anya-e0805n:1992_4": "nagarassa samīpanti aññapadena viggahe –",
  "anya-e0805n:1993_0": "“Nāmānaṃ samāso yuttattho”ti samāsavidhāne sabbattha vattate.",
  "anya-e0805n:1994_0": "330. Upasagganipātapubbako abyayībhāvo.",
  "anya-e0805n:1995_0": "Upasaggapubbako,",
  "anya-e0805n:1995_1": "nipātapubbako ca nāmiko yuttattho teheva attapubbakehi upasagganipātehi saha niccaṃ samasīyate,",
  "anya-e0805n:1995_2": "so ca samāso abyayībhāvasañño hoti.",
  "anya-e0805n:1995_3": "Idha abyayībhāvādisaññāvidhāyakasuttāneva vā saññāvidhānamukhena samāsavidhāyakānīti daṭṭhabbāni.",
  "anya-e0805n:1996_0": "Tattha abyayamiti upasagganipātānaṃ saññā,",
  "anya-e0805n:1996_1": "liṅgavacanabhedepi byayarahitattā,",
  "anya-e0805n:1996_2": "abyayānaṃ atthaṃ vibhāvayatīti abyayībhāvo abyayatthapubbaṅgamattā,",
  "anya-e0805n:1996_3": "anabyayaṃ abyayaṃ bhavatīti vā abyayībhāvo.",
  "anya-e0805n:1996_4": "Pubbapadatthappadhāno hi abyayībhāvo,",
  "anya-e0805n:1996_5": "ettha ca “upasagganipātapubbako”ti vuttattā upasagganipātānameva pubbanipāto.",
  "anya-e0805n:1997_0": "331. Nāmānaṃ samāso yuttattho.",
  "anya-e0805n:1998_0": "Tesaṃ nāmānaṃ payujjamānapadatthānaṃ yo yuttattho, so samāsasañño hoti, tadaññaṃ vākyamiti ruḷhaṃ.",
  "anya-e0805n:1999_0": "Nāmāni syādivibhatyantāni, samassateti samāso, saṅkhipiyatīti attho.",
  "anya-e0805n:2000_0": "Vuttañhi",
  "anya-e0805n:2001_0": "“Samāso padasaṅkhepo, padappaccayasaṃhitaṃ;",
  "anya-e0805n:2002_0": "Taddhitaṃ nāma hotevaṃ, viññeyyaṃ tesamantara”nti.",
  "anya-e0805n:2003_0": "Duvidhañcassa samasanaṃ saddasamasanamatthasamasanañca,",
  "anya-e0805n:2003_1": "tadubhayampi luttasamāse paripuṇṇameva labbhati.",
  "anya-e0805n:2003_2": "Aluttasamāse pana atthasamasanameva vibhattilopābhāvato,",
  "anya-e0805n:2003_3": "tatthāpi vā ekapadattūpagamanato duvidhampi labbhateva.",
  "anya-e0805n:2003_4": "Dve hi samāsassa payojanāni ekapadattamekavibhattittañcāti.",
  "anya-e0805n:2004_0": "Yutto attho yuttatto,",
  "anya-e0805n:2004_1": "atha vā yutto saṅgato,",
  "anya-e0805n:2004_2": "sambandho vā attho yassa soyaṃ yuttattho,",
  "anya-e0805n:2004_3": "etena saṅgatatthena yuttatthavacanena bhinnatthānaṃ ekatthībhāvo samāsalakkhaṇanti vuttaṃ hoti.",
  "anya-e0805n:2004_4": "Ettha ca “nāmāna”nti vacanena “devadatto pacatī”tiādīsu ākhyātena samāso na hotīti dasseti.",
  "anya-e0805n:2004_5": "Sambandhatthena pana yuttatthaggahaṇena “bhaṭo rañño putto devadattassā”tiādīsu aññamaññānapekkhesu,",
  "anya-e0805n:2004_6": "“devadattassa kaṇhā dantā”tiādīsu ca aññasāpekkhesu ayuttatthatāya samāso na hotīti dīpeti.",
  "anya-e0805n:2005_0": "“Atthavasā vibhattivipariṇāmo”ti vipariṇāmena “yuttatthāna”nti vattate.",
  "anya-e0805n:2006_0": "332. Tesaṃ vibhattiyo lopā ca.",
  "anya-e0805n:2007_0": "Idha padantarena vā taddhitappaccayehi vā āyādippaccayehi vā ekatthībhūtā yuttatthā nāma,",
  "anya-e0805n:2007_1": "tena “tesaṃ yuttatthānaṃ samāsānaṃ,",
  "anya-e0805n:2007_2": "taddhitāyādippaccayantānañca vibhattiyo lopanīyā hontī”ti attho.",
  "anya-e0805n:2007_3": "Samāsaggahaṇādhikāre pana sati tesaṃgahaṇena vā taddhitāyādippaccayanta vibhattilopo.",
  "anya-e0805n:2007_4": "Caggahaṇaṃ “pabhaṅkaro”tiādīsu lopanivattanatthaṃ.",
  "anya-e0805n:2008_0": "Vipariṇāmena “luttāsu, vibhattīsū”ti vattate, yuttatthaggahaṇañca.",
  "anya-e0805n:2009_0": "333. Pakati cassa sarantassa.",
  "anya-e0805n:2010_0": "Luttāsu vibhattīsu sarantassa assa yuttatthabhūtassa tividhassapi liṅgassa pakatibhāvo hoti.",
  "anya-e0805n:2010_1": "Casaddena kiṃsamudaya idappaccayatādīsu niggahītantassapi.",
  "anya-e0805n:2010_2": "Nimittābhāve nemittakābhāvassa idha anicchitattā ayamatideso.",
  "anya-e0805n:2011_0": "Sakatthavirahenidha samāsassa ca liṅgabhāvābhāvā vibhattuppattiyamasampattāyaṃ nāmabyapadesātidesamāha.",
  "anya-e0805n:2012_0": "334. Taddhitasamāsakitakā nāmaṃvā’tavetunādīsu ca.",
  "anya-e0805n:2013_0": "Taddhitantā, kitantā,",
  "anya-e0805n:2013_1": "samāsā ca nāmamiva daṭṭhabbā tavetuna tvāna tvādippaccayante vajjetvā.",
  "anya-e0805n:2013_2": "Caggahaṇaṃ kiccappaccayaāīinīitthippaccayantādissapi nāmabyapadesatthaṃ.",
  "anya-e0805n:2013_3": "Idha samāsaggahaṇaṃ atthavataṃ samudāyānaṃ nāmabyapadeso samāsassevāti niyamatthanti apare.",
  "anya-e0805n:2014_0": "“Abyayībhāvo”ti vattate.",
  "anya-e0805n:2015_0": "335. So napuṃsakaliṅgo.",
  "anya-e0805n:2016_0": "So abyayībhāvasamāso napuṃsakaliṅgova daṭṭhabboti napuṃsakaliṅgattaṃ.",
  "anya-e0805n:2016_1": "Ettha hi satipi liṅgātidese “adhipañña”ntiādīsu “adhiñāṇaṃ”ntiādi rūpappasaṅgo na hoti saddantarattā,",
  "anya-e0805n:2016_2": "“tipañña”ntiādīsu viyāti daṭṭhabbaṃ,",
  "anya-e0805n:2016_3": "na cāyaṃ atideso,",
  "anya-e0805n:2016_4": "sutte atidesaliṅgassa ivasaddassa adassanato.",
  "anya-e0805n:2016_5": "Pure viya syādyuppatti.",
  "anya-e0805n:2017_0": "“Kvacī”ti vattate.",
  "anya-e0805n:2018_0": "336. Aṃ vibhattīnamakārantā abyayībhāvā.",
  "anya-e0805n:2019_0": "Tasmā akārantā abyayībhāvā parāsaṃ vibhattīnaṃ kvaci aṃ hoti, sesaṃ neyyaṃ.",
  "anya-e0805n:2020_0": "Taṃ upanagaraṃ,",
  "anya-e0805n:2020_1": "nagarassa samīpaṃ tiṭṭhatīti attho.",
  "anya-e0805n:2020_2": "Tāni upanagaraṃ,",
  "anya-e0805n:2020_3": "ālapanepevaṃ,",
  "anya-e0805n:2020_4": "taṃ upanagaraṃ passa,",
  "anya-e0805n:2020_5": "tāni upanagaraṃ.",
  "anya-e0805n:2021_0": "Na pañcamyāyamambhāvo, kvacīti adhikārato;",
  "anya-e0805n:2022_0": "Tatiyāsattamīchaṭṭhī-nantu hoti vikappato.",
  "anya-e0805n:2023_0": "Tena upanagaraṃ kataṃ,",
  "anya-e0805n:2023_1": "upanagarena vā,",
  "anya-e0805n:2023_2": "tehi upanagaraṃ,",
  "anya-e0805n:2023_3": "upanagarehi vā,",
  "anya-e0805n:2023_4": "tassa upanagaraṃ dehi,",
  "anya-e0805n:2023_5": "tesaṃ upanagaraṃ,",
  "anya-e0805n:2023_6": "upanagarā ānaya,",
  "anya-e0805n:2023_7": "upanagaramhā upanagarasmā,",
  "anya-e0805n:2023_8": "upanagarehi,",
  "anya-e0805n:2023_9": "upanagaraṃ santakaṃ,",
  "anya-e0805n:2023_10": "upanagarassa vā,",
  "anya-e0805n:2023_11": "tesaṃ upanagaraṃ,",
  "anya-e0805n:2023_12": "upanagarānaṃ vā,",
  "anya-e0805n:2023_13": "upanagaraṃ nidhehi,",
  "anya-e0805n:2023_14": "upanagaramhi upanagarasmiṃ,",
  "anya-e0805n:2023_15": "upanagaraṃ upanagaresu vā.",
  "anya-e0805n:2023_16": "Evaṃ upakumbhaṃ.",
  "anya-e0805n:2024_0": "Abhāve – darathānaṃ abhāvo niddarathaṃ, nimmasakaṃ.",
  "anya-e0805n:2025_0": "Pacchāatthe – rathassa pacchā anurathaṃ, anuvātaṃ.",
  "anya-e0805n:2026_0": "Yoggatāyaṃ – yathāsarūpaṃ, anurūpaṃ, rūpayogganti attho.",
  "anya-e0805n:2027_0": "Vicchāyaṃ – attānamattānaṃ pati paccattaṃ, addhamāsaṃ addhamāsaṃ anu anvaddhamāsaṃ.",
  "anya-e0805n:2028_0": "Anupubbiyaṃ – jeṭṭhānaṃ anupubbo anujeṭṭhaṃ.",
  "anya-e0805n:2029_0": "Paṭilome – sotassa paṭilomaṃ paṭisotaṃ, paṭipathaṃ, pativātaṃ, attānaṃ adhikicca pavattā ajjhattaṃ.",
  "anya-e0805n:2030_0": "Pariyādābhividhīsu āpāṇakoṭiyā āpāṇakoṭikaṃ,",
  "anya-e0805n:2030_1": "“kvaci samāsantagatānamakāranto”ti kappaccayo,",
  "anya-e0805n:2030_2": "ākumārehi yaso kaccāyanassa ākumāraṃ.",
  "anya-e0805n:2031_0": "Samiddhiyaṃ – bhikkhāya samiddhīti atthe samāseva napuṃsakaliṅgatte ca kate –",
  "anya-e0805n:2032_0": "“Samāsassa, anto”ti ca vattate.",
  "anya-e0805n:2033_0": "337. Saro rasso napuṃsake.",
  "anya-e0805n:2034_0": "Napuṃsake vattamānassa samāsassa anto saro rasso hoti.",
  "anya-e0805n:2034_1": "Ettha ca abyayībhāvaggahaṇaṃ nānuvattetabbaṃ,",
  "anya-e0805n:2034_2": "tena digudvandabahubbīhīsupi napuṃsake vattamānassa samāsantassarassa rassattaṃ siddhaṃ hoti.",
  "anya-e0805n:2034_3": "“Aṃ vibhattīna”miccādinā amādeso,",
  "anya-e0805n:2034_4": "subhikkhaṃ.",
  "anya-e0805n:2034_5": "Gaṅgāya samīpe vattatīti upagaṅgaṃ,",
  "anya-e0805n:2034_6": "maṇikāya samīpaṃ upamaṇikaṃ.",
  "anya-e0805n:2035_0": "Itthīsu amikiccāti atthe samāsanapuṃsakarassattādīsu katesu –",
  "anya-e0805n:2036_0": "“Abyayībhāvā, vibhattīna”nti ca vattate.",
  "anya-e0805n:2037_0": "338. Aññasmā lopo ca.",
  "anya-e0805n:2038_0": "Akārantato aññasmā abyayībhāvasamāsā parāsaṃ vibhattīnaṃ lopo ca hoti. Adhitti,",
  "anya-e0805n:2038_1": "itthīsu adhikicca kathā pavattatīti attho.",
  "anya-e0805n:2038_2": "Adhitthi passa,",
  "anya-e0805n:2038_3": "adhitthi kataṃ iccādi,",
  "anya-e0805n:2038_4": "evaṃ adhikumāri,",
  "anya-e0805n:2038_5": "vadhuyā samīpaṃ upavadhu,",
  "anya-e0805n:2038_6": "gunnaṃ samīpaṃ upagu,",
  "anya-e0805n:2038_7": "okārassa rassattaṃ ukāro.",
  "anya-e0805n:2038_8": "Evaṃ upasaggapubbako.",
  "anya-e0805n:2039_0": "Nipātapubbako yathā –",
  "anya-e0805n:2039_1": "vuḍḍhānaṃ paṭipāṭi,",
  "anya-e0805n:2039_2": "ye ye vuḍḍhā vā yathāvuḍḍhaṃ,",
  "anya-e0805n:2039_3": "padatthānatikkame –",
  "anya-e0805n:2039_4": "yathākkamaṃ,",
  "anya-e0805n:2039_5": "yathāsatti,",
  "anya-e0805n:2039_6": "yathābalaṃ karoti,",
  "anya-e0805n:2039_7": "balamanatikkamitvā karotīti attho.",
  "anya-e0805n:2039_8": "Jīvassa yattako paricchedo yāvajīvaṃ,",
  "anya-e0805n:2039_9": "yāvatāyukaṃ,",
  "anya-e0805n:2039_10": "kappaccayo.",
  "anya-e0805n:2039_11": "Yattakena attho yāvadatthaṃ,",
  "anya-e0805n:2039_12": "pabbatassa parabhāgo tiropabbataṃ,",
  "anya-e0805n:2039_13": "tiropākāraṃ,",
  "anya-e0805n:2039_14": "tirokuṭṭaṃ,",
  "anya-e0805n:2039_15": "pāsādassa anto antopāsādaṃ,",
  "anya-e0805n:2039_16": "antonagaraṃ,",
  "anya-e0805n:2039_17": "antovassaṃ,",
  "anya-e0805n:2039_18": "nagarassa bahi bahinagaraṃ,",
  "anya-e0805n:2039_19": "pāsādassa upari uparipāsādaṃ,",
  "anya-e0805n:2039_20": "uparimañcaṃ,",
  "anya-e0805n:2039_21": "mañcassa heṭṭhā heṭṭhāmañcaṃ,",
  "anya-e0805n:2039_22": "heṭṭhāpāsādaṃ,",
  "anya-e0805n:2039_23": "bhattassa pure purebhattaṃ,",
  "anya-e0805n:2039_24": "evaṃ pacchābhattaṃ.",
  "anya-e0805n:2040_0": "Sākallatthe –",
  "anya-e0805n:2040_1": "saha makkhikāya samakkhikaṃ bhuñjati,",
  "anya-e0805n:2040_2": "na kiñci parivajjetīti attho.",
  "anya-e0805n:2040_3": "“Tesu vuddhī”tiādinā sahasaddassa sādeso.",
  "anya-e0805n:2040_4": "Gaṅgāya oraṃ oragaṅgamiccādi.",
  "anya-e0805n:2041_0": "Abyayībhāvasamāso niṭṭhito.",
  "anya-e0805n:2042_0": "Kammadhārayasamāsa",
  "anya-e0805n:2043_0": "Atha kammadhārayasamāso vuccate.",
  "anya-e0805n:2044_0": "So ca navavidho visesanapubbapado visesanuttarapado visesanobhayapado upamānuttarapado sambhāvanāpubbapado",
  "anya-e0805n:2044_1": "avadhāraṇapubbapado nanipātapubbapado kupubbapado pādipubbapado cāti.",
  "anya-e0805n:2045_0": "Tattha visesanapubbapado tāva –",
  "anya-e0805n:2045_1": "“mahanta purisa”itīdha ubhayattha paṭhamekavacanaṃ si,",
  "anya-e0805n:2045_2": "tulyādhikaraṇabhāvappasiddhatthaṃ casadda tasaddappayogo,",
  "anya-e0805n:2045_3": "mahanto ca so puriso cāti viggahe –",
  "anya-e0805n:2046_0": "Ito paraṃ “vibhāsā rukkhatiṇa”iccādito “vibhāsā”ti samāsavidhāne sabbattha vattate.",
  "anya-e0805n:2047_0": "339. Dvipade tulyādhikaraṇe kammadhārayo.",
  "anya-e0805n:2048_0": "Dve padāni nāmikāni tulyādhikaraṇāni aññamaññena saha vibhāsā samasyante,",
  "anya-e0805n:2048_1": "tasmiṃ dvipade tulyādhikaraṇe sati so samāso kammadhārayasañño ca hoti.",
  "anya-e0805n:2049_0": "Dve padāni dvipadaṃ,",
  "anya-e0805n:2049_1": "tulyaṃ samānaṃ adhikaraṇaṃ attho yassa padadvayassa taṃ tulyādhikaraṇaṃ,",
  "anya-e0805n:2049_2": "tasmiṃ dvipade tulyādhikaraṇe.",
  "anya-e0805n:2049_3": "Bhinnappavattinimittānaṃ dvinnaṃ padānaṃ visesanavisesitabbabhāvena ekasmiṃ atthe pavatti tulyādhikaraṇatā.",
  "anya-e0805n:2049_4": "Kammamiva dvayaṃ dhārayatīti kammadhārayo.",
  "anya-e0805n:2049_5": "Yathā hi kammaṃ kriyañca payojanañca dvayaṃ dhārayati,",
  "anya-e0805n:2049_6": "kamme sati kriyāya,",
  "anya-e0805n:2049_7": "payojanassa ca sambhavato,",
  "anya-e0805n:2049_8": "tathā ayaṃ samāso ekassa atthassa dve nāmāni dhārayati,",
  "anya-e0805n:2049_9": "tasmiṃ samāse sati ekatthajotakassa nāmadvayassa sambhavato.",
  "anya-e0805n:2050_0": "Pure viya samāsasaññāvibhattilopapakatibhāvā,",
  "anya-e0805n:2050_1": "samāseneva tulyādhikaraṇabhāvassa vuttattā “vuttatthānamappayogo”ti casadda tasaddānamappayogo.",
  "anya-e0805n:2051_0": "340. Mahataṃ mahā tulyādhikaraṇe pade.",
  "anya-e0805n:2052_0": "Mahanta saddassa mahā hoti tulyādhikaraṇe uttarapade pare.",
  "anya-e0805n:2052_1": "Mahatanti bahuvacanaggahaṇena kvaci mahaādeso ca,",
  "anya-e0805n:2052_2": "ettha ca visesanassa pubbanipāto visesanabhūtassa pubbapadassa mahādesavidhānatova viññāyati.",
  "anya-e0805n:2053_0": "“Kammadhārayo, digū”ti ca vattate.",
  "anya-e0805n:2054_0": "341. Ubhe tappurisā.",
  "anya-e0805n:2055_0": "Ubhe kammadhārayadigusamāsā tappurisasaññā honti.",
  "anya-e0805n:2056_0": "Tassa puriso tappuriso,",
  "anya-e0805n:2056_1": "tappurisasadisattā ayampi samāso anvatthasaññāya tappurisoti vutto.",
  "anya-e0805n:2056_2": "Yathā hi tappurisasaddo guṇamativatto,",
  "anya-e0805n:2056_3": "tathā ayaṃ samāsopi.",
  "anya-e0805n:2056_4": "Uttarapadatthappadhāno hi tappurisoti.",
  "anya-e0805n:2056_5": "Tato nāmabyapadeso syādyuppatti.",
  "anya-e0805n:2056_6": "Ayaṃ pana tappuriso abhidheyyavacano,",
  "anya-e0805n:2056_7": "paraliṅgo ca.",
  "anya-e0805n:2057_0": "Mahāpuriso,",
  "anya-e0805n:2057_1": "mahāpurisā iccādi purisasaddasamaṃ,",
  "anya-e0805n:2057_2": "evaṃ mahāvīro, mahāmuni,",
  "anya-e0805n:2057_3": "mahantañca taṃ balañcāti mahābalaṃ,",
  "anya-e0805n:2057_4": "mahabbhayaṃ,",
  "anya-e0805n:2057_5": "mahaādeso.",
  "anya-e0805n:2057_6": "Santo ca so puriso cāti sappuriso,",
  "anya-e0805n:2057_7": "“santasaddassa so bhe bo cante”ti ettha casaddena santasaddassa samāse abhakārepi sādeso,",
  "anya-e0805n:2057_8": "tathā pubbapuriso,",
  "anya-e0805n:2057_9": "parapuriso,",
  "anya-e0805n:2057_10": "paṭhamapuriso,",
  "anya-e0805n:2057_11": "majjhimapuriso,",
  "anya-e0805n:2057_12": "uttamapuriso,",
  "anya-e0805n:2057_13": "dantapuriso,",
  "anya-e0805n:2057_14": "paramapuriso,",
  "anya-e0805n:2057_15": "vīrapuriso,",
  "anya-e0805n:2057_16": "setahatthī,",
  "anya-e0805n:2057_17": "kaṇhasappo,",
  "anya-e0805n:2057_18": "nīluppalaṃ,",
  "anya-e0805n:2057_19": "lohitacandanaṃ.",
  "anya-e0805n:2058_0": "Kvaci vibhāsādhikārato na bhavati, yathā – puṇṇo mantāniputto, citto gahapati, sakko devarājāti.",
  "anya-e0805n:2059_0": "Pumā ca so kokilo cāti atthe samāse kate –",
  "anya-e0805n:2060_0": "“Lopa”nti vattate.",
  "anya-e0805n:2061_0": "342. Pumassa liṅgādīsu samāsesu.",
  "anya-e0805n:2062_0": "Pumaiccetassa anto akāro lopamāpajjate liṅgādīsu parapadesu samāsesu,",
  "anya-e0805n:2062_1": "“aṃmo niggahītaṃ jhalapehī”ti makārassa niggahītaṃ.",
  "anya-e0805n:2062_2": "Puṅkokilo.",
  "anya-e0805n:2062_3": "Evaṃ punnāgo.",
  "anya-e0805n:2063_0": "Khattiyā ca sā kaññā cāti viggayha samāse kate –",
  "anya-e0805n:2064_0": "“Tulyādhikaraṇe, pade, itthiyaṃ bhāsitapumitthī pumāva ce”ti ca vattate.",
  "anya-e0805n:2065_0": "343. Kammadhārayasaññe ca.",
  "anya-e0805n:2066_0": "Kammadhārayasaññe ca samāse itthiyaṃ vattamāne tulyādhikaraṇe uttarapade pare pubbabhūto itthivācako saddo pubbe bhāsitapumā ce,",
  "anya-e0805n:2066_1": "so pumā iva daṭṭhabboti pubbapade itthippaccayassa nivatti hoti.",
  "anya-e0805n:2067_0": "Khattiyakaññā,",
  "anya-e0805n:2067_1": "khattiyakaññāyo iccādi.",
  "anya-e0805n:2067_2": "Evaṃ rattalatā,",
  "anya-e0805n:2067_3": "dutiyabhikkhā,",
  "anya-e0805n:2067_4": "brāhmaṇī ca sā dārikā cāti brāhmaṇadārikā,",
  "anya-e0805n:2067_5": "nāgamāṇavikā.",
  "anya-e0805n:2068_0": "Pubbapadassevāyaṃ pumbhāvātideso,",
  "anya-e0805n:2068_1": "tena “khattiyakumārī kumārasamaṇī taruṇabrāhmaṇī”tiādīsu uttarapadesu itthippaccayassa na nivatti hoti.",
  "anya-e0805n:2069_0": "Itthiyamicceva kiṃ? Kumārīratanaṃ, samaṇīpadumaṃ.",
  "anya-e0805n:2070_0": "Bhāsitapumāti kiṃ?",
  "anya-e0805n:2070_1": "Gaṅgānadī,",
  "anya-e0805n:2070_2": "taṇhānadī,",
  "anya-e0805n:2070_3": "pathavīdhātu.",
  "anya-e0805n:2070_4": "“Nandāpokkharaṇī,",
  "anya-e0805n:2070_5": "nandādevī”tiādīsu pana saññāsaddattā na hoti.",
  "anya-e0805n:2071_0": "Tathā puratthimo ca so kāyo cāti puratthimakāyo,",
  "anya-e0805n:2071_1": "ettha ca kāyekadeso kāyasaddo.",
  "anya-e0805n:2071_2": "Evaṃ pacchimakāyo,",
  "anya-e0805n:2071_3": "heṭṭhimakāyo,",
  "anya-e0805n:2071_4": "uparimakāyo,",
  "anya-e0805n:2071_5": "sabbakāyo,",
  "anya-e0805n:2071_6": "purāṇavihāro, navāvāso,",
  "anya-e0805n:2071_7": "kataranikāyo,",
  "anya-e0805n:2071_8": "katamanikāyo,",
  "anya-e0805n:2071_9": "hetuppaccayo,",
  "anya-e0805n:2071_10": "abahulaṃ bahulaṃ katanti bahulīkataṃ,",
  "anya-e0805n:2071_11": "jīvitappadhānaṃ navakaṃ jīvitanavakaṃ iccādi.",
  "anya-e0805n:2072_0": "Visesanuttarapade jinavacanānuparodhato therācariyapaṇḍitādi visesanaṃ parañca bhavati. Yathā –",
  "anya-e0805n:2072_1": "sāriputto ca so thero cāti sāriputtatthero.",
  "anya-e0805n:2072_2": "Evaṃ mahāmoggallānatthero,",
  "anya-e0805n:2072_3": "mahākassapatthero,",
  "anya-e0805n:2072_4": "buddhaghosācariyo,",
  "anya-e0805n:2072_5": "dhammapālācariyo,",
  "anya-e0805n:2072_6": "ācariyaguttiloti vā,",
  "anya-e0805n:2072_7": "mahosadho ca so paṇḍito cāti mahosadhapaṇḍito.",
  "anya-e0805n:2072_8": "Evaṃ vidhurapaṇḍito,",
  "anya-e0805n:2072_9": "vatthuviseso.",
  "anya-e0805n:2073_0": "Visesanobhayapado yathā –",
  "anya-e0805n:2073_1": "sītañca taṃ uṇhañcāti sītuṇhaṃ,",
  "anya-e0805n:2073_2": "siniddho ca so uṇho cāti siniddhuṇho, māso.",
  "anya-e0805n:2073_3": "Khañjo ca so khujjo cāti khañjakhujjo.",
  "anya-e0805n:2073_4": "Evaṃ andhabadhiro,",
  "anya-e0805n:2073_5": "katākataṃ,",
  "anya-e0805n:2073_6": "chiddāvachiddaṃ,",
  "anya-e0805n:2073_7": "uccāvacaṃ,",
  "anya-e0805n:2073_8": "chinnabhinnaṃ,",
  "anya-e0805n:2073_9": "sittasammaṭṭhaṃ,",
  "anya-e0805n:2073_10": "gatapaccāgataṃ.",
  "anya-e0805n:2074_0": "Upamānuttarapade abhidhānānurodhato upamānabhūtaṃ visesanaṃ paraṃ bhavati. Yathā –",
  "anya-e0805n:2074_1": "sīho viya sīho,",
  "anya-e0805n:2074_2": "muni ca so sīho cāti munisīho.",
  "anya-e0805n:2074_3": "Evaṃ munivasabho,",
  "anya-e0805n:2074_4": "munipuṅgavo,",
  "anya-e0805n:2074_5": "buddhanāgo,",
  "anya-e0805n:2074_6": "buddhādicco,",
  "anya-e0805n:2074_7": "raṃsi viya raṃsi,",
  "anya-e0805n:2074_8": "saddhammo ca so raṃsi cāti saddhammaraṃsi.",
  "anya-e0805n:2074_9": "Evaṃ vinayasāgaro,",
  "anya-e0805n:2074_10": "puṇḍarīkamiva puṇḍarīko,",
  "anya-e0805n:2074_11": "samaṇo ca so puṇḍarīko cāti samaṇapuṇḍarīko,",
  "anya-e0805n:2074_12": "samaṇapadumo.",
  "anya-e0805n:2074_13": "Cando viya cando,",
  "anya-e0805n:2074_14": "mukhañca taṃ cando cāti mukhacando.",
  "anya-e0805n:2074_15": "Evaṃ mukhapadumaṃ iccādi.",
  "anya-e0805n:2075_0": "Sambhāvanāpubbapado yathā –",
  "anya-e0805n:2075_1": "dhammo iti buddhi dhammabuddhi.",
  "anya-e0805n:2075_2": "Evaṃ dhammasaññā,",
  "anya-e0805n:2075_3": "dhammasaṅkhāto,",
  "anya-e0805n:2075_4": "dhammasammato,",
  "anya-e0805n:2075_5": "pāṇasaññitā,",
  "anya-e0805n:2075_6": "asubhasaññā,",
  "anya-e0805n:2075_7": "aniccasaññā,",
  "anya-e0805n:2075_8": "anattasaññā,",
  "anya-e0805n:2075_9": "dhātusaññā,",
  "anya-e0805n:2075_10": "dhītusaññā,",
  "anya-e0805n:2075_11": "attasaññā,",
  "anya-e0805n:2075_12": "atthisaññā,",
  "anya-e0805n:2075_13": "attadiṭṭhi iccādi.",
  "anya-e0805n:2076_0": "Avadhāraṇapubbapado yathā –",
  "anya-e0805n:2076_1": "guṇo eva dhanaṃ guṇadhanaṃ.",
  "anya-e0805n:2076_2": "Evaṃ saddhādhanaṃ,",
  "anya-e0805n:2076_3": "sīladhanaṃ,",
  "anya-e0805n:2076_4": "paññādhanaṃ,",
  "anya-e0805n:2076_5": "cakkhu eva indriyaṃ cakkhundriyaṃ.",
  "anya-e0805n:2076_6": "Evaṃ cakkhāyatanaṃ,",
  "anya-e0805n:2076_7": "cakkhudhātu,",
  "anya-e0805n:2076_8": "cakkhudvāraṃ,",
  "anya-e0805n:2076_9": "rūpārammaṇamiccādi.",
  "anya-e0805n:2077_0": "Nanipātapubbapado yathā – na brāhmaṇoti atthe kammadhārayasamāse, vibhattilopādimhi ca kate –",
  "anya-e0805n:2078_0": "“Ubhe tappurisā”ti tappurisasaññā.",
  "anya-e0805n:2079_0": "344. Attaṃ nassa tappurise.",
  "anya-e0805n:2080_0": "Nassa nipātapadassa tappurise uttarapade pare sabbasseva attaṃ hoti.",
  "anya-e0805n:2080_1": "Tappurisekadesattā tappuriso,",
  "anya-e0805n:2080_2": "abrāhmaṇo.",
  "anya-e0805n:2081_0": "Na nisedho sato yutto,",
  "anya-e0805n:2082_0": "Desādiniyamaṃ vinā;",
  "anya-e0805n:2083_0": "Asato cāphalo tasmā,",
  "anya-e0805n:2084_0": "Kathamabrāhmaṇoti ce?",
  "anya-e0805n:2085_0": "Nisedhatthānuvādena, paṭisedhavidhi kvaci;",
  "anya-e0805n:2086_0": "Parassa micchāñāṇattā-khyāpanāyopapajjate.",
  "anya-e0805n:2087_0": "Duvidho cassattho pasajjappaṭisedhapariyudāsavasena.",
  "anya-e0805n:2088_0": "Tattha yo “asūriyapassā rājadārā”tiādīsu viya uttarapadatthassa sabbathā abhāvaṃ dīpeti,",
  "anya-e0805n:2088_1": "so pasajjappaṭisedhavācī nāma.",
  "anya-e0805n:2088_2": "Yo pana “abrāhmaṇa amanussā”tiādīsu viya uttarapadatthaṃ pariyudāsitvā taṃsadise vatthumhi kāriyaṃ paṭipādayati,",
  "anya-e0805n:2088_3": "so pariyudāsavācī nāma.",
  "anya-e0805n:2089_0": "Vuttañca",
  "anya-e0805n:2090_0": "“Pasajjappaṭisedhassa, lakkhaṇaṃ vatthunatthitā;",
  "anya-e0805n:2091_0": "Vatthuto aññatra vutti, pariyudāsalakkhaṇa”nti.",
  "anya-e0805n:2092_0": "Nanvevaṃ santepi “abrāhmaṇo”tiādīsu kathamuttarapadatthappadhānatā siyāti?",
  "anya-e0805n:2093_0": "Vuccate –",
  "anya-e0805n:2093_1": "brāhmaṇādisaddānaṃ brāhmaṇādiatthasseva taṃsadisādiatthassāpi vācakattā,",
  "anya-e0805n:2093_2": "brāhmaṇādisaddā hi kevalābrāhmaṇādiatthesveva pākaṭā,",
  "anya-e0805n:2093_3": "bhūsaddo viyasattāyaṃ,",
  "anya-e0805n:2093_4": "yadā te pana aññena sadisādivācakena naiti nipātena yujjanti,",
  "anya-e0805n:2093_5": "tadā taṃsadisatadaññatabbiruddhatadabhāvesupi vattanti,",
  "anya-e0805n:2093_6": "bhūsaddo viya anvabhiyādiyoge anubhavanaabhibhavanādīsu,",
  "anya-e0805n:2093_7": "tasmā uttarapadatthajotakoyevettha naiti nipātoti na doso,",
  "anya-e0805n:2093_8": "tena abrāhmaṇoti brāhmaṇasadisoti vuttaṃ hoti.",
  "anya-e0805n:2093_9": "Evaṃ amanusso, assamaṇo.",
  "anya-e0805n:2094_0": "Aññatthe – na byākatā abyākatā, asaṃkiliṭṭhā, apariyāpannā.",
  "anya-e0805n:2095_0": "Viruddhatthe – na kusalā akusalā, kusalapaṭipakkhāti attho. Evaṃ alobho, amitto.",
  "anya-e0805n:2096_0": "Pasajjappaṭisedhe – na katvā akatvā, akātuna puññaṃ akaronto.",
  "anya-e0805n:2097_0": "“Nassa, tappurise”ti ca vattate.",
  "anya-e0805n:2098_0": "345. Sare ana.",
  "anya-e0805n:2099_0": "Naiccetassa padassa tappurise uttarapade ana hoti sare pare.",
  "anya-e0805n:2100_0": "Na asso anasso,",
  "anya-e0805n:2100_1": "na ariyo anariyo.",
  "anya-e0805n:2100_2": "Evaṃ anissaro, aniṭṭho,",
  "anya-e0805n:2100_3": "anupavādo,",
  "anya-e0805n:2100_4": "na ādāya anādāya,",
  "anya-e0805n:2100_5": "anoloketvā iccādi.",
  "anya-e0805n:2101_0": "Kupubbapado yathā – kucchitamannanti niccasamāsattā aññapadena viggaho, kammadhārayasamāse kate –",
  "anya-e0805n:2102_0": "“Tappurise, sare”ti ca vattate.",
  "anya-e0805n:2103_0": "346. Kadada kussa.",
  "anya-e0805n:2104_0": "Kuiccetassa nipātassa tappurise uttarapade kada hoti sare pare. Kadannaṃ. Evaṃ kadasanaṃ.",
  "anya-e0805n:2105_0": "Sareti kiṃ? Kudārā, kuputtā, kudāsā, kudiṭṭhi.",
  "anya-e0805n:2106_0": "“Kussā”ti vattate.",
  "anya-e0805n:2107_0": "347. Kāppatthesu ca.",
  "anya-e0805n:2108_0": "Kuiccetassa appatthe vattamānassa kā hoti tappurise uttarapade pare.",
  "anya-e0805n:2108_1": "Bahuvacanuccāraṇato kucchitatthe ca kvaci tappurise.",
  "anya-e0805n:2108_2": "Appakaṃ lavaṇaṃ kālavaṇaṃ.",
  "anya-e0805n:2108_3": "Evaṃ kāpupphaṃ,",
  "anya-e0805n:2108_4": "kucchito puriso kāpuriso,",
  "anya-e0805n:2108_5": "kupuriso vā.",
  "anya-e0805n:2109_0": "Pādipubbapado ca niccasamāsova,",
  "anya-e0805n:2109_1": "padhānaṃ vacanaṃ pāvacanaṃ,",
  "anya-e0805n:2109_2": "bhusaṃ vaddhaṃ pavaddhaṃ, sarīraṃ, samaṃ,",
  "anya-e0805n:2109_3": "sammā vā ādhānaṃ samādhānaṃ,",
  "anya-e0805n:2109_4": "vividhā mati vimati,",
  "anya-e0805n:2109_5": "vividho kappo vikappo,",
  "anya-e0805n:2109_6": "visiṭṭho vā kappo vikappo,",
  "anya-e0805n:2109_7": "adhiko devo atidevo.",
  "anya-e0805n:2109_8": "Evaṃ adhidevo,",
  "anya-e0805n:2109_9": "adhisīlaṃ,",
  "anya-e0805n:2109_10": "sundaro gandho sugandho,",
  "anya-e0805n:2109_11": "kucchito gandho duggandho,",
  "anya-e0805n:2109_12": "sobhanaṃ kataṃ sukataṃ,",
  "anya-e0805n:2109_13": "asobhanaṃ kataṃ dukkaṭaṃ iccādi.",
  "anya-e0805n:2110_0": "Ye idha avihitalakkhaṇā nāmanipātopasaggā,",
  "anya-e0805n:2110_1": "tesaṃ “nāmānaṃ samāso”ti yogavibhāgena samāso daṭṭhabbo. Yathā –",
  "anya-e0805n:2110_2": "apunageyyā gāthā,",
  "anya-e0805n:2110_3": "acandamullokikāni mukhāni,",
  "anya-e0805n:2110_4": "assaddhabhojī,",
  "anya-e0805n:2110_5": "alavaṇabhojītiādīsu ayuttatthattā nāññena samāso.",
  "anya-e0805n:2111_0": "Tathā diṭṭho pubbanti diṭṭhapubbo tathāgataṃ.",
  "anya-e0805n:2111_1": "Evaṃ sutapubbo dhammaṃ,",
  "anya-e0805n:2111_2": "gatapubbo maggaṃ,",
  "anya-e0805n:2111_3": "kammani diṭṭhā pubbanti diṭṭhapubbā devā tena.",
  "anya-e0805n:2111_4": "Evaṃ sutapubbā dhammā,",
  "anya-e0805n:2111_5": "gatapubbā disā, pahāro,",
  "anya-e0805n:2111_6": "parābhavo, vihāro, āhāro,",
  "anya-e0805n:2111_7": "upahāro iccādi.",
  "anya-e0805n:2112_0": "Kammadhārayasamāso.",
  "anya-e0805n:2113_0": "Digusamāsa",
  "anya-e0805n:2114_0": "Atha digusamāso vuccate.",
  "anya-e0805n:2115_0": "Tayo lokā samāhaṭā cittena sampiṇḍitā, tiṇṇaṃ lokānaṃ samāhāroti vā atthe –",
  "anya-e0805n:2116_0": "“Nāmānaṃ samāso yuttattho”ti vattamāne “dvipade”tiādinā kammadhārayasamāso,",
  "anya-e0805n:2116_1": "tato samāsasaññāyaṃ,",
  "anya-e0805n:2116_2": "vibhattilope,",
  "anya-e0805n:2116_3": "pakatibhāve ca kate –",
  "anya-e0805n:2117_0": "“Kammadhārayo”ti vattate.",
  "anya-e0805n:2118_0": "348. Saṅkhyāpubbo digu.",
  "anya-e0805n:2119_0": "Saṅkhyāpubbo kammadhārayasamāso digusañño hoti.",
  "anya-e0805n:2120_0": "Dve gāvo digu,",
  "anya-e0805n:2120_1": "digusadisattā ayampi samāso digūti vutto.",
  "anya-e0805n:2120_2": "Atha vā saṅkhyāpubbattanapuṃsakekattasaṅkhātehi dvīhi lakkhaṇehi gato avagatoti digūti vuccati,",
  "anya-e0805n:2120_3": "dvīhi vā lakkhaṇehi gacchati pavattatīti digu.",
  "anya-e0805n:2120_4": "Ettha ca “saṅkhyāpubbo”ti vuttattā saṅkhyāsaddasseva pubbanipāto,",
  "anya-e0805n:2120_5": "“ubhe tappurisā”ti tappurisasaññā.",
  "anya-e0805n:2121_0": "“Napuṃsakaliṅgo”ti vattate.",
  "anya-e0805n:2122_0": "349. Digussekattaṃ.",
  "anya-e0805n:2123_0": "Digussa samāsassa ekattaṃ hoti, napuṃsakaliṅgattañca.",
  "anya-e0805n:2124_0": "Samāhāradigussetaṃ gahaṇaṃ,",
  "anya-e0805n:2124_1": "tattha sabbatthekavacanameva hoti,",
  "anya-e0805n:2124_2": "aññatra pana bahuvacanampi,",
  "anya-e0805n:2124_3": "nāmabyapadesasyādyuppatti amādesādi.",
  "anya-e0805n:2125_0": "Tilokaṃ,",
  "anya-e0805n:2125_1": "he tiloka, tilokaṃ, tilokena,",
  "anya-e0805n:2125_2": "tilokassa,",
  "anya-e0805n:2125_3": "tilokā tilokasmā tilokamhā,",
  "anya-e0805n:2125_4": "tilokassa,",
  "anya-e0805n:2125_5": "tiloke tilokamhi tilokasmiṃ.",
  "anya-e0805n:2126_0": "Evaṃ tayo daṇḍā tidaṇḍaṃ,",
  "anya-e0805n:2126_1": "tīṇi malāni samāhaṭāni,",
  "anya-e0805n:2126_2": "tiṇṇaṃ malānaṃ samāhāroti vā timalaṃ,",
  "anya-e0805n:2126_3": "tilakkhaṇaṃ,",
  "anya-e0805n:2126_4": "catussaccaṃ,",
  "anya-e0805n:2126_5": "catasso disā catuddisaṃ,",
  "anya-e0805n:2126_6": "“saro rasso napuṃsake”ti rassattaṃ,",
  "anya-e0805n:2126_7": "pañcasikkhāpadaṃ,",
  "anya-e0805n:2126_8": "saḷāyatanaṃ, sattāhaṃ,",
  "anya-e0805n:2126_9": "aṭṭhasīlaṃ,",
  "anya-e0805n:2126_10": "navalokuttaraṃ,",
  "anya-e0805n:2126_11": "dasasīlaṃ,",
  "anya-e0805n:2126_12": "satayojanaṃ.",
  "anya-e0805n:2127_0": "Tathā –",
  "anya-e0805n:2127_1": "dve rattiyo dvirattaṃ,",
  "anya-e0805n:2127_2": "tisso rattiyo tirattaṃ,",
  "anya-e0805n:2127_3": "dve aṅguliyo dvaṅgulaṃ,",
  "anya-e0805n:2127_4": "satta godāvariyo,",
  "anya-e0805n:2127_5": "tāsaṃ samāhāroti vā sattagodāvaraṃ.",
  "anya-e0805n:2128_0": "Ettha ca ratti aṅguli godāvarīnamantassa –",
  "anya-e0805n:2129_0": "350. Kvaci samāsantagatānamakāranto.",
  "anya-e0805n:2130_0": "Rājādigaṇassetaṃ gahaṇaṃ,",
  "anya-e0805n:2130_1": "tena samāsantagatānaṃ rājādīnaṃ nāmānaṃ anto kvaci akāro hotīti attho.",
  "anya-e0805n:2130_2": "Kāraggahaṇena bahubbīhādimhi samāsante kvaci kappaccayo hoti,",
  "anya-e0805n:2130_3": "surabhi su du pūtīhi gandhantassikāro ca.",
  "anya-e0805n:2131_0": "Atha vā a ca ko ca akā,",
  "anya-e0805n:2131_1": "rakāro padasandhikaro,",
  "anya-e0805n:2131_2": "tena kvaci samāsantagatānamanto hutvā a ka iccete paccayā hontīti attho.",
  "anya-e0805n:2131_3": "Tena pañca gāvo samāhaṭāti atthe samāsādiṃ katvā samāsante appaccaye,",
  "anya-e0805n:2131_4": "“o sare cā”ti avādese ca kate “pañcagava”ntiādi ca sijjhati.",
  "anya-e0805n:2131_5": "“Dviratta”ntiādīsu pana appaccaye kate pubbasarassa “saralopo”tiādinā lopo.",
  "anya-e0805n:2132_0": "Asamāhāradigu yathā –",
  "anya-e0805n:2132_1": "eko ca so puggalo cāti ekapuggalo.",
  "anya-e0805n:2132_2": "Evaṃ ekadhammo, ekaputto,",
  "anya-e0805n:2132_3": "tayo bhavā tibhavā,",
  "anya-e0805n:2132_4": "catasso disā catuddisā,",
  "anya-e0805n:2132_5": "dasasahassacakkavāḷāni iccādi.",
  "anya-e0805n:2133_0": "Digusamāso.",
  "anya-e0805n:2134_0": "Tappurisasamāsa",
  "anya-e0805n:2135_0": "Atha tappurisasamāso vuccate.",
  "anya-e0805n:2136_0": "So pana dutiyādīsu chasu vibhattīsu bhāvato chabbidho.",
  "anya-e0805n:2136_1": "Tattha dutiyātappuriso gatanissitātītātikkantappattāpannādīhi bhavati.",
  "anya-e0805n:2137_0": "Saraṇaṃ gatoti viggahe –",
  "anya-e0805n:2138_0": "“Tappuriso”ti vattate.",
  "anya-e0805n:2139_0": "351. Amādayo parapadebhi.",
  "anya-e0805n:2140_0": "Amādivibhatyantāni yuttatthāni pubbapadāni nāmehi parapadebhi saha vibhāsā samasyante,",
  "anya-e0805n:2140_1": "so samāso tappurisasañño hoti.",
  "anya-e0805n:2140_2": "Ayañca tappuriso abhidheyyavacanaliṅgo.",
  "anya-e0805n:2141_0": "Gatādisaddā kitantattā tiliṅgā,",
  "anya-e0805n:2141_1": "vibhattilopādi sabbaṃ pubbasamaṃ.",
  "anya-e0805n:2141_2": "So saraṇagato,",
  "anya-e0805n:2141_3": "te saraṇagatā.",
  "anya-e0805n:2141_4": "Sā saraṇagatā,",
  "anya-e0805n:2141_5": "tā saraṇagatāyo.",
  "anya-e0805n:2141_6": "Taṃ kulaṃ saraṇagataṃ,",
  "anya-e0805n:2141_7": "tāni kulāni saraṇagatāni iccādi.",
  "anya-e0805n:2142_0": "Evaṃ araññagato,",
  "anya-e0805n:2142_1": "bhūmigato,",
  "anya-e0805n:2142_2": "dhammaṃ nissito dhammanissito,",
  "anya-e0805n:2142_3": "atthanissito,",
  "anya-e0805n:2142_4": "bhavaṃ atīto bhavātīto, kālātīto,",
  "anya-e0805n:2142_5": "pamāṇaṃ atikkantaṃ pamāṇātikkantaṃ.",
  "anya-e0805n:2142_6": "Lokātikkantaṃ,",
  "anya-e0805n:2142_7": "sukhaṃ patto sukhappatto,",
  "anya-e0805n:2142_8": "dukkhappatto,",
  "anya-e0805n:2142_9": "sotaṃ āpanno sotāpanno,",
  "anya-e0805n:2142_10": "nirodhasamāpanno,",
  "anya-e0805n:2142_11": "rathaṃ āruḷho rathāruḷho,",
  "anya-e0805n:2142_12": "sabbarattiṃ sobhano sabbarattisobhano,",
  "anya-e0805n:2142_13": "muhuttasukhaṃ.",
  "anya-e0805n:2143_0": "Upapadasamāse pana vuttiyeva tassa niccattā. Yathā –",
  "anya-e0805n:2143_1": "kammaṃ karotīti kammakāro,",
  "anya-e0805n:2143_2": "kumbhakāro,",
  "anya-e0805n:2143_3": "atthaṃ kāmetīti atthakāmo,",
  "anya-e0805n:2143_4": "dhammakāmo,",
  "anya-e0805n:2143_5": "dhammaṃ dhāretīti dhammadharo,",
  "anya-e0805n:2143_6": "vinayadharo,",
  "anya-e0805n:2143_7": "saccaṃ vadituṃ sīlamassāti saccavādī iccādi.",
  "anya-e0805n:2144_0": "Tavantumānantādikitantehi vākyameva vavatthitavibhāsādhikārato. Yathā –",
  "anya-e0805n:2144_1": "odanaṃ bhuttavā,",
  "anya-e0805n:2144_2": "dhammaṃ suṇamāno,",
  "anya-e0805n:2144_3": "dhammaṃ suṇanto,",
  "anya-e0805n:2144_4": "kaṭaṃ karāno,",
  "anya-e0805n:2144_5": "anabhidhānato vā,",
  "anya-e0805n:2144_6": "abhidhānalakkhaṇā hi taddhitasamāsakitakāti.",
  "anya-e0805n:2145_0": "Dutiyātappuriso.",
  "anya-e0805n:2146_0": "Tatiyā kitaka pubba sadisa samūnattha kalaha nipuṇa missasakhilādīhi.",
  "anya-e0805n:2147_0": "Buddhena bhāsito buddhabhāsito, dhammo.",
  "anya-e0805n:2147_1": "Evaṃ jinadesito,",
  "anya-e0805n:2147_2": "satthārā vaṇṇito satthuvaṇṇito,",
  "anya-e0805n:2147_3": "viññūhi garahito viññugarahito,",
  "anya-e0805n:2147_4": "viññuppasattho,",
  "anya-e0805n:2147_5": "issarakataṃ,",
  "anya-e0805n:2147_6": "sayaṃkataṃ,",
  "anya-e0805n:2147_7": "sukehi āhaṭaṃ sukāhataṃ,",
  "anya-e0805n:2147_8": "raññā hato rājahato,",
  "anya-e0805n:2147_9": "rogapīḷito,",
  "anya-e0805n:2147_10": "aggidaḍḍho,",
  "anya-e0805n:2147_11": "sappadaṭṭho,",
  "anya-e0805n:2147_12": "sallena viddho sallaviddho,",
  "anya-e0805n:2147_13": "icchāya apakato icchāpakato,",
  "anya-e0805n:2147_14": "sīlena sampanno sīlasampanno.",
  "anya-e0805n:2147_15": "Evaṃ sukhasahagataṃ,",
  "anya-e0805n:2147_16": "ñāṇasampayuttaṃ,",
  "anya-e0805n:2147_17": "mittasaṃsaggo,",
  "anya-e0805n:2147_18": "piyavippayogo,",
  "anya-e0805n:2147_19": "jātitthaddho, guṇahīno,",
  "anya-e0805n:2147_20": "guṇavuḍḍho,",
  "anya-e0805n:2147_21": "catuvaggakaraṇīyaṃ,",
  "anya-e0805n:2147_22": "catuvaggādikattabbaṃ,",
  "anya-e0805n:2147_23": "kākehi peyyā kākapeyyā, nadī.",
  "anya-e0805n:2148_0": "Kvaci vuttiyeva,",
  "anya-e0805n:2148_1": "urena gacchatīti urago,",
  "anya-e0805n:2148_2": "pādena pivatīti pādapo.",
  "anya-e0805n:2148_3": "Kvaci vākyameva,",
  "anya-e0805n:2148_4": "parasunā chinnavā,",
  "anya-e0805n:2148_5": "kākehi pātabbā,",
  "anya-e0805n:2148_6": "dassanena pahātabbā.",
  "anya-e0805n:2149_0": "Pubbādiyoge –",
  "anya-e0805n:2149_1": "māsena pubbo māsapubbo.",
  "anya-e0805n:2149_2": "Evaṃ mātusadiso, pitusamo,",
  "anya-e0805n:2149_3": "ekūnavīsati,",
  "anya-e0805n:2149_4": "sīlavikalo,",
  "anya-e0805n:2149_5": "asikalaho,",
  "anya-e0805n:2149_6": "vācānipuṇo,",
  "anya-e0805n:2149_7": "yāvakālikasaṃmissaṃ,",
  "anya-e0805n:2149_8": "vācāsakhilo,",
  "anya-e0805n:2149_9": "satthārā sadiso satthukappo,",
  "anya-e0805n:2149_10": "puññena atthiko puññatthiko,",
  "anya-e0805n:2149_11": "guṇādhiko,",
  "anya-e0805n:2149_12": "guḷena saṃsaṭṭho odano guḷodano,",
  "anya-e0805n:2149_13": "khīrodano,",
  "anya-e0805n:2149_14": "assena yutto ratho assaratho,",
  "anya-e0805n:2149_15": "maggacittaṃ,",
  "anya-e0805n:2149_16": "jambuyā paññāto lakkhito dīpo jambudīpo,",
  "anya-e0805n:2149_17": "ekena adhikā dasa ekādasa,",
  "anya-e0805n:2149_18": "jātiyā andho jaccandho,",
  "anya-e0805n:2149_19": "pakatiyā medhāvī pakatimedhāvī iccādi.",
  "anya-e0805n:2150_0": "Tatiyātappuriso.",
  "anya-e0805n:2151_0": "Catutthī tadatthaatthahitadeyyādīhi.",
  "anya-e0805n:2152_0": "Tadatthe –",
  "anya-e0805n:2152_1": "kathinassa dussaṃ kathinadussaṃ,",
  "anya-e0805n:2152_2": "kathinacīvaratthāyāti attho.",
  "anya-e0805n:2152_3": "Evaṃ cīvaradussaṃ,",
  "anya-e0805n:2152_4": "cīvaramūlyaṃ,",
  "anya-e0805n:2152_5": "yāguyā atthāya taṇḍulā yāgutaṇḍulā,",
  "anya-e0805n:2152_6": "bhattataṇḍulā,",
  "anya-e0805n:2152_7": "saṅghassatthāya bhattaṃ saṅghabhattaṃ,",
  "anya-e0805n:2152_8": "āgantukānamatthāya bhattaṃ āgantukabhattaṃ.",
  "anya-e0805n:2152_9": "Evaṃ gamikabhattaṃ,",
  "anya-e0805n:2152_10": "pāsādāya dabbaṃ pāsādadabbaṃ.",
  "anya-e0805n:2153_0": "Atthe bhikkhusaṅghassatthāya vihāro bhikkhusaṅghattho vihāro,",
  "anya-e0805n:2153_1": "bhikkhusaṅghatthā yāgu,",
  "anya-e0805n:2153_2": "bhikkhusaṅghatthaṃ cīvaraṃ.",
  "anya-e0805n:2153_3": "Yassatthāya yadattho, yadatthā,",
  "anya-e0805n:2153_4": "yadatthaṃ.",
  "anya-e0805n:2153_5": "Evaṃ tadattho, tadatthā.",
  "anya-e0805n:2153_6": "Tadatthaṃ.",
  "anya-e0805n:2153_7": "Etadattho vāyāmo,",
  "anya-e0805n:2153_8": "etadatthā kathā,",
  "anya-e0805n:2153_9": "etadatthaṃ sotāvadhānaṃ.",
  "anya-e0805n:2153_10": "Kimatthaṃ,",
  "anya-e0805n:2153_11": "attatthaṃ,",
  "anya-e0805n:2153_12": "paratthaṃ,",
  "anya-e0805n:2153_13": "vinayo saṃvaratthāya,",
  "anya-e0805n:2153_14": "sukhaṃ samādhatthāya,",
  "anya-e0805n:2153_15": "nibbidā virāgatthāya,",
  "anya-e0805n:2153_16": "virāgo vimuttatthāya.",
  "anya-e0805n:2153_17": "Tathā lokassa hito lokahito,",
  "anya-e0805n:2153_18": "buddhassa deyyaṃ buddhadeyyaṃ, pupphaṃ.",
  "anya-e0805n:2153_19": "Saṅghadeyyaṃ, cīvaraṃ.",
  "anya-e0805n:2153_20": "Idha na bhavati,",
  "anya-e0805n:2153_21": "saṅghassa dātabbaṃ,",
  "anya-e0805n:2153_22": "saṅghassa dātuṃ iccādi.",
  "anya-e0805n:2154_0": "Catutthītappuriso.",
  "anya-e0805n:2155_0": "Pañcamī apagamana bhaya virati mocanatthādīhi.",
  "anya-e0805n:2156_0": "Methunasmā apeto methunāpeto.",
  "anya-e0805n:2156_1": "Evaṃ palāpāpagato,",
  "anya-e0805n:2156_2": "nagaraniggato,",
  "anya-e0805n:2156_3": "piṇḍapātapaṭikkanto.",
  "anya-e0805n:2156_4": "Gāmato nikkhantaṃ gāmanikkhantaṃ,",
  "anya-e0805n:2156_5": "rukkhaggā patito rukkhaggapatito,",
  "anya-e0805n:2156_6": "sāsanacuto,",
  "anya-e0805n:2156_7": "āpattivuṭṭhānaṃ,",
  "anya-e0805n:2156_8": "dharaṇitaluggato,",
  "anya-e0805n:2156_9": "sabbabhavehi nissaṭo sabbabhavanissaṭo.",
  "anya-e0805n:2157_0": "Bhayatthādiyoge yathā –",
  "anya-e0805n:2157_1": "rājato bhayaṃ rājabhayaṃ,",
  "anya-e0805n:2157_2": "corehi bhayaṃ corabhayaṃ,",
  "anya-e0805n:2157_3": "amanussehi bhayaṃ amanussabhayaṃ,",
  "anya-e0805n:2157_4": "aggito bhayaṃ aggibhayaṃ.",
  "anya-e0805n:2157_5": "Pāpato bhīto pāpabhīto,",
  "anya-e0805n:2157_6": "pāpabhīruko,",
  "anya-e0805n:2157_7": "akattabbato virati akattabbavirati.",
  "anya-e0805n:2157_8": "Evaṃ kāyaduccaritavirati,",
  "anya-e0805n:2157_9": "vacīduccaritavirati,",
  "anya-e0805n:2157_10": "bandhanā mutto bandhanamutto,",
  "anya-e0805n:2157_11": "vanamutto,",
  "anya-e0805n:2157_12": "bandhanamokkho,",
  "anya-e0805n:2157_13": "kammato samuṭṭhitaṃ kammasamuṭṭhitaṃ,",
  "anya-e0805n:2157_14": "ukkaṭṭhukkaṭṭhaṃ,",
  "anya-e0805n:2157_15": "omakomakaṃ.",
  "anya-e0805n:2158_0": "Kvaci vuttiyeva,",
  "anya-e0805n:2158_1": "kammato jātaṃ kammajaṃ.",
  "anya-e0805n:2158_2": "Evaṃ cittajaṃ, utujaṃ, āhārajaṃ.",
  "anya-e0805n:2158_3": "Idha na bhavati,",
  "anya-e0805n:2158_4": "pāsādā patito.",
  "anya-e0805n:2159_0": "Pañcamītappuriso.",
  "anya-e0805n:2160_0": "Chaṭṭhī rañño putto rājaputto.",
  "anya-e0805n:2160_1": "Evaṃ rājapuriso,",
  "anya-e0805n:2160_2": "ācariyapūjako,",
  "anya-e0805n:2160_3": "buddhasāvako,",
  "anya-e0805n:2160_4": "buddharūpaṃ,",
  "anya-e0805n:2160_5": "jinavacanaṃ,",
  "anya-e0805n:2160_6": "samuddaghoso,",
  "anya-e0805n:2160_7": "dhaññānaṃ rāsi dhaññarāsi,",
  "anya-e0805n:2160_8": "pupphagandho,",
  "anya-e0805n:2160_9": "phalaraso,",
  "anya-e0805n:2160_10": "kāyassa lahutā kāyalahutā,",
  "anya-e0805n:2160_11": "maraṇassati,",
  "anya-e0805n:2160_12": "rukkhamūlaṃ,",
  "anya-e0805n:2160_13": "ayassa patto ayopatto,",
  "anya-e0805n:2160_14": "evaṃ suvaṇṇakaṭāhaṃ,",
  "anya-e0805n:2160_15": "pānīyathālakaṃ,",
  "anya-e0805n:2160_16": "sappikumbho.",
  "anya-e0805n:2161_0": "“Devānaṃ rājā”ti atthe samāsādimhi kate “kvaci samāsantagatānamakāranto”ti akāro,",
  "anya-e0805n:2161_1": "tato “syā cā”ti āttaṃ na bhavati. Devarājo, devarājā,",
  "anya-e0805n:2161_2": "devarājaṃ,",
  "anya-e0805n:2161_3": "devarāje iccādi purisasaddasamaṃ.",
  "anya-e0805n:2161_4": "Attābhāve so devarājā,",
  "anya-e0805n:2161_5": "te devarājāno iccādi rājasaddasamaṃ.",
  "anya-e0805n:2161_6": "Tathā devānaṃ sakhā devasakho,",
  "anya-e0805n:2161_7": "devasakhā,",
  "anya-e0805n:2161_8": "so devasakhā,",
  "anya-e0805n:2161_9": "te devasakhāno iccādi.",
  "anya-e0805n:2162_0": "Pumassa liṅgaṃ pulliṅgaṃ. Evaṃ pumbhāvo, pumantalopādi.",
  "anya-e0805n:2163_0": "Hatthipadaṃ,",
  "anya-e0805n:2163_1": "itthirūpaṃ,",
  "anya-e0805n:2163_2": "bhikkhunisaṅgho,",
  "anya-e0805n:2163_3": "jambusākhā,",
  "anya-e0805n:2163_4": "ettha ca “kvacādimajjhuttarāna”ntiādinā majjhe īkārūkārānaṃ rassattaṃ.",
  "anya-e0805n:2164_0": "Vibhāsādhikārato kvaci vākyameva,",
  "anya-e0805n:2164_1": "sahasā kammassa kattāro,",
  "anya-e0805n:2164_2": "bhinnānaṃ sandhātā,",
  "anya-e0805n:2164_3": "kappassa tatiyo bhāgo,",
  "anya-e0805n:2164_4": "yā ca pakkhassa aṭṭhamī,",
  "anya-e0805n:2164_5": "manussānaṃ khattiyo sūratamo.",
  "anya-e0805n:2165_0": "Yuttattho icceva?",
  "anya-e0805n:2165_1": "“Bhaṭo rañño puriso devadattassā”ti ettha “bhaṭasambandhe chaṭṭhī”ti aññamaññānapekkhatāya ayuttatthabhāvato samāso na bhavati,",
  "anya-e0805n:2165_2": "“kosalassa rañño putto”tiādīsu pana sāpekkhatāya asamatthattā na bhavati,",
  "anya-e0805n:2165_3": "sambandhīsaddānaṃ pana niccaṃ sāpekkhattepi gamakattā samāso, yathā –",
  "anya-e0805n:2165_4": "devadattassa gurukulaṃ,",
  "anya-e0805n:2165_5": "bhagavato sāvakasaṅghotiādi.",
  "anya-e0805n:2166_0": "Chaṭṭhītappuriso.",
  "anya-e0805n:2167_0": "Sattamī rūpe saññā rūpasaññā,",
  "anya-e0805n:2167_1": "evaṃ rūpasañcetanā,",
  "anya-e0805n:2167_2": "saṃsāradukkhaṃ,",
  "anya-e0805n:2167_3": "cakkhumhi sannissitaṃ viññāṇaṃ cakkhuviññāṇaṃ,",
  "anya-e0805n:2167_4": "dhamme rato dhammarato,",
  "anya-e0805n:2167_5": "dhammābhirati,",
  "anya-e0805n:2167_6": "dhammaruci,",
  "anya-e0805n:2167_7": "dhammagāravo,",
  "anya-e0805n:2167_8": "dhammesu nirutti dhammanirutti,",
  "anya-e0805n:2167_9": "dānādhimutti,",
  "anya-e0805n:2167_10": "bhavantarakataṃ,",
  "anya-e0805n:2167_11": "dassane assādo dassanassādo,",
  "anya-e0805n:2167_12": "araññe vāso araññavāso,",
  "anya-e0805n:2167_13": "vikāle bhojanaṃ vikālabhojanaṃ,",
  "anya-e0805n:2167_14": "kāle vassaṃ kālavassaṃ,",
  "anya-e0805n:2167_15": "vane pupphaṃ vanapupphaṃ.",
  "anya-e0805n:2167_16": "Evaṃ vanamahiso,",
  "anya-e0805n:2167_17": "gāmasūkaro,",
  "anya-e0805n:2167_18": "samuddamaccho,",
  "anya-e0805n:2167_19": "āvāṭakacchapo,",
  "anya-e0805n:2167_20": "āvāṭamaṇḍūko,",
  "anya-e0805n:2167_21": "kūpamaṇḍūko,",
  "anya-e0805n:2167_22": "titthanāvā,",
  "anya-e0805n:2167_23": "itthīsu dhutto itthidhutto chāyāya sukkho chāyāsukkho,",
  "anya-e0805n:2167_24": "aṅgārapakkaṃ,",
  "anya-e0805n:2167_25": "cārakabaddho.",
  "anya-e0805n:2168_0": "Idha vuttiyeva, yathā –",
  "anya-e0805n:2168_1": "vane caratīti vanacaro,",
  "anya-e0805n:2168_2": "kucchimhi sayatīti kucchisayo,",
  "anya-e0805n:2168_3": "thale tiṭṭhatīti thalaṭṭho.",
  "anya-e0805n:2168_4": "Evaṃ jalaṭṭho,",
  "anya-e0805n:2168_5": "pabbataṭṭho,",
  "anya-e0805n:2168_6": "maggaṭṭho,",
  "anya-e0805n:2168_7": "paṅke jātaṃ paṅkajaṃ,",
  "anya-e0805n:2168_8": "sire ruhatīti siroruhaṃ iccādi.",
  "anya-e0805n:2169_0": "Idha na bhavati, bhojane mattaññutā, indriyesu guttadvāratā, āsane nisinno, āsane nisīditabbaṃ.",
  "anya-e0805n:2170_0": "Sattamītappuriso.",
  "anya-e0805n:2171_0": "“Tadanuparodhenā”ti vuttattā yathābhidhānaṃ tappurise kvaci accantādīsu amādivibhatyantaṃ pubbapadaṃ paraṃ sambhavati.",
  "anya-e0805n:2172_0": "Yathā –",
  "anya-e0805n:2172_1": "antaṃ atikkantaṃ accantaṃ,",
  "anya-e0805n:2172_2": "accantāni,",
  "anya-e0805n:2172_3": "velaṃ atikkanto ativelo,",
  "anya-e0805n:2172_4": "rassattaṃ.",
  "anya-e0805n:2172_5": "Evaṃ mālaṃ atīto atimālo,",
  "anya-e0805n:2172_6": "pattajīviko,",
  "anya-e0805n:2172_7": "āpannajīviko,",
  "anya-e0805n:2172_8": "akkhaṃ patigataṃ nissitanti paccakkhaṃ dassanaṃ,",
  "anya-e0805n:2172_9": "paccakkho attabhāvo,",
  "anya-e0805n:2172_10": "paccakkhā buddhi,",
  "anya-e0805n:2172_11": "atthaṃ anugataṃ anvatthaṃ,",
  "anya-e0805n:2172_12": "kokilāya avakuṭṭhaṃ avakokilaṃ vanaṃ,",
  "anya-e0805n:2172_13": "pariccattanti attho.",
  "anya-e0805n:2172_14": "Avamayūraṃ,",
  "anya-e0805n:2172_15": "ajjhayanāya parigilāno pariyajjhayano,",
  "anya-e0805n:2172_16": "kammassa alaṃ samatthoti alaṃkammo,",
  "anya-e0805n:2172_17": "vacanāya alanti alaṃvacano,",
  "anya-e0805n:2172_18": "vānato nikkhantaṃ nibbānaṃ,",
  "anya-e0805n:2172_19": "kilesehi nikkhanto nikkileso,",
  "anya-e0805n:2172_20": "niraṅgaṇo,",
  "anya-e0805n:2172_21": "kosambiyā nikkhanto nikkosambī,",
  "anya-e0805n:2172_22": "vanato niyyāto nibbano,",
  "anya-e0805n:2172_23": "ācariyato paro pācariyo.",
  "anya-e0805n:2172_24": "Evaṃ payyako,",
  "anya-e0805n:2172_25": "parahiyyo,",
  "anya-e0805n:2172_26": "gaṅgāya upari uparigaṅgaṃ.",
  "anya-e0805n:2172_27": "Evaṃ heṭṭhānadī,",
  "anya-e0805n:2172_28": "antosamāpatti,",
  "anya-e0805n:2172_29": "haṃsānaṃ rājā rājahaṃso,",
  "anya-e0805n:2172_30": "haṃsarājā vā,",
  "anya-e0805n:2172_31": "māsassa addhaṃ addhamāsaṃ,",
  "anya-e0805n:2172_32": "māsaddhaṃ vā,",
  "anya-e0805n:2172_33": "āmalakassa addhaṃ addhāmalakaṃ,",
  "anya-e0805n:2172_34": "āmalakaddhaṃ vā,",
  "anya-e0805n:2172_35": "kahāpaṇassa aḍḍhaṃ aḍḍhakahāpaṇaṃ,",
  "anya-e0805n:2172_36": "aḍḍhamāsakaṃ,",
  "anya-e0805n:2172_37": "rattiyā aḍḍhaṃ aḍḍharattaṃ,",
  "anya-e0805n:2172_38": "rattiyā pubbaṃ pubbarattaṃ,",
  "anya-e0805n:2172_39": "rattiyā pacchā pacchārattaṃ.",
  "anya-e0805n:2172_40": "Ettha ca “kvaci samāsantagatānamakāranto”ti rattisaddantassa attaṃ,",
  "anya-e0805n:2172_41": "ahassa pubbaṃ pubbanhaṃ.",
  "anya-e0805n:2172_42": "Evaṃ sāyanhaṃ,",
  "anya-e0805n:2172_43": "“tesu vuddhī”tiādinā ahassa anhādeso.",
  "anya-e0805n:2173_0": "Amādiparatappuriso.",
  "anya-e0805n:2174_0": "Kvaci tappurise “pabhaṅkarā”dīsu vibhattilopo na bhavati.",
  "anya-e0805n:2175_0": "Yathā –",
  "anya-e0805n:2175_1": "pabhaṃ karotīti atthe “amādayo parapadebhī”ti samāso,",
  "anya-e0805n:2175_2": "“nāmānaṃ samāso yuttattho”ti samāsasaññā,",
  "anya-e0805n:2175_3": "tato “tesaṃ vibhattiyo lopā cā”ti vibhattilope sampatte tattheva caggahaṇena pubbapade vibhattilopābhāvo.",
  "anya-e0805n:2175_4": "Sesaṃ samaṃ.",
  "anya-e0805n:2175_5": "Pabhaṅkaro,",
  "anya-e0805n:2175_6": "amataṃ dadātīti amatandado,",
  "anya-e0805n:2175_7": "raṇaṃ jahātīti raṇañjaho,",
  "anya-e0805n:2175_8": "jutiṃ dhāretīti jutindharo,",
  "anya-e0805n:2175_9": "tathā sahasākataṃ,",
  "anya-e0805n:2175_10": "parassapadaṃ.",
  "anya-e0805n:2175_11": "Attanopadaṃ,",
  "anya-e0805n:2175_12": "bhayato upaṭṭhānaṃ bhayatūpaṭṭhānaṃ,",
  "anya-e0805n:2175_13": "paratoghoso,",
  "anya-e0805n:2175_14": "gavaṃpatitthero,",
  "anya-e0805n:2175_15": "manasikāro,",
  "anya-e0805n:2175_16": "pubbenivāso,",
  "anya-e0805n:2175_17": "pubbenivāsānussati,",
  "anya-e0805n:2175_18": "majjhekalyāṇaṃ, antevāsī,",
  "anya-e0805n:2175_19": "antevāsiko, janesuto,",
  "anya-e0805n:2175_20": "urasilomo,",
  "anya-e0805n:2175_21": "kaṇṭhekāḷo,",
  "anya-e0805n:2175_22": "sarasijamiccādi.",
  "anya-e0805n:2176_0": "Alopatappuriso.",
  "anya-e0805n:2177_0": "Tappurisasamāso niṭṭhito.",
  "anya-e0805n:2178_0": "Bahubbīhisamāsa",
  "anya-e0805n:2179_0": "Atha bahubbīhisamāso vuccate.",
  "anya-e0805n:2180_0": "So ca navavidho dvipado tulyādhikaraṇo,",
  "anya-e0805n:2180_1": "dvipado bhinnādhikaraṇo,",
  "anya-e0805n:2180_2": "tipado nanipātapubbapado,",
  "anya-e0805n:2180_3": "sahapubbapado upamānapubbapado saṅkhyobhayapado disantarāḷattho byatihāralakkhaṇo cāti.",
  "anya-e0805n:2181_0": "Tattha dvipado tulyādhikaraṇo bahubbīhi kammādīsu chasu vibhatyatthesu bhavati.",
  "anya-e0805n:2182_0": "Tattha dutiyatthe tāva – “āgatā samaṇā imaṃ saṅghārāma”nti viggahe –",
  "anya-e0805n:2183_0": "352. Aññapadatthesu bahubbīhi.",
  "anya-e0805n:2184_0": "Samasyamānapadato aññesaṃ paṭhamadutiyādivibhatyantānaṃ padānamatthesu yuttatthāni nāmāni vibhāsā samasyante,",
  "anya-e0805n:2184_1": "so samāso bahubbīhisañño ca hoti.",
  "anya-e0805n:2185_0": "Bahavo vīhayo yassa so bahubbīhi,",
  "anya-e0805n:2185_1": "bahubbīhisadisattā ayampisamāso anvatthasaññāvasena bahubbīhīti vutto,",
  "anya-e0805n:2185_2": "aññapadatthappadhāno hi bahubbīhi.",
  "anya-e0805n:2186_0": "Duvidho cāyaṃ bahubbīhi tagguṇasaṃviññāṇātagguṇasaṃviññāṇavasena,",
  "anya-e0805n:2186_1": "tesu yattha visesanabhūto attho aññapadatthaggahaṇena gayhati,",
  "anya-e0805n:2186_2": "so tagguṇasaṃviññāṇo, yathā –",
  "anya-e0805n:2186_3": "lambakaṇṇamānayāti.",
  "anya-e0805n:2187_0": "Yattha pana na gayhati, so atagguṇasaṃviññāṇo, yathā – bahudhanamānayāti.",
  "anya-e0805n:2188_0": "Idha bahubbīhisadde viya visesanassa pubbanipāto, sesaṃ pubbasamaṃ.",
  "anya-e0805n:2189_0": "Āgatasamaṇo saṅghārāmo.",
  "anya-e0805n:2189_1": "Ettha ca āgatasaddo,",
  "anya-e0805n:2189_2": "samaṇasaddo ca attano atthe aṭṭhatvā dutiyāvibhatyatthabhūte saṅghārāmasaṅkhāte aññapadatthe vattanti,",
  "anya-e0805n:2189_3": "tadatthajotanatthameva tadanantaraṃ “saṅghārāmo”ti padantaraṃ payujjati,",
  "anya-e0805n:2189_4": "tato samāseneva kammatthassa abhihitattā puna dutiyā na hoti.",
  "anya-e0805n:2189_5": "Idaṃsaddassa ca appayogo,",
  "anya-e0805n:2189_6": "evaṃ sabbattha.",
  "anya-e0805n:2189_7": "Bahubbīhi cāyaṃ abhidheyyaliṅgavacano.",
  "anya-e0805n:2190_0": "Tathā āgatasamaṇā sāvatthi,",
  "anya-e0805n:2190_1": "āgatasamaṇaṃ jetavanaṃ,",
  "anya-e0805n:2190_2": "paṭipannā addhikā yaṃ pathaṃ soyaṃ paṭipannaddhiko patho,",
  "anya-e0805n:2190_3": "abhiruḷhā vāṇijā yaṃ nāvaṃ sā abhiruḷhavāṇijā nāvā.",
  "anya-e0805n:2190_4": "Evaṃ kammatthe bahubbīhi.",
  "anya-e0805n:2191_0": "Tatiyatthe bahubbīhi yathā –",
  "anya-e0805n:2191_1": "jitāni indriyāni yena samaṇena soyaṃ jitindriyo samaṇo.",
  "anya-e0805n:2191_2": "Evaṃ diṭṭhadhammo,",
  "anya-e0805n:2191_3": "pattadhammo,",
  "anya-e0805n:2191_4": "katakicco,",
  "anya-e0805n:2191_5": "jitā mārā anenāti jitamāro bhagavā,",
  "anya-e0805n:2191_6": "paṭividdhasabbadhammo.",
  "anya-e0805n:2192_0": "Catutthiyatthe bahubbīhi yathā –",
  "anya-e0805n:2192_1": "dinno suṅko yassa rañño soyaṃ dinnasuṅko rājā,",
  "anya-e0805n:2192_2": "upanītaṃ bhojanaṃ assa samaṇassāti upanītabhojano samaṇo,",
  "anya-e0805n:2192_3": "upahaṭo bali assāti upahaṭabali yakkho.",
  "anya-e0805n:2193_0": "Pañcamiyatthe bahubbīhi yathā –",
  "anya-e0805n:2193_1": "niggatā janā asmā gāmā soyaṃ niggatajano gāmo,",
  "anya-e0805n:2193_2": "niggato ayo asmāti nirayo,",
  "anya-e0805n:2193_3": "niggatā kilesā etasmāti nikkileso,",
  "anya-e0805n:2193_4": "apetaṃ viññāṇaṃ asmāti apetaviññāṇo matakāyo,",
  "anya-e0805n:2193_5": "apagataṃ bhayabheravaṃ asmāti apagatabhayabheravo arahā.",
  "anya-e0805n:2194_0": "Chaṭṭhiyatthe bahubbīhi yathā –",
  "anya-e0805n:2194_1": "chinnā hatthā yassa purisassa soyaṃ chinnahattho puriso.",
  "anya-e0805n:2194_2": "Evaṃ paripuṇṇasaṅkappo,",
  "anya-e0805n:2194_3": "khīṇāsavo,",
  "anya-e0805n:2194_4": "vīto rāgo assāti vītarāgo,",
  "anya-e0805n:2194_5": "dve padāni assāti dvipado,",
  "anya-e0805n:2194_6": "dvihattho paṭo, tevijjo,",
  "anya-e0805n:2194_7": "catuppado,",
  "anya-e0805n:2194_8": "pañca cakkhūni assāti pañcacakkhu bhagavā,",
  "anya-e0805n:2194_9": "chaḷabhiñño,",
  "anya-e0805n:2194_10": "rassattaṃ,",
  "anya-e0805n:2194_11": "navaṅgaṃ satthusāsanaṃ, dasabalo,",
  "anya-e0805n:2194_12": "anantañāṇo,",
  "anya-e0805n:2194_13": "tīṇi dasa parimāṇametesanti tidasā devā,",
  "anya-e0805n:2194_14": "samāsantassa attaṃ,",
  "anya-e0805n:2194_15": "idha parimāṇasaddassa sannidhānato dasasaddo saṅkhyāne vattate,",
  "anya-e0805n:2194_16": "ayaṃ paccayo etesanti idappaccayā,",
  "anya-e0805n:2194_17": "ko pabhavo assāti kiṃpabhavo ayaṃ kāyo,",
  "anya-e0805n:2194_18": "vigataṃ malamassāti vimalo,",
  "anya-e0805n:2194_19": "sundaro gandho assāti sugandhaṃ candanaṃ.",
  "anya-e0805n:2194_20": "Evaṃ susīlo, sumukho,",
  "anya-e0805n:2194_21": "kucchito gandho assāti duggandhaṃ kuṇapaṃ,",
  "anya-e0805n:2194_22": "duṭṭhu mano assāti dummano.",
  "anya-e0805n:2194_23": "Evaṃ dussīlo, dummukho,",
  "anya-e0805n:2194_24": "tapo eva dhanaṃ assāti tapodhano,",
  "anya-e0805n:2194_25": "khantisaṅkhātaṃ balaṃ assāti khantibalo,",
  "anya-e0805n:2194_26": "indoti nāmaṃ etassāti indanāmo.",
  "anya-e0805n:2195_0": "Chandajātādīsu visesanavisesitabbānaṃ yathicchitattā ubhayaṃ pubbaṃ nipatati, yathā –",
  "anya-e0805n:2195_1": "chando jāto assāti chandajāto,",
  "anya-e0805n:2195_2": "jāto chando assātipi jātachando.",
  "anya-e0805n:2195_3": "Evaṃ sañjātapītisomanasso,",
  "anya-e0805n:2195_4": "pītisomanassasañjāto, māsajāto, jātamāso,",
  "anya-e0805n:2195_5": "chinnahattho,",
  "anya-e0805n:2195_6": "hatthacchinno.",
  "anya-e0805n:2196_0": "“Dīghā jaṅghāyassā”ti viggayha samāsādimhi kate –",
  "anya-e0805n:2197_0": "“Tulyādhikaraṇe, pade”ti ca vattate.",
  "anya-e0805n:2198_0": "353. Itthiyaṃ bhāsitapumitthī pumāva ce.",
  "anya-e0805n:2199_0": "Itthiyaṃ vattamāne tulyādhikaraṇe pade pare pubbe bhāsitapumā itthivācako saddo atthi ce,",
  "anya-e0805n:2199_1": "so pumā iva daṭṭhabboti pubbapade itthippaccayābhāvo,",
  "anya-e0805n:2199_2": "bahubbīhivisayoyaṃ,",
  "anya-e0805n:2199_3": "upari “kammadhārayasaññe cā”ti vakkhamānattā.",
  "anya-e0805n:2200_0": "354. Kvacādimajjhuttarānaṃ dīgharassāpaccayesu ca.",
  "anya-e0805n:2201_0": "Kvaci taddhitasamāsanāmopasaggādīsu padesu ādimajjhuttarabhūtānaṃ sarānaṃ jinavacanānuparodhena dīgharassā honti paccayesu,",
  "anya-e0805n:2201_1": "apaccayesu paresu,",
  "anya-e0805n:2201_2": "aparabhūtesu ca.",
  "anya-e0805n:2202_0": "Tattha",
  "anya-e0805n:2203_0": "Dīghattaṃ pākaṭānūpa- ghātādo madhuvādisu;",
  "anya-e0805n:2204_0": "Rassattaṃ ajjave itthi- rūpādo ca ka, tādisūti.",
  "anya-e0805n:2205_0": "Bahubbīhisamāse sati pulliṅge uttarapadantassa rassattaṃ.",
  "anya-e0805n:2205_1": "Dīghajaṅgho puriso,",
  "anya-e0805n:2205_2": "tathā pahūtā jivhā assāti pahūtajivho bhagavā.",
  "anya-e0805n:2205_3": "Mahatī paññā assāti mahāpañño.",
  "anya-e0805n:2205_4": "“Mahataṃ mahā tulyādhikaraṇe pade”ti mahādeso.",
  "anya-e0805n:2206_0": "Itthiyamiti kiṃ?",
  "anya-e0805n:2206_1": "Khamādhano.",
  "anya-e0805n:2206_2": "Bhāsitapumāti kiṃ?",
  "anya-e0805n:2206_3": "Saddhādhuro,",
  "anya-e0805n:2206_4": "saddhāpakatiko,",
  "anya-e0805n:2206_5": "paññāpakatiko,",
  "anya-e0805n:2206_6": "paññāvisuddhiko,",
  "anya-e0805n:2206_7": "ettha ca “kvaci samāsantagatānamakāranto”ti kappaccayo.",
  "anya-e0805n:2206_8": "Tulyādhikaraṇe icceva?",
  "anya-e0805n:2206_9": "Samaṇibhattiko,",
  "anya-e0805n:2206_10": "kumāribhattiko,",
  "anya-e0805n:2206_11": "kumāribhatti.",
  "anya-e0805n:2207_0": "Pubbapadassevāyaṃ pumbhāvātideso, tena idha na bhavati. Bahudāsiko puriso. Bahukumārikaṃ kulaṃ.",
  "anya-e0805n:2208_0": "“Gāṇṭhivo dhanu assā”ti viggayha samāsādimhi kate –",
  "anya-e0805n:2209_0": "355. Dhanumhā ca.",
  "anya-e0805n:2210_0": "Tipadamidaṃ.",
  "anya-e0805n:2210_1": "Kvacisamāsantagatā dhanusaddā āpaccayo hoti,",
  "anya-e0805n:2210_2": "casaddena dhammādito ca,",
  "anya-e0805n:2210_3": "“vamodudantāna”nti vakāro,",
  "anya-e0805n:2210_4": "gāṇṭhivadhanvā.",
  "anya-e0805n:2210_5": "Evaṃ paccakkhadhammā.",
  "anya-e0805n:2211_0": "Kvacīti kiṃ? Sahassathāmadhanu, paccakkhadhammo, viditadhammo.",
  "anya-e0805n:2212_0": "Nānādumapatitapupphavāsitasānu iccatra –",
  "anya-e0805n:2212_1": "nānappakārā dumā nānādumā,",
  "anya-e0805n:2212_2": "nānādumehi patitāni nānādumapatitāni,",
  "anya-e0805n:2212_3": "nānādumapatitāni ca tāni pupphāni cāti nānādumapatitapupphāni,",
  "anya-e0805n:2212_4": "tehi vāsitā nānādumapatitapupphavāsitā,",
  "anya-e0805n:2212_5": "nānādumapatitapupphavāsitā sānū yassa pabbatassa soyaṃ nānādumapatitapupphavāsitasānu pabbato.",
  "anya-e0805n:2212_6": "Ayaṃ pana kammadhārayatappurisagabbho tulyādhikaraṇabahubbīhi.",
  "anya-e0805n:2213_0": "Tathā byālambo ambudharo byālambambudharo,",
  "anya-e0805n:2213_1": "tassa bindūni byālambambudharabindūni,",
  "anya-e0805n:2213_2": "tehi cumbito byālambambudharabinducumbito,",
  "anya-e0805n:2213_3": "tādiso kūṭo yassa soyaṃ byālambambudharabinducumbitakūṭo iccādi.",
  "anya-e0805n:2214_0": "Sattamiyatthe bahubbīhi yathā –",
  "anya-e0805n:2214_1": "sampannāni sassāni yasmiṃ janapade soyaṃ sampannasasso janapado,",
  "anya-e0805n:2214_2": "sulabho piṇḍo imasminti sulabhapiṇḍo deso.",
  "anya-e0805n:2214_3": "Ākiṇṇā manussā yassaṃ rājadhāniyaṃ sā ākiṇṇamanussā rājadhānī,",
  "anya-e0805n:2214_4": "bahavo tāpasā etasminti bahutāpaso assamo,",
  "anya-e0805n:2214_5": "upacitaṃ maṃsalohitaṃ asminti upacitamaṃsalohitaṃ sarīraṃ,",
  "anya-e0805n:2214_6": "bahavo sāmino asminti bahussāmikaṃ nagaraṃ.",
  "anya-e0805n:2215_0": "“Bahū nadiyo asmi”nti atthe samāsādimhi kate –",
  "anya-e0805n:2216_0": "Samāsantaggahaṇaṃ, kappaccayo ca vattate.",
  "anya-e0805n:2217_0": "356. Nadimhā ca.",
  "anya-e0805n:2218_0": "Samāsantagatā nadimhā kappaccayo hoti,",
  "anya-e0805n:2218_1": "casaddena tuantā ca.",
  "anya-e0805n:2218_2": "Niccatthaṃ vacanaṃ.",
  "anya-e0805n:2218_3": "Nadīti cettha itthivācakānaṃ īkārūkārānaṃ parasamaññā,",
  "anya-e0805n:2218_4": "tato “kvacādimajjhuttarāna”ntiādinā nadisaññassa kappaccaye rassattaṃ,",
  "anya-e0805n:2218_5": "bahunadiko janapado.",
  "anya-e0805n:2218_6": "Evaṃ bahujambukaṃ vanaṃ.",
  "anya-e0805n:2218_7": "Bahunārikoti chaṭṭhībahubbīhinā siddhaṃ.",
  "anya-e0805n:2218_8": "Bahavo kattāro asmiṃ,",
  "anya-e0805n:2218_9": "assāti vā bahukattuko deso.",
  "anya-e0805n:2218_10": "Evaṃ bahubhattuko.",
  "anya-e0805n:2219_0": "Bhinnādhikaraṇo yathā –",
  "anya-e0805n:2219_1": "ekarattiṃ vāso assāti ekarattivāso,",
  "anya-e0805n:2219_2": "samānena janena saddhiṃ vāso assāti samānavāso puriso.",
  "anya-e0805n:2219_3": "Ubhato byañjanamassa atthīti ubhabhobyañjanako,",
  "anya-e0805n:2219_4": "chattaṃ pāṇimhi assāti chattapāṇi puriso.",
  "anya-e0805n:2219_5": "Evaṃ daṇḍapāṇi,",
  "anya-e0805n:2219_6": "satthapāṇi,",
  "anya-e0805n:2219_7": "vajirapāṇi,",
  "anya-e0805n:2219_8": "khaggahattho,",
  "anya-e0805n:2219_9": "satthahattho,",
  "anya-e0805n:2219_10": "dāne ajjhāsayo assāti dānajjhāsayo,",
  "anya-e0805n:2219_11": "dānādhimuttiko,",
  "anya-e0805n:2219_12": "buddhabhattiko,",
  "anya-e0805n:2219_13": "saddhammagāravo iccādi.",
  "anya-e0805n:2220_0": "Tipado yathā –",
  "anya-e0805n:2220_1": "parakkamenādhigatā sampadā yehi te bhavanti parakkamādhigatasampadā mahāpurisā.",
  "anya-e0805n:2220_2": "Evaṃ dhammādhigatabhogā,",
  "anya-e0805n:2220_3": "oṇīto pattato pāṇi yena soyaṃ oṇītapattapāṇi,",
  "anya-e0805n:2220_4": "sīhassa pubbaddhaṃ viya kāyo assāti sīhapubbaddhakāyo,",
  "anya-e0805n:2220_5": "mattā bahavo mātaṅgā asminti mattabahumātaṅgaṃ vanaṃ iccādi.",
  "anya-e0805n:2221_0": "Nanipātapubbapado yathā –",
  "anya-e0805n:2221_1": "natthi etassa samoti asamo bhagavā.",
  "anya-e0805n:2221_2": "Idha “attaṃ nassa tappurise”ti sutte “attaṃ nassā”ti yogavibhāgena nassa attaṃ.",
  "anya-e0805n:2221_3": "Evaṃ appaṭipuggalo, aputtako, ahetuko,",
  "anya-e0805n:2221_4": "“kvaci samāsanta”iccādinā kappaccayo,",
  "anya-e0805n:2221_5": "natthi saṃvāso etesanti asaṃvāsā,",
  "anya-e0805n:2221_6": "na vijjate vuṭṭhi etthāti avuṭṭhiko janapado,",
  "anya-e0805n:2221_7": "abhikkhuko vihāro,",
  "anya-e0805n:2221_8": "natthi etassa uttaroti anuttaro,",
  "anya-e0805n:2221_9": "“sare ana”ti ana,",
  "anya-e0805n:2221_10": "tappurisaggahaṇamupalakkhaṇaṃ,",
  "anya-e0805n:2221_11": "athavā “tesu vuddhī”tiādinā nassa ana.",
  "anya-e0805n:2221_12": "Evaṃ natthi anto assāti anantaṃ,",
  "anya-e0805n:2221_13": "na vijjanti āsavā etesanti anāsavā iccādi.",
  "anya-e0805n:2222_0": "Paṭhamāyatthe sahapubbapado yathā –",
  "anya-e0805n:2222_1": "saha hetunā yo vattateti sahetuko,",
  "anya-e0805n:2222_2": "sahetu vā,",
  "anya-e0805n:2222_3": "“tesu vuddhī”tiādinā sahasaddassa sādeso,",
  "anya-e0805n:2222_4": "“kvaci samāsanta”iccādinā kappaccayo ca,",
  "anya-e0805n:2222_5": "saha pītiyā ime vattantīti sappītikā.",
  "anya-e0805n:2222_6": "Evaṃ saha paccayehi vattantīti sappaccayā, sakileso,",
  "anya-e0805n:2222_7": "saupādāno,",
  "anya-e0805n:2222_8": "saparivāro,",
  "anya-e0805n:2222_9": "saha mūlena uddhato samūluddhato rukkho.",
  "anya-e0805n:2223_0": "Upamānapubbapado paṭhamāyatthe tāva –",
  "anya-e0805n:2223_1": "upamānopameyyabhāvappasiddhatthaṃ ivasaddappayogo,",
  "anya-e0805n:2223_2": "kāyabyāmānaṃ samappamāṇatāya nigrodho iva parimaṇḍalo yo rājakumāro soyaṃnigrodhaparimaṇḍalo rājakumāro.",
  "anya-e0805n:2223_3": "“Vuttatthānamappayogo”ti ivasaddassa appayogo,",
  "anya-e0805n:2223_4": "saṅkho viya paṇḍaro ayanti saṅkhapaṇḍaro,",
  "anya-e0805n:2223_5": "kāko viya sūro ayanti kākasūro,",
  "anya-e0805n:2223_6": "cakkhu iva bhūto ayaṃ paramatthadassanatoti cakkhubhūto bhagavā.",
  "anya-e0805n:2223_7": "Evaṃ atthabhūto.",
  "anya-e0805n:2223_8": "Dhammabhūto,",
  "anya-e0805n:2223_9": "brahmabhūto,",
  "anya-e0805n:2223_10": "andho viya bhūto ayanti andhabhūto bālo.",
  "anya-e0805n:2223_11": "Muñjapabbajamiva bhūtā ayanti muñjapabbajabhūtā kudiṭṭhi.",
  "anya-e0805n:2223_12": "Tantākulakamiva jātā ayanti tantākulakajātā.",
  "anya-e0805n:2224_0": "Chaṭṭhiyatthe –",
  "anya-e0805n:2224_1": "suvaṇṇavaṇṇo viya vaṇṇo yassa soyaṃ suvaṇṇavaṇṇo bhagavā.",
  "anya-e0805n:2224_2": "Uttarapadalopo,",
  "anya-e0805n:2224_3": "nāgassa viya assa gatīti nāgagati.",
  "anya-e0805n:2224_4": "Evaṃ sīhagati,",
  "anya-e0805n:2224_5": "nāgavikkamo,",
  "anya-e0805n:2224_6": "sīhavikkamo, sīhahanu,",
  "anya-e0805n:2224_7": "eṇissa viya assa jaṅghāti eṇijaṅgho,",
  "anya-e0805n:2224_8": "sīhassa pubbaddhaṃ viya assa kāyoti sīhapubbaddhakāyo,",
  "anya-e0805n:2224_9": "brahmuno viya aṭṭhaṅgasamannāgato saro assāti brahmassaro.",
  "anya-e0805n:2225_0": "Vāsaddatthe saṅkhyobhayapado yathā –",
  "anya-e0805n:2225_1": "dve vā tayo vā pattā dvattipattā,",
  "anya-e0805n:2225_2": "“dvekaṭṭhānamākāro vā”ti dvisaddantassa āttaṃ,",
  "anya-e0805n:2225_3": "rassattaṃ,",
  "anya-e0805n:2225_4": "dvīhaṃ vā tīhaṃ vā dvīhatīhaṃ,",
  "anya-e0805n:2225_5": "cha vā pañca vā vācā chappañcavācā.",
  "anya-e0805n:2225_6": "Evaṃ sattaṭṭhamāsā,",
  "anya-e0805n:2225_7": "ekayojanadviyojanāni.",
  "anya-e0805n:2226_0": "Disantarāḷattho yathā –",
  "anya-e0805n:2226_1": "pubbassā ca dakkhiṇassā ca disāya yadantarāḷaṃ sāyaṃ pubbadakkhiṇā vidisā.",
  "anya-e0805n:2226_2": "Ettha tulyādhikaraṇapadaparattābhāvā na pumbhāvātideso,",
  "anya-e0805n:2226_3": "“kvacādimajjhuttarāna”ntiādinā disantarāḷatthe pubbapadassa rassattaṃ.",
  "anya-e0805n:2226_4": "Evaṃ pubbuttarā,",
  "anya-e0805n:2226_5": "aparadakkhiṇā,",
  "anya-e0805n:2226_6": "pacchimuttarā.",
  "anya-e0805n:2226_7": "Yadā pana dakkhiṇā ca sā pubbā cāti kammadhārayasamāso hoti,",
  "anya-e0805n:2226_8": "tadā pumbhāvātideso uttarapadatthappadhānattā,",
  "anya-e0805n:2226_9": "sabbanāmikavidhānampi niccaṃ bhavatiyeva, yathā –",
  "anya-e0805n:2226_10": "dakkhiṇapubbassā,",
  "anya-e0805n:2226_11": "dakkhiṇapubbassamiti.",
  "anya-e0805n:2227_0": "Byatihāralakkhaṇo yathā –",
  "anya-e0805n:2227_1": "kesesu ca kesesu ca gahetvā idaṃ yuddhaṃ pavattatīti kesākesi,",
  "anya-e0805n:2227_2": "daṇḍehi ca daṇḍehi ca paharitvā idaṃ yuddhaṃ pavattatīti daṇḍādaṇḍi,",
  "anya-e0805n:2227_3": "“kvacādimajjhuttarāna”ntiādinā majjhedīgho,",
  "anya-e0805n:2227_4": "“tesu vuddhī”tiādinā antassikāro.",
  "anya-e0805n:2228_0": "Paṭhamāvibhatyatthabahubbīhi.",
  "anya-e0805n:2229_0": "Bahubbīhisamāso niṭṭhito.",
  "anya-e0805n:2230_0": "Dvandasamāsa",
  "anya-e0805n:2231_0": "Atha dvandasamāso vuccate.",
  "anya-e0805n:2232_0": "So ca duvidho itarītarayoga samāhāratthabhedena.",
  "anya-e0805n:2233_0": "Tattha itarītarayoge tāva –",
  "anya-e0805n:2233_1": "“sāriputtamoggallāna”itīdha ubhayatthāpi paṭhamekavacanaṃ,",
  "anya-e0805n:2233_2": "samuccayajotanatthaṃ casaddappayogo ca.",
  "anya-e0805n:2234_0": "“Sāriputto ca moggallāno cā”ti viggahe –",
  "anya-e0805n:2235_0": "357. Nāmānaṃ samuccayo dvando.",
  "anya-e0805n:2236_0": "Nānānāmānameva ekavibhattikānaṃ yuttatthānaṃ yo samuccayo,",
  "anya-e0805n:2236_1": "so vibhāsā samāso bhavati,",
  "anya-e0805n:2236_2": "dvandasañño ca.",
  "anya-e0805n:2237_0": "Ettha ca samuccayo nāma sampiṇḍanaṃ,",
  "anya-e0805n:2237_1": "so pana atthavasena kevalasamuccayo anvācayo itarītarayogo samāhāro cāti catubbidho.",
  "anya-e0805n:2238_0": "Tattha kevalasamuccaye,",
  "anya-e0805n:2238_1": "anvācaye ca samāso na bhavati,",
  "anya-e0805n:2238_2": "kriyāsāpekkhatāya nāmānaṃ aññamaññaṃ ayuttatthabhāvato, yathā –",
  "anya-e0805n:2238_3": "cīvaraṃ piṇḍapātañca paccayaṃ sayanāsanaṃ adāsi,",
  "anya-e0805n:2238_4": "dānañca dehi,",
  "anya-e0805n:2238_5": "sīlañca rakkhāhi.",
  "anya-e0805n:2238_6": "Itarītarayoge,",
  "anya-e0805n:2238_7": "samāhāre ca samāso bhavati,",
  "anya-e0805n:2238_8": "tattha nāmānaṃ aññamaññaṃ yuttatthabhāvato.",
  "anya-e0805n:2239_0": "Dve dve padāni dvandā,",
  "anya-e0805n:2239_1": "dvandaṭṭhā vā dvandā,",
  "anya-e0805n:2239_2": "dvandasadisattā ayaṃ samāsopi anvatthasaññāya dvandoti vuccati,",
  "anya-e0805n:2239_3": "ubhayapadatthappadhāno hi dvando.",
  "anya-e0805n:2240_0": "Nanu ca ubhayapadatthappadhānatte sati dvande kathamekatthībhāvo siyāti? Vuccate –",
  "anya-e0805n:2240_1": "sadisādiatthepi saddappavattisambhavenadvinnaṃ padānaṃ ekakkhaṇeyeva atthadvayadīpakattā na virodho,",
  "anya-e0805n:2240_2": "tañca dvandavisayameva,",
  "anya-e0805n:2240_3": "tesamatthadvayadīpakattā.",
  "anya-e0805n:2240_4": "Yathā hi bhūsaddo anubhavaabhibhavādike atthe anvabhiādiupasaggasahitova dīpeti,",
  "anya-e0805n:2240_5": "na kevalo,",
  "anya-e0805n:2240_6": "evaṃ “gavassaka”ntiādīsu gavādīnaṃ assādisaddantarasahitānameva atthadvayadīpanaṃ,",
  "anya-e0805n:2240_7": "na kevalānanti tañca dvandavisayameva,",
  "anya-e0805n:2240_8": "na sabbatthāti daṭṭhabbaṃ.",
  "anya-e0805n:2240_9": "Atha vā dvinnampi yathāvuttasamuccayadīpakattā atthi dvandepekatthitāti na koci virodho,",
  "anya-e0805n:2240_10": "tato samāsasaññāvibhattilopādi vuttanayameva,",
  "anya-e0805n:2240_11": "samāseneva catthassa vuttattā “vuttatthānamappayogo”ti casaddassa appayogo.",
  "anya-e0805n:2241_0": "Idha dvande accitataraṃ pubbaṃ nipatati,",
  "anya-e0805n:2241_1": "parasseva liṅgañca.",
  "anya-e0805n:2241_2": "Itarītarayogassa avayavappadhānattā sabbattha bahuvacanameva.",
  "anya-e0805n:2242_0": "Sāriputtamoggallānā,",
  "anya-e0805n:2242_1": "sāriputtamoggallāne,",
  "anya-e0805n:2242_2": "sāriputtamoggallānehi iccādi,",
  "anya-e0805n:2242_3": "samaṇo ca brāhmaṇo ca samaṇabrāhmaṇā.",
  "anya-e0805n:2242_4": "Evaṃ brāhmaṇagahapatikā,",
  "anya-e0805n:2242_5": "khattiyabrāhmaṇā,",
  "anya-e0805n:2242_6": "devamanussā,",
  "anya-e0805n:2242_7": "candimasūriyā,",
  "anya-e0805n:2242_8": "mātā ca pitā ca mātāpitaro,",
  "anya-e0805n:2242_9": "“tesu vuddhī”tiādinā dvande mātuādipubbapadukārassa ākāro.",
  "anya-e0805n:2242_10": "Evaṃ pitāputtā.",
  "anya-e0805n:2243_0": "“Jāyā ca pati cāti jāyāpati”itīdha –",
  "anya-e0805n:2244_0": "“Kvacī”ti vattate.",
  "anya-e0805n:2245_0": "358. Jāyāya tudaṃ jāni patimhi.",
  "anya-e0805n:2246_0": "Jāyāsaddassa tudaṃ jāniiccete ādesā honti patisadde pare kvaci.",
  "anya-e0805n:2246_1": "Tudaṃpati, jānipati,",
  "anya-e0805n:2246_2": "jayampatikā.",
  "anya-e0805n:2246_3": "Ettha niggahītāgamo,",
  "anya-e0805n:2246_4": "“kvacā”dinā rassattañca.",
  "anya-e0805n:2247_0": "Kvaci appasaraṃ pubbaṃ nipatati, yathā –",
  "anya-e0805n:2247_1": "cando ca sūriyo ca candasūriyā,",
  "anya-e0805n:2247_2": "nigamā ca janapadā ca nigamajanapadā,",
  "anya-e0805n:2247_3": "surā ca asurā ca garuḷā ca manujā ca bhujagā ca gandhabbā ca surāsuragaruḷamanujabhujagagandhabbā.",
  "anya-e0805n:2248_0": "Kvaci ivaṇṇuvaṇṇantānaṃ pubbanipāto, yathā –",
  "anya-e0805n:2248_1": "aggi ca dhūmo ca aggidhūmā.",
  "anya-e0805n:2248_2": "Evaṃ gatibuddhibhujapaṭhaharakarasayā,",
  "anya-e0805n:2248_3": "dhātavo ca liṅgāni ca dhātuliṅgāni.",
  "anya-e0805n:2249_0": "Kvaci sarādiakārantānaṃ pubbanipāto, yathā –",
  "anya-e0805n:2249_1": "attho ca dhammo ca atthadhammā.",
  "anya-e0805n:2249_2": "Evaṃ atthasaddā,",
  "anya-e0805n:2249_3": "saddatthā vā.",
  "anya-e0805n:2250_0": "Samāhāre pana –",
  "anya-e0805n:2250_1": "“cakkhu ca sotañcā”ti atthe “nāmānaṃ samuccayo dvando”ti dvandasamāsaṃ katvā vibhattilopādimhi kate –",
  "anya-e0805n:2251_0": "“Napuṃsakaliṅgaṃ, ekattañcā”ti vattate.",
  "anya-e0805n:2252_0": "359. Tathā dvande pāṇi tūriya yogga senaṅga khuddajantuka vividha viruddha visabhāgatthādīnañca.",
  "anya-e0805n:2253_0": "Yathā digusamāse,",
  "anya-e0805n:2253_1": "tathā samāhāradvandasamāsepi pāṇi tūriya yogga senaṅgatthānaṃ,",
  "anya-e0805n:2253_2": "khuddajantukavividha viruddhavisabhāgatthaiccevamādīnañca ekattaṃ hoti,",
  "anya-e0805n:2253_3": "napuṃsakaliṅgattañca.",
  "anya-e0805n:2254_0": "Pāṇino ca tūriyāni ca yoggāni ca senā cāti pāṇitūriya yoggasenā,",
  "anya-e0805n:2254_1": "tāsamaṅgāni pāṇitūriyayoggasenaṅgāni,",
  "anya-e0805n:2254_2": "dvandato parattā aṅgasaddo paccekamabhisambajjhate.",
  "anya-e0805n:2254_3": "Khuddā ca te jantukā ceti khuddajantukā,",
  "anya-e0805n:2254_4": "vividhenākārena viruddhā vividhaviruddhā,",
  "anya-e0805n:2254_5": "niccavirodhino.",
  "anya-e0805n:2254_6": "Samāno bhāgo yesaṃ te sabhāgā,",
  "anya-e0805n:2254_7": "“tesu vuddhī”tiādinā samānassa saādeso,",
  "anya-e0805n:2254_8": "vividhā ca te lakkhaṇato sabhāgā ca kiccatoti visabhāgā.",
  "anya-e0805n:2254_9": "Pāṇitūriyayoggasenaṅgāni ca khuddajantukā ca vividhaviruddhā ca visabhāgā cāti dvando,",
  "anya-e0805n:2254_10": "idha bahuttā pubbanipātassa aniyamo,",
  "anya-e0805n:2254_11": "te atthā yesaṃ te pāṇitūriyayoggasenaṅgakhuddajantukavividhaviruddhavisabhāgatthā,",
  "anya-e0805n:2254_12": "te ādayo yesaṃ te tadādayo.",
  "anya-e0805n:2255_0": "Ādiggahaṇena aññoññaliṅgavisesita saṅkhyāparimāṇattha pacanacaṇḍālattha disatthādīnañca dvande ekattaṃ,",
  "anya-e0805n:2255_1": "napuṃsakaliṅgattañca,",
  "anya-e0805n:2255_2": "iti pāṇyaṅgatthabhāvato cakkhusotasaddānaṃ iminā ekattaṃ,",
  "anya-e0805n:2255_3": "napuṃsakaliṅgattañca katvā samāsattā nāmabyapadese kate syādyuppatti amādesādi.",
  "anya-e0805n:2256_0": "Cakkhusotaṃ,",
  "anya-e0805n:2256_1": "he cakkhusota,",
  "anya-e0805n:2256_2": "cakkhusotaṃ,",
  "anya-e0805n:2256_3": "cakkhusotena.",
  "anya-e0805n:2256_4": "Evaṃ sabbatthekavacanameva.",
  "anya-e0805n:2256_5": "Mukhañca nāsikā ca mukhanāsikaṃ,",
  "anya-e0805n:2256_6": "“saro rasso napuṃsake”ti antassa rassattaṃ,",
  "anya-e0805n:2256_7": "hanu ca gīvā ca hanugīvaṃ.",
  "anya-e0805n:2256_8": "Evaṃ kaṇṇanāsaṃ,",
  "anya-e0805n:2256_9": "pāṇipādaṃ,",
  "anya-e0805n:2256_10": "chavimaṃsalohitaṃ.",
  "anya-e0805n:2256_11": "Hatthapādā maṃsalohitānītiādīnaṃ pana itarītarayogena siddhaṃ.",
  "anya-e0805n:2256_12": "Evaṃ pāṇyaṅgatthe.",
  "anya-e0805n:2257_0": "Tūriyaṅgatthe gītañca vāditañca gītavāditaṃ,",
  "anya-e0805n:2257_1": "sammañca tāḷañca sammatāḷaṃ,",
  "anya-e0805n:2257_2": "sammanti kaṃsatāḷaṃ.",
  "anya-e0805n:2257_3": "Tāḷanti hatthatāḷaṃ.",
  "anya-e0805n:2257_4": "Saṅkhe ca paṇavo ca ḍiṇḍimo ca,",
  "anya-e0805n:2257_5": "saṅkhā ca paṇavā ca ḍaṃṇḍimā cāti vā saṅkhapaṇavaḍiṇḍimaṃ,",
  "anya-e0805n:2257_6": "paṇavādayo dvepi bheriviseso.",
  "anya-e0805n:2258_0": "Yoggaṅgatthe yathā – phālo ca pācanañca phālapācanaṃ, yugañca naṅgalañca yuganaṅgalaṃ.",
  "anya-e0805n:2259_0": "Senaṅgatthe hatthino ca assā ca hatthiassaṃ,",
  "anya-e0805n:2259_1": "rathā ca pattikā ca rathapattikaṃ,",
  "anya-e0805n:2259_2": "asi ca cammañca asicammaṃ,",
  "anya-e0805n:2259_3": "cammanti saravāraṇaphalakaṃ.",
  "anya-e0805n:2259_4": "Dhanu ca kalāpo ca dhanukalāpaṃ,",
  "anya-e0805n:2259_5": "kalāpoti tūṇīraṃ.",
  "anya-e0805n:2260_0": "Khuddajantukatthe ḍaṃsā ca makasā ca ḍaṃsamakasaṃ.",
  "anya-e0805n:2260_1": "Evaṃ kunthakipillikaṃ,",
  "anya-e0805n:2260_2": "kīṭapaṭaṅgaṃ,",
  "anya-e0805n:2260_3": "kīṭasarīsapaṃ.",
  "anya-e0805n:2260_4": "Tattha kunthā sukhumakipillikā,",
  "anya-e0805n:2260_5": "kīṭā kapālapiṭṭhikapāṇā.",
  "anya-e0805n:2261_0": "Vividhaviruddhatthe ahi ca nakulo ca,",
  "anya-e0805n:2261_1": "ahī ca nakulā cāti vā ahinakulaṃ.",
  "anya-e0805n:2261_2": "Evaṃ biḷāramūsikaṃ,",
  "anya-e0805n:2261_3": "antassa rassattaṃ,",
  "anya-e0805n:2261_4": "kākolūkaṃ,",
  "anya-e0805n:2261_5": "sappamaṇḍūkaṃ,",
  "anya-e0805n:2261_6": "garuḷasappaṃ.",
  "anya-e0805n:2262_0": "Visabhāgatthe sīlañca paññāṇañca sīlapaññāṇaṃ,",
  "anya-e0805n:2262_1": "samatho ca vipassanā ca samathavipassanaṃ.",
  "anya-e0805n:2262_2": "Evaṃ nāmarūpaṃ,",
  "anya-e0805n:2262_3": "hirottappaṃ.",
  "anya-e0805n:2262_4": "Satisampajaññaṃ,",
  "anya-e0805n:2262_5": "lobhamohaṃ,",
  "anya-e0805n:2262_6": "dosamohaṃ,",
  "anya-e0805n:2262_7": "ahirikānottappaṃ,",
  "anya-e0805n:2262_8": "thinamiddhaṃ,",
  "anya-e0805n:2262_9": "uddhaccakukkuccamiccādi.",
  "anya-e0805n:2262_10": "“Aṃmo niggahītaṃ jhalapehī”ti ettha “aṃmo”ti niddesadassanato katthaci napuṃsakaliṅgattaṃ na hotīti daṭṭhabbaṃ,",
  "anya-e0805n:2262_11": "tena ādhipaccaparivāro chandapārisuddhi paṭisandhippavattiyantiādi sijjhati.",
  "anya-e0805n:2263_0": "Aññoññaliṅgavisesitānaṃ dvande dāsī ca dāso ca dāsidāsaṃ,",
  "anya-e0805n:2263_1": "“kvacādī”tiādinā majjhe rassattaṃ.",
  "anya-e0805n:2263_2": "Evaṃ itthipumaṃ,",
  "anya-e0805n:2263_3": "pattacīvaraṃ,",
  "anya-e0805n:2263_4": "sākhāpalāsamiccādi.",
  "anya-e0805n:2264_0": "Saṅkhyāparimāṇatthānaṃ dvande ekakañca dukañca ekakadukaṃ,",
  "anya-e0805n:2264_1": "saṅkhyādvande appasaṅkhyā pubbaṃ nipatati.",
  "anya-e0805n:2264_2": "Evaṃ dukatikaṃ,",
  "anya-e0805n:2264_3": "tikacatukkaṃ,",
  "anya-e0805n:2264_4": "catukkapañcakaṃ,",
  "anya-e0805n:2264_5": "dīgho ca majjhimo ca dīghamajjhimaṃ.",
  "anya-e0805n:2265_0": "Pacanacaṇḍālatthānaṃ dvande orabbhikā ca sūkarikā ca orabbhikasūkarikaṃ.",
  "anya-e0805n:2265_1": "Evaṃ sākuṇikamāgavikaṃ,",
  "anya-e0805n:2265_2": "sapāko ca caṇḍālo ca sapākacaṇḍālaṃ,",
  "anya-e0805n:2265_3": "pukkusachavaḍāhakaṃ,",
  "anya-e0805n:2265_4": "venarathakāraṃ.",
  "anya-e0805n:2265_5": "Tattha venā tacchakā,",
  "anya-e0805n:2265_6": "rathakārā cammakārā.",
  "anya-e0805n:2266_0": "Disatthānaṃ dvande pubbā ca aparā cāti atthe dvandasamāsaṃ,",
  "anya-e0805n:2266_1": "vibhattilopañca katvā idhādiggahaṇena ekatte,",
  "anya-e0805n:2266_2": "napuṃsakaliṅgatte ca kate “saro rasso napuṃsake”ti rassattaṃ,",
  "anya-e0805n:2266_3": "pubbāparaṃ,",
  "anya-e0805n:2266_4": "he pubbāpara,",
  "anya-e0805n:2266_5": "pubbāparaṃ,",
  "anya-e0805n:2266_6": "pubbāparena,",
  "anya-e0805n:2266_7": "pubbāparassa iccādi.",
  "anya-e0805n:2266_8": "Evaṃ puratthimapacchimaṃ,",
  "anya-e0805n:2266_9": "dakkhiṇuttaraṃ,",
  "anya-e0805n:2266_10": "adharuttaraṃ.",
  "anya-e0805n:2267_0": "“Napuṃsakaliṅgaṃ, ekattaṃ, dvande”ti ca vattate.",
  "anya-e0805n:2268_0": "360. Vibhāsā rukkha tiṇa pasu dhana dhañña janapadādīnañca.",
  "anya-e0805n:2269_0": "Rukkha tiṇa pasu dhana dhañña janapadādīnamekattaṃ,",
  "anya-e0805n:2269_1": "napuṃsakaliṅgattañca vibhāsā hoti dvande samāse.",
  "anya-e0805n:2269_2": "Ekattābhāve bahuvacanaṃ,",
  "anya-e0805n:2269_3": "parasseva liṅgañca.",
  "anya-e0805n:2270_0": "Tattha rukkhānaṃ dvande assatthā ca kapitthā cāti atthe samāhāre dvandasamāsādimhi kate iminā vikappenekattaṃ,",
  "anya-e0805n:2270_1": "napuṃsakaliṅgattañca.",
  "anya-e0805n:2270_2": "Assatthakapitthaṃ,",
  "anya-e0805n:2270_3": "assatthakapitthā vā.",
  "anya-e0805n:2270_4": "Evaṃ ambapanasaṃ,",
  "anya-e0805n:2270_5": "ambapanasā vā,",
  "anya-e0805n:2270_6": "khadirapalāsaṃ,",
  "anya-e0805n:2270_7": "khadirapalāsā vā,",
  "anya-e0805n:2270_8": "dhavassakaṇṇakaṃ,",
  "anya-e0805n:2270_9": "dhavassakaṇṇakā vā.",
  "anya-e0805n:2271_0": "Tiṇānaṃ dvande usīrāni ca bīraṇāni ca usīrabīraṇaṃ,",
  "anya-e0805n:2271_1": "usīrabīraṇāni vā.",
  "anya-e0805n:2271_2": "Evaṃ muñjapabbajaṃ,",
  "anya-e0805n:2271_3": "muñjapabbajā vā,",
  "anya-e0805n:2271_4": "kāsakusaṃ,",
  "anya-e0805n:2271_5": "kāsakusā vā.",
  "anya-e0805n:2272_0": "Pasūnaṃ dvande ajā ca eḷakā ca ajeḷakaṃ,",
  "anya-e0805n:2272_1": "ajeḷakā vā,",
  "anya-e0805n:2272_2": "hatthī ca gāvo ca assā ca vaḷavā ca hatthigavassavaḷavaṃ,",
  "anya-e0805n:2272_3": "hatthigavassavaḷavā vā,",
  "anya-e0805n:2272_4": "“kvacā”tiādinā rassattaṃ,",
  "anya-e0805n:2272_5": "“osare cā”ti avādeso ca,",
  "anya-e0805n:2272_6": "gomahiṃsaṃ,",
  "anya-e0805n:2272_7": "gomahiṃsā vā,",
  "anya-e0805n:2272_8": "eṇeyyavarāhaṃ,",
  "anya-e0805n:2272_9": "eṇeyyavarāhā vā,",
  "anya-e0805n:2272_10": "sīhabyagghataracchaṃ,",
  "anya-e0805n:2272_11": "sīhabyagghataracchā vā.",
  "anya-e0805n:2273_0": "Dhanānaṃ dvande hiraññañca suvaṇṇañca hiraññasuvaṇṇaṃ,",
  "anya-e0805n:2273_1": "hiraññasuvaṇṇāni vā.",
  "anya-e0805n:2273_2": "Evaṃ jātarūparajataṃ,",
  "anya-e0805n:2273_3": "jātarūparajatāni vā,",
  "anya-e0805n:2273_4": "maṇimuttasaṅkhaveḷuriyaṃ,",
  "anya-e0805n:2273_5": "maṇimuttasaṅkhaveḷuriyā vā.",
  "anya-e0805n:2274_0": "Dhaññānaṃ dvande sālī ca yavā ca sāliyavaṃ, sāliyavā vā. Evaṃ tilamuggamāsaṃ, tilamuggamāsā vā.",
  "anya-e0805n:2275_0": "Janapadānaṃ dvande kāsī ca kosalā ca kāsikosalaṃ,",
  "anya-e0805n:2275_1": "kāsikosalā vā,",
  "anya-e0805n:2275_2": "vajjī ca mallā ca vajjimallaṃ,",
  "anya-e0805n:2275_3": "vajjimallā vā,",
  "anya-e0805n:2275_4": "aṅgā ca magadhā ca aṅgamagadhaṃ,",
  "anya-e0805n:2275_5": "aṅgamagadhā vā.",
  "anya-e0805n:2276_0": "Ādiggahaṇena aññoññappaṭipakkhadhammānaṃ,",
  "anya-e0805n:2276_1": "sakuṇatthānañca dvande vibhāsā ekattaṃ hoti,",
  "anya-e0805n:2276_2": "napuṃsakaliṅgattañca.",
  "anya-e0805n:2276_3": "Kusalañca akusalañca kusalākusalaṃ,",
  "anya-e0805n:2276_4": "kusalākusalā vā,",
  "anya-e0805n:2276_5": "evaṃ sāvajjānavajjaṃ,",
  "anya-e0805n:2276_6": "sāvajjānavajjā vā,",
  "anya-e0805n:2276_7": "hīnappaṇītaṃ,",
  "anya-e0805n:2276_8": "hīnappaṇītā vā,",
  "anya-e0805n:2276_9": "kaṇhasukkaṃ,",
  "anya-e0805n:2276_10": "kaṇhasukkā vā,",
  "anya-e0805n:2276_11": "sukhadukkhaṃ,",
  "anya-e0805n:2276_12": "sukhadukkhāni vā,",
  "anya-e0805n:2276_13": "paṭighānunayaṃ,",
  "anya-e0805n:2276_14": "paṭighānunayā vā,",
  "anya-e0805n:2276_15": "chāyātapaṃ,",
  "anya-e0805n:2276_16": "chāyātapā vā,",
  "anya-e0805n:2276_17": "ālokandhakāraṃ,",
  "anya-e0805n:2276_18": "ālokandhakārā vā,",
  "anya-e0805n:2276_19": "ratti ca divā ca rattindivaṃ,",
  "anya-e0805n:2276_20": "rattindivā vā,",
  "anya-e0805n:2276_21": "ahañca ratti ca ahorattaṃ,",
  "anya-e0805n:2276_22": "ahorattā vā,",
  "anya-e0805n:2276_23": "“kvaci samāsanta”iccādinā ākārikārānamattaṃ.",
  "anya-e0805n:2277_0": "Sakuṇānaṃ dvande haṃsā ca bakā ca haṃsabakaṃ,",
  "anya-e0805n:2277_1": "haṃsabakā vā.",
  "anya-e0805n:2277_2": "Evaṃ kāraṇḍavacakkavākaṃ,",
  "anya-e0805n:2277_3": "kāraṇḍavacakkavākā vā,",
  "anya-e0805n:2277_4": "mayūrakoñcaṃ,",
  "anya-e0805n:2277_5": "mayūrakoñcā vā,",
  "anya-e0805n:2277_6": "sukasālikaṃ,",
  "anya-e0805n:2277_7": "sukasālikā vā.",
  "anya-e0805n:2278_0": "Samāhāradvando.",
  "anya-e0805n:2279_0": "Yebhuyyena cettha –",
  "anya-e0805n:2280_0": "Accitappasaraṃ pubbaṃ, ivaṇṇuvaṇṇakaṃ kvaci;",
  "anya-e0805n:2281_0": "Dvande sarādyakārantaṃ, bahūsvaniyamo bhave.",
  "anya-e0805n:2282_0": "Dvandasamāso niṭṭhito.",
  "anya-e0805n:2283_0": "Pubbuttarubhayaññattha-ppadhānattā catubbidho;",
  "anya-e0805n:2284_0": "Samāsoyaṃ digu kamma-dhārayehi ca chabbidho.",
  "anya-e0805n:2285_0": "Duvidho abyayībhāvo, navadhā kammadhārayo;",
  "anya-e0805n:2286_0": "Digu dudhā tappuriso, aṭṭhadhā navadhā bhave;",
  "anya-e0805n:2287_0": "Bahubbīhi dvidhā dvando, samāso caturaṭṭhadhāti.",
  "anya-e0805n:2288_0": "Iti padarūpasiddhiyaṃ samāsakaṇḍo",
  "anya-e0805n:2289_0": "Catuttho.",
  "anya-e0805n:2290_0": "5. Taddhitakaṇḍa",
  "anya-e0805n:2291_0": "Apaccataddhita",
  "anya-e0805n:2292_0": "Atha nāmato eva vibhatyantā apaccādiatthavisese taddhituppattīti nāmato paraṃ taddhitavidhānamārabhīyate.",
  "anya-e0805n:2293_0": "Tattha tasmā tividhaliṅgato paraṃ hutvā hitā sahitāti taddhitā,",
  "anya-e0805n:2293_1": "ṇādipaccayānametaṃ adhivacanaṃ,",
  "anya-e0805n:2293_2": "tesaṃ vā nāmikānaṃ hitā upakārā taddhitāti anvatthabhūtaparasamaññāvasenāpi ṇādippaccayāva taddhitā nāma.",
  "anya-e0805n:2294_0": "“Vasiṭṭhassa apacca”nti viggahe –",
  "anya-e0805n:2295_0": "“Liṅgañca nipaccate”ti ito liṅgaggahaṇamanuvattate.",
  "anya-e0805n:2296_0": "361. Vā ṇa’pacce.",
  "anya-e0805n:2297_0": "Chaṭṭhiyantato liṅgamhā ṇappaccayo hoti vikappena “tassa apacca”miccetasmiṃ atthe.",
  "anya-e0805n:2298_0": "So ca –",
  "anya-e0805n:2299_0": "362. Dhātuliṅgehi parā paccayā.",
  "anya-e0805n:2300_0": "Dhātūhi,",
  "anya-e0805n:2300_1": "liṅgehi ca paccayā parāva hontīti paribhāsato apaccatthasambandhiliṅgato chaṭṭhiyantāyeva paro hoti.",
  "anya-e0805n:2300_2": "Paṭicca etasmā attho etīti paccayo,",
  "anya-e0805n:2300_3": "patīyanti anena atthāti vā paccayo,",
  "anya-e0805n:2300_4": "“vuttatthānamappayogo”ti apaccasaddassa appayogo,",
  "anya-e0805n:2300_5": "“tesaṃ vibhattiyo lopā ce”ti vibhattilopo ca.",
  "anya-e0805n:2301_0": "363. Tesaṃ ṇo lopaṃ.",
  "anya-e0805n:2302_0": "Tesaṃ taddhitappaccayānaṃ ṇānubandhānaṃ ṇakāro lopamāpajjate.",
  "anya-e0805n:2303_0": "364. Vuddhādisarassa vāsaṃyogantassa saṇe ca.",
  "anya-e0805n:2304_0": "Ādisarassa vā ādibyañjanassa vā asaṃyogantassa vuddhi hoti saṇakārappaccaye pare.",
  "anya-e0805n:2304_1": "Saṃyogo anto assāti saṃyoganto,",
  "anya-e0805n:2304_2": "tadañño asaṃyoganto.",
  "anya-e0805n:2304_3": "Atha vā vavatthitavibhāsatthoyaṃ vāsaddo,",
  "anya-e0805n:2304_4": "tadā ca pakatibhūte liṅge sarānamādisarassa asaṃyogantassa vuddhi hoti saṇakāre taddhitappaccaye pareti attho.",
  "anya-e0805n:2305_0": "Tena –",
  "anya-e0805n:2306_0": "Vāsiṭṭhādīsu niccāyaṃ, aniccoḷumpikādisu;",
  "anya-e0805n:2307_0": "Na vuddhi nīlapītādo, vavatthitavibhāsato.",
  "anya-e0805n:2308_0": "Casaddaggahaṇamavadhāraṇatthaṃ.",
  "anya-e0805n:2309_0": "Tassā vuddhiyā aniyamappasaṅge niyamatthaṃ paribhāsamāha.",
  "anya-e0805n:2310_0": "365. Ayuvaṇṇānañcāyo vuddhī.",
  "anya-e0805n:2311_0": "Tesaṃ akāraivaṇṇuvaṇṇānameva yathākkamaṃ ā eoiccete vuddhiyo honti.",
  "anya-e0805n:2311_1": "Casaddaggahaṇamavuddhisampiṇḍanatthaṃ,",
  "anya-e0805n:2311_2": "avadhāraṇatthaṃ vā.",
  "anya-e0805n:2311_3": "I ca u ca yu,",
  "anya-e0805n:2311_4": "yu eva vaṇṇā yuvaṇṇā,",
  "anya-e0805n:2311_5": "a ca yuvaṇṇā ca ayuvaṇṇā.",
  "anya-e0805n:2311_6": "Ā ca e ca o ca āyo.",
  "anya-e0805n:2311_7": "Puna vuddhiggahaṇaṃ “negamajānapadā”tiādīsu uttarapadavuddhibhāvatthaṃ,",
  "anya-e0805n:2311_8": "ettha ca “ayuvaṇṇāna”nti ṭhānaniyamavacanaṃ āyonaṃ vuddhibhāvappasaṅganivattanatthaṃ.",
  "anya-e0805n:2312_0": "Yathā hi katavuddhīnaṃ, puna vuddhi na hotiha;",
  "anya-e0805n:2313_0": "Tathā sabhāvavuddhīnaṃ, āyonaṃ puna vuddhi na.",
  "anya-e0805n:2314_0": "Tato akārassa ākāro vuddhi,",
  "anya-e0805n:2314_1": "“saralopomādesappaccayādimhi saralope tu pakatī”ti saralopapakatibhāvā,",
  "anya-e0805n:2314_2": "“naye paraṃ yutte”ti paranayanaṃ katvā taddhitattā “taddhitasamāsa”iccādinā nāmabyapadese kate pure viya syādyuppatti.",
  "anya-e0805n:2315_0": "Vāsiṭṭho,",
  "anya-e0805n:2315_1": "vasiṭṭhassa putto vā,",
  "anya-e0805n:2315_2": "vāsiṭṭhā iccādi purisasaddasamaṃ.",
  "anya-e0805n:2315_3": "Tassa nattupanattādayopi tadupacārato vāsiṭṭhāyeva.",
  "anya-e0805n:2315_4": "Evaṃ sabbattha gottataddhite paṭhamappakatitoyeva paccayo hoti.",
  "anya-e0805n:2316_0": "Itthiyaṃ ṇappaccayantattā “ṇava ṇika ṇeyya ṇa ntūhī”ti vāsiṭṭhasaddato īpaccayo.",
  "anya-e0805n:2316_1": "Saralopādiṃ katvā itthippaccayantattā “taddhitasamāsa”iccādisutte caggahaṇena nāmabyapadese kate syādyuppatti,",
  "anya-e0805n:2316_2": "vāsiṭṭhī kaññā, vāsiṭṭhī,",
  "anya-e0805n:2316_3": "vāsiṭṭhiyo iccādi itthisaddasamaṃ.",
  "anya-e0805n:2317_0": "Napuṃsake vāsiṭṭhaṃ apaccaṃ,",
  "anya-e0805n:2317_1": "vāsiṭṭhāni apaccāni iccādi cittasaddasamaṃ.",
  "anya-e0805n:2317_2": "Evaṃ uparipi taddhitantassa tiliṅgatā veditabbā.",
  "anya-e0805n:2318_0": "Bhāradvājassa putto bhāradvājo,",
  "anya-e0805n:2318_1": "vesāmittassa putto vesāmitto,",
  "anya-e0805n:2318_2": "gotamassa putto gotamo.",
  "anya-e0805n:2318_3": "Ettha ca ayuvaṇṇattābhāvā ākārādīnaṃ na vuddhi hoti.",
  "anya-e0805n:2318_4": "Vasudevassa apaccaṃ vāsudevo, baladevo.",
  "anya-e0805n:2318_5": "“Cittako”tiādīsu pana saṃyogantattā vuddhi na bhavati.",
  "anya-e0805n:2319_0": "“Vacchassa apacca”nti viggahe ṇamhi sampatte “vā ṇa’pacce”ti ito vāti taddhitavidhāne sabbattha vattate,",
  "anya-e0805n:2319_1": "tena sabbattha vākyavuttiyo bhavanti.",
  "anya-e0805n:2319_2": "“Apacce”ti padaṃ yāva saṃsaṭṭhaggahaṇāva vattate.",
  "anya-e0805n:2320_0": "366. Ṇāyana ṇāna vacchādito.",
  "anya-e0805n:2321_0": "Vaccha kaccaiccevamādito chaṭṭhiyantato gottagaṇato ṇāyana ṇānaiccate paccayā honti vā “tassāpacca”miccetasmiṃ atthe.",
  "anya-e0805n:2321_1": "Sabbattha ṇakārānubandho vuddhattho,",
  "anya-e0805n:2321_2": "sesaṃ pubbasamaṃ,",
  "anya-e0805n:2321_3": "saṃyogantattā vuddhiabhāvova viseso.",
  "anya-e0805n:2322_0": "Vacchāyano vacchāno vacchassa putto vā.",
  "anya-e0805n:2322_1": "Evaṃ kaccassa putto kaccāyano kaccāno,",
  "anya-e0805n:2322_2": "moggallassa putto moggallāyano moggallāno.",
  "anya-e0805n:2322_3": "Evaṃ aggivessāyano aggivessāno,",
  "anya-e0805n:2322_4": "kaṇhāyano kaṇhāno,",
  "anya-e0805n:2322_5": "sākaṭāyano sākaṭāno,",
  "anya-e0805n:2322_6": "muñcāyano muñcāno,",
  "anya-e0805n:2322_7": "kuñjāyano kuñjāno iccādi.",
  "anya-e0805n:2322_8": "Ākatigaṇo’yaṃ.",
  "anya-e0805n:2323_0": "“Kattikāya apacca”nti viggahe –",
  "anya-e0805n:2324_0": "367. Ṇeyyo kattikādīhi.",
  "anya-e0805n:2325_0": "Ādisaddoyaṃ pakāre vattate.",
  "anya-e0805n:2325_1": "Kattikā vinatārohiṇīiccevamādīhi itthiyaṃ vattamānehi liṅgehi ṇeyyappaccayo hoti vā “tassāpacca”miccetasmiṃ atthe.",
  "anya-e0805n:2326_0": "Vibhattilope “pakati cassa sarantassā”ti pakatibhāvo.",
  "anya-e0805n:2326_1": "Kattikeyyo,",
  "anya-e0805n:2326_2": "kattikāya putto vā.",
  "anya-e0805n:2326_3": "Evaṃ vinatāya apaccaṃ venateyyo,",
  "anya-e0805n:2326_4": "ikārassekāro vuddhi,",
  "anya-e0805n:2326_5": "rohiṇiyā putto rohiṇeyyo,",
  "anya-e0805n:2326_6": "gaṅgāya apaccaṃ gaṅgeyyo,",
  "anya-e0805n:2326_7": "bhaginiyā putto bhāgineyyo,",
  "anya-e0805n:2326_8": "nadiyāputto nādeyyo.",
  "anya-e0805n:2326_9": "Evaṃ anteyyo, āheyyo, kāmeyyo.",
  "anya-e0805n:2326_10": "Suciyā apaccaṃ soceyyo,",
  "anya-e0805n:2326_11": "ettha ukārassokāro vuddhi,",
  "anya-e0805n:2326_12": "bālāya apaccaṃ bāleyyo iccādi.",
  "anya-e0805n:2327_0": "“Dakkhassāpacca”nti viggahe ṇamhi sampatte –",
  "anya-e0805n:2328_0": "368. Ato ṇi vā.",
  "anya-e0805n:2329_0": "Akārantato liṅgamhā ṇipaccayo hoti vā “tassāpacca”miccetasmiṃ atthe. Dakkhi, dakkhī, dakkhayo,",
  "anya-e0805n:2329_1": "doṇassa apaccaṃ doṇi.",
  "anya-e0805n:2329_2": "Evaṃ vāsavi,",
  "anya-e0805n:2329_3": "sakyaputti,",
  "anya-e0805n:2329_4": "nāṭaputti,",
  "anya-e0805n:2329_5": "dāsaputti,",
  "anya-e0805n:2329_6": "dāsarathi. Vāruṇi, kaṇḍi, bāladevi, pāvaki,",
  "anya-e0805n:2329_7": "jinadattassa apaccaṃ jenadatti,",
  "anya-e0805n:2329_8": "suddhodani,",
  "anya-e0805n:2329_9": "anuruddhi iccādi.",
  "anya-e0805n:2330_0": "Puna vāggahaṇena apaccatthe ṇikappaccayo,",
  "anya-e0805n:2330_1": "aditiādito ṇyappaccayo ca. Yathā –",
  "anya-e0805n:2330_2": "sakyaputtassa putto sakyaputtiko,",
  "anya-e0805n:2330_3": "“tesu vuddhī”tiādinā kakārassa yakāro,",
  "anya-e0805n:2330_4": "sakyaputtiyo.",
  "anya-e0805n:2330_5": "Evaṃ nāṭaputtiko,",
  "anya-e0805n:2330_6": "jenadattiko,",
  "anya-e0805n:2330_7": "vimātuyā putto vemātiko.",
  "anya-e0805n:2331_0": "“Aditiyā putto”ti atthe ṇyappaccayo, vuddhi ca.",
  "anya-e0805n:2332_0": "369. Avaṇṇo ye lopañca.",
  "anya-e0805n:2333_0": "Avaṇṇo taddhitabhūte yappaccaye pare lopamāpajjate.",
  "anya-e0805n:2333_1": "Casaddena ivaṇṇopīti ikāralopo,",
  "anya-e0805n:2333_2": "“yavataṃ talanadakārānaṃ byañjanāni ca la ña jakāratta”nti tyakārasaṃyogassa cakāro,",
  "anya-e0805n:2333_3": "“paradvebhāvo ṭhāne”ti dvittaṃ, ādicco.",
  "anya-e0805n:2333_4": "Evaṃ ditiyā putto decco.",
  "anya-e0805n:2334_0": "“Kuṇḍaniyā putto”ti atthe ṇyappaccaye kate –",
  "anya-e0805n:2335_0": "“Kvacādimajjhuttaresū”ti vattate.",
  "anya-e0805n:2336_0": "370. Tesu vuddhilopāgamavikāraviparītādesā ca.",
  "anya-e0805n:2337_0": "Tesu ādimajjhuttaresu avihitalakkhaṇesu jinavacanānuparodhena kvaci vuddhi lopa āgama vikāra viparītaādesā hontīti saṃyogantattepi ādivuddhi,",
  "anya-e0805n:2337_1": "ikāralope nyassañādeso, koṇḍañño,",
  "anya-e0805n:2337_2": "kuruno putto korabyo,",
  "anya-e0805n:2337_3": "etthāpi teneva ukārassa avādeso,",
  "anya-e0805n:2337_4": "bhātuno putto bhātabyo.",
  "anya-e0805n:2338_0": "“Upagussa apacca”nti viggahe –",
  "anya-e0805n:2339_0": "371. Ṇavopagvādīhi.",
  "anya-e0805n:2340_0": "Upagu manuiccevamādīhi ukārantehi gottagaṇehi ṇavappaccayo hoti vā “tassāpacca”miccetasmiṃ atthe.",
  "anya-e0805n:2340_1": "Ādisaddassa cettha pakāravācakattā ukārantatoyevāyaṃ. Opagavo, opagavī, opagavaṃ,",
  "anya-e0805n:2340_2": "manuno apaccaṃ mānavo,",
  "anya-e0805n:2340_3": "“mānuso”ti ṇappaccaye,",
  "anya-e0805n:2340_4": "sāgame ca kate rūpaṃ,",
  "anya-e0805n:2340_5": "bhagguno apaccaṃ bhaggavo,",
  "anya-e0805n:2340_6": "paṇḍuno apaccaṃ paṇḍavo,",
  "anya-e0805n:2340_7": "upavindussa apaccaṃ opavindavo iccādi.",
  "anya-e0805n:2341_0": "“Vidhavāya apacca”nti atthe –",
  "anya-e0805n:2342_0": "372. Ṇera vidhavādito.",
  "anya-e0805n:2343_0": "Vidhavādito ṇerappaccayo hoti vā apaccatthe.",
  "anya-e0805n:2343_1": "Vigato dhavo pati etissāti vidhavā,",
  "anya-e0805n:2343_2": "vedhavero,",
  "anya-e0805n:2343_3": "bandhukiyā abhisāriṇiyā putto bandhukero,",
  "anya-e0805n:2343_4": "samaṇassa upajjhāyassa putto puttaṭṭhāniyattāti sāmaṇero,",
  "anya-e0805n:2343_5": "nāḷikero iccādi.",
  "anya-e0805n:2344_0": "Apaccataddhitaṃ.",
  "anya-e0805n:2345_0": "Saṃsaṭṭhādianekatthataddhita",
  "anya-e0805n:2346_0": "“Tilena saṃsaṭṭha”nti viggahe –",
  "anya-e0805n:2347_0": "373. Yena vā saṃsaṭṭhaṃ tarati carati vahati ṇiko.",
  "anya-e0805n:2348_0": "Yena vā saṃsaṭṭhaṃ,",
  "anya-e0805n:2348_1": "yena vā tarati,",
  "anya-e0805n:2348_2": "yena vā carati,",
  "anya-e0805n:2348_3": "yena vā vahati,",
  "anya-e0805n:2348_4": "tato tatiyantato liṅgamhā tesu saṃsaṭṭhādīsvatthesu ṇikappaccayo hoti vā.",
  "anya-e0805n:2348_5": "Telikaṃ bhojanaṃ,",
  "anya-e0805n:2348_6": "tilena abhisaṅkhatanti attho.",
  "anya-e0805n:2348_7": "Telikī yāgu.",
  "anya-e0805n:2348_8": "Guḷena saṃsaṭṭhaṃ egāḷikaṃ.",
  "anya-e0805n:2348_9": "Evaṃ ghātikaṃ, dādhikaṃ,",
  "anya-e0805n:2348_10": "māricikaṃ, loṇikaṃ.",
  "anya-e0805n:2349_0": "Nāvāya taratīti nāviko,",
  "anya-e0805n:2349_1": "uḷumpena taratīti oḷumpiko,",
  "anya-e0805n:2349_2": "vuddhiabhāvapakkhe uḷumpiko.",
  "anya-e0805n:2349_3": "Evaṃ kulliko,",
  "anya-e0805n:2349_4": "gopucchiko.",
  "anya-e0805n:2349_5": "Sakaṭena caratīti sākaṭiko.",
  "anya-e0805n:2349_6": "Evaṃ pādiko, daṇḍiko,",
  "anya-e0805n:2349_7": "dhammena carati pavattatīti dhammiko.",
  "anya-e0805n:2349_8": "Sīsena vahatīti sīsiko,",
  "anya-e0805n:2349_9": "vāggahaṇena īkārassa vuddhi na hoti.",
  "anya-e0805n:2349_10": "Evaṃ aṃsiko,",
  "anya-e0805n:2349_11": "khandhiko, hatthiko, aṅguliko.",
  "anya-e0805n:2350_0": "Puna vāggahaṇena aññatthesupi ṇikappaccayo,",
  "anya-e0805n:2350_1": "paradāraṃ gacchatīti pāradāriko,",
  "anya-e0805n:2350_2": "pathaṃ gacchatīti pathiko.",
  "anya-e0805n:2351_0": "“Vinayamadhīte, aveccādhīte”ti vā viggahe –",
  "anya-e0805n:2352_0": "“Ṇiko”ti vattate.",
  "anya-e0805n:2353_0": "374. Tamadhīte tenakatādisannidhānaniyogasippabhaṇḍajīvikatthesu ca.",
  "anya-e0805n:2354_0": "Catuppadamidaṃ.",
  "anya-e0805n:2354_1": "Tamadhīteti atthe,",
  "anya-e0805n:2354_2": "tena katādīsvatthesu ca tamhi sannidhāno,",
  "anya-e0805n:2354_3": "tattha niyutto,",
  "anya-e0805n:2354_4": "tamassa sippaṃ,",
  "anya-e0805n:2354_5": "tamassa bhaṇḍaṃ,",
  "anya-e0805n:2354_6": "tamassa jīvikā iccetesvatthesu ca dutiyādivibhatyantehi liṅgehi ṇikappaccayo hoti vā. Venayiko.",
  "anya-e0805n:2354_7": "Evaṃ suttantiko,",
  "anya-e0805n:2354_8": "ābhidhammiko.",
  "anya-e0805n:2355_0": "“Byākaraṇamadhīte”ti atthe ṇikappaccayādimhi kate –",
  "anya-e0805n:2356_0": "“Vuddhādisarassa vāsaṃyogantassa saṇe cā”ti vattamāne –",
  "anya-e0805n:2357_0": "375. Māyūnamāgamo ṭhāne.",
  "anya-e0805n:2358_0": "I uiccebhesaṃ ādisarānaṃ asaṃyogantānaṃ mā vuddhi hoti saṇe,",
  "anya-e0805n:2358_1": "tatreva vuddhi āgamo hoti ca ṭhāneti ekāravuddhāgamo.",
  "anya-e0805n:2359_0": "“Ṭhāne”ti vacanā cettha, yūnamādesabhūtato;",
  "anya-e0805n:2360_0": "Yavehi pubbeva eo-vuddhiyo honti āgamā.",
  "anya-e0805n:2361_0": "Yakārassa dvibhāvo.",
  "anya-e0805n:2362_0": "Veyyākaraṇiko,",
  "anya-e0805n:2362_1": "nyāyamadhīteti neyyāyiko.",
  "anya-e0805n:2362_2": "Evaṃ takkiko, vediko,",
  "anya-e0805n:2362_3": "nemittiko,",
  "anya-e0805n:2362_4": "kāyena kato payogo kāyiko,",
  "anya-e0805n:2362_5": "kāyena kataṃ kammaṃ kāyikaṃ,",
  "anya-e0805n:2362_6": "vacasā kataṃ kammaṃ vācasikaṃ.",
  "anya-e0805n:2362_7": "Evaṃ mānasikaṃ,",
  "anya-e0805n:2362_8": "ettha ca “sasare vāgamo”ti sutte vavatthitavāsaddena paccaye parepi sāgamo,",
  "anya-e0805n:2362_9": "therehi katā saṅgīti therikā.",
  "anya-e0805n:2362_10": "Evaṃ pañcasatikā,",
  "anya-e0805n:2362_11": "sattasatikā,",
  "anya-e0805n:2362_12": "ettha “ṇavaṇikā”disutte anuvattitavāggahaṇena īpaccayo na hoti.",
  "anya-e0805n:2363_0": "Sannidhānatthe sarīre sannidhānā vedanā sārīrikā, sārīrikaṃ dukkhaṃ. Evaṃ mānasikā, mānasikaṃ.",
  "anya-e0805n:2364_0": "Niyuttatthe dvāre niyutto dovāriko,",
  "anya-e0805n:2364_1": "ettha “māyūnamāgamo ṭhāne”ti vakārato pubbeokārāgamo.",
  "anya-e0805n:2364_2": "Evaṃ bhaṇḍāgāriko, nāgariko,",
  "anya-e0805n:2364_3": "navakammiko,",
  "anya-e0805n:2364_4": "vanakammiko,",
  "anya-e0805n:2364_5": "ādikammiko, odariko, rathiko, pathiko,",
  "anya-e0805n:2364_6": "upāye niyutto opāyiko,",
  "anya-e0805n:2364_7": "cetasi niyuttā cetasikā.",
  "anya-e0805n:2365_0": "Sippatthe vīṇāvādanaṃ vīṇā, vīṇā assa sippaṃ veṇiko. Evaṃ pāṇaviko, modiṅgiko, vaṃsiko.",
  "anya-e0805n:2366_0": "Bhaṇḍatthe gandho assa bhaṇḍanti gandhiko. Evaṃ teliko, goḷiko, pūviko, paṇṇiko, tambūliko, loṇiko.",
  "anya-e0805n:2367_0": "Jīvikatthe urabbhaṃ hantvā jīvati,",
  "anya-e0805n:2367_1": "urabbhamassa jīvikāti vā orabbhiko.",
  "anya-e0805n:2367_2": "Evaṃ māgaviko,",
  "anya-e0805n:2367_3": "ettha vakārāgamo. Sūkariko, sākuṇiko,",
  "anya-e0805n:2367_4": "macchiko iccādi.",
  "anya-e0805n:2368_0": "“Tena katādī”ti ettha ādiggahaṇena tena hataṃ,",
  "anya-e0805n:2368_1": "tena baddhaṃ,",
  "anya-e0805n:2368_2": "tena kītaṃ,",
  "anya-e0805n:2368_3": "tena dibbati,",
  "anya-e0805n:2368_4": "so assa āvudho,",
  "anya-e0805n:2368_5": "so assa ābādho,",
  "anya-e0805n:2368_6": "tattha pasanno,",
  "anya-e0805n:2368_7": "tassa santakaṃ,",
  "anya-e0805n:2368_8": "tamassa parimāṇaṃ,",
  "anya-e0805n:2368_9": "tassa rāsi,",
  "anya-e0805n:2368_10": "taṃ arahati,",
  "anya-e0805n:2368_11": "tamassa sīlaṃ,",
  "anya-e0805n:2368_12": "tattha jāto,",
  "anya-e0805n:2368_13": "tattha vasati,",
  "anya-e0805n:2368_14": "tatra vidito,",
  "anya-e0805n:2368_15": "tadatthāya saṃvattati,",
  "anya-e0805n:2368_16": "tato āgato,",
  "anya-e0805n:2368_17": "tato sambhūto,",
  "anya-e0805n:2368_18": "tadassa payojananti evamādiatthe ca ṇikappaccayo hoti. Yathā –",
  "anya-e0805n:2368_19": "jālena hato,",
  "anya-e0805n:2368_20": "hanatīti vā jāliko.",
  "anya-e0805n:2368_21": "Evaṃ bāḷisiko, vākariko,",
  "anya-e0805n:2368_22": "suttena baddho suttiko,",
  "anya-e0805n:2368_23": "varattāya baddho vārattiko nāgo.",
  "anya-e0805n:2369_0": "Vatthena kītaṃ bhaṇḍaṃ vatthikaṃ.",
  "anya-e0805n:2369_1": "Evaṃ kumbhikaṃ, phālikaṃ,",
  "anya-e0805n:2369_2": "sovaṇṇikaṃ, sātikaṃ.",
  "anya-e0805n:2369_3": "Akkhena dibbatīti akkhiko.",
  "anya-e0805n:2369_4": "Evaṃ sālākiko,",
  "anya-e0805n:2369_5": "tindukiko,",
  "anya-e0805n:2369_6": "ambaphaliko.",
  "anya-e0805n:2369_7": "Cāpo assa āvudhoti cāpiko.",
  "anya-e0805n:2369_8": "Evaṃ tomariko,",
  "anya-e0805n:2369_9": "muggariko, mosaliko.",
  "anya-e0805n:2370_0": "Vāto assa ābādhoti vātiko. Evaṃ semhiko, pittiko.",
  "anya-e0805n:2371_0": "Buddhe pasanno buddhiko.",
  "anya-e0805n:2371_1": "Evaṃ dhammiko, saṅghiko.",
  "anya-e0805n:2371_2": "Buddhassa santako buddhiko.",
  "anya-e0805n:2371_3": "Evaṃ dhammiko,",
  "anya-e0805n:2371_4": "saṅghiko vihāro,",
  "anya-e0805n:2371_5": "saṅghikā bhūmi,",
  "anya-e0805n:2371_6": "saṅghikaṃ cīvaraṃ,",
  "anya-e0805n:2371_7": "puggalikaṃ.",
  "anya-e0805n:2372_0": "Kumbho assa parimāṇanti kumbhikaṃ.",
  "anya-e0805n:2372_1": "Evaṃ khārikaṃ, doṇikaṃ.",
  "anya-e0805n:2372_2": "Kumbhassa rāsi kumbhiko.",
  "anya-e0805n:2372_3": "Kumbhaṃ arahatīti kumbhiko.",
  "anya-e0805n:2372_4": "Evaṃ doṇiko,",
  "anya-e0805n:2372_5": "aṭṭhamāsiko,",
  "anya-e0805n:2372_6": "kahāpaṇiko,",
  "anya-e0805n:2372_7": "āsītikā gāthā, nāvutikā, sātikaṃ,",
  "anya-e0805n:2372_8": "sāhassikaṃ.",
  "anya-e0805n:2372_9": "Sandiṭṭhamarahatīti sandiṭṭhiko,",
  "anya-e0805n:2372_10": "“ehi passā”ti imaṃ vidhiṃ arahatīti ehipassiko.",
  "anya-e0805n:2373_0": "Sīlatthe paṃsukūladhāraṇaṃ paṃsukūlaṃ,",
  "anya-e0805n:2373_1": "taṃ sīlamassāti paṃsukūliko.",
  "anya-e0805n:2373_2": "Evaṃ tecīvariko,",
  "anya-e0805n:2373_3": "ekāsane bhojanasīlo ekāsaniko,",
  "anya-e0805n:2373_4": "rukkhamūle vasanasīlo rukkhamūliko,",
  "anya-e0805n:2373_5": "tathā āraññiko, sosāniko.",
  "anya-e0805n:2374_0": "Jātatthe apāye jāto āpāyiko.",
  "anya-e0805n:2374_1": "Evaṃ nerayiko,",
  "anya-e0805n:2374_2": "sāmuddiko maccho,",
  "anya-e0805n:2374_3": "vassesu jāto vassiko, vassikā,",
  "anya-e0805n:2374_4": "vassikaṃ pupphaṃ, sāradiko,",
  "anya-e0805n:2374_5": "hemantiko,",
  "anya-e0805n:2374_6": "vāsantiko,",
  "anya-e0805n:2374_7": "cātuddasiko,",
  "anya-e0805n:2374_8": "rājagahe jāto,",
  "anya-e0805n:2374_9": "rājagahe vasatīti vā rājagahiko jano,",
  "anya-e0805n:2374_10": "magadhesu jāto,",
  "anya-e0805n:2374_11": "vasatīti vā māgadhiko,",
  "anya-e0805n:2374_12": "māgadhikā,",
  "anya-e0805n:2374_13": "māgadhikaṃ,",
  "anya-e0805n:2374_14": "sāvatthiyaṃ jāto,",
  "anya-e0805n:2374_15": "vasatīti vā sāvatthiko,",
  "anya-e0805n:2374_16": "kāpilavatthiko, vesāliko.",
  "anya-e0805n:2375_0": "Loke vidito lokiko,",
  "anya-e0805n:2375_1": "lokāya saṃvattatītipi lokiko.",
  "anya-e0805n:2375_2": "Tathā mātito āgataṃ mātikaṃ,",
  "anya-e0805n:2375_3": "pitito āgataṃ pettikaṃ nāmaṃ.",
  "anya-e0805n:2376_0": "Sambhūtatthe mātito sambhūtaṃ mattikaṃ. Evaṃ pettikaṃ. Upadhitassa payojanaṃ opadhikaṃ.",
  "anya-e0805n:2377_0": "Sakatthepi asaṅkhāroyeva asaṅkhārikaṃ.",
  "anya-e0805n:2377_1": "Evaṃ sasaṅkhārikaṃ,",
  "anya-e0805n:2377_2": "nāmameva nāmikaṃ.",
  "anya-e0805n:2377_3": "Evaṃ ākhyātikaṃ,",
  "anya-e0805n:2377_4": "opasaggikaṃ,",
  "anya-e0805n:2377_5": "nepātikaṃ,",
  "anya-e0805n:2377_6": "catumahārāje bhatti etesanti cātumahārājikā.",
  "anya-e0805n:2377_7": "Evaṃ aññatthepi yojetabbaṃ.",
  "anya-e0805n:2378_0": "“Kasāvena ratta”nti viggahe –",
  "anya-e0805n:2379_0": "376. Ṇa rāgā tenarattaṃ tassedamaññatthesu ca.",
  "anya-e0805n:2380_0": "Rāgatthavācakā liṅgamhā “tena ratta”miccetasmiṃ atthe,",
  "anya-e0805n:2380_1": "“tasse”ti chaṭṭhiyantato “ida”miccetasmiṃ atthe ca aññatthesu ca ṇappaccayo hoti vā.",
  "anya-e0805n:2381_0": "Kāsāvaṃ vatthaṃ.",
  "anya-e0805n:2381_1": "Evaṃ kāsāyaṃ,",
  "anya-e0805n:2381_2": "kusumbhena rattaṃ kosumbhaṃ,",
  "anya-e0805n:2381_3": "haliddiyā rattaṃ hāliddaṃ,",
  "anya-e0805n:2381_4": "pattaṅgaṃ,",
  "anya-e0805n:2381_5": "mañjiṭṭhaṃ, kuṅkumaṃ,",
  "anya-e0805n:2381_6": "nīlena rattaṃ nīlaṃ.",
  "anya-e0805n:2381_7": "Evaṃ pītaṃ.",
  "anya-e0805n:2382_0": "Idamatthe mahiṃsassa idaṃ māhiṃsaṃ maṃsaṃ,",
  "anya-e0805n:2382_1": "dadhi sappi cammādikaṃ vā,",
  "anya-e0805n:2382_2": "sūkarassa idaṃ sūkaraṃ,",
  "anya-e0805n:2382_3": "kaccāyanassa idaṃ kaccāyanaṃ byākaraṇaṃ.",
  "anya-e0805n:2382_4": "Evaṃ sogataṃ sāsanaṃ.",
  "anya-e0805n:2383_0": "“Isissa ida”nti atthe ṇappaccaye kate vuddhimhi sampatte –",
  "anya-e0805n:2384_0": "“Saṇe, yūnamāgamo ṭhāne”ti ca vattate.",
  "anya-e0805n:2385_0": "377. Āttañca.",
  "anya-e0805n:2386_0": "I uiccetesaṃ ādisarānaṃ āttañca hoti saṇakārappaccaye pare,",
  "anya-e0805n:2386_1": "casaddena rikārāgamo ca ṭhāneti ikārassa āttaṃ.",
  "anya-e0805n:2387_0": "Ṭhānādhikārato āttaṃ, isūsabhaujādinaṃ;",
  "anya-e0805n:2388_0": "Isissa tu rikārāga-mo cāttānantare bhave.",
  "anya-e0805n:2389_0": "Ārisyaṃ, usabhassa idaṃ āsabhaṃ ṭhānaṃ, āsabhī vācā.",
  "anya-e0805n:2390_0": "Aññatthaggahaṇena pana avidūrabhavo,",
  "anya-e0805n:2390_1": "tatra bhavo,",
  "anya-e0805n:2390_2": "tatra jāto,",
  "anya-e0805n:2390_3": "tato āgato,",
  "anya-e0805n:2390_4": "so assa nivāso,",
  "anya-e0805n:2390_5": "tassa issaro,",
  "anya-e0805n:2390_6": "kattikādīhi niyutto māso,",
  "anya-e0805n:2390_7": "sāssa devatā,",
  "anya-e0805n:2390_8": "tamaveccādhīte,",
  "anya-e0805n:2390_9": "tassa visayo deso,",
  "anya-e0805n:2390_10": "tasmiṃ dese atthi,",
  "anya-e0805n:2390_11": "tena nibbattaṃ,",
  "anya-e0805n:2390_12": "taṃ arahati,",
  "anya-e0805n:2390_13": "tassa vikāro,",
  "anya-e0805n:2390_14": "tamassa parimāṇanti iccevamādīsvatthesu ca ṇappaccayo. Yathā –",
  "anya-e0805n:2390_15": "vidisāya avidūre bhavo vediso gāmo,",
  "anya-e0805n:2390_16": "udumbarassa avidūre bhavaṃ odumbaraṃ vimānaṃ.",
  "anya-e0805n:2391_0": "Bhavatthe manasi bhavaṃ mānasaṃ sukhaṃ, sāgamo.",
  "anya-e0805n:2391_1": "Sare bhavo sāraso sakuṇo,",
  "anya-e0805n:2391_2": "sārasā sakuṇī,",
  "anya-e0805n:2391_3": "sārasaṃ pupphaṃ,",
  "anya-e0805n:2391_4": "urasi bhavo oraso putto,",
  "anya-e0805n:2391_5": "urasi saṃvaḍḍhitattā,",
  "anya-e0805n:2391_6": "mitte bhavā mettā, mettī vā,",
  "anya-e0805n:2391_7": "pure bhavā porī vācā.",
  "anya-e0805n:2392_0": "Jātādīsu pāvuse jāto pāvuso megho,",
  "anya-e0805n:2392_1": "pāvusā ratti,",
  "anya-e0805n:2392_2": "pāvusaṃ abbhaṃ,",
  "anya-e0805n:2392_3": "sarade jāto sārado māso,",
  "anya-e0805n:2392_4": "sāradā ratti,",
  "anya-e0805n:2392_5": "sāradaṃ pupphaṃ.",
  "anya-e0805n:2392_6": "Evaṃ sisiro, hemanto, vasanto, vimho,",
  "anya-e0805n:2392_7": "mathurāyaṃ jāto māthuro jano,",
  "anya-e0805n:2392_8": "māthurā gaṇikā,",
  "anya-e0805n:2392_9": "māthuraṃ vatthaṃ.",
  "anya-e0805n:2392_10": "Mathurāya āgato māthuro,",
  "anya-e0805n:2392_11": "mathurā assa nivāsoti māthuro,",
  "anya-e0805n:2392_12": "mathurāya issaro māthuro rājā.",
  "anya-e0805n:2392_13": "“Sabbato ko”ti ettha puna sabbatoggahaṇena taddhitatopi kvaci sasarakakārāgamo,",
  "anya-e0805n:2392_14": "māthurako vā,",
  "anya-e0805n:2392_15": "rājagahe jāto,",
  "anya-e0805n:2392_16": "rājagahā āgato,",
  "anya-e0805n:2392_17": "rājagaho assa nivāsoti vā,",
  "anya-e0805n:2392_18": "rājagahassa issaroti vā rājagaho,",
  "anya-e0805n:2392_19": "rājagahako vā.",
  "anya-e0805n:2392_20": "Evaṃ sāgalo,",
  "anya-e0805n:2392_21": "sāgalako vā,",
  "anya-e0805n:2392_22": "pāṭaliputto,",
  "anya-e0805n:2392_23": "pāṭaliputtako vā,",
  "anya-e0805n:2392_24": "vesāliyaṃ jātotiādiatthe vesālo,",
  "anya-e0805n:2392_25": "vesālako vā,",
  "anya-e0805n:2392_26": "kusināre jāto kosināro,",
  "anya-e0805n:2392_27": "kosinārako vā.",
  "anya-e0805n:2392_28": "Evaṃ sāketo,",
  "anya-e0805n:2392_29": "sāketako vā, kosambo,",
  "anya-e0805n:2392_30": "kosambako vā,",
  "anya-e0805n:2392_31": "indapatto,",
  "anya-e0805n:2392_32": "indapattako vā, kapillo,",
  "anya-e0805n:2392_33": "kapillako vā,",
  "anya-e0805n:2392_34": "bhārukaccho,",
  "anya-e0805n:2392_35": "bhārukacchako vā,",
  "anya-e0805n:2392_36": "nagare jāto,",
  "anya-e0805n:2392_37": "nagarā āgato,",
  "anya-e0805n:2392_38": "nagare vasatīti vā nāgaro,",
  "anya-e0805n:2392_39": "nāgarako vā.",
  "anya-e0805n:2392_40": "Evaṃ jānapado.",
  "anya-e0805n:2393_0": "Janapadanāmesu pana sabbattha bahuvacanameva bhavati. Yathā –",
  "anya-e0805n:2393_1": "aṅgesu jāto,",
  "anya-e0805n:2393_2": "aṅgehi āgato,",
  "anya-e0805n:2393_3": "aṅgā assa nivāso,",
  "anya-e0805n:2393_4": "aṅgānaṃ issaro vā aṅgo,",
  "anya-e0805n:2393_5": "aṅgako vā, māgadho,",
  "anya-e0805n:2393_6": "māgadhako vā, kosalo,",
  "anya-e0805n:2393_7": "kosalako vā, vedeho,",
  "anya-e0805n:2393_8": "vedehako vā, kambojo,",
  "anya-e0805n:2393_9": "kambojako vā, gandhāro,",
  "anya-e0805n:2393_10": "gandhārako vā, sovīro,",
  "anya-e0805n:2393_11": "sovīrako vā, sindhavo,",
  "anya-e0805n:2393_12": "sindhavako vā, assako, kāliṅgo, pañcālo, sakko,",
  "anya-e0805n:2393_13": "tathā suraṭṭhe jāto,",
  "anya-e0805n:2393_14": "suraṭṭhassa issaro vā soraṭṭho,",
  "anya-e0805n:2393_15": "soraṭṭhako vā.",
  "anya-e0805n:2393_16": "Evaṃ mahāraṭṭho,",
  "anya-e0805n:2393_17": "mahāraṭṭhako vā iccādi.",
  "anya-e0805n:2394_0": "Nakkhattayoge kattikāya puṇṇacandayuttāya yutto māso kattiko,",
  "anya-e0805n:2394_1": "magasirena candayuttena nakkhattena yutto māso māgasiro.",
  "anya-e0805n:2394_2": "Evaṃ phussena yutto māso phusso,",
  "anya-e0805n:2394_3": "maghāya yutto māso māgho,",
  "anya-e0805n:2394_4": "phagguniyā yutto māso phagguno,",
  "anya-e0805n:2394_5": "cittāya yutto māso citto,",
  "anya-e0805n:2394_6": "visākhāya yutto māso vesākho,",
  "anya-e0805n:2394_7": "jeṭṭhāya yutto māso jeṭṭho,",
  "anya-e0805n:2394_8": "uttarāsāḷhāya yutto māso āsāḷho,",
  "anya-e0805n:2394_9": "āsāḷhī vā,",
  "anya-e0805n:2394_10": "savaṇena yutto māso sāvaṇo, sāvaṇī.",
  "anya-e0805n:2394_11": "Bhaddena yutto māso bhaddo,",
  "anya-e0805n:2394_12": "assayujena yutto māso assayujo,",
  "anya-e0805n:2394_13": "buddho assa devatāti buddho.",
  "anya-e0805n:2394_14": "Evaṃ sogato, māhindo, yāmo, somo.",
  "anya-e0805n:2395_0": "Byākaraṇaṃ aveccādhīte veyyākaraṇo.",
  "anya-e0805n:2395_1": "Evaṃ mohutto, nemitto,",
  "anya-e0805n:2395_2": "aṅgavijjo,",
  "anya-e0805n:2395_3": "vatthuvijjo.",
  "anya-e0805n:2395_4": "Vasātīnaṃ visayo deso vāsāto,",
  "anya-e0805n:2395_5": "udumbarā asmiṃ padese santīti odumbaro deso.",
  "anya-e0805n:2396_0": "Sahassena nibbattā sāhassī parikhā,",
  "anya-e0805n:2396_1": "payasā nibbattaṃ pāyāsaṃ,",
  "anya-e0805n:2396_2": "sahassaṃ arahatīti sāhassī gāthā,",
  "anya-e0805n:2396_3": "ayaso vikāro āyaso.",
  "anya-e0805n:2396_4": "Evaṃ sovaṇṇo,",
  "anya-e0805n:2396_5": "puriso parimāṇamassāti porisaṃ udakaṃ.",
  "anya-e0805n:2397_0": "Caggahaṇena tattha jāto,",
  "anya-e0805n:2397_1": "tattha vasati,",
  "anya-e0805n:2397_2": "tassa hitaṃ,",
  "anya-e0805n:2397_3": "taṃ arahatītiādīsu ṇeyyappaccayo.",
  "anya-e0805n:2397_4": "Bārāṇasiyaṃ jāto,",
  "anya-e0805n:2397_5": "vasatīti vā bārāṇaseyyako,",
  "anya-e0805n:2397_6": "pure viya kakārāgamo.",
  "anya-e0805n:2397_7": "Evaṃ campeyyako,",
  "anya-e0805n:2397_8": "sāgaleyyako,",
  "anya-e0805n:2397_9": "mithileyyako jano,",
  "anya-e0805n:2397_10": "gaṅgeyyo maccho,",
  "anya-e0805n:2397_11": "silāya jātaṃ seleyyakaṃ,",
  "anya-e0805n:2397_12": "kule jāto koleyyako sunakho,",
  "anya-e0805n:2397_13": "vane jātaṃ vāneyyaṃ pupphaṃ.",
  "anya-e0805n:2397_14": "Evaṃ pabbateyyo mānuso,",
  "anya-e0805n:2397_15": "pabbateyyā nadī,",
  "anya-e0805n:2397_16": "pabbateyyaṃ osadhaṃ,",
  "anya-e0805n:2397_17": "pathassa hitaṃ pātheyyaṃ,",
  "anya-e0805n:2397_18": "sapatissa hitaṃ sāpateyyaṃ dhanaṃ,",
  "anya-e0805n:2397_19": "padīpeyyaṃ telaṃ,",
  "anya-e0805n:2397_20": "mātu hitaṃ matteyyaṃ.",
  "anya-e0805n:2397_21": "Evaṃ petteyyaṃ.",
  "anya-e0805n:2397_22": "Dakkhiṇamarahatīti dakkhiṇeyyo iccādi.",
  "anya-e0805n:2398_0": "378. Jātādīnamimiyā ca.",
  "anya-e0805n:2399_0": "Jātaiccevamādīnaṃ saddānaṃ atthe ima iyaiccete paccayā honti vā.",
  "anya-e0805n:2400_0": "Pacchā jāto pacchimo,",
  "anya-e0805n:2400_1": "pacchimā janatā,",
  "anya-e0805n:2400_2": "pacchimaṃ cittaṃ,",
  "anya-e0805n:2400_3": "ante jāto antimo, antimā, antimaṃ.",
  "anya-e0805n:2400_4": "Evaṃ majjhimo, purimo, uparimo, heṭṭhimo,",
  "anya-e0805n:2400_5": "paccantimo, gopphimo, ganthimo.",
  "anya-e0805n:2401_0": "Tathā iyappaccaye manussajātiyā jāto manussajātiyo,",
  "anya-e0805n:2401_1": "manussajātiyā,",
  "anya-e0805n:2401_2": "manussajātiyaṃ.",
  "anya-e0805n:2401_3": "Evaṃ assajātiyo,",
  "anya-e0805n:2401_4": "hatthijātiyo,",
  "anya-e0805n:2401_5": "bodhisattajātiyo,",
  "anya-e0805n:2401_6": "dabbajātiyo,",
  "anya-e0805n:2401_7": "samānajātiyo,",
  "anya-e0805n:2401_8": "lokiyo iccādi.",
  "anya-e0805n:2402_0": "Ādiggahaṇena tattha niyutto,",
  "anya-e0805n:2402_1": "tadassa atthi,",
  "anya-e0805n:2402_2": "tattha bhavotiādīsvapi ima iyappaccayā honti,",
  "anya-e0805n:2402_3": "casaddena ikappaccayo ca.",
  "anya-e0805n:2402_4": "Ante niyutto antimo, antiyo, antiko,",
  "anya-e0805n:2402_5": "putto assa atthi,",
  "anya-e0805n:2402_6": "tasmiṃ vā vijjatīti puttimo, puttiyo, vuttiko,",
  "anya-e0805n:2402_7": "kappo assa atthīti kappiyo,",
  "anya-e0805n:2402_8": "jaṭā assa atthīti jaṭiyo,",
  "anya-e0805n:2402_9": "hānabhāgo assa atthīti hānabhāgiyo.",
  "anya-e0805n:2402_10": "Evaṃ ṭhitibhāgiyo,",
  "anya-e0805n:2402_11": "bodhissa pakkhe bhavā bodhipakkhiyā,",
  "anya-e0805n:2402_12": "pañcavagge bhavā pañcavaggiyā.",
  "anya-e0805n:2402_13": "Evaṃ chabbaggiyā, udariyaṃ,",
  "anya-e0805n:2402_14": "attano idanti attaniyaṃ,",
  "anya-e0805n:2402_15": "nakārāgamo.",
  "anya-e0805n:2403_0": "Casaddaggahaṇena kiya yaṇyappaccayā ca.",
  "anya-e0805n:2403_1": "Jātiyā niyutto jātikiyo.",
  "anya-e0805n:2403_2": "Evaṃ andhakiyo,",
  "anya-e0805n:2403_3": "jaccandhe niyutto jaccandhakiyo.",
  "anya-e0805n:2403_4": "Sassa ayanti sakiyo.",
  "anya-e0805n:2403_5": "Evaṃ parakiyo.",
  "anya-e0805n:2404_0": "Yappaccayo sādhuhitabhavajātādiatthesu. Yathā –",
  "anya-e0805n:2404_1": "kammani sādhu kammaññaṃ.",
  "anya-e0805n:2404_2": "Sabhāyaṃ sādhu sabbhaṃ,",
  "anya-e0805n:2404_3": "“yavataṃ talanā”dinā ukārādi.",
  "anya-e0805n:2404_4": "Evaṃ medhāya hitaṃ mejjhaṃ ghaṭaṃ.",
  "anya-e0805n:2404_5": "Pādānaṃ hitaṃ pajjaṃ telaṃ,",
  "anya-e0805n:2404_6": "rathassa hitā racchā,",
  "anya-e0805n:2404_7": "gāme bhavo gammo,",
  "anya-e0805n:2404_8": "gave bhavaṃ gabyaṃ,",
  "anya-e0805n:2404_9": "“osare cā”ti sutte casaddena yappaccaye parepi avādeso.",
  "anya-e0805n:2404_10": "Kavimhi bhavaṃ kabyaṃ,",
  "anya-e0805n:2404_11": "divi bhavā dibyā,",
  "anya-e0805n:2404_12": "thanato jātaṃ thaññaṃ,",
  "anya-e0805n:2404_13": "dhanāya saṃvattatīti dhaññaṃ.",
  "anya-e0805n:2405_0": "Ṇyappaccayo parisāyaṃ sādhu pārisajjo,",
  "anya-e0805n:2405_1": "dakārāgamo,",
  "anya-e0805n:2405_2": "samaṇānaṃ hitā sāmaññā janā,",
  "anya-e0805n:2405_3": "brāhmaṇānaṃ hitā brāhmaññā,",
  "anya-e0805n:2405_4": "arūpe bhavā āruppā iccādi.",
  "anya-e0805n:2406_0": "“Rājaputtānaṃ samūho”ti viggahe –",
  "anya-e0805n:2407_0": "379. Samūhatthe kaṇaṇā.",
  "anya-e0805n:2408_0": "Chaṭṭhiyantato “tesaṃ samūho”ti atthe kaṇaṇaiccete paccayā honti.",
  "anya-e0805n:2408_1": "Rājaputtako,",
  "anya-e0805n:2408_2": "rājaputtakaṃ vā,",
  "anya-e0805n:2408_3": "rājaputto.",
  "anya-e0805n:2408_4": "Evaṃ mānussako, mānusso,",
  "anya-e0805n:2408_5": "māthurako, māthuro, porisako, poriso,",
  "anya-e0805n:2408_6": "vuddhānaṃ samūho vuddhako, vuddho.",
  "anya-e0805n:2408_7": "Evaṃ māyūrako, māyūro, kāpoto, kokilo,",
  "anya-e0805n:2408_8": "māhiṃsako, māhiṃso, oṭṭhako,",
  "anya-e0805n:2408_9": "orabbhako,",
  "anya-e0805n:2408_10": "aṭṭhannaṃ samūho aṭṭhako,",
  "anya-e0805n:2408_11": "rājānaṃ samūho rājako,",
  "anya-e0805n:2408_12": "bhikkhānaṃ samūho bhikkho,",
  "anya-e0805n:2408_13": "sikkhānaṃ samūho sikkho,",
  "anya-e0805n:2408_14": "dvinnaṃ samūho dvayaṃ,",
  "anya-e0805n:2408_15": "“tesu vuddhī”tiādinā ikārassa ayādeso.",
  "anya-e0805n:2408_16": "Evaṃ tiṇṇaṃ samūho tayaṃ iccādi.",
  "anya-e0805n:2409_0": "“Samūhatthe”ti vattate.",
  "anya-e0805n:2410_0": "380. Gāmajanabandhusahāyādīhi tā.",
  "anya-e0805n:2411_0": "Gāmajanabandhusahāyaiccevamādīhi tāpaccayo hoti samūhatthe.",
  "anya-e0805n:2411_1": "Gāmānaṃ samūho gāmatā.",
  "anya-e0805n:2411_2": "Evaṃ janatā, bandhutā, sahāyatā, nāgaratā.",
  "anya-e0805n:2411_3": "“Tā”ti yogavibhāgena sakatthepi devoyeva devatā,",
  "anya-e0805n:2411_4": "tāpaccayantassa niccamitthiliṅgatā.",
  "anya-e0805n:2412_0": "381. Tadassa ṭhānamiyo ca.",
  "anya-e0805n:2413_0": "“Tadassa ṭhāna”miccetasmiṃ atthe chaṭṭhiyantato iyappaccayo hoti.",
  "anya-e0805n:2413_1": "Madanassa ṭhānaṃ madaniyo, madaniyā,",
  "anya-e0805n:2413_2": "madaniyaṃ,",
  "anya-e0805n:2413_3": "bandhanassa ṭhānaṃ bandhaniyaṃ.",
  "anya-e0805n:2413_4": "Evaṃ mucchaniyaṃ.",
  "anya-e0805n:2413_5": "Rajaniyaṃ,",
  "anya-e0805n:2413_6": "gamaniyaṃ,",
  "anya-e0805n:2413_7": "dassaniyaṃ,",
  "anya-e0805n:2413_8": "upādāniyaṃ,",
  "anya-e0805n:2413_9": "pasādaniyaṃ.",
  "anya-e0805n:2413_10": "Casaddena hitādiatthepi upādānānaṃ hitā upādāniyā iccādi.",
  "anya-e0805n:2414_0": "382. Upamatthāyitattaṃ.",
  "anya-e0805n:2415_0": "Upamatthe upamāvāciliṅgato āyitattappaccayo hoti.",
  "anya-e0805n:2415_1": "Dhūmo viya dissatīti dhūmāyitattaṃ.",
  "anya-e0805n:2415_2": "Evaṃ timirāyitattaṃ.",
  "anya-e0805n:2416_0": "“Tadassa ṭhāna”nti vattate.",
  "anya-e0805n:2417_0": "383. Tannissitatthe lo.",
  "anya-e0805n:2418_0": "“Tannissita”nti atthe,",
  "anya-e0805n:2418_1": "“tadassaṭhāna”nti atthe ca lappaccayo hoti.",
  "anya-e0805n:2418_2": "Duṭṭhu nissitaṃ,",
  "anya-e0805n:2418_3": "duṭṭhu ṭhānaṃ vā duṭṭhullaṃ,",
  "anya-e0805n:2418_4": "duṭṭhullā vācā,",
  "anya-e0805n:2418_5": "lassa dvibhāvo.",
  "anya-e0805n:2418_6": "Evaṃ vedallaṃ.",
  "anya-e0805n:2419_0": "“Abhijjhā assa pakati, abhijjhā assa bahulā”ti vā viggahe –",
  "anya-e0805n:2420_0": "384. Ālu tabbahule.",
  "anya-e0805n:2421_0": "Paṭhamāvibhatyantato āluppaccayo hoti “tadassa bahula”miccetasmiṃ atthe.",
  "anya-e0805n:2421_1": "Abhijjhālu,",
  "anya-e0805n:2421_2": "abhijjhālū,",
  "anya-e0805n:2421_3": "abhijjhālavo.",
  "anya-e0805n:2421_4": "Evaṃ sītālu, dhajālu, dayālu.",
  "anya-e0805n:2421_5": "“Sabbato ko”ti ettha puna sabbatoggahaṇena kakārāgamo,",
  "anya-e0805n:2421_6": "abhijjhāluko,",
  "anya-e0805n:2421_7": "abhijjhālukā,",
  "anya-e0805n:2421_8": "abhijjhālukaṃ.",
  "anya-e0805n:2421_9": "Evaṃ sītāluko, dayāluko,",
  "anya-e0805n:2421_10": "tathā hīnova hīnako.",
  "anya-e0805n:2421_11": "Evaṃ potako, kumārako, māṇavako, muduko, ujuko,",
  "anya-e0805n:2421_12": "appamattakaṃ,",
  "anya-e0805n:2421_13": "oramattakaṃ,",
  "anya-e0805n:2421_14": "sīlamattakaṃ iccādi.",
  "anya-e0805n:2422_0": "“Yadanupapannā nipātanā sijjhantī”ti iminā paṭibhāgakucchitasaññānukampādiatthesu kappaccayo.",
  "anya-e0805n:2422_1": "Paṭibhāgatthe hatthino iva hatthikā.",
  "anya-e0805n:2422_2": "Evaṃ assakā.",
  "anya-e0805n:2422_3": "Kucchitatthe kucchito samaṇo samaṇako.",
  "anya-e0805n:2422_4": "Evaṃ brāhmaṇako, muṇḍako,",
  "anya-e0805n:2422_5": "paṇḍitako,",
  "anya-e0805n:2422_6": "veyyākaraṇako.",
  "anya-e0805n:2422_7": "Saññāyaṃ katako, bhaṭako.",
  "anya-e0805n:2422_8": "Anukampāyaṃ puttako.",
  "anya-e0805n:2423_0": "Tathā kiṃyatetato parimāṇatthe ttakavantuppaccayā.",
  "anya-e0805n:2423_1": "Kiṃ parimāṇamassāti kittakaṃ.",
  "anya-e0805n:2423_2": "Evaṃ yattakaṃ, tattakaṃ, ettakaṃ.",
  "anya-e0805n:2423_3": "Vantumhi āttañca,",
  "anya-e0805n:2423_4": "yaṃ parimāṇamassāti yāvā, yāvanto,",
  "anya-e0805n:2423_5": "guṇavantusamaṃ.",
  "anya-e0805n:2423_6": "Evaṃ tāvā, tāvanto. Etāvā,",
  "anya-e0805n:2423_7": "etāvanto iccādi.",
  "anya-e0805n:2424_0": "“Suvaṇṇena pakata”nti viggahe –",
  "anya-e0805n:2425_0": "385. Tappakativacane mayo.",
  "anya-e0805n:2426_0": "Tappakativacanatthe mayappaccayo hoti,",
  "anya-e0805n:2426_1": "pakarīyatīti pakati,",
  "anya-e0805n:2426_2": "tena pakati tappakati,",
  "anya-e0805n:2426_3": "tappakatiyā vacanaṃ kathanaṃ tappakativacanaṃ.",
  "anya-e0805n:2426_4": "Suvaṇṇamayo ratho,",
  "anya-e0805n:2426_5": "sovaṇṇamayo vā,",
  "anya-e0805n:2426_6": "suvaṇṇamayā bhājanavikati,",
  "anya-e0805n:2426_7": "suvaṇṇamayaṃ bhājanaṃ.",
  "anya-e0805n:2426_8": "Evaṃ rūpiyamayaṃ,",
  "anya-e0805n:2426_9": "rajatamayaṃ,",
  "anya-e0805n:2426_10": "jatumayaṃ,",
  "anya-e0805n:2426_11": "dārumayaṃ,",
  "anya-e0805n:2426_12": "mattikāmayaṃ,",
  "anya-e0805n:2426_13": "iddhiyā nibbattaṃ iddhimayaṃ.",
  "anya-e0805n:2427_0": "Manato nipphannā manomayā, ayasāpakataṃ ayomayaṃ. Ettha ca “manogaṇādīna”nti vattamāne –",
  "anya-e0805n:2428_0": "386. Etesamo lope.",
  "anya-e0805n:2429_0": "Etesaṃ manogaṇādīnaṃ anto ottamāpajjate vibhattilope kateti okāro.",
  "anya-e0805n:2430_0": "Gavena pakataṃ karīsaṃ,",
  "anya-e0805n:2430_1": "goto nibbattanti vā gomayaṃ.",
  "anya-e0805n:2430_2": "“Mayo”tiyogavibhāgena sakatthepi dānameva dānamayaṃ,",
  "anya-e0805n:2430_3": "sīlamayaṃ iccādi.",
  "anya-e0805n:2431_0": "Saṃsaṭṭhādianekatthataddhitaṃ.",
  "anya-e0805n:2432_0": "Bhāvataddhita",
  "anya-e0805n:2433_0": "“Alasassa bhāvo”ti viggahe –",
  "anya-e0805n:2434_0": "387. Ṇyattatā bhāve tu.",
  "anya-e0805n:2435_0": "Chaṭṭhiyantato ṇyattatāiccete paccayā honti “tassa bhāvo” iccetasmiṃ atthe,",
  "anya-e0805n:2435_1": "tusaddaggahaṇena ttanaṇeyyādippaccayā ca.",
  "anya-e0805n:2435_2": "Bhavanti etasmā buddhisaddā iti bhāvo,",
  "anya-e0805n:2435_3": "saddappavattinimittaṃ vuccati,",
  "anya-e0805n:2435_4": "vuttañca –",
  "anya-e0805n:2435_5": "“yassa guṇassa hi bhāvā dabbe saddaniveso tadabhidhāneṇyattatādayo”ti.",
  "anya-e0805n:2435_6": "Ṇyattattanantānaṃ niccaṃ napuṃsakattaṃ,",
  "anya-e0805n:2435_7": "tāpaccayantassa sabhāvato niccamitthiliṅgatā.",
  "anya-e0805n:2435_8": "Ṇyappaccayoyaṃ guṇavacane brāhmaṇādīhi,",
  "anya-e0805n:2435_9": "tattha “avaṇṇo ye lopañcā”ti avaṇṇalopo,",
  "anya-e0805n:2435_10": "ādivuddhi.",
  "anya-e0805n:2436_0": "Ālasyaṃ.",
  "anya-e0805n:2436_1": "Evaṃ ārogyaṃ,",
  "anya-e0805n:2436_2": "udaggassa bhāvo odagyaṃ,",
  "anya-e0805n:2436_3": "sakhino bhāvo sakhyaṃ,",
  "anya-e0805n:2436_4": "aṇaṇassa bhāvo āṇaṇyaṃ,",
  "anya-e0805n:2436_5": "vidhavāya bhāvo vedhabyaṃ,",
  "anya-e0805n:2436_6": "dubbalassa bhāvo dubbalyaṃ,",
  "anya-e0805n:2436_7": "capalassa bhāvo cāpalyaṃ.",
  "anya-e0805n:2437_0": "Viyattassa bhāvo veyyattiyaṃ,",
  "anya-e0805n:2437_1": "maccharassa bhāvo macchariyaṃ.",
  "anya-e0805n:2437_2": "Evaṃ issariyaṃ, ālasiyaṃ, muṇḍiyaṃ, mūḷhiyaṃ.",
  "anya-e0805n:2437_3": "Ettha “veyyattiya”ntiādīsu “tesu vuddhī”tiādinā yamhi ikārāgamo.",
  "anya-e0805n:2438_0": "“Paṇḍitassa bhāvo paṇḍitya”ntiādīsu “yavataṃ talanadakārānaṃ byañjanāni calañajakāratta”nti tyakārasaṃyogādīnaṃ calañajakārādesā, dvittaṃ.",
  "anya-e0805n:2438_1": "Paṇḍiccaṃ,",
  "anya-e0805n:2438_2": "bahussutassa bhāvo bāhussaccaṃ,",
  "anya-e0805n:2438_3": "“tesu vuddhī”tiādinā ukārassa akāro,",
  "anya-e0805n:2438_4": "evaṃ porohiccaṃ,",
  "anya-e0805n:2438_5": "adhipatissa bhāvo ādhipaccaṃ,",
  "anya-e0805n:2438_6": "muṭṭhassatissa bhāvo muṭṭhassaccaṃ,",
  "anya-e0805n:2438_7": "ivaṇṇalopo.",
  "anya-e0805n:2438_8": "Kusalassa bhāvo kosallaṃ.",
  "anya-e0805n:2438_9": "Evaṃ vepullaṃ,",
  "anya-e0805n:2438_10": "samānānaṃ bhāvo sāmaññaṃ,",
  "anya-e0805n:2438_11": "gilānassa bhāvo gelaññaṃ,",
  "anya-e0805n:2438_12": "“kvacādimajjhuttarā”disuttena saṃyoge pare rassattaṃ.",
  "anya-e0805n:2439_0": "Suhadassa bhāvosohajjaṃ.",
  "anya-e0805n:2439_1": "Evaṃ vesārajjaṃ,",
  "anya-e0805n:2439_2": "kusīdassabhāvokosajjaṃ,",
  "anya-e0805n:2439_3": "“tesu vuddhī”tiādinā īkārassa akāro.",
  "anya-e0805n:2439_4": "Tathā “purisassa bhāvo porisa”ntiādīsu “yavataṃ talanā”disutte kāraggahaṇena yavataṃ sakārakacaṭapavaggānaṃ sakārakacaṭapavaggādesā.",
  "anya-e0805n:2439_5": "Sumanassa bhāvo somanassaṃ.",
  "anya-e0805n:2439_6": "Evaṃ domanassaṃ,",
  "anya-e0805n:2439_7": "sovacassaṃ,",
  "anya-e0805n:2439_8": "dovacassaṃ,",
  "anya-e0805n:2439_9": "ettha sakārāgamo.",
  "anya-e0805n:2439_10": "Tathā nipakassa bhāvo nepakkaṃ, dvittaṃ.",
  "anya-e0805n:2439_11": "Evaṃ ādhikkaṃ,",
  "anya-e0805n:2439_12": "dubhagassa bhāvo dobhaggaṃ,",
  "anya-e0805n:2439_13": "vāṇijassa bhāvo vāṇijjaṃ,",
  "anya-e0805n:2439_14": "rājino bhāvo rajjaṃ,",
  "anya-e0805n:2439_15": "“kvacā”dinā rassattaṃ.",
  "anya-e0805n:2439_16": "Sarūpassa bhāvo sāruppaṃ.",
  "anya-e0805n:2439_17": "Evaṃ opammaṃ,",
  "anya-e0805n:2439_18": "sokhummaṃ.",
  "anya-e0805n:2440_0": "Tathassa bhāvo tacchaṃ,",
  "anya-e0805n:2440_1": "dummedhassa bhāvo dummejjhaṃ,",
  "anya-e0805n:2440_2": "samaṇassa bhāvo sāmaññaṃ.",
  "anya-e0805n:2440_3": "Evaṃ brāhmaññaṃ,",
  "anya-e0805n:2440_4": "nipuṇassa bhāvo nepuññaṃ.",
  "anya-e0805n:2440_5": "“Taccha”ntiādīsupi kāraggahaṇeneva yavataṃ thadhaṇakārānaṃ chajhañakārādesā.",
  "anya-e0805n:2441_0": "Ttatāpaccayesu –",
  "anya-e0805n:2441_1": "paṃsukūlikassa bhāvo paṃsukūlikattaṃ,",
  "anya-e0805n:2441_2": "paṃsukūlikatā.",
  "anya-e0805n:2441_3": "Evaṃ tecīvarikattaṃ,",
  "anya-e0805n:2441_4": "tecīvarikatā,",
  "anya-e0805n:2441_5": "odarikattaṃ,",
  "anya-e0805n:2441_6": "odarikatā,",
  "anya-e0805n:2441_7": "manussattaṃ,",
  "anya-e0805n:2441_8": "manussatā jāti, nīlattaṃ,",
  "anya-e0805n:2441_9": "nīlatā guṇo,",
  "anya-e0805n:2441_10": "yācakattaṃ,",
  "anya-e0805n:2441_11": "yācakatā kriyā,",
  "anya-e0805n:2441_12": "daṇḍittaṃ,",
  "anya-e0805n:2441_13": "daṇḍitā dabbaṃ,",
  "anya-e0805n:2441_14": "saccavāditā, pāramitā,",
  "anya-e0805n:2441_15": "kataññutā,",
  "anya-e0805n:2441_16": "sabbaññutā,",
  "anya-e0805n:2441_17": "“kvacā”dinā tāpaccaye rassattaṃ,",
  "anya-e0805n:2441_18": "appicchatā,",
  "anya-e0805n:2441_19": "asaṃsaggatā,",
  "anya-e0805n:2441_20": "bhassārāmatā,",
  "anya-e0805n:2441_21": "niddārāmatā,",
  "anya-e0805n:2441_22": "lahutā iccādi.",
  "anya-e0805n:2442_0": "Ttanapaccaye – puthujjanassa bhāvo puthujjanattanaṃ, vedanattanaṃ, jāyattanaṃ.",
  "anya-e0805n:2443_0": "Ṇeyye –",
  "anya-e0805n:2443_1": "sucissa bhāvo soceyyaṃ.",
  "anya-e0805n:2443_2": "Evaṃ ādhipabheyyaṃ,",
  "anya-e0805n:2443_3": "kavissa bhāvokāveyyaṃ,",
  "anya-e0805n:2443_4": "thenassa bhāvo theyyaṃ,",
  "anya-e0805n:2443_5": "mahāvuttinā nakārassa lopo.",
  "anya-e0805n:2444_0": "“Ṇyattatā”ti yogavibhāgena kammani,",
  "anya-e0805n:2444_1": "sakatthe ca ṇyādayo,",
  "anya-e0805n:2444_2": "vīrānaṃ bhāvo,",
  "anya-e0805n:2444_3": "kammaṃ vā vīriyaṃ,",
  "anya-e0805n:2444_4": "paribhaṭassa kammaṃ pāribhaṭyaṃ,",
  "anya-e0805n:2444_5": "pāribhaṭyassa bhāvo pāribhaṭyatā.",
  "anya-e0805n:2444_6": "Evaṃ sovacassatā,",
  "anya-e0805n:2444_7": "bhisaggassa kammaṃ bhesajjaṃ,",
  "anya-e0805n:2444_8": "byāvaṭassa kammaṃ veyyāvaccaṃ,",
  "anya-e0805n:2444_9": "saṭhassa bhāvo,",
  "anya-e0805n:2444_10": "kammaṃ vā sāṭheyyaṃ.",
  "anya-e0805n:2445_0": "Sakatthe pana –",
  "anya-e0805n:2445_1": "yathābhūtameva yathābhuccaṃ,",
  "anya-e0805n:2445_2": "karuṇāyeva kāruññaṃ,",
  "anya-e0805n:2445_3": "pattakālameva pattakallaṃ,",
  "anya-e0805n:2445_4": "ākāsānantameva ākāsānañcaṃ,",
  "anya-e0805n:2445_5": "kāyapāguññameva kāyapāguññatā iccādi.",
  "anya-e0805n:2446_0": "“Visamassa bhāvo”ti viggahe –",
  "anya-e0805n:2447_0": "“Ttatā, bhāve”ti ca vattate.",
  "anya-e0805n:2448_0": "388. Ṇa visamādīhi.",
  "anya-e0805n:2449_0": "Visamaiccevamādīhi chaṭṭhiyantehi ṇappaccayo hoti,",
  "anya-e0805n:2449_1": "tta tā ca “tassa bhāvo” iccetasmiṃ atthe.",
  "anya-e0805n:2449_2": "Ākatigaṇoyaṃ. Vesamaṃ,",
  "anya-e0805n:2449_3": "visamattaṃ, visamatā.",
  "anya-e0805n:2449_4": "Sucissa bhāvo socaṃ, sucittaṃ, sucitā,",
  "anya-e0805n:2449_5": "garuno bhāvo gāravo,",
  "anya-e0805n:2449_6": "ādivuddhi,",
  "anya-e0805n:2449_7": "“o sare cā”ti sutte casaddaggahaṇena ukārassa ca avādeso.",
  "anya-e0805n:2449_8": "Paṭuno bhāvo pāṭavaṃ, paṭuttaṃ, paṭutā.",
  "anya-e0805n:2450_0": "Ujuno bhāvo ajjavaṃ,",
  "anya-e0805n:2450_1": "muduno bhāvo maddavaṃ iccatra “āttañcā”ti ṇamhi ikārukārānaṃ āttaṃ, dvibhāvo,",
  "anya-e0805n:2450_2": "saṃyoge ādirassattañca. Ujutā, mudutā.",
  "anya-e0805n:2450_3": "Evaṃ isissa bhāvo ārisyaṃ, āsabhaṃ,",
  "anya-e0805n:2450_4": "kumārassa bhāvokomāraṃ,",
  "anya-e0805n:2450_5": "yuvassa bhāvo yobbanaṃ,",
  "anya-e0805n:2450_6": "mahāvuttinā nakārāgamo,",
  "anya-e0805n:2450_7": "paramānaṃ bhāvo,",
  "anya-e0805n:2450_8": "kammaṃ vā pāramī dānādikriyā,",
  "anya-e0805n:2450_9": "“ṇavaṇikā”disuttena īpaccayo,",
  "anya-e0805n:2450_10": "samaggānaṃ bhāvo sāmaggī.",
  "anya-e0805n:2451_0": "389. Ramaṇīyādito kaṇa.",
  "anya-e0805n:2452_0": "Ramaṇīyaiccevamādito kaṇapaccayo hoti,",
  "anya-e0805n:2452_1": "tta tā ca bhāvatthe.",
  "anya-e0805n:2452_2": "Ramaṇīyassa bhāvo rāmaṇīyakaṃ,",
  "anya-e0805n:2452_3": "ramaṇīyattaṃ,",
  "anya-e0805n:2452_4": "ramaṇīyatā.",
  "anya-e0805n:2452_5": "Evaṃ mānuññakaṃ,",
  "anya-e0805n:2452_6": "manuññattaṃ,",
  "anya-e0805n:2452_7": "manuññatā,",
  "anya-e0805n:2452_8": "piyarūpakaṃ,",
  "anya-e0805n:2452_9": "piyarūpattaṃ,",
  "anya-e0805n:2452_10": "piyarūpatā,",
  "anya-e0805n:2452_11": "kalyāṇakaṃ,",
  "anya-e0805n:2452_12": "kalyāṇattaṃ,",
  "anya-e0805n:2452_13": "kalyāṇatā, corakaṃ,",
  "anya-e0805n:2452_14": "corikā vā, corattaṃ, coratā, aḍḍhakaṃ,",
  "anya-e0805n:2452_15": "aḍḍhattaṃ,",
  "anya-e0805n:2452_16": "aḍḍhatā iccādi.",
  "anya-e0805n:2453_0": "Bhāvataddhitaṃ.",
  "anya-e0805n:2454_0": "Visesataddhita",
  "anya-e0805n:2455_0": "“Sabbe ime pāpā ayamimesaṃ visesena pāpo”ti viggahe –",
  "anya-e0805n:2456_0": "390. Visese taratamisikiyiṭṭhā.",
  "anya-e0805n:2457_0": "Visesatthe tara tama isika iya iṭṭhaiccete paccayā honti. Pāpataro, pāpatarā,",
  "anya-e0805n:2457_1": "pāpataraṃ.",
  "anya-e0805n:2457_2": "Tatopi adhiko pāpatamo, pāpatamā,",
  "anya-e0805n:2457_3": "pāpatamaṃ. Pāpisiko, pāpisikā,",
  "anya-e0805n:2457_4": "pāpisikaṃ. Pāpiyo, pāpiyā, pāpiyaṃ. Pāpiṭṭho, pāpiṭṭhā,",
  "anya-e0805n:2457_5": "pāpiṭṭhaṃ.",
  "anya-e0805n:2457_6": "Atisayena pāpiṭṭho,",
  "anya-e0805n:2457_7": "pāpiṭṭhataro.",
  "anya-e0805n:2457_8": "Evaṃ paṭutaro, paṭutamo, paṭisiko, paṭiyo, paṭiṭṭho.",
  "anya-e0805n:2457_9": "Sabbesaṃ atisayena varo varataro, varatamo, varisiko, variyo, variṭṭho.",
  "anya-e0805n:2457_10": "Evaṃ paṇītataro,",
  "anya-e0805n:2457_11": "paṇītatamo.",
  "anya-e0805n:2458_0": "“Sabbe ime vuḍḍhā ayamimesaṃ visesena vuḍḍho”ti atthe iyaiṭṭhappaccayā honti.",
  "anya-e0805n:2459_0": "391. Vuḍḍhassa jo iyiṭṭhesu.",
  "anya-e0805n:2460_0": "Sabbasseva vuḍḍhasaddassa jo hoti iya iṭṭhaiccetesu paccayesu. Jeyyo, jeṭṭho,",
  "anya-e0805n:2460_1": "ettha ca “saralopādi”sutte tuggahaṇena lopamakatvā “sarā sare lopa”nti pubbasare lutte “kvacāsavaṇṇaṃ lutte”ti ekāro.",
  "anya-e0805n:2461_0": "“Iyiṭṭhesū”ti adhikāro, “jo”ti ca vattate.",
  "anya-e0805n:2462_0": "392. Pasatthassa so ca.",
  "anya-e0805n:2463_0": "Sabbasseva pasatthasaddassa sādeso hoti,",
  "anya-e0805n:2463_1": "jo ca iyiṭṭhesu.",
  "anya-e0805n:2463_2": "Ayañca pasattho ayañca pasattho sabbe ime pasatthā ayamimesaṃ visesena pasatthoti seyyo, seṭṭho, jeyyo, jeṭṭho.",
  "anya-e0805n:2464_0": "393. Antikassa nedo.",
  "anya-e0805n:2465_0": "Sabbasseva antikasaddassa nedādeso hoti iyiṭṭhesu. Visesena antikoti nediyo, nediṭṭho.",
  "anya-e0805n:2466_0": "394. Bāḷhassa sādho.",
  "anya-e0805n:2467_0": "Sabbasseva bāḷhasaddassa sādhādeso hoti iyiṭṭhesu. Visesena bāḷhoti sādhiyo, sādhiṭṭho.",
  "anya-e0805n:2468_0": "395. Appassa kaṇa.",
  "anya-e0805n:2469_0": "Sabbassa appasaddassa kaṇa hoti iyiṭṭhesu. Visesena appoti kaṇiyo, kaṇiṭṭho.",
  "anya-e0805n:2470_0": "“Visesena yuvā”ti atthe “kaṇa”iti vattate.",
  "anya-e0805n:2471_0": "396. Yuvānañca.",
  "anya-e0805n:2472_0": "Sabbassa yuvasaddassa kaṇa hoti iyiṭṭhesu. “Tesu vuddhī”tiādinā ṇakārassa nakāro. Kaniyo, kaniṭṭho.",
  "anya-e0805n:2473_0": "397. Vantu mantu vīnañca lopo.",
  "anya-e0805n:2474_0": "Vantumantuvī iccetesaṃ paccayānaṃ lopo hoti iyiṭṭhesu.",
  "anya-e0805n:2474_1": "Sabbe ime guṇavanto ayamimesaṃ visesena guṇavāti guṇiyo, guṇiṭṭho,",
  "anya-e0805n:2474_2": "visesena satimāti satiyo, satiṭṭho,",
  "anya-e0805n:2474_3": "visesena medhāvīti medhiyo,",
  "anya-e0805n:2474_4": "medhiṭṭho iccādi.",
  "anya-e0805n:2475_0": "Visesataddhitaṃ.",
  "anya-e0805n:2476_0": "Assatthitaddhita",
  "anya-e0805n:2477_0": "“Medhā yassa atthi, tasmiṃ vā vijjatī”ti viggahe –",
  "anya-e0805n:2478_0": "398. Tadassatthīti vī ca.",
  "anya-e0805n:2479_0": "Paṭhamāvibhatyantā “tadassa atthi,",
  "anya-e0805n:2479_1": "tasmiṃ vā vijjati” iccetesvatthesu vīpaccayo hoti.",
  "anya-e0805n:2479_2": "Medhāmāyā saddehi cāyaṃ. Medhāvī,",
  "anya-e0805n:2479_3": "medhāvino.",
  "anya-e0805n:2479_4": "Itthiyaṃ īkārantattā “patibhikkhurājīkārantehi inī”ti inī,",
  "anya-e0805n:2479_5": "medhāvinī,",
  "anya-e0805n:2479_6": "medhāviniyo.",
  "anya-e0805n:2479_7": "Napuṃsake medhāvi kulaṃ.",
  "anya-e0805n:2479_8": "Evaṃ māyāvī, māyāvinī,",
  "anya-e0805n:2479_9": "māyāvi cittaṃ.",
  "anya-e0805n:2480_0": "Caggahaṇena so i lava ālādippaccayā ca. Yathā –",
  "anya-e0805n:2480_1": "sumedhā yassa atthi,",
  "anya-e0805n:2480_2": "tasmiṃ vā vijjatīti sumedhaso,",
  "anya-e0805n:2480_3": "rassattaṃ.",
  "anya-e0805n:2480_4": "Evaṃ lomaso.",
  "anya-e0805n:2480_5": "Picchaṃ assa atthi,",
  "anya-e0805n:2480_6": "tasmiṃ vā vijjatīti picchilo.",
  "anya-e0805n:2480_7": "Evaṃ phenilo, tuṇḍilo, jaṭilo.",
  "anya-e0805n:2480_8": "Kesā assa atthīti kesavo,",
  "anya-e0805n:2480_9": "vācālo iccādi.",
  "anya-e0805n:2481_0": "“Tapo assa atthi, tasmiṃ vā vijjatī”ti viggahe –",
  "anya-e0805n:2482_0": "“Tadassatthī”ti adhikāro.",
  "anya-e0805n:2483_0": "399. Tapādito sī.",
  "anya-e0805n:2484_0": "Tapaiccevamādito sīpaccayo hoti “tadassatthi” iccetasmiṃ atthe.",
  "anya-e0805n:2484_1": "Sassa dvibhāvo. Tapassī,",
  "anya-e0805n:2484_2": "tapassino,",
  "anya-e0805n:2484_3": "tapassinī, tapassi.",
  "anya-e0805n:2484_4": "Evaṃ tejassī, yasassī, manassī, payassī.",
  "anya-e0805n:2485_0": "“Daṇḍo assa atthi, tasmiṃ vā vijjatī”ti viggahe –",
  "anya-e0805n:2486_0": "400. Daṇḍādito ikaī.",
  "anya-e0805n:2487_0": "Ādisaddoyaṃ pakārattho,",
  "anya-e0805n:2487_1": "daṇḍaiccevamādito avaṇṇantā ika ī iccete paccayā honti “tadassatthi” iccetasmiṃ atthe. Daṇḍiko, daṇḍī, daṇḍino, daṇḍinī.",
  "anya-e0805n:2487_2": "Evaṃ māliko, mālī, mālinī, chattiko, chattī, rūpiko, rūpī, kesiko, kesī, saṅghī, ñāṇī,",
  "anya-e0805n:2487_3": "hatthī iccādi.",
  "anya-e0805n:2488_0": "401. Madhvādito ro.",
  "anya-e0805n:2489_0": "Madhuādito rappaccayo hoti “tadassatthī”ti atthe.",
  "anya-e0805n:2489_1": "Madhu assa atthi,",
  "anya-e0805n:2489_2": "tasmiṃ vā vijjatīti madhuro guḷo,",
  "anya-e0805n:2489_3": "madhurā sakkharā,",
  "anya-e0805n:2489_4": "madhuraṃ khīraṃ,",
  "anya-e0805n:2489_5": "kuñjā hanū etassa santīti kuñjaro,",
  "anya-e0805n:2489_6": "sabbasmiṃ vattabbe mukhamassa atthīti mukharo,",
  "anya-e0805n:2489_7": "susi assa atthīti susiro.",
  "anya-e0805n:2489_8": "Evaṃ ruciro, nagaro.",
  "anya-e0805n:2490_0": "“Guṇo assa atthi, tasmiṃ vā vijjatī”ti viggahe –",
  "anya-e0805n:2491_0": "402. Guṇāditovantu.",
  "anya-e0805n:2492_0": "Guṇaiccevamādito vantuppaccayo hoti “tadassa atthī”ti atthe.",
  "anya-e0805n:2492_1": "Vibhattilope,",
  "anya-e0805n:2492_2": "nāmabyapadese ca kate syādyuppatti.",
  "anya-e0805n:2492_3": "Guṇavantu si,",
  "anya-e0805n:2492_4": "“savibhattissa,",
  "anya-e0805n:2492_5": "ntussā”ti adhikicca “ā simhī”ti āttaṃ,",
  "anya-e0805n:2492_6": "guṇavā puriso,",
  "anya-e0805n:2492_7": "sesaṃ ñeyyaṃ.",
  "anya-e0805n:2492_8": "Evaṃ gaṇavā,",
  "anya-e0805n:2492_9": "kulavā iccādayo.",
  "anya-e0805n:2492_10": "Itthiyaṃ “ṇava ṇika ṇeyyaṇantūhī”ti īpaccayo,",
  "anya-e0805n:2492_11": "“vā”ti vattamāne “ntussa tamīkāre”ti takāro, guṇavatī,",
  "anya-e0805n:2492_12": "guṇavantī iccādi.",
  "anya-e0805n:2492_13": "Napuṃsake “aṃ napuṃsake”ti savibhattissa ntussa amādeso,",
  "anya-e0805n:2492_14": "guṇavaṃ iccādi.",
  "anya-e0805n:2493_0": "“Sati assa atthi, tasmiṃ vā vijjatī”ti viggahe –",
  "anya-e0805n:2494_0": "“Tadassatthī”ti vattate.",
  "anya-e0805n:2495_0": "493. Satyādīhi mantu.",
  "anya-e0805n:2496_0": "Satiiccevamādīhi avaṇṇantarahitehi paṭhamāvibhatyantehi liṅgehi mantuppaccayo hoti “tadassatthī”ti atthe.",
  "anya-e0805n:2496_1": "Sesaṃ guṇavantusamaṃ. Satimā, satimatī,",
  "anya-e0805n:2496_2": "satimantī, satimaṃ.",
  "anya-e0805n:2496_3": "Evaṃ dhitimā,",
  "anya-e0805n:2496_4": "gatimā iccādayo.",
  "anya-e0805n:2497_0": "Tathā “āyu assa atthīti āyu mantu”iccatra –",
  "anya-e0805n:2498_0": "404. Āyussukārāsamantumhi.",
  "anya-e0805n:2499_0": "Āyussa ukāro asa hoti mantumhīti asādeso. Āyasmā,",
  "anya-e0805n:2499_1": "sesaṃ samaṃ.",
  "anya-e0805n:2499_2": "Gāvo assa santīti gomā, gomanto, gomatī, gomantī,",
  "anya-e0805n:2499_3": "gomaṃ kulaṃ iccādi.",
  "anya-e0805n:2500_0": "“Saddhā assa atthī”ti viggahe –",
  "anya-e0805n:2501_0": "405. Saddhādito ṇa.",
  "anya-e0805n:2502_0": "Saddhā paññāiccevamādito ṇappaccayo hoti “tadassatthi”iccetasmiṃ atthe.",
  "anya-e0805n:2502_1": "Saddho puriso,",
  "anya-e0805n:2502_2": "saddhā kaññā,",
  "anya-e0805n:2502_3": "saddhaṃ kulaṃ.",
  "anya-e0805n:2502_4": "Evaṃ pañño,",
  "anya-e0805n:2502_5": "amaccharo,",
  "anya-e0805n:2502_6": "tathā buddhaṃ,",
  "anya-e0805n:2502_7": "buddhi assa atthīti buddho iccādi.",
  "anya-e0805n:2503_0": "Assatthitaddhitaṃ.",
  "anya-e0805n:2504_0": "Saṅkhyātaddhita",
  "anya-e0805n:2505_0": "“Pañcannaṃ pūraṇo”ti viggahe –",
  "anya-e0805n:2506_0": "406. Saṅkhyāpūraṇe mo.",
  "anya-e0805n:2507_0": "Pūrayati saṅkhyā anenāti pūraṇo,",
  "anya-e0805n:2507_1": "saṅkhyāya pūraṇo saṅkhyāpūraṇo,",
  "anya-e0805n:2507_2": "tasmiṃ saṅkhyāpūraṇatthe chaṭṭhiyantato mappaccayo hoti. Pañcamo,",
  "anya-e0805n:2507_3": "pañcannaṃ pūraṇī pañcamī,",
  "anya-e0805n:2507_4": "“nadādito vā ī”ti īpaccayo.",
  "anya-e0805n:2507_5": "“Itthiyamato āpaccayo”ti āpaccayo,",
  "anya-e0805n:2507_6": "pañcamā vīriyapāramī,",
  "anya-e0805n:2507_7": "pañcamaṃ jhānaṃ.",
  "anya-e0805n:2507_8": "Evaṃ sattamo, sattamī, sattamā, sattamaṃ, aṭṭhamo, aṭṭhamī, aṭṭhamā, aṭṭhamaṃ, navamo, navamī, navamā, navamaṃ, dasamo, dasamī, dasamā,",
  "anya-e0805n:2507_9": "dasamaṃ iccādi.",
  "anya-e0805n:2508_0": "“Saṅkhyāpūraṇe”ti adhikāro.",
  "anya-e0805n:2509_0": "407. Catucchehi thaṭhā.",
  "anya-e0805n:2510_0": "Catuchaiccetehi thaṭhaiccete paccayā honti saṅkhyāpūraṇatthe.",
  "anya-e0805n:2510_1": "Catunnaṃ pūraṇo catuttho, dvittaṃ, catutthī, catutthā,",
  "anya-e0805n:2510_2": "catutthaṃ,",
  "anya-e0805n:2510_3": "channaṃ pūraṇo chaṭṭho, chaṭṭhī, chaṭṭhā, chaṭṭhaṃ,",
  "anya-e0805n:2510_4": "chaṭṭho eva chaṭṭhamo.",
  "anya-e0805n:2511_0": "Chāhaṃ, chaḷāyatanaṃ iccatra –",
  "anya-e0805n:2512_0": "408. Sa chassa vā.",
  "anya-e0805n:2513_0": "Chassa sakārādeso hoti vā saṅkhyāne. Chāhamassa jīvitaṃ sāhaṃ, chāhaṃ vā, saḷāyatanaṃ.",
  "anya-e0805n:2514_0": "“Dvinnaṃ pūraṇo”ti viggahe –",
  "anya-e0805n:2515_0": "409. Dvitīhi tiyo.",
  "anya-e0805n:2516_0": "Dvitiiccetehi tiyappaccayo hoti saṅkhyāpūraṇatthe. Vipariṇāmena “dvi tiṇṇa”nti vattamāne –",
  "anya-e0805n:2517_0": "410. Tiye dutāpi ca.",
  "anya-e0805n:2518_0": "Dvitiiccetesaṃ dutaiccādesā honti tiyappaccaye pare.",
  "anya-e0805n:2518_1": "Dutiyo puriso, dutiyā, dutiyaṃ.",
  "anya-e0805n:2518_2": "Evaṃ tiṇṇaṃ pūraṇo tatiyo, tatiyā, tatiyaṃ.",
  "anya-e0805n:2518_3": "Apiggahaṇena aññatthāpi dvisaddassa duādeso hoti,",
  "anya-e0805n:2518_4": "casaddena di ca.",
  "anya-e0805n:2518_5": "Dve rattiyo durattaṃ, duvidhaṃ, duvaṅgaṃ, dirattaṃ, diguṇaṃ, digu.",
  "anya-e0805n:2519_0": "411. Tesamaḍḍhūpapadena aḍḍhuḍḍhadivaḍḍhadiyaḍḍhaḍḍhatiyā.",
  "anya-e0805n:2520_0": "Tesaṃ catutthadutiyatatiyānaṃ aḍḍhūpapadānaṃ aḍḍhūpapadena saha aḍḍhuḍḍhadivaḍḍhadiyaḍḍhaaḍḍhatiyādesā honti.",
  "anya-e0805n:2521_0": "Ettha ca –",
  "anya-e0805n:2522_0": "Aḍḍhūpapadapādāna-sāmatthā aḍḍhapubbakā;",
  "anya-e0805n:2523_0": "Tesaṃsaddena gayhante, catutthadutiyādayo.",
  "anya-e0805n:2524_0": "Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho, aḍḍhena tatiyo aḍḍhatiyo.",
  "anya-e0805n:2525_0": "“Ekañca dasa cā”ti atthe dvandasamāse,",
  "anya-e0805n:2525_1": "“ekena adhikā dasā”ti atthe tappurisasamāse vā kate “saṅkhyāne”ti vattamāne “dvekaṭṭhānamākāro vā”ti āttaṃ.",
  "anya-e0805n:2525_2": "Vavatthitavibhāsatthoyaṃ vāsaddo.",
  "anya-e0805n:2526_0": "Tena cettha –",
  "anya-e0805n:2527_0": "Dvekaṭṭhānaṃ dase niccaṃ, dvissā’navutiyā navā;",
  "anya-e0805n:2528_0": "Itaresa’masantañca, āttaṃ dīpeti vāsuti.",
  "anya-e0805n:2529_0": "“Ekādito dasara saṅkhyāne”ti rattaṃ.",
  "anya-e0805n:2530_0": "Rādeso vaṇṇamattattā, vaṇṇamattappasaṅgipi;",
  "anya-e0805n:2531_0": "Siyā dasassa dasseva, nimittāsannabhāvato.",
  "anya-e0805n:2532_0": "Tato bahuvacanaṃ yo,",
  "anya-e0805n:2532_1": "“pañcādīnamakāro”ti savibhattissa antassa attaṃ. Ekārasa, ekādasa,",
  "anya-e0805n:2532_2": "liṅgattayepi samānaṃ.",
  "anya-e0805n:2533_0": "“Vā”ti vattate.",
  "anya-e0805n:2534_0": "412. Ekādito dasassī.",
  "anya-e0805n:2535_0": "Ekādito parassa dasassa ante īpaccayo hoti vā pūraṇatthe.",
  "anya-e0805n:2536_0": "Dasassa paccayāyogā, laddhamanteti atthato;",
  "anya-e0805n:2537_0": "Tadantassa sabhāvena, itthiyaṃyeva sambhavo.",
  "anya-e0805n:2538_0": "Ekādasannaṃ pūraṇī ekādasī, aññatra ekādasamo, ekādasamaṃ.",
  "anya-e0805n:2539_0": "Dve ca dasa ca, dvīhi vā adhikā dasāti “dvi dasa”iccatra “vā”ti vattate.",
  "anya-e0805n:2540_0": "“Vīsati dasesu bā dvissa tū”ti bādeso,",
  "anya-e0805n:2540_1": "dassa rādeso. Bārasa,",
  "anya-e0805n:2540_2": "aññatra āttaṃ, dvādasa.",
  "anya-e0805n:2540_3": "Dvādasannaṃ pūraṇo bārasamo,",
  "anya-e0805n:2540_4": "dvādasamo, dvādasī.",
  "anya-e0805n:2541_0": "Tayo ca dasa ca,",
  "anya-e0805n:2541_1": "tīhi vā adhikā dasāti terasa,",
  "anya-e0805n:2541_2": "“tesu vuddhi lopā”dinā tissa teādaso ānavutiyā, terasamo, terasī.",
  "anya-e0805n:2542_0": "Cattāro ca dasa ca,",
  "anya-e0805n:2542_1": "catūhi vā adhikā dasāti catuddasa iccatra “gaṇane dasassā”ti ca vattamāne “catūpapadassa lopo tuttarapadādi cassa cucopi navā”ti tulopo, cuco ca. Cuddasa, coddasa,",
  "anya-e0805n:2542_2": "catuddasa.",
  "anya-e0805n:2542_3": "Cuddasamo,",
  "anya-e0805n:2542_4": "catuddasamo,",
  "anya-e0805n:2542_5": "cakuddasī,",
  "anya-e0805n:2542_6": "cātuddasī vā.",
  "anya-e0805n:2543_0": "Pañca ca dasa ca,",
  "anya-e0805n:2543_1": "pañcahi vā adhikā dasāti pañcadasa,",
  "anya-e0805n:2543_2": "“tesu vuddhi lopā”dinā pañcasaddassa dasa vīsesu pannapaṇṇaādesāpi,",
  "anya-e0805n:2543_3": "“aṭṭhādito cā”ti rattaṃ.",
  "anya-e0805n:2543_4": "Pannarasa,",
  "anya-e0805n:2543_5": "pañcadasa.",
  "anya-e0805n:2543_6": "Pannarasamo,",
  "anya-e0805n:2543_7": "pañcadasamo,",
  "anya-e0805n:2543_8": "pannarasī,",
  "anya-e0805n:2543_9": "pañcadasī.",
  "anya-e0805n:2544_0": "“Cha ca dasa ca,",
  "anya-e0805n:2544_1": "chahi vā adhikā dasā”ti samāse kate “chassā”ti vattamāne “dase so niccañcā”ti so,",
  "anya-e0805n:2544_2": "“saṅkhyānaṃ,",
  "anya-e0805n:2544_3": "vā”ti ca vattate,",
  "anya-e0805n:2544_4": "“la darāna”nti lattaṃ,",
  "anya-e0805n:2544_5": "vavatthitavibhāsatthoyaṃ vāsaddo.",
  "anya-e0805n:2545_0": "Ḷo niccaṃ soḷase dassa, cattālīse ca terase;",
  "anya-e0805n:2546_0": "Aññatra na ca hotāyaṃ, vavatthitavibhāsato.",
  "anya-e0805n:2547_0": "Laḷānamaviseso kvaci, soḷasa. Teḷasa, cattālīsaṃ, cattārīsaṃ. Soḷasamo, soḷasī.",
  "anya-e0805n:2548_0": "“Vā,",
  "anya-e0805n:2548_1": "dasara saṅkhyāne”ti adhikicca “aṭṭhādito cā”ti rattaṃ.",
  "anya-e0805n:2548_2": "Aṭṭhārasa,",
  "anya-e0805n:2548_3": "aṭṭhādasa, āttaṃ.",
  "anya-e0805n:2548_4": "Aṭṭhārasannaṃ pūraṇo aṭṭhārasamo,",
  "anya-e0805n:2548_5": "aṭṭhādasamo.",
  "anya-e0805n:2548_6": "Evaṃ sattarasa,",
  "anya-e0805n:2548_7": "sattadasa.",
  "anya-e0805n:2548_8": "Sattarasamo,",
  "anya-e0805n:2548_9": "sattadasamo.",
  "anya-e0805n:2549_0": "Aṭṭhāditoti kimatthaṃ? Catuddasa.",
  "anya-e0805n:2550_0": "Ekena ūnā vīsatīti tappuriso,",
  "anya-e0805n:2550_1": "ekūnavīsati.",
  "anya-e0805n:2550_2": "Ekūnavīsatādayo ānavutiyā ekavacanantā,",
  "anya-e0805n:2550_3": "itthiliṅgā ca daṭṭhabbā,",
  "anya-e0805n:2550_4": "te ca saṅkhyāne,",
  "anya-e0805n:2550_5": "saṅkhyeyye ca vattante,",
  "anya-e0805n:2550_6": "yadā saṅkhyāne vattante,",
  "anya-e0805n:2550_7": "tadā bhikkhūnamekūnavīsati tiṭṭhati,",
  "anya-e0805n:2550_8": "bhoti bhikkhūnamekūnavīsati tiṭṭhatu,",
  "anya-e0805n:2550_9": "bhikkhūnamekūnavīsatiṃ passa,",
  "anya-e0805n:2550_10": "bhikkhūnamekūnavīsatiyā kataṃ iccādi.",
  "anya-e0805n:2551_0": "Saṅkhyeyye pana ekūnavīsati bhikkhavo tiṭṭhanti,",
  "anya-e0805n:2551_1": "bhonto ekūnavīsati bhikkhavo tiṭṭhatha,",
  "anya-e0805n:2551_2": "ekūnavīsatiṃ bhikkhū passa,",
  "anya-e0805n:2551_3": "ekūnavīsatiyā bhikkhūhi kataṃ iccādi.",
  "anya-e0805n:2551_4": "Evaṃ vīsatādīsupi yojetabbaṃ,",
  "anya-e0805n:2551_5": "ekūnavīsatiyā pūraṇo ekūnavīsatimo.",
  "anya-e0805n:2552_0": "Dasa ca dasa cāti atthe dvandasamāsaṃ katvā “dasadasā”ti vattabbe “sarūpānamekasesvasaki”nti ekasese kate dasasaddato paṭhamābahuvacanaṃ yo.",
  "anya-e0805n:2552_1": "“Dasa yo”itīdha –",
  "anya-e0805n:2553_0": "413.",
  "anya-e0805n:2553_1": "Gaṇane dasassa dviti catu pañca cha satta aṭṭhanavakānaṃ vīti cattāra paññā cha sattāsa navā yosu yonañcī samāsaṃ ṭhiri tītuti.",
  "anya-e0805n:2554_0": "Gaṇane dasassa sambandhīnaṃ dvika tika catukka pañcaka chakkasattaka aṭṭhaka navakānaṃ katekasesānaṃ",
  "anya-e0805n:2554_1": "yathākkamaṃ vīti cattāra paññā cha satta asa nava iccādesā honti yosu paresu,",
  "anya-e0805n:2554_2": "yonañca īsaṃ āsaṃ ṭhi riti īti utiiccete ādesā hontīti dvidasatthavācakassa dasassa vīādeso hoti,",
  "anya-e0805n:2554_3": "yovacanassa īsañca,",
  "anya-e0805n:2554_4": "saralopādi.",
  "anya-e0805n:2555_0": "“Saṅkhyānaṃ, vā, ante”ti ca vattate.",
  "anya-e0805n:2556_0": "414. Ti ca.",
  "anya-e0805n:2557_0": "Tāsaṃ saṅkhyānamante tikārāgamo hoti vā. Vavatthitavibhāsatthoyaṃ vāsaddo.",
  "anya-e0805n:2558_0": "Vibhāsā vīsa tiṃsāna-mante hoti tiāgamo;",
  "anya-e0805n:2559_0": "Aññattha na ca hoteva, vavatthitavibhāsato.",
  "anya-e0805n:2560_0": "“Byañjane cā”ti niggahītalopo,",
  "anya-e0805n:2560_1": "puna taddhitattā nāmabyapadese syādyuppatti.",
  "anya-e0805n:2560_2": "Bhikkhūnaṃ vīsati, vīsaṃ vā,",
  "anya-e0805n:2560_3": "vīsati bhikkhū,",
  "anya-e0805n:2560_4": "vīsaṃ vā iccādi. Vīsatimo.",
  "anya-e0805n:2560_5": "Tathā ekavīsati kusalacittāni,",
  "anya-e0805n:2560_6": "ekavīsaṃ vā.",
  "anya-e0805n:2560_7": "Ekavīsatimo. Bāvīsati,",
  "anya-e0805n:2560_8": "bāvīsaṃ vā.",
  "anya-e0805n:2560_9": "Bāvīsatimo.",
  "anya-e0805n:2560_10": "Dvāvīsati,",
  "anya-e0805n:2560_11": "dvāvīsaṃ vā.",
  "anya-e0805n:2560_12": "Dvāvīsatimo. Tevīsati,",
  "anya-e0805n:2560_13": "tevīsaṃ vā.",
  "anya-e0805n:2560_14": "Tevīsatimo.",
  "anya-e0805n:2560_15": "Catuvīsati,",
  "anya-e0805n:2560_16": "catuvīsaṃ vā.",
  "anya-e0805n:2560_17": "Catuvīsatimo.",
  "anya-e0805n:2560_18": "Paṇṇavīsati,",
  "anya-e0805n:2560_19": "paṇṇavīsaṃ vā.",
  "anya-e0805n:2560_20": "Paṇṇavīsatimo.",
  "anya-e0805n:2560_21": "Pañcavīsati,",
  "anya-e0805n:2560_22": "pañcavīsaṃ vā.",
  "anya-e0805n:2560_23": "Pañcavīsatimo.",
  "anya-e0805n:2560_24": "Chabbīsati,",
  "anya-e0805n:2560_25": "chabbīsaṃ vā.",
  "anya-e0805n:2560_26": "Chabbīsatimo.",
  "anya-e0805n:2560_27": "Sattavīsati,",
  "anya-e0805n:2560_28": "sattavīsaṃ vā.",
  "anya-e0805n:2560_29": "Sattavīsatimo.",
  "anya-e0805n:2560_30": "Aṭṭhavīsati,",
  "anya-e0805n:2560_31": "aṭṭhavīsaṃ vā.",
  "anya-e0805n:2560_32": "Aṭṭhavīsatimo.",
  "anya-e0805n:2560_33": "Ekūnatiṃsati,",
  "anya-e0805n:2560_34": "ekūnatiṃsaṃvā.",
  "anya-e0805n:2560_35": "Ekūnatiṃsatimo.",
  "anya-e0805n:2561_0": "Dasa ca dasa ca dasa cāti “dasa dasa dasā”ti vattabbe ekasese kate “gaṇane dasassā”tiādinā tiīsamādesā,",
  "anya-e0805n:2561_1": "“kvacā”dinā rassattaṃ,",
  "anya-e0805n:2561_2": "niggahītāgamo ca,",
  "anya-e0805n:2561_3": "sesaṃ vīsatisamaṃ. Tiṃsati, tiṃsaṃ,",
  "anya-e0805n:2561_4": "tiṃsa vassāni,",
  "anya-e0805n:2561_5": "niggahītalopo, tiṃsaṃ,",
  "anya-e0805n:2561_6": "tiṃsāya iccādi.",
  "anya-e0805n:2561_7": "Ekatiṃsati,",
  "anya-e0805n:2561_8": "ekatiṃsaṃ vā,",
  "anya-e0805n:2561_9": "bāttiṃsaṃ,",
  "anya-e0805n:2561_10": "dvattiṃsaṃ,",
  "anya-e0805n:2561_11": "tettiṃsaṃ iccādi.",
  "anya-e0805n:2562_0": "Catudasatthavācakassa katekasesassa dasassa cattāra,",
  "anya-e0805n:2562_1": "yovacanassa īsaṃ,",
  "anya-e0805n:2562_2": "cattālīsaṃ,",
  "anya-e0805n:2562_3": "“la darāna”nti rassa lattaṃ,",
  "anya-e0805n:2562_4": "tālīsaṃ vā.",
  "anya-e0805n:2562_5": "Cattālīsatimo.",
  "anya-e0805n:2562_6": "Ekacattālīsaṃ,",
  "anya-e0805n:2562_7": "dvācattālīsaṃ,",
  "anya-e0805n:2562_8": "dvicattālīsaṃ,",
  "anya-e0805n:2562_9": "tecattālīsaṃ,",
  "anya-e0805n:2562_10": "ticattālīsaṃ iccādi.",
  "anya-e0805n:2563_0": "Pañcadasatthavācakassa dasassa paññā,",
  "anya-e0805n:2563_1": "yovacanassa āsañca. Paññāsaṃ,",
  "anya-e0805n:2563_2": "“tesu vuddhi lopā”dinā paṇṇādeso,",
  "anya-e0805n:2563_3": "paṇṇāsaṃ vā.",
  "anya-e0805n:2563_4": "Ekapaññāsaṃ,",
  "anya-e0805n:2563_5": "dvepaññāsaṃ,",
  "anya-e0805n:2563_6": "dvipaññāsaṃ.",
  "anya-e0805n:2564_0": "Chadasatthavācakassa dasassa cha,",
  "anya-e0805n:2564_1": "yovacanassa ṭhiādeso,",
  "anya-e0805n:2564_2": "“sa chassa vā”ti sakārādeso, saṭṭhi,",
  "anya-e0805n:2564_3": "dvāsaṭṭhi,",
  "anya-e0805n:2564_4": "dvesaṭṭhi,",
  "anya-e0805n:2564_5": "dvisaṭṭhi, tesaṭṭhi, tisaṭṭhi.",
  "anya-e0805n:2565_0": "Sattadasatthavācakassa dasassa satta,",
  "anya-e0805n:2565_1": "yovacanassa ri, ti ca. Sattari, sattati,",
  "anya-e0805n:2565_2": "dvāsattari,",
  "anya-e0805n:2565_3": "dvāsattati,",
  "anya-e0805n:2565_4": "dvisattari,",
  "anya-e0805n:2565_5": "disattati,",
  "anya-e0805n:2565_6": "tesattati,",
  "anya-e0805n:2565_7": "tisattati iccādi.",
  "anya-e0805n:2566_0": "Aṭṭhadasatthavācakassa dasassa asa,",
  "anya-e0805n:2566_1": "yovacanassa ītiādeso ca. Asīti, ekāsīti, dveasīti, teasīti,",
  "anya-e0805n:2566_2": "caturāsīti,",
  "anya-e0805n:2566_3": "“kvacā”dinā dīgho.",
  "anya-e0805n:2567_0": "Navadasatthavācakassa dasassa nava,",
  "anya-e0805n:2567_1": "yovacanassa uti ca, navuti,",
  "anya-e0805n:2567_2": "dvānavuti,",
  "anya-e0805n:2567_3": "dvenavuti,",
  "anya-e0805n:2567_4": "dvinavuti, tenavuti, tinavuti,",
  "anya-e0805n:2567_5": "catunavuti,",
  "anya-e0805n:2567_6": "channavutiyā,",
  "anya-e0805n:2567_7": "channavutīnaṃ pāsaṇḍānaṃ.",
  "anya-e0805n:2568_0": "“Gaṇane, dasassā”ti ca vattate.",
  "anya-e0805n:2569_0": "415. Dasadasakaṃ sataṃ dasakānaṃ sataṃ sahassañca yomhi.",
  "anya-e0805n:2570_0": "Gaṇane pariyāpannassa dasadasakatthavācakassa dasasaddassa sataṃ hoti,",
  "anya-e0805n:2570_1": "satadasakatthavācakassa dasassa sahassaṃ hoti yomhi.",
  "anya-e0805n:2570_2": "Iminā nipātanena yolopo,",
  "anya-e0805n:2570_3": "taddhitattā puna nāmabyapadese syādyuppatti,",
  "anya-e0805n:2570_4": "niggahītassa lopo,",
  "anya-e0805n:2570_5": "“si”nti amādeso,",
  "anya-e0805n:2570_6": "yojanānaṃ sataṃ, sahassaṃ.",
  "anya-e0805n:2570_7": "Sataṃ napuṃsakamekavacanantañca,",
  "anya-e0805n:2570_8": "tathā sahassaṃ,",
  "anya-e0805n:2570_9": "vaggabhede sabbattha bahuvacanampi bhavati.",
  "anya-e0805n:2570_10": "Dve vīsatiyo.",
  "anya-e0805n:2570_11": "Evaṃ tiṃsādīsupi,",
  "anya-e0805n:2570_12": "dve satāni,",
  "anya-e0805n:2570_13": "bahūni satāni,",
  "anya-e0805n:2570_14": "dve sahassāni,",
  "anya-e0805n:2570_15": "bahūni sahassāni.",
  "anya-e0805n:2571_0": "Satassa dvikanti atthe chaṭṭhītappurisaṃ katvā “sataṃ dvika”nti vattabbe “dvikādīnaṃ taduttarapadānañca",
  "anya-e0805n:2571_1": "nipaccante”ti vuttiyaṃ vacanato iminā nipātanena uttarapadassa pubbanipāto,",
  "anya-e0805n:2571_2": "kakāralopo ca hoti. Dvisataṃ.",
  "anya-e0805n:2571_3": "Evaṃ satassa tikaṃ tisataṃ,",
  "anya-e0805n:2571_4": "tathā catusataṃ,",
  "anya-e0805n:2571_5": "pañcasataṃ, chasataṃ,",
  "anya-e0805n:2571_6": "sattasataṃ,",
  "anya-e0805n:2571_7": "aṭṭhasataṃ,",
  "anya-e0805n:2571_8": "navasataṃ,",
  "anya-e0805n:2571_9": "dasasataṃ sahassaṃ hoti.",
  "anya-e0805n:2571_10": "Atha vā dve satāni dvisatanti digusamāso.",
  "anya-e0805n:2571_11": "Evaṃ tisataṃ,",
  "anya-e0805n:2571_12": "catusataṃ iccādi.",
  "anya-e0805n:2572_0": "416. Yāva taduttari dasaguṇitañca.",
  "anya-e0805n:2573_0": "Yāva tāsaṃ saṅkhyānamuttari,",
  "anya-e0805n:2573_1": "tāva dasaguṇitañca kātabbaṃ,",
  "anya-e0805n:2573_2": "ettha dakāro sandhijo. Yathā –",
  "anya-e0805n:2573_3": "dasassa gaṇanassa dasaguṇitaṃ sataṃ hoti,",
  "anya-e0805n:2573_4": "satassa dasaguṇitaṃ sahassaṃ,",
  "anya-e0805n:2573_5": "sahassassa dasaguṇitaṃ dasasahassaṃ,",
  "anya-e0805n:2573_6": "idaṃ nahutantipi vuccati,",
  "anya-e0805n:2573_7": "dasasahassassa dasaguṇitaṃ satasahassaṃ,",
  "anya-e0805n:2573_8": "taṃ lakkhantipi vuccati,",
  "anya-e0805n:2573_9": "satasahassassa dasaguṇitaṃ dasasatasahassaṃ.",
  "anya-e0805n:2574_0": "“Yadanupapannā nipātanā sijjhantī”ti vattate.",
  "anya-e0805n:2575_0": "417. Sakanāmehi.",
  "anya-e0805n:2576_0": "Yāsaṃ pana saṅkhyānaṃ aniddiṭṭhanāmadheyyānaṃ yāni rūpāni,",
  "anya-e0805n:2576_1": "tāni sakehi nāmehi nipaccante.",
  "anya-e0805n:2576_2": "Satasahassānaṃ sataṃ koṭi,",
  "anya-e0805n:2576_3": "itthiliṅgā,",
  "anya-e0805n:2576_4": "ekavacanantā ca,",
  "anya-e0805n:2576_5": "vaggabhede bahuvacanañca bhavati,",
  "anya-e0805n:2576_6": "koṭisatasahassānaṃ sataṃ pakoṭi,",
  "anya-e0805n:2576_7": "pakoṭisatasahassānaṃ sataṃ koṭippakoṭi.",
  "anya-e0805n:2576_8": "Evaṃ nahutaṃ,",
  "anya-e0805n:2576_9": "ninnahutaṃ,",
  "anya-e0805n:2576_10": "akkhobhinī, bindu, abbudaṃ,",
  "anya-e0805n:2576_11": "nirabbudaṃ, ahahaṃ, ababaṃ, aṭaṭaṃ,",
  "anya-e0805n:2576_12": "sogandhikaṃ, uppalaṃ, kumudaṃ,",
  "anya-e0805n:2576_13": "puṇḍarīkaṃ, padumaṃ, kathānaṃ,",
  "anya-e0805n:2576_14": "mahākathānaṃ,",
  "anya-e0805n:2576_15": "asaṅkhyeyyanti.",
  "anya-e0805n:2577_0": "Iccevaṃ ṭhānato ṭhānaṃ, satalakkhaguṇaṃ mataṃ;",
  "anya-e0805n:2578_0": "Koṭippabhutinaṃ vīsa-saṅkhyānañca yathākkamaṃ.",
  "anya-e0805n:2579_0": "“Dve parimāṇāni etassā”ti viggahe –",
  "anya-e0805n:2580_0": "418. Dvādito konekatthe ca.",
  "anya-e0805n:2581_0": "Dviiccevamādito gaṇanato kappaccayo hoti anekatthe.",
  "anya-e0805n:2581_1": "Dviko rāsi dvikaṃ.",
  "anya-e0805n:2581_2": "Evaṃ tikaṃ, catukkaṃ, pañcakaṃ, chakkaṃ, sattakaṃ, aṭṭhakaṃ, navakaṃ, dasakaṃ,",
  "anya-e0805n:2581_3": "paṇṇāsakaṃ, satakaṃ,",
  "anya-e0805n:2581_4": "sahassakaṃ iccādi.",
  "anya-e0805n:2582_0": "Saṅkhyātaddhitaṃ.",
  "anya-e0805n:2583_0": "Abyayataddhita",
  "anya-e0805n:2584_0": "“Ekasmiṃ vāre bhuñjati, dvivāre bhuñjatī”ti viggahe –",
  "anya-e0805n:2585_0": "419. Ekādito sakissa kkhattuṃ.",
  "anya-e0805n:2586_0": "Ekadvitiiccevamādito gaṇanato sakissa ṭhāne vāratthe kkhattuṃpaccayo hoti.",
  "anya-e0805n:2586_1": "Ekakkhattuṃ,",
  "anya-e0805n:2586_2": "dvikkhattuṃ bhuñjati,",
  "anya-e0805n:2586_3": "“sabbāsamāvuso”tiādinā silopo.",
  "anya-e0805n:2586_4": "Evaṃ tikkhattuṃ,",
  "anya-e0805n:2586_5": "catukkhattuṃ,",
  "anya-e0805n:2586_6": "pañcakkhattuṃ,",
  "anya-e0805n:2586_7": "chakkhattuṃ,",
  "anya-e0805n:2586_8": "sattakkhattuṃ,",
  "anya-e0805n:2586_9": "aṭṭhakkhattuṃ,",
  "anya-e0805n:2586_10": "navakkhattuṃ,",
  "anya-e0805n:2586_11": "dasakkhattuṃ,",
  "anya-e0805n:2586_12": "satakkhattuṃ,",
  "anya-e0805n:2586_13": "sahassakkhattuṃ,",
  "anya-e0805n:2586_14": "bahukkhattuṃ,",
  "anya-e0805n:2586_15": "katikkhattuṃ.",
  "anya-e0805n:2587_0": "“Ekena vibhāgenā”ti viggahe –",
  "anya-e0805n:2588_0": "Maṇḍūkagatiyā saṅkhyāggahaṇamanuvattate.",
  "anya-e0805n:2589_0": "420. Vibhāge dhā ca.",
  "anya-e0805n:2590_0": "Vibhāgatthe ekādisaṅkhyāto dhāpaccayo hoti.",
  "anya-e0805n:2590_1": "Casaddena ekadvito jjha ca,",
  "anya-e0805n:2590_2": "suttādito so ca. Ekadhā.",
  "anya-e0805n:2590_3": "Dvīhi vibhāgehi dvidhā, dudhā vā, dvedhā.",
  "anya-e0805n:2590_4": "Tīhi vibhāgehi tidhā, tedhā vā,",
  "anya-e0805n:2590_5": "“tesu vuddhī”tiādinā ikārassekāro.",
  "anya-e0805n:2590_6": "Evaṃ catudhā, pañcadhā, chadhā, sattadhā, aṭṭhadhā, navadhā, dasadhā, satadhā,",
  "anya-e0805n:2590_7": "sahassadhā, katidhā, bahudhā.",
  "anya-e0805n:2591_0": "Jjhappaccaye ekadhā karotīti ekajjhaṃ. Evaṃ dvejjhaṃ.",
  "anya-e0805n:2592_0": "Sopaccaye suttena vibhāgena suttaso.",
  "anya-e0805n:2592_1": "Evaṃ byañjanaso, padaso, atthaso, bahuso,",
  "anya-e0805n:2592_2": "sabbākārena sabbaso, upāyaso, hetuso, ṭhānaso, yoniso.",
  "anya-e0805n:2593_0": "421. Sabbanāmehi pakāravacane tu thā.",
  "anya-e0805n:2594_0": "Sabbanāmehi pakāravacanatthe thāpaccayo hoti,",
  "anya-e0805n:2594_1": "tusaddena thattāpaccayo ca.",
  "anya-e0805n:2594_2": "Sāmaññassa bhedako viseso pakāro,",
  "anya-e0805n:2594_3": "tassābhidhāneti attho,",
  "anya-e0805n:2594_4": "so pakāro tathā,",
  "anya-e0805n:2594_5": "taṃ pakāraṃ tathā,",
  "anya-e0805n:2594_6": "tena pakārena tathā,",
  "anya-e0805n:2594_7": "yena pakārena yathā.",
  "anya-e0805n:2594_8": "Evaṃ sabbathā, aññathā, itarathā,",
  "anya-e0805n:2594_9": "ubhayathā,",
  "anya-e0805n:2594_10": "thattāpaccaye tena pakārena tathattā.",
  "anya-e0805n:2594_11": "Evaṃ yathattā,",
  "anya-e0805n:2594_12": "aññathattā.",
  "anya-e0805n:2595_0": "Ko pakāroti atthe –",
  "anya-e0805n:2596_0": "422. Kimimehi thaṃ.",
  "anya-e0805n:2597_0": "Kiṃimaiccetehi thaṃpaccayo hoti pakāravacanatthe.",
  "anya-e0805n:2597_1": "“Kissa ka ve cā”ti ettha casaddena kissa kādeso. Kathaṃ,",
  "anya-e0805n:2597_2": "kaṃ pakāraṃ kathaṃ,",
  "anya-e0805n:2597_3": "kena pakārena kathaṃ,",
  "anya-e0805n:2597_4": "ayaṃ pakāro itthaṃ,",
  "anya-e0805n:2597_5": "imaṃ pakāraṃ itthaṃ.",
  "anya-e0805n:2597_6": "Anena pakārena itthaṃ,",
  "anya-e0805n:2597_7": "“imassi thaṃ dāniha to dhesu cā”ti imasaddassa ikāro, dvittaṃ.",
  "anya-e0805n:2597_8": "Ettha hi kkhattuṃ ādithaṃpariyosānappaccayantānaṃ abyayataddhitattā nāmabyapadesaṃ katvā vibhattimhi kate “sabbāsamāvuso”tiādinā vibhattilopo,",
  "anya-e0805n:2597_9": "“kvaci to pañcamyatthe”tiādinā vuttatoādippaccayantā ca idheva abyayataddhite saṅgayhanti.",
  "anya-e0805n:2598_0": "423. Yadanupapannā nipātanā sijjhanti.",
  "anya-e0805n:2599_0": "Ye saddā lakkhaṇena anupapannā aniddiṭṭhalakkhaṇā akkharādito,",
  "anya-e0805n:2599_1": "nāmopasagganipātato vā samāsataddhitādito vā,",
  "anya-e0805n:2599_2": "te nipātanā sijjhanti.",
  "anya-e0805n:2600_0": "Taddhitato tāva –",
  "anya-e0805n:2601_0": "Imasmā jja siyā kāle, samānāparato jju ca;",
  "anya-e0805n:2602_0": "Imasaddassa’kāro ca, samānassa ca so siyā.",
  "anya-e0805n:2603_0": "Imasmiṃ kāle,",
  "anya-e0805n:2603_1": "imasmiṃ divase vā ajja,",
  "anya-e0805n:2603_2": "samāne kāle sajju,",
  "anya-e0805n:2603_3": "aparasmiṃdivase aparajju.",
  "anya-e0805n:2603_4": "Nipātehi bhavatthe tanappaccayo.",
  "anya-e0805n:2603_5": "Ajja bhavaṃ ajjatanaṃ,",
  "anya-e0805n:2603_6": "ajja bhavā ajjatanī,",
  "anya-e0805n:2603_7": "sve bhavaṃ svātanaṃ.",
  "anya-e0805n:2603_8": "Evaṃ purātanaṃ,",
  "anya-e0805n:2603_9": "hiyyo bhavaṃ hiyyattanaṃ,",
  "anya-e0805n:2603_10": "hiyyo bhavā hiyyattanī iccādi.",
  "anya-e0805n:2604_0": "Abyayataddhitaṃ.",
  "anya-e0805n:2605_0": "Sāmaññavuttibhāvatthā-byayato taddhitaṃ tidhā;",
  "anya-e0805n:2606_0": "Tatrādi catudhāpaccā-nekatthassatthisaṅkhyāto.",
  "anya-e0805n:2607_0": "Iti padarūpasiddhiyaṃ taddhitakaṇḍo",
  "anya-e0805n:2608_0": "Pañcamo.",
  "anya-e0805n:2609_0": "6. Ākhyātakaṇḍa",
  "anya-e0805n:2610_0": "Bhūvādigaṇa",
  "anya-e0805n:2611_0": "Vibhattividhāna",
  "anya-e0805n:2612_0": "Atha ākhyātavibhattiyo kriyāvācīhi dhātūhi parā vuccante.",
  "anya-e0805n:2613_0": "Tattha kriyaṃ ācikkhatīti ākhyātaṃ,",
  "anya-e0805n:2613_1": "kriyāpadaṃ.",
  "anya-e0805n:2613_2": "Vuttañhi “kālakārakapurisaparidīpakaṃ kriyālakkhaṇamākhyātika”nti.",
  "anya-e0805n:2613_3": "Tattha kāloti atītādayo,",
  "anya-e0805n:2613_4": "kārakamiti kammakattubhāvā,",
  "anya-e0805n:2613_5": "purisāti paṭhamamajjhimuttamā,",
  "anya-e0805n:2613_6": "kriyāti gamanapacanādiko dhātvattho,",
  "anya-e0805n:2613_7": "kriyālakkhaṇaṃ saññāṇaṃ etassāti kriyālakkhaṇaṃ,",
  "anya-e0805n:2613_8": "atiliṅgañca.",
  "anya-e0805n:2614_0": "Vuttampi cetaṃ –",
  "anya-e0805n:2615_0": "“Yaṃ tikālaṃ tipurisaṃ, kriyāvāci tikārakaṃ;",
  "anya-e0805n:2616_0": "Atiliṅgaṃ dvivacanaṃ, tadākhyātanti vuccatī”ti.",
  "anya-e0805n:2617_0": "Kālādivasena dhātvatthaṃ vibhajantīti vibhattiyo, tyādayo,",
  "anya-e0805n:2617_1": "tā pana vattamānā pañcamī sattamī parokkhāhiyyattanī ajjatanī bhavissantī kālātipatti cāti aṭṭhavidhā bhavanti.",
  "anya-e0805n:2618_0": "Kriyaṃ dhārentīti dhātavo,",
  "anya-e0805n:2618_1": "bhūvādayo,",
  "anya-e0805n:2618_2": "khādidhātuppaccayantā ca,",
  "anya-e0805n:2618_3": "te pana atthavasā dvidhā bhavanti sakammakā,",
  "anya-e0805n:2618_4": "akammakā cāti.",
  "anya-e0805n:2618_5": "Tatra sakammakā ye dhātavokammāpekkhaṃ kriyaṃ vadanti, yathā –",
  "anya-e0805n:2618_6": "kaṭaṃ karoti,",
  "anya-e0805n:2618_7": "gāmaṃ gacchati,",
  "anya-e0805n:2618_8": "odanaṃ pacatītiādayo,",
  "anya-e0805n:2618_9": "akammakā ye kammanirapekkhaṃ kriyaṃ vadanti, yathā – acchati, seti,",
  "anya-e0805n:2618_10": "tiṭṭhatītiādayo.",
  "anya-e0805n:2619_0": "Te pana sattavidhā bhavanti vikaraṇappaccayabhedena, kathaṃ?",
  "anya-e0805n:2619_1": "Avikaraṇā bhūvādayo.",
  "anya-e0805n:2619_2": "Niggahītapubbakaavikaraṇā rudhādayo,",
  "anya-e0805n:2619_3": "yavikaraṇā divādayo,",
  "anya-e0805n:2619_4": "ṇuṇā uṇāvikaraṇā svādayo,",
  "anya-e0805n:2619_5": "nāppaṇhāvikaraṇā kiyādayo,",
  "anya-e0805n:2619_6": "oyiravikaraṇā tanādayo,",
  "anya-e0805n:2619_7": "sakatthe ṇe ṇayantā curādayoti.",
  "anya-e0805n:2620_0": "Tattha paṭhamaṃ avikaraṇesu bhūvādīsu dhātūsu paṭhamabhūtā akammakā bhūiccetasmā dhātuto tyādayo parā yojīyante.",
  "anya-e0805n:2621_0": "Bhūsattāyaṃ, “bhū”iccayaṃ dhātu sattāyamatthe vattate, kriyāsāmaññabhūte bhavane vattateti attho.",
  "anya-e0805n:2622_0": "“Bhū”iti ṭhite –",
  "anya-e0805n:2623_0": "424. Bhūvādayo dhātavo.",
  "anya-e0805n:2624_0": "Bhūiccevamādayo ye kriyāvācino saddagaṇā,",
  "anya-e0805n:2624_1": "te dhātusaññā honti.",
  "anya-e0805n:2624_2": "Bhū ādi yesaṃ te bhūvādayo,",
  "anya-e0805n:2624_3": "atha vā bhūvā ādī pakārā yesaṃ te bhūvādayo.",
  "anya-e0805n:2625_0": "Bhūvādīsu vakāroyaṃ, ñeyyo āgamasandhijo;",
  "anya-e0805n:2626_0": "Bhūvāppakārā vā dhātū, sakammākammakatthato.",
  "anya-e0805n:2627_0": "“Kvaci dhātū”tiādito “kvacī”ti vattate.",
  "anya-e0805n:2628_0": "425. Dhātussanto loponekassarassa.",
  "anya-e0805n:2629_0": "Anekassarassa dhātussa anto kvaci lopo hoti.",
  "anya-e0805n:2630_0": "Kvaciggahaṇaṃ “mahīyati samatho”tiādīsu nivattanatthaṃ,",
  "anya-e0805n:2630_1": "iti anekassarattābhāvā idha dhātvantalopo na hoti.",
  "anya-e0805n:2631_0": "Tato dhātvādhikāravihitānekappaccayappasaṅge “vatticchānupubbikā saddappaṭipattī”ti katvā vattamānavacanicchāyaṃ –",
  "anya-e0805n:2632_0": "426. Vattamānā tianti, sitha, mima, teante, sevhe, emhe.",
  "anya-e0805n:2633_0": "Tyādayo dvādasa vattamānāsaññā hontīti tyādīnaṃ vattamānatthavisayattā vattamānāsaññā.",
  "anya-e0805n:2634_0": "427. Kāle.",
  "anya-e0805n:2635_0": "Ayamadhikāro.",
  "anya-e0805n:2636_0": "Ito paraṃ tyādivibhattividhāne sabbattha vattate.",
  "anya-e0805n:2637_0": "428. Vattamānā paccuppanne.",
  "anya-e0805n:2638_0": "Paccuppanne kāle gamyamāne vattamānāvibhatti hoti,",
  "anya-e0805n:2638_1": "kāloti cettha kriyā,",
  "anya-e0805n:2638_2": "karaṇaṃ kāro,",
  "anya-e0805n:2638_3": "rakārassa lakāro, kālo.",
  "anya-e0805n:2639_0": "Tasmā –",
  "anya-e0805n:2640_0": "Kriyāya gamyamānāya, vibhattīnaṃ vidhānato;",
  "anya-e0805n:2641_0": "Dhātūheva bhavantīti, siddhaṃ tyādivibhattiyo.",
  "anya-e0805n:2642_0": "Idha pana kālassa atītānāgatapaccuppannāṇattiparikappakālābhipattivasena chadhā bhinnattā “paccuppanne”ti viseseti.",
  "anya-e0805n:2642_1": "Taṃ taṃ kāraṇaṃ paṭicca uppanno paccuppanno,",
  "anya-e0805n:2642_2": "paṭiladdhasabhāvo,",
  "anya-e0805n:2642_3": "na tāva atītoti attho.",
  "anya-e0805n:2643_0": "Paccuppannasamīpepi, tabbohārūpacārato;",
  "anya-e0805n:2644_0": "Vattamānā atītepi, taṃkālavacanicchayāti.",
  "anya-e0805n:2645_0": "Tasmiṃ paccuppanne vattamānāvibhattiṃ katvā,",
  "anya-e0805n:2645_1": "tassā ṭhānāniyame “dhātuliṅgehi parā paccayā”ti paribhāsato dhātuto paraṃ vattamānappaccaye katvā,",
  "anya-e0805n:2645_2": "tesamaniyamappasaṅgesati “vatticchānupubbikā saddappaṭipattī”ti parassapadavacanicchāyaṃ –",
  "anya-e0805n:2646_0": "429. Atha pubbāni vibhattīnaṃ cha parassapadāni.",
  "anya-e0805n:2647_0": "Atha taddhitānantaraṃ vuccamānānaṃ sabbāsaṃ vattamānādīnaṃ aṭṭhavidhānaṃ vibhattīnaṃ yāni yāni pubbakāni cha padāni,",
  "anya-e0805n:2647_1": "tāni tāni atthato aṭṭhacattālīsamattāni parassapadasaññāni hontītiādimhi channaṃ parassapadasaññā,",
  "anya-e0805n:2647_2": "parassatthāni padāni parassapadāni,",
  "anya-e0805n:2647_3": "tabbāhullato tabbohāro.",
  "anya-e0805n:2648_0": "“Dhātūhi ṇe ṇaya”iccādito “dhātūhī”ti vattamāne –",
  "anya-e0805n:2649_0": "430. Kattari parassapadaṃ.",
  "anya-e0805n:2650_0": "Kattarikārake abhidheyye sabbadhātūhi parassapadaṃ hotīti parassapadaṃ katvā,",
  "anya-e0805n:2650_1": "tassāpyaniyamappasaṅge vatticchāvasā –",
  "anya-e0805n:2651_0": "Vipariṇāmena “parassapadānaṃ, attanopadāna”nti ca vattate.",
  "anya-e0805n:2652_0": "431. Dve dve paṭhamamajjhimuttamapurisā.",
  "anya-e0805n:2653_0": "Tāsaṃ vibhattīnaṃ parassapadāna’mattanopadānañca dve dve vacanāni yathākkamaṃ paṭhamamajjhimuttamapurisasaññāni honti.",
  "anya-e0805n:2653_1": "Taṃ yathā?",
  "anya-e0805n:2653_2": "Ti antiiti paṭhamapurisā,",
  "anya-e0805n:2653_3": "si thaiti majjhimapurisā,",
  "anya-e0805n:2653_4": "mi maiti uttamapurisā.",
  "anya-e0805n:2653_5": "Attanopadesupi te anteiti paṭhamapurisā,",
  "anya-e0805n:2653_6": "se vheiti majjhimapurisā,",
  "anya-e0805n:2653_7": "e mheiti uttamapurisā.",
  "anya-e0805n:2653_8": "Evaṃ sesāsu sattasu vibhattīsupi yojetabbanti.",
  "anya-e0805n:2653_9": "Evaṃ aṭṭhavibhattivasena channavutividhe ākhyātapade dvattiṃsa dvattiṃsa paṭhamamajjhimauttamapurisā",
  "anya-e0805n:2653_10": "hontīti vattamānaparassapadādimhi dvinnaṃ paṭhamapurisasaññā.",
  "anya-e0805n:2654_0": "432. Nāmamhi payujjamānepitulyādhikaraṇe paṭhamo.",
  "anya-e0805n:2655_0": "Tumhāmhasaddavajjite tulyādhikaraṇabhūte sādhakavācake nāmamhi payujjamānepi appayujjamānepi dhātūhi paṭhamapuriso hotīti paṭhamapurisaṃ katvā,",
  "anya-e0805n:2655_1": "tassāpyaniyamappasaṅge kriyāsādhakassa kattuno ekatte vattumicchite “ekamhi vattabbe ekavacana”nti vattamānaparassapadapaṭhamapurisekavacanaṃ ti.",
  "anya-e0805n:2656_0": "“Paro, paccayo,",
  "anya-e0805n:2656_1": "dhātū”ti ca adhikāro,",
  "anya-e0805n:2656_2": "“yathā kattari cā”ti ito “kattarī”ti vikaraṇappaccayavidhāne sabbattha vattate.",
  "anya-e0805n:2657_0": "433. Bhūvādito a.",
  "anya-e0805n:2658_0": "Bhūiccevamādito dhātugaṇato paro apaccayo hoti kattari vihitesu vibhattippaccayesu paresu.",
  "anya-e0805n:2658_1": "Sabbadhātukamhiyevāyamissate.",
  "anya-e0805n:2659_0": "“Asaṃyogantassa, vuddhī”ti ca vattate.",
  "anya-e0805n:2660_0": "434. Aññesu ca.",
  "anya-e0805n:2661_0": "Kāritato aññesu paccayesu asaṃyogantānaṃ dhātūnaṃ vuddhi hoti.",
  "anya-e0805n:2661_1": "Caggahaṇena ṇuppaccayassāpi vuddhi hoti.",
  "anya-e0805n:2661_2": "Ettha ca “ghaṭādīnaṃ vā”ti ito vāsaddo anuvattetabbo,",
  "anya-e0805n:2661_3": "so ca vavatthitavibhāsattho. Tena –",
  "anya-e0805n:2662_0": "Ivaṇṇuvaṇṇantānañca, lahūpantāna dhātunaṃ;",
  "anya-e0805n:2663_0": "Ivaṇṇuvaṇṇānameva, vuddhi hoti parassa na.",
  "anya-e0805n:2664_0": "Yuvaṇṇānampi ya ṇu ṇā-nāniṭṭhādīsu vuddhi na;",
  "anya-e0805n:2665_0": "Tudādissāvikaraṇe, na chetvādīsu vā siyā.",
  "anya-e0805n:2666_0": "Tassāpyaniyamappasaṅge – “ayuvaṇṇānañcāyo vuddhī”ti paribhāsato ūkārassokāro vuddhi.",
  "anya-e0805n:2667_0": "Vipariṇāmena “dhātūna”nti vattate.",
  "anya-e0805n:2668_0": "435. O ava sare.",
  "anya-e0805n:2669_0": "Okārassa dhātvantassa sare pare avādeso hoti.",
  "anya-e0805n:2669_1": "“Saralopo mādesa”iccādinā saralopādimhi kate “naye paraṃ yutte”ti paranayanaṃ kātabbaṃ.",
  "anya-e0805n:2670_0": "So puriso sādhu bhavati, sā kaññā sādhu bhavati, taṃ cittaṃ sādhu bhavati.",
  "anya-e0805n:2671_0": "Ettha hi –",
  "anya-e0805n:2672_0": "Kattunobhihitattāva, ākhyātena na kattari;",
  "anya-e0805n:2673_0": "Tatiyā paṭhamā hoti, liṅgatthaṃ panapekkhiya.",
  "anya-e0805n:2674_0": "Satipi kriyāyekatte kattūnaṃ bahuttā “bahumhi vattabbe bahuvacana”nti vattamānaparassapadapaṭhamapurisabahuvacanaṃ anti,",
  "anya-e0805n:2674_1": "pure viya appaccayavuddhiavādesā,",
  "anya-e0805n:2674_2": "saralopādi.",
  "anya-e0805n:2674_3": "Te purisā bhavanti,",
  "anya-e0805n:2674_4": "appayujjamānepi bhavati, bhavanti.",
  "anya-e0805n:2675_0": "“Payujjamānepi, tulyādhikaraṇe”ti ca vattate.",
  "anya-e0805n:2676_0": "436. Tumhe majjhimo.",
  "anya-e0805n:2677_0": "Tulyādhikaraṇabhūte tumhasadde payujjamānepi appayujjamānepi dhātūhi majjhimapuriso hotīti vattamānaparassapadamajjhimapurisekavacanaṃsi,",
  "anya-e0805n:2677_1": "sesaṃ purimasamaṃ.",
  "anya-e0805n:2677_2": "Tvaṃ bhavasi,",
  "anya-e0805n:2677_3": "tumhe bhavatha,",
  "anya-e0805n:2677_4": "appayujjamānepi bhavasi, bhavatha.",
  "anya-e0805n:2678_0": "Tulyādhikaraṇeti kimatthaṃ? Tayā paccate odano.",
  "anya-e0805n:2679_0": "Tasmiṃyevādhikāre –",
  "anya-e0805n:2680_0": "437. Amhe uttamo.",
  "anya-e0805n:2681_0": "Tulyādhikaraṇabhūte amhasadde payujjamānepi appayujjamānepi dhātūhi uttamapuriso hotīti vattamānaparassapadauttamapurisekavacanaṃ mi,",
  "anya-e0805n:2681_1": "appaccayavuddhiavādesā.",
  "anya-e0805n:2682_0": "438. Akāro dīghaṃ himimesu.",
  "anya-e0805n:2683_0": "Akāro dīghamāpajjate himimaiccetāsu vibhattīsu. Ahaṃ bhavāmi, mayaṃ bhavāma. Bhavāmi, bhavāma.",
  "anya-e0805n:2684_0": "“Vibhattīnaṃ, chā”ti ca vattate.",
  "anya-e0805n:2685_0": "439. Parāṇyattanopadāni.",
  "anya-e0805n:2686_0": "Sabbāsaṃ vattamānānaṃ aṭṭhavidhānaṃ vibhattīnaṃ yāni yāni parāni cha padāni,",
  "anya-e0805n:2686_1": "tāni tāni attanopadasaññāni hontīti teādīnaṃ attanopadasaññā.",
  "anya-e0805n:2687_0": "“Dhātūhi, attanopadānī”ti ca vattate.",
  "anya-e0805n:2688_0": "440. Kattari ca.",
  "anya-e0805n:2689_0": "Kattari ca kārake abhidheyye dhātūhi attanopadāni honti.",
  "anya-e0805n:2689_1": "Caggahaṇaṃ katthaci nivattanatthaṃ,",
  "anya-e0805n:2689_2": "sesaṃ parassapade vuttanayeneva veditabbaṃ. Bhavate, bhavante, bhavase, bhavavhe, bhave, bhavāmhe.",
  "anya-e0805n:2690_0": "Paca pāke,",
  "anya-e0805n:2690_1": "dhātusaññāyaṃ dhātvantalopo,",
  "anya-e0805n:2690_2": "vuttanayeneva tyādyuppatti,",
  "anya-e0805n:2690_3": "ivaṇṇuvaṇṇānamabhāvā vuddhiabhāvovettha viseso.",
  "anya-e0805n:2690_4": "So devadatto odanaṃ pacati, pacanti, pacasi, pacatha, pacāmi, pacāma,",
  "anya-e0805n:2690_5": "so odanaṃ pacate,",
  "anya-e0805n:2690_6": "te pacante,",
  "anya-e0805n:2690_7": "tvaṃ pacase,",
  "anya-e0805n:2690_8": "tumhe pacavhe,",
  "anya-e0805n:2690_9": "ahaṃ pace,",
  "anya-e0805n:2690_10": "mayaṃ pacāmhe.",
  "anya-e0805n:2691_0": "Paṭhamapurisādīnamekajjhappavattippasaṅge paribhāsamāha –",
  "anya-e0805n:2692_0": "441. Sabbesamekābhidhāne paro puriso.",
  "anya-e0805n:2693_0": "Sabbesaṃ paṭhamamajjhimānaṃ,",
  "anya-e0805n:2693_1": "paṭhamuttamānaṃ,",
  "anya-e0805n:2693_2": "majjhimuttamānaṃ tiṇṇaṃ vā purisānaṃ ekatobhidhāne kātabbe paro puriso yojetabbo.",
  "anya-e0805n:2693_3": "Ekakālānamevābhidhāne cāyaṃ.",
  "anya-e0805n:2693_4": "So ca pacati,",
  "anya-e0805n:2693_5": "tvañca pacasīti pariyāyappasaṅge tumhe pacathāti bhavati.",
  "anya-e0805n:2693_6": "Evaṃ so ca pacati,",
  "anya-e0805n:2693_7": "ahañca pacāmīti mayaṃ pacāma,",
  "anya-e0805n:2693_8": "tathā tvañca pacasi,",
  "anya-e0805n:2693_9": "ahañca pacāmi,",
  "anya-e0805n:2693_10": "mayaṃ pacāma,",
  "anya-e0805n:2693_11": "so ca pacati,",
  "anya-e0805n:2693_12": "tvañca pacasi,",
  "anya-e0805n:2693_13": "ahañca pacāmi,",
  "anya-e0805n:2693_14": "mayaṃ pacāma.",
  "anya-e0805n:2693_15": "Evaṃ sabbattha yojetabbaṃ.",
  "anya-e0805n:2694_0": "Ekābhidhāneti kimatthaṃ?",
  "anya-e0805n:2694_1": "“So ca pacati,",
  "anya-e0805n:2694_2": "tvañca pacissasi,",
  "anya-e0805n:2694_3": "ahaṃ paciṃ” ettha bhinnakālattā “mayaṃ pacimhā”ti na bhavati.",
  "anya-e0805n:2695_0": "Gamu sappa gatimhi, pure viya dhātusaññāyaṃ dhātvantalopo.",
  "anya-e0805n:2696_0": "Kattari tyādyuppatti.",
  "anya-e0805n:2697_0": "442. Gamissanto ccho vā sabbāsu.",
  "anya-e0805n:2698_0": "Gamuiccetassa dhātussanto makāro ccho hoti vā sabbāsu vibhattīsu,",
  "anya-e0805n:2698_1": "sabbaggahaṇena mānanta ya kāritappaccayesu ca.",
  "anya-e0805n:2698_2": "Vavatthitavibhāsatthoyaṃ vāsaddo. Tenāyaṃ –",
  "anya-e0805n:2699_0": "Vidhiṃ niccañca vāsaddo, māna’ntesu tu kattari;",
  "anya-e0805n:2700_0": "Dīpetāniccamaññattha, parokkhāyamasantakaṃ.",
  "anya-e0805n:2701_0": "Appaccayaparanayanāni,",
  "anya-e0805n:2701_1": "so puriso gāmaṃ gacchati,",
  "anya-e0805n:2701_2": "te gacchanti,",
  "anya-e0805n:2701_3": "“kvaci dhātū”tiādinā garupubbarassato parassa paṭhamapurisabahuvacanassa re vā hoti, gacchare.",
  "anya-e0805n:2701_4": "Tvaṃ gacchasi,",
  "anya-e0805n:2701_5": "tumhe gacchatha.",
  "anya-e0805n:2701_6": "Ahaṃ gacchāmi,",
  "anya-e0805n:2701_7": "mayaṃ gacchāma.",
  "anya-e0805n:2702_0": "Cchādesābhāve “lopañcettamakāro”ti appaccayassa ekāro. Gameti, gamenti, saralopo. Gamesi, gametha. Gamemi, gamema.",
  "anya-e0805n:2703_0": "Attanopadepi so gāmaṃ gacchate, gacchante, gacchare. Gacchase, gacchavhe. Gacche, gacchāmhe.",
  "anya-e0805n:2704_0": "“Kuto nu tvaṃ āgacchasi, rājagahato āgacchāmī”tiādīsu pana paccuppannasamīpe vattamānavacanaṃ.",
  "anya-e0805n:2705_0": "“Vā”ti vattate.",
  "anya-e0805n:2706_0": "443. Gamissa ghammaṃ.",
  "anya-e0805n:2707_0": "Gamuiccetassa dhātussa sabbassa ghammādeso hoti vā. Ghammati, ghammanti iccādi.",
  "anya-e0805n:2708_0": "Bhāvakammesu pana –",
  "anya-e0805n:2709_0": "444. Attanopadāni bhāve ca kammani.",
  "anya-e0805n:2710_0": "Bhāve ca kammani ca kārake abhidheyye attanopadāni honti,",
  "anya-e0805n:2710_1": "casaddena kammakattaripi.",
  "anya-e0805n:2710_2": "Bhavanaṃ bhāvo,",
  "anya-e0805n:2710_3": "so ca kārakantarena asaṃsaṭṭho kevalo bhavanalavanādiko dhātvattho.",
  "anya-e0805n:2710_4": "Karīyatīti kammaṃ.",
  "anya-e0805n:2710_5": "Akammakāpi dhātavo sopasaggā sakammakāpi bhavanti,",
  "anya-e0805n:2710_6": "tasmā kammani anupubbā bhūdhātuto vattamānattanopadapaṭhamapurisekavacanaṃ te.",
  "anya-e0805n:2711_0": "“Dhātūhi ṇe ṇaya”iccādito “dhātūhī”ti vattamāne –",
  "anya-e0805n:2712_0": "445. Bhāvakammesu yo.",
  "anya-e0805n:2713_0": "Sabbadhātūhi paro bhāvakammesu yappaccayo hoti.",
  "anya-e0805n:2713_1": "Attanopadavisayevāyamissate,",
  "anya-e0805n:2713_2": "“aññesu cā”ti sutte anuvattitavāggahaṇena yappaccaye vuddhi na bhavati,",
  "anya-e0805n:2713_3": "anubhūyate sukhaṃ devadattena.",
  "anya-e0805n:2714_0": "Ākhyātena avuttattā, tatiyā hoti kattari;",
  "anya-e0805n:2715_0": "Kammassābhihitattā na, dutiyā paṭhamāvidha.",
  "anya-e0805n:2716_0": "Anubhūyante sampattiyo tayā.",
  "anya-e0805n:2716_1": "Anubhūyase tvaṃ devadattena,",
  "anya-e0805n:2716_2": "anubhūyavhe tumhe.",
  "anya-e0805n:2716_3": "Ahaṃ anubhūye tayā,",
  "anya-e0805n:2716_4": "mayaṃ anubhūyāmhe.",
  "anya-e0805n:2717_0": "“Kvaci dhātu”iccādito “kvacī”ti vattamāne –",
  "anya-e0805n:2718_0": "446. Attanopadāni parassapadattaṃ.",
  "anya-e0805n:2719_0": "Attanopadāni kvaci parassapadattamāpajjante,",
  "anya-e0805n:2719_1": "akattariyevetaṃ.",
  "anya-e0805n:2719_2": "Yakārassa dvittaṃ,",
  "anya-e0805n:2719_3": "anubhūyyati mayā sukhaṃ,",
  "anya-e0805n:2719_4": "anubhūyyate vā,",
  "anya-e0805n:2719_5": "anubhūyyanti.",
  "anya-e0805n:2719_6": "Anubhūyyasi,",
  "anya-e0805n:2719_7": "anubhūyyatha.",
  "anya-e0805n:2719_8": "Anubhūyyāmi,",
  "anya-e0805n:2719_9": "anubhūyyāma.",
  "anya-e0805n:2719_10": "Dvittābhāve –",
  "anya-e0805n:2719_11": "anubhūyati,",
  "anya-e0805n:2719_12": "anubhūyanti.",
  "anya-e0805n:2720_0": "Kvacīti kiṃ? Anubhūyate.",
  "anya-e0805n:2721_0": "Bhāve adabbavuttino bhāvassekattā ekavacanameva,",
  "anya-e0805n:2721_1": "tañca paṭhamapurisasseva,",
  "anya-e0805n:2721_2": "bhūyate devadattena,",
  "anya-e0805n:2721_3": "devadattena sampati bhavananti attho.",
  "anya-e0805n:2722_0": "Pacadhātuto kammani attanopade yappaccaye ca kate –",
  "anya-e0805n:2723_0": "Vipariṇāmena “yassā”ti vattamāne –",
  "anya-e0805n:2724_0": "447. Tassa cavaggayakāravakārattaṃ sadhātvantassa.",
  "anya-e0805n:2725_0": "Tassa bhāvakammavisayassa yappaccayassa cavaggayakāravakārattaṃ hoti dhātvantena saha yathāsambhavaṃ.",
  "anya-e0805n:2725_1": "Ettha ca “ivaṇṇāgamo vā”ti ito sīhagatiyā vāsaddo anuvattetabbo,",
  "anya-e0805n:2725_2": "so ca vavatthitavibhāsattho. Tena –",
  "anya-e0805n:2726_0": "Cavaggo ca ta vaggānaṃ, dhātvantānaṃ yavattanaṃ;",
  "anya-e0805n:2727_0": "Ravānañca sayappacca-yānaṃ hoti yathākkamanti.",
  "anya-e0805n:2728_0": "Dhātvantassa cavaggādittā cakāre kate “paradvebhāvo ṭhāne”ti cakārassa dvittaṃ.",
  "anya-e0805n:2728_1": "Paccate odano devadattena,",
  "anya-e0805n:2728_2": "“kvaci dhātū”tiādinā garupubbarassato parassa paṭhamapurisabahuvacanassa kvaci re hoti. Paccare, paccante. Paccase, paccavhe. Pacce, paccāmhe.",
  "anya-e0805n:2729_0": "Parassapadādese paccati, paccanti. Paccasi, paccatha. Paccāmi, paccāma.",
  "anya-e0805n:2729_1": "Tathā kammakattari paccate odano sayameva, paccante. Paccati,",
  "anya-e0805n:2729_2": "paccanti vā iccādi.",
  "anya-e0805n:2730_0": "Gamito kammani attanopade, yappaccaye ca kate –",
  "anya-e0805n:2731_0": "“Dhātūhi, tasmiṃ, ye”ti ca vattate.",
  "anya-e0805n:2732_0": "448. Ivaṇṇāgamo vā.",
  "anya-e0805n:2733_0": "Sabbehi dhātūhi tasmiṃ bhāvakammavisaye yappaccaye pare ivaṇṇāgamo hoti vāti īkārāgamo.",
  "anya-e0805n:2733_1": "Vavatthitavibhāsatthoyaṃ vāsaddo. Cchādeso,",
  "anya-e0805n:2733_2": "gacchīyate gāmo devadattena,",
  "anya-e0805n:2733_3": "gacchīyante.",
  "anya-e0805n:2733_4": "Gacchīyase,",
  "anya-e0805n:2733_5": "gacchīyavhe. Gacchīye,",
  "anya-e0805n:2733_6": "gacchīyāmhe.",
  "anya-e0805n:2734_0": "Cchādesābhāve –",
  "anya-e0805n:2735_0": "“Dhātūhi, yo, vā”ti ca vattate.",
  "anya-e0805n:2736_0": "449. Pubbarūpañca.",
  "anya-e0805n:2737_0": "Heṭṭhānuttehi parassevedaṃ,",
  "anya-e0805n:2737_1": "tena kaṭapavaggayakāralasanteheva dhātūhi paro yappaccayo pubbarūpamāpajjate vāti makārā parassa yakārassa makāro. Gammate, gamīyate, gammante,",
  "anya-e0805n:2737_2": "gamīyante. Gammase, gamīyase, gammavhe,",
  "anya-e0805n:2737_3": "gamīyavhe. Gamme, gamīye, gammāmhe,",
  "anya-e0805n:2737_4": "gamīyāmhe.",
  "anya-e0805n:2738_0": "Parassapadatte –",
  "anya-e0805n:2738_1": "gacchīyyati,",
  "anya-e0805n:2738_2": "gacchīyyanti.",
  "anya-e0805n:2738_3": "Gacchīyati,",
  "anya-e0805n:2738_4": "gacchīyanti vā. Gammati, gammanti. Gamīyati,",
  "anya-e0805n:2738_5": "gamīyanti.",
  "anya-e0805n:2738_6": "Ikārāgame gamiyyati,",
  "anya-e0805n:2738_7": "gamiyyanti.",
  "anya-e0805n:2738_8": "Tathā ghammīyati,",
  "anya-e0805n:2738_9": "ghammīyanti iccādi.",
  "anya-e0805n:2739_0": "Vattamānāvibhatti.",
  "anya-e0805n:2740_0": "450. Pañcamī tu antu, hi tha, mi ma, taṃ antaṃ, ssuvho, e āmase.",
  "anya-e0805n:2741_0": "Tvādayo dvādasa pañcamīsaññā honti.",
  "anya-e0805n:2742_0": "451. Āṇatyāsiṭṭhenuttakāle pañcamī.",
  "anya-e0805n:2743_0": "Āṇatyatthe ca āsīsatthe anuttakāle pañcamīvibhatti hoti.",
  "anya-e0805n:2744_0": "Satipi kālādhikāre puna kālaggahaṇena vidhinimantanājjhesanānumatipatthanāpattakālādīsu ca pañcamī.",
  "anya-e0805n:2744_1": "Āṇāpanamāṇatti,",
  "anya-e0805n:2744_2": "āsīsanamāsiṭṭho,",
  "anya-e0805n:2744_3": "so ca iṭṭhassa asampattassa atthassa patthanaṃ,",
  "anya-e0805n:2744_4": "tasmiṃ āṇatyāsiṭṭhe.",
  "anya-e0805n:2744_5": "Anu samīpe uttakālo anuttakālo,",
  "anya-e0805n:2744_6": "paccuppannakāloti attho,",
  "anya-e0805n:2744_7": "na uttakāloti vā anuttakālo,",
  "anya-e0805n:2744_8": "tasmiṃ anuttakāle,",
  "anya-e0805n:2744_9": "kālamanāmasitvā hotīti attho.",
  "anya-e0805n:2745_0": "Tattha āsīsanatthe bhūdhātuto pañcamīparassapadapaṭhamapurisekavacanaṃ tu,",
  "anya-e0805n:2745_1": "appaccayavuddhiavādesā.",
  "anya-e0805n:2745_2": "So sukhī bhavatu,",
  "anya-e0805n:2745_3": "te sukhitā bhavantu.",
  "anya-e0805n:2746_0": "Vipariṇāmena “akārato”ti vattate.",
  "anya-e0805n:2747_0": "452. Hilopaṃ vā.",
  "anya-e0805n:2748_0": "Akārato paro hivibhatti lopamāpajjate vā.",
  "anya-e0805n:2748_1": "Tvaṃ sukhī bhava,",
  "anya-e0805n:2748_2": "bhavāhi vā,",
  "anya-e0805n:2748_3": "himhi dīgho.",
  "anya-e0805n:2748_4": "Tumhe sukhitā bhavatha.",
  "anya-e0805n:2748_5": "Ahaṃ sukhī bhavāmi,",
  "anya-e0805n:2748_6": "mayaṃ sukhino bhavāma.",
  "anya-e0805n:2749_0": "Attanopade so sukhī bhavataṃ,",
  "anya-e0805n:2749_1": "te sukhitā bhavantaṃ.",
  "anya-e0805n:2749_2": "Tvaṃ sukhī bhavassu,",
  "anya-e0805n:2749_3": "tumhe sukhitā bhavavho.",
  "anya-e0805n:2749_4": "Ahaṃ sukhī bhave,",
  "anya-e0805n:2749_5": "mayaṃ sukhitā bhavāmase.",
  "anya-e0805n:2750_0": "Kammani anubhūyataṃ tayā,",
  "anya-e0805n:2750_1": "anubhūyantaṃ.",
  "anya-e0805n:2750_2": "Anubhūyassu,",
  "anya-e0805n:2750_3": "anubhūyavho. Anubhūye,",
  "anya-e0805n:2750_4": "anubhūyāmase.",
  "anya-e0805n:2750_5": "Parassapadatte anubhūyyatu,",
  "anya-e0805n:2750_6": "anubhūyyantu.",
  "anya-e0805n:2750_7": "Anubhūyatu,",
  "anya-e0805n:2750_8": "anubhūyantu vā,",
  "anya-e0805n:2750_9": "anubhūyyāhi iccādi.",
  "anya-e0805n:2750_10": "Bhāve bhūyataṃ.",
  "anya-e0805n:2751_0": "Āṇattiyaṃ kattari devadatto dāni odanaṃ pacatu, pacantu. Paca, pacāhi, pacatha. Pacāmi, pacāma. Pacataṃ, pacantaṃ. Pacassu, pacavho. Pace, pacāmase.",
  "anya-e0805n:2752_0": "Kammani yappaccayacavaggādi,",
  "anya-e0805n:2752_1": "paccataṃ odano devadattena,",
  "anya-e0805n:2752_2": "paccantaṃ. Paccassu, paccavho. Pacce,",
  "anya-e0805n:2752_3": "paccāmase.",
  "anya-e0805n:2752_4": "Parassapadatte paccatu, paccantu. Pacca, paccāhi, paccatha. Paccāmi, paccāma.",
  "anya-e0805n:2753_0": "Tathā so gāmaṃ gacchatu,",
  "anya-e0805n:2753_1": "gacchantu. Gaccha, gacchāhi,",
  "anya-e0805n:2753_2": "gacchatha. Gacchāmi, gacchāma. Gametu, gamentu. Gama, gamāhi, gametha. Gamemi, gamema.",
  "anya-e0805n:2753_3": "Gacchataṃ,",
  "anya-e0805n:2753_4": "gacchantaṃ.",
  "anya-e0805n:2753_5": "Gacchassu,",
  "anya-e0805n:2753_6": "gacchavho. Gacche,",
  "anya-e0805n:2753_7": "gacchāmase.",
  "anya-e0805n:2753_8": "Ghammādese ghammatu,",
  "anya-e0805n:2753_9": "ghammantu iccādi.",
  "anya-e0805n:2754_0": "Kammani gacchīyataṃ, gacchīyatu, gamīyataṃ, gamīyatu, gammataṃ, gammatu iccādi.",
  "anya-e0805n:2755_0": "Vidhimhi idha pabbato hotu, ayaṃ pāsādo suvaṇṇamayo hotūtiādi.",
  "anya-e0805n:2756_0": "Nimantane adhivāsetu me bhante bhagavā bhojanaṃ, idha nisīdatu bhavaṃ.",
  "anya-e0805n:2757_0": "Ajjhesane desetu bhante bhagavā dhammaṃ.",
  "anya-e0805n:2758_0": "Anumatiyaṃ pucchatu bhavaṃ pañhaṃ, pavisatu bhavaṃ, ettha nisīdatu.",
  "anya-e0805n:2759_0": "Patthanā yācanā, dadāhi me gāmavarāni pañca, ekaṃ me nayanaṃ dehi.",
  "anya-e0805n:2760_0": "Pattakāle sampatto te kālo kaṭakaraṇe, kaṭaṃ karotu bhavaṃ iccādi.",
  "anya-e0805n:2761_0": "Pañcamīvibhatti.",
  "anya-e0805n:2762_0": "453. Sattamī eyya eyyuṃ, eyyāsi eyyātha, eyyāmieyyāma, etha eraṃ, etho eyyāvho, eyyaṃeyyāmhe.",
  "anya-e0805n:2763_0": "Eyyādayo dvādasa sattamīsaññā honti.",
  "anya-e0805n:2764_0": "“Anuttakāle”ti vattate.",
  "anya-e0805n:2765_0": "454. Anumatiparikappatthesu sattamī.",
  "anya-e0805n:2766_0": "Anumatyatthe ca parikappatthe ca anuttakāle sattamīvibhatti hoti.",
  "anya-e0805n:2767_0": "Atthaggahaṇena vidhinimantanādīsu ca sattamī.",
  "anya-e0805n:2767_1": "Kattumicchato parassa anujānanaṃ anumati,",
  "anya-e0805n:2767_2": "parikappanaṃ parikappo,",
  "anya-e0805n:2767_3": "“yadi nāma bhaveyyā”ti sallakkhaṇaṃ nirūpanaṃ,",
  "anya-e0805n:2767_4": "hetukriyāya sambhave phalakriyāya sambhavaparikappo ca.",
  "anya-e0805n:2768_0": "Tattha parikappe sattamīparassapadapaṭhamapurisekavacanaṃ eyya,",
  "anya-e0805n:2768_1": "appaccayavuddhādi purimasamaṃ,",
  "anya-e0805n:2768_2": "“kvaci dhātu vibhattī”tiādinā eyya eyyāsi eyyāmi eyyaṃiccetesaṃ vikappena ekārādeso.",
  "anya-e0805n:2768_3": "So dāni kiṃ nu kho bhave,",
  "anya-e0805n:2768_4": "yadi so paṭhamavaye pabbajeyya,",
  "anya-e0805n:2768_5": "arahā bhaveyya,",
  "anya-e0805n:2768_6": "sace saṅkhārā niccā bhaveyyuṃ,",
  "anya-e0805n:2768_7": "na nirujjheyyuṃ.",
  "anya-e0805n:2768_8": "Yadi tvaṃ bhaveyyāsi,",
  "anya-e0805n:2768_9": "tumhe bhaveyyātha.",
  "anya-e0805n:2768_10": "Kathamahaṃ devo bhaveyyāmi,",
  "anya-e0805n:2768_11": "kiṃ nu kho mayaṃ bhaveyyāma.",
  "anya-e0805n:2768_12": "Tathā bhavetha, bhaveraṃ. Bhavetho,",
  "anya-e0805n:2768_13": "bhaveyyāvho.",
  "anya-e0805n:2769_0": "Patthane tu ahaṃ sukhī bhave, buddho bhaveyyaṃ, bhaveyyāmhe.",
  "anya-e0805n:2770_0": "Kammani sukhaṃ tayā anubhūyetha,",
  "anya-e0805n:2770_1": "anubhūyeraṃ.",
  "anya-e0805n:2770_2": "Anubhūyetho,",
  "anya-e0805n:2770_3": "anubhūyeyyāvho. Anubhūye,",
  "anya-e0805n:2770_4": "anubhūyeyyaṃ,",
  "anya-e0805n:2770_5": "anubhūyeyyāmhe.",
  "anya-e0805n:2770_6": "Parassapadatte anubhūyeyya,",
  "anya-e0805n:2770_7": "anubhūyeyyuṃ.",
  "anya-e0805n:2770_8": "Anubhūyeyyāsi iccādi.",
  "anya-e0805n:2770_9": "Bhāve bhūyetha.",
  "anya-e0805n:2771_0": "Vidhimhi so odanaṃ pace, paceyya, paceyyuṃ.",
  "anya-e0805n:2771_1": "Tvaṃ pace,",
  "anya-e0805n:2771_2": "paceyyāsi,",
  "anya-e0805n:2771_3": "tumhe paceyyātha.",
  "anya-e0805n:2771_4": "Ahaṃ pace,",
  "anya-e0805n:2771_5": "paceyyāmi,",
  "anya-e0805n:2771_6": "mayaṃ paceyyāma. Pacetha, paceraṃ. Pacetho,",
  "anya-e0805n:2771_7": "paceyyāvho. Pace, paceyyaṃ,",
  "anya-e0805n:2771_8": "paceyyāmhe.",
  "anya-e0805n:2772_0": "Kammani paccetha, pacceraṃ. Paccetho,",
  "anya-e0805n:2772_1": "pacceyyāvho. Pacce,",
  "anya-e0805n:2772_2": "pacceyyaṃ,",
  "anya-e0805n:2772_3": "pacceyyāmhe.",
  "anya-e0805n:2772_4": "Parassapadatte pacce, pacceyya,",
  "anya-e0805n:2772_5": "pacceyyuṃ.",
  "anya-e0805n:2772_6": "Pacceyyāsi iccādi.",
  "anya-e0805n:2773_0": "Anumatiyaṃ so gāmaṃ gacche,",
  "anya-e0805n:2773_1": "gaccheyya,",
  "anya-e0805n:2773_2": "“kvaci dhātū”tiādinā eyyussa uṃ vā, gacchuṃ,",
  "anya-e0805n:2773_3": "gaccheyyuṃ.",
  "anya-e0805n:2773_4": "Tvaṃ gacche,",
  "anya-e0805n:2773_5": "gaccheyyāsi,",
  "anya-e0805n:2773_6": "gaccheyyātha. Gacche,",
  "anya-e0805n:2773_7": "gaccheyyāmi,",
  "anya-e0805n:2773_8": "gaccheyyāma. Game, gameyya, gamuṃ, gameyyuṃ. Game,",
  "anya-e0805n:2773_9": "gameyyāsi,",
  "anya-e0805n:2773_10": "gameyyātha. Game,",
  "anya-e0805n:2773_11": "gameyyāmi,",
  "anya-e0805n:2773_12": "gameyyāma.",
  "anya-e0805n:2773_13": "Gacchetha,",
  "anya-e0805n:2773_14": "gaccheraṃ.",
  "anya-e0805n:2773_15": "Gacchetho,",
  "anya-e0805n:2773_16": "gaccheyyāvho. Gacche,",
  "anya-e0805n:2773_17": "gaccheyyaṃ,",
  "anya-e0805n:2773_18": "gaccheyyāmhe. Gametha,",
  "anya-e0805n:2773_19": "gameraṃ iccādi.",
  "anya-e0805n:2774_0": "Kammani gacchīyetha,",
  "anya-e0805n:2774_1": "gamīyetha,",
  "anya-e0805n:2774_2": "gacchīyeraṃ,",
  "anya-e0805n:2774_3": "gamīyeraṃ iccādi.",
  "anya-e0805n:2774_4": "Parassapadatte gacchīyeyya,",
  "anya-e0805n:2774_5": "gamīyeyya, gammeyya,",
  "anya-e0805n:2774_6": "gammeyyuṃ iccādi.",
  "anya-e0805n:2774_7": "Tathā ghamme,",
  "anya-e0805n:2774_8": "ghammeyya,",
  "anya-e0805n:2774_9": "ghammeyyuṃ iccādi.",
  "anya-e0805n:2775_0": "Sattamīvibhatti.",
  "anya-e0805n:2776_0": "Paccuppannāṇattiparikappakālikavibhattinayo.",
  "anya-e0805n:2777_0": "455. Hiyyattanī āū, ottha, aṃmhā, tthatthuṃ, sevhaṃ, iṃmhase.",
  "anya-e0805n:2778_0": "Āādayo dvādasa hiyyattanīsaññā honti.",
  "anya-e0805n:2779_0": "“Appaccakkhe, atīte”ti ca vattate.",
  "anya-e0805n:2780_0": "456. Hiyyopabhuti paccakkhe hiyyattanī.",
  "anya-e0805n:2781_0": "Hiyyopabhuti atīte kāle paccakkhe vā appaccakkhe vā hiyyattanīvibhatti hotīti hiyyattanīparassapadapaṭhamapurisekavacanaṃ ā.",
  "anya-e0805n:2782_0": "“Kvaci dhātu”iccādito “kvaci, dhātūna”nti ca vattate.",
  "anya-e0805n:2783_0": "457. Akārāgamo hiyyattanī ajjatanīkālātipattīsu.",
  "anya-e0805n:2784_0": "Kvaci dhātūnamādimhi akārāgamo hoti hiyyattanīajjatanīkālātipattiiccetāsu tīsu vibhattīsu.",
  "anya-e0805n:2784_1": "Kathamayamakārāgamo dhātvādimhīti ce?",
  "anya-e0805n:2785_0": "Satissarepi dhātvante, punakārāgamassidha;",
  "anya-e0805n:2786_0": "Niratthattā payogānu rodhā dhātvādito ayaṃ.",
  "anya-e0805n:2787_0": "Appaccayavuddhiavādesasaralopādi vuttanayameva.",
  "anya-e0805n:2788_0": "Abhavā, abhavū. Abhavo,",
  "anya-e0805n:2788_1": "“kvaci dhātū”tiādinā okārassa aādeso vā, abhava,",
  "anya-e0805n:2788_2": "abhavattha. Abhavaṃ,",
  "anya-e0805n:2788_3": "abhavamhā.",
  "anya-e0805n:2788_4": "Abhavattha,",
  "anya-e0805n:2788_5": "abhavatthuṃ. Abhavase,",
  "anya-e0805n:2788_6": "abhavavhaṃ. Abhaviṃ,",
  "anya-e0805n:2788_7": "abhavamhase.",
  "anya-e0805n:2789_0": "Kammani yappaccayo,",
  "anya-e0805n:2789_1": "tayā sukhamanvabhūyattha,",
  "anya-e0805n:2789_2": "akārāgamābhāve anubhūyattha,",
  "anya-e0805n:2789_3": "“kvaci dhātū”tiādinā tthassa thādeso,",
  "anya-e0805n:2789_4": "anvabhūyatha,",
  "anya-e0805n:2789_5": "anubhūyatha,",
  "anya-e0805n:2789_6": "anvabhūyatthuṃ,",
  "anya-e0805n:2789_7": "anubhūyatthuṃ.",
  "anya-e0805n:2789_8": "Anvabhūyase,",
  "anya-e0805n:2789_9": "anubhūyase,",
  "anya-e0805n:2789_10": "anvabhūyavhaṃ,",
  "anya-e0805n:2789_11": "anubhūyavhaṃ.",
  "anya-e0805n:2789_12": "Anvabhūyiṃ,",
  "anya-e0805n:2789_13": "anubhūyiṃ,",
  "anya-e0805n:2789_14": "anvabhūyamhase,",
  "anya-e0805n:2789_15": "anubhūyamhase.",
  "anya-e0805n:2789_16": "Parassapadatte anvabhūyā,",
  "anya-e0805n:2789_17": "anubhūyā iccādi.",
  "anya-e0805n:2789_18": "Bhāve anvabhūyattha.",
  "anya-e0805n:2790_0": "Tathā so odanaṃ apacā, pacā, apacū, pacū. Apaco, paco,",
  "anya-e0805n:2790_1": "apacattha, pacattha. Apacaṃ, pacaṃ, apacamhā, pacamhā.",
  "anya-e0805n:2790_2": "Apacattha, pacattha,",
  "anya-e0805n:2790_3": "apacatthu,",
  "anya-e0805n:2790_4": "pacatthuṃ. Apacase, pacase,",
  "anya-e0805n:2790_5": "apacavhaṃ, pacavhaṃ. Apaciṃ, paciṃ,",
  "anya-e0805n:2790_6": "apacamhase,",
  "anya-e0805n:2790_7": "pacamhase.",
  "anya-e0805n:2791_0": "Kammani apaccatha,",
  "anya-e0805n:2791_1": "apaccattha,",
  "anya-e0805n:2791_2": "apaccatthuṃ. Apaccase,",
  "anya-e0805n:2791_3": "apaccavhaṃ. Apacciṃ,",
  "anya-e0805n:2791_4": "apaccamhase. Apaccā,",
  "anya-e0805n:2791_5": "apaccū iccādi.",
  "anya-e0805n:2792_0": "Tathā agacchā, agacchū. Agaccho, agaccha,",
  "anya-e0805n:2792_1": "agacchattha. Agacchaṃ,",
  "anya-e0805n:2792_2": "agacchamhā.",
  "anya-e0805n:2792_3": "Agacchattha,",
  "anya-e0805n:2792_4": "agacchatthuṃ.",
  "anya-e0805n:2792_5": "Agacchase,",
  "anya-e0805n:2792_6": "agacchavhaṃ. Agacchiṃ,",
  "anya-e0805n:2792_7": "agacchamhase. Agamā, agamū. Agamo, agama,",
  "anya-e0805n:2792_8": "agamattha. Agamaṃ, agamamhā.",
  "anya-e0805n:2792_9": "Agamattha,",
  "anya-e0805n:2792_10": "agamatthuṃ. Agamase,",
  "anya-e0805n:2792_11": "agamavhaṃ. Agamiṃ,",
  "anya-e0805n:2792_12": "agamamhase.",
  "anya-e0805n:2793_0": "Kammani agacchīyattha,",
  "anya-e0805n:2793_1": "gacchīyattha,",
  "anya-e0805n:2793_2": "agamīyattha,",
  "anya-e0805n:2793_3": "gamīyattha,",
  "anya-e0805n:2793_4": "agacchīyatthuṃ,",
  "anya-e0805n:2793_5": "gacchīyatthuṃ,",
  "anya-e0805n:2793_6": "agamīyatthuṃ,",
  "anya-e0805n:2793_7": "gamīyatthuṃ iccādi.",
  "anya-e0805n:2793_8": "Tathā aghammā,",
  "anya-e0805n:2793_9": "aghammū iccādi.",
  "anya-e0805n:2794_0": "Hiyyattanīvibhatti.",
  "anya-e0805n:2795_0": "458. Hiyyattanī sattamī pañcamī vattamānā sabbadhātukaṃ.",
  "anya-e0805n:2796_0": "Hiyyattanādayo catasso vibhattiyo sabbadhātukasaññā hontīti hiyyattanādīnaṃ sabbadhātukasaññattā “ikārāgamo",
  "anya-e0805n:2796_1": "asabbadhātukamhī”ti vutto ikārāgamo na bhavati.",
  "anya-e0805n:2797_0": "Sabbadhātukaṃ.",
  "anya-e0805n:2798_0": "459. Parokkhā a u, e ttha, aṃ mha, ttha re, tho vho, iṃmhe.",
  "anya-e0805n:2799_0": "Aādayo dvādasa parokkhāsaññā honti.",
  "anya-e0805n:2799_1": "Akkhānaṃ indriyānaṃ paraṃ parokkhā,",
  "anya-e0805n:2799_2": "taddīpakattā ayaṃ vibhatti parokkhāti vuccati.",
  "anya-e0805n:2800_0": "460. Apaccakkhe parokkhātīte.",
  "anya-e0805n:2801_0": "Apaccakkhe vattuno indriyāvisayabhūte atīte kāle parokkhāvibhatti hoti.",
  "anya-e0805n:2801_1": "Atikkamma itoti atīto,",
  "anya-e0805n:2801_2": "hutvā atikkantoti attho.",
  "anya-e0805n:2802_0": "Heṭṭhā vuttanayena parokkhāparassapadapaṭhamapurisekavacanaṃ a. “Bhū a”itīdha –",
  "anya-e0805n:2803_0": "Vipariṇāmena “dhātūna”nti vattate.",
  "anya-e0805n:2804_0": "461. Kvacādivaṇṇānamekassarānaṃ dvebhāvo.",
  "anya-e0805n:2805_0": "Dhātūnamādibhūtānaṃ vaṇṇānamekassarānaṃ kvaci dvebhāvo hoti.",
  "anya-e0805n:2805_1": "Vavatthitavibhāsatthoyaṃ kvacisaddo, tena –",
  "anya-e0805n:2806_0": "Kha cha sesu parokkhāyaṃ, dvebhāvo sabbadhātunaṃ;",
  "anya-e0805n:2807_0": "Appaccaye juhotyādi-ssapi kiccādike kvaci.",
  "anya-e0805n:2808_0": "“Bhū bhū a”itīdha –",
  "anya-e0805n:2809_0": "462. Pubbobbhāso.",
  "anya-e0805n:2810_0": "Dvebhūtassa dhātussa yo pubbo avayavo, so abbhāsasañño hotīti abbhāsasaññā.",
  "anya-e0805n:2811_0": "Abbhāsaggahaṇamanuvattate.",
  "anya-e0805n:2812_0": "463. Antassivaṇṇākāro vā.",
  "anya-e0805n:2813_0": "Abbhāsassa antassa ivaṇṇo hoti vā, akāro ca. Vavatthitavibhāsatthoyaṃ vāsaddo. Tena –",
  "anya-e0805n:2814_0": "Kha cha sesu avaṇṇassa,",
  "anya-e0805n:2815_0": "Ikāro sagupussa ī;",
  "anya-e0805n:2816_0": "Vāssa bhūssa parokkhāyaṃ,",
  "anya-e0805n:2817_0": "Akāro nāparassimeti.",
  "anya-e0805n:2818_0": "Ūkārassa akāro.",
  "anya-e0805n:2819_0": "464. Dutiyacatutthānaṃ paṭhamatatiyā.",
  "anya-e0805n:2820_0": "Abbhāsagatānaṃ dutiyacatutthānaṃ vaggabyañjanānaṃ yathākkamaṃ paṭhamatatiyā hontīti bhakārassa bakāro.",
  "anya-e0805n:2821_0": "465. Brūbhūnamāhabhūvā parokkhāyaṃ.",
  "anya-e0805n:2822_0": "Brūbhūiccetesaṃ dhātūnaṃ āhabhūvaiccete ādesā honti parokkhāvibhattiyanti bhūsaddassa bhūvaādeso,",
  "anya-e0805n:2822_1": "“saralopo mādesappaccayādimhī”tiādinā saralopādi,",
  "anya-e0805n:2822_2": "so kira rājā babhūva,",
  "anya-e0805n:2822_3": "te kira babhūvu.",
  "anya-e0805n:2822_4": "Tvaṃ kira babhūve.",
  "anya-e0805n:2823_0": "“Dhātūhī”ti vattate, sīhagatiyā kvaciggahaṇañca.",
  "anya-e0805n:2824_0": "466. Ikārāgamo asabbadhātukamhi.",
  "anya-e0805n:2825_0": "Sabbasmiṃ asabbadhātukamhi pare kvaci dhātūhi paro ikārāgamo hoti.",
  "anya-e0805n:2826_0": "Asabbadhātuke byañja-nādimhe vāyamāgamo;",
  "anya-e0805n:2827_0": "Kvacādhikārato byañja-nādopi kvaci no siyā.",
  "anya-e0805n:2828_0": "Ettha ca “na sabbadhātukaṃ asabbadhātuka”miti katvā “hiyyattanī sattamī pañcamī vattamānā sabbadhātuka”nti",
  "anya-e0805n:2828_1": "hiyyattanīādīnaṃ sabbadhātukasaññāya vuttattā tadaññā catasso vibhattiyo asabbadhātukanti vuccati.",
  "anya-e0805n:2829_0": "Tumhe kira babhūvittha.",
  "anya-e0805n:2829_1": "Ahaṃ kira babhūvaṃ,",
  "anya-e0805n:2829_2": "mayaṃ kira babhūvimha.",
  "anya-e0805n:2829_3": "Attanopade so babhūvittha,",
  "anya-e0805n:2829_4": "babhūvire.",
  "anya-e0805n:2829_5": "Babhūvittho,",
  "anya-e0805n:2829_6": "babhūvivho. Babhūviṃ,",
  "anya-e0805n:2829_7": "babhūvimhe.",
  "anya-e0805n:2830_0": "Kammani attanopade īkārāgamayappaccayikārāgamā,",
  "anya-e0805n:2830_1": "anubabhūvīyittha,",
  "anya-e0805n:2830_2": "yappaccayassa asabbadhātukamhi “kvaci dhātū”tiādinā lope kate ivaṇṇāgamo na bhavati,",
  "anya-e0805n:2830_3": "tayā kira anubabhūvittha,",
  "anya-e0805n:2830_4": "anubabhūvire iccādi.",
  "anya-e0805n:2830_5": "Bhāve babhūvīyittha,",
  "anya-e0805n:2830_6": "babhūvittha vā.",
  "anya-e0805n:2831_0": "Tathā papaca, papacū. Papace,",
  "anya-e0805n:2831_1": "papacittha. Papacaṃ,",
  "anya-e0805n:2831_2": "papacimha.",
  "anya-e0805n:2831_3": "Papacittha, papacire.",
  "anya-e0805n:2831_4": "Papacittho,",
  "anya-e0805n:2831_5": "papacivho. Papaciṃ,",
  "anya-e0805n:2831_6": "papacimhe.",
  "anya-e0805n:2832_0": "Kammani papaccittha, papaccire iccādi. Tathā apacca, apaccū iccādi.",
  "anya-e0805n:2833_0": "Gamimhi “kvacādivaṇṇāna”ntiādinā dvebhāvo, “pubbobbhāso”ti abbhāsasaññā.",
  "anya-e0805n:2834_0": "“Abbhāse”ti vattate.",
  "anya-e0805n:2835_0": "467. Kavaggassa cavaggo.",
  "anya-e0805n:2836_0": "Abbhāse vattamānassa kavaggassa cavaggo hotīti vakārassa jakāro,",
  "anya-e0805n:2836_1": "“kvaci dhātū”tiādinā anabbhāsassa paṭhamapurisekavacanamhi dīgho.",
  "anya-e0805n:2836_2": "So gāmaṃ jagāma kira,",
  "anya-e0805n:2836_3": "jagama vā, jagamu. Jagame,",
  "anya-e0805n:2836_4": "jagamittha. Jagamaṃ,",
  "anya-e0805n:2836_5": "jagamimha.",
  "anya-e0805n:2836_6": "Jagamittha, jagamire.",
  "anya-e0805n:2836_7": "Jagamittho,",
  "anya-e0805n:2836_8": "jagamivho. Jagamiṃ,",
  "anya-e0805n:2836_9": "jagamimhe.",
  "anya-e0805n:2837_0": "Kammani jagamīyittha, jagamittha vā iccādi.",
  "anya-e0805n:2838_0": "Parokkhāvibhatti.",
  "anya-e0805n:2839_0": "468. Ajjatanī ī uṃ, o ttha, iṃ mhā, ā ū, se vhaṃ, amhe.",
  "anya-e0805n:2840_0": "Īādayo dvādasa ajjatanīsaññā honti.",
  "anya-e0805n:2840_1": "Ajja bhavo ajjatano,",
  "anya-e0805n:2840_2": "taddīpakattā ayaṃ vibhatti ajjatanīti vuccati.",
  "anya-e0805n:2841_0": "“Apaccakkhe, atīte, paccakkhe”ti ca vattate.",
  "anya-e0805n:2842_0": "469. Samīpejjatanī.",
  "anya-e0805n:2843_0": "Samīpe samīpato paṭṭhāya ajjappabhuti atīte kāle paccakkhe ca apaccakkhe ca ajjatanīvibhatti hotīti ajjatanīparassapadapaṭhamapurisekavacanaṃ ī.",
  "anya-e0805n:2844_0": "Pure viya akārāgamo,",
  "anya-e0805n:2844_1": "vuddhādi ca,",
  "anya-e0805n:2844_2": "“kvaci dhātuvibhattī”tiādinā īmhādivibhattīnaṃ kvaci rassattaṃ,",
  "anya-e0805n:2844_3": "oāavacanānaṃ itthaamādesā ca,",
  "anya-e0805n:2844_4": "saralopādi,",
  "anya-e0805n:2844_5": "so abhavi,",
  "anya-e0805n:2844_6": "abhavī vā,",
  "anya-e0805n:2844_7": "akārāgamābhāve bhavi.",
  "anya-e0805n:2845_0": "Maṇḍūkagatiyā “vā”ti vattate.",
  "anya-e0805n:2846_0": "470. Sabbato uṃ iṃ su.",
  "anya-e0805n:2847_0": "Sabbehi dhātūhi uṃvibhattissa iṃsvādeso hoti vā.",
  "anya-e0805n:2848_0": "Te abhaviṃsu,",
  "anya-e0805n:2848_1": "bhaviṃsu vā, abhavuṃ,",
  "anya-e0805n:2848_2": "bhavuṃ vā.",
  "anya-e0805n:2848_3": "Tvaṃ abhavi, bhavi vā, abhavo, bhavo vā,",
  "anya-e0805n:2848_4": "tumhe abhavittha,",
  "anya-e0805n:2848_5": "bhavittha vā,",
  "anya-e0805n:2848_6": "ikārāgamo.",
  "anya-e0805n:2848_7": "Ahaṃ abhaviṃ,",
  "anya-e0805n:2848_8": "bhaviṃ vā,",
  "anya-e0805n:2848_9": "mayaṃ abhavimha,",
  "anya-e0805n:2848_10": "bhavimha vā,",
  "anya-e0805n:2848_11": "abhavimhā,",
  "anya-e0805n:2848_12": "bhavimhā vā.",
  "anya-e0805n:2848_13": "So abhavittha,",
  "anya-e0805n:2848_14": "bhavittha vā, abhavā, bhavā vā, abhavū, bhavū vā. Abhavise,",
  "anya-e0805n:2848_15": "bhavise vā,",
  "anya-e0805n:2848_16": "abhavivhaṃ,",
  "anya-e0805n:2848_17": "bhavivhaṃ vā. Abhavaṃ,",
  "anya-e0805n:2848_18": "bhavaṃ vā, abhava, bhava vā,",
  "anya-e0805n:2848_19": "abhavimhe,",
  "anya-e0805n:2848_20": "bhavimhe vā.",
  "anya-e0805n:2849_0": "Kammani yappaccayalope vuddhiavādesādi,",
  "anya-e0805n:2849_1": "sukhaṃ tayā anubhavittha,",
  "anya-e0805n:2849_2": "anvabhūyittha,",
  "anya-e0805n:2849_3": "anubhūyittha vā iccādi.",
  "anya-e0805n:2849_4": "Parassapadatte tayā anvabhūyi, anubhūyi,",
  "anya-e0805n:2849_5": "anvabhūyī,",
  "anya-e0805n:2849_6": "anubhūyī vā,",
  "anya-e0805n:2849_7": "anvabhūyiṃsu,",
  "anya-e0805n:2849_8": "anubhūyiṃsu,",
  "anya-e0805n:2849_9": "anvabhūyuṃ,",
  "anya-e0805n:2849_10": "anubhūyuṃ.",
  "anya-e0805n:2849_11": "Tvaṃ anvabhūyi, anubhūyi,",
  "anya-e0805n:2849_12": "tumhe anvabhūyittha,",
  "anya-e0805n:2849_13": "anubhūyittha.",
  "anya-e0805n:2849_14": "Ahaṃ anvabhūyiṃ,",
  "anya-e0805n:2849_15": "anubhūyiṃ,",
  "anya-e0805n:2849_16": "mayaṃ anvabhūyimha,",
  "anya-e0805n:2849_17": "anubhūyimha,",
  "anya-e0805n:2849_18": "anvabhūyimhā,",
  "anya-e0805n:2849_19": "anubhūyimhā vā.",
  "anya-e0805n:2849_20": "Bhāve abhavittha,",
  "anya-e0805n:2849_21": "abhūyittha tayā.",
  "anya-e0805n:2850_0": "So apaci, paci, apacī, pacī vā,",
  "anya-e0805n:2850_1": "te apaciṃsu, paciṃsu, apacuṃ, pacuṃ.",
  "anya-e0805n:2850_2": "Tvaṃ apaci, paci, apaco, paco vā,",
  "anya-e0805n:2850_3": "tumhe apacittha, pacittha.",
  "anya-e0805n:2850_4": "Ahaṃ apaciṃ, paciṃ,",
  "anya-e0805n:2850_5": "mayaṃ apacimha, pacimha, apacimhā,",
  "anya-e0805n:2850_6": "pacimhā vā.",
  "anya-e0805n:2850_7": "So apacittha, pacittha, apacā, pacā vā, apacū, pacū. Apacise,",
  "anya-e0805n:2850_8": "apacivhaṃ. Apacaṃ, pacaṃ, apaca, paca vā, apacimhe, pacimhe.",
  "anya-e0805n:2851_0": "Kammani apaccittha,",
  "anya-e0805n:2851_1": "paccittha iccādi.",
  "anya-e0805n:2851_2": "Parassapadatte apacci, pacci, apaccī, paccī vā,",
  "anya-e0805n:2851_3": "apacciṃsu, pacciṃsu, apaccuṃ, paccuṃ. Apacci, pacci, apacco, pacco vā,",
  "anya-e0805n:2851_4": "apaccittha,",
  "anya-e0805n:2851_5": "paccittha. Apacciṃ, pacciṃ,",
  "anya-e0805n:2851_6": "apaccimha, paccimha,",
  "anya-e0805n:2851_7": "apaccimhā,",
  "anya-e0805n:2851_8": "paccimhā vā.",
  "anya-e0805n:2852_0": "So gāmaṃ agacchī, gacchī, agacchi,",
  "anya-e0805n:2852_1": "gacchi vā,",
  "anya-e0805n:2852_2": "te agacchiṃsu,",
  "anya-e0805n:2852_3": "gacchiṃsu, agacchuṃ, gacchuṃ.",
  "anya-e0805n:2852_4": "Tvaṃ agacchi, gacchi, agaccho,",
  "anya-e0805n:2852_5": "gaccho vā,",
  "anya-e0805n:2852_6": "tumhe agacchittha,",
  "anya-e0805n:2852_7": "gacchittha.",
  "anya-e0805n:2852_8": "Ahaṃ agacchiṃ, gacchiṃ,",
  "anya-e0805n:2852_9": "mayaṃ agacchimha,",
  "anya-e0805n:2852_10": "gacchimha,",
  "anya-e0805n:2852_11": "agacchimhā,",
  "anya-e0805n:2852_12": "gacchimhā vā.",
  "anya-e0805n:2853_0": "“Kvaci dhātū”tiādinā ajjatanimhi gamissa cchassa kvaci ñchādeso, agañchi, gañchi, agañchī,",
  "anya-e0805n:2853_1": "gañchī vā,",
  "anya-e0805n:2853_2": "te agañchiṃsu,",
  "anya-e0805n:2853_3": "gañchiṃsu, agañchuṃ, gañchuṃ.",
  "anya-e0805n:2853_4": "Tvaṃ agañchi, gañchi, agañcho,",
  "anya-e0805n:2853_5": "gañcho vā,",
  "anya-e0805n:2853_6": "tumhe agañchittha,",
  "anya-e0805n:2853_7": "gañchittha.",
  "anya-e0805n:2853_8": "Ahaṃ agañchiṃ, gañchiṃ,",
  "anya-e0805n:2853_9": "mayaṃ agañchimha,",
  "anya-e0805n:2853_10": "gañchimha,",
  "anya-e0805n:2853_11": "agañchimhā,",
  "anya-e0805n:2853_12": "gañchimhā vā.",
  "anya-e0805n:2854_0": "Cchādesābhāve so agami, gami, agamī, gamī vā,",
  "anya-e0805n:2854_1": "“karassa kāsattamajjatanimhī”ti ettha bhāvaniddesena,",
  "anya-e0805n:2854_2": "“sattamajjatanimhī”ti yogavibhāgena vā sāgame “kvaci dhātū”tiādinā byañjanato ākārāgamo, agamāsi,",
  "anya-e0805n:2854_3": "uṃvacanassa kvaci aṃsvādeso,",
  "anya-e0805n:2854_4": "ucāgamo tthamhesu kvaci, agamiṃsu, gamiṃsu, agamaṃsu, gamaṃsu, agamuṃ, gamuṃ,",
  "anya-e0805n:2854_5": "tvaṃ agami, gami, agamo, gamo vā,",
  "anya-e0805n:2854_6": "agamittha, gamittha,",
  "anya-e0805n:2854_7": "agamuttha, gamuttha.",
  "anya-e0805n:2854_8": "Ahaṃ agamiṃ, gamiṃ, agamimha, gamimha, agamumha, gamumha, agamimhā,",
  "anya-e0805n:2854_9": "gamimhā vā.",
  "anya-e0805n:2855_0": "“Kvaci dhātū”tiādinā gamissa ajjatanimhi gādeso ca,",
  "anya-e0805n:2855_1": "so ajjhagā, paralopo,",
  "anya-e0805n:2855_2": "te ajjhaguṃ.",
  "anya-e0805n:2855_3": "Tvaṃ ajjhago,",
  "anya-e0805n:2855_4": "tumhe ajjhaguttha.",
  "anya-e0805n:2855_5": "Ahaṃ ajjhagiṃ,",
  "anya-e0805n:2855_6": "mayaṃ ajjhagumha.",
  "anya-e0805n:2856_0": "Attanopade so agacchittha,",
  "anya-e0805n:2856_1": "gacchittha,",
  "anya-e0805n:2856_2": "agañchittha,",
  "anya-e0805n:2856_3": "gañchittha iccādi.",
  "anya-e0805n:2856_4": "Cchādesābhāve so agamittha, gamittha, agamā, gamā, te agamū, gamū, ajjhagū, agū.",
  "anya-e0805n:2856_5": "Tvaṃ agamise, gamise,",
  "anya-e0805n:2856_6": "agamivhaṃ, gamivhaṃ.",
  "anya-e0805n:2856_7": "Ahaṃ agamaṃ, gamaṃ, agama, gama,",
  "anya-e0805n:2856_8": "ajjhagaṃ vā, agamimhe, gamimhe.",
  "anya-e0805n:2857_0": "Kamme gāmo agacchīyittha tena,",
  "anya-e0805n:2857_1": "gacchīyittha,",
  "anya-e0805n:2857_2": "agañchiyittha,",
  "anya-e0805n:2857_3": "gañchiyittha,",
  "anya-e0805n:2857_4": "agamīyittha,",
  "anya-e0805n:2857_5": "gamīyittha,",
  "anya-e0805n:2857_6": "agamittha,",
  "anya-e0805n:2857_7": "gamittha iccādi.",
  "anya-e0805n:2857_8": "Parassapadatte agacchīyi,",
  "anya-e0805n:2857_9": "gacchīyi vā, agamīyi,",
  "anya-e0805n:2857_10": "gamīyi vā,",
  "anya-e0805n:2857_11": "agacchīyuṃ,",
  "anya-e0805n:2857_12": "agamīyuṃ vā.",
  "anya-e0805n:2857_13": "Tathā aghammīyi,",
  "anya-e0805n:2857_14": "aghammīyiṃsu iccādi.",
  "anya-e0805n:2858_0": "“Hiyyattanī, ajjatanī”ti ca vattate.",
  "anya-e0805n:2859_0": "471. Māyoge sabbakāle ca.",
  "anya-e0805n:2860_0": "Yadāmāyogo,",
  "anya-e0805n:2860_1": "tadā hiyyattanajjatanīvibhattiyo sabbakālepi honti,",
  "anya-e0805n:2860_2": "casaddena pañcamī ca.",
  "anya-e0805n:2860_3": "Mā bhavati, mā bhavā,",
  "anya-e0805n:2860_4": "mā bhavissatīti vā atthe hiyyattanajjatanīpañcamī vibhattiyo,",
  "anya-e0805n:2860_5": "sesaṃ neyyaṃ,",
  "anya-e0805n:2860_6": "so mā bhavā, mā bhavī,",
  "anya-e0805n:2860_7": "mā te bhavantvantarāyā. Mā pacā, mā pacī,",
  "anya-e0805n:2860_8": "mā pacatu.",
  "anya-e0805n:2860_9": "Mā gacchā,",
  "anya-e0805n:2860_10": "mā gacchī,",
  "anya-e0805n:2860_11": "mā gacchatu.",
  "anya-e0805n:2860_12": "Mā kañci pāpamāgamā, mā agami, mā gamā, mā gamī,",
  "anya-e0805n:2860_13": "mā gametu.",
  "anya-e0805n:2860_14": "Tvaṃ mā gaccho,",
  "anya-e0805n:2860_15": "mā gacchi,",
  "anya-e0805n:2860_16": "mā gacchāhi iccādi.",
  "anya-e0805n:2861_0": "Atītakālikavibhatti.",
  "anya-e0805n:2862_0": "472. Bhavissantī ssati ssanti, ssasi ssatha, ssāmissāma, ssate ssante, ssase ssavhe, ssaṃssāmhe.",
  "anya-e0805n:2863_0": "Ssatyādīnaṃ dvādasannaṃ vacanānaṃ bhavissantīsaññā hoti.",
  "anya-e0805n:2863_1": "Bhavissatīti bhavissanto,",
  "anya-e0805n:2863_2": "taṃkāladīpakattā ayaṃ vibhatti bhavissantīti vuccati.",
  "anya-e0805n:2864_0": "473. Anāgate bhavissantī.",
  "anya-e0805n:2865_0": "Anāgate kāle bhavissantīvibhatti hoti.",
  "anya-e0805n:2866_0": "Atītepi bhavissantī, taṃkālavacanicchayā;",
  "anya-e0805n:2867_0": "“Anekajātisaṃsāraṃ, sandhāvissa”ntiādisu.",
  "anya-e0805n:2868_0": "Na āgato anāgato,",
  "anya-e0805n:2868_1": "paccayasāmaggiyaṃ sati āyatiṃ uppajjanārahoti attho,",
  "anya-e0805n:2868_2": "ikārāgamo,",
  "anya-e0805n:2868_3": "vuddhiavādesā,",
  "anya-e0805n:2868_4": "saralopādi ca.",
  "anya-e0805n:2869_0": "Bhavissati,",
  "anya-e0805n:2869_1": "bhavissanti.",
  "anya-e0805n:2869_2": "Bhavissasi,",
  "anya-e0805n:2869_3": "bhavissatha.",
  "anya-e0805n:2869_4": "Bhavissāmi,",
  "anya-e0805n:2869_5": "bhavissāma.",
  "anya-e0805n:2869_6": "Bhavissate,",
  "anya-e0805n:2869_7": "bhavissante.",
  "anya-e0805n:2869_8": "Bhavissase,",
  "anya-e0805n:2869_9": "bhavissavhe.",
  "anya-e0805n:2869_10": "Bhavissaṃ,",
  "anya-e0805n:2869_11": "bhavissāmhe.",
  "anya-e0805n:2870_0": "Kamme yappaccayalopo,",
  "anya-e0805n:2870_1": "sukhaṃ tayā anubhavissate,",
  "anya-e0805n:2870_2": "anubhavissante.",
  "anya-e0805n:2870_3": "Anubhavissase,",
  "anya-e0805n:2870_4": "anubhavissavhe.",
  "anya-e0805n:2870_5": "Anubhavissaṃ,",
  "anya-e0805n:2870_6": "anubhavissāmhe.",
  "anya-e0805n:2870_7": "Parassapadatte anubhavissati devadattena,",
  "anya-e0805n:2870_8": "anubhavissanti iccādi.",
  "anya-e0805n:2870_9": "Bhāve bhavissate tena,",
  "anya-e0805n:2870_10": "yappaccayalopābhāve anubhūyissate,",
  "anya-e0805n:2870_11": "anubhūyissante iccādi.",
  "anya-e0805n:2870_12": "Bhāve bhūyissate.",
  "anya-e0805n:2871_0": "Tathā pacissati,",
  "anya-e0805n:2871_1": "pacissanti.",
  "anya-e0805n:2871_2": "Pacissasi,",
  "anya-e0805n:2871_3": "pacissatha.",
  "anya-e0805n:2871_4": "Pacissāmi,",
  "anya-e0805n:2871_5": "pacissāma.",
  "anya-e0805n:2871_6": "Pacissate,",
  "anya-e0805n:2871_7": "pacissante.",
  "anya-e0805n:2871_8": "Pacissase,",
  "anya-e0805n:2871_9": "pacissavhe. Pacissaṃ,",
  "anya-e0805n:2871_10": "pacissāmhe.",
  "anya-e0805n:2872_0": "Kamme paccissate odano devadattena,",
  "anya-e0805n:2872_1": "paccissante iccādi.",
  "anya-e0805n:2872_2": "Parassapadatte paccissati,",
  "anya-e0805n:2872_3": "paccissanti.",
  "anya-e0805n:2872_4": "Paccissasi,",
  "anya-e0805n:2872_5": "paccissatha.",
  "anya-e0805n:2872_6": "Paccissāmi,",
  "anya-e0805n:2872_7": "paccissāma.",
  "anya-e0805n:2873_0": "Gacchissati,",
  "anya-e0805n:2873_1": "gacchissanti.",
  "anya-e0805n:2873_2": "Gacchissasi,",
  "anya-e0805n:2873_3": "gacchissatha.",
  "anya-e0805n:2873_4": "Gacchissāmi,",
  "anya-e0805n:2873_5": "gacchissāma.",
  "anya-e0805n:2873_6": "Gacchissate,",
  "anya-e0805n:2873_7": "gacchissante.",
  "anya-e0805n:2873_8": "Gacchissase,",
  "anya-e0805n:2873_9": "gacchissavhe.",
  "anya-e0805n:2873_10": "Gacchissaṃ,",
  "anya-e0805n:2873_11": "gacchissāmhe.",
  "anya-e0805n:2873_12": "So saggaṃ gamissati,",
  "anya-e0805n:2873_13": "gamissanti.",
  "anya-e0805n:2873_14": "Gamissasi,",
  "anya-e0805n:2873_15": "gamissatha.",
  "anya-e0805n:2873_16": "Gamissāmi,",
  "anya-e0805n:2873_17": "gamissāma iccādi.",
  "anya-e0805n:2874_0": "Kamme gacchīyissate,",
  "anya-e0805n:2874_1": "gacchīyissante.",
  "anya-e0805n:2874_2": "Gacchīyissati,",
  "anya-e0805n:2874_3": "gacchīyissanti vā,",
  "anya-e0805n:2874_4": "gamīyissate,",
  "anya-e0805n:2874_5": "gamīyissante.",
  "anya-e0805n:2874_6": "Gamīyissati,",
  "anya-e0805n:2874_7": "gamīyissanti vā iccādi.",
  "anya-e0805n:2874_8": "Yappaccayalope gamissate,",
  "anya-e0805n:2874_9": "gamissante.",
  "anya-e0805n:2874_10": "Gamissati,",
  "anya-e0805n:2874_11": "gamissanti vā.",
  "anya-e0805n:2874_12": "Tathā ghammissati,",
  "anya-e0805n:2874_13": "ghammissanti iccādi.",
  "anya-e0805n:2875_0": "Bhavissantīvibhatti.",
  "anya-e0805n:2876_0": "484. Kālātipatti ssā ssaṃsu, sse ssatha, ssaṃssāmhā, ssatha ssisu, ssase ssavhe, ssiṃssāmhase.",
  "anya-e0805n:2877_0": "Ssādīnaṃ dvādasannaṃ kālātipattisaññā hoti.",
  "anya-e0805n:2877_1": "Kālassa atipatanaṃ kālātipatti,",
  "anya-e0805n:2877_2": "sā pana viruddhapaccayūpanipātato,",
  "anya-e0805n:2877_3": "kāraṇavekallato vā kriyāya anabhinibbatti,",
  "anya-e0805n:2877_4": "taddīpakattā ayaṃ vibhatti kālātipattīti vuccati.",
  "anya-e0805n:2878_0": "475. Kriyātipannetīte kālātipatti.",
  "anya-e0805n:2879_0": "Kriyātipannamatte atīte kāle kālātipattivibhatti hoti.",
  "anya-e0805n:2879_1": "Kriyāya atipatanaṃ kriyātipannaṃ,",
  "anya-e0805n:2879_2": "taṃ pana sādhakasattivirahena kriyāya accantānuppatti.",
  "anya-e0805n:2879_3": "Ettha ca kiñcāpi na kriyā atītasaddena voharitabbā,",
  "anya-e0805n:2879_4": "tathāpi takkiriyuppattippaṭibandhakarakriyāya kālabhedena atītavohāro labbhatevāti daṭṭhabbaṃ.",
  "anya-e0805n:2880_0": "Kālātipattiparassapadapaṭhamapurisekavacanaṃ ssā,",
  "anya-e0805n:2880_1": "akārikārāgamā,",
  "anya-e0805n:2880_2": "vuddhiavādesā ca,",
  "anya-e0805n:2880_3": "“kvaci dhātū”tiādinā ssā ssāmhāvibhattīnaṃ kvaci rassattaṃ,",
  "anya-e0805n:2880_4": "ssevacanassa ca attaṃ.",
  "anya-e0805n:2881_0": "So ce paṭhamavaye pabbajjaṃ alabhissa,",
  "anya-e0805n:2881_1": "arahā abhavissa, bhavissa,",
  "anya-e0805n:2881_2": "abhavissā,",
  "anya-e0805n:2881_3": "bhavissāvā,",
  "anya-e0805n:2881_4": "te ce taṃ alabhissaṃsu,",
  "anya-e0805n:2881_5": "arahanto abhavissaṃsu,",
  "anya-e0805n:2881_6": "bhavissaṃsu.",
  "anya-e0805n:2881_7": "Evaṃ tvaṃ abhavissa, bhavissa,",
  "anya-e0805n:2881_8": "abhavisse vā,",
  "anya-e0805n:2881_9": "tumhe abhavissatha,",
  "anya-e0805n:2881_10": "bhavissatha.",
  "anya-e0805n:2881_11": "Ahaṃ abhavissaṃ,",
  "anya-e0805n:2881_12": "bhavissaṃ,",
  "anya-e0805n:2881_13": "mayaṃ abhavissamha,",
  "anya-e0805n:2881_14": "bhavissamha,",
  "anya-e0805n:2881_15": "abhavissāmhā,",
  "anya-e0805n:2881_16": "bhavissāmhā vā.",
  "anya-e0805n:2881_17": "So abhavissatha,",
  "anya-e0805n:2881_18": "abhavissisu.",
  "anya-e0805n:2881_19": "Abhavissase,",
  "anya-e0805n:2881_20": "abhavissavhe.",
  "anya-e0805n:2881_21": "Abhavissiṃ,",
  "anya-e0805n:2881_22": "abhavissāmhase.",
  "anya-e0805n:2882_0": "Kamme anvabhavissatha,",
  "anya-e0805n:2882_1": "anvabhavissisu.",
  "anya-e0805n:2882_2": "Anvabhūyissatha vā iccādi.",
  "anya-e0805n:2882_3": "Parassapadatte anvabhavissa,",
  "anya-e0805n:2882_4": "anvabhavissaṃsu.",
  "anya-e0805n:2882_5": "Anvabhūyissa vā iccādi.",
  "anya-e0805n:2882_6": "Bhāve abhavissatha devadattena,",
  "anya-e0805n:2882_7": "abhūyissatha.",
  "anya-e0805n:2883_0": "Tathā so ce taṃ dhanaṃ alabhissa,",
  "anya-e0805n:2883_1": "odanaṃ apacissa, pacissa, apacissā,",
  "anya-e0805n:2883_2": "pacissā vā,",
  "anya-e0805n:2883_3": "apacissaṃsu,",
  "anya-e0805n:2883_4": "pacissaṃsu. Apacissa, pacissa, apacisse,",
  "anya-e0805n:2883_5": "pacisse vā,",
  "anya-e0805n:2883_6": "apacissatha,",
  "anya-e0805n:2883_7": "pacissatha.",
  "anya-e0805n:2883_8": "Apacissaṃ, pacissaṃ,",
  "anya-e0805n:2883_9": "apacissamha,",
  "anya-e0805n:2883_10": "pacissamha,",
  "anya-e0805n:2883_11": "apacissāmhā,",
  "anya-e0805n:2883_12": "pacissāmhā vā.",
  "anya-e0805n:2883_13": "Apacissatha,",
  "anya-e0805n:2883_14": "pacissatha,",
  "anya-e0805n:2883_15": "apacissisu,",
  "anya-e0805n:2883_16": "pacissisu.",
  "anya-e0805n:2883_17": "Apacissase,",
  "anya-e0805n:2883_18": "pacissase,",
  "anya-e0805n:2883_19": "apacissavhe,",
  "anya-e0805n:2883_20": "pacissavhe.",
  "anya-e0805n:2883_21": "Apacissiṃ, pacissiṃ,",
  "anya-e0805n:2883_22": "apacissāmhase,",
  "anya-e0805n:2883_23": "pacissāmhase.",
  "anya-e0805n:2884_0": "Kamme apacissatha odano devadattena,",
  "anya-e0805n:2884_1": "apacissisu.",
  "anya-e0805n:2884_2": "Yappaccayalopābhāve apacīyissatha iccādi.",
  "anya-e0805n:2884_3": "Parassapadatte apaccissa tena, paccissa,",
  "anya-e0805n:2884_4": "apaccissā,",
  "anya-e0805n:2884_5": "paccissā vā,",
  "anya-e0805n:2884_6": "apaccissaṃsu,",
  "anya-e0805n:2884_7": "paccissaṃsu iccādi.",
  "anya-e0805n:2885_0": "So agacchissa,",
  "anya-e0805n:2885_1": "gacchissa,",
  "anya-e0805n:2885_2": "agacchissā,",
  "anya-e0805n:2885_3": "gacchissāvā,",
  "anya-e0805n:2885_4": "agacchissaṃsu,",
  "anya-e0805n:2885_5": "gacchissaṃsu.",
  "anya-e0805n:2885_6": "Tvaṃ agacchissa,",
  "anya-e0805n:2885_7": "gacchissa,",
  "anya-e0805n:2885_8": "agacchisse,",
  "anya-e0805n:2885_9": "gacchisse vā,",
  "anya-e0805n:2885_10": "agacchissatha,",
  "anya-e0805n:2885_11": "gacchissatha.",
  "anya-e0805n:2885_12": "Agacchissaṃ,",
  "anya-e0805n:2885_13": "gacchissaṃ,",
  "anya-e0805n:2885_14": "agacchissamha,",
  "anya-e0805n:2885_15": "gacchissamha,",
  "anya-e0805n:2885_16": "agacchissāmhā,",
  "anya-e0805n:2885_17": "gacchissāmhā vā. Agamissa, gamissa, agamissā,",
  "anya-e0805n:2885_18": "gamissā vā,",
  "anya-e0805n:2885_19": "agamissaṃsu,",
  "anya-e0805n:2885_20": "gamissaṃsu. Agamissa, gamissa,",
  "anya-e0805n:2885_21": "agamisse vā,",
  "anya-e0805n:2885_22": "agamissatha,",
  "anya-e0805n:2885_23": "gamissatha.",
  "anya-e0805n:2885_24": "Agamissaṃ, gamissaṃ,",
  "anya-e0805n:2885_25": "agamissamha,",
  "anya-e0805n:2885_26": "gamissamha,",
  "anya-e0805n:2885_27": "agamissāmhā,",
  "anya-e0805n:2885_28": "gamissāmhā vā.",
  "anya-e0805n:2885_29": "Agacchissatha,",
  "anya-e0805n:2885_30": "gacchissatha vā iccādi.",
  "anya-e0805n:2886_0": "Kamme agacchīyissatha,",
  "anya-e0805n:2886_1": "agamīyissatha,",
  "anya-e0805n:2886_2": "agacchīyissa,",
  "anya-e0805n:2886_3": "agamīyissaiccādi.",
  "anya-e0805n:2886_4": "Tathā aghammissā,",
  "anya-e0805n:2886_5": "aghammissaṃsu iccādi.",
  "anya-e0805n:2887_0": "Kālātipattivibhatti.",
  "anya-e0805n:2888_0": "Pañcamī sattamī vatta-mānā sampatināgate;",
  "anya-e0805n:2889_0": "Bhavissantī parokkhādī, catassotītakālikā.",
  "anya-e0805n:2890_0": "Chakālikavibhattividhānaṃ.",
  "anya-e0805n:2891_0": "Vikaraṇavidhāna",
  "anya-e0805n:2892_0": "Isu icchākantīsu, pure viya dhātvantalopo, tyādyuppatti, appaccayo ca.",
  "anya-e0805n:2893_0": "“Dhātūna”nti vattamāne –",
  "anya-e0805n:2894_0": "476. Isuyamūnamanto ccho vā.",
  "anya-e0805n:2895_0": "Isuyamuiccetesaṃ dhātūnaṃ anto ccho hoti vā.",
  "anya-e0805n:2895_1": "Vavatthitavibhāsatthoyaṃ vāsaddo,",
  "anya-e0805n:2895_2": "“anto ccho vā”ti yogavibhāgena āsassapi.",
  "anya-e0805n:2895_3": "So saggaṃ icchati, icchanti. Icchasi, icchatha. Icchāmi, icchāma.",
  "anya-e0805n:2895_4": "Cchādesābhāve asaṃyogantattā “aññesu cā”ti vuddhi, esati,",
  "anya-e0805n:2895_5": "esanti iccādi.",
  "anya-e0805n:2896_0": "Kamme attanopadassa yebhuyyena parassapadattameva payojīyati,",
  "anya-e0805n:2896_1": "tena cettha attanopade rūpāni saṅkhipissāma.",
  "anya-e0805n:2896_2": "So icchīyati, esīyati, issate, issati,",
  "anya-e0805n:2896_3": "yakārassa pubbarūpattaṃ.",
  "anya-e0805n:2896_4": "Tathā icchatu, esatu. Iccheyya, eseyya.",
  "anya-e0805n:2896_5": "Parokkhāhiyyattanīsu pana rūpāni sabbattha payogamanugamma payojetabbāni, icchi, esi.",
  "anya-e0805n:2896_6": "Icchissati, esissati. Icchissā,",
  "anya-e0805n:2896_7": "esissā icchādi.",
  "anya-e0805n:2897_0": "Yamu uparame, nipubbo,",
  "anya-e0805n:2897_1": "cchādeso ca.",
  "anya-e0805n:2897_2": "Niyacchati,",
  "anya-e0805n:2897_3": "niyacchanti. Niyamati,",
  "anya-e0805n:2897_4": "niyamanti.",
  "anya-e0805n:2897_5": "Saṃpubbo “saye cā”ti ñattaṃ,",
  "anya-e0805n:2897_6": "dvittañca.",
  "anya-e0805n:2897_7": "Saññamati,",
  "anya-e0805n:2897_8": "saññamanti.",
  "anya-e0805n:2898_0": "Kamme niyacchīyati,",
  "anya-e0805n:2898_1": "niyamīyati,",
  "anya-e0805n:2898_2": "niyammati,",
  "anya-e0805n:2898_3": "saññamīyati vā.",
  "anya-e0805n:2898_4": "Tathā niyacchatu,",
  "anya-e0805n:2898_5": "saññamatu.",
  "anya-e0805n:2898_6": "Niyaccheyya,",
  "anya-e0805n:2898_7": "saññameyya. Niyacchī, saññamī.",
  "anya-e0805n:2898_8": "Niyacchissati,",
  "anya-e0805n:2898_9": "saññamissati.",
  "anya-e0805n:2898_10": "Niyacchissa,",
  "anya-e0805n:2898_11": "saññamissa iccādi.",
  "anya-e0805n:2899_0": "Āsa upavesane,",
  "anya-e0805n:2899_1": "yogavibhāgena cchādeso,",
  "anya-e0805n:2899_2": "rassattaṃ. Acchati, acchanti. Acchasi, acchatha. Acchāmi, acchāma.",
  "anya-e0805n:2899_3": "Aññatra upapubbo upāsati, upāsanti.",
  "anya-e0805n:2899_4": "Acchīyati,",
  "anya-e0805n:2899_5": "upāsīyati. Acchatu, upāsatu. Accheyya, upāseyya. Acchī, upāsī.",
  "anya-e0805n:2899_6": "Acchissati,",
  "anya-e0805n:2899_7": "upāsissati. Acchissa,",
  "anya-e0805n:2899_8": "upāsissa iccādi.",
  "anya-e0805n:2900_0": "Labha lābhe, labhati, labhanti. Labhasi, labhatha. Labhāmi, labhāma. Labhate, labhante. Labhase, labhavhe. Labhe, labhāmhe.",
  "anya-e0805n:2901_0": "Kamme yakārassa pubbarūpatte kate “kvaci dhātū”tiādinā purimabhakārassa bakāro, labbhate,",
  "anya-e0805n:2901_1": "labbhante. Labbhati,",
  "anya-e0805n:2901_2": "labbhanti.",
  "anya-e0805n:2901_3": "Labbhataṃ, labbhatu. Labbhe,",
  "anya-e0805n:2901_4": "labbheyya.",
  "anya-e0805n:2902_0": "Ajjatanimhi “vā, antalopo”ti ca vattamāne –",
  "anya-e0805n:2903_0": "477. Labhasmā ī iṃnaṃ tthatthaṃ.",
  "anya-e0805n:2904_0": "Labhaiccetasmā dhātuto paresaṃ īiṃnaṃ vibhattīnaṃ ttha tthaṃiccete ādesā honti vā,",
  "anya-e0805n:2904_1": "dhātvantassa lopo ca. Alattha, alabhi, labhi,",
  "anya-e0805n:2904_2": "alabhiṃsu, labhiṃsu. Alabho, labho, alabhi, labhi,",
  "anya-e0805n:2904_3": "alabhittha,",
  "anya-e0805n:2904_4": "labhittha. Alatthaṃ, alabhiṃ, labhiṃ,",
  "anya-e0805n:2904_5": "alabhimha,",
  "anya-e0805n:2904_6": "labhimha iccādi.",
  "anya-e0805n:2905_0": "Bhavissantimhi “karassa sappaccayassa kāho”ti ettha sappaccayaggahaṇena vaca muca bhujādito ssassakhādeso,",
  "anya-e0805n:2905_1": "vasa chida labhādito chādeso ca vā hotīti ssassa chādeso,",
  "anya-e0805n:2905_2": "“byañjanantassa co chappaccayesu cā”ti dhātvantassa cakāro, lacchati,",
  "anya-e0805n:2905_3": "lacchanti. Lacchasi,",
  "anya-e0805n:2905_4": "lacchatha. Lacchāmi, lacchāma.",
  "anya-e0805n:2905_5": "Chādesābhāve labhissati,",
  "anya-e0805n:2905_6": "labhissanti.",
  "anya-e0805n:2905_7": "Labhissasi,",
  "anya-e0805n:2905_8": "labhissatha.",
  "anya-e0805n:2905_9": "Labhissāmi,",
  "anya-e0805n:2905_10": "labhissāma iccādi.",
  "anya-e0805n:2905_11": "Alabhissa,",
  "anya-e0805n:2905_12": "alabhissaṃsu iccādi.",
  "anya-e0805n:2906_0": "Vaca viyattiyaṃ vācāyaṃ, vacati, vacanti. Vacasi, vacatha. Vacāmi, vacāma.",
  "anya-e0805n:2907_0": "Kamme attanopade, yappaccaye ca kate –",
  "anya-e0805n:2908_0": "478. Vaca vasa vahādīnamukāro vassa ye.",
  "anya-e0805n:2909_0": "Vaca vasa vahaiccevamādīnaṃ dhātūnaṃ vakārassa ukāro hoti yappaccaye pare,",
  "anya-e0805n:2909_1": "ādisaddena vaḍḍhassa ca.",
  "anya-e0805n:2909_2": "“Vassa a va”iti samāsena dutiyañcettha vaggahaṇaṃ icchitabbaṃ,",
  "anya-e0805n:2909_3": "tena akārassapi ukāro hoti,",
  "anya-e0805n:2909_4": "purimapakkhe paralopo.",
  "anya-e0805n:2909_5": "“Tassa cavagga”iccādinā sadhātvantassa yakārassa cakāro, dvittaṃ. Uccate, uccante. Vuccate, vuccante. Vuccati,",
  "anya-e0805n:2909_6": "vuccanti vā iccādi.",
  "anya-e0805n:2909_7": "Tathā vacatu, vuccatu. Vaceyya, vucceyya. Avacā, avaccā, avacū, avaccū. Avaca, avaco,",
  "anya-e0805n:2909_8": "avacuttha. Avaca, avacaṃ, avacamhā.",
  "anya-e0805n:2909_9": "Avacuttha iccādi.",
  "anya-e0805n:2910_0": "479. Vacassajjatanimhi makāro o.",
  "anya-e0805n:2911_0": "Vacaiccetassa dhātussa akāro ottamāpajjate ajjatanimhi vibhattimhi. Avoci, avocuṃ. Avoco,",
  "anya-e0805n:2911_1": "avocuttha. Avociṃ, avocumha,",
  "anya-e0805n:2911_2": "ukārāgamo. Avoca,",
  "anya-e0805n:2911_3": "rassattaṃ,",
  "anya-e0805n:2911_4": "avocu iccādi.",
  "anya-e0805n:2911_5": "Avuccittha.",
  "anya-e0805n:2912_0": "Bhavissantimhi sappaccayaggahaṇena ssassa khādeso,",
  "anya-e0805n:2912_1": "“byañjanantassā”ti vattamāne “ko khe cā”ti dhātvantassa kādeso, vakkhati,",
  "anya-e0805n:2912_2": "vakkhanti. Vakkhasi,",
  "anya-e0805n:2912_3": "vakkhatha. Vakkhāmi,",
  "anya-e0805n:2912_4": "vakkhāma iccādi.",
  "anya-e0805n:2913_0": "Vasa nivāse, vasati, vasanti.",
  "anya-e0805n:2914_0": "Kamme uttaṃ, pubbarūpattañca vussati, vussanti iccādi. Vasatu. Vaseyya. Avasi, vasi.",
  "anya-e0805n:2915_0": "Bhavissantiyaṃ ssassa chādeso,",
  "anya-e0805n:2915_1": "dhātvantassa cakāro ca, vacchati,",
  "anya-e0805n:2915_2": "vacchanti. Vacchasi,",
  "anya-e0805n:2915_3": "vacchatha. Vacchāmi, vacchāma.",
  "anya-e0805n:2915_4": "Vasissati,",
  "anya-e0805n:2915_5": "vasissanti. Avasissa,",
  "anya-e0805n:2915_6": "avasissaṃsu.",
  "anya-e0805n:2916_0": "Tathā ruda assuvimocane, rodati, rucchati. Rodissati iccādi.",
  "anya-e0805n:2917_0": "Kusa akkose, āpubbo dvittarassattāni, appaccayavuddhiyo ca. Akkosati. Akkosatu. Akkoseyya.",
  "anya-e0805n:2918_0": "“Antalopo”ti vattate, maṇḍūkagatiyā “vā”ti ca.",
  "anya-e0805n:2919_0": "480. Kusasmā dī cchi.",
  "anya-e0805n:2920_0": "Kusa iccetasmā dhātuto īvibhattissa cchiādeso hoti,",
  "anya-e0805n:2920_1": "dhātvantassa lopo ca.",
  "anya-e0805n:2920_2": "Akkocchi maṃ,",
  "anya-e0805n:2920_3": "akkosi vā.",
  "anya-e0805n:2920_4": "Akkosissati.",
  "anya-e0805n:2920_5": "Akkosissa iccādi.",
  "anya-e0805n:2921_0": "Vaha pāpuṇane, vahati, vahanti.",
  "anya-e0805n:2922_0": "Kamme attanopade, yappaccaye ca kate –",
  "anya-e0805n:2923_0": "“Ye”ti vattate.",
  "anya-e0805n:2924_0": "481. Ha vipariyayo lo vā.",
  "anya-e0805n:2925_0": "Hakārassa vipariyayo hoti yappaccaye pare,",
  "anya-e0805n:2925_1": "yappaccayassa ca lakāro hoti vā.",
  "anya-e0805n:2925_2": "Vavatthitavibhāsatthoyaṃ vāsaddo,",
  "anya-e0805n:2925_3": "tena “gayhatī”tiādīsu lattaṃ na hoti,",
  "anya-e0805n:2925_4": "nimittabhūtassa yakārassevetaṃ lattaṃ,",
  "anya-e0805n:2925_5": "“vacavasa”iccādinā uttaṃ. Vuyhati, vulhati, vuyhanti. Vahatu, vuyhatu. Vaheyya, vuyheyya. Avahī,",
  "anya-e0805n:2925_6": "avuyhittha,",
  "anya-e0805n:2925_7": "avahittha.",
  "anya-e0805n:2925_8": "Avahissati,",
  "anya-e0805n:2925_9": "vuyhissati. Avahissa,",
  "anya-e0805n:2925_10": "avuyhissa iccādi.",
  "anya-e0805n:2926_0": "Jara vayohānimhi.",
  "anya-e0805n:2927_0": "482. Jaramarānaṃ jīrajīyyamīyyā vā.",
  "anya-e0805n:2928_0": "Jaramara iccetesaṃ dhātūnaṃ jīrajīyyamīyyādesā honti vā,",
  "anya-e0805n:2928_1": "saralopādi. Jīrati, jīranti. Jīyyati, jīyyanti.",
  "anya-e0805n:2928_2": "“Kvacā”disuttena ekayakārassa kvaci lopo hoti. Jīyati, jīyanti.",
  "anya-e0805n:2929_0": "Kamme jīrīyati,",
  "anya-e0805n:2929_1": "jīrīyanti.",
  "anya-e0805n:2929_2": "Jīyiyyati,",
  "anya-e0805n:2929_3": "jīyiyyanti. Jīratu, jīyyatu. Jīreyya, jīyyeyya. Ajīrī, jīrī, jīyyī.",
  "anya-e0805n:2929_4": "Jīrissati,",
  "anya-e0805n:2929_5": "jīyyissati. Ajīrissa,",
  "anya-e0805n:2929_6": "ajīyyissa.",
  "anya-e0805n:2930_0": "Mara pāṇacāge, mīyyādeso, mīyyati, mīyyanti. Mīyati, mīyanti vā. Marati, maranti iccādi.",
  "anya-e0805n:2931_0": "Disa pekkhaṇe.",
  "anya-e0805n:2932_0": "483. Disassa passa dissa dakkhā vā.",
  "anya-e0805n:2933_0": "Disaiccetassa dhātussa passa dissa dakkhaiccete ādesā honti vā.",
  "anya-e0805n:2933_1": "Vavatthitavibhāsatthoyaṃ vāsaddo,",
  "anya-e0805n:2933_2": "tena dissādeso kammani sabbadhātuke eva. Passati, passanti. Dakkhati,",
  "anya-e0805n:2933_3": "dakkhanti.",
  "anya-e0805n:2934_0": "Kammani yakāralopo, dissate, dissante. Dissati, dissanti.",
  "anya-e0805n:2934_1": "Vipassīyati,",
  "anya-e0805n:2934_2": "dakkhīyati. Passatu, dakkhatu, dissatu. Passeyya,",
  "anya-e0805n:2934_3": "dakkheyya, disseyya.",
  "anya-e0805n:2935_0": "Hiyyattaniyaṃ “kvaci dhātū”tiādinā dhātuikārassa attaṃ, addasā, addasa. Kammani adissa.",
  "anya-e0805n:2936_0": "Tathā apassi, passi,",
  "anya-e0805n:2936_1": "apassiṃsu, passiṃsu. Apassi, passi,",
  "anya-e0805n:2936_2": "apassittha,",
  "anya-e0805n:2936_3": "passittha. Apassiṃ, passiṃ,",
  "anya-e0805n:2936_4": "apassimha, passimha. Addasi, dasi,",
  "anya-e0805n:2936_5": "addasaṃsu, dasaṃsu.",
  "anya-e0805n:2936_6": "Kammani adissaṃsu. Addakkhi,",
  "anya-e0805n:2936_7": "addakkhiṃsu.",
  "anya-e0805n:2937_0": "Passissati,",
  "anya-e0805n:2937_1": "passissanti.",
  "anya-e0805n:2937_2": "“Bhavissantimhi ssassa cā”ti yogavibhāgena ssassa lopo,",
  "anya-e0805n:2937_3": "ikārāgamo ca, dakkhiti,",
  "anya-e0805n:2937_4": "dakkhinti.",
  "anya-e0805n:2937_5": "Lopābhāve dakkhissati,",
  "anya-e0805n:2937_6": "dakkhissanti.",
  "anya-e0805n:2937_7": "Apassissa,",
  "anya-e0805n:2937_8": "adakkhissa iccādi.",
  "anya-e0805n:2938_0": "Sada visaraṇagatyāvasānesu.",
  "anya-e0805n:2939_0": "“Sabbatthā”ti vattate, maṇḍūkagatiyā “kvacī”ti ca.",
  "anya-e0805n:2940_0": "484. Sadassa sīdattaṃ.",
  "anya-e0805n:2941_0": "Sadaiccetassa dhātussa sīdādeso hoti sabbattha vibhattippaccayesu kvaci.",
  "anya-e0805n:2941_1": "Sesaṃ neyyaṃ. Nisīdati,",
  "anya-e0805n:2941_2": "nisīdanti.",
  "anya-e0805n:2941_3": "Bhāve nisajjate,",
  "anya-e0805n:2941_4": "idha kvacādhikārena sīdā-",
  "anya-e0805n:2941_5": "deso na bhavati. Nisīdatu. Nisīde. Nisīdi.",
  "anya-e0805n:2941_6": "Nisīdissati.",
  "anya-e0805n:2941_7": "Nisīdissa iccādi.",
  "anya-e0805n:2942_0": "Yaja devapūjāsaṅgatikaraṇadānesu. Yajati, yajanti.",
  "anya-e0805n:2943_0": "Kammani “yamhī”ti vattate.",
  "anya-e0805n:2944_0": "485. Yajassādissi.",
  "anya-e0805n:2945_0": "Yajaiccetassa dhātussa ādissa yakārassa ikārādeso hoti yappaccaye pare, saralopo.",
  "anya-e0805n:2945_1": "Ijjate mayā buddho.",
  "anya-e0805n:2945_2": "Tathā yajatu, ijjataṃ. Yaje, ijjetha. Yaji, ijjittha.",
  "anya-e0805n:2945_3": "Yajissati,",
  "anya-e0805n:2945_4": "ijjissate. Yajissa,",
  "anya-e0805n:2945_5": "ijjissatha iccādi.",
  "anya-e0805n:2946_0": "Vada viyattiyaṃ vācāyaṃ, tyādyuppatti, appaccayo ca.",
  "anya-e0805n:2947_0": "“Vā”ti vattate.",
  "anya-e0805n:2948_0": "486. Vadassa vajjaṃ.",
  "anya-e0805n:2949_0": "Vadaiccetassa dhātussa sabbassa vajjādeso hoti vā sabbāsu vibhattīsu.",
  "anya-e0805n:2949_1": "Vibhatyādhikārattā cettha sabbāsūti atthato siddhaṃ.",
  "anya-e0805n:2950_0": "“Vā”ti vattate.",
  "anya-e0805n:2951_0": "487. Lopañcettamakāro.",
  "anya-e0805n:2952_0": "Bhūvādito paro appaccayo ettamāpajjate,",
  "anya-e0805n:2952_1": "lopañca vā.",
  "anya-e0805n:2952_2": "Vikaraṇakāriyavidhippakaraṇato cettha akāroti appaccayo gayhati.",
  "anya-e0805n:2953_0": "Bhūvādito juhotyādi-to ca appaccayo paro;",
  "anya-e0805n:2954_0": "Lopamāpajjate nāñño, vavatthitavibhāsatoti.",
  "anya-e0805n:2955_0": "Appaccayassa ekāro, saralopādi, vajjeti, vadeti, vadati, antimhi –",
  "anya-e0805n:2956_0": "488. Kvaci dhātuvibhattippaccayānaṃ dīghaviparītādesalopāgamā ca.",
  "anya-e0805n:2957_0": "Idha dhātvādhikāre ākhyāte,",
  "anya-e0805n:2957_1": "kitake ca avihitalakkhaṇesu payogesu kvaci dhātūnaṃ,",
  "anya-e0805n:2957_2": "tyādivibhattīnaṃ,",
  "anya-e0805n:2957_3": "dhātuvihitappaccayānañca dīghatabbiparītaādesalopāgamaiccetāni kāriyāni jinavacanānurūpato bhavanti. Tattha –",
  "anya-e0805n:2958_0": "Nāmhi rasso kiyādīnaṃ, saṃyoge caññadhātunaṃ;",
  "anya-e0805n:2959_0": "Āyūnaṃ vā vibhattīnaṃ, mhā, ssāntassa ca rassatā.",
  "anya-e0805n:2960_0": "Gamito cchassa ñcho vāssa, gamissajjatanimhi gā;",
  "anya-e0805n:2961_0": "Ucāgamo vā tthamhesu, dhātūnaṃ yamhi dīghatā.",
  "anya-e0805n:2962_0": "Eyyeyyāseyyāmettañca, vā ssessettañca pāpuṇe;",
  "anya-e0805n:2963_0": "Okārā attamittañca, ātthā papponti vā tthathe.",
  "anya-e0805n:2964_0": "Tathā brūtoti antīnaṃ, au vāha ca dhātuyā;",
  "anya-e0805n:2965_0": "Parokkhāya vibhattimhi, anabbhāsassa dīghatā.",
  "anya-e0805n:2966_0": "Saṃyoganto akārettha, vibhattippaccayādi tu;",
  "anya-e0805n:2967_0": "Lopa māpajjate nicca-mekārokārato paroti.",
  "anya-e0805n:2968_0": "Ekārato parassa antiakārassa lopo, vajjenti, vadenti, vadanti. Vajjesi, vadesi, vadasi, vajjetha, vadetha, vadatha. Vajjemi, vajjāmi, vademi, vadāmi, vajjema, vadema, vajjāma, vadāma.",
  "anya-e0805n:2969_0": "Kammani vajjīyati,",
  "anya-e0805n:2969_1": "vajjīyanti. Vajjati, vajjanti.",
  "anya-e0805n:2969_2": "Vadīyati vā. Vajjetu, vadetu, vadatu. Vajje, vajjeyya, vade, vadeyya,",
  "anya-e0805n:2969_3": "vajjeyyuṃ, vadeyyuṃ.",
  "anya-e0805n:2969_4": "Vajjeyyāsi, vajjesi,",
  "anya-e0805n:2969_5": "vadeyyāsi. Avadi, vadi, vadiṃsu.",
  "anya-e0805n:2969_6": "Vadissati,",
  "anya-e0805n:2969_7": "vadissanti.",
  "anya-e0805n:2969_8": "Avadissa iccādi.",
  "anya-e0805n:2970_0": "Kamu padavikkhepe,",
  "anya-e0805n:2970_1": "appaccaye kate “kvacādivaṇṇānamekassarānaṃ dvebhāvo”ti dvittaṃ,",
  "anya-e0805n:2970_2": "kavaggassa cavaggo.",
  "anya-e0805n:2971_0": "Abbhāsaggahaṇamantaggahaṇaṃ, vāggahaṇañca vattate.",
  "anya-e0805n:2972_0": "489. Niggahītañca.",
  "anya-e0805n:2973_0": "Abbhāsante niggahītañcāgamo hoti vā.",
  "anya-e0805n:2973_1": "Vavatthitavibhāsatthoyaṃ vāsaddo,",
  "anya-e0805n:2973_2": "tena kamādīnamevetaṃ.",
  "anya-e0805n:2973_3": "Caṅkamati,",
  "anya-e0805n:2973_4": "caṅkamanti iccādi. Kamati,",
  "anya-e0805n:2973_5": "kamanti iccādi.",
  "anya-e0805n:2974_0": "Cala kampane, cañcalati, calati.",
  "anya-e0805n:2975_0": "Cala dalane, daddallati.",
  "anya-e0805n:2976_0": "Jhecintāyaṃ,",
  "anya-e0805n:2976_1": "appaccaye “o, sare,",
  "anya-e0805n:2976_2": "e”ti ca adhikicca “te āvāyā”ti yogavibhāgena akāritepi ekārassa āyādeso, jhāyati,",
  "anya-e0805n:2976_3": "jhāyanti iccādi,",
  "anya-e0805n:2976_4": "visesavidhānaṃ.",
  "anya-e0805n:2977_0": "Avuddhikabhūvādinayo.",
  "anya-e0805n:2978_0": "Tuda byathane,",
  "anya-e0805n:2978_1": "tyādyuppatti appaccayo,",
  "anya-e0805n:2978_2": "“aññesu cā”ti etthānuvattita vāggahaṇena tudādīnaṃ vuddhiabhāvova viseso, tudati, tudanti. Tudasi, tudatha. Tudāmi, tudāma.",
  "anya-e0805n:2979_0": "Kamme “tassa cavagga”iccādinā sadakārassa yappaccayassa jakāro dvittaṃ, tujjate, tujjante. Tujjati, tujjanti,",
  "anya-e0805n:2979_1": "tujjare vā.",
  "anya-e0805n:2979_2": "Tathā tudatu, tudantu. Tude, tudeyya, tudeyyuṃ. Atudi, tudiṃsu. Atudi,",
  "anya-e0805n:2979_3": "atudittha. Atudiṃ, atudimha.",
  "anya-e0805n:2979_4": "Atujjittha, atujji.",
  "anya-e0805n:2979_5": "Tudissati.",
  "anya-e0805n:2979_6": "Atudissa iccādi.",
  "anya-e0805n:2980_0": "Visa pavesane papubbo, so gāmaṃ pavisati, pavisanti. Pavisasi, pavisatha. Pavisāmi, pavisāma.",
  "anya-e0805n:2981_0": "Kamme pavisiyyate,",
  "anya-e0805n:2981_1": "pavisiyyante.",
  "anya-e0805n:2981_2": "Pavisiyyati,",
  "anya-e0805n:2981_3": "pavisiyyanti.",
  "anya-e0805n:2981_4": "Pavissate vā.",
  "anya-e0805n:2981_5": "Tathā pavisatu,",
  "anya-e0805n:2981_6": "pavisantu.",
  "anya-e0805n:2981_7": "Paviseyya. Pāvisi, pavisi,",
  "anya-e0805n:2981_8": "pāvekkhi pathaviṃ,",
  "anya-e0805n:2981_9": "“kvaci dhātū”tiādinā ajjatanimhi visassa vekkhādeso ca.",
  "anya-e0805n:2981_10": "Pāvisiṃsu,",
  "anya-e0805n:2981_11": "pavisiṃsu.",
  "anya-e0805n:2982_0": "Kamme pāvisīyittha,",
  "anya-e0805n:2982_1": "pavisīyittha, pāvisīyi, pavisīyi.",
  "anya-e0805n:2982_2": "Pavisissati,",
  "anya-e0805n:2982_3": "pavisissanti.",
  "anya-e0805n:2982_4": "Pavisīyissate,",
  "anya-e0805n:2982_5": "pavisissate.",
  "anya-e0805n:2982_6": "Pāvisissa.",
  "anya-e0805n:2982_7": "Pāvisīyissa iccādi.",
  "anya-e0805n:2983_0": "Nuda khepe, nudati, nudanti.",
  "anya-e0805n:2984_0": "Disa atisajjane, uddisati, uddisanti.",
  "anya-e0805n:2985_0": "Likha lekhane, likhati, likhanti.",
  "anya-e0805n:2986_0": "Phusa samphasse, phusati, phusanti iccādi.",
  "anya-e0805n:2987_0": "Tudādinayo.",
  "anya-e0805n:2988_0": "Hū,",
  "anya-e0805n:2988_1": "bhū sattāyaṃ,",
  "anya-e0805n:2988_2": "tyādyuppatti “bhūvādito a”iti appaccayo,",
  "anya-e0805n:2988_3": "“vā”ti adhikicca “lopañcettamakāro”ti bhūvādito parassa appaccayassa lopo,",
  "anya-e0805n:2988_4": "“aññesu cā”ti vuddhi. So hoti, te honti,",
  "anya-e0805n:2988_5": "“kvaci dhātū”tiādinā parasarassa lopo. Hosi, hotha. Homi, homa.",
  "anya-e0805n:2988_6": "Bhāve hūyate.",
  "anya-e0805n:2989_0": "Tathā hotu, hontu. Hohi, anakāraparattā hilopo na bhavati, hotha. Homi, homa. Bhāve hūyataṃ.",
  "anya-e0805n:2990_0": "Sattamiyaṃ saralopādi, heyya, heyyuṃ. Heyyāsi, heyyātha. Heyyāmi, heyyāma. Heyyaṃ vā. Bhāve hūyetha.",
  "anya-e0805n:2991_0": "Hiyyattaniyaṃ appaccayalope “kvaci dhātū”tiādinā hūdhātussa ūkārassa uvādeso. Ahuvā, ahuvu, ahuvū. Ahuva, ahuvo,",
  "anya-e0805n:2991_1": "ahuvattha. Ahuvaṃ, ahuvamha.",
  "anya-e0805n:2991_2": "Ahuvattha,",
  "anya-e0805n:2991_3": "ahuvatthuṃ. Ahuvase,",
  "anya-e0805n:2991_4": "ahuvavhaṃ. Ahuviṃ,",
  "anya-e0805n:2991_5": "ahuvamhase.",
  "anya-e0805n:2991_6": "Bhāve ahūyattha.",
  "anya-e0805n:2992_0": "Ajjatanimhi “kvaci dhātū”tiādinā hūto īvibhattissa lopo rassattaṃ, so ahu,",
  "anya-e0805n:2992_1": "lopābhāve “karassa kāsattamajjatanimhī”ti ettha “sattamajjatanimhī”ti yogavibhāgena sāgamo, vuddhi, ahosi, ahesuṃ,",
  "anya-e0805n:2992_2": "“kvaci dhātū”tiādinā okārassekāro.",
  "anya-e0805n:2992_3": "Ahavuṃ vā. Ahosi,",
  "anya-e0805n:2992_4": "ahosittha. Ahosiṃ, ahuṃ,",
  "anya-e0805n:2992_5": "parasarassa lopo,",
  "anya-e0805n:2992_6": "rassattañca, ahosimha, ahumha,",
  "anya-e0805n:2992_7": "rassattaṃ.",
  "anya-e0805n:2992_8": "Bhāve ahūyittha.",
  "anya-e0805n:2993_0": "“Hi lopaṃ vā”ti ito “lopo, vā”ti ca vattate.",
  "anya-e0805n:2994_0": "490. Hotissare’hohe bhavissantimhi ssassa ca.",
  "anya-e0805n:2995_0": "Hūiccetassa dhātussa saro eha oha ettamāpajjate bhavissantimhi vibhattimhi,",
  "anya-e0805n:2995_1": "ssassa ca lopo hoti vā.",
  "anya-e0805n:2995_2": "Ikārāgamo,",
  "anya-e0805n:2995_3": "saralopādi.",
  "anya-e0805n:2996_0": "Hehiti, hehinti. Hehisi, hehitha. Hehāmi, hehāma.",
  "anya-e0805n:2996_1": "Lopābhāve –",
  "anya-e0805n:2996_2": "hehissati,",
  "anya-e0805n:2996_3": "hehissanti.",
  "anya-e0805n:2996_4": "Hehissasi,",
  "anya-e0805n:2996_5": "hehissatha.",
  "anya-e0805n:2996_6": "Hehissāmi,",
  "anya-e0805n:2996_7": "hehissāma. Ohādese – hohiti, hohinti. Hohisi, hohitha. Hohāmi, hohāma.",
  "anya-e0805n:2996_8": "Tathā hohissati,",
  "anya-e0805n:2996_9": "hohissanti.",
  "anya-e0805n:2996_10": "Hohissasi,",
  "anya-e0805n:2996_11": "hohissatha.",
  "anya-e0805n:2996_12": "Hohissāmi,",
  "anya-e0805n:2996_13": "hohissāma.",
  "anya-e0805n:2996_14": "Ekārādese – heti, henti. Hesi, hetha. Hemi, hema. Hessati, hessanti. Hessasi, hessatha. Hessāmi, hessāma.",
  "anya-e0805n:2996_15": "Bhāve hūyissate.",
  "anya-e0805n:2997_0": "Kālātipattiyaṃ ahavissa, ahavissaṃsu. Ahuyissatha iccādi.",
  "anya-e0805n:2998_0": "Hū,",
  "anya-e0805n:2998_1": "bhū sattāyaṃ,",
  "anya-e0805n:2998_2": "bhū itīdha anupubbo,",
  "anya-e0805n:2998_3": "tyādyuppatti appaccayassa lopavuddhiyo, anubhoti,",
  "anya-e0805n:2998_4": "anubhonti. Anubhosi,",
  "anya-e0805n:2998_5": "anubhotha. Anubhomi, anubhoma.",
  "anya-e0805n:2999_0": "Kamme anubhūyati,",
  "anya-e0805n:2999_1": "anubhūyanti.",
  "anya-e0805n:2999_2": "Tathā anubhotu,",
  "anya-e0805n:2999_3": "anubhontu. Anubhohi,",
  "anya-e0805n:2999_4": "anubhotha. Anubhomi, anubhoma.",
  "anya-e0805n:2999_5": "Anubhūyatu,",
  "anya-e0805n:2999_6": "anubhūyantu. Anubhave,",
  "anya-e0805n:2999_7": "anubhaveyya.",
  "anya-e0805n:2999_8": "Anubhūyeyya. Anubhosi, anubhavi.",
  "anya-e0805n:2999_9": "Anubhossati,",
  "anya-e0805n:2999_10": "anubhossanti.",
  "anya-e0805n:2999_11": "Anubhossasi,",
  "anya-e0805n:2999_12": "anubhossatha.",
  "anya-e0805n:2999_13": "Anubhossāmi,",
  "anya-e0805n:2999_14": "anubhossāma.",
  "anya-e0805n:2999_15": "Anubhavissati vā.",
  "anya-e0805n:2999_16": "Anubhossa,",
  "anya-e0805n:2999_17": "anubhavissa vā iccādi.",
  "anya-e0805n:3000_0": "Sī saye appaccayalopo, vuddhi ca, seti, senti. Sesi, setha. Semi, sema. Sete, sente iccādi.",
  "anya-e0805n:3001_0": "Appaccayalopābhāve –",
  "anya-e0805n:3002_0": "“Sare”ti vattate, dhātuggahaṇañca.",
  "anya-e0805n:3003_0": "491. E aya.",
  "anya-e0805n:3004_0": "Ekārassa dhātvantassa sare pare ayādeso hoti,",
  "anya-e0805n:3004_1": "saralopādi. Sayati, sayanti. Sayasi, sayatha. Sayāmi, sayāma.",
  "anya-e0805n:3005_0": "Kamme atipubbo,",
  "anya-e0805n:3005_1": "“kvaci dhātvā”dinā yamhi rassasarassa dhātvantassa dīgho,",
  "anya-e0805n:3005_2": "atisīyate,",
  "anya-e0805n:3005_3": "atisīyante.",
  "anya-e0805n:3005_4": "Atisīyati,",
  "anya-e0805n:3005_5": "atisīyanti.",
  "anya-e0805n:3005_6": "Bhāve sīyate.",
  "anya-e0805n:3006_0": "Tathā setu, sentu. Sehi, setha. Semi, sema. Sayatu, sayantu. Saya, sayāhi, sayatha. Sayāmi, sayāma. Sayataṃ, sayantaṃ. Sayassu, sayavho. Saye, sayāmase.",
  "anya-e0805n:3006_1": "Atisīyataṃ,",
  "anya-e0805n:3006_2": "atisīyantaṃ.",
  "anya-e0805n:3006_3": "Atisīyatu,",
  "anya-e0805n:3006_4": "atisīyantu.",
  "anya-e0805n:3006_5": "Bhāve sīyataṃ.",
  "anya-e0805n:3007_0": "Saye, sayeyya, sayeyyuṃ. Atisīyeyya. Bhāve sīyetha.",
  "anya-e0805n:3008_0": "Asayi, sayi, asayiṃsu, sayiṃsu, asayuṃ.",
  "anya-e0805n:3008_1": "Sāgame atisesi, atisesuṃ.",
  "anya-e0805n:3008_2": "Kamme accasīyittha, accasīyi, atisīyi.",
  "anya-e0805n:3008_3": "Bhāve sīyittha.",
  "anya-e0805n:3009_0": "Sayissati,",
  "anya-e0805n:3009_1": "sayissanti.",
  "anya-e0805n:3009_2": "Ikārāgamābhāve sessati, sessanti.",
  "anya-e0805n:3009_3": "Kamme atisīyissatha,",
  "anya-e0805n:3009_4": "atisīyissati.",
  "anya-e0805n:3009_5": "Bhāve sīyissate.",
  "anya-e0805n:3010_0": "Asayissā, asayissaṃsu. Kamme accasīyissatha iccādi.",
  "anya-e0805n:3011_0": "Nī pāpuṇane,",
  "anya-e0805n:3011_1": "dvikammakoyaṃ,",
  "anya-e0805n:3011_2": "ajaṃ gāmaṃ neti, nenti. Nesi, netha. Nemi, nema.",
  "anya-e0805n:3011_3": "Lopābhāve nayati,",
  "anya-e0805n:3011_4": "nayanti iccādi.",
  "anya-e0805n:3011_5": "Kamme nīyate gāmaṃ ajo devadattena, nīyare, nīyante. Nīyati, nīyanti.",
  "anya-e0805n:3012_0": "Tathā netu, nayatu. Nīyataṃ, nīyantaṃ. Naye, nayeyya. Nīyetha, nīyeyya. Anayi, nayi, anayiṃsu, nayiṃsu. Vinesi, vinesuṃ.",
  "anya-e0805n:3012_1": "Anīyittha, nīyittha.",
  "anya-e0805n:3012_2": "Nayissati, nessati.",
  "anya-e0805n:3012_3": "Nayissate,",
  "anya-e0805n:3012_4": "nīyissate,",
  "anya-e0805n:3012_5": "nīyissati. Anayissa,",
  "anya-e0805n:3012_6": "anīyissa iccādi.",
  "anya-e0805n:3013_0": "Ṭhā gatinivattimhi, “vā”ti vattate.",
  "anya-e0805n:3014_0": "492. Ṭhā tiṭṭho.",
  "anya-e0805n:3015_0": "Ṭhāiccetassa dhātussa tiṭṭhādeso hoti vā.",
  "anya-e0805n:3015_1": "Vavatthitavibhāsatthoyaṃ vāsaddo,",
  "anya-e0805n:3015_2": "appaccayalopo. Tiṭṭhati,",
  "anya-e0805n:3015_3": "tiṭṭhanti. Ṭhāti, ṭhanti.",
  "anya-e0805n:3015_4": "Lopābhāve “kvaci dhātū”tiādinā ṭhāto hakārāgamo ca rassattaṃ,",
  "anya-e0805n:3015_5": "saṃpubbo saṇṭhahati,",
  "anya-e0805n:3015_6": "saṇṭhahanti.",
  "anya-e0805n:3015_7": "Ette adhiṭṭheti,",
  "anya-e0805n:3015_8": "adhiṭṭhenti.",
  "anya-e0805n:3016_0": "Kamme –",
  "anya-e0805n:3017_0": "493. Yamhi dādhā mā ṭhā hā pā maha mathādīnamī.",
  "anya-e0805n:3018_0": "Bhāvakammavisaye yamhi paccaye pare dā dhā mā ṭhā hāpā maha matha iccevamādīnaṃ dhātūnaṃ anto īkāramāpajjate,",
  "anya-e0805n:3018_1": "niccatthoyamārambho.",
  "anya-e0805n:3018_2": "Upaṭṭhīyati,",
  "anya-e0805n:3018_3": "upaṭṭhīyanti.",
  "anya-e0805n:3018_4": "Hakārāgame rassattaṃ,",
  "anya-e0805n:3018_5": "īkārāgamo ca,",
  "anya-e0805n:3018_6": "patiṭṭhahīyati,",
  "anya-e0805n:3018_7": "patiṭṭhahīyanti.",
  "anya-e0805n:3018_8": "Bhāve ṭhīyate.",
  "anya-e0805n:3019_0": "Tathā tiṭṭhatu,",
  "anya-e0805n:3019_1": "tiṭṭhantu. Ṭhātu, ṭhantu.",
  "anya-e0805n:3019_2": "Saṇṭhahatu,",
  "anya-e0805n:3019_3": "saṇṭhahantu. Tiṭṭhe,",
  "anya-e0805n:3019_4": "tiṭṭheyya. Saṇṭhe,",
  "anya-e0805n:3019_5": "saṇṭheyya,",
  "anya-e0805n:3019_6": "saṇṭheyyuṃ. Saṇṭhahe,",
  "anya-e0805n:3019_7": "saṇṭhaheyyuṃ. Aṭṭhāsi, aṭṭhaṃsu. Saṇṭhahi,",
  "anya-e0805n:3019_8": "saṇṭhahiṃsu.",
  "anya-e0805n:3019_9": "Pakiṭṭhissati,",
  "anya-e0805n:3019_10": "patiṭṭhissanti. Ṭhassati,",
  "anya-e0805n:3019_11": "ṭhassanti.",
  "anya-e0805n:3019_12": "Patiṭṭhahissati,",
  "anya-e0805n:3019_13": "patiṭṭhahissanti.",
  "anya-e0805n:3019_14": "Patiṭṭhissa,",
  "anya-e0805n:3019_15": "patiṭṭhissaṃsu.",
  "anya-e0805n:3019_16": "Patiṭṭhahissa,",
  "anya-e0805n:3019_17": "patiṭṭhahissaṃsu iccādi.",
  "anya-e0805n:3020_0": "Pā pāne, “vā”ti vattate.",
  "anya-e0805n:3021_0": "494. Pā pibo.",
  "anya-e0805n:3022_0": "Pāiccetassa dhātussa pibādeso hoti vā. Vavatthitavibhāsatthoyaṃ vāsaddo.",
  "anya-e0805n:3023_0": "Pibati. Pibatu. Pibeyya.",
  "anya-e0805n:3023_1": "“Kvaci dhātvā”dinā bakārassa vakāro, pivati, pivanti. Pāti, pānti, panti vā. Pīyate, pīyante. Pīyati, pīyanti. Pivatu. Piveyya. Apāyi, pivi.",
  "anya-e0805n:3023_2": "Pivissati.",
  "anya-e0805n:3023_3": "Apivissa iccādi.",
  "anya-e0805n:3024_0": "Asa bhuvi, vibhattuppatti, appaccayalopo, asa itīdha –",
  "anya-e0805n:3025_0": "“Asasmā, antalopo”ti ca vattate.",
  "anya-e0805n:3026_0": "495. Tissa tthittaṃ.",
  "anya-e0805n:3027_0": "Asaiccetasmā dhātumhā parassa tissa vibhattissa tthittaṃ hoti, dhātvantassa lopo ca. Atthi.",
  "anya-e0805n:3028_0": "“Vā”ti vattate.",
  "anya-e0805n:3029_0": "496. Sabbatthāsassādi lopo ca.",
  "anya-e0805n:3030_0": "Sabbattha vibhattippaccayesu ca asaiccetāya dhātuyā ādissa lopo hoti vā,",
  "anya-e0805n:3030_1": "vavatthitavibhāsatthoyaṃ vāsaddo. Santi.",
  "anya-e0805n:3031_0": "“Asasmā, antalopo”ti ca adhikāro.",
  "anya-e0805n:3032_0": "497. Simhi ca.",
  "anya-e0805n:3033_0": "Asadhātussa antalopo hoti simhi vibhattimhi ca. Tvaṃ asi.",
  "anya-e0805n:3034_0": "498. Thassa tthattaṃ.",
  "anya-e0805n:3035_0": "Asaiccetāya dhātuyā parassa thassa vibhattissa tthattaṃ hoti, dhātvantassa lopo ca. Tumhe attha.",
  "anya-e0805n:3036_0": "“Vā”ti vattate.",
  "anya-e0805n:3037_0": "499. Asasmā mimānaṃ mhimhāntalopo ca.",
  "anya-e0805n:3038_0": "Asaiccetāya dhātuyā parāsaṃ mi maiccetāsaṃ vibhattīnaṃ mhimhaiccete ādesā honti vā,",
  "anya-e0805n:3038_1": "dhātvantassa lopo ca. Amhi, amha. Asmi, asma.",
  "anya-e0805n:3039_0": "500. Tussa tthuttaṃ.",
  "anya-e0805n:3040_0": "Asaiccetāya dhātuyā parassa tussa vibhattissa tthuttaṃ hoti,",
  "anya-e0805n:3040_1": "dhātvantassa lopo ca. Atthu.",
  "anya-e0805n:3040_2": "Asassādilopo ca, santu. Āhi, attha. Asmi, asma.",
  "anya-e0805n:3041_0": "Sattamiyaṃ asassādilopo,",
  "anya-e0805n:3041_1": "“kvaci dhātū”tiādinā asato eyyaeyyuṃ vibhattīnaṃ iyāiyuñca honti. Siyā, siyuṃ.",
  "anya-e0805n:3042_0": "Lopābhāve “kvaci dhātvā”dinā asato eyyādīnaṃ sadhātvantānaṃ ssa ssu ssa ssatha ssaṃ ssāmaādesā honti.",
  "anya-e0805n:3043_0": "Evamassa vacanīyo, assu. Assa, assatha. Assaṃ, assāma.",
  "anya-e0805n:3044_0": "Ajjataniyaṃ akārāgamo, dīgho ca, āsi, āsiṃsu, āsuṃ. Āsi, āsittha. Āsiṃ, āsimha.",
  "anya-e0805n:3045_0": "“Vā, asassā”ti ca vattate.",
  "anya-e0805n:3046_0": "501. Asabbadhātuke bhū.",
  "anya-e0805n:3047_0": "Asasseva dhātussa bhūādeso hoti vā asabbadhātuke. Bhavissati, bhavissanti. Abhavissa, abhavissaṃsu.",
  "anya-e0805n:3048_0": "Vāti kimatthaṃ? Āsuṃ.",
  "anya-e0805n:3049_0": "Brū viyattiyaṃ vācāyaṃ, tyādyuppatti, appaccayalopo ca.",
  "anya-e0805n:3050_0": "“Kvacī”ti vattate.",
  "anya-e0805n:3051_0": "502. Brūto ī timhi.",
  "anya-e0805n:3052_0": "Brūiccetāya dhātuyā paro īkārāgamo hoti timhi vibhattimhi kvaci,",
  "anya-e0805n:3052_1": "vuddhiavādesā,",
  "anya-e0805n:3052_2": "saralopādi. Bravīti, brūti,",
  "anya-e0805n:3052_3": "“aññesu cā”ti suttānuvattitavāggahaṇena brūdhātussa byañjane vuddhi na hoti,",
  "anya-e0805n:3052_4": "bahuvacane “jhalānamiyuvā sare vā”ti ūkārassa sare uvādeso, bruvanti.",
  "anya-e0805n:3052_5": "“Kvaci dhātvā”dinā brūto tiantīnaṃ vā a u ādesā brūssa āhādeso ca.",
  "anya-e0805n:3053_0": "Āha, āhu. Brūsi, brūtha. Brūmi, brūma. Brūte, bruvante. Brūse, bruvavhe. Bruve, brūmhe. Brūtu, bruvantu. Brūhi, brūtha. Brūmi, brūma. Brūtaṃ,",
  "anya-e0805n:3053_1": "bruvantaṃ. Bruve, bruveyya,",
  "anya-e0805n:3053_2": "bruveyyuṃ.",
  "anya-e0805n:3053_3": "Bruveyyāsi,",
  "anya-e0805n:3053_4": "bruveyyātha.",
  "anya-e0805n:3053_5": "Bruveyyāmi,",
  "anya-e0805n:3053_6": "bruveyyāma. Bruvetha, bruveraṃ. Abruvā, abruvū.",
  "anya-e0805n:3054_0": "Parokkhāyaṃ “brūbhūnamāhabhūvā parokkhāya”nti brūdhātussa āhaādeso,",
  "anya-e0805n:3054_1": "saralopādi,",
  "anya-e0805n:3054_2": "supine kira māha,",
  "anya-e0805n:3054_3": "tenāhu porāṇā,",
  "anya-e0805n:3054_4": "āhaṃsu vā iccādi.",
  "anya-e0805n:3055_0": "Ajjataniyaṃ abravi, abruvi, abravuṃ. Bravissati. Abravissa iccādi.",
  "anya-e0805n:3056_0": "Hana hiṃsāgatīsu,",
  "anya-e0805n:3056_1": "timhi kvaci appaccayalopo, hanti, hanati, hananti. Hanasi, hanatha. Hanāmi, hanāma.",
  "anya-e0805n:3057_0": "Kamme “tassa cavagga”iccādinā ñattaṃ,",
  "anya-e0805n:3057_1": "dvittañca, haññate, haññante, haññare. Haññati, haññanti. Hanatu, hanantu. Haneyya.",
  "anya-e0805n:3058_0": "“Hanassā”ti vattate.",
  "anya-e0805n:3059_0": "503. Vadho vā sabbattha.",
  "anya-e0805n:3060_0": "Hanaiccetassa dhātussa vadhādeso hoti vā sabbattha vibhattippaccayesu,",
  "anya-e0805n:3060_1": "vavatthitavibhāsatthoyaṃ vāsaddo. Vadheti.",
  "anya-e0805n:3060_2": "Vadhīyati. Vadhetu.",
  "anya-e0805n:3060_3": "Vadhīyatu. Vadheyya. Avadhi,",
  "anya-e0805n:3060_4": "avadhiṃsu. Ahani, ahaniṃsu.",
  "anya-e0805n:3060_5": "Vadhissati,",
  "anya-e0805n:3060_6": "hanissati.",
  "anya-e0805n:3060_7": "Khādese paṭihaṅkhāmi,",
  "anya-e0805n:3060_8": "paṭihanissāmi.",
  "anya-e0805n:3060_9": "Avadhissa,",
  "anya-e0805n:3060_10": "ahanissa iccādi.",
  "anya-e0805n:3061_0": "Hūvādinayo.",
  "anya-e0805n:3062_0": "Hu dānādanahabyappadānesu,",
  "anya-e0805n:3062_1": "tyādyuppatti,",
  "anya-e0805n:3062_2": "appaccayo ca,",
  "anya-e0805n:3062_3": "“kvacādivaṇṇānamekassarānaṃ dvebhāvo”ti dvittaṃ,",
  "anya-e0805n:3062_4": "“pubbobbhāso”ti abbhāsasaññā.",
  "anya-e0805n:3063_0": "“Abbhāse”ti vattate.",
  "anya-e0805n:3064_0": "504. Hassa jo.",
  "anya-e0805n:3065_0": "Hakārassa abbhāse vattamānassa jo hoti. “Lopañcetta makāro”ti appaccayalopo, vuddhi. Juhoti.",
  "anya-e0805n:3066_0": "Lopābhāve “jhalānaṃ, sare”ti ca vattamāne –",
  "anya-e0805n:3067_0": "505. Yavakārā ca.",
  "anya-e0805n:3068_0": "Jhalasaññānaṃ ivaṇṇuvaṇṇānaṃ yakāravakārādesā honti sare pareti apadantassa ukārassa vakāro.",
  "anya-e0805n:3069_0": "Juhvati, juhoti, juhvanti, juhonti. Juhvasi, juhosi, juhvatha, juhotha. Juhvāmi, juhomi, juhvāma, juhoma.",
  "anya-e0805n:3070_0": "Kamme “kvaci dhātū”tiādinā dīgho, hūyate, hūyante. Hūyati, hūyanti.",
  "anya-e0805n:3071_0": "Tathā juhotu, juhontu,",
  "anya-e0805n:3071_1": "juhvantu vā. Juhe, juheyya, juheyyuṃ. Ajuhavi, ajuhavuṃ. Ajuhosi, ajuhosuṃ.",
  "anya-e0805n:3071_2": "Ahūyittha aggi.",
  "anya-e0805n:3071_3": "Juhissati,",
  "anya-e0805n:3071_4": "juhissanti.",
  "anya-e0805n:3071_5": "Juhossati,",
  "anya-e0805n:3071_6": "juhossanti vā. Ajuhissa,",
  "anya-e0805n:3071_7": "ajuhissaṃsu iccādi.",
  "anya-e0805n:3072_0": "Hā cāge, pure viya dvebhāvajādesa appaccayalopā.",
  "anya-e0805n:3073_0": "“Abbhāse”ti vattate.",
  "anya-e0805n:3074_0": "506. Rasso.",
  "anya-e0805n:3075_0": "Abbhāse vattamānassa sarassa rasso hoti.",
  "anya-e0805n:3076_0": "Jahāti, jahanti. Jahāsi, jahātha. Jahāmi, jahāma.",
  "anya-e0805n:3077_0": "Kamme “yamhi dādhāmāṭhāhāpāmahamathādīnamī”ti dhātvantassa īkāro. Hīyate, hīyante, hīyare. Hīyati, hīyanti.",
  "anya-e0805n:3078_0": "Tathā jahātu, jahantu. Jahe, jaheyya, jaheyyuṃ. Hīyetha, hīyeyya. Ajahāsi, ajahiṃsu, ajahāsuṃ. Pajahi,",
  "anya-e0805n:3078_1": "pajahiṃsu,",
  "anya-e0805n:3078_2": "pajahaṃsu, pajahuṃ.",
  "anya-e0805n:3078_3": "Kamme pajahīyittha, pajahīyi.",
  "anya-e0805n:3078_4": "Pajahissati,",
  "anya-e0805n:3078_5": "pajahissanti.",
  "anya-e0805n:3078_6": "Hīyissati,",
  "anya-e0805n:3078_7": "hīyissanti.",
  "anya-e0805n:3078_8": "Pajahissa,",
  "anya-e0805n:3078_9": "pajahissaṃsu iccādi.",
  "anya-e0805n:3079_0": "Dā dāne,",
  "anya-e0805n:3079_1": "tyādyuppatti,",
  "anya-e0805n:3079_2": "dvebhāvarassattāni,",
  "anya-e0805n:3079_3": "appaccayassa lopo, dadāti, dadanti. Dadāsi, dadātha. Dadāmi, dadāma.",
  "anya-e0805n:3080_0": "Dvittābhāve maṇḍūkagatiyā “vā”ti vattate.",
  "anya-e0805n:3081_0": "507. Dādhātussa dajjaṃ.",
  "anya-e0805n:3082_0": "Dāiccetassa dhātussa sabbassa dajjādeso hoti vā,",
  "anya-e0805n:3082_1": "vavatthitavibhāsatthoyaṃ vāsaddo,",
  "anya-e0805n:3082_2": "appaccayalopo. Dajjati, dajjanti. Dajjasi, dajjatha. Dajjāmi, dajjāma.",
  "anya-e0805n:3082_3": "Dajjādesābhāve “lopañcettamakāro”ti appaccayassa ekāro,",
  "anya-e0805n:3082_4": "dānaṃ deti, denti. Desi, detha.",
  "anya-e0805n:3083_0": "“Vā”ti vattate.",
  "anya-e0805n:3084_0": "508. Dādantassaṃ mimesu.",
  "anya-e0805n:3085_0": "Dāiccetassa dhātussa antassa aṃ hoti vā mimaiccetesu paresu,",
  "anya-e0805n:3085_1": "niggahītassa vaggantattaṃ. Dammi, damma. Demi, dema.",
  "anya-e0805n:3086_0": "Kamme “yamhi dādhā”iccādinā īkāro, dīyate, dīyante. Dīyati, dīyanti. Dīyyate, dīyyante. Dīyyati,",
  "anya-e0805n:3086_1": "dīyyanti vā iccādi.",
  "anya-e0805n:3087_0": "Dadātu, dadantu. Dadāhi, dadātha. Dadāmi, dadāma. Dadataṃ, dadantaṃ. Dadassu, dadavho. Dade, dadāmase. Dajjatu,",
  "anya-e0805n:3087_1": "dajjantu iccādi. Detu, dentu. Dehi, detha. Demi, dema.",
  "anya-e0805n:3087_2": "Kamme dīyataṃ, dīyantaṃ. Dīyatu, dīyantu.",
  "anya-e0805n:3088_0": "Sattamiyaṃ dade, dadeyya, dadeyyuṃ.",
  "anya-e0805n:3088_1": "Dadeyyāsi,",
  "anya-e0805n:3088_2": "dadeyyātha.",
  "anya-e0805n:3088_3": "Dadeyyāmi,",
  "anya-e0805n:3088_4": "dadeyyāma. Dadetha, daderaṃ. Dadetho,",
  "anya-e0805n:3088_5": "dadeyyāvho. Dadeyyaṃ,",
  "anya-e0805n:3088_6": "dadeyyāmhe. Dajje, dajjeyya.",
  "anya-e0805n:3089_0": "“Kvaci dhātū”tiādinā eyyassāttañca, dajjā, dajjuṃ,",
  "anya-e0805n:3089_1": "dajjeyyuṃ.",
  "anya-e0805n:3089_2": "Dajjeyyāsi,",
  "anya-e0805n:3089_3": "dajjeyyātha. Dajjaṃ,",
  "anya-e0805n:3089_4": "eyyāmissa amādeso ca,",
  "anya-e0805n:3089_5": "dajjeyyāmi,",
  "anya-e0805n:3089_6": "dajjeyyāma.",
  "anya-e0805n:3089_7": "Dvittābhāve deyya, deyyuṃ. Deyyāsi, deyyātha. Dīyetha, dīyeyya.",
  "anya-e0805n:3090_0": "Hiyyattaniyaṃ adadā, adadū. Adado,",
  "anya-e0805n:3090_1": "adadattha. Adadaṃ, adadamha.",
  "anya-e0805n:3090_2": "Adadattha,",
  "anya-e0805n:3090_3": "adadamhase.",
  "anya-e0805n:3090_4": "Kamme adīyittha.",
  "anya-e0805n:3091_0": "Ajjatanimhi adadi, adadiṃsu, adaduṃ. Adajji,",
  "anya-e0805n:3091_1": "adajjiṃsu. Adāsi, adaṃsu. Adāsi, ado, adittha. Adāsiṃ, adāsimha, adamha.",
  "anya-e0805n:3091_2": "Adādānaṃ purindado.",
  "anya-e0805n:3091_3": "Kamme adīyittha, adīyyi.",
  "anya-e0805n:3092_0": "Bhavissantiyaṃ ikārāgamo,",
  "anya-e0805n:3092_1": "saralopādi,",
  "anya-e0805n:3092_2": "dadissati,",
  "anya-e0805n:3092_3": "dadissanti.",
  "anya-e0805n:3092_4": "Dajjissati,",
  "anya-e0805n:3092_5": "dajjissanti.",
  "anya-e0805n:3092_6": "Rassattaṃ, dassati, dassanti. Dassasi, dassatha. Dassāmi, dassāma. Dassate.",
  "anya-e0805n:3092_7": "Dīyissate,",
  "anya-e0805n:3092_8": "dīyissati.",
  "anya-e0805n:3093_0": "Kālātipattiyaṃ adadissa,",
  "anya-e0805n:3093_1": "adajjissa,",
  "anya-e0805n:3093_2": "adajjissā, adassa, adassā,",
  "anya-e0805n:3093_3": "adassaṃsu.",
  "anya-e0805n:3093_4": "Adīyissatha,",
  "anya-e0805n:3093_5": "adīyissa iccādi.",
  "anya-e0805n:3094_0": "Dhā dhāraṇe,",
  "anya-e0805n:3094_1": "pure viya vibhattuppatti,",
  "anya-e0805n:3094_2": "dvittarassattāni,",
  "anya-e0805n:3094_3": "appaccayalopo ca,",
  "anya-e0805n:3094_4": "“dutiyacatutthānaṃ paṭhamatatiyā”ti dhakārassa dakāro, dadhāti, dadhanti.",
  "anya-e0805n:3094_5": "Apipubbo tassa “tesu vuddhī”tiādinā akāralopo,",
  "anya-e0805n:3094_6": "“kvaci dhātū”tiādinā dhakārassa hakāro,",
  "anya-e0805n:3094_7": "rassattañca,",
  "anya-e0805n:3094_8": "dvāraṃ pidahati,",
  "anya-e0805n:3094_9": "pidahanti.",
  "anya-e0805n:3094_10": "Dvebhāvābhāve nidhiṃ nidheti, nidhenti.",
  "anya-e0805n:3095_0": "Kamme dhīyate, dhīyati, pidhīyate, pidhīyati.",
  "anya-e0805n:3096_0": "Tathā dadhātu, pidahatu, nidhetu, nidhentu. Dadhe, dadheyya, pidahe,",
  "anya-e0805n:3096_1": "pidaheyya, nidhe, nidheyya. Dadhāsi, pidahi. Dhassati,",
  "anya-e0805n:3096_2": "pidahissati,",
  "anya-e0805n:3096_3": "paridahessati. Adhassa,",
  "anya-e0805n:3096_4": "pidahissa iccādi.",
  "anya-e0805n:3097_0": "Juhotyādinayo.",
  "anya-e0805n:3098_0": "Avuddhikā tudādī ca, hūvādi ca tathāparo;",
  "anya-e0805n:3099_0": "Juhotyādi catuddhevaṃ, ñeyyā bhūvādayo idha.",
  "anya-e0805n:3100_0": "Bhūvādigaṇo.",
  "anya-e0805n:3101_0": "Rudhādigaṇa",
  "anya-e0805n:3102_0": "Rudha āvaraṇe, pure viya dhātusaññādimhi kate vibhattuppatti.",
  "anya-e0805n:3103_0": "“A”iti vattate.",
  "anya-e0805n:3104_0": "509. Rudhādito niggahītapubbañca.",
  "anya-e0805n:3105_0": "Catuppadamidaṃ.",
  "anya-e0805n:3105_1": "Rudhaiccevamādito dhātugaṇato appaccayo hoti kattari vibhattippaccayesu,",
  "anya-e0805n:3105_2": "niggahītañca tato pubbaṃ hutvā āgamo hoti,",
  "anya-e0805n:3105_3": "tañca niggahītaṃ pakatiyā sarānugatattā dhātussarato paraṃ hoti.",
  "anya-e0805n:3105_4": "Casaddena iīeopaccayā ca,",
  "anya-e0805n:3105_5": "niggahītassa vaggantattaṃ.",
  "anya-e0805n:3105_6": "Idha saṃyogantattā na vuddhi hoti,",
  "anya-e0805n:3105_7": "tadāgamassa taggahaṇena gahaṇato.",
  "anya-e0805n:3106_0": "So maggaṃ rundhati,",
  "anya-e0805n:3106_1": "rundhanti. Rundhasi,",
  "anya-e0805n:3106_2": "rundhatha. Rundhāmi, rundhāma. Rundhate,",
  "anya-e0805n:3106_3": "rundhante iccādi,",
  "anya-e0805n:3106_4": "ikārādippaccayesu pana rundhiti, rundhīti, rundheti,",
  "anya-e0805n:3106_5": "rundhotītipi hoti.",
  "anya-e0805n:3107_0": "Kamme nipubbo yappaccayassa “tassa cavagga”iccādinā sadhātvantassa jhakāre kate “vagge ghosā”tiādinā dvittaṃ,",
  "anya-e0805n:3107_1": "maggo nirujjhate tena,",
  "anya-e0805n:3107_2": "nirujjhante.",
  "anya-e0805n:3107_3": "Parassapadatte nirujjhati,",
  "anya-e0805n:3107_4": "nirujjhanti.",
  "anya-e0805n:3107_5": "Nirujjhasi,",
  "anya-e0805n:3107_6": "nirujjhatha.",
  "anya-e0805n:3107_7": "Nirujjhāmi,",
  "anya-e0805n:3107_8": "nirujjhāma.",
  "anya-e0805n:3108_0": "Rundhatu,",
  "anya-e0805n:3108_1": "rundhantu. Rundhāhi,",
  "anya-e0805n:3108_2": "rundhatha. Rundhāmi, rundhāma.",
  "anya-e0805n:3108_3": "Rundhataṃ,",
  "anya-e0805n:3108_4": "rundhantaṃ.",
  "anya-e0805n:3108_5": "Rundhassu,",
  "anya-e0805n:3108_6": "rundhavho. Rundhe,",
  "anya-e0805n:3108_7": "rundhāmase.",
  "anya-e0805n:3108_8": "Nirujjhataṃ,",
  "anya-e0805n:3108_9": "nirujjhantaṃ.",
  "anya-e0805n:3108_10": "Nirujjhatu,",
  "anya-e0805n:3108_11": "nirujjhantu. Rundhe,",
  "anya-e0805n:3108_12": "rundheyya,",
  "anya-e0805n:3108_13": "rundheyyuṃ.",
  "anya-e0805n:3108_14": "Rundhetha,",
  "anya-e0805n:3108_15": "rundheraṃ.",
  "anya-e0805n:3108_16": "Nirujjhetha,",
  "anya-e0805n:3108_17": "nirujjheyya iccādi. Rundhi,",
  "anya-e0805n:3108_18": "rundhiṃsu. Arundhi,",
  "anya-e0805n:3108_19": "nirujjhittha. Nirujjhi,",
  "anya-e0805n:3108_20": "nirujjhiṃsu.",
  "anya-e0805n:3108_21": "Rundhissati,",
  "anya-e0805n:3108_22": "rundhissanti.",
  "anya-e0805n:3108_23": "Nirujjhissate,",
  "anya-e0805n:3108_24": "nirujjhissante.",
  "anya-e0805n:3108_25": "Nirujjhissati,",
  "anya-e0805n:3108_26": "nirujjhissanti.",
  "anya-e0805n:3108_27": "Arundhissa,",
  "anya-e0805n:3108_28": "arundhissaṃsu.",
  "anya-e0805n:3108_29": "Nirujjhissatha,",
  "anya-e0805n:3108_30": "nirujjhissa iccādi.",
  "anya-e0805n:3109_0": "Chidi dvidhākaraṇe, chindati,",
  "anya-e0805n:3109_1": "chindanti.",
  "anya-e0805n:3109_2": "Kamme chijjate,",
  "anya-e0805n:3109_3": "chijjante. Chijjati,",
  "anya-e0805n:3109_4": "chijjanti.",
  "anya-e0805n:3109_5": "Tathā chindatu,",
  "anya-e0805n:3109_6": "chindantu. Chijjatu,",
  "anya-e0805n:3109_7": "chijjantu. Chinde,",
  "anya-e0805n:3109_8": "chindeyya.",
  "anya-e0805n:3109_9": "Chijjeyya. Achindi, chindi,",
  "anya-e0805n:3109_10": "chindiṃsu.",
  "anya-e0805n:3109_11": "Achijjittha, chijji.",
  "anya-e0805n:3109_12": "Chindissati,",
  "anya-e0805n:3109_13": "chindissanti.",
  "anya-e0805n:3109_14": "Ssassa chādese –",
  "anya-e0805n:3109_15": "checchati,",
  "anya-e0805n:3109_16": "checchanti.",
  "anya-e0805n:3109_17": "Checchiti vā.",
  "anya-e0805n:3109_18": "Kamme chijjissate,",
  "anya-e0805n:3109_19": "chijjissante.",
  "anya-e0805n:3109_20": "Chijjissati,",
  "anya-e0805n:3109_21": "chijjissanti.",
  "anya-e0805n:3109_22": "Achindissa.",
  "anya-e0805n:3109_23": "Achijjissa iccādi.",
  "anya-e0805n:3110_0": "Bhidi vidāraṇe, bhindati, bhindanti iccādi.",
  "anya-e0805n:3111_0": "Yuja yoge, yuñjati, yuñjanti. Yujjate, yujjante. Yujjati, yujjanti. Yuñjatu. Yujjataṃ. Yuñje. Yujjetha. Ayuñji,",
  "anya-e0805n:3111_1": "ayuñjiṃsu.",
  "anya-e0805n:3111_2": "Ayujjittha, ayujji.",
  "anya-e0805n:3111_3": "Yuñjissati,",
  "anya-e0805n:3111_4": "yuñjissanti.",
  "anya-e0805n:3111_5": "Yujjissate,",
  "anya-e0805n:3111_6": "yujjissante.",
  "anya-e0805n:3111_7": "Yujjissati,",
  "anya-e0805n:3111_8": "yujjissanti.",
  "anya-e0805n:3111_9": "Ayuñjissa.",
  "anya-e0805n:3111_10": "Ayujjissatha,",
  "anya-e0805n:3111_11": "ayujjissa iccādi.",
  "anya-e0805n:3112_0": "Bhuja pālanabyavaharaṇesu, bhuñjati, bhuñjanti iccādi.",
  "anya-e0805n:3113_0": "Bhavissantiyaṃ “karassa sappaccayassa kāho”ti sutte sappaccayaggahaṇena bhujato ssassa khādeso,",
  "anya-e0805n:3113_1": "“ko khe cā”ti dhātvantassa kakāro, vuddhi,",
  "anya-e0805n:3113_2": "bhokkhati,",
  "anya-e0805n:3113_3": "bhokkhanti.",
  "anya-e0805n:3113_4": "Bhokkhasi,",
  "anya-e0805n:3113_5": "bhokkhatha.",
  "anya-e0805n:3113_6": "Bhokkhāmi,",
  "anya-e0805n:3113_7": "bhokkhāma.",
  "anya-e0805n:3113_8": "Khādesābhāve bhuñjissati,",
  "anya-e0805n:3113_9": "bhuñjissanti iccādi.",
  "anya-e0805n:3114_0": "Muca mocane, muñcati, muñcanti. Muccate, muccante. Muñcatu, muñcantu. Muccataṃ,",
  "anya-e0805n:3114_1": "muccantaṃ. Muñce, muñceyya,",
  "anya-e0805n:3114_2": "muñceyyuṃ. Muccetha, mucceraṃ. Amuñci,",
  "anya-e0805n:3114_3": "amuñciṃsu.",
  "anya-e0805n:3114_4": "Amuccittha. Mokkhati,",
  "anya-e0805n:3114_5": "mokkhanti.",
  "anya-e0805n:3114_6": "Muñcissati,",
  "anya-e0805n:3114_7": "muñcissanti.",
  "anya-e0805n:3114_8": "Muccissate,",
  "anya-e0805n:3114_9": "muccissante.",
  "anya-e0805n:3114_10": "Amuñcissa,",
  "anya-e0805n:3114_11": "amuccissatha iccādi.",
  "anya-e0805n:3115_0": "Rudhādigaṇo.",
  "anya-e0805n:3116_0": "Divādigaṇa",
  "anya-e0805n:3117_0": "Divu kīḷāvijigīsābyavahārajutithutikantigatīsu. Pure viya dhātvantalopavibhattuppattiyo.",
  "anya-e0805n:3118_0": "510. Divādito yo.",
  "anya-e0805n:3119_0": "Divādito dhātugaṇato yappaccayo hoti kattari vihitesu vibhattippaccayesu.",
  "anya-e0805n:3120_0": "“Yaggahaṇaṃ, cavagga yakāra vakārattaṃ sadhātvantassa, pubbarūpa”nti ca vattate.",
  "anya-e0805n:3121_0": "511. Tathā kattari ca.",
  "anya-e0805n:3122_0": "Yathā bhāvakammesu yappaccayassādeso hoti,",
  "anya-e0805n:3122_1": "tathā kattaripi yappaccayassa sadhātvantassa cavagga yakāravakārādeso,",
  "anya-e0805n:3122_2": "pubbarūpañca kātabbānīti dhātvantassa vakārattā saha tena yakārassa vakāre kate dvibhāvo,",
  "anya-e0805n:3122_3": "“do dhassa cā”ti ettha caggahaṇena “bo vassā”ti vuttattā vakāradvayassa bakāradvayaṃ, dibbati, dibbanti. Dibbasi, dibbatha. Dibbāmi, dibbāma.",
  "anya-e0805n:3123_0": "Kamme dibbate, dibbante. Dibbati, dibbanti. Dibbatu. Dibbataṃ. Dibbe. Dibbetha. Adibbi.",
  "anya-e0805n:3123_1": "Adibbittha.",
  "anya-e0805n:3123_2": "Dibbissati.",
  "anya-e0805n:3123_3": "Dibbissate.",
  "anya-e0805n:3123_4": "Adibbissa iccādi.",
  "anya-e0805n:3124_0": "Sivu tantasantāne, sibbati, sibbanti. Sibbatu. Sibbeyya. Asibbi, sibbi.",
  "anya-e0805n:3124_1": "Sibbissati.",
  "anya-e0805n:3124_2": "Asibbissa iccādi.",
  "anya-e0805n:3125_0": "Pada gatimhi, upubbo dvittaṃ, “tathā kattari cā”ti sadhātvantassa yakārassa jakāro, dvittañca.",
  "anya-e0805n:3126_0": "Uppajjati, uppajjanti. Uppajjate, uppajjante, uppajjare.",
  "anya-e0805n:3127_0": "Kamme paṭipajjate, paṭipajjante. Paṭipajjati, paṭipajjanti. Bhāve uppajjate tayā.",
  "anya-e0805n:3128_0": "Tathā uppajjatu.",
  "anya-e0805n:3128_1": "Uppajjeyya. Udapajjā.",
  "anya-e0805n:3128_2": "Udapajjatha. Udapādi, uppajjī.",
  "anya-e0805n:3128_3": "Uppajjittha.",
  "anya-e0805n:3128_4": "Uppajjissati.",
  "anya-e0805n:3128_5": "Uppajjissa,",
  "anya-e0805n:3128_6": "uppajjissā iccādi.",
  "anya-e0805n:3129_0": "Budha avagamane,",
  "anya-e0805n:3129_1": "yappaccayaparattā na vuddhi,",
  "anya-e0805n:3129_2": "jhakārādesova viseso,",
  "anya-e0805n:3129_3": "dhammaṃ bujjhati,",
  "anya-e0805n:3129_4": "bujjhanti. Bujjhate,",
  "anya-e0805n:3129_5": "bujjhante,",
  "anya-e0805n:3129_6": "bujjhare vā.",
  "anya-e0805n:3130_0": "Kamme bujjhate mayā dhammo,",
  "anya-e0805n:3130_1": "bujjhante. Bujjhati,",
  "anya-e0805n:3130_2": "bujjhanti. Bujjhatu.",
  "anya-e0805n:3130_3": "Bujjheyya. Abujjhi.",
  "anya-e0805n:3130_4": "Abujjhittha.",
  "anya-e0805n:3130_5": "Bujjhissati.",
  "anya-e0805n:3130_6": "Abujjhissa.",
  "anya-e0805n:3131_0": "Yudha sampahāre, yujjhati, yujjhanti.",
  "anya-e0805n:3132_0": "Kudha kope, kujjhati, kujjhanti.",
  "anya-e0805n:3133_0": "Vidha tāḷane, vijjhati, vijjhanti iccādi.",
  "anya-e0805n:3134_0": "Naha bandhane, “ha vipariyayo”ti yogavibhāgena vipariyayo. Sannayhati, sannayhanti iccādi.",
  "anya-e0805n:3135_0": "Mana ñāṇe, ñādesova viseso, maññati, maññanti iccādi.",
  "anya-e0805n:3136_0": "Dā ādāne,",
  "anya-e0805n:3136_1": "saṃāpubbo “kvaci dhātū”tiādinā yamhi dhātvantassa ikāro,",
  "anya-e0805n:3136_2": "sīlaṃ samādiyati,",
  "anya-e0805n:3136_3": "samādiyanti iccādi.",
  "anya-e0805n:3137_0": "Tusa pītimhi, yappaccayassa pubbarūpattaṃ, tussati, tussanti iccādi.",
  "anya-e0805n:3138_0": "Tathā samu upasame, sammati, sammanti.",
  "anya-e0805n:3139_0": "Kupa kope, kuppati, kuppanti.",
  "anya-e0805n:3140_0": "Janajanane,",
  "anya-e0805n:3140_1": "“janādīnamā timhi cā”ti ettha “janādīnamā”ti yogavibhāgena yamhi dhātvantassa ākāro. Jāyati, jāyanti. Jāyate, jāyante.",
  "anya-e0805n:3141_0": "Kamme janīyati,",
  "anya-e0805n:3141_1": "janīyanti. Jāyatu. Jāyeyya. Ajāyi, ajani.",
  "anya-e0805n:3141_2": "Jāyissati,",
  "anya-e0805n:3141_3": "janissati. Ajāyissa,",
  "anya-e0805n:3141_4": "ajanissa iccādi.",
  "anya-e0805n:3142_0": "Divādigaṇo.",
  "anya-e0805n:3143_0": "Svādigaṇa",
  "anya-e0805n:3144_0": "Su savaṇe, pure viya vibhattuppatti.",
  "anya-e0805n:3145_0": "512. Svādito ṇuṇāuṇā ca.",
  "anya-e0805n:3146_0": "Suiccevamādito dhātugaṇato ṇu ṇāuṇāiccete paccayā honti kattari vihitesu vibhattippaccayesu.",
  "anya-e0805n:3146_1": "“Aññesu cā”ti ettha caggahaṇena ṇuppaccayassa vuddhi.",
  "anya-e0805n:3146_2": "Tatthevānuvattitavāggahaṇena svādīnaṃ ṇuṇādīsu na vuddhi.",
  "anya-e0805n:3147_0": "Dhammaṃ suṇoti,",
  "anya-e0805n:3147_1": "saralopādi, suṇanti. Suṇosi, suṇotha. Suṇomi, suṇoma.",
  "anya-e0805n:3147_2": "Ṇāpaccaye suṇāti, suṇanti. Suṇāsi,",
  "anya-e0805n:3147_3": "“kvaci dhātū”tiādinā rassattaṃ, suṇasi, suṇātha, suṇatha. Suṇāmi, suṇāma.",
  "anya-e0805n:3148_0": "Kamme yappaccaye “kvaci dhātū”tiādinā dīgho, sūyate, sūyante. Sūyati, sūyanti.",
  "anya-e0805n:3148_1": "Dvitte rassattaṃ, suyyati, suyyanti. Sūyyati,",
  "anya-e0805n:3148_2": "sūyyanti vā.",
  "anya-e0805n:3149_0": "Suṇotu, suṇantu. Suṇohi, suṇotha. Suṇomi, suṇoma. Suṇātu, suṇantu. Suṇa, suṇāhi, suṇātha. Suṇāmi, suṇāma. Suṇataṃ, suṇantaṃ. Suṇassu, suṇavho. Suṇe, suṇāmase.",
  "anya-e0805n:3149_1": "Kamme sūyataṃ, sūyantaṃ. Sūyatu, sūyantu.",
  "anya-e0805n:3150_0": "Suṇe, suṇeyya, suṇeyyuṃ.",
  "anya-e0805n:3150_1": "Suṇeyyāsi,",
  "anya-e0805n:3150_2": "suṇeyyātha.",
  "anya-e0805n:3150_3": "Suṇeyyāmi,",
  "anya-e0805n:3150_4": "suṇeyyāma. Suṇetha, suṇeraṃ. Suṇetho,",
  "anya-e0805n:3150_5": "suṇeyyāvho. Suṇeyyaṃ,",
  "anya-e0805n:3150_6": "suṇeyyāmhe. Sūyetha, sūyeyya.",
  "anya-e0805n:3151_0": "Asuṇi, suṇi, asuṇiṃsu, suṇiṃsu. Asuṇi,",
  "anya-e0805n:3151_1": "asuṇittha. Asuṇiṃ, suṇiṃ, asuṇimha, suṇimha.",
  "anya-e0805n:3151_2": "Asuṇittha, suṇittha.",
  "anya-e0805n:3151_3": "Ṇāpaccayalopo, vuddhi,",
  "anya-e0805n:3151_4": "sassa dvibhāvo, sāgamo, assosi,",
  "anya-e0805n:3151_5": "assosiṃsu,",
  "anya-e0805n:3151_6": "paccassosuṃ. Assosi,",
  "anya-e0805n:3151_7": "assosittha. Assosiṃ,",
  "anya-e0805n:3151_8": "assosimha,",
  "anya-e0805n:3151_9": "assosimhā vā,",
  "anya-e0805n:3151_10": "assosittha.",
  "anya-e0805n:3151_11": "Asūyittha, assūyi.",
  "anya-e0805n:3152_0": "Saralopādi,",
  "anya-e0805n:3152_1": "suṇissati,",
  "anya-e0805n:3152_2": "suṇissanti.",
  "anya-e0805n:3152_3": "Suṇissasi,",
  "anya-e0805n:3152_4": "suṇissatha.",
  "anya-e0805n:3152_5": "Suṇissāmi,",
  "anya-e0805n:3152_6": "suṇissāma.",
  "anya-e0805n:3152_7": "Suṇissate,",
  "anya-e0805n:3152_8": "suṇissante.",
  "anya-e0805n:3152_9": "Suṇissase,",
  "anya-e0805n:3152_10": "suṇissavhe. Suṇissaṃ,",
  "anya-e0805n:3152_11": "suṇissāmhe.",
  "anya-e0805n:3152_12": "Ṇāpaccayalopo, vuddhi, sossati, sossanti. Sossasi, sossatha. Sossāmi, sossāma. Sossate.",
  "anya-e0805n:3152_13": "Sūyissate,",
  "anya-e0805n:3152_14": "sūyissati. Asuṇissa.",
  "anya-e0805n:3152_15": "Asūyissa iccādi.",
  "anya-e0805n:3153_0": "Hi gatimhi,",
  "anya-e0805n:3153_1": "papubbo ṇāpaccayo, pahiṇāti,",
  "anya-e0805n:3153_2": "pahiṇati vā,",
  "anya-e0805n:3153_3": "pahiṇanti. Pahiṇātu,",
  "anya-e0805n:3153_4": "pahiṇantu.",
  "anya-e0805n:3153_5": "Pahiṇeyya. Pahiṇi,",
  "anya-e0805n:3153_6": "dūtaṃ pāhesi.",
  "anya-e0805n:3153_7": "Pahiṇissati.",
  "anya-e0805n:3153_8": "Pahiṇissa iccādi.",
  "anya-e0805n:3154_0": "Vu saṃvaraṇe, āvuṇāti, āvuṇanti iccādi.",
  "anya-e0805n:3155_0": "Mi pakkhepe, “kvaci dhātū”tiādinā ṇassa nattaṃ, minoti, minanti iccādi.",
  "anya-e0805n:3156_0": "Apa pāpuṇane,",
  "anya-e0805n:3156_1": "papubbo saralope “dīgha”nti dīgho,",
  "anya-e0805n:3156_2": "uṇāpaccayo,",
  "anya-e0805n:3156_3": "sampattiṃ pāpuṇāti,",
  "anya-e0805n:3156_4": "pāpuṇanti. Pāpuṇāsi,",
  "anya-e0805n:3156_5": "pāpuṇātha. Pāpuṇāmi, pāpuṇāma.",
  "anya-e0805n:3157_0": "Kamme pāpīyati,",
  "anya-e0805n:3157_1": "pāpīyanti.",
  "anya-e0805n:3157_2": "Tathā pāpuṇātu. Pāpīyatu. Pāpuṇe,",
  "anya-e0805n:3157_3": "pāpuṇeyya.",
  "anya-e0805n:3157_4": "Pāpīyeyya. Pāpuṇi,",
  "anya-e0805n:3157_5": "pāpuṇiṃsu. Pāpīyi.",
  "anya-e0805n:3157_6": "Pāpuṇissati.",
  "anya-e0805n:3157_7": "Pāpīyissati.",
  "anya-e0805n:3157_8": "Pāpuṇissa.",
  "anya-e0805n:3157_9": "Pāpīyissa iccādi.",
  "anya-e0805n:3158_0": "Saka sattimhi, dvibhāvo,",
  "anya-e0805n:3158_1": "sakkuṇāti,",
  "anya-e0805n:3158_2": "sakkuṇanti.",
  "anya-e0805n:3158_3": "Bhāve “pubbarūpañcā”ti pubbarūpattaṃ,",
  "anya-e0805n:3158_4": "sakkate tayā,",
  "anya-e0805n:3158_5": "sakkati vā,",
  "anya-e0805n:3158_6": "sakkuṇātu.",
  "anya-e0805n:3158_7": "Sakkuṇeyya.",
  "anya-e0805n:3158_8": "“Kvaci dhātū”tiādinā sakantassa khādeso ajjatanādimhi, asakkhi, sakkhi,",
  "anya-e0805n:3158_9": "asakkhiṃsu,",
  "anya-e0805n:3158_10": "sakkhiṃsu.",
  "anya-e0805n:3158_11": "Sakkhissati,",
  "anya-e0805n:3158_12": "sakkhissanti.",
  "anya-e0805n:3158_13": "Asakkhissa,",
  "anya-e0805n:3158_14": "asakkhissaṃsu iccādi.",
  "anya-e0805n:3159_0": "Svādigaṇo.",
  "anya-e0805n:3160_0": "Kiyādigaṇa",
  "anya-e0805n:3161_0": "Kī dabbavinimaye, vipubbo dvittaṃ, pure viya vibhattuppatti.",
  "anya-e0805n:3162_0": "513. Kiyādito nā.",
  "anya-e0805n:3163_0": "Kīicceva mādito dhātugaṇato nāpaccayo hoti kattari.",
  "anya-e0805n:3163_1": "Nāparattā na vuddhi,",
  "anya-e0805n:3163_2": "“kvaci dhātū”tiādinā kiyādīnaṃ nāmhi rassattaṃ,",
  "anya-e0805n:3163_3": "kīto nāpaccayanakārassa ṇattañca.",
  "anya-e0805n:3164_0": "Bhaṇḍaṃ vikkiṇāti,",
  "anya-e0805n:3164_1": "vikkiṇanti.",
  "anya-e0805n:3164_2": "Vikkīyati,",
  "anya-e0805n:3164_3": "vikkīyanti.",
  "anya-e0805n:3164_4": "Vikkiṇātu,",
  "anya-e0805n:3164_5": "vikkiṇantu.",
  "anya-e0805n:3164_6": "Vikkīyatu,",
  "anya-e0805n:3164_7": "vikkīyantu. Vikkiṇe,",
  "anya-e0805n:3164_8": "vikkiṇeyya.",
  "anya-e0805n:3164_9": "Vikkīyeyya,",
  "anya-e0805n:3164_10": "vikkīyeyyuṃ. Avikkiṇi, vikkiṇi.",
  "anya-e0805n:3164_11": "Vikkīyittha, vikkīyi.",
  "anya-e0805n:3164_12": "Vikkiṇissati,",
  "anya-e0805n:3164_13": "vikkiṇissanti.",
  "anya-e0805n:3164_14": "Vikkīyissati,",
  "anya-e0805n:3164_15": "vikkīyissanti.",
  "anya-e0805n:3164_16": "Avikkiṇissa,",
  "anya-e0805n:3164_17": "avikkiṇissaṃsu.",
  "anya-e0805n:3164_18": "Vikkīyissa,",
  "anya-e0805n:3164_19": "vikkīyissaṃsu iccādi.",
  "anya-e0805n:3165_0": "Ji jaye,",
  "anya-e0805n:3165_1": "kilese jināti, jinanti. Jīyati, jīyanti.",
  "anya-e0805n:3165_2": "Evaṃ jinātu. Jīyatu. Jineyya. Jīyeyya. Ajini, jini, ajiniṃsu, jiniṃsu. Ajesi, ajesuṃ.",
  "anya-e0805n:3165_3": "Ajinittha.",
  "anya-e0805n:3165_4": "Ajīyittha, ajīyi.",
  "anya-e0805n:3165_5": "Jinissati,",
  "anya-e0805n:3165_6": "jinissanti.",
  "anya-e0805n:3165_7": "Vijessati,",
  "anya-e0805n:3165_8": "vijessanti.",
  "anya-e0805n:3165_9": "Jīyissati,",
  "anya-e0805n:3165_10": "jīyissanti. Ajinissa.",
  "anya-e0805n:3165_11": "Ajīyissa iccādi.",
  "anya-e0805n:3166_0": "Tathā ci caye, cināti, cinanti iccādi.",
  "anya-e0805n:3167_0": "Ñā avabodhane nāpaccayo.",
  "anya-e0805n:3168_0": "“Vā”ti vattate.",
  "anya-e0805n:3169_0": "514. Ñāssa jā jaṃ nā.",
  "anya-e0805n:3170_0": "Ñāiccetassa dhātussa jā jaṃ nāiccete ādesā honti vā.",
  "anya-e0805n:3171_0": "Jādeso nāmhi jaṃ ñāmhi, nābhāvo timhi evidha;",
  "anya-e0805n:3172_0": "Vavatthitavibhāsattha-vāsaddassānuvattanā;",
  "anya-e0805n:3173_0": "Dhammaṃ vijānāti, vināyati vā, vijānanti.",
  "anya-e0805n:3174_0": "Kamme viññāyati,",
  "anya-e0805n:3174_1": "viññāyanti.",
  "anya-e0805n:3174_2": "Ivaṇṇāgame pubbalopo,",
  "anya-e0805n:3174_3": "“kvaci dhātū”tiādinā ekāro,",
  "anya-e0805n:3174_4": "dvittañca, ñeyyati, ñeyyanti. Vijānātu,",
  "anya-e0805n:3174_5": "vijānantu,",
  "anya-e0805n:3174_6": "rassattaṃ. Vijāna, vijānāhi,",
  "anya-e0805n:3174_7": "vijānātha. Vijānāmi, vijānāma.",
  "anya-e0805n:3174_8": "Vijānataṃ,",
  "anya-e0805n:3174_9": "vijānantaṃ.",
  "anya-e0805n:3174_10": "Vijānassu.",
  "anya-e0805n:3174_11": "Viññāyatu,",
  "anya-e0805n:3174_12": "viññāyantu.",
  "anya-e0805n:3175_0": "515. Eyyassa ñāto iyā ñā vā.",
  "anya-e0805n:3176_0": "Eyyassa vibhattissa ñāiccetāya dhātuyā parassa iyā ñāiccete ādesā honti vā, saralopādi. Vijāniyā.",
  "anya-e0805n:3177_0": "Ñādese ñāssa jaṃādeso.",
  "anya-e0805n:3178_0": "“Ñāto, vā”ti ca vattate.",
  "anya-e0805n:3179_0": "516. Nāssa lopo yakārattaṃ.",
  "anya-e0805n:3180_0": "Ñāiccetāya dhātuyā parassa nāpaccayassa lopo hoti vā,",
  "anya-e0805n:3180_1": "yakārattañca,",
  "anya-e0805n:3180_2": "vavatthitavibhāsatthoyaṃ vāsaddo. Tena –",
  "anya-e0805n:3181_0": "Ñāmhi niccañca nālopo,",
  "anya-e0805n:3182_0": "Vibhāsājjatanādisu;",
  "anya-e0805n:3183_0": "Aññattha na ca hotāyaṃ,",
  "anya-e0805n:3184_0": "Nāto timhi yakāratā.",
  "anya-e0805n:3185_0": "Niggahītassa vaggantattaṃ, vijaññā,",
  "anya-e0805n:3185_1": "vijāneyya,",
  "anya-e0805n:3185_2": "vijāneyyuṃ.",
  "anya-e0805n:3185_3": "Vijāneyyāsi,",
  "anya-e0805n:3185_4": "vijāneyyātha.",
  "anya-e0805n:3185_5": "Vijāneyyāmi,",
  "anya-e0805n:3185_6": "vijāneyyāma,",
  "anya-e0805n:3185_7": "vijānemu vā.",
  "anya-e0805n:3185_8": "Vijānetha.",
  "anya-e0805n:3185_9": "Viññāyeyya,",
  "anya-e0805n:3185_10": "viññāyeyyuṃ.",
  "anya-e0805n:3186_0": "Samajāni, sañjāni,",
  "anya-e0805n:3186_1": "sañjāniṃsu.",
  "anya-e0805n:3186_2": "Nālope aññāsi, aññāsuṃ.",
  "anya-e0805n:3186_3": "Vijānittha.",
  "anya-e0805n:3186_4": "Viññāyittha. Paññāyi,",
  "anya-e0805n:3186_5": "paññāyiṃsu.",
  "anya-e0805n:3186_6": "Vijānissati,",
  "anya-e0805n:3186_7": "vijānissanti. Ñassati, ñassanti.",
  "anya-e0805n:3186_8": "Viññāyissate,",
  "anya-e0805n:3186_9": "viññāyissante.",
  "anya-e0805n:3186_10": "Paññāyissati,",
  "anya-e0805n:3186_11": "paññāyissanti.",
  "anya-e0805n:3186_12": "“Kvaci dhātū”tiādinā ssassa hi ca,",
  "anya-e0805n:3186_13": "paññāyihiti,",
  "anya-e0805n:3186_14": "paññāyihinti. Ajānissa.",
  "anya-e0805n:3186_15": "Ajānissatha.",
  "anya-e0805n:3186_16": "Aññāyissatha,",
  "anya-e0805n:3186_17": "aññāyissa iccādi.",
  "anya-e0805n:3187_0": "Mā māne, “kvaci dhātū”tiādinā māntassa ikāro, mināti, minanti. Kamme mīyati, mīyanti iccādi.",
  "anya-e0805n:3188_0": "Lū chedane, nāmhi rassattaṃ, lunāti, lunanti. Lūyati, lūyanti iccādi.",
  "anya-e0805n:3189_0": "Dhū kampane, dhunāti, dhunanti. Dhūyati, dhūyanti iccādi.",
  "anya-e0805n:3190_0": "Gaha upādāne, nāmhi sampatte –",
  "anya-e0805n:3191_0": "517. Gahāditoppaṇhā.",
  "anya-e0805n:3192_0": "Gahaiccevamādito dhātuto ppa ṇhāiccete paccayā honti kattari. Ādisaddoyaṃ pakāro.",
  "anya-e0805n:3193_0": "“Gahassā”ti vattate.",
  "anya-e0805n:3194_0": "518. Halopo ṇhāmhi.",
  "anya-e0805n:3195_0": "Gahaiccetassa dhātussa hakārassa lopo hoti ṇhāmhi paccaye pare.",
  "anya-e0805n:3195_1": "Sīlaṃ gaṇhāti,",
  "anya-e0805n:3195_2": "rassatte gaṇhati vā, gaṇhanti. Gaṇhāsi, gaṇhātha. Gaṇhāmi, gaṇhāma.",
  "anya-e0805n:3196_0": "Kamme “ye”ti vattamāne “havipariyayo lo vā”ti hakārassa yakārena vipariyayo hoti. Gayhati, gayhanti.",
  "anya-e0805n:3197_0": "Gaṇhātu, gaṇhantu. Gaṇha, gaṇhāhi, gaṇhātha. Gaṇhāmi, gaṇhāma. Gaṇhataṃ,",
  "anya-e0805n:3197_1": "gaṇhantaṃ. Gayhataṃ,",
  "anya-e0805n:3197_2": "gayhantaṃ. Gayhatu, gayhantu. Gaṇhe, gaṇheyya,",
  "anya-e0805n:3197_3": "gaṇheyyuṃ. Gayheyya,",
  "anya-e0805n:3197_4": "gayheyyuṃ. Aggaṇhi, gaṇhi,",
  "anya-e0805n:3197_5": "aggaṇhiṃsu, gaṇhiṃsu.",
  "anya-e0805n:3198_0": "Yadā “kvaci dhātū”tiādinā asabbadhātuke vikaraṇapaccayassa lopo, ikārāgamassa ekāro ca, tadā sāgamo.",
  "anya-e0805n:3199_0": "Aggahesi,",
  "anya-e0805n:3199_1": "aggahesuṃ. Aggahi,",
  "anya-e0805n:3199_2": "aggahiṃsu, aggahuṃ.",
  "anya-e0805n:3199_3": "Aggayhittha, aggayhi.",
  "anya-e0805n:3199_4": "Gaṇhissati,",
  "anya-e0805n:3199_5": "gaṇhissanti.",
  "anya-e0805n:3199_6": "Gahessati,",
  "anya-e0805n:3199_7": "gahessanti.",
  "anya-e0805n:3199_8": "Gahīyissate,",
  "anya-e0805n:3199_9": "gahīyissante.",
  "anya-e0805n:3199_10": "Gayhissati,",
  "anya-e0805n:3199_11": "gayhissanti.",
  "anya-e0805n:3199_12": "Aggaṇhissa,",
  "anya-e0805n:3199_13": "aggahissa.",
  "anya-e0805n:3199_14": "Aggaṇhissatha,",
  "anya-e0805n:3199_15": "aggahissatha.",
  "anya-e0805n:3199_16": "Aggayhissatha,",
  "anya-e0805n:3199_17": "aggayhissa iccādi.",
  "anya-e0805n:3200_0": "Ppappaccaye –",
  "anya-e0805n:3201_0": "519. Gahassa ghe ppe.",
  "anya-e0805n:3202_0": "Gahaiccetassa dhātussa sabbassa gheādeso hoti ppappaccaye pare. Gheppati iccādi.",
  "anya-e0805n:3203_0": "Kiyādigaṇo.",
  "anya-e0805n:3204_0": "Tanādigaṇa",
  "anya-e0805n:3205_0": "Tanu vitthāre, pure viya dhātvantalopavibhattuppattiyo.",
  "anya-e0805n:3206_0": "520. Tanādito oyirā.",
  "anya-e0805n:3207_0": "Tanuiccevamādito dhātugaṇato oyiraiccete paccayā honti kattari. Karatovāyaṃ yirappaccayo.",
  "anya-e0805n:3208_0": "Dhammaṃ tanoti, tanonti. Tanosi, tanotha. Tanomi, tanoma.",
  "anya-e0805n:3209_0": "“Vā”ti vattate.",
  "anya-e0805n:3210_0": "521. Uttamokāro.",
  "anya-e0805n:3211_0": "Tanādito okārappaccayo uttamāpajjate vā.",
  "anya-e0805n:3211_1": "Vavatthitavibhāsatthoyaṃ vāsaddo.",
  "anya-e0805n:3211_2": "Ettha ca vikaraṇakāriyavidhippakaraṇato “okāro”ti ovikaraṇaṃ gayhati. Tanute,",
  "anya-e0805n:3211_3": "bahuvacane “yavakārā cā”ti vattaṃ, tanvante. Tanuse, tanuvhe. Tanve, tanumhe.",
  "anya-e0805n:3212_0": "Kamme “kvaci dhātū”tiādinā tanudhātvantassa yamhi ākāro, patāyate,",
  "anya-e0805n:3212_1": "patāyante. Patāyati,",
  "anya-e0805n:3212_2": "patāyanti.",
  "anya-e0805n:3212_3": "Ākārābhāve pataññati,",
  "anya-e0805n:3212_4": "pataññanti. Tanotu, tanontu. Taneyya, taneyyuṃ. Atani, ataniṃsu.",
  "anya-e0805n:3212_5": "Atāyittha, patāyi.",
  "anya-e0805n:3212_6": "Tanissati,",
  "anya-e0805n:3212_7": "tanissanti.",
  "anya-e0805n:3212_8": "Patāyissati,",
  "anya-e0805n:3212_9": "patāyissanti. Atanissa.",
  "anya-e0805n:3212_10": "Patāyissa iccādi.",
  "anya-e0805n:3213_0": "Kara karaṇe, puññaṃ karoti.",
  "anya-e0805n:3214_0": "Bahuvacane “vā”ti vattamāne, “uttamokāro”ti utte kate –",
  "anya-e0805n:3215_0": "“Vā, utta”nti ca vattate.",
  "anya-e0805n:3216_0": "522. Karassākāro ca.",
  "anya-e0805n:3217_0": "Karaiccetassa dhātussa akāro uttamāpajjate vā.",
  "anya-e0805n:3217_1": "Vavatthitavibhāsatthoyaṃ vāsaddo,",
  "anya-e0805n:3217_2": "“yavakārā cā”ti apadantassa paraukārassa vakāro,",
  "anya-e0805n:3217_3": "“kvaci dhātū”tiādinā dhāturakārassa vakārasmiṃ lopo,",
  "anya-e0805n:3217_4": "vakārassa dvitte tassa “bbo vvassā”ti bakāradvayaṃ, kubbanti, karonti. Karosi, karotha. Karomi, karoma.",
  "anya-e0805n:3217_5": "Tathā kurute, kubbante. Kuruse, kuruvhe. Kubbe, kurumhe.",
  "anya-e0805n:3217_6": "Yirappaccaye rakāralopo, kayirati,",
  "anya-e0805n:3217_7": "kayiranti iccādi.",
  "anya-e0805n:3218_0": "Kamme yappaccaye “ivaṇṇāgamo vā”ti īkārāgamo,",
  "anya-e0805n:3218_1": "yakārassa dvittaṃ,",
  "anya-e0805n:3218_2": "karīyyate kaṭo tena,",
  "anya-e0805n:3218_3": "karīyyati,",
  "anya-e0805n:3218_4": "karīyyanti. Karīyati,",
  "anya-e0805n:3218_5": "karīyanti vā.",
  "anya-e0805n:3218_6": "Īkārābhāve “tassa cavagga”iccādinā sadhātvantassa yakārattaṃ,",
  "anya-e0805n:3218_7": "dvittañca. Kayyati, kayyanti.",
  "anya-e0805n:3218_8": "Ikārāgame “kvaci dhātu”iccādisutte caggahaṇena rayānaṃ vipariyayo,",
  "anya-e0805n:3218_9": "kayirati kaṭo tena,",
  "anya-e0805n:3218_10": "kayiranti iccādi.",
  "anya-e0805n:3219_0": "Tathā kusalaṃ karotu,",
  "anya-e0805n:3219_1": "kurutu vā, kubbantu, karontu. Karohi, karotha. Karomi, karoma. Kurutaṃ,",
  "anya-e0805n:3219_2": "kubbantaṃ. Kurussu,",
  "anya-e0805n:3219_3": "kurassu vā, kuruvho. Kubbe,",
  "anya-e0805n:3219_4": "kubbāmase.",
  "anya-e0805n:3220_0": "Kamme karīyatu, karīyantu, kayyataṃ, kayirataṃ, kayiratu.",
  "anya-e0805n:3221_0": "Sattamiyaṃ kare, kareyya, kareyyuṃ.",
  "anya-e0805n:3221_1": "Kareyyāsi,",
  "anya-e0805n:3221_2": "kareyyātha.",
  "anya-e0805n:3221_3": "Kareyyāmi,",
  "anya-e0805n:3221_4": "kareyyāma.",
  "anya-e0805n:3221_5": "Utte kubbe, kubbeyya.",
  "anya-e0805n:3222_0": "Yirappaccaye –",
  "anya-e0805n:3223_0": "Yirato āttameyyassa, ethādisseyyumādisu;",
  "anya-e0805n:3224_0": "Eyyasaddassa lopo ca, “kvaci dhātū”tiādinā.",
  "anya-e0805n:3225_0": "Saralopādi, kayirā, kayiruṃ. Kayirāsi,",
  "anya-e0805n:3225_1": "kayirātha. Kayirāmi, kayirāma.",
  "anya-e0805n:3225_2": "Attanopade kayirātha dhīro, kubbetha,",
  "anya-e0805n:3225_3": "karetha vā,",
  "anya-e0805n:3225_4": "“kvaci dhātū”tiādinā kussa kru ca,",
  "anya-e0805n:3225_5": "krubbetha,",
  "anya-e0805n:3225_6": "krubberaṃ.",
  "anya-e0805n:3225_7": "Krubbetho,",
  "anya-e0805n:3225_8": "krubbeyyāvho.",
  "anya-e0805n:3225_9": "Krubbeyyaṃ,",
  "anya-e0805n:3225_10": "krubbeyyāmhe.",
  "anya-e0805n:3225_11": "Kamme karīyeyya,",
  "anya-e0805n:3225_12": "karīyeyyuṃ.",
  "anya-e0805n:3226_0": "Hiyyattaniyaṃ “karassa kā”ti yogavibhāgena kā hoti, saralopādi.",
  "anya-e0805n:3227_0": "Akā, akarā, akarū. Akaro, akattha,",
  "anya-e0805n:3227_1": "akarottha. Akaṃ, akaraṃ, akamha, akaramha. Akattha. Akariṃ,",
  "anya-e0805n:3227_2": "akaramhase.",
  "anya-e0805n:3228_0": "“Vā”ti vattate.",
  "anya-e0805n:3229_0": "523. Karassa kāsattamajjatanimhi.",
  "anya-e0805n:3230_0": "Kara iccetassa dhātussa sabbasseva kāsattaṃ hoti vā ajjatanimhi vibhattimhi pare.",
  "anya-e0805n:3230_1": "“Kāsatta”miti bhāvaniddesena aññasmāpi dhātuto sāgamo.",
  "anya-e0805n:3230_2": "Atha vā yadā karassa kā hoti,",
  "anya-e0805n:3230_3": "sattañcāgamo ajjatanimhi vāti attho,",
  "anya-e0805n:3230_4": "tadā “sattamajjatanimhī”ti yogavibhāgena aññasmāpi dhātuto sāgamopi sijjhati,",
  "anya-e0805n:3230_5": "“yogavibhāgato iṭṭhappasiddhī”ti yebhuyyena dīghatova hoti,",
  "anya-e0805n:3230_6": "“karassa kā”ti yogavibhāgena kābhāvo ca hiyyattaniyaṃ siddho hoti.",
  "anya-e0805n:3231_0": "Akāsi, akāsuṃ. Akāsi,",
  "anya-e0805n:3231_1": "akāsittha. Akāsiṃ, akāsimha.",
  "anya-e0805n:3231_2": "Akāsittha.",
  "anya-e0805n:3231_3": "Kāsattābhāve akari, kari, akariṃsu, kariṃsu, akaṃsu, akaruṃ. Akari,",
  "anya-e0805n:3231_4": "akarittha. Akariṃ, kariṃ, akarimha, karimha.",
  "anya-e0805n:3231_5": "Akarittha.",
  "anya-e0805n:3231_6": "Akarīyittha,",
  "anya-e0805n:3231_7": "akarīyi vā.",
  "anya-e0805n:3232_0": "“Vā, lopo, bhavissantimhi ssassa cā”ti ca vattate.",
  "anya-e0805n:3233_0": "524. Karassa sappaccayassa kāho.",
  "anya-e0805n:3234_0": "Karaiccetassa dhātussa sappaccayassa kāhādeso hoti vā bhavissantimhi,",
  "anya-e0805n:3234_1": "ssassa ca lopo hoti.",
  "anya-e0805n:3234_2": "Adhikabhūtasappaccayaggahaṇena vacamucabhujādito ssassa khādeso,",
  "anya-e0805n:3234_3": "vasa chidi labhādito chādeso ca hoti.",
  "anya-e0805n:3235_0": "Kāhati, kāhanti. Kāhasi, kāhatha. Kāhāmi, kāhāma.",
  "anya-e0805n:3235_1": "Ikārāgame kāhiti,",
  "anya-e0805n:3235_2": "kāhinti iccādi.",
  "anya-e0805n:3235_3": "Kāhābhāve karissati,",
  "anya-e0805n:3235_4": "karissanti.",
  "anya-e0805n:3235_5": "Karissasi,",
  "anya-e0805n:3235_6": "karissatha.",
  "anya-e0805n:3235_7": "Karissāmi,",
  "anya-e0805n:3235_8": "karissāma.",
  "anya-e0805n:3235_9": "Karissate,",
  "anya-e0805n:3235_10": "karissante.",
  "anya-e0805n:3235_11": "Karissase,",
  "anya-e0805n:3235_12": "karissavhe. Karissaṃ,",
  "anya-e0805n:3235_13": "karissāmhe.",
  "anya-e0805n:3235_14": "Karīyissati,",
  "anya-e0805n:3235_15": "karīyissanti. Akarissa.",
  "anya-e0805n:3235_16": "Akarīyissā iccādi.",
  "anya-e0805n:3236_0": "Yadā saṃpubbo,",
  "anya-e0805n:3236_1": "tadā “purasamupaparīhi karotissa kha kharā vā”ti yogavibhāgena tyādivibhattīsupi saṃpubbakarotissa kharādeso.",
  "anya-e0805n:3237_0": "Abhisaṅkharoti,",
  "anya-e0805n:3237_1": "abhisaṅkharonti.",
  "anya-e0805n:3237_2": "Abhisaṅkharīyati,",
  "anya-e0805n:3237_3": "abhisaṅkharīyanti.",
  "anya-e0805n:3237_4": "Abhisaṅkharotu.",
  "anya-e0805n:3237_5": "Abhisaṅkhareyya.",
  "anya-e0805n:3237_6": "Abhisaṅkhari,",
  "anya-e0805n:3237_7": "khādese abhisaṅkhāsi vā.",
  "anya-e0805n:3237_8": "Abhisaṅkharissati.",
  "anya-e0805n:3237_9": "Abhisaṅkharissa iccādi.",
  "anya-e0805n:3238_0": "Saka sattimhi, opaccayo, sakkoti, sakkonti. Sakkosi, sakkotha. Sakkomi, sakkoma iccādi.",
  "anya-e0805n:3239_0": "Apa pāpuṇane, papubbo, pappoti, papponti. Papposi, pappotha. Pappomi, pappoma. Pappotu,",
  "anya-e0805n:3239_1": "pappontu iccādi.",
  "anya-e0805n:3240_0": "Tanādigaṇo.",
  "anya-e0805n:3241_0": "Curādigaṇa",
  "anya-e0805n:3242_0": "Dhura theyye, pure viya dhātvantalopo, vibhattuppatti.",
  "anya-e0805n:3243_0": "“Tathā kattari cā”ti ito “kattarī”ti ca sīhavilokanena bhāvakammaggahaṇāni ca vattante,",
  "anya-e0805n:3243_1": "maṇḍūkagatiyā kāritaggahaṇañca.",
  "anya-e0805n:3244_0": "525. Curādito ṇeṇayā.",
  "anya-e0805n:3245_0": "Curaiccevamādito dhātugaṇato ṇe ṇayaiccete paccayā honti kattari,",
  "anya-e0805n:3245_1": "bhāve ca kammani,",
  "anya-e0805n:3245_2": "vibhattippaccayesu.",
  "anya-e0805n:3245_3": "“Kāritaṃ viya ṇānubandho”ti ṇe ṇayānaṃ kāritabyapadeso.",
  "anya-e0805n:3246_0": "526. Kāritānaṃ ṇo lopaṃ.",
  "anya-e0805n:3247_0": "Kāritappaccayānaṃ ṇakāro lopamāpajjate.",
  "anya-e0805n:3248_0": "527. Asaṃyogantassa vuddhi kārite.",
  "anya-e0805n:3249_0": "Asaṃyogantassa dhātussa kārite pare vuddhi hotīti ukārassokāro vuddhi.",
  "anya-e0805n:3250_0": "Dhanaṃ coreti, corenti. Coresi, coretha. Coremi, corema.",
  "anya-e0805n:3250_1": "Ṇayappaccaye – corayati,",
  "anya-e0805n:3250_2": "corayanti. Corayasi,",
  "anya-e0805n:3250_3": "corayatha. Corayāmi, corayāma. Corayate,",
  "anya-e0805n:3250_4": "corayante. Corayase,",
  "anya-e0805n:3250_5": "corayavhe. Coraye,",
  "anya-e0805n:3250_6": "corayāmhe.",
  "anya-e0805n:3251_0": "Kamme yappaccaye īkārāgamo, saralopādi ca, corīyate devadattena, corīyati, corīyanti iccādi.",
  "anya-e0805n:3252_0": "Coretu, corentu. Corehi. Corayatu, corayantu. Coraya, corayāhi.",
  "anya-e0805n:3253_0": "Coreyya, coreyyuṃ. Coraye,",
  "anya-e0805n:3253_1": "corayeyyuṃ. Acoresi, coresi, acoresuṃ, coresuṃ. Acorayi, corayi,",
  "anya-e0805n:3253_2": "acorayiṃsu,",
  "anya-e0805n:3253_3": "corayiṃsu, acorayuṃ, corayuṃ. Acoresi,",
  "anya-e0805n:3253_4": "acoresittha.",
  "anya-e0805n:3253_5": "Tvaṃ acorayi,",
  "anya-e0805n:3253_6": "acorayittha. Acoresiṃ,",
  "anya-e0805n:3253_7": "acoresimha. Acorayiṃ,",
  "anya-e0805n:3253_8": "acorayimha.",
  "anya-e0805n:3253_9": "Acorayittha.",
  "anya-e0805n:3253_10": "Acorīyittha, acorīyi.",
  "anya-e0805n:3254_0": "Corissati,",
  "anya-e0805n:3254_1": "corissanti.",
  "anya-e0805n:3254_2": "Corayissati,",
  "anya-e0805n:3254_3": "corayissanti.",
  "anya-e0805n:3254_4": "Corīyissate,",
  "anya-e0805n:3254_5": "corīyissante.",
  "anya-e0805n:3254_6": "Corīyissati,",
  "anya-e0805n:3254_7": "corīyissanti. Acorissa,",
  "anya-e0805n:3254_8": "acorayissa.",
  "anya-e0805n:3254_9": "Acorīyissatha,",
  "anya-e0805n:3254_10": "acorīyissa iccādi.",
  "anya-e0805n:3255_0": "Tathā cinta cintāyaṃ, saṃyogantattā vuddhiabhāvova viseso.",
  "anya-e0805n:3256_0": "Cinteti,",
  "anya-e0805n:3256_1": "cintayati, cintenti,",
  "anya-e0805n:3256_2": "cintayanti. Cintetu,",
  "anya-e0805n:3256_3": "cintayatu. Cinteyya,",
  "anya-e0805n:3256_4": "cintayeyya. Acintesi, cintesi, acintayi, cintayi.",
  "anya-e0805n:3256_5": "Cintessati,",
  "anya-e0805n:3256_6": "cintayissati.",
  "anya-e0805n:3256_7": "Acintissa,",
  "anya-e0805n:3256_8": "acintayissa iccādi.",
  "anya-e0805n:3257_0": "Manta guttabhāsane, manteti, mantayati iccādi purimasamaṃ.",
  "anya-e0805n:3258_0": "Pāla rakkhaṇe, dhammaṃ pāleti, pālayati. Pālīyati. Pāletu, pālayatu iccādi.",
  "anya-e0805n:3259_0": "Ghaṭa ghaṭane, ghāṭeti, ghāṭayati, ghaṭeti, ghaṭayati, ghaṭādittā vikappena vuddhi.",
  "anya-e0805n:3260_0": "Vida ñāṇe, vedeti, vedayati.",
  "anya-e0805n:3261_0": "Gaṇa saṅkhyāne, “ghaṭādīnaṃ vā”ti na vuddhi, gaṇeti, gaṇayati iccādi, sabbattha subodhaṃ.",
  "anya-e0805n:3262_0": "Curādigaṇo.",
  "anya-e0805n:3263_0": "Bhūvādī ca rudhādī ca, divādī svādayo gaṇā;",
  "anya-e0805n:3264_0": "Kiyādī ca tanādī ca, curādī cidha sattadhā.",
  "anya-e0805n:3265_0": "Vikaraṇavidhānaṃ samattaṃ.",
  "anya-e0805n:3266_0": "Dhātuppaccayantanaya",
  "anya-e0805n:3267_0": "Atha dhātuppaccayantā vuccante.",
  "anya-e0805n:3268_0": "Tattha dhātvatthe niddiṭṭhā khādikāritantā paccayā dhātuppaccayā nāma.",
  "anya-e0805n:3269_0": "Tija nisāna bandhanakhamāsu, dhātusaññādi.",
  "anya-e0805n:3270_0": "“Dhātuliṅgehi parā paccayā”ti ito dhātuggahaṇaṃ anuvattate, “parā, paccayā”ti ca adhikāro.",
  "anya-e0805n:3271_0": "528. Tija gupa kita mānehi kha cha sā vā.",
  "anya-e0805n:3272_0": "Tija gupa kita māna iccetehi dhātūhi kha cha sa iccete paccayā parā honti vā.",
  "anya-e0805n:3273_0": "Tijato khantiyaṃ khova, nindāyaṃ gupato tu cho;",
  "anya-e0805n:3274_0": "Kitā cho sova mānamhā, vavatthitavibhāsato.",
  "anya-e0805n:3275_0": "“Kvacādivaṇṇānamekassarānaṃ dvebhāvo”ti dhātvādissa dvibhāvo.",
  "anya-e0805n:3276_0": "“Byañjanantassā”ti vattamāne –",
  "anya-e0805n:3277_0": "529. Ko khe ca.",
  "anya-e0805n:3278_0": "Dhātvantassa byañjanassa kakārādeso hoti khappaccaye pare.",
  "anya-e0805n:3279_0": "Titikkha iti ṭhite –",
  "anya-e0805n:3280_0": "Dhātuvihitānaṃ tyādivibhattīnaṃ adhātuto appavattiyamāha.",
  "anya-e0805n:3281_0": "530. Dhātuppaccayehi vibhattiyo.",
  "anya-e0805n:3282_0": "Dhātvatthe niddiṭṭhehi khādikāritantehi paccayehi tyādayo vibhattiyo hontīti pure viya vattamānādayo yojetabbā.",
  "anya-e0805n:3283_0": "Ativākyaṃ titikkhati,",
  "anya-e0805n:3283_1": "titikkhanti.",
  "anya-e0805n:3283_2": "Kamme titikkhīyati.",
  "anya-e0805n:3283_3": "Tathā titikkhatu,",
  "anya-e0805n:3283_4": "titikkhantu.",
  "anya-e0805n:3283_5": "Titikkheyya,",
  "anya-e0805n:3283_6": "titikkheyyuṃ.",
  "anya-e0805n:3283_7": "Atitikkhi,",
  "anya-e0805n:3283_8": "atitikkhiṃsu.",
  "anya-e0805n:3283_9": "Titikkhissati.",
  "anya-e0805n:3283_10": "Atitikkhissa iccādi.",
  "anya-e0805n:3284_0": "Khappaccayābhāve appaccayassa ekāro, tejeti, tejati vā, tejanti iccādi.",
  "anya-e0805n:3285_0": "Gupa gopane,",
  "anya-e0805n:3285_1": "chappaccaye dvibhāvo,",
  "anya-e0805n:3285_2": "“pubbobbhāso”ti abbhāsasaññā,",
  "anya-e0805n:3285_3": "“abbhāsassā”ti vattamāne “antassivaṇṇākāro vā”ti abbhāsantassikāro,",
  "anya-e0805n:3285_4": "“kavaggassa cavaggo”ti abbhāsagakārassa jakāro ca.",
  "anya-e0805n:3286_0": "531. Byañjanantassa co chappaccayesu ca.",
  "anya-e0805n:3287_0": "Dhātvanthassa byañjanassa cakārādeso hoti chappaccayesu paresu.",
  "anya-e0805n:3287_1": "Tato vibhattiyo,",
  "anya-e0805n:3287_2": "kāyaṃ jigucchati,",
  "anya-e0805n:3287_3": "jigucchanti.",
  "anya-e0805n:3287_4": "Sesaṃ purimasamaṃ.",
  "anya-e0805n:3287_5": "Chābhāve gopeti,",
  "anya-e0805n:3287_6": "gopenti iccādi.",
  "anya-e0805n:3288_0": "Kita rogāpanayane, chappaccayo, dvittañca.",
  "anya-e0805n:3289_0": "Abbhāsaggahaṇamanuvattate.",
  "anya-e0805n:3290_0": "532. Mānakitānaṃ vatattaṃ vā.",
  "anya-e0805n:3291_0": "Abbhāsagatānaṃ māna kitaiccetesaṃ dhātūnaṃ vakāratakārattaṃ hoti vā yathākkamanti takāro,",
  "anya-e0805n:3291_1": "dhātvantassa cakāro,",
  "anya-e0805n:3291_2": "sesaṃ samaṃ.",
  "anya-e0805n:3291_3": "Rogaṃ tikicchati,",
  "anya-e0805n:3291_4": "tikicchanti iccādi.",
  "anya-e0805n:3291_5": "Takārābhāve “kavaggassa cavaggo”ti cakāro,",
  "anya-e0805n:3291_6": "vicikicchati,",
  "anya-e0805n:3291_7": "vicikicchanti iccādi.",
  "anya-e0805n:3292_0": "Māna vīmaṃsapūjāsu, sappaccayadvibhāvaīkāravakārā.",
  "anya-e0805n:3293_0": "533. Tato pāmānānaṃ vā maṃ sesu.",
  "anya-e0805n:3294_0": "Tato abbhāsato parāsaṃ pāmānānaṃ dhātūnaṃ vāmaṃiccete ādesā honti yathākkamaṃ sappaccaye pare.",
  "anya-e0805n:3294_1": "Sesūti bahuvacananiddeso payogepi vacanavipallāsañāpanatthaṃ.",
  "anya-e0805n:3294_2": "Atthaṃ vīmaṃsati,",
  "anya-e0805n:3294_3": "vīmaṃsanti iccādi.",
  "anya-e0805n:3295_0": "Aññattha “lopañcettamakāro”ti appaccayassekāro, māneti, mānenti.",
  "anya-e0805n:3296_0": "Bhuja pālanabyavaharaṇesu, bhottumicchatīti atthe –",
  "anya-e0805n:3297_0": "“Kha cha sā, vā”ti ca vattate.",
  "anya-e0805n:3298_0": "534. Bhuja ghasa hara su pādīhi tumicchatthesu.",
  "anya-e0805n:3299_0": "Bhuja ghasa hara su pā iccevamādīhi dhātūhi tumicchatthesu ca kha cha saiccete paccayā honti vā.",
  "anya-e0805n:3299_1": "Tumicchānaṃ,",
  "anya-e0805n:3299_2": "tumantayuttaicchāya vā atthā tumicchatthā,",
  "anya-e0805n:3299_3": "tena tumantarahitesu “bhojanamicchatī”tiādīsu na honti,",
  "anya-e0805n:3299_4": "“vuttatthānamappayogo”ti vākyassa appayogo,",
  "anya-e0805n:3299_5": "dhātvādissa dvebhāve kate “dutiyacatutthānaṃ paṭhamatatiyā”ti abbhāsabhakārassa bakāro,",
  "anya-e0805n:3299_6": "dhātvantassa “ko khe cā”ti kakāro,",
  "anya-e0805n:3299_7": "bubhukkhati,",
  "anya-e0805n:3299_8": "bubhukkhanti iccādi.",
  "anya-e0805n:3300_0": "Vāti kimatthaṃ? Bhottumicchati, icchatthesūti kimatthaṃ? Bhottuṃ gacchati.",
  "anya-e0805n:3301_0": "Ghasa adane,",
  "anya-e0805n:3301_1": "ghasitumicchatīti atthe chappaccayo, dvittaṃ,",
  "anya-e0805n:3301_2": "tatiya cavagga ikāra cakārādesā,",
  "anya-e0805n:3301_3": "jighacchati,",
  "anya-e0805n:3301_4": "jighacchanti.",
  "anya-e0805n:3302_0": "Hara haraṇe, haritumicchatīti atthe sappaccayo.",
  "anya-e0805n:3303_0": "535. Harassa gī se.",
  "anya-e0805n:3304_0": "Haraiccetassa dhātussa sabbassa gī hoti se paccaye pare.",
  "anya-e0805n:3304_1": "“Gīse”ti yogavibhāgena jissapi,",
  "anya-e0805n:3304_2": "ṭhānūpacārenādesassāpi dhātuvohārattā dvittaṃ,",
  "anya-e0805n:3304_3": "bhikkhaṃ jigīsati,",
  "anya-e0805n:3304_4": "jigīsanti.",
  "anya-e0805n:3305_0": "Su savaṇe, sotumicchati sussūsati, sussūsanti, “kvaci dhātū”tiādinā dīgho.",
  "anya-e0805n:3306_0": "Pā pāne,",
  "anya-e0805n:3306_1": "pātumicchatīti atthe sappaccayadvittarassattaikārādesā,",
  "anya-e0805n:3306_2": "“tato pāmānānaṃ vāmaṃ sesū”ti vādeso, pivāsati,",
  "anya-e0805n:3306_3": "pivāsanti iccādi.",
  "anya-e0805n:3307_0": "Ji jaye, vijetumicchati vijigīsati iccādi.",
  "anya-e0805n:3308_0": "Saṅgho pabbatamiva attānamācarati, pabbato iva ācaratīti vā atthe –",
  "anya-e0805n:3309_0": "536. Āya nāmato kattupamānādācāre.",
  "anya-e0805n:3310_0": "Ācaraṇakriyāya kattuno upamānabhūtamhā nāmato āyappaccayo hoti ācāratthe.",
  "anya-e0805n:3310_1": "Upamīyati etenāti upamānaṃ,",
  "anya-e0805n:3310_2": "kattuno upamānaṃ kattupamānaṃ,",
  "anya-e0805n:3310_3": "“vuttatthānamappayogo”ti ivasaddanivatti,",
  "anya-e0805n:3310_4": "dhātuppaccayantattā “tesaṃ vibhattiyo lopā cā”ti sutte tesaṃgahaṇena vibhattilopo,",
  "anya-e0805n:3310_5": "“pakati cassa sarantassā”ti pakatibhāvo,",
  "anya-e0805n:3310_6": "saralopādi,",
  "anya-e0805n:3310_7": "“dhātuppaccayehi vibhattiyo”ti vibhattuppatti,",
  "anya-e0805n:3310_8": "pabbatāyati saṅgho,",
  "anya-e0805n:3310_9": "evaṃ samuddamiva attānamācarati samuddāyati,",
  "anya-e0805n:3310_10": "cicciṭamiva attānamācarati cicciṭāyati saddo.",
  "anya-e0805n:3310_11": "Evaṃ dhūmāyati.",
  "anya-e0805n:3311_0": "“Nāmato, ācāre”ti ca vattate.",
  "anya-e0805n:3312_0": "537. Īyūpamānā ca.",
  "anya-e0805n:3313_0": "Upamānabhūtā nāmato īyappaccayo hoti ācāratthe.",
  "anya-e0805n:3313_1": "Puna upamānaggahaṇaṃ kattuggahaṇanivattanatthaṃ,",
  "anya-e0805n:3313_2": "tena kammatopi sijjhati,",
  "anya-e0805n:3313_3": "sesaṃ samaṃ.",
  "anya-e0805n:3313_4": "Achattaṃ chattamivācarati chattīyati,",
  "anya-e0805n:3313_5": "aputtaṃ puttamivācarati puttīyati sissamācariyo.",
  "anya-e0805n:3314_0": "Upamānāti kiṃ? Dhammamācarati, ācāreti kiṃ? Achattaṃ chattamiva rakkhati.",
  "anya-e0805n:3315_0": "“Īyo”ti vattate.",
  "anya-e0805n:3316_0": "538. Nāmamhātticchatthe.",
  "anya-e0805n:3317_0": "Nāmamhā attano icchatthe īyappaccayo hoti.",
  "anya-e0805n:3317_1": "Attano pattamicchati pattīyati,",
  "anya-e0805n:3317_2": "evaṃ vatthīyati,",
  "anya-e0805n:3317_3": "parikkhārīyati,",
  "anya-e0805n:3317_4": "cīvarīyati, paṭīyati,",
  "anya-e0805n:3317_5": "dhanīyati,",
  "anya-e0805n:3317_6": "puttīyati.",
  "anya-e0805n:3318_0": "Atticchattheti kimatthaṃ? Aññassa pattamicchati.",
  "anya-e0805n:3319_0": "Daḷhaṃ karoti vīriyanti atthe –",
  "anya-e0805n:3320_0": "Kāritaggahaṇamanuvattate.",
  "anya-e0805n:3321_0": "539. Dhāturūpe nāmasmā ṇayoca.",
  "anya-e0805n:3322_0": "Dhātuyā rūpe nipphādetabbe,",
  "anya-e0805n:3322_1": "“taṃ karoti,",
  "anya-e0805n:3322_2": "tena atikkamati”iccādike payujjitabbe vā sati nāmamhā ṇayappaccayo hoti,",
  "anya-e0805n:3322_3": "kāritasaññā ca. Ṇalope,",
  "anya-e0805n:3322_4": "vibhattilopasaralopādīsu katesu vibhattuppatti,",
  "anya-e0805n:3322_5": "daḷhayati vīriyaṃ,",
  "anya-e0805n:3322_6": "evaṃ pamāṇayati,",
  "anya-e0805n:3322_7": "amissayati,",
  "anya-e0805n:3322_8": "tathā hatthinā atikkamati atihatthayati,",
  "anya-e0805n:3322_9": "vīṇāya upagāyati upavīṇayati,",
  "anya-e0805n:3322_10": "visuddhā hoti ratti visuddhayati,",
  "anya-e0805n:3322_11": "kusalaṃ pucchati kusalayati iccādi.",
  "anya-e0805n:3323_0": "540. Dhātūhi ṇe ṇaya ṇāpe ṇāpayā kāritāni hetvatthe.",
  "anya-e0805n:3324_0": "Sabbehi dhātūhi hetvatthe abhidheyye ṇe ṇayaṇāpe ṇāpaya iccete paccayā parā honti,",
  "anya-e0805n:3324_1": "te kāritasaññā ca honti.",
  "anya-e0805n:3324_2": "Hetuyeva attho hetvattho,",
  "anya-e0805n:3324_3": "so ca “yo kāreti sa hetū”ti laddhahetusañño suddhakattuno payojako hetukattā,",
  "anya-e0805n:3324_4": "atthato pesanajjhesanādiko payojakabyāpāro idha hetu nāma.",
  "anya-e0805n:3325_0": "Ettha ca –",
  "anya-e0805n:3326_0": "Ṇe ṇayāva uvaṇṇantā, āto dve pacchimā siyuṃ;",
  "anya-e0805n:3327_0": "Sesato caturo dve vā, vāsaddassānuvattito.",
  "anya-e0805n:3328_0": "Akammā dhātavo honti, kārite tu sakammakā;",
  "anya-e0805n:3329_0": "Sakammakā dvikammāssu, dvikammā tu tikammakā.",
  "anya-e0805n:3330_0": "Tasmā kattari kamme ca, kāritākhyātasambhavo;",
  "anya-e0805n:3331_0": "Na bhāve suddhakattā ca, kārite kammasaññito.",
  "anya-e0805n:3332_0": "Niyādīnaṃ padhānañca, appadhānaṃ duhādinaṃ;",
  "anya-e0805n:3333_0": "Kārite suddhakattā ca, kammamākhyātagocaranti.",
  "anya-e0805n:3334_0": "Tattha yo koci bhavati,",
  "anya-e0805n:3334_1": "tamañño “bhavāhi bhavāhi” iccevaṃ bravīti,",
  "anya-e0805n:3334_2": "atha vā bhavantaṃ bhavituṃ samatthaṃ payojayati,",
  "anya-e0805n:3334_3": "bhavituṃ payojetīti vā atthe iminā ṇeṇayappaccayā,",
  "anya-e0805n:3334_4": "kāritasaññā ca,",
  "anya-e0805n:3334_5": "“vuttatthānamappayogo”ti vākyassa appayogo,",
  "anya-e0805n:3334_6": "“kāritānaṃ ṇo lopa”nti ṇalopo,",
  "anya-e0805n:3334_7": "“asaṃyogantassa vuddhi kārite”ti ūkārassokāro vuddhi.",
  "anya-e0805n:3335_0": "“O, e”ti ca vattate, dhātuggahaṇañca.",
  "anya-e0805n:3336_0": "541. Te āvāyā kārite.",
  "anya-e0805n:3337_0": "Te dhātvantabhūtā okārekārā āvaāyādese pāpuṇanti kārite pare.",
  "anya-e0805n:3337_1": "“Te āvāyā”ti yogavibhāgena jheādīnaṃ akāritepi hontīti okārassa āvādeso,",
  "anya-e0805n:3337_2": "saralopādi,",
  "anya-e0805n:3337_3": "“dhātuppaccayehi vibhattiyo”ti tyādayo.",
  "anya-e0805n:3338_0": "So samādhiṃ bhāveti,",
  "anya-e0805n:3338_1": "bhāvayati, bhāventi,",
  "anya-e0805n:3338_2": "bhāvayanti. Bhāvesi,",
  "anya-e0805n:3338_3": "bhāvayasi, bhāvetha,",
  "anya-e0805n:3338_4": "bhāvayatha. Bhāvemi,",
  "anya-e0805n:3338_5": "bhāvayāmi, bhāvema,",
  "anya-e0805n:3338_6": "bhāvayāma.",
  "anya-e0805n:3338_7": "Bhāvayate,",
  "anya-e0805n:3338_8": "bhāvayante.",
  "anya-e0805n:3339_0": "Kamme attanopadayappaccayaīkārāgamā,",
  "anya-e0805n:3339_1": "saralopādi ca,",
  "anya-e0805n:3339_2": "tena bhāvīyate samādhi,",
  "anya-e0805n:3339_3": "bhāvīyante.",
  "anya-e0805n:3339_4": "Bhāvīyati,",
  "anya-e0805n:3339_5": "bhāvīyanti.",
  "anya-e0805n:3340_0": "Tathā bhāvetu,",
  "anya-e0805n:3340_1": "bhāvayatu, bhāventu,",
  "anya-e0805n:3340_2": "bhāvayantu. Bhāvehi, bhāvaya,",
  "anya-e0805n:3340_3": "bhāvayāhi, bhāvetha,",
  "anya-e0805n:3340_4": "bhāvayatha. Bhāvemi,",
  "anya-e0805n:3340_5": "bhāvayāmi, bhāvema,",
  "anya-e0805n:3340_6": "bhāvayāma.",
  "anya-e0805n:3340_7": "Bhāvayataṃ,",
  "anya-e0805n:3340_8": "bhāvayantaṃ.",
  "anya-e0805n:3341_0": "Kamme bhāvīyataṃ, bhāvīyatu, bhāvīyantu.",
  "anya-e0805n:3342_0": "Bhāveyya, bhāvaye,",
  "anya-e0805n:3342_1": "bhāvayeyya,",
  "anya-e0805n:3342_2": "bhāveyyuṃ,",
  "anya-e0805n:3342_3": "bhāvayeyyuṃ.",
  "anya-e0805n:3342_4": "Bhāveyyāsi,",
  "anya-e0805n:3342_5": "bhāvayeyyāsi,",
  "anya-e0805n:3342_6": "bhāveyyātha,",
  "anya-e0805n:3342_7": "bhāvayeyyātha.",
  "anya-e0805n:3342_8": "Bhāveyyāmi,",
  "anya-e0805n:3342_9": "bhāvayeyyāmi,",
  "anya-e0805n:3342_10": "bhāveyyāma,",
  "anya-e0805n:3342_11": "bhāvayeyyāma. Bhāvetha,",
  "anya-e0805n:3342_12": "bhāvayetha, bhāveraṃ,",
  "anya-e0805n:3342_13": "bhāvayeraṃ.",
  "anya-e0805n:3343_0": "Kamme bhāvīyeyya, bhāvīyeyyuṃ.",
  "anya-e0805n:3344_0": "Ajjataniyaṃ “sattamajjatanimhī”ti yogavibhāgena kāritantāpi dīghato sakārāgamo.",
  "anya-e0805n:3345_0": "Abhāvesi, bhāvesi, abhāvayi, bhāvayi,",
  "anya-e0805n:3345_1": "abhāvesuṃ, bhāvesuṃ,",
  "anya-e0805n:3345_2": "abhāvayiṃsu,",
  "anya-e0805n:3345_3": "bhāvayiṃsu,",
  "anya-e0805n:3345_4": "abhāvayuṃ, bhāvayuṃ. Abhāvesi,",
  "anya-e0805n:3345_5": "abhāvayasi,",
  "anya-e0805n:3345_6": "abhāvittha,",
  "anya-e0805n:3345_7": "abhāvayittha.",
  "anya-e0805n:3345_8": "Abhāvesiṃ, bhāvesiṃ,",
  "anya-e0805n:3345_9": "abhāvayiṃ, bhāvayiṃ,",
  "anya-e0805n:3345_10": "abhāvimha,",
  "anya-e0805n:3345_11": "abhāvayimha.",
  "anya-e0805n:3346_0": "Kamme abhāvīyittha, abhāvīyi.",
  "anya-e0805n:3347_0": "Bhāvessati,",
  "anya-e0805n:3347_1": "bhāvayissati,",
  "anya-e0805n:3347_2": "bhāvessanti,",
  "anya-e0805n:3347_3": "bhāvayissanti.",
  "anya-e0805n:3347_4": "Bhāvessasi,",
  "anya-e0805n:3347_5": "bhāvayissasi,",
  "anya-e0805n:3347_6": "bhāvissatha,",
  "anya-e0805n:3347_7": "bhāvayissatha.",
  "anya-e0805n:3347_8": "Bhāvessāmi,",
  "anya-e0805n:3347_9": "bhāvayissāmi,",
  "anya-e0805n:3347_10": "bhāvessāma,",
  "anya-e0805n:3347_11": "bhāvayissāma.",
  "anya-e0805n:3348_0": "Kamme bhāvīyissate, bhāvīyissante. Bhāvīyissati, bhāvīyissanti.",
  "anya-e0805n:3349_0": "Abhāvissa, abhāvayissa, abhāvissaṃsu, abhāvayissaṃsu. Kamme abhāvīyissatha, abhāvīyissa iccādi.",
  "anya-e0805n:3350_0": "Tathā yo koci pacati,",
  "anya-e0805n:3350_1": "tamañño “pacāhi pacāhi” iccevaṃ bravīti,",
  "anya-e0805n:3350_2": "atha vā pacantaṃ payojeti,",
  "anya-e0805n:3350_3": "pacituṃ vā payojetīti atthe vuttanayena ṇe ṇayādayo,",
  "anya-e0805n:3350_4": "akārassākāro vuddhi,",
  "anya-e0805n:3350_5": "sesaṃ neyyaṃ.",
  "anya-e0805n:3351_0": "So devadattaṃ odanaṃ pāceti, pācenti. Pācesi, pācetha. Pācemi, pācema. Pācayati,",
  "anya-e0805n:3351_1": "pācayanti. Pācayasi,",
  "anya-e0805n:3351_2": "pācayatha. Pācayāmi, pācayāma.",
  "anya-e0805n:3351_3": "Ṇāpeṇāpayesu pana so puriso taṃ purisaṃ odanaṃ pācāpeti,",
  "anya-e0805n:3351_4": "pācāpenti.",
  "anya-e0805n:3351_5": "Pācāpayati,",
  "anya-e0805n:3351_6": "pācāpayanti.",
  "anya-e0805n:3352_0": "Kamme so odanaṃ pācīyati tena, pācayīyati, pācāpīyati, pācāpayīyati.",
  "anya-e0805n:3353_0": "Tathā pācetu, pācayatu, pācāpetu,",
  "anya-e0805n:3353_1": "pācāpayatu.",
  "anya-e0805n:3353_2": "Pācīyataṃ, pācīyatu,",
  "anya-e0805n:3353_3": "pācayīyataṃ,",
  "anya-e0805n:3353_4": "pācayīyatu,",
  "anya-e0805n:3353_5": "pācāpīyataṃ,",
  "anya-e0805n:3353_6": "pācāpīyatu,",
  "anya-e0805n:3353_7": "pācāpayīyataṃ,",
  "anya-e0805n:3353_8": "pācāpayīyatu. Pāceyya,",
  "anya-e0805n:3353_9": "pācayeyya,",
  "anya-e0805n:3353_10": "pācāpeyya,",
  "anya-e0805n:3353_11": "pācāpayeyya.",
  "anya-e0805n:3353_12": "Pācīyeyya,",
  "anya-e0805n:3353_13": "pācīyeyyuṃ. Apācesi, apācayi,",
  "anya-e0805n:3353_14": "apācāpesi,",
  "anya-e0805n:3353_15": "apācāpayi.",
  "anya-e0805n:3353_16": "Pācessati,",
  "anya-e0805n:3353_17": "pācayissati,",
  "anya-e0805n:3353_18": "pācāpessati,",
  "anya-e0805n:3353_19": "pācāpayissati. Apācissa,",
  "anya-e0805n:3353_20": "apācayissa,",
  "anya-e0805n:3353_21": "apācāpissa,",
  "anya-e0805n:3353_22": "apācāpayissa iccādi.",
  "anya-e0805n:3354_0": "Gacchantaṃ, gantuṃ vā payojetīti atthe ṇe ṇayādayo, vuddhiyaṃ sampattāyaṃ –",
  "anya-e0805n:3355_0": "“Asaṃyogantassa vuddhi kārite”ti vattate.",
  "anya-e0805n:3356_0": "542. Ghaṭādīnaṃ vā.",
  "anya-e0805n:3357_0": "Ghaṭādīnaṃ dhātūnaṃ asaṃyogantānaṃ vuddhi hoti vā kāriteti ettha vāggahaṇena vuddhi na hoti,",
  "anya-e0805n:3357_1": "vavatthitavibhāsatthoyaṃ vāsaddo.",
  "anya-e0805n:3358_0": "So taṃ purisaṃ gāmaṃ gameti, gamayati,",
  "anya-e0805n:3358_1": "gacchāpeti,",
  "anya-e0805n:3358_2": "gacchāpayati.",
  "anya-e0805n:3358_3": "So gāmaṃ gamīyati tena,",
  "anya-e0805n:3358_4": "gamayīyati,",
  "anya-e0805n:3358_5": "gacchāpīyati,",
  "anya-e0805n:3358_6": "gacchāpayīyati iccādi.",
  "anya-e0805n:3358_7": "Sabbattha yojetabbaṃ.",
  "anya-e0805n:3358_8": "Evaṃ uparipi.",
  "anya-e0805n:3359_0": "Ghaṭa īhāyaṃ,",
  "anya-e0805n:3359_1": "ghaṭantaṃ payojayati, ghaṭeti,",
  "anya-e0805n:3359_2": "ghaṭādīnaṃ vāti na vuddhi,",
  "anya-e0805n:3359_3": "ghaṭayati,",
  "anya-e0805n:3359_4": "ghaṭāpeti,",
  "anya-e0805n:3359_5": "ghaṭāpayati.",
  "anya-e0805n:3360_0": "“Kārite”ti vattate.",
  "anya-e0805n:3361_0": "543. Guha dusānaṃ dīghaṃ.",
  "anya-e0805n:3362_0": "Guhadusaiccetesaṃ dhātūnaṃ saro dīghamāpajjate kārite pare, vuddhāpavādoyaṃ.",
  "anya-e0805n:3363_0": "Guha saṃvaraṇe,",
  "anya-e0805n:3363_1": "guhituṃ payojayati gūhayati,",
  "anya-e0805n:3363_2": "gūhayanti.",
  "anya-e0805n:3363_3": "Dusa appītimhi,",
  "anya-e0805n:3363_4": "dussantaṃ payojayati dūsayati,",
  "anya-e0805n:3363_5": "dūsayanti iccādi.",
  "anya-e0805n:3364_0": "Tathā icchantaṃ payojayati icchāpeti,",
  "anya-e0805n:3364_1": "icchāpayati, eseti, esayati.",
  "anya-e0805n:3364_2": "Niyacchantaṃ payojayati niyāmeti,",
  "anya-e0805n:3364_3": "niyāmayati.",
  "anya-e0805n:3364_4": "Āsantaṃ payojayati āseti, āsayati,",
  "anya-e0805n:3364_5": "acchāpeti,",
  "anya-e0805n:3364_6": "acchāpayati.",
  "anya-e0805n:3364_7": "Labhantaṃ payojayati lābheti,",
  "anya-e0805n:3364_8": "lābhayati.",
  "anya-e0805n:3364_9": "Vacantaṃ payojayati vāceti, vācayati, vācāpeti,",
  "anya-e0805n:3364_10": "vācāpayati.",
  "anya-e0805n:3364_11": "Evaṃ vāseti, vāsayati, vāsāpeti,",
  "anya-e0805n:3364_12": "vāsāpayati. Vāheti, vāhayati, vāhāpeti,",
  "anya-e0805n:3364_13": "vāhāpayati. Jīreti, jīrayati, jīrāpeti,",
  "anya-e0805n:3364_14": "jīrāpayati. Māreti, mārayati, mārāpeti,",
  "anya-e0805n:3364_15": "mārāpayati. Dasseti,",
  "anya-e0805n:3364_16": "dassayati iccādi.",
  "anya-e0805n:3365_0": "Tathā tudantaṃ payojayati todeti, todayati, todāpeti,",
  "anya-e0805n:3365_1": "todāpayati.",
  "anya-e0805n:3365_2": "Pavisantaṃ payojayati,",
  "anya-e0805n:3365_3": "pavisituṃ vā paveseti,",
  "anya-e0805n:3365_4": "pavesayati,",
  "anya-e0805n:3365_5": "pavesāpeti,",
  "anya-e0805n:3365_6": "pavesāpayati.",
  "anya-e0805n:3365_7": "Uddisantaṃ payojayati uddisāpeti,",
  "anya-e0805n:3365_8": "uddisāpayati.",
  "anya-e0805n:3365_9": "Pahontaṃ payojayati pahāveti,",
  "anya-e0805n:3365_10": "pahāvayati.",
  "anya-e0805n:3365_11": "Sayantaṃ payojayati sāyeti, sāyayati, sāyāpeti,",
  "anya-e0805n:3365_12": "sāyāpayati.",
  "anya-e0805n:3365_13": "Ettha ekārassa āyādeso, sayāpeti,",
  "anya-e0805n:3365_14": "sayāpayati,",
  "anya-e0805n:3365_15": "“kvaci dhātū”tiādinā ṇāpeṇāpayesu āyādesassa rassattaṃ.",
  "anya-e0805n:3365_16": "Nayantaṃ payojayati nayāpeti,",
  "anya-e0805n:3365_17": "nayāpayati.",
  "anya-e0805n:3365_18": "Patiṭṭhantaṃ payojayati patiṭṭhāpeti,",
  "anya-e0805n:3365_19": "patiṭṭhāpayati,",
  "anya-e0805n:3365_20": "patiṭṭhapeti vā.",
  "anya-e0805n:3366_0": "Hanantaṃ payojayatīti atthe ṇeṇayādayo.",
  "anya-e0805n:3367_0": "“Ṇamhī”ti vattate.",
  "anya-e0805n:3368_0": "544. Hanassa ghāto.",
  "anya-e0805n:3369_0": "Hanaiccetassa dhātussa ghātādeso hoti ṇakāravati kāritappaccaye pare. Ghāteti,",
  "anya-e0805n:3369_1": "ghātayati,",
  "anya-e0805n:3369_2": "ghātāpeti,",
  "anya-e0805n:3369_3": "ghātāpayati,",
  "anya-e0805n:3369_4": "“vadho vā sabbatthā”ti vadhādese vadheti,",
  "anya-e0805n:3369_5": "vadhāpeti.",
  "anya-e0805n:3370_0": "Juhontaṃ payojayati juhāveti,",
  "anya-e0805n:3370_1": "juhāvayati.",
  "anya-e0805n:3370_2": "Jahantaṃ payojayati jahāpeti,",
  "anya-e0805n:3370_3": "jahāpayati, hāpeti, hāpayati.",
  "anya-e0805n:3370_4": "Dadantaṃ payojayati dāpeti, dāpayati.",
  "anya-e0805n:3370_5": "Pidahantaṃ payojayati pidhāpeti,",
  "anya-e0805n:3370_6": "pidhāpayati,",
  "anya-e0805n:3370_7": "pidahāpeti,",
  "anya-e0805n:3370_8": "pidahāpayati.",
  "anya-e0805n:3371_0": "Rundhantaṃ payojayati rodheti,",
  "anya-e0805n:3371_1": "rodhayati,",
  "anya-e0805n:3371_2": "rodhāpeti,",
  "anya-e0805n:3371_3": "rodhāpayati.",
  "anya-e0805n:3371_4": "Chindantaṃ payojayati chedeti,",
  "anya-e0805n:3371_5": "chedayati,",
  "anya-e0805n:3371_6": "chedāpeti,",
  "anya-e0805n:3371_7": "chedāpayati.",
  "anya-e0805n:3371_8": "Yuñjantaṃ payojayati yojeti, yojayati, yojāpeti,",
  "anya-e0805n:3371_9": "yojāpayati.",
  "anya-e0805n:3371_10": "Bhuñjantaṃ payojayati bhojeti,",
  "anya-e0805n:3371_11": "bhojayati,",
  "anya-e0805n:3371_12": "bhojāpeti,",
  "anya-e0805n:3371_13": "bhojāpayati.",
  "anya-e0805n:3371_14": "Muñcantaṃ payojayati moceti, mocayati, mocāpeti,",
  "anya-e0805n:3371_15": "mocāpayati.",
  "anya-e0805n:3372_0": "Dibbantaṃ payojayati deveti, devayati.",
  "anya-e0805n:3372_1": "Uppajjantaṃ payojayati uppādeti,",
  "anya-e0805n:3372_2": "uppādayati.",
  "anya-e0805n:3372_3": "Bujjhantaṃ payojayati bodheti,",
  "anya-e0805n:3372_4": "bodhayati.",
  "anya-e0805n:3372_5": "“Dādhāntato yo kvacī”ti yakārāgamo,",
  "anya-e0805n:3372_6": "bujjhāpeti,",
  "anya-e0805n:3372_7": "bujjhāpayati.",
  "anya-e0805n:3372_8": "Tussantaṃ payojayati toseti, tosayati, tosāpeti,",
  "anya-e0805n:3372_9": "tosāpayati.",
  "anya-e0805n:3372_10": "Sammantaṃ payojayati sameti, samayati,",
  "anya-e0805n:3372_11": "ghaṭādittā na vuddhi.",
  "anya-e0805n:3372_12": "Kuppantaṃ payojayati kopeti, kopayati.",
  "anya-e0805n:3372_13": "Jāyantaṃ payojayati janeti, janayati,",
  "anya-e0805n:3372_14": "ghaṭādittā na vuddhi.",
  "anya-e0805n:3373_0": "Suṇantaṃ payojayati dhammaṃ sāveti, sāvayati. Pāpuṇantaṃ payojayati pāpeti, pāpayati.",
  "anya-e0805n:3374_0": "Vikkiṇantaṃ payojayati vikkāyāpeti,",
  "anya-e0805n:3374_1": "vikkāyāpayati.",
  "anya-e0805n:3374_2": "Jinantaṃ payojayati jayāpeti,",
  "anya-e0805n:3374_3": "jayāpayati.",
  "anya-e0805n:3374_4": "Jānantaṃ payojayati ñāpeti, ñāpayati.",
  "anya-e0805n:3374_5": "Gaṇhantaṃ payojayati gāheti, gāhayati, gāhāpeti,",
  "anya-e0805n:3374_6": "gāhāpayati,",
  "anya-e0805n:3374_7": "gaṇhāpeti,",
  "anya-e0805n:3374_8": "gaṇhāpayati.",
  "anya-e0805n:3375_0": "Vitanantaṃ payojayati vitāneti,",
  "anya-e0805n:3375_1": "vitānayati.",
  "anya-e0805n:3375_2": "Yo koci karoti,",
  "anya-e0805n:3375_3": "tamañño “karohi karohi”iccevaṃ bravīti,",
  "anya-e0805n:3375_4": "karontaṃ payojayati,",
  "anya-e0805n:3375_5": "kātuṃ vā kāreti, kārayati, kārāpeti,",
  "anya-e0805n:3375_6": "kārāpayati iccādi.",
  "anya-e0805n:3376_0": "Corentaṃ payojayati corāpeti,",
  "anya-e0805n:3376_1": "corāpayati.",
  "anya-e0805n:3376_2": "Cintentaṃ payojayati cintāpeti,",
  "anya-e0805n:3376_3": "cintāpayati,",
  "anya-e0805n:3376_4": "pūjentaṃ payojayati pūjāpeti,",
  "anya-e0805n:3376_5": "pūjāpayati iccādi.",
  "anya-e0805n:3376_6": "Sabbattha subodhaṃ.",
  "anya-e0805n:3377_0": "Dhātuppaccayato cāpi, kāritappaccayā siyuṃ;",
  "anya-e0805n:3378_0": "Sakāritehi yuṇvūnaṃ, dassanañcettha ñāpakaṃ.",
  "anya-e0805n:3379_0": "Tena titikkhantaṃ payojayati titikkheti,",
  "anya-e0805n:3379_1": "titikkhāpeti.",
  "anya-e0805n:3379_2": "Tikicchantaṃ payojayati tikiccheti,",
  "anya-e0805n:3379_3": "tikicchayati,",
  "anya-e0805n:3379_4": "tikicchāpeti,",
  "anya-e0805n:3379_5": "tikicchāpayati.",
  "anya-e0805n:3379_6": "Evaṃ bubhukkheti,",
  "anya-e0805n:3379_7": "bubhukkhayati,",
  "anya-e0805n:3379_8": "bubhukkhāpeti,",
  "anya-e0805n:3379_9": "bubhukkhāpayati,",
  "anya-e0805n:3379_10": "pabbatāyantaṃ payojayati pabbatāyayati.",
  "anya-e0805n:3379_11": "Puttīyayati iccādipi siddhaṃ bhavati.",
  "anya-e0805n:3380_0": "Dhātuppaccayantanayo.",
  "anya-e0805n:3381_0": "Sāsanatthaṃ samuddiṭṭhaṃ, ākhyātaṃ sakabuddhiyā;",
  "anya-e0805n:3382_0": "Bāhusaccabalenīdaṃ, cintayantu vicakkhaṇā.",
  "anya-e0805n:3383_0": "Bhavati tiṭṭhati seti, ahosi evamādayo;",
  "anya-e0805n:3384_0": "Akammakāti viññeyyā, kammalakkhaṇaviññunā.",
  "anya-e0805n:3385_0": "Akammakāpi hetvattha-ppaccayantā sakammakā;",
  "anya-e0805n:3386_0": "Taṃ yathā bhikkhu bhāveti, maggaṃ rāgādidūsakanti.",
  "anya-e0805n:3387_0": "Iti padarūpasiddhiyaṃ ākhyātakaṇḍo",
  "anya-e0805n:3388_0": "Chaṭṭho.",
  "anya-e0805n:3389_0": "7. Kibbidhānakaṇḍa",
  "anya-e0805n:3390_0": "Tekālika",
  "anya-e0805n:3391_0": "Kiccappaccayantanaya",
  "anya-e0805n:3392_0": "Atha dhātūhiyeva bhāvakammakattukaraṇādisādhanasahitaṃ kibbidhānamārabhīyate.",
  "anya-e0805n:3393_0": "Tattha kiccakitakavasena duvidhā hi paccayā,",
  "anya-e0805n:3393_1": "tesu kiccasaññāya paṭhamaṃ vuttattā,",
  "anya-e0805n:3393_2": "kiccānamappakattā ca kiccappaccayā tāva vuccante.",
  "anya-e0805n:3394_0": "Bhū sattāyaṃ, “bhūyate, abhavittha, bhavissate vā devadattenā”ti viggahe –",
  "anya-e0805n:3395_0": "“Dhātuyā kammādimhi ṇo”ti ito “dhātuyā”ti sabbattha paccayādividhāne vattate, “parā,",
  "anya-e0805n:3395_1": "paccayā”ti ca adhikāro.",
  "anya-e0805n:3396_0": "545. Bhāvakammesu tabbānīyā.",
  "anya-e0805n:3397_0": "Bhāvakammaiccetesvatthesu sabbadhātūhi tabba anīyaiccete paccayā parā honti.",
  "anya-e0805n:3397_1": "Yogavibhāgena aññatthāpi.",
  "anya-e0805n:3398_0": "Tattha –",
  "anya-e0805n:3399_0": "Akammakehi dhātūhi, bhāve kiccā bhavanti te;",
  "anya-e0805n:3400_0": "Sakammakehi kammatthe, arahasakkatthadīpakā.",
  "anya-e0805n:3401_0": "Te ca –",
  "anya-e0805n:3402_0": "546. Ṇādayo tekālikā.",
  "anya-e0805n:3403_0": "Tikāle niyuttā tekālikā,",
  "anya-e0805n:3403_1": "ye idha tatiye dhātvādhikāre vihitā aniddiṭṭhakālā ṇādayo paccayā,",
  "anya-e0805n:3403_2": "te tekālikā hontīti paribhāsato kālattayepi honti.",
  "anya-e0805n:3404_0": "Sīhagatiyā “kvacī”ti vattate.",
  "anya-e0805n:3405_0": "547. Yathāgamamikāro.",
  "anya-e0805n:3406_0": "Yathāgamaṃ yathāpayogaṃ jinavacanānuparodhena dhātūhi paro ikārāgamo hoti kvaci byañjanādikesu kiccakitakappaccayesu,",
  "anya-e0805n:3406_1": "“aññesu cā”ti vuddhi,",
  "anya-e0805n:3406_2": "“o ava sare”ti avādeso,",
  "anya-e0805n:3406_3": "“naye paraṃ yutte”ti paraṃ netabbaṃ.",
  "anya-e0805n:3407_0": "548. Te kiccā.",
  "anya-e0805n:3408_0": "Ye idha vuttā tabbānīyaṇya teyya riccappaccayā,",
  "anya-e0805n:3408_1": "te kiccasaññā hontīti veditabbā.",
  "anya-e0805n:3408_2": "Tato “aññe kiti”ti vacanato kiccappaccayānamakitakattā nāmabyapadese asampatte “taddhitasamāsakitakā",
  "anya-e0805n:3408_3": "nāmaṃvātavetunādīsu cā”ti ettha caggahaṇena nāmabyapadeso,",
  "anya-e0805n:3408_4": "tato syādyuppatti.",
  "anya-e0805n:3408_5": "Bhāve bhāvassekattā ekavacanameva,",
  "anya-e0805n:3408_6": "“si”nti amādeso.",
  "anya-e0805n:3408_7": "Bhavitabbaṃ bhavatā paññena,",
  "anya-e0805n:3408_8": "bhavanīyaṃ.",
  "anya-e0805n:3409_0": "Idha byañjanādittābhāvā anuvattitakvaciggahaṇena ikārāgamābhāvo.",
  "anya-e0805n:3409_1": "Bhāve kiccappaccayantā napuṃsakā.",
  "anya-e0805n:3409_2": "Kamme tiliṅgā.",
  "anya-e0805n:3410_0": "Kammani abhipubbo,",
  "anya-e0805n:3410_1": "abhibhūyate,",
  "anya-e0805n:3410_2": "abhibhūyittha,",
  "anya-e0805n:3410_3": "abhibhūyissateti abhibhavitabbo kodho paṇḍitena,",
  "anya-e0805n:3410_4": "abhibhavitabbā taṇhā,",
  "anya-e0805n:3410_5": "abhibhavitabbaṃ dukkhaṃ,",
  "anya-e0805n:3410_6": "evaṃ abhibhavanīyo,",
  "anya-e0805n:3410_7": "abhibhavanīyā,",
  "anya-e0805n:3410_8": "abhibhavanīyaṃ,",
  "anya-e0805n:3410_9": "purisa kaññā cittasaddanayena netabbaṃ,",
  "anya-e0805n:3410_10": "evaṃ sabbattha.",
  "anya-e0805n:3411_0": "Ettha hi –",
  "anya-e0805n:3412_0": "Tabbādīheva kammassa, vuttattāva punattanā;",
  "anya-e0805n:3413_0": "Vattabbassa abhāvā na, dutiyā paṭhamā tato.",
  "anya-e0805n:3414_0": "Āsa upavesane,",
  "anya-e0805n:3414_1": "āsīyittha, āsīyate,",
  "anya-e0805n:3414_2": "āsīyissateti āsitabbaṃ tayā, āsanīyaṃ.",
  "anya-e0805n:3414_3": "Kamme upāsitabbo garu,",
  "anya-e0805n:3414_4": "upāsanīyo.",
  "anya-e0805n:3415_0": "Sī saye,",
  "anya-e0805n:3415_1": "asīyittha, sīyate,",
  "anya-e0805n:3415_2": "sīyissateti sayitabbaṃ bhavatā,",
  "anya-e0805n:3415_3": "sayanīyaṃ,",
  "anya-e0805n:3415_4": "“e ayā”ti ayādeso,",
  "anya-e0805n:3415_5": "atisayitabbo paro,",
  "anya-e0805n:3415_6": "atisayanīyo.",
  "anya-e0805n:3416_0": "Pada gatimhi,",
  "anya-e0805n:3416_1": "uppajjittha,",
  "anya-e0805n:3416_2": "uppajjate,",
  "anya-e0805n:3416_3": "uppajjissateti uppajjitabbaṃ tena,",
  "anya-e0805n:3416_4": "uppajjanīyaṃ,",
  "anya-e0805n:3416_5": "ettha ca “kattarī”ti adhikāraṃ vinā “divādito yo”ti vinādhikārayogavibhāgena yappaccayo,",
  "anya-e0805n:3416_6": "“tassa cavaggayakāra”iccādinā cavaggo,",
  "anya-e0805n:3416_7": "“paradvebhāvo ṭhāne”ti dvibhāvo,",
  "anya-e0805n:3416_8": "paṭipajjitabbo maggo,",
  "anya-e0805n:3416_9": "paṭipajjanīyo.",
  "anya-e0805n:3417_0": "Budha avagamane, abujjhittha, bujjhate, bujjhissateti bujjhitabbo dhammo, bujjhanīyo.",
  "anya-e0805n:3418_0": "Su savaṇe,",
  "anya-e0805n:3418_1": "asūyittha, sūyate,",
  "anya-e0805n:3418_2": "sūyissateti sotabbo dhammo,",
  "anya-e0805n:3418_3": "idha yathāgamaggahaṇena ikārāgamābhāvo,",
  "anya-e0805n:3418_4": "suṇitabbo,",
  "anya-e0805n:3418_5": "“svādito ṇu ṇā uṇā cā”ti vinādhikārayogavibhāgena ṇāpaccayo, savaṇīyo.",
  "anya-e0805n:3419_0": "Kara karaṇe, karīyittha, karīyati, karīyissatīti atthe tabbā’nīyā.",
  "anya-e0805n:3420_0": "“Antassa, karassa, ca, tatta”nti ca vattate.",
  "anya-e0805n:3421_0": "549. Tuṃ tu na tabbesu vā.",
  "anya-e0805n:3422_0": "Karaiccetassa dhātussa antabhūtassa rakārassa takārattaṃ hoti vā tuṃ tu na tabbaiccetesu paccayesu paresu.",
  "anya-e0805n:3422_1": "Kattabbo bhavatā dhammo,",
  "anya-e0805n:3422_2": "kattabbā pūjā,",
  "anya-e0805n:3422_3": "kattabbaṃ kusalaṃ,",
  "anya-e0805n:3422_4": "tattābhāve “karotissā”ti vattamāne “tavetunādīsu kā”ti ettha ādisaddena tabbepi kādeso,",
  "anya-e0805n:3422_5": "kātabbaṃ hitaṃ.",
  "anya-e0805n:3423_0": "550. Rahādito ṇa.",
  "anya-e0805n:3424_0": "Rakāra hahārādyantehi dhātūhi parassa anānīyādinakārassa ṇakāro hoti. Ādisaddena ramu apañātāditopi.",
  "anya-e0805n:3425_0": "Rahādito parassettha, nakārassa asambhavā;",
  "anya-e0805n:3426_0": "Anānīyādinasseva, sāmathyāyaṃ ṇakāratā.",
  "anya-e0805n:3427_0": "Karaṇīyo dhammo, karaṇārahoti attho, karaṇīyā, karaṇīyaṃ.",
  "anya-e0805n:3428_0": "Bhara bharaṇe, bharīyatīti bharitabbo, bharaṇīyo.",
  "anya-e0805n:3429_0": "Gaha upādāne,",
  "anya-e0805n:3429_1": "agayhittha, gayhati,",
  "anya-e0805n:3429_2": "gayhissatīti gahetabbo,",
  "anya-e0805n:3429_3": "“tesu vuddhī”tiādinā ikārassekāro,",
  "anya-e0805n:3429_4": "saṅgaṇhitabbo,",
  "anya-e0805n:3429_5": "“gahādito ppaṇhā”ti vinādhikārayogavibhāgena ṇhāpaccayo,",
  "anya-e0805n:3429_6": "halopasaralopādi,",
  "anya-e0805n:3429_7": "saṅgaṇhaṇīyo, gahaṇīyo.",
  "anya-e0805n:3430_0": "Ādiggahaṇena ramu kīḷāyaṃ, ramīyittha, ramīyati, ramīyissatīti ramitabbo, ramaṇīyo vihāro.",
  "anya-e0805n:3431_0": "Apa pāpuṇane,",
  "anya-e0805n:3431_1": "uṇāpaccayo,",
  "anya-e0805n:3431_2": "pāpīyatīti pāpuṇitabbo,",
  "anya-e0805n:3431_3": "“gupādīnañcā”ti dhātvantassa lopo,",
  "anya-e0805n:3431_4": "dvittañca, pattabbo, patteyyo,",
  "anya-e0805n:3431_5": "pāpuṇaṇīyo, pāpaṇīyo.",
  "anya-e0805n:3432_0": "“Antassa, vā”ti ca vattate.",
  "anya-e0805n:3433_0": "551. Gama khana hanādīnaṃ tuṃtabbādīsu na.",
  "anya-e0805n:3434_0": "Gama khana hanaiccevamādīnaṃ makāra nakārantānaṃ dhātūnamantassa nakāro hoti vā tuṃ tabba tave tuna tvānatvāiccevamādīsu takārādippaccayesu paresu.",
  "anya-e0805n:3434_1": "Agacchīyittha,",
  "anya-e0805n:3434_2": "gacchīyati,",
  "anya-e0805n:3434_3": "gacchīyissatīti gantabbo maggo,",
  "anya-e0805n:3434_4": "gamitabbaṃ,",
  "anya-e0805n:3434_5": "gamanīyaṃ.",
  "anya-e0805n:3435_0": "Khanu avadāraṇe,",
  "anya-e0805n:3435_1": "akhaññittha, khaññati,",
  "anya-e0805n:3435_2": "khaññissatīti khantabbaṃ āvāṭaṃ,",
  "anya-e0805n:3435_3": "khanitabbaṃ,",
  "anya-e0805n:3435_4": "“kvaci dhātū”tiādinā khanantassa ṇattañca,",
  "anya-e0805n:3435_5": "khaṇitabbaṃ,",
  "anya-e0805n:3435_6": "khaṇaṇīyaṃ,",
  "anya-e0805n:3435_7": "khananīyaṃ vā.",
  "anya-e0805n:3436_0": "Hana hiṃsā gatīsu, ahaññittha, haññate, haññissateti hantabbaṃ, hanitabbaṃ, hananīyaṃ.",
  "anya-e0805n:3437_0": "Mana ñāṇe,",
  "anya-e0805n:3437_1": "amaññittha, maññate,",
  "anya-e0805n:3437_2": "maññissateti mantabbo,",
  "anya-e0805n:3437_3": "manitabbo,",
  "anya-e0805n:3437_4": "yappaccaye cavaggādi,",
  "anya-e0805n:3437_5": "maññitabbaṃ,",
  "anya-e0805n:3437_6": "maññanīyaṃ.",
  "anya-e0805n:3438_0": "Pūja pūjāyaṃ,",
  "anya-e0805n:3438_1": "apūjīyittha, pūjīyati,",
  "anya-e0805n:3438_2": "pūjīyissatīti atthe tabbānīyā.",
  "anya-e0805n:3438_3": "“Curādito ṇe ṇayā”ti akattaripi ṇeṇayā,",
  "anya-e0805n:3438_4": "ikārāgamānīyesu “saralopo”tiādinā kāritasarassa lopo,",
  "anya-e0805n:3438_5": "pūjetabbo,",
  "anya-e0805n:3438_6": "pūjayitabbo,",
  "anya-e0805n:3438_7": "pūjanīyo bhagavā.",
  "anya-e0805n:3439_0": "“Tabbānīyā”ti yogavibhāgena kattukaraṇesupi,",
  "anya-e0805n:3439_1": "yā pāpuṇane,",
  "anya-e0805n:3439_2": "niyyātīti niyyānīko maggo.",
  "anya-e0805n:3439_3": "Gacchantīti gamanīyā bhogā.",
  "anya-e0805n:3439_4": "Naha soce,",
  "anya-e0805n:3439_5": "nahāyati etenāti nahānīyaṃ cuṇṇaṃ.",
  "anya-e0805n:3440_0": "“Bhāvakammesū”ti adhikāro.",
  "anya-e0805n:3441_0": "552. Ṇyo ca.",
  "anya-e0805n:3442_0": "Bhāvakammesu sabbadhātūhi ṇyappaccayo hoti, caggahaṇena “ñāteyya”ntiādīsu teyyappaccayo ca.",
  "anya-e0805n:3443_0": "553. Kāritaṃ viya ṇānubandho.",
  "anya-e0805n:3444_0": "Anubandho appayogī,",
  "anya-e0805n:3444_1": "ṇakārānubandho paccayo kāritaṃ viya daṭṭhabboti kāritabyapadeso,",
  "anya-e0805n:3444_2": "“kāritānaṃ ṇo lopa”nti ṇalopo,",
  "anya-e0805n:3444_3": "“asaṃyogantassa vuddhi kārite”ti vuddhi,",
  "anya-e0805n:3444_4": "ikārāgamo,",
  "anya-e0805n:3444_5": "kattabbaṃ kāriyaṃ.",
  "anya-e0805n:3445_0": "Hara haraṇe, aharīyittha, harīyati, harīyissatīti vā haritabbaṃ hāriyaṃ.",
  "anya-e0805n:3446_0": "Bhara bharaṇe, bharitabbaṃ bhāriyaṃ.",
  "anya-e0805n:3447_0": "Labha lābhe,",
  "anya-e0805n:3447_1": "labhitabbaṃ labbhaṃ,",
  "anya-e0805n:3447_2": "“yavataṃ talana”iccādisutte kāraggahaṇena yavato bhakārassa bhakāro, dvittaṃ.",
  "anya-e0805n:3448_0": "Sāsa anusiṭṭhimhi, sāsitabbo sisso, “kvaci dhātū”tiādinā ākārassikāro.",
  "anya-e0805n:3449_0": "Vaca viyattiyaṃ vācāyaṃ, ṇyappaccayādimhi kate “antānaṃ, ṇānubandhe”ti ca vattate.",
  "anya-e0805n:3450_0": "554. Kagā cajānaṃ.",
  "anya-e0805n:3451_0": "Cajaiccetesaṃ dhātvantānaṃ kakāra gakārādesā honti ṇakārānubandhe paccaye pareti cassa kādeso.",
  "anya-e0805n:3451_1": "Vacanīyaṃ vākyaṃ.",
  "anya-e0805n:3452_0": "Bhaja sevāyaṃ, bhajanīyaṃ bhāgyaṃ, jassa gādeso.",
  "anya-e0805n:3453_0": "Ci caye,",
  "anya-e0805n:3453_1": "acīyittha, cīyati,",
  "anya-e0805n:3453_2": "cīyissatīti cetabbaṃ ceyyaṃ,",
  "anya-e0805n:3453_3": "ikārassekāro vuddhi,",
  "anya-e0805n:3453_4": "yakārassa dvittaṃ,",
  "anya-e0805n:3453_5": "vinipubbo “do dhassa cā”ti sutte caggahaṇena cakārassa chakāro,",
  "anya-e0805n:3453_6": "viniccheyyaṃ,",
  "anya-e0805n:3453_7": "vinicchitabbaṃ,",
  "anya-e0805n:3453_8": "vinicchanīyaṃ.",
  "anya-e0805n:3453_9": "“Kiyādito nā”ti vinādhikārayogavibhāgena tabbānīya tuṃ tunā dīsu ca nāpaccayo,",
  "anya-e0805n:3453_10": "vinicchinitabbaṃ,",
  "anya-e0805n:3453_11": "vinicchinanīyaṃ.",
  "anya-e0805n:3454_0": "Nī pāpuṇane, anīyittha, nīyati, nīyissatīti neyyo, neyyā, neyyaṃ. Netabbaṃ.",
  "anya-e0805n:3455_0": "Ṇyaggahaṇaṃ chaṭṭhīyantavasenānuvattate, maṇḍūkagatiyā antaggahaṇañca tatiyantavasena.",
  "anya-e0805n:3456_0": "555. Bhūtobba.",
  "anya-e0805n:3457_0": "Bhū iccetasmā parassa ṇyappaccayassa saha dhātvantena abbādeso hoti.",
  "anya-e0805n:3457_1": "Bhavitabbo bhabbo, bhabbā, bhabbaṃ.",
  "anya-e0805n:3458_0": "“Ṇyassa, antenā”ti ca vattate.",
  "anya-e0805n:3459_0": "556. Vada mada gamu yuja garahākārādīhi jjammaggayheyyāgāro vā.",
  "anya-e0805n:3460_0": "Vada mada gamu yuja garahaiccevamādīhi dhātūhi,",
  "anya-e0805n:3460_1": "ākārantehi ca parassa ṇyappaccayassa dhātvantena saha yathākkamaṃ jja mma gga yha e yyaiccete ādesā honti vā,",
  "anya-e0805n:3460_2": "garassa ca gārādeso,",
  "anya-e0805n:3460_3": "garahassa garassevāyaṃ gāro.",
  "anya-e0805n:3460_4": "Vavatthitavibhāsatthoyaṃ vāsaddo.",
  "anya-e0805n:3461_0": "Vada viyattiyaṃ vācāyaṃ,",
  "anya-e0805n:3461_1": "avajjittha, vajjati,",
  "anya-e0805n:3461_2": "vajjissatīti vā vajjaṃ vadanīyaṃ,",
  "anya-e0805n:3461_3": "rassattaṃ.",
  "anya-e0805n:3461_4": "Vajjaṃ doso.",
  "anya-e0805n:3462_0": "Mada ummāde,",
  "anya-e0805n:3462_1": "amajjittha, majjate,",
  "anya-e0805n:3462_2": "majjissati etenāti majjaṃ madanīyaṃ.",
  "anya-e0805n:3462_3": "Madaggahaṇena karaṇepi ṇyappaccayo.",
  "anya-e0805n:3462_4": "Gamu sappa gatimhi,",
  "anya-e0805n:3462_5": "gantabbaṃ gammaṃ.",
  "anya-e0805n:3463_0": "Yuja yoge, ayujjittha, yujjate, yujjissatīti yoggaṃ, niyojjo vā.",
  "anya-e0805n:3464_0": "Garaha nindāyaṃ,",
  "anya-e0805n:3464_1": "agarayhittha,",
  "anya-e0805n:3464_2": "garahīyati,",
  "anya-e0805n:3464_3": "garahīyissatīti atthe ṇyappaccayo,",
  "anya-e0805n:3464_4": "tassiminā dhātvantena saha yhādeso,",
  "anya-e0805n:3464_5": "garassa gārādeso ca, gārayho, gārayhā, gārayhaṃ,",
  "anya-e0805n:3464_6": "garahaṇīyaṃ.",
  "anya-e0805n:3465_0": "Ādisaddena aññepi damajahantā gayhante.",
  "anya-e0805n:3465_1": "Gada viyattiyaṃ vācāyaṃ, gajjate,",
  "anya-e0805n:3465_2": "gadanīyaṃ vā gajjaṃ.",
  "anya-e0805n:3465_3": "Pada gatimhi,",
  "anya-e0805n:3465_4": "pajjanīyaṃ pajjaṃ gāthā.",
  "anya-e0805n:3465_5": "Khāda bhakkhaṇe,",
  "anya-e0805n:3465_6": "khajjateti khajjaṃ khādanīyaṃ.",
  "anya-e0805n:3465_7": "Damu damane,",
  "anya-e0805n:3465_8": "adammittha, dammate,",
  "anya-e0805n:3465_9": "damīyissatīti dammo damanīyo.",
  "anya-e0805n:3465_10": "Bhuja pālanabyavaharaṇesu,",
  "anya-e0805n:3465_11": "abhujjittha, bhujjati,",
  "anya-e0805n:3465_12": "bhujjissatīti bhoggaṃ,",
  "anya-e0805n:3465_13": "bhojjaṃ vā,",
  "anya-e0805n:3465_14": "kāraggahaṇena yassa jakāro.",
  "anya-e0805n:3465_15": "Gahetabbaṃ gayhamiccādi.",
  "anya-e0805n:3466_0": "Ākārantato pana dā dāne,",
  "anya-e0805n:3466_1": "adīyittha, dīyati,",
  "anya-e0805n:3466_2": "dīyissatīti atthe ṇyappaccayo,",
  "anya-e0805n:3466_3": "tassiminā dhātvantena ākārena saha eyyādeso, deyyaṃ, dātabbaṃ.",
  "anya-e0805n:3466_4": "Anīye “saralopo”tiādinā pubbasarassa lope sampatte tattheva tuggahaṇena nisedhetvā “sarā sare lopa”nti ākāre lutte parasarassa dīgho, dānīyaṃ.",
  "anya-e0805n:3467_0": "Pā pāne,",
  "anya-e0805n:3467_1": "apīyittha, pīyati,",
  "anya-e0805n:3467_2": "pīyissatīti peyyaṃ, pātabbaṃ, pānīyaṃ. Hā cāge,",
  "anya-e0805n:3467_3": "ahīyittha, hīyati,",
  "anya-e0805n:3467_4": "hīyissatīti heyyaṃ, hātabbaṃ, hānīyaṃ. Mā māne,",
  "anya-e0805n:3467_5": "amīyittha, mīyati,",
  "anya-e0805n:3467_6": "mīyissatīti meyyaṃ, mātabbaṃ,",
  "anya-e0805n:3467_7": "minitabbaṃ,",
  "anya-e0805n:3467_8": "metabbaṃ vā.",
  "anya-e0805n:3467_9": "Ñā avabodhane,",
  "anya-e0805n:3467_10": "aññāyittha, ñāyati,",
  "anya-e0805n:3467_11": "ñāyissatīti ñeyyaṃ, ñātabbaṃ, ñāteyyaṃ.",
  "anya-e0805n:3467_12": "“Ñāssa jā jaṃ nā”ti jādese “kiyādito nā”ti vinādhikārayogavibhāgena nāpaccayo,",
  "anya-e0805n:3467_13": "ikārāgamo ca,",
  "anya-e0805n:3467_14": "jānitabbaṃ,",
  "anya-e0805n:3467_15": "vijānanīyaṃ.",
  "anya-e0805n:3467_16": "Khyāpakathane,",
  "anya-e0805n:3467_17": "saṅkhyātabbaṃ,",
  "anya-e0805n:3467_18": "saṅkhyeyyaṃ iccādi.",
  "anya-e0805n:3468_0": "557. Karamhā ricca.",
  "anya-e0805n:3469_0": "Karadhātuto riccappaccayo hoti bhāvakammesu.",
  "anya-e0805n:3470_0": "558. Ramhi ranto rādi no.",
  "anya-e0805n:3471_0": "Rakārānubandhe paccaye pare sabbo dhātvanto rādi paccayarakāramariyādo no hoti,",
  "anya-e0805n:3471_1": "lopamāpajjateti attho.",
  "anya-e0805n:3471_2": "Rantoti ettha rakāro sandhijo,",
  "anya-e0805n:3471_3": "kattabbaṃ kiccaṃ.",
  "anya-e0805n:3471_4": "“Riccā”ti yogavibhāgena bharāditopi riccappaccayo, yathā,",
  "anya-e0805n:3471_5": "bharīyatīti bhacco, saralopo.",
  "anya-e0805n:3471_6": "I gatimhi,",
  "anya-e0805n:3471_7": "pati etabbo paṭicco.",
  "anya-e0805n:3472_0": "559. Pesātisaggapattakālesu kiccā.",
  "anya-e0805n:3473_0": "Pesa atisagga pattakālaiccetesvatthesu kiccappaccayā honti.",
  "anya-e0805n:3473_1": "Pesanaṃ nāma “kattabbamidaṃ bhavatā”ti āṇāpanaṃ,",
  "anya-e0805n:3473_2": "ajjhesanañca.",
  "anya-e0805n:3473_3": "Atisaggonāma “kimidaṃ mayā kattabba”nti puṭṭhassa vā “pāṇo na hantabbo”tiādinā paṭipattidassanamukhena vā kattabbassa anuññā.",
  "anya-e0805n:3473_4": "Pattakālo nāma sampattasamayo yo attano kiccakaraṇasamayamanupaparikkhitvā na karoti,",
  "anya-e0805n:3473_5": "tassa samayārocanaṃ,",
  "anya-e0805n:3473_6": "na tattha ajjhesanamatthīti.",
  "anya-e0805n:3473_7": "Te ca “bhāvakammesu kiccattakkhatthā”ti vuttattā bhāvakammesveva bhavanti.",
  "anya-e0805n:3474_0": "Pesane tāva –",
  "anya-e0805n:3474_1": "karīyatu bhavatā kammanti atthe iminā tabbānīyā,",
  "anya-e0805n:3474_2": "sesaṃ vuttanayameva,",
  "anya-e0805n:3474_3": "kattabbaṃ kammaṃ bhavatā,",
  "anya-e0805n:3474_4": "karaṇīyaṃ kiccaṃ bhavatā.",
  "anya-e0805n:3475_0": "Atisagge bhujjatu bhavatāti atthe tabbādi, “aññesu cā”ti vuddhi.",
  "anya-e0805n:3476_0": "“Tassā”ti vattate.",
  "anya-e0805n:3477_0": "560. Bhujādīnamanto no dvi ca.",
  "anya-e0805n:3478_0": "Bhujaiccevamādīnaṃ jakārādiantānaṃ dhātūnamanto no hoti,",
  "anya-e0805n:3478_1": "parassa kiccakitakappaccayatakārassa ca dvebhāvo hoti.",
  "anya-e0805n:3478_2": "Bhottabbaṃ bhojanaṃ bhavatā,",
  "anya-e0805n:3478_3": "bhojanīyaṃ bhojjaṃ bhavatā.",
  "anya-e0805n:3479_0": "Ikārāgamayuttatakāre pana –",
  "anya-e0805n:3479_1": "“namakarānamantānaṃ niyuttatamhī”ti ettha “antānaṃ niyuttatamhī”ti yogavibhāgena dhātvantalopādinisedho,",
  "anya-e0805n:3479_2": "“rudhādito niggahītapubba”nti vinādhikārayogavibhāgena,",
  "anya-e0805n:3479_3": "“niggahītañcā”ti vā niggahītāgamo,",
  "anya-e0805n:3479_4": "bhuñjitabbaṃ tayā,",
  "anya-e0805n:3479_5": "yuñjitabbaṃ.",
  "anya-e0805n:3480_0": "Samayārocane pana –",
  "anya-e0805n:3480_1": "i ajjhayane adhipubbo,",
  "anya-e0805n:3480_2": "adhīyataṃ bhavatāti atthe tabbānīyādi,",
  "anya-e0805n:3480_3": "ikārāgamavuddhiayādesaajjhādesā ca,",
  "anya-e0805n:3480_4": "ṇyappaccaye tu vuddhi,",
  "anya-e0805n:3480_5": "yakārassa dvittañca,",
  "anya-e0805n:3480_6": "ajjhayitabbaṃ,",
  "anya-e0805n:3480_7": "ajjheyyaṃ bhavatā,",
  "anya-e0805n:3480_8": "ajjhayanīyaṃ bhavatā,",
  "anya-e0805n:3480_9": "avassaṃ kattabbanti vākye pana “kiccā”ti adhikicca “avassakādhamiṇesu ṇī cā”ti avassakādhamiṇatthe ca tabbādayo,",
  "anya-e0805n:3480_10": "kattabbaṃ me bhavatā gehaṃ,",
  "anya-e0805n:3480_11": "karaṇīyaṃ, kāriyaṃ.",
  "anya-e0805n:3480_12": "Evaṃ dātabbaṃ me bhavatā sataṃ, dānīyaṃ, deyyaṃ.",
  "anya-e0805n:3481_0": "Dhara dhāraṇe, curādittā ṇeṇayā, vuddhi, ikārāgamo ca, dhāretabbaṃ, dhārayitabbaṃ iccādi.",
  "anya-e0805n:3482_0": "“Nudādīhi yuṇvūnamanānanākānanakā sakāritehi cā”ti sakāritehipi yuṇvūnamādesavidhānatoyeva dhātuppaccayantatopi",
  "anya-e0805n:3482_1": "kiccakitakappaccayā bhavantīti daṭṭhabbo.",
  "anya-e0805n:3482_2": "Tena titikkhāpīyatīti titikkhāpetabbo.",
  "anya-e0805n:3482_3": "Evaṃ tikicchāpetabbo tikicchāpanīyo.",
  "anya-e0805n:3482_4": "Abhāvīyittha,",
  "anya-e0805n:3482_5": "bhāvīyati,",
  "anya-e0805n:3482_6": "bhāvīyissatīti bhāvetabbo maggo.",
  "anya-e0805n:3482_7": "Bhāvayitabbo,",
  "anya-e0805n:3482_8": "bhāvanīyo,",
  "anya-e0805n:3482_9": "bhāvanīyaṃ,",
  "anya-e0805n:3482_10": "bhāvanīyā,",
  "anya-e0805n:3482_11": "akārīyittha, kārīyati,",
  "anya-e0805n:3482_12": "kārīyissatīti kāretabbaṃ,",
  "anya-e0805n:3482_13": "kārayitabbaṃ,",
  "anya-e0805n:3482_14": "kārāpetabbaṃ,",
  "anya-e0805n:3482_15": "kārāpayitabbaṃ,",
  "anya-e0805n:3482_16": "kārāpanīyamiccādi ca siddhaṃ bhavati.",
  "anya-e0805n:3483_0": "Kattabbaṃ karaṇīyañca, kāriyaṃ kiccamiccapi;",
  "anya-e0805n:3484_0": "Kāretabbaṃ tathā kārā-petabbaṃ kiccasaṅgaho.",
  "anya-e0805n:3485_0": "Kiccappaccayantanayo.",
  "anya-e0805n:3486_0": "Tekālika",
  "anya-e0805n:3487_0": "Kitakappaccayantanaya",
  "anya-e0805n:3488_0": "Idāni kitakappaccayā vuccante.",
  "anya-e0805n:3489_0": "Kara karaṇe, pure viya dhātusaññādi.",
  "anya-e0805n:3490_0": "Kumbhaiccupapadaṃ, tato dutiyā.",
  "anya-e0805n:3491_0": "“Kumbhaṃ karoti, akāsi, karissatī”ti vā viggahe –",
  "anya-e0805n:3492_0": "“Parā, paccayā”ti ca vattate.",
  "anya-e0805n:3493_0": "561. Dhātuyā kammādimhi ṇo.",
  "anya-e0805n:3494_0": "Kammasmiṃ ādimhi sati dhātuyā paro ṇappaccayo hoti.",
  "anya-e0805n:3495_0": "So ca –",
  "anya-e0805n:3496_0": "562. Aññe kita.",
  "anya-e0805n:3497_0": "Tatiye dhātvādhikāre vihitā kiccehi aññe paccayā kiticceva saññā hontīti kitasaññā katā.",
  "anya-e0805n:3498_0": "563. Kattari kita.",
  "anya-e0805n:3499_0": "Kattari kārake kitapaccayo hotīti niyamato kattari bhavati,",
  "anya-e0805n:3499_1": "so ca “ṇādayo tekālikā”ti vuttattā kālattaye ca hoti.",
  "anya-e0805n:3499_2": "Pure viya kāritabyapadesaṇalopavuddhiyo,",
  "anya-e0805n:3499_3": "paccayantassāliṅgattā syādimhi asampatte “taddhitasamāsakitakā nāmaṃvātavetunādīsu cā”ti kitakantattā nāmaṃva kate syādyuppatti,",
  "anya-e0805n:3499_4": "tato kumbhaṃ karotīti atthe “amādayo parapadebhī”ti dutiyātappurisasamāso,",
  "anya-e0805n:3499_5": "“nāmāna”ntiādinā samāsasaññā,",
  "anya-e0805n:3499_6": "“tesaṃ vibhattiyo lopā cā”ti vibhattilopo,",
  "anya-e0805n:3499_7": "“pakati cassa sarantassā”ti pakatibhāvo,",
  "anya-e0805n:3499_8": "puna samāsattā nāmamiva kate syādyuppatti.",
  "anya-e0805n:3500_0": "So kumbhakāro,",
  "anya-e0805n:3500_1": "te kumbhakārā iccādi.",
  "anya-e0805n:3500_2": "Itthiyaṃ kumbhakārī,",
  "anya-e0805n:3500_3": "kumbhakāriyo iccādi,",
  "anya-e0805n:3500_4": "tathā kammaṃ karotīti kammakāro.",
  "anya-e0805n:3500_5": "Evaṃ mālākāro,",
  "anya-e0805n:3500_6": "kaṭṭhakāro,",
  "anya-e0805n:3500_7": "rathakāro,",
  "anya-e0805n:3500_8": "suvaṇṇakāro,",
  "anya-e0805n:3500_9": "suttakāro,",
  "anya-e0805n:3500_10": "vuttikāro, ṭīkākāro.",
  "anya-e0805n:3501_0": "Gaha upādāne, pattaṃ agaṇhi, gaṇhāti, gaṇhissatīti vā pattaggāho. Evaṃ rasmiggāho, rajjuggāho.",
  "anya-e0805n:3502_0": "Ve tantasantāne,",
  "anya-e0805n:3502_1": "tantaṃ avāyi, vāyati,",
  "anya-e0805n:3502_2": "vāyissatīti vā tantavāyo,",
  "anya-e0805n:3502_3": "“te āvāyā kārite”ti āyādeso,",
  "anya-e0805n:3502_4": "vākye panettha “te āvāyā”ti yogavibhāgena āyādeso.",
  "anya-e0805n:3502_5": "Evaṃ tunnavāyo.",
  "anya-e0805n:3503_0": "Mā parimāṇe, dhaññaṃ amini, mināti, minissatīti vā atthe ṇappaccaye kate –",
  "anya-e0805n:3504_0": "“Ṇamhī”ti vattate.",
  "anya-e0805n:3505_0": "564. Ākārantānamāyo.",
  "anya-e0805n:3506_0": "Ākārantānaṃ dhātūnaṃ antassa āyādeso hoti ṇakārānubandhe paccaye pare,",
  "anya-e0805n:3506_1": "saralopādi.",
  "anya-e0805n:3506_2": "Dhaññamāyo.",
  "anya-e0805n:3506_3": "Evaṃ dānaṃ dadātīti dānadāyo.",
  "anya-e0805n:3507_0": "Kamu kantimhi,",
  "anya-e0805n:3507_1": "dhammaṃ akāmayi, kāmayati,",
  "anya-e0805n:3507_2": "kāmayissatīti vā dhammakāmo puriso,",
  "anya-e0805n:3507_3": "dhammakāmā kaññā,",
  "anya-e0805n:3507_4": "dhammakāmaṃ cittaṃ.",
  "anya-e0805n:3507_5": "Evaṃ atthakāmo, hitakāmo,",
  "anya-e0805n:3507_6": "sukhakāmo,",
  "anya-e0805n:3507_7": "dhammaṃ pāletīti dhammapālo iccādi.",
  "anya-e0805n:3508_0": "Damu damane,",
  "anya-e0805n:3508_1": "“ariṃ adami, dameti,",
  "anya-e0805n:3508_2": "damissatī”ti viggahe “dhātuyā”ti adhikāro,",
  "anya-e0805n:3508_3": "“kammādimhī”ti ca vattate.",
  "anya-e0805n:3509_0": "565. Saññāyamanu.",
  "anya-e0805n:3510_0": "Kammūpapade ādimhi sati saññāyaṃ gamyamānāyaṃ dhātuyā appaccayo hoti,",
  "anya-e0805n:3510_1": "upapadante nukārāgamo ca.",
  "anya-e0805n:3510_2": "Ettha ca “nu niggahītaṃ padante”ti sutte “padante”ti vacanato upapadanteyeva nukārāgamo hotīti daṭṭhabbaṃ.",
  "anya-e0805n:3510_3": "“Tesu vuddhī”tiādinā ukāralopo.",
  "anya-e0805n:3510_4": "Ayaṃ pana nvāgamo samāsaṃ katvā upapadavibhattilope kateyeva hotīti veditabbaṃ.",
  "anya-e0805n:3511_0": "566. Nu niggahītaṃ padante.",
  "anya-e0805n:3512_0": "Upapadabhūtanāmapadante vattamāno nukārāgamo niggahītamāpajjate,",
  "anya-e0805n:3512_1": "niggahītassa vaggantattaṃ,",
  "anya-e0805n:3512_2": "sesaṃ samaṃ,",
  "anya-e0805n:3512_3": "vuddhābhāvova viseso,",
  "anya-e0805n:3512_4": "arindamo rājā.",
  "anya-e0805n:3513_0": "Tathā tara taraṇe,",
  "anya-e0805n:3513_1": "vessaṃ taratīti vessantaro,",
  "anya-e0805n:3513_2": "taṇhaṃ karoti hiṃsatīti taṇhaṅkaro bhagavā.",
  "anya-e0805n:3513_3": "Evaṃ medhaṅkaro,",
  "anya-e0805n:3513_4": "saraṇaṅkaro,",
  "anya-e0805n:3513_5": "dīpaṅkaro.",
  "anya-e0805n:3514_0": "“Ādimhi, a”iti ca vattate.",
  "anya-e0805n:3515_0": "567. Pure dadā ca iṃ.",
  "anya-e0805n:3516_0": "Purasadde ādimhi sati “dada dāne”iccetāya dhātuyā appaccayo hoti,",
  "anya-e0805n:3516_1": "purasadde akārassa iñca hoti.",
  "anya-e0805n:3516_2": "Ettha ca “tadanuparodhenā”ti paribhāsato purasaddantasseva iṃ hotīti daṭṭhabbaṃ.",
  "anya-e0805n:3516_3": "Ṇādīnaṃ tekālikattepi upapadatthavisesena atīteyevāyamappaccayo hotīti daṭṭhabbaṃ.",
  "anya-e0805n:3516_4": "Pure dānaṃ adadīti purindado sakko.",
  "anya-e0805n:3516_5": "Idhāpi vibhattilope kateyeva iṃādeso.",
  "anya-e0805n:3517_0": "“Kammādimhi, a”iti ca vattate.",
  "anya-e0805n:3518_0": "568. Sabbato ṇvu tvāvī vā.",
  "anya-e0805n:3519_0": "Sabbato dhātuto kammādimhi vā akammādimhi vā sati a ṇvu tu āvī iccete cattāro paccayā honti.",
  "anya-e0805n:3519_1": "Vāggahaṇaṃ “akammādimhi vā”ti vikappanatthaṃ.",
  "anya-e0805n:3520_0": "Appaccaye tāva –",
  "anya-e0805n:3520_1": "dhara dhāraṇe,",
  "anya-e0805n:3520_2": "dhammaṃ adhari, dharati,",
  "anya-e0805n:3520_3": "dharissatīti vā dhammadharo.",
  "anya-e0805n:3520_4": "Evaṃ vinayadharo.",
  "anya-e0805n:3520_5": "Tathā taṃ karotīti takkaro, dvittaṃ.",
  "anya-e0805n:3520_6": "Evaṃ hitakaro,",
  "anya-e0805n:3520_7": "divasakaro, dinakaro, divākaro, nisākaro,",
  "anya-e0805n:3520_8": "dhanuṃ gaṇhātīti dhanuggaho.",
  "anya-e0805n:3520_9": "Evaṃ kaṭaggaho,",
  "anya-e0805n:3520_10": "sabbakāmaṃ dadātīti sabbakāmadado,",
  "anya-e0805n:3520_11": "sabbadado.",
  "anya-e0805n:3521_0": "Āto pana –",
  "anya-e0805n:3521_1": "annaṃ adāsi, dadāti,",
  "anya-e0805n:3521_2": "dadissatīti annado.",
  "anya-e0805n:3521_3": "Evaṃ dhanado,",
  "anya-e0805n:3521_4": "saccaṃ sandahatīti saccasandho. Pā pāne,",
  "anya-e0805n:3521_5": "majjaṃ pivatīti majjapo.",
  "anya-e0805n:3521_6": "Tā pālane,",
  "anya-e0805n:3521_7": "gavaṃ saddaṃ tāyatīti gottaṃ.",
  "anya-e0805n:3521_8": "Evaṃ kattari.",
  "anya-e0805n:3522_0": "Akammādimhi pana “yasmā dapetī”ti sutte bhayaggahaṇena sesasādhanepi appaccayo.",
  "anya-e0805n:3523_0": "Nī pāpuṇane vipubbo, vinesi, vineti,",
  "anya-e0805n:3523_1": "vinessati etena,",
  "anya-e0805n:3523_2": "etthāti vā vinayo,",
  "anya-e0805n:3523_3": "“aññesu cā”ti vuddhi,",
  "anya-e0805n:3523_4": "ayādeso ca,",
  "anya-e0805n:3523_5": "nayanaṃ nayo.",
  "anya-e0805n:3523_6": "Si sevāyaṃ nipubbo,",
  "anya-e0805n:3523_7": "nissīyittha,",
  "anya-e0805n:3523_8": "nissīyati,",
  "anya-e0805n:3523_9": "nissīyissatīti vā nissayo. Si saye, anusayi, anuseti,",
  "anya-e0805n:3523_10": "anusessatīti vā anusayo.",
  "anya-e0805n:3524_0": "I gatimhi patipubbo,",
  "anya-e0805n:3524_1": "paṭicca ekasmā phalametīti paccayo, samudayo. Ci caye,",
  "anya-e0805n:3524_2": "vinicchīyate anena,",
  "anya-e0805n:3524_3": "vinicchayanaṃ vā vinicchayo,",
  "anya-e0805n:3524_4": "uccayanaṃ uccayo, sañcayo,",
  "anya-e0805n:3524_5": "dhammaṃ vicinātīti dhammavicayo.",
  "anya-e0805n:3524_6": "Khī khaye,",
  "anya-e0805n:3524_7": "khayanaṃ khayo. Ji jaye,",
  "anya-e0805n:3524_8": "vijayanaṃ vijayo, jayo.",
  "anya-e0805n:3524_9": "Kī dabbavinimaye,",
  "anya-e0805n:3524_10": "vikkayanaṃ vikkayo, kayo.",
  "anya-e0805n:3524_11": "Lī silesane,",
  "anya-e0805n:3524_12": "allīyati etthāti ālayo, layo.",
  "anya-e0805n:3524_13": "Evaṃ ivaṇṇantato.",
  "anya-e0805n:3525_0": "Āsuṇantīti assavā, avādeso,",
  "anya-e0805n:3525_1": "paṭissavanaṃ paṭissavo.",
  "anya-e0805n:3525_2": "Su gatimhi,",
  "anya-e0805n:3525_3": "ābhavaggā savantīti āsavā. Ru sadde,",
  "anya-e0805n:3525_4": "ravatīti ravo.",
  "anya-e0805n:3525_5": "Bhavatīti bhavo.",
  "anya-e0805n:3525_6": "Pabhavati etasmāti pabhavo.",
  "anya-e0805n:3525_7": "Lū chedane,",
  "anya-e0805n:3525_8": "lavanaṃ lavo.",
  "anya-e0805n:3525_9": "Evaṃ uvaṇṇantato.",
  "anya-e0805n:3526_0": "Niggaṇhāti,",
  "anya-e0805n:3526_1": "niggahaṇaṃ vā niggaho, paggaho,",
  "anya-e0805n:3526_2": "saṅgaṇhāti tena,",
  "anya-e0805n:3526_3": "saṅgahaṇaṃ vā saṅgaho.",
  "anya-e0805n:3526_4": "Vara varaṇe,",
  "anya-e0805n:3526_5": "saṃvaraṇaṃ saṃvaro.",
  "anya-e0805n:3526_6": "Dara ādare,",
  "anya-e0805n:3526_7": "ādaraṇaṃ ādaro.",
  "anya-e0805n:3526_8": "Āgacchati,",
  "anya-e0805n:3526_9": "āgamananti vā āgamo,",
  "anya-e0805n:3526_10": "āgamīyanti ettha,",
  "anya-e0805n:3526_11": "etena vā atthāti āgamo pariyatti.",
  "anya-e0805n:3526_12": "Sappatīti sappo.",
  "anya-e0805n:3526_13": "Dibbatīti devo.",
  "anya-e0805n:3526_14": "Kamu padavikkhepe,",
  "anya-e0805n:3526_15": "pakkamanaṃ,",
  "anya-e0805n:3526_16": "pakkamatīti vā pakkamo.",
  "anya-e0805n:3526_17": "Evaṃ vikkamo.",
  "anya-e0805n:3527_0": "Cara caraṇe,",
  "anya-e0805n:3527_1": "vane caratīti vanacaro,",
  "anya-e0805n:3527_2": "kāmo avacarati etthāti kāmāvacaro loko,",
  "anya-e0805n:3527_3": "kāmāvacarā saññā,",
  "anya-e0805n:3527_4": "kāmāvacaraṃ cittaṃ.",
  "anya-e0805n:3527_5": "Gāvo caranti etthāti gocaro,",
  "anya-e0805n:3527_6": "chaṭṭhītappuriso.",
  "anya-e0805n:3528_0": "Pādena pivatīti pādapo. Evaṃ kacchapo, tatiyātappuriso.",
  "anya-e0805n:3529_0": "Ruha janane,",
  "anya-e0805n:3529_1": "sirasmiṃ ruhatīti siroruho,",
  "anya-e0805n:3529_2": "guhāyaṃ sayatīti guhāsayaṃ cittaṃ.",
  "anya-e0805n:3529_3": "Evaṃ kucchisayā vātā.",
  "anya-e0805n:3529_4": "Ṭhā gatinivattimhi,",
  "anya-e0805n:3529_5": "pabbate aṭṭhāsi, tiṭṭhati,",
  "anya-e0805n:3529_6": "ṭhassatīti vā pabbataṭṭho puriso,",
  "anya-e0805n:3529_7": "pabbataṭṭhā nadī,",
  "anya-e0805n:3529_8": "pabbataṭṭhaṃ osadhaṃ.",
  "anya-e0805n:3529_9": "Evaṃ thalaṭṭhaṃ,",
  "anya-e0805n:3529_10": "jalaṭṭhaṃ,",
  "anya-e0805n:3529_11": "sattamītappuriso.",
  "anya-e0805n:3530_0": "569. Gahassupadhasse vā.",
  "anya-e0805n:3531_0": "Gahaiccetassa dhātussa upadhassa ettaṃ hoti vā,",
  "anya-e0805n:3531_1": "upadhāti antakkharato pubbakkharassa parasamaññā,",
  "anya-e0805n:3531_2": "gayhatīti gehaṃ, gahaṃ vā.",
  "anya-e0805n:3532_0": "Ṇvuppaccaye rathaṃ karotīti atthe ṇvuppaccayo,",
  "anya-e0805n:3532_1": "so ca “aññe kita”ti kitasaññattā “kattari kita”ti kattariyeva bhavati,",
  "anya-e0805n:3532_2": "tato kāritabyapadesa ṇalopavuddhiyo.",
  "anya-e0805n:3533_0": "570. Anakā yuṇvūnaṃ.",
  "anya-e0805n:3534_0": "Yuṇvuiccetesaṃ paccayānaṃ ana akaiccete ādesā hontīti akādeso.",
  "anya-e0805n:3534_1": "Sesaṃ kumbhakārasaddasamaṃ,",
  "anya-e0805n:3534_2": "rathakārako.",
  "anya-e0805n:3534_3": "Tathā annaṃ dadātīti annadāyako,",
  "anya-e0805n:3534_4": "“ākārantānamāyo”ti āyādeso,",
  "anya-e0805n:3534_5": "“itthiyamato āpaccayo”ti āpaccayo,",
  "anya-e0805n:3534_6": "“tesu vuddhī”tiādinā akārassa ikāro,",
  "anya-e0805n:3534_7": "annadāyikā kaññā,",
  "anya-e0805n:3534_8": "annadāyakaṃ kulaṃ.",
  "anya-e0805n:3534_9": "Lokaṃ netīti lokanāyako,",
  "anya-e0805n:3534_10": "vineti satteti vināyako,",
  "anya-e0805n:3534_11": "“te āvāyā kārite”ti āyādeso.",
  "anya-e0805n:3535_0": "Akammūpapade karotīti kārako, kārikā, kārakaṃ.",
  "anya-e0805n:3535_1": "Dadātīti dāyako, dāyikā, dāyakaṃ.",
  "anya-e0805n:3535_2": "Netīti nāyako, nāyikā, nāyakaṃ.",
  "anya-e0805n:3535_3": "Bhagavato ovādānusāsaniṃ asuṇi, suṇāti,",
  "anya-e0805n:3535_4": "suṇissatīti vā sāvako, sāvikā, āvādeso.",
  "anya-e0805n:3535_5": "Lunātīti lāvako.",
  "anya-e0805n:3535_6": "Pu pavane,",
  "anya-e0805n:3535_7": "punātīti pāvako,",
  "anya-e0805n:3535_8": "bhavatīti bhāvako,",
  "anya-e0805n:3535_9": "upāsatīti upāsako, upāsikā.",
  "anya-e0805n:3535_10": "Gaṇhātīti gāhako.",
  "anya-e0805n:3536_0": "Pacatīti pācako. Ayaji, yajati,",
  "anya-e0805n:3536_1": "yajissatīti vā yājako.",
  "anya-e0805n:3536_2": "Ettha hi “kagā cajāna”nti cajānaṃ kagatte sampatte –",
  "anya-e0805n:3537_0": "571. Na kagattaṃ cajā ṇvumhi.",
  "anya-e0805n:3538_0": "Dhātvantabhūtā cakārajakārā kakāra gakārattaṃ nāpajjante ṇvuppaccaye pareti paṭisiddhattā na bhavati.",
  "anya-e0805n:3539_0": "Jana janane,",
  "anya-e0805n:3539_1": "janetīti janako, janikā,",
  "anya-e0805n:3539_2": "“ghaṭādīnaṃ vā”ti ettha vāggahaṇena vuddhi na hoti.",
  "anya-e0805n:3539_3": "Evaṃ khanatīti khanako,",
  "anya-e0805n:3539_4": "sametīti samako,",
  "anya-e0805n:3539_5": "gametīti gamako,",
  "anya-e0805n:3539_6": "dametīti damako, ahani, hanti,",
  "anya-e0805n:3539_7": "hanissatīti vā vadhako,",
  "anya-e0805n:3539_8": "“vadho vā sabbatthā”ti hanassa vadhādeso,",
  "anya-e0805n:3539_9": "hantīti yātako,",
  "anya-e0805n:3539_10": "“hanassa ghāto”ti ṇvumhi ghātādeso,",
  "anya-e0805n:3539_11": "gāvo hanatīti goghātako,",
  "anya-e0805n:3539_12": "rundhatīti rundhako,",
  "anya-e0805n:3539_13": "niggahītāgamo,",
  "anya-e0805n:3539_14": "saṃyogantattā na vuddhi hoti.",
  "anya-e0805n:3539_15": "Evaṃ bhuñjatīti bhuñjako,",
  "anya-e0805n:3539_16": "kiṇātīti kāyako,",
  "anya-e0805n:3539_17": "pāletīti pālako,",
  "anya-e0805n:3539_18": "pūjetīti pūjako.",
  "anya-e0805n:3540_0": "572. Nudādīhi yuṇvūnamanānanākānanakā sakāritehi ca.",
  "anya-e0805n:3541_0": "Nudādīhi dhātūhi,",
  "anya-e0805n:3541_1": "sakāritehi ca dhātūhi paresaṃ yuṇvuppaccayānaṃ yathākkamaṃ ana ānana aka ānanakaiccete ādesā honti.",
  "anya-e0805n:3542_0": "Ettha hi –",
  "anya-e0805n:3543_0": "Sakāritehi yuṇvūnaṃ, kāriyassa vidhānato;",
  "anya-e0805n:3544_0": "Kiccakitthambhavo dhātu-ppaccayehipi vediyo.",
  "anya-e0805n:3545_0": "Nuda khepe papubbo, panudi, panudati,",
  "anya-e0805n:3545_1": "panudissatīti vā atthe ṇvuppaccayo,",
  "anya-e0805n:3545_2": "tassiminā akādeso,",
  "anya-e0805n:3545_3": "“kvaci dhātū”tiādinā nudissa dīgho, panūdako.",
  "anya-e0805n:3546_0": "Sūda paggharaṇe,",
  "anya-e0805n:3546_1": "sūdatīti sūdako.",
  "anya-e0805n:3546_2": "Ñā avabodhane, aññāsi, jānāti,",
  "anya-e0805n:3546_3": "jānissatīti vā atthe ṇvuppaccayo,",
  "anya-e0805n:3546_4": "tassānena ānanakādeso,",
  "anya-e0805n:3546_5": "“ñāssa jājaṃnā”ti jādeso,",
  "anya-e0805n:3546_6": "saralopādi, jānanako.",
  "anya-e0805n:3547_0": "Sakāritehi pana āṇa pesane, āṇāpesi, āṇāpeti,",
  "anya-e0805n:3547_1": "āṇāpessatīti vā atthe “sabbato ṇvutvāvī vā”ti ṇvuppaccayo,",
  "anya-e0805n:3547_2": "tassiminā akādeso,",
  "anya-e0805n:3547_3": "saralopādi, āṇāpako,",
  "anya-e0805n:3547_4": "saññāpetīti saññāpako,",
  "anya-e0805n:3547_5": "sañjānanako,",
  "anya-e0805n:3547_6": "ettha ānanakādeso,",
  "anya-e0805n:3547_7": "“kvaci dhātū”tiādinā kāritalopo.",
  "anya-e0805n:3547_8": "Tathā dāpetīti dāpako,",
  "anya-e0805n:3547_9": "“anakā yuṇvūna”nti akādeso,",
  "anya-e0805n:3547_10": "patiṭṭhāpetīti patiṭṭhāpako,",
  "anya-e0805n:3547_11": "nibbānaṃ sampāpetīti nibbānasampāpako,",
  "anya-e0805n:3547_12": "kārāpetīti kārāpako,",
  "anya-e0805n:3547_13": "kārāpikā iccādi.",
  "anya-e0805n:3548_0": "Tuppaccaye akāsi, karoti,",
  "anya-e0805n:3548_1": "karissatīti vā atthe “sabbato ṇvutvāvī vā”ti tuppaccayo,",
  "anya-e0805n:3548_2": "so ca kitasaññattā ṇvuppaccayo viya sabbattha kattariyeva bhavati.",
  "anya-e0805n:3549_0": "“Antassā”ti vattate.",
  "anya-e0805n:3550_0": "573. Karassa ca tattaṃ tusmiṃ.",
  "anya-e0805n:3551_0": "Karaiccetassa dhātussa antassa rakārassa takārattaṃ hoti tuppaccaye pare.",
  "anya-e0805n:3551_1": "Casaddena bharādīnañca,",
  "anya-e0805n:3551_2": "tato nāmamiva kate syādyuppatti,",
  "anya-e0805n:3551_3": "“satthupitādīnamā sismiṃ silopo cā”ti āttaṃ, silopo,",
  "anya-e0805n:3551_4": "tassa kattā takkattā,",
  "anya-e0805n:3551_5": "chaṭṭhīsamāso.",
  "anya-e0805n:3551_6": "Tathā bharatīti bhattā.",
  "anya-e0805n:3552_0": "Hara haraṇe,",
  "anya-e0805n:3552_1": "haratīti hattā,",
  "anya-e0805n:3552_2": "bhindatīti bhettā,",
  "anya-e0805n:3552_3": "bheditā vā,",
  "anya-e0805n:3552_4": "chindatīti chettā,",
  "anya-e0805n:3552_5": "dadātīti dātā,",
  "anya-e0805n:3552_6": "bhojanassa dābhā bhojanadātā,",
  "anya-e0805n:3552_7": "sandahatīti sandhātā, avaci, vacati,",
  "anya-e0805n:3552_8": "vakkhatīti vā vattā,",
  "anya-e0805n:3552_9": "“bhujādīnamanto no dvi cā”ti dhātvantalopo,",
  "anya-e0805n:3552_10": "dvittañca,",
  "anya-e0805n:3552_11": "bhuñjatīti bhottā, abujjhi, bujjhati,",
  "anya-e0805n:3552_12": "bujjhissatīti vā bujjhitā,",
  "anya-e0805n:3552_13": "yakārikārāgamā,",
  "anya-e0805n:3552_14": "jānātīti ñātā,",
  "anya-e0805n:3552_15": "jinātīti jetā,",
  "anya-e0805n:3552_16": "suṇātīti sotā,",
  "anya-e0805n:3552_17": "gaṇhātīti gahetā,",
  "anya-e0805n:3552_18": "bhavatīti bhavitā,",
  "anya-e0805n:3552_19": "saratīti saritā,",
  "anya-e0805n:3552_20": "gacchatīti gantā.",
  "anya-e0805n:3552_21": "“Gama khana hanādīnaṃ tuṃ tabbādīsu na”iti dhātvantassa nattaṃ.",
  "anya-e0805n:3552_22": "Evaṃ khanatīti khantā,",
  "anya-e0805n:3552_23": "hanatīti hantā,",
  "anya-e0805n:3552_24": "maññatīti mantā,",
  "anya-e0805n:3552_25": "pāletīti pāletā, pālayitā.",
  "anya-e0805n:3553_0": "Kārite bhāvetīti bhāvetā,",
  "anya-e0805n:3553_1": "bhāvayitā.",
  "anya-e0805n:3553_2": "Evaṃ sāretā, sārayitā, dāpetā, dāpayitā, hāpetā, hāpayitā,",
  "anya-e0805n:3553_3": "nirodhetā,",
  "anya-e0805n:3553_4": "nirodhayitā, bodhetā,",
  "anya-e0805n:3553_5": "bodhayitā, ñāpetā, ñāpayitā, sāvetā, sāvayitā, gāhebhā, gāhayitā, kāretā, kārayitā, kārāpetā,",
  "anya-e0805n:3553_6": "kārāpayitā iccādi.",
  "anya-e0805n:3554_0": "Āvīpaccaye disa pekkhane,",
  "anya-e0805n:3554_1": "bhayaṃ apassi, passati,",
  "anya-e0805n:3554_2": "passissatīti vā atthe āvīpaccayo,",
  "anya-e0805n:3554_3": "“kvaci dhātū”tiādinā disassa dassādeso,",
  "anya-e0805n:3554_4": "bhayadassāvī,",
  "anya-e0805n:3554_5": "bhayadassāvino iccādi daṇḍīva neyyaṃ.",
  "anya-e0805n:3554_6": "Itthiyaṃ bhayadassāvinī.",
  "anya-e0805n:3554_7": "Napuṃsake bhayadassāvi cittaṃ.",
  "anya-e0805n:3555_0": "Sāsa anusiṭṭhimhi, sadevakaṃ lokaṃ diṭṭhadhammikādivasena sāsatīti atthe –",
  "anya-e0805n:3556_0": "574. Sāsādīhi ratthu.",
  "anya-e0805n:3557_0": "Sāsaiccevamādīhi dhātūhi ratthuppaccayo hoti.",
  "anya-e0805n:3558_0": "“Ramhi ranto rādi no”ti rādilopo,",
  "anya-e0805n:3558_1": "saralopādi,",
  "anya-e0805n:3558_2": "nāmabyapadeso,",
  "anya-e0805n:3558_3": "syādyuppatti, āttaṃ, silopo. Satthā, satthāro.",
  "anya-e0805n:3559_0": "Pā rakkhaṇe, puttaṃ pātīti atthe –",
  "anya-e0805n:3560_0": "575. Pādito ritu.",
  "anya-e0805n:3561_0": "Pāiccevamādito dhātuggaṇato rituppaccayo hoti,",
  "anya-e0805n:3561_1": "rādilopo saralopādi. Pitā.",
  "anya-e0805n:3561_2": "Dhara dhāraṇe,",
  "anya-e0805n:3561_3": "mātāpitūhi dharīyatīti dhītā,",
  "anya-e0805n:3561_4": "“kvaci dhātū”tiādinā ikārassa dīgho.",
  "anya-e0805n:3562_0": "Māna pūjāyaṃ, dhammena puttaṃ mānetīti atthe –",
  "anya-e0805n:3563_0": "576. Mānādīhi rātu.",
  "anya-e0805n:3564_0": "Māna bhāsaiccevamādīhi dhātūhi rātuppaccayo hoti, rādilopo, mātā.",
  "anya-e0805n:3564_1": "Bhāsa viyattiyaṃ vācāyaṃ,",
  "anya-e0805n:3564_2": "pubbe bhāsatīti bhātā iccādi.",
  "anya-e0805n:3565_0": "Visa pavesane papubbo, pāvisi, pavisati, pavisissatīti vā atthe –",
  "anya-e0805n:3566_0": "577. Visa ruja padādito ṇa.",
  "anya-e0805n:3567_0": "Visa ruja padaiccevamādīhi dhātūhi paro ṇappaccayo hotīti ṇappaccayo.",
  "anya-e0805n:3567_1": "So ca kitasaññattā kattari bhavati,",
  "anya-e0805n:3567_2": "kāritabyapadesaṇalopa vuddhiyo, paveso.",
  "anya-e0805n:3568_0": "Tathā ruja roge, aruji, rujati,",
  "anya-e0805n:3568_1": "rujissatīti vā rogo,",
  "anya-e0805n:3568_2": "“kagācajāna”nti jakārassa gakāro,",
  "anya-e0805n:3568_3": "uppajjatīti uppādo.",
  "anya-e0805n:3568_4": "Phusa phusane, aphusi, phusati,",
  "anya-e0805n:3568_5": "phusissati,",
  "anya-e0805n:3568_6": "phusanti vā tena sampayuttāti phasso,",
  "anya-e0805n:3568_7": "“kvaci dhātū”tiādinā phusassa phasso,",
  "anya-e0805n:3568_8": "saṃyogantattā na vuddhi.",
  "anya-e0805n:3568_9": "Bhavatīti bhāvo.",
  "anya-e0805n:3568_10": "Uca samavāye,",
  "anya-e0805n:3568_11": "ucatīti oko,",
  "anya-e0805n:3568_12": "cakārassa kakāro.",
  "anya-e0805n:3568_13": "Aya gatimhi, ayi, ayati, ayissati,",
  "anya-e0805n:3568_14": "ayati vā itoti āyo.",
  "anya-e0805n:3568_15": "Budha avagamane,",
  "anya-e0805n:3568_16": "sammā bujjhatīti sambodho,",
  "anya-e0805n:3568_17": "āharatīti āhāro,",
  "anya-e0805n:3568_18": "upahanatīti upaghāto,",
  "anya-e0805n:3568_19": "“hanassa ghāto”ti ghātādeso.",
  "anya-e0805n:3569_0": "Ranja rāge, ranjatīti atthe ṇappaccayo.",
  "anya-e0805n:3570_0": "578. Niggahīta saṃyogādi no.",
  "anya-e0805n:3571_0": "Saṃyogasmiṃ ādibhūto nakāro niggahītamāpajjate. Niggahītassa vaggantattaṃ, jakārassa gattaṃ, raṅgo.",
  "anya-e0805n:3572_0": "579. Ṇamhi ranjassa jo bhāvakaraṇesu.",
  "anya-e0805n:3573_0": "Ranjaiccetassa dhātussa antabhūtassa njassa jakārādeso hoti bhāvakaraṇaiccetesvatthesu vihite ṇakāravatippaccaye pare.",
  "anya-e0805n:3574_0": "Ettha hi –",
  "anya-e0805n:3575_0": "Ṇamhi ranjassa karaṇe, jādesassa vidhānato;",
  "anya-e0805n:3576_0": "Akattaripi viññeyyo, kārake ṇassa sambhavoti.",
  "anya-e0805n:3577_0": "Ranjanti anenāti rāgo,",
  "anya-e0805n:3577_1": "rañjīyati anenāti vā rāgo,",
  "anya-e0805n:3577_2": "sayaṃ rañjatītipi rāgo.",
  "anya-e0805n:3577_3": "“Ṇamhi ranjassa jo”ti yogavibhāgena jakāro.",
  "anya-e0805n:3577_4": "Pajjate anenāti pādo,",
  "anya-e0805n:3577_5": "patujjate anenāti patodo,",
  "anya-e0805n:3577_6": "jarīyati anenāti jāro.",
  "anya-e0805n:3577_7": "Evaṃ dāro.",
  "anya-e0805n:3577_8": "Tathā kammādīsu,",
  "anya-e0805n:3577_9": "bhujjatīti bhogo.",
  "anya-e0805n:3577_10": "Evaṃ bhāgo, bhāro,",
  "anya-e0805n:3577_11": "labbhatīti lābho,",
  "anya-e0805n:3577_12": "voharīyatīti vohāro,",
  "anya-e0805n:3577_13": "dīyatīti dāyo,",
  "anya-e0805n:3577_14": "vihaññati etasmāti vighāto,",
  "anya-e0805n:3577_15": "viharanti etthāti vihāro,",
  "anya-e0805n:3577_16": "āramanti etasminti ārāmo.",
  "anya-e0805n:3577_17": "Evaṃ papāto iccādi.",
  "anya-e0805n:3578_0": "“Ṇa”iti vattate.",
  "anya-e0805n:3579_0": "580. Bhāve ca.",
  "anya-e0805n:3580_0": "Bhāvatthe bhāvābhidheyye dhātūhi ṇappaccayo hoti. Bhūyate,",
  "anya-e0805n:3580_1": "bhavanaṃ vā bhāvo, paccate,",
  "anya-e0805n:3580_2": "pacanaṃ vā pāko,",
  "anya-e0805n:3580_3": "“kagā cajāna”nti kādeso.",
  "anya-e0805n:3581_0": "Sica paggharaṇe,",
  "anya-e0805n:3581_1": "secanaṃ seko.",
  "anya-e0805n:3581_2": "Suca soke,",
  "anya-e0805n:3581_3": "socanaṃ soko.",
  "anya-e0805n:3581_4": "Caja hānimhi,",
  "anya-e0805n:3581_5": "acajjittha, cajjate,",
  "anya-e0805n:3581_6": "cajjissate,",
  "anya-e0805n:3581_7": "cajanaṃ vā cāgo.",
  "anya-e0805n:3581_8": "Yaja devapūjāsaṅgatikaraṇadānesu, ijjittha, ijjate,",
  "anya-e0805n:3581_9": "ijjissate,",
  "anya-e0805n:3581_10": "yajanaṃ vā yāgo,",
  "anya-e0805n:3581_11": "yuñjanaṃ yogo.",
  "anya-e0805n:3581_12": "Bhaja sevāyaṃ,",
  "anya-e0805n:3581_13": "abhajjittha, bhajjate,",
  "anya-e0805n:3581_14": "bhajjissate,",
  "anya-e0805n:3581_15": "bhajanaṃ vā bhāgo,",
  "anya-e0805n:3581_16": "arajjittha, rajjate,",
  "anya-e0805n:3581_17": "rajjissate,",
  "anya-e0805n:3581_18": "rajanaṃ vā rāgo,",
  "anya-e0805n:3581_19": "jassa gakāro.",
  "anya-e0805n:3582_0": "Daha bhasmīkaraṇe, pariḍayhittha, pariḍayhati, pariḍayhissati, pariḍayhanaṃ vāti atthe ṇappaccayo.",
  "anya-e0805n:3583_0": "“Ṇamhi, vā”ti ca vattate.",
  "anya-e0805n:3584_0": "581. Dahassa do laṃ.",
  "anya-e0805n:3585_0": "Dahaiccetassa dhātussa dakāro lattamāpajjate ṇappaccaye pare vā. Pariḷāho, paridāho.",
  "anya-e0805n:3585_1": "Bhanja avamaddane,",
  "anya-e0805n:3585_2": "bhañjanaṃ bhaṅgo.",
  "anya-e0805n:3585_3": "Sanja saṅge,",
  "anya-e0805n:3585_4": "sañjanaṃ saṅgo,",
  "anya-e0805n:3585_5": "nassa niggahītaṃ.",
  "anya-e0805n:3586_0": "Paccayehi saṅgamma karīyati,",
  "anya-e0805n:3586_1": "saṅkharīyati tena vāti atthe visarujapadādinā,",
  "anya-e0805n:3586_2": "saṅkharaṇanti atthe “bhāve cā”ti vā ṇappaccayo.",
  "anya-e0805n:3587_0": "“Ṇamhī”ti vattate.",
  "anya-e0805n:3588_0": "582. Purasamupaparīhi karotissa khakharā vā tappaccayesu ca.",
  "anya-e0805n:3589_0": "Pura saṃ upa pariiccetehi parassa karotissa dhātussa kha kharaiccete ādesā honti vā tappaccaye,",
  "anya-e0805n:3589_1": "ṇappaccaye ca pare.",
  "anya-e0805n:3589_2": "“Tappaccayesū”ti bahuvacananiddesena tuṃ tvādīsupi.",
  "anya-e0805n:3589_3": "Dhātvādesassāpi ṭhānopacārena dhātuvohārato “asaṃyogantassa vuddhi kārite”ti vuddhi, saṅkhāro.",
  "anya-e0805n:3589_4": "Evaṃ parikkhāro,",
  "anya-e0805n:3589_5": "purekkhāro.",
  "anya-e0805n:3590_0": "Vāti kiṃ? Upakāro.",
  "anya-e0805n:3591_0": "Lubha giddhimhi,",
  "anya-e0805n:3591_1": "lubbhanti tena,",
  "anya-e0805n:3591_2": "sayaṃ vā lubbhati,",
  "anya-e0805n:3591_3": "lubbhanamattameva vā tanti lobho.",
  "anya-e0805n:3591_4": "Dusa appītimhi,",
  "anya-e0805n:3591_5": "dussanti tena,",
  "anya-e0805n:3591_6": "sayaṃ vā dussati,",
  "anya-e0805n:3591_7": "dussanamattameva vā tanti doso.",
  "anya-e0805n:3591_8": "Muha vecitte,",
  "anya-e0805n:3591_9": "muyhanti tena,",
  "anya-e0805n:3591_10": "sayaṃ vā muyhati,",
  "anya-e0805n:3591_11": "muyhanamattameva vā tanti moho iccādi kattukaraṇabhāvesu yathārahaṃ yojetabbaṃ.",
  "anya-e0805n:3592_0": "Gaha upādāne, gayhatīti atthe visarujapadādinā kammani ṇappaccayo.",
  "anya-e0805n:3593_0": "583. Gahassa ghara ṇe vā.",
  "anya-e0805n:3594_0": "Gahaiccetassa dhātussa gharādeso hoti vā ṇappaccaye pare, saralopādi, gharaṃ, gharāni.",
  "anya-e0805n:3595_0": "Vāti kiṃ? Gaṇhāti, gahaṇaṃ vā gāho.",
  "anya-e0805n:3596_0": "Sambhavatīti atthe –",
  "anya-e0805n:3597_0": "584. Kvi ca.",
  "anya-e0805n:3598_0": "Sabbadhātūhi kvipaccayo hoti, so ca kitasaññattā kattari bhavati.",
  "anya-e0805n:3599_0": "585. Kvilopo ca.",
  "anya-e0805n:3600_0": "Kvino sabbassa lopo hoti.",
  "anya-e0805n:3600_1": "Kitantattā nāmamiva katvā syādyuppatti, silopo, sambhū.",
  "anya-e0805n:3600_2": "Evaṃ vibhavatīti vibhū, abhibhū, sayambhū.",
  "anya-e0805n:3601_0": "Tathā dhū kampane,",
  "anya-e0805n:3601_1": "sandhunātīti sandhū.",
  "anya-e0805n:3601_2": "Bhā dittimhi,",
  "anya-e0805n:3601_3": "vibhātīti vibhā,",
  "anya-e0805n:3601_4": "pabhātīti pabhā, saha,",
  "anya-e0805n:3601_5": "saṅgamma vā bhanti,",
  "anya-e0805n:3601_6": "bhāsanti vā etthāti sabhā,",
  "anya-e0805n:3601_7": "sahassa sādeso,",
  "anya-e0805n:3601_8": "niggahītalopo ca.",
  "anya-e0805n:3602_0": "Bhujena gacchatīti atthe kvippaccayo.",
  "anya-e0805n:3603_0": "586. Dhātvantassa lopo kvimhi.",
  "anya-e0805n:3604_0": "Dhātvantassa byañjanassa lopo hoti kvippaccaye pare. Kvilopo, bhujago.",
  "anya-e0805n:3604_1": "Evaṃ urasā gacchatīti urago,",
  "anya-e0805n:3604_2": "turaṃ sīghaṃ turitaturito gacchatīti turago,",
  "anya-e0805n:3604_3": "khe gacchatīti khago,",
  "anya-e0805n:3604_4": "vihāyase gacchatīti vihago, vihādeso,",
  "anya-e0805n:3604_5": "na gacchatīti ago, nago.",
  "anya-e0805n:3605_0": "Khanu avadhāraṇe saṃpubbo, saṅkhani,",
  "anya-e0805n:3605_1": "saṅkhanati,",
  "anya-e0805n:3605_2": "saṅkhanissatīti vā saṅkho.",
  "anya-e0805n:3605_3": "Ramu kīḷāyaṃ,",
  "anya-e0805n:3605_4": "kuñje ramatīti kuñjaro.",
  "anya-e0805n:3605_5": "Jana janane,",
  "anya-e0805n:3605_6": "kammato jātoti atthe kvippaccayo,",
  "anya-e0805n:3605_7": "dhātvantassa lopādi purimasamaṃ,",
  "anya-e0805n:3605_8": "pañcamītappurisova viseso.",
  "anya-e0805n:3605_9": "Kammajo vipāko,",
  "anya-e0805n:3605_10": "kammajā paṭisandhi,",
  "anya-e0805n:3605_11": "kammajaṃ rūpaṃ.",
  "anya-e0805n:3605_12": "Evaṃ cittajaṃ, utujaṃ, āhārajaṃ,",
  "anya-e0805n:3605_13": "attajo putto.",
  "anya-e0805n:3605_14": "Vārimhi jāto vārijo.",
  "anya-e0805n:3605_15": "Evaṃ thalajo, paṅkajaṃ, jalajaṃ, aṇḍajaṃ, sirajaṃ,",
  "anya-e0805n:3605_16": "sattamīsamāso.",
  "anya-e0805n:3605_17": "Dvikkhattuṃ jāto dvijo,",
  "anya-e0805n:3605_18": "pacchā jāto anujo iccādi.",
  "anya-e0805n:3606_0": "Vida ñāṇe, lokaṃ avedīti atthe kvippaccayo.",
  "anya-e0805n:3607_0": "“Kvimhī”ti vattate.",
  "anya-e0805n:3608_0": "587. Vidante ū.",
  "anya-e0805n:3609_0": "Vidadhātuno ante ūkārāgamo hoti kvimhi, kvilopo. Lokavidū.",
  "anya-e0805n:3610_0": "Disa pekkhaṇe, imamiva naṃ apassi, passati, passissatīti, ayamiva dissatīti vā atthe kvippaccayo.",
  "anya-e0805n:3611_0": "“Dhātvantassa lopo kvimhī”ti dhātvantalope sampatte –",
  "anya-e0805n:3612_0": "588. Iyatamakiesānamantassaro dīghaṃ kvaci disassa guṇaṃ do raṃ sakkhī ca.",
  "anya-e0805n:3613_0": "Ima ya ta amha kiṃ eta samānaiccetesaṃ sabbanāmānaṃ upamānupapadabhāvena disassa dhātussa guṇabhūtānaṃ anto saro dīghamāpajjate,",
  "anya-e0805n:3613_1": "disaiccetassa dhātussa antassa sa kkha īiccete ādesā ca honti.",
  "anya-e0805n:3613_2": "Disassa dakāro rakāramāpajjateti kvimhi dhātvantassa sasaddādesaṃ katvā kvilopādimhi ca kate iiti nipātanena imasaddassikāre,",
  "anya-e0805n:3613_3": "tassiminā dīghe ca kate syādyuppatti.",
  "anya-e0805n:3614_0": "Īdiso puriso,",
  "anya-e0805n:3614_1": "īdisā kaññā, īdisī vā,",
  "anya-e0805n:3614_2": "īdisaṃ cittaṃ.",
  "anya-e0805n:3614_3": "Tathā yamiva naṃ passati,",
  "anya-e0805n:3614_4": "yo viya dissatīti vā yādiso, yādisā, yādisī, yādisaṃ.",
  "anya-e0805n:3614_5": "Tamiva naṃ passati,",
  "anya-e0805n:3614_6": "so viya dissatīti vā tādiso, tādisā, tādisī, tādisaṃ.",
  "anya-e0805n:3614_7": "Mamiva naṃ passati,",
  "anya-e0805n:3614_8": "ahaṃ viya so dissatīti vā mādiso, mādisā, mādisī, mādisaṃ,",
  "anya-e0805n:3614_9": "maiti nipātanena amhasaddassa masaddādeso.",
  "anya-e0805n:3614_10": "Kimiva naṃ passati,",
  "anya-e0805n:3614_11": "ko viya dissatīti vā kīdiso, kīdisā, kīdisī, kīdisaṃ.",
  "anya-e0805n:3614_12": "Etamiva naṃ passati,",
  "anya-e0805n:3614_13": "eso viya dissatīti vā ediso,",
  "anya-e0805n:3614_14": "etādiso vā, edisā, edisī, edisaṃ,",
  "anya-e0805n:3614_15": "eiti nipātanena etasaddassa ekāro.",
  "anya-e0805n:3614_16": "Samānaṃ katvā naṃ passati,",
  "anya-e0805n:3614_17": "samāno viya dissatīti sādiso, sadiso,",
  "anya-e0805n:3614_18": "saiti nipātanena samānassa sādeso,",
  "anya-e0805n:3614_19": "tadantassa vā dīgho, sādisā, sādisī, sadisā, sadisī, sādisaṃ, sadisaṃ.",
  "anya-e0805n:3615_0": "Dakārassa rakārādese pana īriso, yāriso, tāriso, māriso, kīriso, eriso, sāriso, sariso.",
  "anya-e0805n:3615_1": "Kkhādese īdikkho, yādikkho, tādikkho, mādikkho, kīdikkho, edikkho, sādikkho, sadikkho.",
  "anya-e0805n:3615_2": "Rakārādese sārikkho, sarikkho,",
  "anya-e0805n:3615_3": "īkārādese īdī, yādī, tādī, mādī, kīdī, edī, sādī.",
  "anya-e0805n:3616_0": "Casaddena tumhādiupapadepi tumhe viya dissatīti tumhādiso,",
  "anya-e0805n:3616_1": "tumhādisī,",
  "anya-e0805n:3616_2": "khandhā viya dissantīti khandhādisā iccādi.",
  "anya-e0805n:3617_0": "Dhara dhāraṇe,",
  "anya-e0805n:3617_1": "apāyesvapatamāne adhigatamaggādike satte dhāreti,",
  "anya-e0805n:3617_2": "dharanti tenāti vā,",
  "anya-e0805n:3617_3": "salakkhaṇaṃ dhāreti vā,",
  "anya-e0805n:3617_4": "paccayehi dharīyati vāti atthe –",
  "anya-e0805n:3618_0": "589. Dharādīhi rammo.",
  "anya-e0805n:3619_0": "Dharaiccevamādīhi dhātūhi rammappaccayo hoti.",
  "anya-e0805n:3620_0": "So ca –",
  "anya-e0805n:3621_0": "Kammaggahaṇabho bhāva- kammesūtettha vediyo;",
  "anya-e0805n:3622_0": "Akattaripi hotīti, kārake rammappaccayo.",
  "anya-e0805n:3623_0": "Rādilopo, dhammo, evaṃ karīyatīti kammaṃ. Vara varaṇe, vammaṃ.",
  "anya-e0805n:3624_0": "Saṃsa pasaṃsane papubbo,",
  "anya-e0805n:3624_1": "piyaiccupapadaṃ,",
  "anya-e0805n:3624_2": "piyaṃ pasaṃsituṃ sīlaṃ yassāti vā piyaṃ pasaṃsanasīlo,",
  "anya-e0805n:3624_3": "piyaṃ pasaṃsanadhammo,",
  "anya-e0805n:3624_4": "piyaṃ pasaṃsane sādhukārīti vā atthe –",
  "anya-e0805n:3625_0": "590. Tassīlādīsu ṇītvāvī ca.",
  "anya-e0805n:3626_0": "Sīlaṃ pakati,",
  "anya-e0805n:3626_1": "tassīla taddhamma tassādhukārīsvatthesu gamyamānesu sabbadhātūhi ṇī tu āvīiccete paccayā hontīti kattari ṇīpaccayo,",
  "anya-e0805n:3626_2": "saṃyogantattāna vuddhi.",
  "anya-e0805n:3626_3": "Sesaṃ neyyaṃ.",
  "anya-e0805n:3627_0": "Piyapasaṃsī rājā.",
  "anya-e0805n:3627_1": "Atha vā piyaṃ pasaṃsi,",
  "anya-e0805n:3627_2": "pasaṃsati,",
  "anya-e0805n:3627_3": "pasaṃsissati vā sīlena vā dhammena vā sādhu vāti piyapasaṃsī,",
  "anya-e0805n:3627_4": "piyapasaṃsinī,",
  "anya-e0805n:3627_5": "piyapasaṃsi kulaṃ.",
  "anya-e0805n:3627_6": "Brahmaṃ carituṃ sīlaṃ yassāti vā brahmaṃ carati sīlena, dhammena,",
  "anya-e0805n:3627_7": "sādhu vāti brahmacārī,",
  "anya-e0805n:3627_8": "brahmacārinī,",
  "anya-e0805n:3627_9": "brahmacāri.",
  "anya-e0805n:3627_10": "Evaṃ saccavādī,",
  "anya-e0805n:3627_11": "dhammavādī,",
  "anya-e0805n:3627_12": "sīghayāyī, pāpakārī,",
  "anya-e0805n:3627_13": "mālākārī iccādi.",
  "anya-e0805n:3628_0": "Casaddena attamānepi ṇī, paṇḍitaṃ attānaṃ maññatīti paṇḍitamānī bālo, bahussutamānī iccādi.",
  "anya-e0805n:3629_0": "Vatu vattane papubbo,",
  "anya-e0805n:3629_1": "pasayha pavattituṃ sīlaṃ yassāti atthe iminā tuppaccayo,",
  "anya-e0805n:3629_2": "pasayhapavattā.",
  "anya-e0805n:3629_3": "Atha vā vaca viyattiyaṃ vācāyaṃ,",
  "anya-e0805n:3629_4": "pasayha pavattituṃ sīlamassāti pasayhapavattā,",
  "anya-e0805n:3629_5": "pasayhapavattāro,",
  "anya-e0805n:3629_6": "bhujādittā dhātvantalopadvittāni,",
  "anya-e0805n:3629_7": "sesaṃ kattusamaṃ.",
  "anya-e0805n:3630_0": "Bhayaṃ passituṃ sīlaṃ yassāti vā bhayaṃ dassanasīlo,",
  "anya-e0805n:3630_1": "bhayaṃ dassanadhammo,",
  "anya-e0805n:3630_2": "bhayaṃ dassane sādhukārīti vā bhayadassāvī,",
  "anya-e0805n:3630_3": "bhayadassāvinī,",
  "anya-e0805n:3630_4": "bhayadassāvi cittaṃ.",
  "anya-e0805n:3630_5": "Evaṃ ādīnavadassāvī.",
  "anya-e0805n:3631_0": "“Tassīlādīsū”ti adhikāro.",
  "anya-e0805n:3632_0": "591. Sadda ku dha ca la ma ṇḍa ttha rucādīhi yu.",
  "anya-e0805n:3633_0": "Sadda ku dha ca la maṇḍatthehi dhātūhi, rucādīhi ca yuppaccayo hoti tassīlādīsvatthesu.",
  "anya-e0805n:3634_0": "Ghusa sadde,",
  "anya-e0805n:3634_1": "ghosituṃ sīlaṃ assāti vā ghosanasīloti vā aghosayi,",
  "anya-e0805n:3634_2": "ghosayati,",
  "anya-e0805n:3634_3": "ghosayissati sīlena, dhammena,",
  "anya-e0805n:3634_4": "sādhu vāti atthe iminā yuppaccayo,",
  "anya-e0805n:3634_5": "tassa “anakā yuṇvūna”nti anādeso,",
  "anya-e0805n:3634_6": "“aññesu cā”ti vuddhi,",
  "anya-e0805n:3634_7": "so ghosano,",
  "anya-e0805n:3634_8": "sā ghosanā.",
  "anya-e0805n:3634_9": "Bhāsa viyattiyaṃ vācāyaṃ,",
  "anya-e0805n:3634_10": "bhāsituṃ sīlamassāti vā bhāsanasīlo,",
  "anya-e0805n:3634_11": "bhāsanadhammo,",
  "anya-e0805n:3634_12": "bhāsane sādhukārīti vā bhāsano.",
  "anya-e0805n:3635_0": "Kudha kope, kujjhituṃ sīlamassāti vā kujjhanasīloti vā kodhano, kodhanā, kodhanaṃ.",
  "anya-e0805n:3636_0": "Rusa rose, rosituṃ sīlamassāti vā rosanasīloti vā rosano.",
  "anya-e0805n:3637_0": "Cala kampane,",
  "anya-e0805n:3637_1": "calituṃ sīlaṃ yassāti vā calati sīlenāti vā calano.",
  "anya-e0805n:3637_2": "Kapicalane,",
  "anya-e0805n:3637_3": "kampituṃ sīlaṃ yassāti vā akampi, kampati,",
  "anya-e0805n:3637_4": "kampissati sīlenāti vā kampano,",
  "anya-e0805n:3637_5": "ikārānubandhidhātusarato “kvaci dhātū”tiādinā,",
  "anya-e0805n:3637_6": "“niggahītañcā”ti vā niggahītāgamo.",
  "anya-e0805n:3637_7": "Phadi kiñcicalane,",
  "anya-e0805n:3637_8": "phandituṃ sīlaṃ yassāti vā phandati sīlenāti vā phandano.",
  "anya-e0805n:3638_0": "Maḍi bhūsāyaṃ,",
  "anya-e0805n:3638_1": "maṇḍayituṃ sīlaṃ yassāti vā maṇḍayati sīlenāti vā maṇḍano.",
  "anya-e0805n:3638_2": "Bhūsa alaṅkāre,",
  "anya-e0805n:3638_3": "bhūsanasīloti vā abhūsayi,",
  "anya-e0805n:3638_4": "bhūsayati,",
  "anya-e0805n:3638_5": "bhūyayissati sīlenāti vā bhūsano, bhūsanā, bhūsanaṃ.",
  "anya-e0805n:3639_0": "Ruca dittimhi, arucci, ruccati,",
  "anya-e0805n:3639_1": "ruccissati sīlenāti vā rocano.",
  "anya-e0805n:3639_2": "Juta dittimhi, ajoti, jotati,",
  "anya-e0805n:3639_3": "jotissati sīlenāti vā jotano.",
  "anya-e0805n:3639_4": "Vaḍḍha vaḍḍhane,",
  "anya-e0805n:3639_5": "vaḍḍhituṃ sīlamassāti vaḍḍhano iccādi.",
  "anya-e0805n:3640_0": "592. Pārādigamimhā rū.",
  "anya-e0805n:3641_0": "Pārādiupapadehi parasmā gamiiccetasmā dhātumhā paro rūpaccayo hoti tassīlādīsvatthesu kattariyeva.",
  "anya-e0805n:3641_1": "Pāro ādi yesaṃ te pārādayo,",
  "anya-e0805n:3641_2": "pārādīhi gami pārādigami. Rādilopo,",
  "anya-e0805n:3641_3": "bhavapāraṃ gantuṃ sīlaṃ yassāti vā bhavapāraṃ gamanasīlo,",
  "anya-e0805n:3641_4": "bhavapāraṃ gamanadhammo,",
  "anya-e0805n:3641_5": "bhavapāraṃ gamane sādhukārīti vā bhavapāragū,",
  "anya-e0805n:3641_6": "bhavapāraguno.",
  "anya-e0805n:3641_7": "Antaṃ gamanasīlo antagū.",
  "anya-e0805n:3641_8": "Evaṃ vedagū, addhagū.",
  "anya-e0805n:3642_0": "“Rū”ti vattate.",
  "anya-e0805n:3643_0": "593. Bhikkhādito ca.",
  "anya-e0805n:3644_0": "Bhikkhaiccevamādīhi dhātūhi rūpaccayo hoti tassīlādīsvatthesu.",
  "anya-e0805n:3644_1": "Bhikkha yācane,",
  "anya-e0805n:3644_2": "bhikkhituṃ sīlaṃ yassāti vā abhikkhi,",
  "anya-e0805n:3644_3": "bhikkhati,",
  "anya-e0805n:3644_4": "bhikkhissati sīlenāti vā bhikkhanadhammoti vā bhikkhane sādhukārīti vā bhikkhu,",
  "anya-e0805n:3644_5": "“kvaci dhātū”tiādinā rassattaṃ.",
  "anya-e0805n:3644_6": "Ikkha dassanaṅkesu,",
  "anya-e0805n:3644_7": "saṃsāre bhayaṃ ikkhatītipi bhikkhu,",
  "anya-e0805n:3644_8": "vijānituṃ sīlaṃ yassa,",
  "anya-e0805n:3644_9": "vijānanasīloti vā viññū,",
  "anya-e0805n:3644_10": "sabbaṃ jānātīti sabbaññū.",
  "anya-e0805n:3644_11": "Evaṃ mattaññū,",
  "anya-e0805n:3644_12": "dhammaññū, atthaññū, kālaññū,",
  "anya-e0805n:3644_13": "kataññū iccādayo.",
  "anya-e0805n:3645_0": "594. Hanatyādīnaṃ ṇuko.",
  "anya-e0805n:3646_0": "Hanatyādīnaṃ dhātūnamante ṇukappaccayo hoti tassīlādīsvatthesu kattari,",
  "anya-e0805n:3646_1": "antāpekkhāyaṃ chaṭṭhī,",
  "anya-e0805n:3646_2": "ṇakāro vuddhattho.",
  "anya-e0805n:3646_3": "Āhananasīlo āghātuko,",
  "anya-e0805n:3646_4": "ghātādeso,",
  "anya-e0805n:3646_5": "saralopādi,",
  "anya-e0805n:3646_6": "karaṇasīlo kāruko sippi.",
  "anya-e0805n:3646_7": "Bhī bhaye,",
  "anya-e0805n:3646_8": "bhāyanasīlo bhīruko,",
  "anya-e0805n:3646_9": "rakārāgamo.",
  "anya-e0805n:3646_10": "Ava rakkhaṇe,",
  "anya-e0805n:3646_11": "āvuko pitā.",
  "anya-e0805n:3647_0": "595. Saṃhanaññāya vā ro gho.",
  "anya-e0805n:3648_0": "Saṃpubbāya hanaiccetāya dhātuyā,",
  "anya-e0805n:3648_1": "aññāya ca dhātuyā paro rappaccayo hoti,",
  "anya-e0805n:3648_2": "hanassa gho ca.",
  "anya-e0805n:3648_3": "Vāggahaṇaṃ sampiṇḍanatthaṃ,",
  "anya-e0805n:3648_4": "vikappanatthaṃ vā,",
  "anya-e0805n:3648_5": "tena saṅghātotipi siddhaṃ hoti.",
  "anya-e0805n:3649_0": "Hanassevāyaṃ gho hoti, abhidhānānurūpato;",
  "anya-e0805n:3650_0": "Asaṃpubbā ca ro tena, paṭighotipi sijjhati.",
  "anya-e0805n:3651_0": "Hana hiṃsāgatīsu saṃ pubbo,",
  "anya-e0805n:3651_1": "saṃhanati samaggaṃ kammaṃ samupagacchati,",
  "anya-e0805n:3651_2": "sammadeva kilesadarathe hanatīti vā saṅgho, rādilopo,",
  "anya-e0805n:3651_3": "samantato nagarassa bāhiye khaññatīti parikhā,",
  "anya-e0805n:3651_4": "itthiyaṃ āpaccayo,",
  "anya-e0805n:3651_5": "antaṃ karotīti antako maccu.",
  "anya-e0805n:3652_0": "“Bhāvakammesū”ti vattate.",
  "anya-e0805n:3653_0": "596. Nandādīhi yu.",
  "anya-e0805n:3654_0": "Nandaiccevamādīhi dhātūhi paro yuppaccayo hoti bhāvakammesu.",
  "anya-e0805n:3654_1": "“Anakā yuṇvūna”nti yuppaccayassa anādeso,",
  "anya-e0805n:3654_2": "nanda samiddhimhi,",
  "anya-e0805n:3654_3": "nanda nandane vā. Bhāve –",
  "anya-e0805n:3654_4": "nandīyate nandanaṃ. Kamme –",
  "anya-e0805n:3654_5": "anandīyittha,",
  "anya-e0805n:3654_6": "nandīyati,",
  "anya-e0805n:3654_7": "nandīyissati,",
  "anya-e0805n:3654_8": "nanditabbanti vā nandanaṃ vanaṃ, gayhati,",
  "anya-e0805n:3654_9": "gahaṇīyaṃ vā gahaṇaṃ,",
  "anya-e0805n:3654_10": "gaṇhanaṃ vā,",
  "anya-e0805n:3654_11": "caritabbaṃ caraṇaṃ,",
  "anya-e0805n:3654_12": "bhūyate bhavanaṃ,",
  "anya-e0805n:3654_13": "hūyate havanaṃ.",
  "anya-e0805n:3654_14": "Rundhitabbaṃ rundhanaṃ,",
  "anya-e0805n:3654_15": "rodhanaṃ vā,",
  "anya-e0805n:3654_16": "bhuñjitabbaṃ bhuñjanaṃ,",
  "anya-e0805n:3654_17": "bhojanaṃ vā.",
  "anya-e0805n:3654_18": "Bujjhitabbaṃ bujjhanaṃ,",
  "anya-e0805n:3654_19": "bodhanaṃ vā. Sūyati,",
  "anya-e0805n:3654_20": "suti vā savaṇaṃ,",
  "anya-e0805n:3654_21": "pāpīyatīti pāpuṇanaṃ,",
  "anya-e0805n:3654_22": "pāpanaṃ vā,",
  "anya-e0805n:3654_23": "pālīyatīti pālanaṃ iccādi.",
  "anya-e0805n:3655_0": "“Yū”ti vattate.",
  "anya-e0805n:3656_0": "597. Kattukaraṇapadesesu ca.",
  "anya-e0805n:3657_0": "Kattukaraṇapadesaiccetesvatthesu ca sabbadhātūhi yuppaccayo hoti.",
  "anya-e0805n:3657_1": "Ettha ca padesoti adhikaraṇakārakaṃ vuccati.",
  "anya-e0805n:3657_2": "Kattari tāva –",
  "anya-e0805n:3657_3": "rajaṃ haratīti rajoharaṇaṃ toyaṃ.",
  "anya-e0805n:3657_4": "Āramaṇaṃ vijānātīti viññāṇaṃ,",
  "anya-e0805n:3657_5": "vijānanaṃ vā,",
  "anya-e0805n:3657_6": "ānanajādesā.",
  "anya-e0805n:3657_7": "Ghā gandhopādāne,",
  "anya-e0805n:3657_8": "ghāyatīti ghānaṃ,",
  "anya-e0805n:3657_9": "jhe cintāyaṃ,",
  "anya-e0805n:3657_10": "jhāyatīti jhānaṃ,",
  "anya-e0805n:3657_11": "“kvaci dhātū”tiādinā āttaṃ.",
  "anya-e0805n:3658_0": "Karaṇe –",
  "anya-e0805n:3658_1": "kara karaṇe,",
  "anya-e0805n:3658_2": "karoti tenāti karaṇaṃ,",
  "anya-e0805n:3658_3": "yathāsarūpaṃ saddā byākarīyanti etenāti byākaraṇaṃ.",
  "anya-e0805n:3658_4": "Pūra pūraṇe,",
  "anya-e0805n:3658_5": "pūrayati tenāti pūraṇaṃ.",
  "anya-e0805n:3658_6": "Dīyati anenāti dānaṃ,",
  "anya-e0805n:3658_7": "pamīyati anenāti pamānaṃ,",
  "anya-e0805n:3658_8": "vuccati anenāti vacanaṃ, panudati,",
  "anya-e0805n:3658_9": "panujjate anenāti vā panūdano.",
  "anya-e0805n:3658_10": "Sūda paggharaṇe, sūdati,",
  "anya-e0805n:3658_11": "sujjate anenāti vā sūdano, suṇāti,",
  "anya-e0805n:3658_12": "sūyati etenāti vā savaṇaṃ.",
  "anya-e0805n:3658_13": "Lū chedane, lunāti,",
  "anya-e0805n:3658_14": "lūyati anenāti vā lavanaṃ, lavaṇaṃ, loṇaṃ vā. Nayati,",
  "anya-e0805n:3658_15": "nīyati etenāti vā nayanaṃ.",
  "anya-e0805n:3658_16": "Pū pavane, punāti,",
  "anya-e0805n:3658_17": "pūyate anenāti vā pavano, sameti,",
  "anya-e0805n:3658_18": "samīyati vā pāpaṃ anenāti samaṇo,",
  "anya-e0805n:3658_19": "samaṇaṃ vā.",
  "anya-e0805n:3658_20": "Tathā bhāveti,",
  "anya-e0805n:3658_21": "bhāvīyati ekāyāti vā bhāvanā.",
  "anya-e0805n:3658_22": "Evaṃ pācanaṃ,",
  "anya-e0805n:3658_23": "pācāpanaṃ iccādi.",
  "anya-e0805n:3659_0": "Adhikaraṇe –",
  "anya-e0805n:3659_1": "ṭhā gatinivattimhi,",
  "anya-e0805n:3659_2": "tiṭṭhati tasminti ṭhānaṃ.",
  "anya-e0805n:3659_3": "Evaṃ sayanaṃ, senaṃ vā, āsanaṃ,",
  "anya-e0805n:3659_4": "adhikarīyati etthāti adhikaraṇaṃ.",
  "anya-e0805n:3660_0": "Casaddena sampadānāpādānesupi –",
  "anya-e0805n:3660_1": "sammā pakārena dadāti assāti sampadānaṃ,",
  "anya-e0805n:3660_2": "apecca etasmā ādadātīti apādānaṃ.",
  "anya-e0805n:3661_0": "598. Saññāyaṃ dādhāto i.",
  "anya-e0805n:3662_0": "Saññāyaṃ gamyamānāyaṃ dādhāiccetehi dhātūhi ippaccayo hoti,",
  "anya-e0805n:3662_1": "bhāvakammādiadhikārevāyaṃ,",
  "anya-e0805n:3662_2": "saralopādi.",
  "anya-e0805n:3662_3": "Dā dāne āpubbo,",
  "anya-e0805n:3662_4": "ādīyatītiādi.",
  "anya-e0805n:3662_5": "Evaṃ upādi.",
  "anya-e0805n:3662_6": "Dhā dhāraṇe,",
  "anya-e0805n:3662_7": "udakaṃ dadhātīti udadhi,",
  "anya-e0805n:3662_8": "tesu vuddhilopādinā saññāyaṃ udakassa udādeso.",
  "anya-e0805n:3662_9": "Jalaṃ dhīyate asminti jaladhi,",
  "anya-e0805n:3662_10": "vālāni dadhāti tasminti vāladhi,",
  "anya-e0805n:3662_11": "sandhīyati,",
  "anya-e0805n:3662_12": "sandadhātīti vā sandhi,",
  "anya-e0805n:3662_13": "nidhīyatīti nidhi.",
  "anya-e0805n:3662_14": "Evaṃ vidhīyati,",
  "anya-e0805n:3662_15": "vidadhāti,",
  "anya-e0805n:3662_16": "vidhānaṃ vā vidhi, sammā,",
  "anya-e0805n:3662_17": "samaṃ vā cittaṃ ādadhātīti samādhi.",
  "anya-e0805n:3663_0": "599. Itthiyamatiyavo vā.",
  "anya-e0805n:3664_0": "Itthiyaṃ abhidheyyāyaṃ sabbadhātūhi akāratiyuiccete paccayā honti vā bhāvakammādīsu.",
  "anya-e0805n:3664_1": "Appaccaye tāva jara vayohānimhi, jīrati,",
  "anya-e0805n:3664_2": "jīraṇanti vā jarā,",
  "anya-e0805n:3664_3": "“itthiyamato āpaccayo”ti āpaccayo,",
  "anya-e0805n:3664_4": "paṭisambhijjatīti paṭisambhidā.",
  "anya-e0805n:3664_5": "Paṭipajjati etāyāti paṭipadā.",
  "anya-e0805n:3664_6": "Evaṃ sampadā, āpadā.",
  "anya-e0805n:3664_7": "Upādīyatīti upādā.",
  "anya-e0805n:3664_8": "Sañjānātīti saññā,",
  "anya-e0805n:3664_9": "pajānātīti paññā.",
  "anya-e0805n:3664_10": "Upekkhatīti upekkhā.",
  "anya-e0805n:3664_11": "Cintanaṃ cintā.",
  "anya-e0805n:3664_12": "Patiṭṭhānaṃ patiṭṭhā.",
  "anya-e0805n:3664_13": "Sikkha vijjopādāne,",
  "anya-e0805n:3664_14": "sikkhanaṃ,",
  "anya-e0805n:3664_15": "sikkhīyatīti vā sikkhā.",
  "anya-e0805n:3664_16": "Evaṃ bhikkhā.",
  "anya-e0805n:3664_17": "Jhe cintāyaṃ,",
  "anya-e0805n:3664_18": "parasampattiṃ abhimukhaṃ jhāyatīti abhijjhā,",
  "anya-e0805n:3664_19": "hitesitaṃ upaṭṭhapetvā jhāyatīti upajjhā,",
  "anya-e0805n:3664_20": "upajjhāyo,",
  "anya-e0805n:3664_21": "sammā jhāyati etthāti sajjhā.",
  "anya-e0805n:3665_0": "Isu icchāyaṃ,",
  "anya-e0805n:3665_1": "esananti atthe appaccayo,",
  "anya-e0805n:3665_2": "“isu yamūnamanto ccho vā”ti cchādeso, icchā.",
  "anya-e0805n:3665_3": "Puccha pucchane,",
  "anya-e0805n:3665_4": "pucchanaṃ pucchā,",
  "anya-e0805n:3665_5": "tikicchanaṃ tikicchā,",
  "anya-e0805n:3665_6": "ghasitumicchā jighacchā, titikkhā,",
  "anya-e0805n:3665_7": "bubhukkhā,",
  "anya-e0805n:3665_8": "pātumicchā pipāsā,",
  "anya-e0805n:3665_9": "maṇḍūkagatiyā vādhikārato vādesābhāvo.",
  "anya-e0805n:3665_10": "Byāpitumicchā vicchā iccādi.",
  "anya-e0805n:3666_0": "Tippaccaye sambhavanaṃ sambhūti.",
  "anya-e0805n:3666_1": "Vādhikārato tippaccayamhi na vuddhi,",
  "anya-e0805n:3666_2": "savaṇaṃ suti, nayanaṃ,",
  "anya-e0805n:3666_3": "nīyati etāyāti vā nīti.",
  "anya-e0805n:3666_4": "Mana ñāṇe,",
  "anya-e0805n:3666_5": "maññatīti mati.",
  "anya-e0805n:3667_0": "“Te, no, timhī”ti ca vattate.",
  "anya-e0805n:3668_0": "600. Gamakhanahanaramādīnamanto.",
  "anya-e0805n:3669_0": "Gama khana hana ramaiccevamādīnaṃ makāranakārantānaṃ dhātūnaṃ anto byañjano no hoti tappaccaye,",
  "anya-e0805n:3669_1": "timhi cāti dhātvantalopo. Gamanaṃ,",
  "anya-e0805n:3669_2": "gantabbāti vā gati,",
  "anya-e0805n:3669_3": "upahananaṃ upahati,",
  "anya-e0805n:3669_4": "ramanti tāya,",
  "anya-e0805n:3669_5": "ramaṇaṃ vā rati.",
  "anya-e0805n:3669_6": "Tanu vitthāre,",
  "anya-e0805n:3669_7": "tananaṃ tati.",
  "anya-e0805n:3669_8": "Yamu uparame,",
  "anya-e0805n:3669_9": "niyamanaṃ niyati. “Ramato,",
  "anya-e0805n:3669_10": "ramatī”tiādīsu pana akārabyavahitattā na dhātvantalopo,",
  "anya-e0805n:3669_11": "bhuñjanaṃ bhutti,",
  "anya-e0805n:3669_12": "yuñjanaṃ yutti,",
  "anya-e0805n:3669_13": "“bhujādīnamanto no dvi cā”ti dhātvantalopo,",
  "anya-e0805n:3669_14": "dvittañca.",
  "anya-e0805n:3669_15": "Samāpajjanaṃ,",
  "anya-e0805n:3669_16": "samāpajjateti vā samāpatti, sampatti,",
  "anya-e0805n:3669_17": "“gupādīnañcā”ti dhātvantalopadvittāni.",
  "anya-e0805n:3669_18": "“Kvaci dhātū”tiādinā hādito tissa ni hoti. Hāni,",
  "anya-e0805n:3669_19": "jāni iccādi.",
  "anya-e0805n:3670_0": "Yuppaccaye cita sañcetane,",
  "anya-e0805n:3670_1": "cetayatīti atthe yuppaccayo,",
  "anya-e0805n:3670_2": "anādesavuddhī, āpaccayo, cetanā.",
  "anya-e0805n:3670_3": "Vida anubhavane,",
  "anya-e0805n:3670_4": "vedayatīti vedanā.",
  "anya-e0805n:3670_5": "Disī uccāraṇe,",
  "anya-e0805n:3670_6": "desīyatīti desanā,",
  "anya-e0805n:3670_7": "bhāvīyatīti bhāvanā iccādi.",
  "anya-e0805n:3671_0": "“Itthiyaṃ, vā”ti ca vattate.",
  "anya-e0805n:3672_0": "601. Karato ririya.",
  "anya-e0805n:3673_0": "Karadhātuto itthiyamanitthiyaṃ vā abhidheyyāyaṃ ririyappaccayo hoti, rādilopo.",
  "anya-e0805n:3673_1": "Kattabbā kiriyā.",
  "anya-e0805n:3673_2": "Karaṇīyaṃ kiriyaṃ.",
  "anya-e0805n:3674_0": "“Kattarī”ti vattate.",
  "anya-e0805n:3675_0": "602. Jito ina sabbattha.",
  "anya-e0805n:3676_0": "Jiiccetāya dhātuyā paro inappaccayo hoti sabbakāle kattari. Ji jaye,",
  "anya-e0805n:3676_1": "pāpake akusale dhamme ajini, jināti,",
  "anya-e0805n:3676_2": "jinissatīti vā jino.",
  "anya-e0805n:3677_0": "“Inā”ti vattate.",
  "anya-e0805n:3678_0": "603. Supato ca.",
  "anya-e0805n:3679_0": "Supaiccetāya dhātuyā ca paro inappaccayo hoti. Supa saye, supati, supananti vā supino, supinaṃ.",
  "anya-e0805n:3680_0": "Sī saye, “īsaṃ”iti upapadaṃ, īsaṃ sīyati bhavatāti atthe –",
  "anya-e0805n:3681_0": "604. Īsaṃdusūhi kha.",
  "anya-e0805n:3682_0": "Īsaṃdusuiccetehi upapadehi parehi dhātūhi khappaccayo hoti.",
  "anya-e0805n:3683_0": "So ca –",
  "anya-e0805n:3684_0": "605. Bhāvakammesu kiccaktakkhatthā.",
  "anya-e0805n:3685_0": "Bhāvakammaiccetesvatthesu kiccaktakkhatthaiccete paccayā hontīti niyamato bhāvakammesveva hoti.",
  "anya-e0805n:3685_1": "“Kvaci dhātū”ti kkhakārānubandhassa lopo, vuddhi,",
  "anya-e0805n:3685_2": "ayādesadvittāni,",
  "anya-e0805n:3685_3": "īsassayo bhavatā,",
  "anya-e0805n:3685_4": "dukkhena sīyati dussayo,",
  "anya-e0805n:3685_5": "sukhena sīyati sussayo.",
  "anya-e0805n:3686_0": "Kamme –",
  "anya-e0805n:3686_1": "īsaṃ karīyatīti īsakkaraṃ kammaṃ bhavatā.",
  "anya-e0805n:3686_2": "Evaṃ dukkhena karīyatīti dukkaraṃ hitaṃ bhavatā,",
  "anya-e0805n:3686_3": "sukaraṃ pāpaṃ bālena,",
  "anya-e0805n:3686_4": "dukkhena bharīyatīti dubbharo mahiccho.",
  "anya-e0805n:3686_5": "Sukhena bharīyatīti subharo appiccho.",
  "anya-e0805n:3686_6": "Dukkhena rakkhitabbanti durakkhaṃ cittaṃ.",
  "anya-e0805n:3686_7": "Dukkhena passitabboti duddaso dhammo.",
  "anya-e0805n:3686_8": "Sukhena passitabbanti sudassaṃ paravajjaṃ.",
  "anya-e0805n:3686_9": "Dukkhena anubujjhitabboti duranubodho dhammo.",
  "anya-e0805n:3686_10": "Sukhena bujjhitabbanti subodhamiccādi.",
  "anya-e0805n:3687_0": "Budha avagamane,",
  "anya-e0805n:3687_1": "sabbe saṅkhatāsaṅkhatasammutibhede dhamme abujjhi, bujjhati,",
  "anya-e0805n:3687_2": "bujjhissatīti vā atthe –",
  "anya-e0805n:3688_0": "“Ta”iti vattate.",
  "anya-e0805n:3689_0": "606. Budhagamāditthe kattari.",
  "anya-e0805n:3690_0": "Budhagamuiccegamādīhi dhātūhi tadatthe gamyamāne kattari tappaccayo hoti sabbakāle.",
  "anya-e0805n:3691_0": "“Tassā”ti vattate.",
  "anya-e0805n:3692_0": "607. Dhaḍhabhahehi dha ḍhā ca.",
  "anya-e0805n:3693_0": "Dhaḍhanta bhahantehi dhātūhi parassa paccayatakārassa yathākkamaṃ dhakāraḍhakārādesā hontīti dhabhato takārassa dhakāro,",
  "anya-e0805n:3693_1": "“hacatutthāna”nti ettha hakāraggahaṇato hakāratopi kvaci dhattaṃ,",
  "anya-e0805n:3693_2": "abyavadhāne cāyaṃ,",
  "anya-e0805n:3693_3": "tena “rundhati, ārādhito, vaḍḍhito, labhitvā,",
  "anya-e0805n:3693_4": "gahito”tiādīsu paccayāgamabyavahitattā na bhavati.",
  "anya-e0805n:3694_0": "608. Hacatutthānamantānaṃ do dhe.",
  "anya-e0805n:3695_0": "Hakāravaggacatutthānaṃ dhātvantabhūtānaṃ dakārādeso hoti dhakāre pare.",
  "anya-e0805n:3695_1": "Buddho bhagavā.",
  "anya-e0805n:3695_2": "Saraṇaṃ agacchi, gacchati,",
  "anya-e0805n:3695_3": "gacchissatīti vā saraṇaṅgato upāsako,",
  "anya-e0805n:3695_4": "“gamakhanahanaramādīnamanto”ti dhātvantalopo.",
  "anya-e0805n:3695_5": "Evaṃ jānātīti ñāto.",
  "anya-e0805n:3695_6": "I gatimhi,",
  "anya-e0805n:3695_7": "upetīti upeto.",
  "anya-e0805n:3695_8": "Cinta cintāyaṃ,",
  "anya-e0805n:3695_9": "cintetīti cittaṃ,",
  "anya-e0805n:3695_10": "“gupādīnañcā”ti dhātvantalopadvittāni.",
  "anya-e0805n:3695_11": "Sanja saṅge,",
  "anya-e0805n:3695_12": "rūpādīsu asajji, sajjati,",
  "anya-e0805n:3695_13": "sajjissatīti vā satto,",
  "anya-e0805n:3695_14": "“bhujādīnamanto no dvi cā”ti dhātvantalopo,",
  "anya-e0805n:3695_15": "dvittañca.",
  "anya-e0805n:3696_0": "“Saññāya”miti vattate.",
  "anya-e0805n:3697_0": "609. Tikiccāsiṭṭhe.",
  "anya-e0805n:3698_0": "Saññāyamabhidheyyāyaṃ āsiṭṭhe gamyamāne dhātūhi tippaccayo hoti,",
  "anya-e0805n:3698_1": "kitapaccayo ca.",
  "anya-e0805n:3698_2": "Jino enaṃ bujjhatūti jinabuddhi,",
  "anya-e0805n:3698_3": "dhakāradakārādesā,",
  "anya-e0805n:3698_4": "dhanamassa bhavatūti dhanabhūti.",
  "anya-e0805n:3699_0": "Kitapaccaye bhavatūti bhūto,",
  "anya-e0805n:3699_1": "dhammo enaṃ dadātūti dhammadinno,",
  "anya-e0805n:3699_2": "“bhidādito inna anna īṇā vā”ti tappaccayassa innādeso.",
  "anya-e0805n:3699_3": "Vaḍḍhatūti vaḍḍhamāno,",
  "anya-e0805n:3699_4": "“bhūvādito a”iti mānantesu appaccayo,",
  "anya-e0805n:3699_5": "nandatūti nandako,",
  "anya-e0805n:3699_6": "jīvatūti jīvako iccādi.",
  "anya-e0805n:3700_0": "610. Āgamā tuko.",
  "anya-e0805n:3701_0": "Āpubbā gamito tukappaccayo hoti, kitakattā kattari. Āgacchatīti āgantuko.",
  "anya-e0805n:3702_0": "“Gamā”ti vattate.",
  "anya-e0805n:3703_0": "611. Bhabbe ika.",
  "anya-e0805n:3704_0": "Gamito ikappaccayo hoti bhabbatthe. Gantuṃ bhabboti gamiko bhikkhu.",
  "anya-e0805n:3705_0": "Tekālikappaccayantanayo.",
  "anya-e0805n:3706_0": "Atītappaccayantanaya",
  "anya-e0805n:3707_0": "612. Atīte ta tavantu tāvī.",
  "anya-e0805n:3708_0": "Atīte kāle sabbehi dhātūhi ta tavantu tāvī iccete paccayā honti.",
  "anya-e0805n:3708_1": "Ete eva parasamaññāya niṭṭhasaññakāpi,",
  "anya-e0805n:3708_2": "te ca kitasaññattā kattari bhavanti.",
  "anya-e0805n:3708_3": "Abhavīti bhūto, bhūtā, bhūtaṃ,",
  "anya-e0805n:3708_4": "“aññesu cā”ti etthānuvattitavāggahaṇena ta tavantutāvīsu vuddhi na hoti.",
  "anya-e0805n:3708_5": "Hu dānādanahabyappadānesu,",
  "anya-e0805n:3708_6": "ahavīti huto aggiṃ.",
  "anya-e0805n:3709_0": "Tavantuppaccaye –",
  "anya-e0805n:3709_1": "“ā simhī”ti ākāro,",
  "anya-e0805n:3709_2": "aggiṃ hutavā,",
  "anya-e0805n:3709_3": "hutavanto iccādi guṇavantusamaṃ. Tāvīmhi –",
  "anya-e0805n:3709_4": "aggiṃ hutāvī,",
  "anya-e0805n:3709_5": "aggiṃ hutāvino iccādi daṇḍīsamaṃ.",
  "anya-e0805n:3709_6": "Itthiyaṃ inīpaccayo – hutāvinī,",
  "anya-e0805n:3709_7": "napuṃsake –",
  "anya-e0805n:3709_8": "rassattaṃ hutāvi.",
  "anya-e0805n:3710_0": "Vasa nivāse, vassaṃ avasīti atthe tappaccayo, sakārantattā “sādisanta”iccādinā ṭhādese sampatte –",
  "anya-e0805n:3711_0": "“Tassā”ti adhikāro, “sādī”ti ca.",
  "anya-e0805n:3712_0": "613. Vasato uttha.",
  "anya-e0805n:3713_0": "Vasaiccetasmā dhātumhā parassa takārassa sahādibyañjanena utthādeso hoti,",
  "anya-e0805n:3713_1": "saralopādi.",
  "anya-e0805n:3713_2": "Vassaṃ vuttho,",
  "anya-e0805n:3713_3": "vutthā sā,",
  "anya-e0805n:3713_4": "“saralopo”tiādisutte tuggahaṇato pubbalopābhāve “adhivatthā devatā,",
  "anya-e0805n:3713_5": "vatthabba”ntiādīsu paralopo.",
  "anya-e0805n:3714_0": "“Vasassā”ti vipariṇāmena vattate.",
  "anya-e0805n:3715_0": "614. Vassa vā vu.",
  "anya-e0805n:3716_0": "Vasaiccetassa dhātussa vakārassa takāre pare ukāro hoti,",
  "anya-e0805n:3716_1": "tattha vakārāgamo ca vā hoti.",
  "anya-e0805n:3716_2": "Niṭṭhatakāre evāyaṃ.",
  "anya-e0805n:3716_3": "Atha vā “vū”ti ettha vakāro sandhijo,",
  "anya-e0805n:3716_4": "tantañāyena dutiyañcettha vāggahaṇamicchitabbaṃ,",
  "anya-e0805n:3716_5": "tena akārassapi ukāro siddho bhavati,",
  "anya-e0805n:3716_6": "usito brahmacariyaṃ, vusito,",
  "anya-e0805n:3716_7": "tathā vusitavā, vusitāvī,",
  "anya-e0805n:3716_8": "ikārāgamena byavahitattā utthādeso na bhavati.",
  "anya-e0805n:3717_0": "Bhuja pālanabyavaharaṇesu,",
  "anya-e0805n:3717_1": "odanaṃ abhuñjīti atthe tatavantutāvī,",
  "anya-e0805n:3717_2": "“bhujādīnamanto no dvi cā”ti dhātvantalopo,",
  "anya-e0805n:3717_3": "takārassa dvittañca, bhutto, bhuttavā, bhuttāvī.",
  "anya-e0805n:3717_4": "Tathā ranja rāge,",
  "anya-e0805n:3717_5": "arañjīti ratto, rattā, rattaṃ.",
  "anya-e0805n:3717_6": "Yuja yoge,",
  "anya-e0805n:3717_7": "ayuñjīti yutto, yuttā, yuttaṃ.",
  "anya-e0805n:3717_8": "Vica vivecane vipubbo,",
  "anya-e0805n:3717_9": "viviccīti vivitto, vivittā, vivittaṃ.",
  "anya-e0805n:3717_10": "Muca mocane,",
  "anya-e0805n:3717_11": "amuccīti bandhanā mutto.",
  "anya-e0805n:3717_12": "Tathā tippaccayepi iminā dhātvantalopadvittāni,",
  "anya-e0805n:3717_13": "āsajjanaṃ āsatti,",
  "anya-e0805n:3717_14": "vimuccanaṃ,",
  "anya-e0805n:3717_15": "vimuccati etāyāti vā vimutti.",
  "anya-e0805n:3718_0": "Kudha kope,",
  "anya-e0805n:3718_1": "akujjhīti atthe tappaccayo,",
  "anya-e0805n:3718_2": "tassa “dhaḍhabhahehi dhaḍhā cā”ti dhattaṃ,",
  "anya-e0805n:3718_3": "“hacatutthānamantānaṃ dodhe”ti dhakārassa dakāro, kuddho.",
  "anya-e0805n:3718_4": "Yudha sampahāre,",
  "anya-e0805n:3718_5": "ayujjhīti yuddho, yuddhaṃ.",
  "anya-e0805n:3718_6": "Sidha saṃsiddhimhi,",
  "anya-e0805n:3718_7": "asijjhīti siddho.",
  "anya-e0805n:3718_8": "Āpubbo rabha rābhasse,",
  "anya-e0805n:3718_9": "ārabhīti āraddho gantuṃ.",
  "anya-e0805n:3718_10": "Naha bandhane saṃpubbo,",
  "anya-e0805n:3718_11": "sannayhīti sannaddho,",
  "anya-e0805n:3718_12": "“dhaḍhabhahehi dhaḍhā cā”ti nahādito takārassa dhakāro.",
  "anya-e0805n:3719_0": "Vaḍḍha vaḍḍhane,",
  "anya-e0805n:3719_1": "avaḍḍhīti atthe tappaccayo,",
  "anya-e0805n:3719_2": "tassa ḍhattaṃ,",
  "anya-e0805n:3719_3": "“kvaci dhātū”tiādinā dhātvākārassuttaṃ,",
  "anya-e0805n:3719_4": "ḍalopo ca.",
  "anya-e0805n:3720_0": "“Hacatutthānamantāna”nti vattate.",
  "anya-e0805n:3721_0": "615. Ḍo ḍhakāre.",
  "anya-e0805n:3722_0": "Hacatutthānaṃ dhātvantānaṃ ḍakārādeso hoti ḍhakāre pare. Vuḍḍho, vuḍḍhā,",
  "anya-e0805n:3722_1": "“bo vassā”ti batte buḍḍho.",
  "anya-e0805n:3722_2": "Tippaccaye –",
  "anya-e0805n:3722_3": "bujjhanaṃ,",
  "anya-e0805n:3722_4": "bujjhati vā etāyāti buddhi.",
  "anya-e0805n:3722_5": "Evaṃ siddhi, vaḍḍhi.",
  "anya-e0805n:3722_6": "Tabbappaccaye –",
  "anya-e0805n:3722_7": "boddhabbamiccādi.",
  "anya-e0805n:3723_0": "“Anto, no”ti ca adhikāro.",
  "anya-e0805n:3724_0": "616. Tarādīhi iṇṇo.",
  "anya-e0805n:3725_0": "Taraiccevamādīhi dhātūhi parassa tappaccayassa iṇṇādeso hoti,",
  "anya-e0805n:3725_1": "dhātvanto ca no hoti,",
  "anya-e0805n:3725_2": "saralopādi.",
  "anya-e0805n:3725_3": "Tara taraṇe,",
  "anya-e0805n:3725_4": "saṃsāraṇṇavaṃ atarīti tiṇṇo tāreyyaṃ.",
  "anya-e0805n:3725_5": "Evaṃ uttiṇṇo,",
  "anya-e0805n:3725_6": "tiṇṇaṃ vā.",
  "anya-e0805n:3725_7": "Pūra pūraṇe,",
  "anya-e0805n:3725_8": "saṃpūrīti saṃpuṇṇo,",
  "anya-e0805n:3725_9": "“saralopo”tiādisutte tuggahaṇato pubbalopābhāve uvaṇṇato parassa “vā paro asarūpā”ti lopo,",
  "anya-e0805n:3725_10": "saṃyoge rassattaṃ.",
  "anya-e0805n:3725_11": "Tura vege,",
  "anya-e0805n:3725_12": "aturīti tuṇṇaṃ,",
  "anya-e0805n:3725_13": "turitaṃ vā.",
  "anya-e0805n:3725_14": "Jara vayohānimhi,",
  "anya-e0805n:3725_15": "parijīrīti parijiṇṇo.",
  "anya-e0805n:3725_16": "Kira vikiraṇe,",
  "anya-e0805n:3725_17": "ākirīti ākiṇṇo iccādi.",
  "anya-e0805n:3726_0": "617. Susa paca sakato kkhakkā ca.",
  "anya-e0805n:3727_0": "Susa paca sakaiccetehi dhātūhi parassa tappaccayassa kkhakkādesā honti,",
  "anya-e0805n:3727_1": "anto ca byañjano no hoti.",
  "anya-e0805n:3727_2": "Casaddena mucādito kkādeso.",
  "anya-e0805n:3727_3": "Susa sosane,",
  "anya-e0805n:3727_4": "asussīti sukkho rukkho.",
  "anya-e0805n:3727_5": "Apaccīti pakkaṃ phalaṃ.",
  "anya-e0805n:3727_6": "Saka sāmatthe,",
  "anya-e0805n:3727_7": "asakkhīti sakko assa,",
  "anya-e0805n:3727_8": "omuccīti omukkā upāhanā. “Pacituṃ,",
  "anya-e0805n:3727_9": "pacitabba”ntiādīsu pana na bhavati,",
  "anya-e0805n:3727_10": "ikārena byavahitattā.",
  "anya-e0805n:3727_11": "Evaṃ sabbattha byavadhāne na bhavati.",
  "anya-e0805n:3728_0": "Sīhagatiyā tiggahaṇamanuvattate.",
  "anya-e0805n:3729_0": "618. Pakkamādīhi nto ca.",
  "anya-e0805n:3730_0": "Pakkamaiccevamādīhi makārantehi dhātūhi parassa tappaccayassa ntādeso hoti,",
  "anya-e0805n:3730_1": "dhātvanto ca no hoti.",
  "anya-e0805n:3730_2": "Casaddena tippaccayassa nti ca hoti.",
  "anya-e0805n:3730_3": "Kamu padavikkhepe,",
  "anya-e0805n:3730_4": "pakkamīti pakkanto.",
  "anya-e0805n:3730_5": "Evaṃ saṅkanto,",
  "anya-e0805n:3730_6": "nikkhanto,",
  "anya-e0805n:3730_7": "“do dhassa cā”ti sutte caggahaṇena kassa khattaṃ.",
  "anya-e0805n:3730_8": "Bhamu anavaṭṭhāne,",
  "anya-e0805n:3730_9": "vibbhamīti vibbhanto, bhanto.",
  "anya-e0805n:3730_10": "Khamu sahane,",
  "anya-e0805n:3730_11": "akkhamīti khanto.",
  "anya-e0805n:3730_12": "Samu upasame,",
  "anya-e0805n:3730_13": "asamīti santo.",
  "anya-e0805n:3730_14": "Damu damane,",
  "anya-e0805n:3730_15": "adamīti danto.",
  "anya-e0805n:3731_0": "Timhi – saṅkamanaṃ saṅkanti. Evaṃ okkanti, vibbhanti, khanti, santi danti iccādi.",
  "anya-e0805n:3732_0": "619. Janādīnamā timhi ca.",
  "anya-e0805n:3733_0": "Janaiccevamādīnaṃ dhātūnamantassa byañjanassa āttaṃ hoti tappaccaye, timhi ca.",
  "anya-e0805n:3733_1": "Yogavibhāgena aññatthāpi.",
  "anya-e0805n:3733_2": "Jana janane,",
  "anya-e0805n:3733_3": "ajanīti jāto,",
  "anya-e0805n:3733_4": "vijāyīti puttaṃ vijātā,",
  "anya-e0805n:3733_5": "jananaṃ jāti.",
  "anya-e0805n:3733_6": "Tappaccaye satipi takāre puna tiggahaṇakaraṇaṃ paccayantaratakāre āttanivattanatthaṃ, yathā – jantu. “Janitvā,",
  "anya-e0805n:3733_7": "janitu”ntiādīsu pana ikārena byavahitattā na bhavati.",
  "anya-e0805n:3734_0": "“Ā, timhi, cā”ti ca vattate.",
  "anya-e0805n:3735_0": "620. Ṭhāpānamiī ca.",
  "anya-e0805n:3736_0": "Ṭhā pāiccetesaṃ dhātūnaṃ antassa ākārassa yathākkamaṃ ikāraīkārādesā honti tappaccaye, timhi ca.",
  "anya-e0805n:3736_1": "Casaddena aññatrāpi kvaci.",
  "anya-e0805n:3736_2": "Ṭhā gatinivattimhi,",
  "anya-e0805n:3736_3": "aṭṭhāsīti ṭhito,",
  "anya-e0805n:3736_4": "upaṭṭhito garuṃ, ṭhitavā,",
  "anya-e0805n:3736_5": "adhiṭṭhitvā,",
  "anya-e0805n:3736_6": "ṭhānaṃ ṭhiti. Pā pāne,",
  "anya-e0805n:3736_7": "apāyīti pītā,",
  "anya-e0805n:3736_8": "yāguṃ pītavā,",
  "anya-e0805n:3736_9": "pānaṃ pīti, pītvā.",
  "anya-e0805n:3737_0": "621. Hantehi ho hassa lo vā adahanahānaṃ.",
  "anya-e0805n:3738_0": "Hakārantehi dhātūhi parassa tappaccayassa,",
  "anya-e0805n:3738_1": "tissa ca hakārādeso hoti,",
  "anya-e0805n:3738_2": "hassa ca dhātvantassa lakāro hoti vā dahanahe vajjetvā,",
  "anya-e0805n:3738_3": "ḍhattāpavādoyaṃ.",
  "anya-e0805n:3738_4": "Ruha janane,",
  "anya-e0805n:3738_5": "aruhīti āruḷho rukkhaṃ.",
  "anya-e0805n:3738_6": "Laḷānamaviseso,",
  "anya-e0805n:3738_7": "ārulho vā,",
  "anya-e0805n:3738_8": "ruhanaṃ ruḷhī.",
  "anya-e0805n:3738_9": "Gāhu viloḷane,",
  "anya-e0805n:3738_10": "agāhīti gāḷho,",
  "anya-e0805n:3738_11": "ajjhogāḷho mahaṇṇavaṃ.",
  "anya-e0805n:3738_12": "Baha vuddhimhi,",
  "anya-e0805n:3738_13": "abahīti bāḷho,",
  "anya-e0805n:3738_14": "“kvaci dhātū”tiādinā dīgho.",
  "anya-e0805n:3738_15": "Muha vecitte,",
  "anya-e0805n:3738_16": "amuyhīti mūḷho.",
  "anya-e0805n:3738_17": "Guha saṃvaraṇe,",
  "anya-e0805n:3738_18": "aguhīti gūḷhaṃ.",
  "anya-e0805n:3738_19": "Vaha pāpuṇane,",
  "anya-e0805n:3738_20": "upavahīti upavuḷho,",
  "anya-e0805n:3738_21": "“vaca vasa vahādīnamukāro vassā”ti yogavibhāgena uttaṃ.",
  "anya-e0805n:3739_0": "Adahanahānanti kimatthaṃ? Daḍḍho,",
  "anya-e0805n:3739_1": "sannaddho. Vāti kiṃ? Duddho, siniddho. “Gahitaṃ,",
  "anya-e0805n:3739_2": "mahita”ntiādīsu pana ikārāgamena byavahitattā na bhavati.",
  "anya-e0805n:3740_0": "Dhātuppaccayantatopi “atīte ta tavantutāvī”ti tappaccayo,",
  "anya-e0805n:3740_1": "abubhukkhīti bubhukkhito.",
  "anya-e0805n:3740_2": "Evaṃ jighacchito,",
  "anya-e0805n:3740_3": "pipāsito iccādi.",
  "anya-e0805n:3741_0": "Evaṃ kattari niṭṭhanayo.",
  "anya-e0805n:3742_0": "“Atīte”ti vattate.",
  "anya-e0805n:3743_0": "622. Bhāvakammesu ta.",
  "anya-e0805n:3744_0": "Atīte kāle gamyamāne sabbadhātūhi tappaccayo hoti bhāvakammaiccetesvatthesu.",
  "anya-e0805n:3745_0": "Bhāve tāva –",
  "anya-e0805n:3746_0": "Ge sadde, gāyanaṃ, agāyitthāti vā atthe tappaccayo.",
  "anya-e0805n:3747_0": "623. Sabbattha ge gī.",
  "anya-e0805n:3748_0": "Geiccetassa dhātussa gīādeso hoti sabbattha,",
  "anya-e0805n:3748_1": "tappaccayatipaccayesvevāyaṃ.",
  "anya-e0805n:3748_2": "Tassa gītaṃ, gāyanaṃ,",
  "anya-e0805n:3748_3": "gāyitabbāti vā gīti.",
  "anya-e0805n:3749_0": "Bhāve – tappaccayantā napuṃsakā. Kammani – tiliṅgā.",
  "anya-e0805n:3750_0": "Nata gattavināme, naccanaṃ, anaccitthāti vā atthe tappaccayo.",
  "anya-e0805n:3751_0": "624. Paccayā daniṭṭhā nipātanā sijjhanti.",
  "anya-e0805n:3752_0": "Ye idha sappaccayā saddā paccayehi na niṭṭhaṃ gatā,",
  "anya-e0805n:3752_1": "te nipātanato sijjhantīti dhātvantena saha tappaccayassa cca ṭṭādesā. Naccaṃ, naṭṭaṃ.",
  "anya-e0805n:3752_2": "Hasa hasane,",
  "anya-e0805n:3752_3": "hasanaṃ hasitaṃ,",
  "anya-e0805n:3752_4": "ikārāgamo.",
  "anya-e0805n:3752_5": "Gamanaṃ gataṃ.",
  "anya-e0805n:3752_6": "Evaṃ ṭhitaṃ, sayitaṃ,",
  "anya-e0805n:3752_7": "vādhikārassa vavatthitavibhāsattā vuddhi.",
  "anya-e0805n:3752_8": "Ruda assuvimocane,",
  "anya-e0805n:3752_9": "arujjhitthāti roditaṃ,",
  "anya-e0805n:3752_10": "ruṇṇaṃ vā iccādi.",
  "anya-e0805n:3753_0": "Kammani –",
  "anya-e0805n:3754_0": "Abhibhūyitthāti abhibhūto kodho bhavatā,",
  "anya-e0805n:3754_1": "abhibhūtā,",
  "anya-e0805n:3754_2": "abhibhūtaṃ.",
  "anya-e0805n:3754_3": "Bhāsa byattiyaṃ vācāyaṃ,",
  "anya-e0805n:3754_4": "abhāsittha tenāti bhāsito dhammo,",
  "anya-e0805n:3754_5": "bhāsitā gāthā,",
  "anya-e0805n:3754_6": "bhāsitaṃ suttaṃ.",
  "anya-e0805n:3754_7": "Disī uccāraṇe,",
  "anya-e0805n:3754_8": "curādittā ṇe.",
  "anya-e0805n:3754_9": "Adesīyitthāti desito dhammo bhagavatā,",
  "anya-e0805n:3754_10": "ikārāgame kāritasaralopo. Ji jaye,",
  "anya-e0805n:3754_11": "ajīyitthāti jito māro.",
  "anya-e0805n:3754_12": "Nī pāpuṇane,",
  "anya-e0805n:3754_13": "anīyiṃsūti nītā gāmamajā,",
  "anya-e0805n:3754_14": "suto tayā dhammo, ñāto.",
  "anya-e0805n:3755_0": "Sāsa anusiṭṭhimhi, anusāsīyitthāti atthe tappaccayo.",
  "anya-e0805n:3756_0": "625. Sāsadisato tassa riṭṭho ca.",
  "anya-e0805n:3757_0": "Sāsadisaiccetehi dhātūhi parassa tappaccayassa riṭṭhādeso hoti,",
  "anya-e0805n:3757_1": "casaddena tissa riṭṭhi ca,",
  "anya-e0805n:3757_2": "disato kiccatakāratuṃtvādīnañca raṭṭha raṭṭhuṃ raṭṭhādesā ca honti, rādilopo,",
  "anya-e0805n:3757_3": "anusiṭṭho so mayā,",
  "anya-e0805n:3757_4": "anusiṭṭhā sā,",
  "anya-e0805n:3757_5": "anusiṭṭhaṃ.",
  "anya-e0805n:3757_6": "Disa pekkhaṇe,",
  "anya-e0805n:3757_7": "adissitthāti diṭṭhaṃ me rūpaṃ.",
  "anya-e0805n:3758_0": "Timhi – anusāsanaṃ anusiṭṭhi, dassanaṃ diṭṭhi.",
  "anya-e0805n:3759_0": "Kiccādīsu –",
  "anya-e0805n:3759_1": "dassanīyaṃ daṭṭhabbaṃ,",
  "anya-e0805n:3759_2": "daṭṭheyyaṃ,",
  "anya-e0805n:3759_3": "passitunti daṭṭhuṃ gacchati,",
  "anya-e0805n:3759_4": "passitvāti nekkhamaṃ daṭṭhuṃ, daṭṭhā,",
  "anya-e0805n:3759_5": "ikārāgamena antarikassa na bhavati, yathā –",
  "anya-e0805n:3759_6": "anusāsitaṃ,",
  "anya-e0805n:3759_7": "anusāsitabbaṃ,",
  "anya-e0805n:3759_8": "anusāsituṃ,",
  "anya-e0805n:3759_9": "anusāsitvā,",
  "anya-e0805n:3759_10": "dassitaṃ iccādi.",
  "anya-e0805n:3760_0": "Tusa pītimhi, atussīti atthe kattari tappaccayo.",
  "anya-e0805n:3761_0": "“Tassā”ti adhikāro.",
  "anya-e0805n:3762_0": "626. Sādi, santapucchabhanjahansādīhi ṭṭho.",
  "anya-e0805n:3763_0": "Ādinā saha vattatīti sādi.",
  "anya-e0805n:3763_1": "Sakārantehi,",
  "anya-e0805n:3763_2": "puccha bhanjahansaiccevamādīhi ca dhātūhi parassa anantarikassa takārassa sahādibyañjanena dhātvantenaṭṭhādeso hoti.",
  "anya-e0805n:3763_3": "Hansassa satipi santatte punaggabhaṇaṃ kvaci ṭṭhādesassa aniccatādīpanatthaṃ,",
  "anya-e0805n:3763_4": "tena “viddhasto utrasto”tiādīsu na hoti. Tuṭṭho,",
  "anya-e0805n:3763_5": "santusito.",
  "anya-e0805n:3763_6": "Bhasa bhassane,",
  "anya-e0805n:3763_7": "abhassīti bhaṭṭho, bhassito.",
  "anya-e0805n:3763_8": "Nasa adassane,",
  "anya-e0805n:3763_9": "nassīti naṭṭho.",
  "anya-e0805n:3763_10": "Daṃsa daṃsane,",
  "anya-e0805n:3763_11": "adaṃsīyitthāti daṭṭho sappena,",
  "anya-e0805n:3763_12": "ḍaṃsito vā,",
  "anya-e0805n:3763_13": "“kvaci dhātū”tiādinā dassa ḍattaṃ.",
  "anya-e0805n:3763_14": "Phusa phassane,",
  "anya-e0805n:3763_15": "aphusīyitthāti phuṭṭho rogena,",
  "anya-e0805n:3763_16": "phussito vā.",
  "anya-e0805n:3763_17": "Isu icchāyaṃ,",
  "anya-e0805n:3763_18": "esīyitthāti iṭṭho, icchito, esito.",
  "anya-e0805n:3763_19": "Masa āmasane,",
  "anya-e0805n:3763_20": "āmasīyitthāti āmaṭho.",
  "anya-e0805n:3763_21": "Vasasecane,",
  "anya-e0805n:3763_22": "avassīti vuṭṭho devo,",
  "anya-e0805n:3763_23": "pavisīyitthāti paviṭṭho,",
  "anya-e0805n:3763_24": "uddisīyitthāti uddiṭṭho.",
  "anya-e0805n:3763_25": "Puccha pucchane,",
  "anya-e0805n:3763_26": "apucchīyitthāti puṭṭho pañhaṃ, pucchito.",
  "anya-e0805n:3763_27": "Bhanja avamaddane,",
  "anya-e0805n:3763_28": "abhañjīyitthāti bhaṭṭhaṃ dhaññaṃ.",
  "anya-e0805n:3763_29": "Hansa pītimhi,",
  "anya-e0805n:3763_30": "ahaṃsīti haṭṭho, pahaṭṭho,",
  "anya-e0805n:3763_31": "pahaṃsito.",
  "anya-e0805n:3764_0": "Ādisaddena yaja devapūjāsaṅgatikaraṇadānesu, ijjitthāti atthe tappaccayo, tassa ṭṭhādeso.",
  "anya-e0805n:3765_0": "627. Yajassa sarassi ṭṭhe.",
  "anya-e0805n:3766_0": "Yajaiccetassa dhātussa sarassa ikārādeso hoti ṭṭhe pare.",
  "anya-e0805n:3766_1": "Yiṭṭho mayā jino.",
  "anya-e0805n:3766_2": "Saja vissagge saṃpubbo,",
  "anya-e0805n:3766_3": "saṃsajjitthāti saṃsaṭṭho tena,",
  "anya-e0805n:3766_4": "vissaṭṭho.",
  "anya-e0805n:3766_5": "Maja suddhimhi,",
  "anya-e0805n:3766_6": "amajjīti maṭṭho iccādi.",
  "anya-e0805n:3767_0": "Kiccatakārādīsu tussitabbaṃ toṭṭhabbaṃ,",
  "anya-e0805n:3767_1": "phusitabbaṃ phoṭṭhabbaṃ,",
  "anya-e0805n:3767_2": "pucchituṃ puṭṭhuṃ,",
  "anya-e0805n:3767_3": "yajituṃ yiṭṭhuṃ,",
  "anya-e0805n:3767_4": "abhiharituṃ abhihaṭṭhuṃ,",
  "anya-e0805n:3767_5": "tosanaṃ tuṭṭhi,",
  "anya-e0805n:3767_6": "esanaṃ eṭṭhi,",
  "anya-e0805n:3767_7": "vassanaṃ vuṭṭhi,",
  "anya-e0805n:3767_8": "vissajjanaṃ vissaṭṭhi iccādi.",
  "anya-e0805n:3768_0": "“Tassa, sādī”ti ca vattate.",
  "anya-e0805n:3769_0": "628. Bhanjato ggo ca.",
  "anya-e0805n:3770_0": "Bhanjato dhātumhā tappaccayassa sahādibyañjanena ggo ādeso hoti.",
  "anya-e0805n:3770_1": "Bhaggo rāgo anena.",
  "anya-e0805n:3770_2": "Vasanivāse,",
  "anya-e0805n:3770_3": "parivasīyitthāti parivuṭṭho parivāso,",
  "anya-e0805n:3770_4": "vusitaṃ brahmacariyaṃ,",
  "anya-e0805n:3770_5": "uṭṭha uādesā.",
  "anya-e0805n:3770_6": "Vasa acchādane,",
  "anya-e0805n:3770_7": "nivasīyitthāti nivatthaṃ vatthaṃ,",
  "anya-e0805n:3770_8": "“kvaci dhātū”tiādinā stakārasaṃyogassa tthattaṃ,",
  "anya-e0805n:3770_9": "evaṃ nivatthabbaṃ.",
  "anya-e0805n:3770_10": "Saṃsa pasaṃsane,",
  "anya-e0805n:3770_11": "pasaṃsīyitthāti pasattho pasaṃsito,",
  "anya-e0805n:3770_12": "pasaṃsanaṃ pasatthi.",
  "anya-e0805n:3770_13": "Badha bandhane,",
  "anya-e0805n:3770_14": "abajjhitthāti baddho raññā,",
  "anya-e0805n:3770_15": "alabhīyitthāti laddhaṃ me dhanaṃ,",
  "anya-e0805n:3770_16": "dhattadattāni.",
  "anya-e0805n:3770_17": "Rabha rābhasse,",
  "anya-e0805n:3770_18": "ārabhīyitthāti āraddhaṃ vīriyaṃ.",
  "anya-e0805n:3770_19": "Daha bhasmīkaraṇe,",
  "anya-e0805n:3770_20": "adayhittāti daḍḍhaṃ vanaṃ,",
  "anya-e0805n:3770_21": "abhujjitthāti bhutto odano,",
  "anya-e0805n:3770_22": "bhujādittā dhātvantalopo,",
  "anya-e0805n:3770_23": "dvittañca.",
  "anya-e0805n:3770_24": "Caja hānimhi,",
  "anya-e0805n:3770_25": "pariccajīyitthāti pariccattaṃ dhanaṃ,",
  "anya-e0805n:3770_26": "amuccitthāti mutto saro.",
  "anya-e0805n:3771_0": "Vaca viyattiyaṃ vācāyaṃ, avacīyitthāti atthe tappaccayo.",
  "anya-e0805n:3772_0": "“Anto, no, dvi, cā”ti ca adhikāro.",
  "anya-e0805n:3773_0": "629. Vaca vā vu.",
  "anya-e0805n:3774_0": "Catuppadamidaṃ.",
  "anya-e0805n:3774_1": "Vacaiccetassa dhātussa vakārassa ukārādeso hoti vā,",
  "anya-e0805n:3774_2": "dhātvanto ca cakāro no hoti,",
  "anya-e0805n:3774_3": "tappaccayassa ca dvibhāvo hoti.",
  "anya-e0805n:3774_4": "Vāggahaṇamavadhāraṇatthaṃ,",
  "anya-e0805n:3774_5": "dhātvādimhi vakārāgamo.",
  "anya-e0805n:3774_6": "Vuttamidaṃ bhagavatā, uttaṃ vā.",
  "anya-e0805n:3775_0": "630. Gupādīnañca.",
  "anya-e0805n:3776_0": "Gupaiccevamādīnaṃ dhātūnamanto ca byañjano no hoti,",
  "anya-e0805n:3776_1": "parassa takārassa ca dvibhāvo hoti.",
  "anya-e0805n:3776_2": "Gupa gopane,",
  "anya-e0805n:3776_3": "sugopīyitthāti sugutto, sugopito,",
  "anya-e0805n:3776_4": "ikārena byavahitattā na dhātvantalopo,",
  "anya-e0805n:3776_5": "“aññesu cā”ti sutte vādhikārassa vavatthitavibhāsattā niṭṭhatakārepi kvaci vuddhi.",
  "anya-e0805n:3776_6": "Gopanaṃ gutti.",
  "anya-e0805n:3777_0": "Lipa limpane,",
  "anya-e0805n:3777_1": "alimpīyitthāti litto sugandhena.",
  "anya-e0805n:3777_2": "Tapa santāpe,",
  "anya-e0805n:3777_3": "santapīyitthāti santatto tejena.",
  "anya-e0805n:3777_4": "Dīpa dittimhi,",
  "anya-e0805n:3777_5": "ādīpīyitthātiāditto agginā,",
  "anya-e0805n:3777_6": "rassattaṃ,",
  "anya-e0805n:3777_7": "dīpanaṃ ditti.",
  "anya-e0805n:3777_8": "Apa pāpuṇane,",
  "anya-e0805n:3777_9": "pāpīyitthāti patto gāmo,",
  "anya-e0805n:3777_10": "pāpuṇīti patto sukhaṃ,",
  "anya-e0805n:3777_11": "pāpuṇanaṃ patti,",
  "anya-e0805n:3777_12": "pattabbaṃ.",
  "anya-e0805n:3777_13": "Mada ummāde,",
  "anya-e0805n:3777_14": "pamajjīti pamatto.",
  "anya-e0805n:3777_15": "Supa sayane,",
  "anya-e0805n:3777_16": "asupīti sutto iccādi.",
  "anya-e0805n:3778_0": "Cara caraṇe, acarīyitthāti ciṇṇo dhammo, iṇṇādeso, carito vā. Evaṃ puṇṇo, pūrito.",
  "anya-e0805n:3779_0": "Nuda khepe,",
  "anya-e0805n:3779_1": "panujjitthāti paṇunno,",
  "anya-e0805n:3779_2": "nassa ṇattaṃ, panudito. Dā dāne,",
  "anya-e0805n:3779_3": "ādīyitthātiādinno, atto vā,",
  "anya-e0805n:3779_4": "“kvaci dhātū”tiādinā dāsaddassa takāro,",
  "anya-e0805n:3779_5": "rassattaṃ.",
  "anya-e0805n:3780_0": "631. Bhidādito innaannaīṇā vā.",
  "anya-e0805n:3781_0": "Bhidaiccevamādīhi dhātūhi parassa tappaccayassa inna annaīṇaiccete ādesā honti vā,",
  "anya-e0805n:3781_1": "anto ca no hoti.",
  "anya-e0805n:3781_2": "Vavatthitavibhāsatthoyaṃ vāsaddo,",
  "anya-e0805n:3781_3": "saralopādi.",
  "anya-e0805n:3782_0": "Bhidi vidāraṇe,",
  "anya-e0805n:3782_1": "abhijjitthāti bhinno ghaṭo bhavatā,",
  "anya-e0805n:3782_2": "bhijjīti vā bhinno devadatto.",
  "anya-e0805n:3782_3": "Chidi dvidhākaraṇe,",
  "anya-e0805n:3782_4": "achijjitthāti chinno rukkho,",
  "anya-e0805n:3782_5": "acchinnaṃ cīvaraṃ,",
  "anya-e0805n:3782_6": "ucchijjīti ucchinno.",
  "anya-e0805n:3782_7": "Adīyitthābhi dinno suṅko.",
  "anya-e0805n:3782_8": "Sada visaraṇagatyāvasānesu,",
  "anya-e0805n:3782_9": "nisīdīti nisinno.",
  "anya-e0805n:3782_10": "Khida uttāsane,",
  "anya-e0805n:3782_11": "khida dīnabhāve vā,",
  "anya-e0805n:3782_12": "akhijjīti khinno.",
  "anya-e0805n:3783_0": "Annādese chada apavāraṇe,",
  "anya-e0805n:3783_1": "acchādīyitthāti channo,",
  "anya-e0805n:3783_2": "paṭicchannaṃ gehaṃ,",
  "anya-e0805n:3783_3": "pasīdīti pasanno.",
  "anya-e0805n:3783_4": "Pada gatimhi,",
  "anya-e0805n:3783_5": "uppajjīti uppanno,",
  "anya-e0805n:3783_6": "jhānaṃ samāpanno.",
  "anya-e0805n:3783_7": "Rudi assuvimocane, ruṇṇo, paralopo.",
  "anya-e0805n:3784_0": "Khī khaye īṇādeso,",
  "anya-e0805n:3784_1": "akhīyīti khīṇo doso,",
  "anya-e0805n:3784_2": "khīṇā jāti,",
  "anya-e0805n:3784_3": "khīṇaṃ dhanaṃ. Hā cāge,",
  "anya-e0805n:3784_4": "“kvaci dhātū”tiādinā hādito īṇādese ṇakārassa nattaṃ,",
  "anya-e0805n:3784_5": "pahīyitthāti pahīno kileso,",
  "anya-e0805n:3784_6": "parihāyīti parihīno.",
  "anya-e0805n:3784_7": "Āsa upavesane,",
  "anya-e0805n:3784_8": "acchīti āsīno.",
  "anya-e0805n:3784_9": "Lī silesane,",
  "anya-e0805n:3784_10": "līyīti līno, nilīno. Ji jaye,",
  "anya-e0805n:3784_11": "jiyīti jīno vittamanusocati, jito vā. Dī khaye, dīno.",
  "anya-e0805n:3784_12": "Pī tappane, pīno.",
  "anya-e0805n:3784_13": "Lū chedane,",
  "anya-e0805n:3784_14": "lūyitthāti lūno iccādi.",
  "anya-e0805n:3785_0": "Vamu uggiraṇe,",
  "anya-e0805n:3785_1": "vamīyitthāti vantaṃ, vamitaṃ,",
  "anya-e0805n:3785_2": "“pakkamādīhi nto”ti ntādeso.",
  "anya-e0805n:3785_3": "Agacchīyitthāti gato gāmo tayā,",
  "anya-e0805n:3785_4": "gāmaṃ gato vā,",
  "anya-e0805n:3785_5": "“gamakhanahanaramādīnamanto”ti dhātvantalopo.",
  "anya-e0805n:3785_6": "Akhaññitthāti khato kūpo,",
  "anya-e0805n:3785_7": "upahaññitthāti upahataṃ cittaṃ,",
  "anya-e0805n:3785_8": "aramīti rato, abhirato.",
  "anya-e0805n:3785_9": "Mana ñāṇe,",
  "anya-e0805n:3785_10": "amaññitthāti mato, sammato.",
  "anya-e0805n:3785_11": "Tanu vitthāre,",
  "anya-e0805n:3785_12": "atanitthāti tataṃ, vitataṃ.",
  "anya-e0805n:3785_13": "Yamu uparame,",
  "anya-e0805n:3785_14": "niyacchīti niyato.",
  "anya-e0805n:3786_0": "“No, tamhi, timhī”ti ca vattate.",
  "anya-e0805n:3787_0": "632. Rakāro ca.",
  "anya-e0805n:3788_0": "Rakāro ca dhātūnamantabhūto no hoti tappaccaye,",
  "anya-e0805n:3788_1": "tippaccaye ca pare.",
  "anya-e0805n:3788_2": "Pakarīyitthāti pakato kaṭo bhavatā,",
  "anya-e0805n:3788_3": "katā me rakkhā,",
  "anya-e0805n:3788_4": "kataṃ me puññaṃ.",
  "anya-e0805n:3788_5": "“Do dhassa cā”ti etta casaddena ṭo tassa, yathā – sukaṭaṃ, dukkaṭaṃ,",
  "anya-e0805n:3788_6": "pure akarīyitthāti purakkhato,",
  "anya-e0805n:3788_7": "“purasamupaparīhi karotissa khakharā vā tappaccayesu cā”ti khakāro,",
  "anya-e0805n:3788_8": "paccayehi saṅgamma karīyitthāti saṅkhato,",
  "anya-e0805n:3788_9": "abhisaṅkhato,",
  "anya-e0805n:3788_10": "upakarīyitthāti upakkhato,",
  "anya-e0805n:3788_11": "upakkhaṭo,",
  "anya-e0805n:3788_12": "parikarīyitthāti parikkhato.",
  "anya-e0805n:3789_0": "Tippaccaye pakaraṇa pakati.",
  "anya-e0805n:3789_1": "Sara gaticintāyaṃ,",
  "anya-e0805n:3789_2": "asarīti sato,",
  "anya-e0805n:3789_3": "visarīti visaṭo, saraṇaṃ,",
  "anya-e0805n:3789_4": "sarati etāyāti vā sati,",
  "anya-e0805n:3789_5": "nīharīyitthāti nīhaṭo.",
  "anya-e0805n:3789_6": "Dhara dhāraṇe,",
  "anya-e0805n:3789_7": "uddharīyitthāti uddhaṭo,",
  "anya-e0805n:3789_8": "abharīyitthāti bhato, bharaṇaṃ,",
  "anya-e0805n:3789_9": "bharati etāyāti vā bhati.",
  "anya-e0805n:3790_0": "Ikārāgamayuttesu “gamito”tiādīsu dhātvantalope sampatte –",
  "anya-e0805n:3791_0": "“Lopo”ti vattate.",
  "anya-e0805n:3792_0": "633. Namakarānamantānaṃ niyuttatamhi.",
  "anya-e0805n:3793_0": "Nakāra makāra kakāra rakārānaṃ dhātvantānaṃ lopo na hoti ikārāgamayutte takāre pareti lopābhāvo. Agacchī,",
  "anya-e0805n:3793_1": "gamīyitthāti vā gamito,",
  "anya-e0805n:3793_2": "ramitthāti ramito.",
  "anya-e0805n:3793_3": "Evaṃ vamito, namito.",
  "anya-e0805n:3793_4": "Saki saṅkāyaṃ, saṅkito, sarito, bharito.",
  "anya-e0805n:3793_5": "Tathā khanitabbaṃ,",
  "anya-e0805n:3793_6": "hanitabbaṃ,",
  "anya-e0805n:3793_7": "gamitabbaṃ,",
  "anya-e0805n:3793_8": "ramitabbaṃ iccādi.",
  "anya-e0805n:3794_0": "Nidhīyitthāti nihito, “kvaci dhātū”tiādinā dhissa hi tappaccaye. Evaṃ vihito.",
  "anya-e0805n:3795_0": "Kārite abhāvīyitthāti atthe “bhāvakammesu ta”iti tappaccayo,",
  "anya-e0805n:3795_1": "“yathāgamamikāro”ti ikārāgamo,",
  "anya-e0805n:3795_2": "saralopādi,",
  "anya-e0805n:3795_3": "bhāvito maggo tena,",
  "anya-e0805n:3795_4": "bhāvayito,",
  "anya-e0805n:3795_5": "apācīyitthāti pācito odanaṃ yaññadatto devadattena, pācayito, pācāpito,",
  "anya-e0805n:3795_6": "pācāpayito,",
  "anya-e0805n:3795_7": "kammaṃ kārīyitthāti kārito, kārayito, kārāpito,",
  "anya-e0805n:3795_8": "kārāpayito iccādi.",
  "anya-e0805n:3796_0": "“Bhāvakammesu ta”iti ettha “ta”iti yogavibhāgena acalana gati bhojanatthādīhi adhikaraṇepi tappaccayo, yathā –",
  "anya-e0805n:3796_1": "āsa upavesane,",
  "anya-e0805n:3796_2": "adhikaraṇe acchiṃsu ettha teti idaṃ tesaṃ āsitaṃ ṭhānaṃ.",
  "anya-e0805n:3796_3": "Bhāve idha tehi āsitaṃ.",
  "anya-e0805n:3796_4": "Kammani ayaṃ tehi ajjhāsito gāmo.",
  "anya-e0805n:3796_5": "Kattari idha te āsitā.",
  "anya-e0805n:3796_6": "Tathā aṭṭhaṃsu etthāti idaṃ tesaṃ ṭhitaṃ ṭhānaṃ,",
  "anya-e0805n:3796_7": "idha tehi ṭhitaṃ,",
  "anya-e0805n:3796_8": "ayaṃ tehi adhiṭṭhito okāso,",
  "anya-e0805n:3796_9": "idha te ṭhitā.",
  "anya-e0805n:3796_10": "Nisīdiṃsu etthāti idaṃ tesaṃ nisinnaṃ ṭhānaṃ,",
  "anya-e0805n:3796_11": "ayaṃ tesaṃ nisinnakālo,",
  "anya-e0805n:3796_12": "te idha nisinnā.",
  "anya-e0805n:3796_13": "Nipajjiṃsu etthāti idaṃ tesaṃ nipannaṃ ṭhānaṃ,",
  "anya-e0805n:3796_14": "idha te nipannā.",
  "anya-e0805n:3797_0": "Yā gatipāpuṇane.",
  "anya-e0805n:3797_1": "Ayāsuṃ te etthāti ayaṃ tesaṃ yāto maggo,",
  "anya-e0805n:3797_2": "idha tehi yātaṃ,",
  "anya-e0805n:3797_3": "ayaṃ tehi yāto, maggo,",
  "anya-e0805n:3797_4": "idha te yātā.",
  "anya-e0805n:3797_5": "Tathā idaṃ tesaṃ gataṭṭhānaṃ,",
  "anya-e0805n:3797_6": "ayaṃ tesaṃ gatakālo,",
  "anya-e0805n:3797_7": "idha tehi gataṃ,",
  "anya-e0805n:3797_8": "ayaṃ tehi gato gāmo,",
  "anya-e0805n:3797_9": "idha te gatā.",
  "anya-e0805n:3798_0": "Bhuñjiṃsu etasminti idaṃ tesaṃ bhuttaṭṭhānaṃ,",
  "anya-e0805n:3798_1": "ayaṃ tesaṃ bhuttakālo,",
  "anya-e0805n:3798_2": "idha tehi bhutto odano,",
  "anya-e0805n:3798_3": "idha te bhuttā.",
  "anya-e0805n:3798_4": "Piviṃsu te etthāti idaṃ tesaṃ pītaṃ ṭhānaṃ,",
  "anya-e0805n:3798_5": "idha tehi pītā yāgu,",
  "anya-e0805n:3798_6": "idha te pītā.",
  "anya-e0805n:3798_7": "Dissanti etthāti idaṃ tesaṃ diṭṭhaṭṭhānaṃ iccādi.",
  "anya-e0805n:3799_0": "“Kattari kiti”ti ito maṇḍūkagatiyā “kattarī”ti vattate.",
  "anya-e0805n:3800_0": "634. Kammani dutiyāyaṃ kto.",
  "anya-e0805n:3801_0": "Kammatthe dutiyāyaṃ vibhattiyaṃ vijjamānāyaṃ dhātūhi kattari ktappaccayo hoti.",
  "anya-e0805n:3801_1": "Idameva vacanaṃ ñāpakaṃ abhihite kammādimhi dutiyādīnamabhāvassa.",
  "anya-e0805n:3801_2": "Dānaṃ adāsīti atthe ktappaccayo,",
  "anya-e0805n:3801_3": "“kvaci dhātū”tiādinā paccayakakārassa lopo,",
  "anya-e0805n:3801_4": "tassa innādeso,",
  "anya-e0805n:3801_5": "dānaṃ dinno devadatto.",
  "anya-e0805n:3801_6": "Rakkha pālane,",
  "anya-e0805n:3801_7": "sīlaṃ arakkhīti sīlaṃ rakkhito,",
  "anya-e0805n:3801_8": "bhattaṃ abhuñjīti bhattaṃ bhutto,",
  "anya-e0805n:3801_9": "garuṃ upāsīti garumupāsito iccādi.",
  "anya-e0805n:3802_0": "635. Bhyādīhi matibudhipūjādīhi ca kto.",
  "anya-e0805n:3803_0": "Bhīiccevamādīhi dhātūhi,",
  "anya-e0805n:3803_1": "mati budhi pūjādīhi ca ktappaccayo hoti.",
  "anya-e0805n:3803_2": "So ca “bhāvakammesu kiccattakkhatthā”ti vuttattā bhāvakammesveva bhavati.",
  "anya-e0805n:3804_0": "Bhī bhaye,",
  "anya-e0805n:3804_1": "abhāyitthāti bhītaṃ bhavatā.",
  "anya-e0805n:3804_2": "Supa saye,",
  "anya-e0805n:3804_3": "asupīyitthāti suttaṃ bhavatā.",
  "anya-e0805n:3804_4": "Evaṃ sayitaṃ bhavatā.",
  "anya-e0805n:3804_5": "Asa bhojane,",
  "anya-e0805n:3804_6": "asitaṃ bhavatā,",
  "anya-e0805n:3804_7": "pacito odano bhavatā.",
  "anya-e0805n:3805_0": "Idha matyādayo icchatthā, budhiādayo ñāṇatthā.",
  "anya-e0805n:3806_0": "Mana ñāṇe saṃpubbo,",
  "anya-e0805n:3806_1": "“budhagamāditthe kattarī”ti tappaccaye sampatte iminā kammani ktappaccayo,",
  "anya-e0805n:3806_2": "“gama khanā”tiādinā dhātvantalopo,",
  "anya-e0805n:3806_3": "raññā sammato.",
  "anya-e0805n:3806_4": "Kappa takkane,",
  "anya-e0805n:3806_5": "saṅkappito.",
  "anya-e0805n:3806_6": "Dhara dhāraṇe,",
  "anya-e0805n:3806_7": "curādittā ṇe, vuddhi,",
  "anya-e0805n:3806_8": "ikārāgamo,",
  "anya-e0805n:3806_9": "saralopādi,",
  "anya-e0805n:3806_10": "avadhārito.",
  "anya-e0805n:3807_0": "Budha avagamane,",
  "anya-e0805n:3807_1": "avabujjhitthāti buddho bhagavā mahesakkhehi devamanussehi.",
  "anya-e0805n:3807_2": "I ajjhayane,",
  "anya-e0805n:3807_3": "adhīyitthāti adhīto.",
  "anya-e0805n:3808_0": "I gatimhi,",
  "anya-e0805n:3808_1": "abhisamito.",
  "anya-e0805n:3808_2": "Vida ñāṇe,",
  "anya-e0805n:3808_3": "avedīyitthāti vidito.",
  "anya-e0805n:3808_4": "Ñā avabodhane,",
  "anya-e0805n:3808_5": "aññāyitthāti ñāto.",
  "anya-e0805n:3808_6": "Vidha vedhane,",
  "anya-e0805n:3808_7": "paṭivijjhitthāti paṭividdho dhammo.",
  "anya-e0805n:3808_8": "Takka vitakke, takkito.",
  "anya-e0805n:3809_0": "Pūjanatthesu –",
  "anya-e0805n:3810_0": "Pūja pūjāyaṃ,",
  "anya-e0805n:3810_1": "apūjīyitthāti pūjito bhagavā.",
  "anya-e0805n:3810_2": "Cāya santānapūjanesu apapubbo,",
  "anya-e0805n:3810_3": "apacāyito.",
  "anya-e0805n:3810_4": "Māna pūjāyaṃ, mānito. Ci caye, apacito.",
  "anya-e0805n:3810_5": "Vanda abhivandane, vandito.",
  "anya-e0805n:3810_6": "Kara karaṇe, sakkato.",
  "anya-e0805n:3810_7": "Sakkāra pūjāyaṃ,",
  "anya-e0805n:3810_8": "sakkārito iccādi.",
  "anya-e0805n:3811_0": "Huto hutāvī hutavā, vuṭṭho vusita jiṇṇako;",
  "anya-e0805n:3812_0": "Pakkaṃ pakkantako jāto, ṭhito ruḷho bubhukkhito.",
  "anya-e0805n:3813_0": "Gītaṃ naccaṃ jito diṭṭho, tuṭṭho yiṭṭho ca bhaggavā;",
  "anya-e0805n:3814_0": "Vuttañca gutto acchinno, pahīno gamito gato.",
  "anya-e0805n:3815_0": "Katobhisaṅkhato bhuttaṃ, ṭhānaṃ garumupāsito;",
  "anya-e0805n:3816_0": "Bhītañca sammato buddho, pūjitotītakālikā.",
  "anya-e0805n:3817_0": "Atītappaccayantanayo.",
  "anya-e0805n:3818_0": "Tavetunādippaccayantanaya",
  "anya-e0805n:3819_0": "“Puññāni kātumicchi, icchati, icchissati vā”ti viggahe –",
  "anya-e0805n:3820_0": "636. Icchatthesu samāna kattu kesu ta ve tuṃ vā.",
  "anya-e0805n:3821_0": "Icchā attho yesaṃ te icchatthā,",
  "anya-e0805n:3821_1": "tesu icchatthesu dhātūsu samānakattukesu santesu sabbadhātūhi tavetuṃiccete paccayā honti vā,",
  "anya-e0805n:3821_2": "“tavetuṃ vā”ti yogavibhāgena tadatthakriyāyañca,",
  "anya-e0805n:3821_3": "te ca kitakattā kattari honti.",
  "anya-e0805n:3822_0": "“Karotissa, vā”ti ca vattate.",
  "anya-e0805n:3823_0": "637. Tavetunādīsu kā.",
  "anya-e0805n:3824_0": "Tavetunaiccevamādīsu paccayesu paresu karotissa dhātussa kādeso hoti vā,",
  "anya-e0805n:3824_1": "ādisaddena tuṃtvāna tvā tabbesu ca.",
  "anya-e0805n:3825_0": "“Taddhitasamāsakitakā nāmaṃvātavetunādīsu cā”ti ettha “atave tunādīsū”ti nāmabyapadesassa nisedhanato tadantānaṃ nipātattaṃ siddhaṃ bhavati,",
  "anya-e0805n:3825_1": "tato nipātattā tavetunamantato “sabbāsamāvuso”tiādinā vibhattilopo.",
  "anya-e0805n:3825_2": "So puññāni kātave icchati,",
  "anya-e0805n:3825_3": "kātumicchati.",
  "anya-e0805n:3826_0": "Kādesābhāve “tuṃtunatabbesu vā”ti rakārassa tattaṃ.",
  "anya-e0805n:3826_1": "Kattuṃ kāmetīti kattukāmo,",
  "anya-e0805n:3826_2": "abhisaṅkharitumākaṅkhati.",
  "anya-e0805n:3826_3": "Tathā saddhammaṃ sotave, sotuṃ,",
  "anya-e0805n:3826_4": "suṇituṃ vā pattheti.",
  "anya-e0805n:3826_5": "Evaṃ anubhavituṃ, pacituṃ, gantuṃ, gamituṃ, khantuṃ, khanituṃ, hantuṃ, hanituṃ, mantuṃ, manituṃ, harituṃ,",
  "anya-e0805n:3826_6": "anussaritumicchati,",
  "anya-e0805n:3826_7": "ettha ikārayuttatamhi “namakarāna”miccādinā paṭisiddhattā na dhātvantalopo.",
  "anya-e0805n:3827_0": "Tathā tudabyathane, tudituṃ,",
  "anya-e0805n:3827_1": "pavisituṃ,",
  "anya-e0805n:3827_2": "uddisibhuṃ, hotuṃ, sayibhuṃ, netuṃ, juhotuṃ,",
  "anya-e0805n:3827_3": "pajahituṃ, pahātuṃ, dātuṃ. Roddhuṃ,",
  "anya-e0805n:3827_4": "rundhituṃ,",
  "anya-e0805n:3827_5": "tuṃtunādīsupi yogavibhāgena kattari vikaraṇappaccayā,",
  "anya-e0805n:3827_6": "saralopādi ca. Bhottuṃ,",
  "anya-e0805n:3827_7": "bhuñjituṃ, chettuṃ,",
  "anya-e0805n:3827_8": "chindituṃ. Sibbituṃ, boddhuṃ,",
  "anya-e0805n:3827_9": "bujjhituṃ. Jāyituṃ, janituṃ. Pattuṃ,",
  "anya-e0805n:3827_10": "pāpuṇituṃ. Jetuṃ, jinituṃ, ketuṃ, kiṇituṃ,",
  "anya-e0805n:3827_11": "vinicchetuṃ,",
  "anya-e0805n:3827_12": "vinicchinituṃ, ñātuṃ, jānituṃ, gahetuṃ, gaṇhituṃ. Coretuṃ,",
  "anya-e0805n:3827_13": "corayituṃ, pāletuṃ,",
  "anya-e0805n:3827_14": "pālayituṃ.",
  "anya-e0805n:3828_0": "Kārite bhāvetuṃ, bhāvayituṃ, kāretuṃ, kārayituṃ, kārāpetuṃ, kārāpayitumicchati iccādi.",
  "anya-e0805n:3829_0": "“Tavetuṃ vā”ti yogavibhāgena kriyatthakriyāyañca gammamānāyaṃ tuṃpaccayo. Yathā –",
  "anya-e0805n:3829_1": "subuddhuṃ vakkhāmi,",
  "anya-e0805n:3829_2": "bhottuṃ vajati,",
  "anya-e0805n:3829_3": "bhojanāya vajatīti attho.",
  "anya-e0805n:3829_4": "Evaṃ daṭṭhuṃ gacchati,",
  "anya-e0805n:3829_5": "gantumārabhati,",
  "anya-e0805n:3829_6": "gantuṃ payojayati,",
  "anya-e0805n:3829_7": "dassetumāha iccādi.",
  "anya-e0805n:3830_0": "“Tu”miti vattate.",
  "anya-e0805n:3831_0": "638. Arahasakkādīsu ca.",
  "anya-e0805n:3832_0": "Arahasakkabhabbānucchavikānurūpaiccevamādīsvatthesu payujjamānesu sabbadhātūhi tuṃpaccayo hoti,",
  "anya-e0805n:3832_1": "casaddena kālasamayavelādīsupi.",
  "anya-e0805n:3832_2": "Ninda garahāyaṃ,",
  "anya-e0805n:3832_3": "ko taṃ ninditumarahati,",
  "anya-e0805n:3832_4": "rājā arahasi bhavituṃ,",
  "anya-e0805n:3832_5": "araho bhavaṃ vattuṃ.",
  "anya-e0805n:3832_6": "Sakkā jetuṃ dhanena vā,",
  "anya-e0805n:3832_7": "sakkā laddhuṃ,",
  "anya-e0805n:3832_8": "kātuṃ sakkhissati.",
  "anya-e0805n:3832_9": "Bhabbo niyāmaṃ okkamituṃ,",
  "anya-e0805n:3832_10": "abhabbo kātuṃ.",
  "anya-e0805n:3832_11": "Anucchaviko bhavaṃ dānaṃ paṭiggahetuṃ.",
  "anya-e0805n:3832_12": "Idaṃ kātuṃ anurūpaṃ.",
  "anya-e0805n:3832_13": "Dānaṃ dātuṃ yuttaṃ,",
  "anya-e0805n:3832_14": "dātuṃ vattuñca labhati,",
  "anya-e0805n:3832_15": "evaṃ vaṭṭati bhāsituṃ,",
  "anya-e0805n:3832_16": "chindituṃ na ca kappati iccādi.",
  "anya-e0805n:3832_17": "Tathā kālo bhuñjituṃ,",
  "anya-e0805n:3832_18": "samayo bhuñjituṃ,",
  "anya-e0805n:3832_19": "velā bhuñjituṃ.",
  "anya-e0805n:3833_0": "“Tu”miti vattate.",
  "anya-e0805n:3834_0": "639. Pattavacane alamatthesu ca.",
  "anya-e0805n:3835_0": "Alamatthesu pattavacane sati sabbadhātūhi tuṃpaccayo hoti,",
  "anya-e0805n:3835_1": "alaṃsaddassa atthā alamatthā bhūsanapariyattinivāraṇā,",
  "anya-e0805n:3835_2": "tesu alamatthesu.",
  "anya-e0805n:3835_3": "Pattassa vacanaṃ pattavacanaṃ,",
  "anya-e0805n:3835_4": "alameva dānāni dātuṃ,",
  "anya-e0805n:3835_5": "alameva puññāni kātuṃ,",
  "anya-e0805n:3835_6": "sampattameva pariyattamevāti attho.",
  "anya-e0805n:3836_0": "Katvā kammaṃ agacchi, gacchati, gacchissatīti vā atthe –",
  "anya-e0805n:3837_0": "640. Pubbakālekakattukānaṃ tuna tvāna tvā vā.",
  "anya-e0805n:3838_0": "Pubbakāloti pubbakriyā,",
  "anya-e0805n:3838_1": "eko kattā yesaṃ te ekakattukā,",
  "anya-e0805n:3838_2": "tesaṃ ekakattukānaṃ samānakattukānaṃ dhātūnamantare pubbakāle vattamānadhātumhā tuna tvāna tvāiccete paccayā honti vā.",
  "anya-e0805n:3839_0": "Vāsaddassa vavatthitavibhāsattā tunappaccayo katthaciyeva bhavati.",
  "anya-e0805n:3839_1": "Te ca kitasaññattā,",
  "anya-e0805n:3839_2": "“ekakattukāna”nti vuttattā ca kattariyeva bhavanti.",
  "anya-e0805n:3839_3": "Tune “tavetunādīsu kā”ti kādeso,",
  "anya-e0805n:3839_4": "nipātattā silopo.",
  "anya-e0805n:3839_5": "So kātuna kammaṃ gacchati,",
  "anya-e0805n:3839_6": "akātuna puññaṃ kilamissanti sattā.",
  "anya-e0805n:3840_0": "Tvānatvāsu “rakāro cā”ti dhātvantalopo,",
  "anya-e0805n:3840_1": "kammaṃ katvāna bhadrakaṃ,",
  "anya-e0805n:3840_2": "dānādīni puññāni katvā saggaṃ gacchati,",
  "anya-e0805n:3840_3": "abhisaṅkharitvā, karitvā.",
  "anya-e0805n:3840_4": "Tathā sibbitvā, jāyitvā, janitvā,",
  "anya-e0805n:3840_5": "dhammaṃ sutvā,",
  "anya-e0805n:3840_6": "sutvāna dhammaṃ modati, suṇitvā, patvā,",
  "anya-e0805n:3840_7": "pāpuṇitvā. Kiṇitvā, jetvā, jinitvā, jitvā. Coretvā,",
  "anya-e0805n:3840_8": "corayitvā, pūjetvā,",
  "anya-e0805n:3840_9": "pūjayitvā.",
  "anya-e0805n:3840_10": "Tathā mettaṃ bhāvetvā,",
  "anya-e0805n:3840_11": "bhāvayitvā,",
  "anya-e0805n:3840_12": "vihāraṃ kāretvā,",
  "anya-e0805n:3840_13": "kārayitvā,",
  "anya-e0805n:3840_14": "kārāpetvā,",
  "anya-e0805n:3840_15": "kārāpayitvā saggaṃ gamissanti iccādi.",
  "anya-e0805n:3841_0": "Pubbakāleti kimatthaṃ? Paṭhati, pacati. Ekakattukānanti kiṃ? Bhutte devadatte yaññadatto vajati.",
  "anya-e0805n:3842_0": "“Apatvāna nadiṃ pabbato,",
  "anya-e0805n:3842_1": "atikkamma pabbataṃ nadī”tiādīsu pana sabbattha “bhavatī”ti sambandhato ekakattukatā,",
  "anya-e0805n:3842_2": "pubbakālatā ca gamyate.",
  "anya-e0805n:3843_0": "“Vā”ti vattate.",
  "anya-e0805n:3844_0": "641. Sabbehi tunādīnaṃ yo.",
  "anya-e0805n:3845_0": "Sabbehi sopasaggānupasaggehi dhātūhi paresaṃ tunādīnaṃ paccayānaṃ yasaddādeso hoti vā.",
  "anya-e0805n:3845_1": "Vanda abhivandane abhipubbo,",
  "anya-e0805n:3845_2": "tvāpaccayassa yo,",
  "anya-e0805n:3845_3": "ikārāgamo ca,",
  "anya-e0805n:3845_4": "abhivandiya bhāsissaṃ,",
  "anya-e0805n:3845_5": "abhivanditvā, vandiya, vanditvā.",
  "anya-e0805n:3845_6": "Tathā abhibhuyya,",
  "anya-e0805n:3845_7": "dvittarassattāni,",
  "anya-e0805n:3845_8": "abhibhavitvā,",
  "anya-e0805n:3845_9": "abhibhotvā.",
  "anya-e0805n:3846_0": "Si sevāyaṃ, “kvaci dhātū”tiādinā ikārassa āttaṃ, nissāya, nissitvā.",
  "anya-e0805n:3847_0": "Bhaja sevāyaṃ, “tathā kattari cā”ti pubbarūpattaṃ, vibhajja, vibhajiya, vibhajitvā.",
  "anya-e0805n:3848_0": "Disa atisajjane, uddissa, uddisiya, uddisitvā. Pavissa, pavisiya, pavisitvā.",
  "anya-e0805n:3849_0": "Nī pāpuṇane, upanīya, upanetvā. Atiseyya,",
  "anya-e0805n:3849_1": "atisayitvā. Ohāya, ohitvā, jahitvā, hitvā. Ādāya, ādiyitvā,",
  "anya-e0805n:3849_2": "“divādito yo”ti yappaccayo,",
  "anya-e0805n:3849_3": "“kvaci dhātū”tiādinā dhātvantassikāro ca, datvā, datvāna. Pidhāya,",
  "anya-e0805n:3849_4": "pidahitvā. Bhuñjiya,",
  "anya-e0805n:3849_5": "bhuñjitvā, bhotvā. Viceyya,",
  "anya-e0805n:3849_6": "vicinitvā. Viññāya,",
  "anya-e0805n:3849_7": "vijānitvā, ñatvā.",
  "anya-e0805n:3850_0": "“Yathāgamaṃ, tunādīsū”ti ca vattate.",
  "anya-e0805n:3851_0": "642. Dadhantato yo kvaci.",
  "anya-e0805n:3852_0": "Dakāradhakārantehi dhātūhi yathāgamaṃ yakārāgamo hoti kvaci tunādīsu paccayesu.",
  "anya-e0805n:3852_1": "Yavato dakārassa jakāro,",
  "anya-e0805n:3852_2": "samāpajjitvā,",
  "anya-e0805n:3852_3": "uppajjitvā,",
  "anya-e0805n:3852_4": "bhijjitvā,",
  "anya-e0805n:3852_5": "chijjitvā gato.",
  "anya-e0805n:3852_6": "Budha avagamane,",
  "anya-e0805n:3852_7": "“tathā kattari cā”ti sakhātvantassa yakārassa cavaggo, bujjhiya,",
  "anya-e0805n:3852_8": "bujjhitvā.",
  "anya-e0805n:3852_9": "Virajjhiya,",
  "anya-e0805n:3852_10": "virajjhitvā. Rundhiya,",
  "anya-e0805n:3852_11": "rundhitvā.",
  "anya-e0805n:3853_0": "“Tunādīna”nti adhikāro, “vā”ti ca.",
  "anya-e0805n:3854_0": "643. Canantehi raccaṃ.",
  "anya-e0805n:3855_0": "Cakāranakārantehi dhātūhi paresaṃ tunādīnaṃ paccayānaṃ raccādeso hoti vā,",
  "anya-e0805n:3855_1": "“racca”nti yogavibhāgena aññasmāpi,",
  "anya-e0805n:3855_2": "vavatthitavibhāsatthoyaṃ vāsaddo, rādilopo.",
  "anya-e0805n:3855_3": "Vica vivecane vipubbo, vivicca,",
  "anya-e0805n:3855_4": "viviccitvā,",
  "anya-e0805n:3855_5": "“yo kvacī”ti yogavibhāgena yakārāgamo.",
  "anya-e0805n:3856_0": "Pava pāke, pacca, pacciya, paccitvā. Vimucca, vimuccitvā.",
  "anya-e0805n:3857_0": "Hana hiṃsāgatīsu, āhacca, upahacca, āhantvā, upahantvā.",
  "anya-e0805n:3858_0": "Vāti kiṃ? Avamañña, avamaññitvā, mantvā, nyassañakāro.",
  "anya-e0805n:3859_0": "I gatimhi,",
  "anya-e0805n:3859_1": "yogavibhāgena raccādeso, paṭicca, avecca,",
  "anya-e0805n:3859_2": "upecca upetvā.",
  "anya-e0805n:3859_3": "Kara karaṇe, sakkacca,",
  "anya-e0805n:3859_4": "adhikicca,",
  "anya-e0805n:3859_5": "ikārāgamo, kariya.",
  "anya-e0805n:3860_0": "Disa pekkhaṇe –",
  "anya-e0805n:3861_0": "644. Disā svānasvāntalopo ca.",
  "anya-e0805n:3862_0": "Disaiccetāya dhātuyā paresaṃ tunādīnaṃ paccayānaṃ svāna svāiccādesā honti vā,",
  "anya-e0805n:3862_1": "dhātvantassa lopo ca.",
  "anya-e0805n:3862_2": "Disvānassa etadahosi,",
  "anya-e0805n:3862_3": "cakkhunā rūpaṃ disvā.",
  "anya-e0805n:3863_0": "Vāti kiṃ? Nekkhammaṃ daṭṭhuṃ, daṭṭhā. Passiya, passituna, passitvā.",
  "anya-e0805n:3864_0": "Antaggahaṇaṃ antalopaggahaṇañcānuvattate.",
  "anya-e0805n:3865_0": "645. Ma ha da bhehi mma yha jja bbha ddhā ca.",
  "anya-e0805n:3866_0": "Ma ha da bhaiccevamantehi dhātūhi paresaṃ tunādīnaṃ paccayānaṃ yathākkamaṃ mma yha jja bbha ddhāiccete ādesā honti vā,",
  "anya-e0805n:3866_1": "dhātvantalopo ca.",
  "anya-e0805n:3866_2": "Makārantehi tāva āgamma, āgantvā.",
  "anya-e0805n:3866_3": "Kamu padavikkhepe, okkamma,",
  "anya-e0805n:3866_4": "okkamitvā,",
  "anya-e0805n:3866_5": "nikkhamma,",
  "anya-e0805n:3866_6": "nikkhamitvā,",
  "anya-e0805n:3866_7": "abhiramma,",
  "anya-e0805n:3866_8": "abhiramitvā.",
  "anya-e0805n:3867_0": "Hakārantehi paggayha,",
  "anya-e0805n:3867_1": "paggaṇhitvā,",
  "anya-e0805n:3867_2": "paggahetvā.",
  "anya-e0805n:3867_3": "Muha vecitte, sammuyha,",
  "anya-e0805n:3867_4": "sammuyhitvā,",
  "anya-e0805n:3867_5": "yakārāgamo, āruyha, āruhitvā, ogayha, ogahetvā.",
  "anya-e0805n:3868_0": "Dakārantehi uppajja,",
  "anya-e0805n:3868_1": "uppajjitvā, pamajja,",
  "anya-e0805n:3868_2": "pamajjitvā,",
  "anya-e0805n:3868_3": "upasampajja,",
  "anya-e0805n:3868_4": "upasampajjitvā.",
  "anya-e0805n:3868_5": "Chidi dvidhākaraṇe, acchijja, chijja,",
  "anya-e0805n:3868_6": "chijjitvā, chindiya,",
  "anya-e0805n:3868_7": "chinditvā, chetvā.",
  "anya-e0805n:3869_0": "Bhakārantehi rabha rābhasse,",
  "anya-e0805n:3869_1": "ārabbha kathesi, āraddhā,",
  "anya-e0805n:3869_2": "ārabhitvā.",
  "anya-e0805n:3869_3": "Labha lābhe,",
  "anya-e0805n:3869_4": "upalabbha,",
  "anya-e0805n:3869_5": "upaladdhā,",
  "anya-e0805n:3869_6": "saddhaṃ paṭilabhitvā puññāni karonti iccādi.",
  "anya-e0805n:3870_0": "Tavetunādippaccayantanayo.",
  "anya-e0805n:3871_0": "Vattamānakālikamānantappaccayantanaya",
  "anya-e0805n:3872_0": "646. Vattamāne mānantā.",
  "anya-e0805n:3873_0": "Āraddho aparisamatto attho vattamāno,",
  "anya-e0805n:3873_1": "tasmiṃ vattamāne kāle gammamāne sabbadhātūhi mānaantaiccete paccayā honti.",
  "anya-e0805n:3873_2": "Te ca kitasaññattā “kattari kita”ti kattari bhavanti.",
  "anya-e0805n:3874_0": "Antamānappaccayānañcettha “parasamaññāpayoge”ti parasamaññāvasena parassapadattanopadasaññattā tyādīsu viya antamānesu ca vikaraṇappaccayā bhavanti.",
  "anya-e0805n:3875_0": "Teneva mānappaccayo “attanopadāni bhāve ca kammanī”ti bhāvakammesupi hoti,",
  "anya-e0805n:3875_1": "tassa ca “attanopadāni parassapadatta”nti kvaci antappaccayādeso ca.",
  "anya-e0805n:3876_0": "Gamu,",
  "anya-e0805n:3876_1": "sappa gatimhi,",
  "anya-e0805n:3876_2": "gacchatīti atthe antappaccayo,",
  "anya-e0805n:3876_3": "“bhūvādito a”iti appaccayo,",
  "anya-e0805n:3876_4": "“gamissanto ccho vā sabbāsū”ti dhātvantassa cchādeso,",
  "anya-e0805n:3876_5": "saralopādi,",
  "anya-e0805n:3876_6": "nāmabyapadese syādyuppatti.",
  "anya-e0805n:3876_7": "Gacchanta si itīdha “vā”ti vattamāne “simhi gacchantādīnaṃ ntasaddo aṃ” iti ntassa amādeso.",
  "anya-e0805n:3877_0": "Vāsaddassa vavatthibhavibhāsattā ekārokāraparassa na bhavati,",
  "anya-e0805n:3877_1": "saralopādi,",
  "anya-e0805n:3877_2": "so puriso gacchaṃ,",
  "anya-e0805n:3877_3": "gacchanto gaṇhāti,",
  "anya-e0805n:3877_4": "sesaṃ guṇavantusamaṃ.",
  "anya-e0805n:3878_0": "Itthiyaṃ “nadādito vā ī”ti īpaccayo,",
  "anya-e0805n:3878_1": "“sesesu ntuvā”ti ntubyapadese “vā”ti adhikicca “ntussa tamīkāre”ti takāre saralopasilopā,",
  "anya-e0805n:3878_2": "sā kaññā gacchatī,",
  "anya-e0805n:3878_3": "gacchantī iccādi itthisamaṃ.",
  "anya-e0805n:3879_0": "Napuṃsake pure viya ntassa amādeso,",
  "anya-e0805n:3879_1": "taṃ cittaṃ gacchaṃ,",
  "anya-e0805n:3879_2": "gacchantaṃ,",
  "anya-e0805n:3879_3": "gacchantāni iccādi pulliṅgasamaṃ.",
  "anya-e0805n:3880_0": "Tathā gacchatīti atthe mānappaccayo,",
  "anya-e0805n:3880_1": "cchādesādi ca,",
  "anya-e0805n:3880_2": "so gacchamāno gaṇhāti,",
  "anya-e0805n:3880_3": "te gacchamānā iccādi purisasaddasamaṃ.",
  "anya-e0805n:3880_4": "Sā gacchamānā,",
  "anya-e0805n:3880_5": "tā gacchamānāyo iccādi kaññāsaddasamaṃ.",
  "anya-e0805n:3880_6": "Taṃ gacchamānaṃ,",
  "anya-e0805n:3880_7": "tāni gacchamānāni iccādi cittasaddasamaṃ.",
  "anya-e0805n:3881_0": "Gacchīyatīti atthe “attanopadāni bhāve ca kammanī”ti kammani mānappaccayo,",
  "anya-e0805n:3881_1": "“bhāvakammesu yo”ti yappaccayo,",
  "anya-e0805n:3881_2": "“ivaṇṇāgamo vā”ti ikārāgamo, cchādeso,",
  "anya-e0805n:3881_3": "so tena gacchiyamāno,",
  "anya-e0805n:3881_4": "sā gacchiyamānā,",
  "anya-e0805n:3881_5": "taṃ gacchiyamānaṃ.",
  "anya-e0805n:3882_0": "Cchādesābhāve “pubbarūpañcā”ti yakārassa makāro,",
  "anya-e0805n:3882_1": "dhammo adhigammamāno hitāya bhavati,",
  "anya-e0805n:3882_2": "adhigammamānā,",
  "anya-e0805n:3882_3": "adhigammamānaṃ.",
  "anya-e0805n:3883_0": "Tathā maha pūjāyaṃ,",
  "anya-e0805n:3883_1": "mahatīti mahaṃ, mahanto, mahatī, mahantī, mahaṃ, mahantaṃ, mahamāno, mahamānā,",
  "anya-e0805n:3883_2": "mahamānaṃ.",
  "anya-e0805n:3883_3": "Kammani “yamhi dādhāmāṭhāhāpā maha mathādīnamī”iti dhātvantassa akārassa īkāro,",
  "anya-e0805n:3883_4": "mahīyamāno,",
  "anya-e0805n:3883_5": "mahīyamānā,",
  "anya-e0805n:3883_6": "mahīyamānaṃ.",
  "anya-e0805n:3884_0": "Evaṃ caratīti caraṃ, caratī, carantī, carantaṃ, caramāno,",
  "anya-e0805n:3884_1": "cariyamāno,",
  "anya-e0805n:3884_2": "pacatīti pacaṃ, pacatī, pacantī, pacantaṃ, pacamāno,",
  "anya-e0805n:3884_3": "paccamāno,",
  "anya-e0805n:3884_4": "“tassa cavagga”iccādinā cavaggattaṃ,",
  "anya-e0805n:3884_5": "dvittañca.",
  "anya-e0805n:3885_0": "Bhū sattāyaṃ,",
  "anya-e0805n:3885_1": "bhavatīti atthe antappaccayo,",
  "anya-e0805n:3885_2": "appaccayavuddhiavādesādi,",
  "anya-e0805n:3885_3": "so bhavaṃ, bhavanto.",
  "anya-e0805n:3885_4": "Itthiyaṃ īpaccayo,",
  "anya-e0805n:3885_5": "“bhavato bhoto”ti bhotādeso, bhotī, bhotī, bhotiyo.",
  "anya-e0805n:3885_6": "Napuṃsake bhavaṃ,",
  "anya-e0805n:3885_7": "bhavantaṃ,",
  "anya-e0805n:3885_8": "bhavantāni,",
  "anya-e0805n:3885_9": "abhibhavamāno.",
  "anya-e0805n:3885_10": "Bhāve bhūyamānaṃ.",
  "anya-e0805n:3885_11": "Kammani abhibhūyamāno.",
  "anya-e0805n:3886_0": "Jara vayohānimhi,",
  "anya-e0805n:3886_1": "“jara marāna”ntiādinā jīra jīyyādesā,",
  "anya-e0805n:3886_2": "jīratīti jīraṃ, jīrantī, jīrantaṃ, jīramāno,",
  "anya-e0805n:3886_3": "jīrīyamāno, jīyaṃ, jīyantī, jīyantaṃ, jīyamāno,",
  "anya-e0805n:3886_4": "jīyyamāno.",
  "anya-e0805n:3887_0": "Mara pāṇacāge,",
  "anya-e0805n:3887_1": "“kvaci dhātū”tiādinā ekassa yakārassa lopo,",
  "anya-e0805n:3887_2": "maratīti mīyaṃ, mīyantī, mīyantaṃ, mīyamāno,",
  "anya-e0805n:3887_3": "mīyyamāno, maraṃ, marantī, marantaṃ, maramāno,",
  "anya-e0805n:3887_4": "marīyamāno. Labhaṃ, labhantī,",
  "anya-e0805n:3887_5": "labhantaṃ,",
  "anya-e0805n:3887_6": "labhamāno,",
  "anya-e0805n:3887_7": "labbhamāno. Vahaṃ, vahantī, vahantaṃ, vahamāno,",
  "anya-e0805n:3887_8": "vuyhamāno.",
  "anya-e0805n:3887_9": "“Isuyamūnamanto ccho vā”ti cchādeso,",
  "anya-e0805n:3887_10": "icchatīti icchaṃ, icchantī,",
  "anya-e0805n:3887_11": "icchantaṃ,",
  "anya-e0805n:3887_12": "icchamāno,",
  "anya-e0805n:3887_13": "icchīyamāno, issamāno.",
  "anya-e0805n:3888_0": "“Disassa passadissadakkhā vā”ti passa dissa dakkhādesā,",
  "anya-e0805n:3888_1": "passatīti passaṃ, passantī,",
  "anya-e0805n:3888_2": "passantaṃ,",
  "anya-e0805n:3888_3": "passamāno,",
  "anya-e0805n:3888_4": "vipassīyamāno,",
  "anya-e0805n:3888_5": "dissamāno, dissanto,",
  "anya-e0805n:3888_6": "mānassa antādeso, dissaṃ, dissantī,",
  "anya-e0805n:3888_7": "dissantaṃ, dakkhaṃ,",
  "anya-e0805n:3888_8": "dakkhantī,",
  "anya-e0805n:3888_9": "dakkhantaṃ,",
  "anya-e0805n:3888_10": "dakkhamāno dakkhiyamāno iccādi.",
  "anya-e0805n:3889_0": "Tuda byathane,",
  "anya-e0805n:3889_1": "tudatīti tudaṃ, tudantī, tudantaṃ, tudamāno,",
  "anya-e0805n:3889_2": "tujjamāno.",
  "anya-e0805n:3889_3": "Pavisatīti pavisaṃ,",
  "anya-e0805n:3889_4": "pavisantī,",
  "anya-e0805n:3889_5": "pavisantaṃ,",
  "anya-e0805n:3889_6": "pavisamāno,",
  "anya-e0805n:3889_7": "pavisīyamāno iccādi.",
  "anya-e0805n:3890_0": "Hū,",
  "anya-e0805n:3890_1": "bhū sattāyaṃ,",
  "anya-e0805n:3890_2": "appaccayalopo,",
  "anya-e0805n:3890_3": "pahotīti pahonto, pahontī, pahontaṃ,",
  "anya-e0805n:3890_4": "pahūyamānaṃ tena.",
  "anya-e0805n:3890_5": "Setīti sento, sentī, sentaṃ, semāno, sayaṃ, sayantī, sayantaṃ, sayamāno,",
  "anya-e0805n:3890_6": "sayāno vā,",
  "anya-e0805n:3890_7": "mānassa ānādeso,",
  "anya-e0805n:3890_8": "atisīyamāno.",
  "anya-e0805n:3891_0": "Asa sabbhāve,",
  "anya-e0805n:3891_1": "“sabbatthāsassādilopo cā”ti akārassa lopo,",
  "anya-e0805n:3891_2": "atthīti saṃ, santo, satī, santī, santaṃ, samāno, samānā, samānaṃ.",
  "anya-e0805n:3892_0": "Ṭhā gatinivattimhi,",
  "anya-e0805n:3892_1": "“vā”ti vattamāne “ṭhā tiṭṭho”ti tiṭṭhādeso, tiṭṭhaṃ,",
  "anya-e0805n:3892_2": "tiṭṭhantī,",
  "anya-e0805n:3892_3": "tiṭṭhantaṃ,",
  "anya-e0805n:3892_4": "tiṭṭhamāno.",
  "anya-e0805n:3892_5": "Tiṭṭhābhāve “kvaci dhātū”tiādinā ṭhāto hakārāgamo,",
  "anya-e0805n:3892_6": "rassattañca,",
  "anya-e0805n:3892_7": "upaṭṭhahaṃ,",
  "anya-e0805n:3892_8": "upaṭṭhahantī,",
  "anya-e0805n:3892_9": "upaṭṭhahantaṃ,",
  "anya-e0805n:3892_10": "upaṭṭhahamāno.",
  "anya-e0805n:3892_11": "Ṭhīyamānaṃ tena,",
  "anya-e0805n:3892_12": "upaṭṭhīyamāno,",
  "anya-e0805n:3892_13": "upaṭṭhahīyamāno.",
  "anya-e0805n:3893_0": "Pā pāne,",
  "anya-e0805n:3893_1": "“pā pibo”ti pibādeso,",
  "anya-e0805n:3893_2": "pibatīti pibaṃ, pibantī, pibantaṃ, pibamāno,",
  "anya-e0805n:3893_3": "“kvaci dhātū”tiādinā bakārassa vattaṃ, pivaṃ, pivantī, pivantaṃ, pivamāno, pīyamāno, pīyamānā,",
  "anya-e0805n:3893_4": "pīyamānaṃ iccādi.",
  "anya-e0805n:3894_0": "Hu dānādanahabyappadānesu,",
  "anya-e0805n:3894_1": "appaccaye pure viya dvibhāvādi,",
  "anya-e0805n:3894_2": "juhotīti juhaṃ, juhantī, juhantaṃ, juhamāno, hūyamāno.",
  "anya-e0805n:3894_3": "Evaṃ jahaṃ, jahantī, jahantaṃ, jahamāno,",
  "anya-e0805n:3894_4": "jahīyamāno.",
  "anya-e0805n:3894_5": "Dadātīti dadaṃ, dadantī, dadantaṃ, dadamāno,",
  "anya-e0805n:3894_6": "dvittābhāve dānaṃ dento, dentī, dentaṃ, dīyamāno.",
  "anya-e0805n:3895_0": "Rudhi āvaraṇe,",
  "anya-e0805n:3895_1": "“rudhādito niggahītapubbañcā”ti appaccayaniggahītāgamā,",
  "anya-e0805n:3895_2": "rundhatīti rundhaṃ,",
  "anya-e0805n:3895_3": "rundhantī,",
  "anya-e0805n:3895_4": "rundhantaṃ,",
  "anya-e0805n:3895_5": "rundhamāno,",
  "anya-e0805n:3895_6": "rujjhamāno.",
  "anya-e0805n:3895_7": "Bhuñjatīti bhuñjaṃ,",
  "anya-e0805n:3895_8": "bhuñjantī,",
  "anya-e0805n:3895_9": "bhuñjantaṃ,",
  "anya-e0805n:3895_10": "bhuñjamāno,",
  "anya-e0805n:3895_11": "bhujjamāno iccādi.",
  "anya-e0805n:3896_0": "Divu kīḷāyaṃ,",
  "anya-e0805n:3896_1": "“divādito yo”ti yappaccayo,",
  "anya-e0805n:3896_2": "“tathā kattari cā”ti pubbarūpattaṃ, battañca,",
  "anya-e0805n:3896_3": "dibbatīti dibbaṃ, dibbantī,",
  "anya-e0805n:3896_4": "dibbantaṃ,",
  "anya-e0805n:3896_5": "dibbamāno.",
  "anya-e0805n:3896_6": "Evaṃ bujjhatīti bujjhaṃ,",
  "anya-e0805n:3896_7": "bujjhanto,",
  "anya-e0805n:3896_8": "bujjhamāno,",
  "anya-e0805n:3896_9": "cavaggādeso.",
  "anya-e0805n:3896_10": "Janī pātubhāve,",
  "anya-e0805n:3896_11": "“janādīnamā”ti yogavibhāgena āttaṃ,",
  "anya-e0805n:3896_12": "jāyatīti jāyaṃ, jāyamāno,",
  "anya-e0805n:3896_13": "jaññamāno.",
  "anya-e0805n:3897_0": "Su savaṇe,",
  "anya-e0805n:3897_1": "“svādito”tiādinā ṇu ṇā uṇā ca,",
  "anya-e0805n:3897_2": "suṇātīti suṇaṃ, suṇanto, suṇamāno, sūyamāno,",
  "anya-e0805n:3897_3": "suyyamāno.",
  "anya-e0805n:3897_4": "Pāpuṇātīti pāpuṇaṃ,",
  "anya-e0805n:3897_5": "pāpuṇamāno,",
  "anya-e0805n:3897_6": "pāpīyamāno.",
  "anya-e0805n:3898_0": "“Kiyādito nā”ti nā,",
  "anya-e0805n:3898_1": "rassattaṃ,",
  "anya-e0805n:3898_2": "kiṇātīti kiṇaṃ, kīṇamāno, kīyamāno.",
  "anya-e0805n:3898_3": "Vinicchinātīti vinicchinaṃ,",
  "anya-e0805n:3898_4": "vinicchinamāno,",
  "anya-e0805n:3898_5": "vinicchīyamāno, cinaṃ, cīyamāno.",
  "anya-e0805n:3898_6": "Jānātīti jānaṃ, jānamāno, jādeso, ñāyamāno.",
  "anya-e0805n:3898_7": "Gaṇhātīti gaṇhaṃ,",
  "anya-e0805n:3898_8": "gaṇhamāno,",
  "anya-e0805n:3898_9": "gayhamāno.",
  "anya-e0805n:3899_0": "Kara karaṇe,",
  "anya-e0805n:3899_1": "karotīti atthe “vattamāne mānantā”ti antappaccayo,",
  "anya-e0805n:3899_2": "“tanādito oyirā”ti o,",
  "anya-e0805n:3899_3": "“tassa vā”ti adhikicca “uttamokāro”ti uttaṃ,",
  "anya-e0805n:3899_4": "“karassākāro cā”ti akārassukāro.",
  "anya-e0805n:3899_5": "“Yavakārā cā”ti sare ukārassa vattaṃ, dvittaṃ,",
  "anya-e0805n:3899_6": "“bo vassā”ti bakāradvayañca,",
  "anya-e0805n:3899_7": "“kvaci dhātū”tiādinā ralopo,",
  "anya-e0805n:3899_8": "so kubbaṃ, kubbanto, kubbatī, kubbantī,",
  "anya-e0805n:3899_9": "kubbantaṃ.",
  "anya-e0805n:3899_10": "Uttābhāve –",
  "anya-e0805n:3899_11": "kammaṃ karonto, karontī, karontaṃ. Māne –",
  "anya-e0805n:3899_12": "uttadvayaṃ, kurumāno, kurumānā,",
  "anya-e0805n:3899_13": "kurumānaṃ,",
  "anya-e0805n:3899_14": "kubbāno vā.",
  "anya-e0805n:3899_15": "Kammani kayiramāno,",
  "anya-e0805n:3899_16": "karīyamāno vā iccādi.",
  "anya-e0805n:3900_0": "Cura theyye,",
  "anya-e0805n:3900_1": "“curādito”tiādinā ṇe ṇayā,",
  "anya-e0805n:3900_2": "coretīti corento, corentī, corentaṃ, corayaṃ, corayatī,",
  "anya-e0805n:3900_3": "corayantaṃ,",
  "anya-e0805n:3900_4": "corayamāno,",
  "anya-e0805n:3900_5": "corīyamāno.",
  "anya-e0805n:3900_6": "Pāletīti pālento, pālentī, pālentaṃ, pālayaṃ,",
  "anya-e0805n:3900_7": "pālayantī,",
  "anya-e0805n:3900_8": "pālayantaṃ,",
  "anya-e0805n:3900_9": "pālayamāno,",
  "anya-e0805n:3900_10": "pālīyamāno iccādi.",
  "anya-e0805n:3901_0": "Kārite bhāvetīti bhāvento, bhāventī,",
  "anya-e0805n:3901_1": "bhāventaṃ, bhāvayaṃ,",
  "anya-e0805n:3901_2": "bhāvayantī,",
  "anya-e0805n:3901_3": "bhāvayantaṃ,",
  "anya-e0805n:3901_4": "bhāvayamāno,",
  "anya-e0805n:3901_5": "bhāvīyamāno.",
  "anya-e0805n:3901_6": "Kāretīti kāronto, kārentī, kārentaṃ, kārayaṃ,",
  "anya-e0805n:3901_7": "kārayantī,",
  "anya-e0805n:3901_8": "kārayantaṃ,",
  "anya-e0805n:3901_9": "kārayamāno,",
  "anya-e0805n:3901_10": "kārīyamāno,",
  "anya-e0805n:3901_11": "kārāpento,",
  "anya-e0805n:3901_12": "kārāpentī,",
  "anya-e0805n:3901_13": "kārāpentaṃ,",
  "anya-e0805n:3901_14": "kārāpayaṃ,",
  "anya-e0805n:3901_15": "kārāpayantī,",
  "anya-e0805n:3901_16": "kārāpayantaṃ,",
  "anya-e0805n:3901_17": "kārāpayamāno,",
  "anya-e0805n:3901_18": "kārāpīyamāno iccādi.",
  "anya-e0805n:3902_0": "Vattamānakālikamānantappaccayantanayo.",
  "anya-e0805n:3903_0": "Anāgatakālikappaccayantanaya",
  "anya-e0805n:3904_0": "“Kāle”ti adhikāro.",
  "anya-e0805n:3905_0": "647. Bhavissati gamādīhi ṇī ghiṇa.",
  "anya-e0805n:3906_0": "Bhavissati kāle gammamāne gamādīhi dhātūhi ṇī ghiṇaiccete paccayā honti.",
  "anya-e0805n:3906_1": "Ṇakārā vuddhatthā.",
  "anya-e0805n:3906_2": "Āyati gamanaṃ sīlamassāti atthe ṇī,",
  "anya-e0805n:3906_3": "vuddhiṇalopā. Gāmī, gāmino,",
  "anya-e0805n:3906_4": "āgāmī kālo.",
  "anya-e0805n:3906_5": "Ghiṇapaccaye –",
  "anya-e0805n:3906_6": "“kvaci dhātū”tiādinā ghalopo,",
  "anya-e0805n:3906_7": "gāmaṃ gāmi, gāmī, gāmayo.",
  "anya-e0805n:3907_0": "Bhaja sevāyaṃ,",
  "anya-e0805n:3907_1": "āyati bhajituṃ sīlamassāti bhājī, bhāji,",
  "anya-e0805n:3907_2": "“na kagattaṃ cajā”ti yogavibhāgena nisedhanato “sacajānaṃ kagā ṇānubandhe”ti gattaṃ na bhavati.",
  "anya-e0805n:3908_0": "Su gatimhi,",
  "anya-e0805n:3908_1": "kārite vuddhiāvādesā ca,",
  "anya-e0805n:3908_2": "āyati passavituṃ sīlamassāti passāvī, passāvi.",
  "anya-e0805n:3908_3": "Āyati paṭṭhānaṃ sīlamassāti paṭṭhāyī, paṭṭhāyi,",
  "anya-e0805n:3908_4": "“ākārantānamāyo”ti āyādeso.",
  "anya-e0805n:3909_0": "“Bhavissatī”ti adhikāro.",
  "anya-e0805n:3910_0": "648. Kiriyāyaṃ ṇvutavo.",
  "anya-e0805n:3911_0": "Kiriyāyaṃ kiriyatthāyaṃ gammamānāyaṃ dhātūhi ṇvutuiccete paccayā honti bhavissati kāle. Ṇvumhi –",
  "anya-e0805n:3911_1": "ṇalopavuddhiakādesā,",
  "anya-e0805n:3911_2": "karissaṃ vajatīti kārako vajati.",
  "anya-e0805n:3912_0": "Tumhi –",
  "anya-e0805n:3912_1": "“karassa ca tattaṃ tusmi”nti takāro,",
  "anya-e0805n:3912_2": "sesaṃ kattusamaṃ,",
  "anya-e0805n:3912_3": "kattā vajati,",
  "anya-e0805n:3912_4": "kattuṃ vajatīti attho.",
  "anya-e0805n:3912_5": "Evaṃ pacissaṃ vajatīti pācako vajati,",
  "anya-e0805n:3912_6": "pacitā vajati.",
  "anya-e0805n:3912_7": "Bhuñjissaṃ vajatīti bhuñjako vajati,",
  "anya-e0805n:3912_8": "bhottā vajati iccādi.",
  "anya-e0805n:3913_0": "649. Kammani ṇo.",
  "anya-e0805n:3914_0": "Kammasmiṃ upapade dhātūhi ṇappaccayo hoti bhavissati kāle ṇalopavuddhī.",
  "anya-e0805n:3914_1": "Nagaraṃ karissatīti nagarakāro vajati.",
  "anya-e0805n:3914_2": "Lū chedane,",
  "anya-e0805n:3914_3": "sāliṃ lavissatīti sālilāvo vajati.",
  "anya-e0805n:3914_4": "Vapa bījasantāne,",
  "anya-e0805n:3914_5": "dhaññaṃ vapissatīti dhaññavāpo vajati.",
  "anya-e0805n:3914_6": "Bhogaṃ dadissatīti bhogadāyo vajati,",
  "anya-e0805n:3914_7": "sindhuṃ pivissatīti sindhupāyo vajati iccādi.",
  "anya-e0805n:3915_0": "“Kammanī”ti vattate.",
  "anya-e0805n:3916_0": "650. Sese ssaṃ ntu mānānā.",
  "anya-e0805n:3917_0": "Kammasmiṃ upapade sese aparisamattatthe dhātūhi ssaṃntu māna ānaiccete paccayā honti bhavissati kāle gammamāne,",
  "anya-e0805n:3917_1": "te ca kitakattā kattari bhavanti.",
  "anya-e0805n:3917_2": "Kammaṃ karissatīti atthe ssaṃpaccayo,",
  "anya-e0805n:3917_3": "ikārāgamo, silopo,",
  "anya-e0805n:3917_4": "kammaṃ karissaṃ vajati,",
  "anya-e0805n:3917_5": "sāpekkhattā na samāso.",
  "anya-e0805n:3917_6": "Ntupaccaye “tanādito oyirā”ti o,",
  "anya-e0805n:3917_7": "“simhi vā”ti ntva’ntassa attaṃ,",
  "anya-e0805n:3917_8": "kammaṃ karissatīti kammaṃ karonto vajati iccādi guṇavantusamaṃ.",
  "anya-e0805n:3918_0": "Atha vā “bhavissati gamādīhi ṇī ghiṇa”ti ettha “bhavissatī”ti vacanato “ssantu”iti ekova paccayo daṭṭhabbo,",
  "anya-e0805n:3918_1": "tato “simhi vā”ti attaṃ,",
  "anya-e0805n:3918_2": "“ntasaddo a”mitiyogavibhāgena amādeso, silopo,",
  "anya-e0805n:3918_3": "karissaṃ karissanto,",
  "anya-e0805n:3918_4": "karissantā,",
  "anya-e0805n:3918_5": "karissantaṃ,",
  "anya-e0805n:3918_6": "karissante,",
  "anya-e0805n:3918_7": "karissatā karissantena,",
  "anya-e0805n:3918_8": "karissantehi,",
  "anya-e0805n:3918_9": "karissato karissantassa,",
  "anya-e0805n:3918_10": "karissataṃ karissantānaṃ,",
  "anya-e0805n:3918_11": "karissatā,",
  "anya-e0805n:3918_12": "karissantehi,",
  "anya-e0805n:3918_13": "karissato karissantassa,",
  "anya-e0805n:3918_14": "karissataṃ karissantānaṃ,",
  "anya-e0805n:3918_15": "karissati karissante,",
  "anya-e0805n:3918_16": "karissantesūtiādi guṇavantusadisaṃ neyyaṃ.",
  "anya-e0805n:3919_0": "Mānamhi –",
  "anya-e0805n:3919_1": "okārākārānaṃ uttaṃ,",
  "anya-e0805n:3919_2": "kammaṃ karissatīti kammaṃ kurumāno,",
  "anya-e0805n:3919_3": "kammaṃ karāno vajati.",
  "anya-e0805n:3919_4": "Evaṃ bhojanaṃ bhuñjissaṃ vajati,",
  "anya-e0805n:3919_5": "bhojanaṃ bhuñjanto,",
  "anya-e0805n:3919_6": "bhuñjamāno,",
  "anya-e0805n:3919_7": "bhuñjāno vajati.",
  "anya-e0805n:3920_0": "Sabbattha kattari ntumānesu sakasakavikaraṇappaccayo kātabbo.",
  "anya-e0805n:3921_0": "Khādanaṃ khādissatīti khādanaṃ khādissaṃ vajati,",
  "anya-e0805n:3921_1": "khādanaṃ khādanto,",
  "anya-e0805n:3921_2": "khādanaṃ khādamāno,",
  "anya-e0805n:3921_3": "khādanaṃ khādāno vajati.",
  "anya-e0805n:3921_4": "Maggaṃ carissatīti maggaṃ carissaṃ,",
  "anya-e0805n:3921_5": "maggaṃ caranto,",
  "anya-e0805n:3921_6": "maggaṃ caramāno,",
  "anya-e0805n:3921_7": "maggaṃ carāno vajati.",
  "anya-e0805n:3921_8": "Bhikkha āyācane,",
  "anya-e0805n:3921_9": "bhikkhaṃ bhikkhissatīti bhikkhaṃ bhikkhissaṃ carati,",
  "anya-e0805n:3921_10": "bhikkhaṃ bhikkhanto,",
  "anya-e0805n:3921_11": "bhikkhaṃ bhikkhamāno,",
  "anya-e0805n:3921_12": "bhikkhaṃ bhikkhāno carati iccādi.",
  "anya-e0805n:3922_0": "Anāgatakālikappaccayantanayo.",
  "anya-e0805n:3923_0": "Uṇādippaccayantanaya",
  "anya-e0805n:3924_0": "Atha uṇādayo vuccante.",
  "anya-e0805n:3925_0": "“Dhātuyā”ti adhikāro.",
  "anya-e0805n:3926_0": "651. Kāle vattamānātīte ṇvādayo.",
  "anya-e0805n:3927_0": "Atīte kāle, vattamāne ca gammamāne dhātūhi ṇuppaccayo hoti. Ādisaddena yu kta miiccādayo ca honti.",
  "anya-e0805n:3928_0": "Kara karaṇe, akāsi,",
  "anya-e0805n:3928_1": "karotīti vā atthe ṇuppaccayo, ṇalopo, vuddhi,",
  "anya-e0805n:3928_2": "kāru sippī,",
  "anya-e0805n:3928_3": "kārū kāravo.",
  "anya-e0805n:3928_4": "Vā gatigandhanesu, avāyi,",
  "anya-e0805n:3928_5": "vāyatīti vā vāyu, āyādeso.",
  "anya-e0805n:3928_6": "Sada assādane,",
  "anya-e0805n:3928_7": "assādīyatīti sādu. Rādha,",
  "anya-e0805n:3928_8": "sādha saṃsiddhimhi,",
  "anya-e0805n:3928_9": "sādhīyati anena hitanti sādhu.",
  "anya-e0805n:3928_10": "Bandha bandhane,",
  "anya-e0805n:3928_11": "attani paraṃ bandhatīti bandhu.",
  "anya-e0805n:3928_12": "Cakkha viyattiyaṃ vācāyaṃ,",
  "anya-e0805n:3928_13": "cakkhatīti cakkhu.",
  "anya-e0805n:3928_14": "I gatimhi,",
  "anya-e0805n:3928_15": "enti gacchanti pavattanti sattā etenāti āyu.",
  "anya-e0805n:3928_16": "Dara vidāraṇe,",
  "anya-e0805n:3928_17": "darīyatīti dāru kaṭṭhaṃ.",
  "anya-e0805n:3928_18": "Sanu dāne.",
  "anya-e0805n:3928_19": "Sanotīti sānu pabbatekadeso.",
  "anya-e0805n:3928_20": "Janīyatīti jānu jaṅghāsandhi.",
  "anya-e0805n:3928_21": "Carīyatīti cāru dassanīyo.",
  "anya-e0805n:3928_22": "Raha cāge,",
  "anya-e0805n:3928_23": "rahīyatīti rāhu asurindo.",
  "anya-e0805n:3928_24": "Tara taraṇe, tālu, lo rassa.",
  "anya-e0805n:3929_0": "Marādīnaṃ panettha ṇumhi “ghaṭādīnaṃ vā”ti ettha vāsaddena na vuddhi, maru, taru, tanu, dhanu, hanu, manu, asu, vasu, vaṭu,",
  "anya-e0805n:3929_1": "garu iccādi.",
  "anya-e0805n:3930_0": "Cadi hilādane,",
  "anya-e0805n:3930_1": "yuppaccayo,",
  "anya-e0805n:3930_2": "“nudādīhi yuṇvūnamanānanākānanakā sakāritehi cā”ti anādeso,",
  "anya-e0805n:3930_3": "niggahītāgamo ca, candanaṃ.",
  "anya-e0805n:3930_4": "Bhavati etthāti bhuvanaṃ,",
  "anya-e0805n:3930_5": "“jhalānamiyuvāsare vā”ti uvādeso.",
  "anya-e0805n:3930_6": "Kira vikkhepe, kiraṇo.",
  "anya-e0805n:3930_7": "Vicakkhaṇo,",
  "anya-e0805n:3930_8": "kampanaṃ karotīti karuṇā,",
  "anya-e0805n:3930_9": "akārassuttaṃ.",
  "anya-e0805n:3931_0": "Ktappaccaye – kalopo, abhavi,",
  "anya-e0805n:3931_1": "bhavatīti vā bhūtaṃ yakkhādi, bhūtāni.",
  "anya-e0805n:3931_2": "Vāyatīti vāto,",
  "anya-e0805n:3931_3": "tāyatīti tāto. Mimhi –",
  "anya-e0805n:3931_4": "bhavanti etthāti bhūmi,",
  "anya-e0805n:3931_5": "netīti nemi iccādi.",
  "anya-e0805n:3932_0": "652. Khyādīhi mana ma ca to vā.",
  "anya-e0805n:3933_0": "Khī bhī su ru hu vā dhū hi lūpī adaiccevamādīhi dhātūhi manapaccayo hoti, massa ca to hoti vā.",
  "anya-e0805n:3934_0": "Adadhātuparasseva, makārassa takāratā;",
  "anya-e0805n:3935_0": "Tadaññato na hotāyaṃ, vavatthitavibhāsato.",
  "anya-e0805n:3936_0": "Khī khaye,",
  "anya-e0805n:3936_1": "khīyanti ettha upaddavupasaggādayoti atthe manapaccayo,",
  "anya-e0805n:3936_2": "“kvaci dhātū”tiādinā nalopo,",
  "anya-e0805n:3936_3": "“aññesu cā”ti vuddhi, khemo.",
  "anya-e0805n:3936_4": "Tathā bhī bhaye,",
  "anya-e0805n:3936_5": "bhāyanti etasmāti bhīmo,",
  "anya-e0805n:3936_6": "vādhikārato na vuddhi.",
  "anya-e0805n:3936_7": "Su abhisave,",
  "anya-e0805n:3936_8": "savatīti somo.",
  "anya-e0805n:3936_9": "Ru gatimhi, romo.",
  "anya-e0805n:3936_10": "Hu dānādanahabyappadānesu,",
  "anya-e0805n:3936_11": "hūyatīti homo.",
  "anya-e0805n:3936_12": "Vā gatigandhanesu, vāmo.",
  "anya-e0805n:3936_13": "Dhū kampane,",
  "anya-e0805n:3936_14": "dhunātīti dhūmo.",
  "anya-e0805n:3936_15": "Hi gatimhi,",
  "anya-e0805n:3936_16": "hinotīti hemo.",
  "anya-e0805n:3936_17": "Lū chedane,",
  "anya-e0805n:3936_18": "lūyatīti lomo.",
  "anya-e0805n:3936_19": "Pī tappane,",
  "anya-e0805n:3936_20": "pīṇanaṃ pemo.",
  "anya-e0805n:3936_21": "Ada bhakkhaṇe,",
  "anya-e0805n:3936_22": "adatīti atthe mana,",
  "anya-e0805n:3936_23": "massa ca vā takāro,",
  "anya-e0805n:3936_24": "“to dassā”ti takāro, attā, ātumā,",
  "anya-e0805n:3936_25": "“kvaci dhātū”tiādinā adassa dīgho,",
  "anya-e0805n:3936_26": "ukārāgamo ca.",
  "anya-e0805n:3936_27": "Yā pāpaṇe, yāmo.",
  "anya-e0805n:3937_0": "“Vā”ti vattamāne –",
  "anya-e0805n:3938_0": "653. Samādihi thamā.",
  "anya-e0805n:3939_0": "Samadamadara raha lapa vasa yu du hi si dā sā ṭhā bhasa bahausuiccevamādīhi dhātūhi tha maiccete paccayā honti vā.",
  "anya-e0805n:3940_0": "Sama upasame,",
  "anya-e0805n:3940_1": "kvaciggahaṇādhikārā na dhātvantalopo,",
  "anya-e0805n:3940_2": "kilese sametīti samatho samādhi.",
  "anya-e0805n:3940_3": "Evaṃ damanaṃ damatho.",
  "anya-e0805n:3940_4": "Dara dāhe,",
  "anya-e0805n:3940_5": "daraṇaṃ daratho paridāho.",
  "anya-e0805n:3940_6": "Raha upādāne,",
  "anya-e0805n:3940_7": "rahīyatīti ratho,",
  "anya-e0805n:3940_8": "“kvaci dhātū”tiādinā halopo.",
  "anya-e0805n:3940_9": "Sapa akkose,",
  "anya-e0805n:3940_10": "sapanaṃ sapatho.",
  "anya-e0805n:3940_11": "Vasa nivāse,",
  "anya-e0805n:3940_12": "āvasanti etasminti āvasatho.",
  "anya-e0805n:3940_13": "Yu missane, yūtho, dīgho.",
  "anya-e0805n:3940_14": "Du gativuddhimhi,",
  "anya-e0805n:3940_15": "davati vaḍḍhatīti dumo.",
  "anya-e0805n:3940_16": "Hinotīti himo ussāvo.",
  "anya-e0805n:3940_17": "Si bandhane,",
  "anya-e0805n:3940_18": "sīyatīti sīmā, dīgho.",
  "anya-e0805n:3940_19": "Dā avakhaṇḍane, dāmo.",
  "anya-e0805n:3940_20": "Sā sāmatthe, sāmo.",
  "anya-e0805n:3940_21": "Ṭhā gatinivattimhi, thāmo,",
  "anya-e0805n:3940_22": "ṭhassa thattaṃ.",
  "anya-e0805n:3940_23": "Bhasa bhasmīkaraṇe, bhasmā,",
  "anya-e0805n:3940_24": "brahmādittā “syā cā”ti āttaṃ.",
  "anya-e0805n:3940_25": "Baha vuddhimhi, brahmā,",
  "anya-e0805n:3940_26": "nipātanato bro bassa. Usu dāhe,",
  "anya-e0805n:3940_27": "usmā iccādi.",
  "anya-e0805n:3941_0": "654. Masussa sussa ccha ra ccherā.",
  "anya-e0805n:3942_0": "Masuiccetassa dhātussa sussa ccharaccheraiccete ādesā honti.",
  "anya-e0805n:3942_1": "Masu macchere,",
  "anya-e0805n:3942_2": "kvippaccayo,",
  "anya-e0805n:3942_3": "ccharaccherādesā, maccharo, macchero.",
  "anya-e0805n:3943_0": "“Cchara ccherā”ti vattate.",
  "anya-e0805n:3944_0": "655. Āpubbacarassa ca.",
  "anya-e0805n:3945_0": "Āpubbassa caraiccetassa dhātussa ccharaccherādesā honti,",
  "anya-e0805n:3945_1": "casaddena cchariyādeso ca.",
  "anya-e0805n:3945_2": "Bhuso caraṇanti atthe kvippaccayo,",
  "anya-e0805n:3945_3": "cchariyādiādeso,",
  "anya-e0805n:3945_4": "rassattañca.",
  "anya-e0805n:3945_5": "Acchariyaṃ, accharaṃ, accheraṃ.",
  "anya-e0805n:3945_6": "Accharaṃ paharituṃ yuttantipi acchariyaṃ.",
  "anya-e0805n:3946_0": "656. Ala kala salehi layā.",
  "anya-e0805n:3947_0": "Ala kala sala iccetehi dhātūhi la yaiccete paccayā honti.",
  "anya-e0805n:3947_1": "Ala parisamattimhi, allaṃ, alyaṃ.",
  "anya-e0805n:3947_2": "Kala saṅkhyāne, kallaṃ, kalyaṃ. Sala, hula,",
  "anya-e0805n:3947_3": "pada gatimhi, sallaṃ, salyaṃ.",
  "anya-e0805n:3948_0": "“Kala salehī”ti vattate.",
  "anya-e0805n:3949_0": "657. Yāṇa lāṇā.",
  "anya-e0805n:3950_0": "Tehi kala salaiccetehi dhātūhi yāṇa lāṇappaccayā honti. Kalyāṇaṃ,",
  "anya-e0805n:3950_1": "paṭisalyāṇaṃ, kallāṇo,",
  "anya-e0805n:3950_2": "paṭisallāṇo.",
  "anya-e0805n:3950_3": "Yadā pana lī silesaneti dhātu,",
  "anya-e0805n:3950_4": "tadā “paṭisallayanaṃ,",
  "anya-e0805n:3950_5": "paṭisallāṇa”nti yuppaccayena siddhaṃ,",
  "anya-e0805n:3950_6": "upasaggantassa niggahītassa lattaṃ,",
  "anya-e0805n:3950_7": "rahādiparattā nassa ṇattaṃ,",
  "anya-e0805n:3950_8": "ekārassa “kvaci dhātū”tiādinā attañca.",
  "anya-e0805n:3951_0": "658. Mathissa thassa lo ca.",
  "anya-e0805n:3952_0": "Mathaiccetassa dhātussa thassa lādeso hoti,",
  "anya-e0805n:3952_1": "casaddena lappaccayo,",
  "anya-e0805n:3952_2": "matha viloḷane, mallo,",
  "anya-e0805n:3952_3": "so eva mallako,",
  "anya-e0805n:3952_4": "yathā hīnako.",
  "anya-e0805n:3953_0": "“Kiccā”ti vattate.",
  "anya-e0805n:3954_0": "659. Avassakādhamiṇesu ṇī ca.",
  "anya-e0805n:3955_0": "Avassaka adhamiṇaiccetesvatthesu,",
  "anya-e0805n:3955_1": "ṇīpaccayo hoti,",
  "anya-e0805n:3955_2": "kiccā cāti ṇīpaccayo,",
  "anya-e0805n:3955_3": "ṇalopa vuddhisilopā,",
  "anya-e0805n:3955_4": "avassaṃ me kammaṃ kātuṃ yuttosīti kārīsi me kammaṃ avassaṃ,",
  "anya-e0805n:3955_5": "kārino me kammaṃ avassaṃ,",
  "anya-e0805n:3955_6": "hārīsi me bhāraṃ avassaṃ.",
  "anya-e0805n:3956_0": "Adhamiṇe –",
  "anya-e0805n:3956_1": "sataṃ me iṇaṃ dātuṃ yuttosīti dāyīsi me sataṃ iṇaṃ,",
  "anya-e0805n:3956_2": "dhārīsi me sahassaṃ iṇaṃ iccādi,",
  "anya-e0805n:3956_3": "kiccappaccayā pana heṭṭhāyeva dassitā.",
  "anya-e0805n:3957_0": "660. Vajādīhi pabbajjādayo nipaccante.",
  "anya-e0805n:3958_0": "Ākatigaṇoyaṃ.",
  "anya-e0805n:3958_1": "Vajaiccevamādīhi dhātūhi paccayādesalopāgamanisedhaliṅgādividhinā yathābhidhānaṃ pabbajjādayo saddā nipaccante.",
  "anya-e0805n:3959_0": "Vaja gatimhi papubbo,",
  "anya-e0805n:3959_1": "paṭhamameva vajitabbanti atthe “bhāvakammesū”ti adhikicca “ṇyocā”ti ṇyappaccayo, ṇalopādi.",
  "anya-e0805n:3959_2": "“Pavvajya”nti rūpe sampatte iminā jjhassa jjādeso,",
  "anya-e0805n:3959_3": "vakāradvayassa bakāradvayaṃ,",
  "anya-e0805n:3959_4": "vuddhinisedho,",
  "anya-e0805n:3959_5": "itthiliṅgattañca nipaccante, pabbajjā.",
  "anya-e0805n:3960_0": "Tathā iñja kampane,",
  "anya-e0805n:3960_1": "iñjanaṃ ijjā.",
  "anya-e0805n:3960_2": "Yaja devapūjāyaṃ,",
  "anya-e0805n:3960_3": "yajanaṃ ijjā,",
  "anya-e0805n:3960_4": "“yajassādissī”ti ittaṃ.",
  "anya-e0805n:3960_5": "Añja byattigatīsu saṃpubbo,",
  "anya-e0805n:3960_6": "samañjanaṃ samajjā,",
  "anya-e0805n:3960_7": "ñjhassa jjādeso.",
  "anya-e0805n:3960_8": "Sada visaraṇagatyāvasānesu,",
  "anya-e0805n:3960_9": "nisīdanaṃ nisajjā.",
  "anya-e0805n:3960_10": "Vida ñāṇe,",
  "anya-e0805n:3960_11": "vijānanaṃ,",
  "anya-e0805n:3960_12": "vidatīti vā vijjā.",
  "anya-e0805n:3960_13": "Saja vissagge,",
  "anya-e0805n:3960_14": "vissajjanaṃ vissajjā.",
  "anya-e0805n:3960_15": "Pada gatimhi,",
  "anya-e0805n:3960_16": "nipajjanaṃ nipajjā.",
  "anya-e0805n:3961_0": "Hana hiṃsāgatīsu,",
  "anya-e0805n:3961_1": "hantabbanti atthe ṇyamhi kate “vadho vā sabbatthā”ti hanassa vadhādeso,",
  "anya-e0805n:3961_2": "jhassiminā jjhādeso ca,",
  "anya-e0805n:3961_3": "so vajjho,",
  "anya-e0805n:3961_4": "sā vajjhā. Sī saye, sayanaṃ,",
  "anya-e0805n:3961_5": "sayanti etthāti vā seyyā, vuddhi,",
  "anya-e0805n:3961_6": "yakārassa dvittañca.",
  "anya-e0805n:3961_7": "Dhā dhāraṇe saṃpubbo,",
  "anya-e0805n:3961_8": "sammā cittaṃ nidheti etāya,",
  "anya-e0805n:3961_9": "sayaṃ vā saddahatīti atthe “itthiyamatiyavo vā”ti appaccayo,",
  "anya-e0805n:3961_10": "“sandhā”ti rūpe sampatte iminā nakārassa dakāro, saddhā.",
  "anya-e0805n:3961_11": "Cara caraṇe,",
  "anya-e0805n:3961_12": "caraṇanti atthe ṇyappaccaye,",
  "anya-e0805n:3961_13": "ikārāgame ca kate iminā vuddhinisedho, cariyā.",
  "anya-e0805n:3962_0": "Ruja roge,",
  "anya-e0805n:3962_1": "rujananti atthe iminā chappaccayo,",
  "anya-e0805n:3962_2": "“byañjanantassa co chappaccayesu cā”ti dhātvantassa cakāro, rucchā,",
  "anya-e0805n:3962_3": "rujāti appaccayena siddhaṃ.",
  "anya-e0805n:3962_4": "Tathā kuca saṅkocane,",
  "anya-e0805n:3962_5": "chappaccayo,",
  "anya-e0805n:3962_6": "kocanaṃ kucchā.",
  "anya-e0805n:3962_7": "Labha lābhe,",
  "anya-e0805n:3962_8": "chamhi cādeso, lacchā.",
  "anya-e0805n:3962_9": "Rada vilekhane, racchā.",
  "anya-e0805n:3962_10": "Muha vecitte,",
  "anya-e0805n:3962_11": "muyhanaṃ mucchā,",
  "anya-e0805n:3962_12": "mucchanaṃ vā mucchā.",
  "anya-e0805n:3962_13": "Vasa nivāse, vacchā.",
  "anya-e0805n:3962_14": "Kaca dittimhi, kacchā.",
  "anya-e0805n:3962_15": "Katha kathane saṃpubbo,",
  "anya-e0805n:3962_16": "saddhiṃ kathananti atthe ṇyappaccayo,",
  "anya-e0805n:3962_17": "iminā thyassa cchādeso,",
  "anya-e0805n:3962_18": "saṃsaddassa sādeso ca, sākacchā.",
  "anya-e0805n:3962_19": "Tuda byathane, tucchā.",
  "anya-e0805n:3962_20": "Pada gatimhi,",
  "anya-e0805n:3962_21": "byāpajjananti atthe ṇyamhi kate “byāpādyā”ti rūpe sampatte iminā nipātanena dyassa jjādeso,",
  "anya-e0805n:3962_22": "rassattañca, byāpajjā.",
  "anya-e0805n:3963_0": "Mara pāṇacāge,",
  "anya-e0805n:3963_1": "marati maraṇanti ca atthe iminā tyatyuppaccayā,",
  "anya-e0805n:3963_2": "dhātvantalopoca,",
  "anya-e0805n:3963_3": "tato “yavata”miccādinā cakāro, macco, maccu.",
  "anya-e0805n:3963_4": "Sata sātacce,",
  "anya-e0805n:3963_5": "iminā yappaccayo,",
  "anya-e0805n:3963_6": "tyassa cakāro, saccaṃ.",
  "anya-e0805n:3963_7": "Tathā nata gattavināme, naccaṃ.",
  "anya-e0805n:3963_8": "Niti nicce, niccaṃ. Mā māne, māyā.",
  "anya-e0805n:3963_9": "Jana janane, jāyā,",
  "anya-e0805n:3963_10": "kana dittikantīsu,",
  "anya-e0805n:3963_11": "nyassa ñattaṃ,",
  "anya-e0805n:3963_12": "dvittañca, kaññā.",
  "anya-e0805n:3963_13": "Dhana dhaññe, dhaññaṃ.",
  "anya-e0805n:3963_14": "Punātīti puññaṃ,",
  "anya-e0805n:3963_15": "nakārāgamo iccādi.",
  "anya-e0805n:3964_0": "661. Ve pu sī davava mu ku dā bhūhvādīhi thuttima ṇimā nibbatte.",
  "anya-e0805n:3965_0": "Vepusīdavavamuiccevamādīhi dhātūhi,",
  "anya-e0805n:3965_1": "ku dā bhūādito,",
  "anya-e0805n:3965_2": "hvādito ca yathākkamaṃ thuttimaṇimaiccete paccayā honti nibbattatthe.",
  "anya-e0805n:3965_3": "Vepu kampane,",
  "anya-e0805n:3965_4": "thuppaccayo,",
  "anya-e0805n:3965_5": "“kvaci dhātū”tiādinā akārāgamo,",
  "anya-e0805n:3965_6": "atha vā “athū”ti vattabbe saralopaṃ katvā “thū”ti vuttanti daṭṭhabbaṃ,",
  "anya-e0805n:3965_7": "vepena nibbatto vepathu. Sī saye,",
  "anya-e0805n:3965_8": "sayanena nibbatto sayathu.",
  "anya-e0805n:3965_9": "Dava davane,",
  "anya-e0805n:3965_10": "davena nibbatto davathu.",
  "anya-e0805n:3965_11": "Vamu uggiraṇe,",
  "anya-e0805n:3965_12": "vamena nibbatto vamathu.",
  "anya-e0805n:3966_0": "Kutti karaṇaṃ,",
  "anya-e0805n:3966_1": "tena nibbattaṃ kuttimaṃ,",
  "anya-e0805n:3966_2": "“ku”iti nipātanato karassa kuttaṃ. Dā dāne,",
  "anya-e0805n:3966_3": "dāti dānaṃ,",
  "anya-e0805n:3966_4": "tena nibbattaṃ dattimaṃ,",
  "anya-e0805n:3966_5": "rassattaṃ.",
  "anya-e0805n:3966_6": "Bhūti bhavanaṃ,",
  "anya-e0805n:3966_7": "tena nibbattaṃ bhottimaṃ.",
  "anya-e0805n:3966_8": "Avahuti avahanaṃ,",
  "anya-e0805n:3966_9": "tena nibbattaṃ ohāvimaṃ,",
  "anya-e0805n:3966_10": "ṇalopavuddhiāvādesā.",
  "anya-e0805n:3967_0": "662. Akkose namhāni.",
  "anya-e0805n:3968_0": "Akkose gammamāne namhi nipāte upapade sati dhātuto ānippaccayo hoti.",
  "anya-e0805n:3968_1": "Na gamitabbo te jamma desoti atthe ānippaccayo,",
  "anya-e0805n:3968_2": "kitakattā nāmamiva katvā simhi kate na gamānīti atthe kammadhārayasamāso,",
  "anya-e0805n:3968_3": "nassa attaṃ,",
  "anya-e0805n:3968_4": "puna samāsattā nāmamiva kate syādyuppatti,",
  "anya-e0805n:3968_5": "agamāni te jamma deso.",
  "anya-e0805n:3968_6": "Na kattabbaṃ te jamma kammanti akarāni te jamma kammaṃ.",
  "anya-e0805n:3969_0": "Namhīti kiṃ? Vipatti te. Akkoseti kiṃ? Agati te.",
  "anya-e0805n:3970_0": "663. Sunassunassoṇavānuvānununakhuṇānā.",
  "anya-e0805n:3971_0": "Sunaiccetassa pāṭipadikassa sambandhino unasaddassa oṇa vāna uvāna una unakha uṇa ā ānaiccete ādesā honti.",
  "anya-e0805n:3971_1": "Sunassunassa oṇādiādese,",
  "anya-e0805n:3971_2": "paranayane ca kate syādyuppatti, soṇo, soṇā, svāno, svānā, suvāno, suvānā, suno, sunā, sunakho, sunakhā, suṇo, suṇā, sā sāno,",
  "anya-e0805n:3971_3": "sānā iccādi.",
  "anya-e0805n:3972_0": "664. Taruṇassa susu ca.",
  "anya-e0805n:3973_0": "Taruṇaiccetassa saddassa susuiccādeso hoti. Casaddo aniyamattho, susu, taruṇo vā.",
  "anya-e0805n:3974_0": "665. Yuvassuvassuvuvānunūnā.",
  "anya-e0805n:3975_0": "Yuvaiccetassa pāṭipadikassa uvasaddassa uvauvānaunaūnaiccete ādesā honti.",
  "anya-e0805n:3975_1": "Yuvā tiṭṭhati,",
  "anya-e0805n:3975_2": "yuvāno tiṭṭhati,",
  "anya-e0805n:3975_3": "yuno tiṭṭhati,",
  "anya-e0805n:3975_4": "yūno tiṭṭhati.",
  "anya-e0805n:3976_0": "666. Chadādīhi tatraṇa.",
  "anya-e0805n:3977_0": "Chadaiccevamādīhi dhātūhi tatraṇaiccete paccayā honti.",
  "anya-e0805n:3977_1": "Chada apavāraṇe,",
  "anya-e0805n:3977_2": "“kvaci dhātū”tiādinā dhātvantassa takāro.",
  "anya-e0805n:3977_3": "Ātapaṃ chādetīti chattaṃ, chatraṃ,",
  "anya-e0805n:3977_4": "byañjanattaye sarūpānamekassa lopo.",
  "anya-e0805n:3978_0": "Cinta cintāyaṃ,",
  "anya-e0805n:3978_1": "cintetīti cittaṃ,",
  "anya-e0805n:3978_2": "nakārassa saṃyogādittā niggahītaṃ,",
  "anya-e0805n:3978_3": "tassa “byañjane cā”ti lopo, citraṃ,",
  "anya-e0805n:3978_4": "“ghaṭādīnaṃ vā”ti na vuddhi.",
  "anya-e0805n:3979_0": "Su abhisave, “paradvebhāvo ṭhāne”ti tassa dvittaṃ, atthe abhisavetīti suttaṃ, sutraṃ.",
  "anya-e0805n:3980_0": "Sūda paggharaṇe,",
  "anya-e0805n:3980_1": "atthe sūdetīti suttaṃ,",
  "anya-e0805n:3980_2": "rassattaṃ,",
  "anya-e0805n:3980_3": "bhujādittā dalopo,",
  "anya-e0805n:3980_4": "dvittañca.",
  "anya-e0805n:3980_5": "Su savane,",
  "anya-e0805n:3980_6": "suṇātīti sotaṃ, sotraṃ, vuddhi.",
  "anya-e0805n:3981_0": "Ni pāpaṇe,",
  "anya-e0805n:3981_1": "netīti nettaṃ, netraṃ.",
  "anya-e0805n:3981_2": "Vida maṅgalle, to dassa, pavittaṃ, pavitraṃ.",
  "anya-e0805n:3981_3": "Pū pavane,",
  "anya-e0805n:3981_4": "punātīti pavittaṃ, pavitraṃ,",
  "anya-e0805n:3981_5": "ikārāgamo,",
  "anya-e0805n:3981_6": "vuddhiavādesā ca.",
  "anya-e0805n:3982_0": "Pata gatimhi,",
  "anya-e0805n:3982_1": "patatīti pattaṃ, patraṃ,",
  "anya-e0805n:3982_2": "patato tāyatīti patto, patro.",
  "anya-e0805n:3982_3": "Tanu vitthāre,",
  "anya-e0805n:3982_4": "taññatīti tantaṃ, tantraṃ.",
  "anya-e0805n:3982_5": "Yata yatane, yattaṃ, yatraṃ.",
  "anya-e0805n:3982_6": "Yā pāpaṇe,",
  "anya-e0805n:3982_7": "yāpanā yatrā.",
  "anya-e0805n:3982_8": "Yamu uparame, yantaṃ, yantraṃ.",
  "anya-e0805n:3982_9": "Ada bhakkhaṇe,",
  "anya-e0805n:3982_10": "adatīti attaṃ, atraṃ.",
  "anya-e0805n:3982_11": "Yuja yoge,",
  "anya-e0805n:3982_12": "yujjatīti yottaṃ, yotraṃ,",
  "anya-e0805n:3982_13": "bhujādittā dhātvantalopadvittāni.",
  "anya-e0805n:3983_0": "Vatu vattane, vattaṃ, vatraṃ.",
  "anya-e0805n:3983_1": "Mida sinehane,",
  "anya-e0805n:3983_2": "mijjatīti mittaṃ, mitraṃ.",
  "anya-e0805n:3983_3": "Mā parimāṇe,",
  "anya-e0805n:3983_4": "mattā parimāṇaṃ,",
  "anya-e0805n:3983_5": "dvittarassattāni.",
  "anya-e0805n:3983_6": "Evaṃ punātīti putto, putro.",
  "anya-e0805n:3983_7": "Kala saṅkhyāne, kalattaṃ,",
  "anya-e0805n:3983_8": "kalatraṃ bhariyā.",
  "anya-e0805n:3983_9": "Vara saṃvaraṇe, varattaṃ,",
  "anya-e0805n:3983_10": "varatraṃ cammamayayottaṃ.",
  "anya-e0805n:3983_11": "Vepu kampane,",
  "anya-e0805n:3983_12": "vepatīti vettaṃ, vetraṃ.",
  "anya-e0805n:3984_0": "Gupa saṃvaraṇe, gottaṃ, gotraṃ,",
  "anya-e0805n:3984_1": "“gupādīnañcā”ti dhātvantalopo,",
  "anya-e0805n:3984_2": "dvittañca,",
  "anya-e0805n:3984_3": "gattaṃ vā,",
  "anya-e0805n:3984_4": "“kvaci dhātū”tiādinā ukārassa akāro.",
  "anya-e0805n:3984_5": "Dā avakhaṇḍane, dāttaṃ, dātraṃ.",
  "anya-e0805n:3984_6": "Hu havane,",
  "anya-e0805n:3984_7": "aggihuttaṃ.",
  "anya-e0805n:3984_8": "Vaha pāpaṇe, vahittaṃ, vahitraṃ.",
  "anya-e0805n:3984_9": "Cara caraṇe, carittaṃ, caritraṃ.",
  "anya-e0805n:3984_10": "Muca mocane,",
  "anya-e0805n:3984_11": "muttaṃ passāvo.",
  "anya-e0805n:3984_12": "Bhāsa dittimhi,",
  "anya-e0805n:3984_13": "bhastrā iccādi.",
  "anya-e0805n:3985_0": "667. Vadādīhi ṇitto gaṇe.",
  "anya-e0805n:3986_0": "Vada cara varaiccevamādīhi dhātūhi ṇittappaccayo hoti gaṇe gammamāne.",
  "anya-e0805n:3986_1": "Vada viyattiyaṃ vācāyaṃ,",
  "anya-e0805n:3986_2": "vaditānaṃ gaṇo vādittaṃ.",
  "anya-e0805n:3986_3": "Cara caraṇe,",
  "anya-e0805n:3986_4": "caritānaṃ gaṇo cārittaṃ.",
  "anya-e0805n:3986_5": "Vara varaṇe,",
  "anya-e0805n:3986_6": "varitānaṃ gaṇo vārittaṃ.",
  "anya-e0805n:3986_7": "Atha vā caranti tasmiṃ paripūrakāritāyāti cārittaṃ.",
  "anya-e0805n:3986_8": "Vāritaṃ tāyanti ettha,",
  "anya-e0805n:3986_9": "etenāti vā vārittaṃ.",
  "anya-e0805n:3987_0": "668. Midādīhi ttitiyo.",
  "anya-e0805n:3988_0": "Mida pada ranja tanu dhāiccevamādīhi dhātūhi yathābhidhānaṃ tti tiiccete paccayā honti.",
  "anya-e0805n:3988_1": "Mijjati siniyhatīti metti,",
  "anya-e0805n:3988_2": "dhātvantalopo.",
  "anya-e0805n:3988_3": "Pajjatīti patti.",
  "anya-e0805n:3988_4": "Ranja rāge,",
  "anya-e0805n:3988_5": "ranjati etthāti ratti.",
  "anya-e0805n:3988_6": "Vitthārīyatīti tanti.",
  "anya-e0805n:3988_7": "Dhāretīti dhāti.",
  "anya-e0805n:3988_8": "Pā rakkhaṇe, pāti.",
  "anya-e0805n:3988_9": "Vasa nivāse, vasati.",
  "anya-e0805n:3989_0": "669. Usuranjadaṃsānaṃ daṃsassa daḍḍho ḍha ṭhā ca.",
  "anya-e0805n:3990_0": "Usu ranja daṃsaiccetesaṃ dhātūnaṃ antare daṃsassa daḍḍhādeso hoti,",
  "anya-e0805n:3990_1": "sesehi dhātūhi ḍha ṭhaiccete paccayā honti. Usu dāhe,",
  "anya-e0805n:3990_2": "ranja rāge,",
  "anya-e0805n:3990_3": "ḍha ṭhappaccayā,",
  "anya-e0805n:3990_4": "“kvaci dhātū”tiādinā dhātvantalopo, dvittaṃ, uḍḍho, raṭṭhaṃ.",
  "anya-e0805n:3990_5": "Daṃsa daṃsane,",
  "anya-e0805n:3990_6": "kvippaccayo, kvilopo,",
  "anya-e0805n:3990_7": "daṃsassa daḍḍhādeso ca, daḍḍhaṃ.",
  "anya-e0805n:3991_0": "670. Sūvusānamūvusānamato tho ca.",
  "anya-e0805n:3992_0": "Sū vu asaiccetesaṃ dhātūnaṃ ū u asānaṃ ataiccādeso hoti, ante thappaccayo ca.",
  "anya-e0805n:3993_0": "Sū hiṃsāyaṃ, satthaṃ.",
  "anya-e0805n:3993_1": "Vu saṃvaraṇe, vatthaṃ.",
  "anya-e0805n:3993_2": "Asa bhuvi, attho.",
  "anya-e0805n:3993_3": "Yadā pana sasu hiṃsāyaṃ,",
  "anya-e0805n:3993_4": "vasa acchādane,",
  "anya-e0805n:3993_5": "ara gatimhīti ca dhātu,",
  "anya-e0805n:3993_6": "tadā “samādīhi tha mā”ti thappaccayo,",
  "anya-e0805n:3993_7": "“kvaci dhātū”tiādinā dhātvantalopo,",
  "anya-e0805n:3993_8": "“vagge ghosā”tiādinā dvittaṃ,",
  "anya-e0805n:3993_9": "sasatīti satthaṃ,",
  "anya-e0805n:3993_10": "vasīyatīti vatthaṃ,",
  "anya-e0805n:3993_11": "arīyatīti attho.",
  "anya-e0805n:3994_0": "671. Ranjudādīhi dhadiddakirā kvaci ja da lopo ca.",
  "anya-e0805n:3995_0": "Ranja udiiccevamādīhi dhātūhi dha da idda ka iraiccete paccayā honti kvaci,",
  "anya-e0805n:3995_1": "dhātvantānaṃ jadānaṃ lopo ca hoti.",
  "anya-e0805n:3996_0": "Ranja rāge,",
  "anya-e0805n:3996_1": "dhappaccayo,",
  "anya-e0805n:3996_2": "jalopo ca, randhaṃ.",
  "anya-e0805n:3996_3": "Udi pasavanakledanesu saṃpubbo,",
  "anya-e0805n:3996_4": "dappaccayo, samuddo, uddo.",
  "anya-e0805n:3996_5": "Khuda pipāsāyaṃ, khuddo.",
  "anya-e0805n:3996_6": "Chidi dvidhākaraṇe, chiddo.",
  "anya-e0805n:3996_7": "Rudi hiṃsāyaṃ, ruddo, luddo, lo rassa.",
  "anya-e0805n:3996_8": "Bhadi kalyāṇe, bhaddo.",
  "anya-e0805n:3996_9": "Nidi kucchāyaṃ, niddā.",
  "anya-e0805n:3996_10": "Muda hāse, muddā.",
  "anya-e0805n:3996_11": "Dala duggatimhi,",
  "anya-e0805n:3996_12": "iddappaccayo, daliddo.",
  "anya-e0805n:3997_0": "Susa sosane,",
  "anya-e0805n:3997_1": "suca soke vā,",
  "anya-e0805n:3997_2": "kappaccayo,",
  "anya-e0805n:3997_3": "dhātvantassa kakāro, sukkaṃ.",
  "anya-e0805n:3997_4": "Vaca viyattiyaṃ vācāyaṃ,",
  "anya-e0805n:3997_5": "vaka ādāne vā, vakkaṃ.",
  "anya-e0805n:3997_6": "Saka sattimhi, sakko. Usu dāhe, ukkā.",
  "anya-e0805n:3998_0": "Vaja gatimhi,",
  "anya-e0805n:3998_1": "irappaccayo,",
  "anya-e0805n:3998_2": "appaṭihataṃ vajatīti vajiraṃ.",
  "anya-e0805n:3998_3": "Mada ummāde, madirā.",
  "anya-e0805n:3998_4": "Evaṃ mandiraṃ, rudhiraṃ, ruhiraṃ, ruciraṃ.",
  "anya-e0805n:3998_5": "Badha bandhane, badhiro, badhirā, badhiraṃ, timiro, timiraṃ, siro.",
  "anya-e0805n:3998_6": "Sara hiṃsāyaṃ, sariraṃ. “Kalilaṃ,",
  "anya-e0805n:3998_7": "salila”ntiādīsu lo rassa. Kuṭilo,",
  "anya-e0805n:3998_8": "kokilo iccādayo.",
  "anya-e0805n:3999_0": "672. Paṭito hissa heraṇa hīraṇa.",
  "anya-e0805n:4000_0": "Paṭito parassa hiiccetassa dhātussa heraṇa hīraṇaiccete ādesā honti.",
  "anya-e0805n:4000_1": "Hi gatimhi paṭipubbo,",
  "anya-e0805n:4000_2": "paṭipakkhe madditvā gacchatīti atthe “kvi cā”ti kvippaccayo, kvilopo,",
  "anya-e0805n:4000_3": "iminā heraṇa hīraṇaādesā, ṇalopo,",
  "anya-e0805n:4000_4": "“tesu vuddhī”tiādinā paṭisaddādissa vuddhi,",
  "anya-e0805n:4000_5": "pāṭiheraṃ,",
  "anya-e0805n:4000_6": "pāṭihīraṃ,",
  "anya-e0805n:4000_7": "yadā pana hara haraṇeti dhātu,",
  "anya-e0805n:4000_8": "tadā paṭipakkhe haratīti “pāṭihāriya”miti ṇyenapi siddhaṃ.",
  "anya-e0805n:4001_0": "673. Kaḍyādīhi ko.",
  "anya-e0805n:4002_0": "Kaḍiiccevamādīhi dhātūhi kappaccayo hoti.",
  "anya-e0805n:4003_0": "Kaḍi chedane,",
  "anya-e0805n:4003_1": "kappaccaye kate “kvaci dhātū”tiādinā,",
  "anya-e0805n:4003_2": "“niggahītañcā”ti vā ikārānubandhassa dhātussa niggahītāgamo,",
  "anya-e0805n:4003_3": "kalopo ca,",
  "anya-e0805n:4003_4": "niggahītassa vaggantattaṃ,",
  "anya-e0805n:4003_5": "kaṇḍo usu,",
  "anya-e0805n:4003_6": "parimāṇañca.",
  "anya-e0805n:4003_7": "Evaṃ ghaṭi ghaṭṭane, ghaṇṭo,",
  "anya-e0805n:4003_8": "ghaṇṭā vā.",
  "anya-e0805n:4003_9": "Vaṭi āvattane,",
  "anya-e0805n:4003_10": "vaṭi dhāraṇabandhanasaṅghātesu vā, vaṇṭo.",
  "anya-e0805n:4003_11": "Karaḍi bhājanatthe, karaṇḍo.",
  "anya-e0805n:4003_12": "Maḍi maṇḍanatthe, maṇḍo.",
  "anya-e0805n:4003_13": "Saḍi gumbatthe, saṇḍo.",
  "anya-e0805n:4003_14": "Bhaḍi bhaṇḍatthe, bhaṇḍaṃ.",
  "anya-e0805n:4003_15": "Paḍi liṅgavekallatthe, paṇḍo,",
  "anya-e0805n:4003_16": "so eva paṇḍako.",
  "anya-e0805n:4003_17": "Daḍi āṇāyaṃ, daṇḍo.",
  "anya-e0805n:4003_18": "Raḍi hiṃ sāyaṃ, raṇḍo.",
  "anya-e0805n:4003_19": "Taḍi calanatthe, vitaṇḍo.",
  "anya-e0805n:4003_20": "Caḍi caṇḍatthe, caṇḍo.",
  "anya-e0805n:4003_21": "Gaḍi sanniccaye, gaṇḍo.",
  "anya-e0805n:4003_22": "Aḍi aṇḍatthe, aṇḍo.",
  "anya-e0805n:4003_23": "Laḍi jigucchāyaṃ, laṇḍaṃ.",
  "anya-e0805n:4003_24": "Meḍi kuṭilatthe, meṇḍo,",
  "anya-e0805n:4003_25": "meṇḍako vā.",
  "anya-e0805n:4003_26": "Eraḍi hiṃsāyaṃ, eraṇḍo.",
  "anya-e0805n:4003_27": "Khaḍi chedanatthe, khaṇḍo.",
  "anya-e0805n:4003_28": "Madi hāse, mando.",
  "anya-e0805n:4003_29": "Idi paramissariye, indo.",
  "anya-e0805n:4003_30": "Cadi icchākantīsu, cando.",
  "anya-e0805n:4003_31": "Khura chedane,",
  "anya-e0805n:4003_32": "khuro iccādi.",
  "anya-e0805n:4004_0": "“Ko”ti vattate.",
  "anya-e0805n:4005_0": "674. Khādāmagamānaṃ khandhandhagandhā.",
  "anya-e0805n:4006_0": "Khāda ama gamuiccetesaṃ dhātūnaṃ khandha andha gandhaiccete ādesā honti,",
  "anya-e0805n:4006_1": "kappaccayo ca hoti.",
  "anya-e0805n:4006_2": "Khāda bhakkhane,",
  "anya-e0805n:4006_3": "jātijarāmaraṇādīhi saṃsāradukkhehi khajjatīti khandho. Ama roge, andho. Gamu,",
  "anya-e0805n:4006_4": "sappa gatimhi, gandho.",
  "anya-e0805n:4006_5": "Kvaciggahaṇena kalopābhāve khandhako, andhako, gandhako.",
  "anya-e0805n:4006_6": "Atha vā rāsaṭṭhena khandho.",
  "anya-e0805n:4006_7": "Gandha sūcane,",
  "anya-e0805n:4006_8": "attano nissayassa gandhanato sūcanato gandho.",
  "anya-e0805n:4007_0": "675. Paṭādīhyalaṃ.",
  "anya-e0805n:4008_0": "Paṭaiccevamādīhi dhātūhi,",
  "anya-e0805n:4008_1": "pāṭipadikehi ca alappaccayo hoti. Aṭa,",
  "anya-e0805n:4008_2": "paṭa gatimhi,",
  "anya-e0805n:4008_3": "paṭe alaṃ samatthanti atthe iminā alappaccayo,",
  "anya-e0805n:4008_4": "“si”nti amādeso, paṭalaṃ, paṭalāni.",
  "anya-e0805n:4008_5": "Tathā kala kalale, kalalaṃ.",
  "anya-e0805n:4008_6": "Kusa chedanabhūta dāna sañcayesu, kusalaṃ,",
  "anya-e0805n:4008_7": "yadā pana sala lū lāiti dhātu,",
  "anya-e0805n:4008_8": "tadā kucchitānaṃ salanato,",
  "anya-e0805n:4008_9": "kusānaṃ lavanato,",
  "anya-e0805n:4008_10": "kuso viya lavanato vā kusena lātabbattā kusalanti appaccayena kappaccayena vā rūpasiddhi veditabbā.",
  "anya-e0805n:4009_0": "Kada made, kadalaṃ.",
  "anya-e0805n:4009_1": "Bhaganda secane,",
  "anya-e0805n:4009_2": "bhagandalaṃ.",
  "anya-e0805n:4009_3": "Mekha kaṭivicitte, mekhalaṃ,",
  "anya-e0805n:4009_4": "mekhalā vā.",
  "anya-e0805n:4009_5": "Vakka rukkhatace, vakkalaṃ.",
  "anya-e0805n:4009_6": "Takka rukkhasilese, takkalaṃ.",
  "anya-e0805n:4009_7": "Palla ninnaṭṭhāne, pallalaṃ.",
  "anya-e0805n:4009_8": "Sadda harite, saddalaṃ, paralopo.",
  "anya-e0805n:4009_9": "Mūla patiṭṭhāyaṃ, mulālaṃ,",
  "anya-e0805n:4009_10": "rassattaṃ.",
  "anya-e0805n:4009_11": "Bila nissaye, bilālaṃ.",
  "anya-e0805n:4009_12": "Vida sattāyaṃ, vidālaṃ.",
  "anya-e0805n:4009_13": "Caḍi caṇḍikke, caṇḍālo,",
  "anya-e0805n:4009_14": "dīghattaṃ.",
  "anya-e0805n:4009_15": "Vā gatigandhanesu, vālaṃ.",
  "anya-e0805n:4009_16": "Vasa acchādane, vasalo.",
  "anya-e0805n:4009_17": "Paci vitthāre, pacalo, pañcālo,",
  "anya-e0805n:4009_18": "pañcannaṃ rājūnaṃ alantipi pañcālo.",
  "anya-e0805n:4009_19": "Maca core, macalo.",
  "anya-e0805n:4009_20": "Musa theyye, musalo.",
  "anya-e0805n:4010_0": "Gotthu vaṃse, gotthulo.",
  "anya-e0805n:4010_1": "Puthu vitthāre, puthulo.",
  "anya-e0805n:4010_2": "Bahu saṅkhyāne, bahulaṃ, paralopo.",
  "anya-e0805n:4010_3": "Yadā pana lā ādāne iti dhātu,",
  "anya-e0805n:4010_4": "tadā gotthuṃ lātīti gotthulo.",
  "anya-e0805n:4010_5": "Evaṃ puthulo, bahulaṃ.",
  "anya-e0805n:4011_0": "Maṅga maṅgalye, maṅgalaṃ.",
  "anya-e0805n:4011_1": "Baha vuddhimhi, bahalaṃ.",
  "anya-e0805n:4011_2": "Kamba sañcalane, kambalaṃ.",
  "anya-e0805n:4011_3": "Sabi maṇḍale, sambalaṃ,",
  "anya-e0805n:4011_4": "niggahītāgamo,",
  "anya-e0805n:4011_5": "sabalo vā.",
  "anya-e0805n:4011_6": "Agga gatikoṭille, aggalaṃ.",
  "anya-e0805n:4011_7": "Maḍi bhūsāyaṃ, maṇḍalaṃ.",
  "anya-e0805n:4011_8": "Kuḍi dāhe,",
  "anya-e0805n:4011_9": "kuṇḍalaṃ iccādi.",
  "anya-e0805n:4012_0": "676. Puthassa puthupathāmo vā.",
  "anya-e0805n:4013_0": "Puthaiccetassa dhātussa puthu pathaiccete ādesā honti,",
  "anya-e0805n:4013_1": "amappaccayo ca hoti vā,",
  "anya-e0805n:4013_2": "kvacatthoyaṃ vāsaddo.",
  "anya-e0805n:4013_3": "Putha vitthāre,",
  "anya-e0805n:4013_4": "patthaṭāti atthe kvippaccayo,",
  "anya-e0805n:4013_5": "iminā puthassa puthupathādesā, kvilopo.",
  "anya-e0805n:4013_6": "Itthiyaṃ īpaccayo,",
  "anya-e0805n:4013_7": "“o sare cā”ti sutte casaddena avādeso, puthavī, pathavī, padhavī,",
  "anya-e0805n:4013_8": "thassa vattaṃ,",
  "anya-e0805n:4013_9": "amappaccaye pathādeso, pathamo.",
  "anya-e0805n:4014_0": "677. Sasvādīhi tudavo.",
  "anya-e0805n:4015_0": "Sasuiccevamādīhi dhātūhi tu duiccete paccayā honti.",
  "anya-e0805n:4015_1": "Sasu hiṃsāgatīsu,",
  "anya-e0805n:4015_2": "tuppaccayo,",
  "anya-e0805n:4015_3": "“kvaci dhātū”tiādinā dhātvantassa takāro, sattu.",
  "anya-e0805n:4015_4": "Jana janane, jattu.",
  "anya-e0805n:4015_5": "Dada dāne,",
  "anya-e0805n:4015_6": "daddu kuṭṭhaviseso.",
  "anya-e0805n:4015_7": "Ada bhakkhaṇe, addu.",
  "anya-e0805n:4015_8": "Madaummāde,",
  "anya-e0805n:4015_9": "maddu iccādi.",
  "anya-e0805n:4016_0": "678. Jhādīhi īvaro.",
  "anya-e0805n:4017_0": "Cipādhāiccevamādīhi dhātūhi īvarappaccayo hoti. Ci caye,",
  "anya-e0805n:4017_1": "cīyatīti cīvaraṃ. Pā pāne,",
  "anya-e0805n:4017_2": "pātīti pīvaro pīno.",
  "anya-e0805n:4017_3": "Dhā dhāraṇe,",
  "anya-e0805n:4017_4": "dhīvaro kevaṭṭo.",
  "anya-e0805n:4018_0": "679. Munādīhi ci.",
  "anya-e0805n:4019_0": "Munādīhi dhātūhi ippaccayo hoti,",
  "anya-e0805n:4019_1": "casaddena pāṭipadikehi ca.",
  "anya-e0805n:4019_2": "Muna ñāṇe,",
  "anya-e0805n:4019_3": "munātīti muni,",
  "anya-e0805n:4019_4": "vādhikārā na vuddhi.",
  "anya-e0805n:4019_5": "Yata yatane,",
  "anya-e0805n:4019_6": "yatatīti yati.",
  "anya-e0805n:4019_7": "Agga gatikoṭille, aggi.",
  "anya-e0805n:4019_8": "Pata gatimhi, pati.",
  "anya-e0805n:4019_9": "Suca socakammani, suci.",
  "anya-e0805n:4019_10": "Ruca dittimhi, ruci.",
  "anya-e0805n:4019_11": "Isa pariyesane,",
  "anya-e0805n:4019_12": "sīlādiguṇe esatīti isi. Ku sadde, kavi, vuddhi,",
  "anya-e0805n:4019_13": "avādeso ca. Ru sadde, ravi, dadhi, kuṭi.",
  "anya-e0805n:4019_14": "Asu khepane, asi.",
  "anya-e0805n:4019_15": "Rāja dittimhi, rāji. Gapu,",
  "anya-e0805n:4019_16": "sappa gatimhi, sappi.",
  "anya-e0805n:4019_17": "Acca pūjāyaṃ, acci.",
  "anya-e0805n:4019_18": "Juta dittimhi, joti, nandi, dīpi, kimi,",
  "anya-e0805n:4019_19": "akārassa ittaṃ.",
  "anya-e0805n:4019_20": "Tamu kaṅkhāyaṃ, timi.",
  "anya-e0805n:4019_21": "Budha bodhane,",
  "anya-e0805n:4019_22": "bujjhatīti bodhi.",
  "anya-e0805n:4019_23": "Kasa vilekhane, kasi.",
  "anya-e0805n:4019_24": "Kapi calane, kapi, kali, bali, masi, dhani, hari, ari,",
  "anya-e0805n:4019_25": "giri iccādayo.",
  "anya-e0805n:4020_0": "Pāṭipadikato pana mahāli, bhaddāli, maṇi, araṇi, taraṇi, dharaṇi, saraṇi, dhamaṇi, avani, asani,",
  "anya-e0805n:4020_1": "vasani iccādi.",
  "anya-e0805n:4021_0": "680. Vidādīhyūro.",
  "anya-e0805n:4022_0": "Vidaiccevamādīhi dhātūhi ūrappaccayo hoti.",
  "anya-e0805n:4022_1": "Vida lābhe,",
  "anya-e0805n:4022_2": "vandituṃ alaṃ anāsannattāti atthe ūrappaccayo. Vidūro,",
  "anya-e0805n:4022_3": "vijjūro vā,",
  "anya-e0805n:4022_4": "vidūre jāto vedūro maṇi. Vala,",
  "anya-e0805n:4022_5": "valla sādhāraṇabandhanesu, vallūro.",
  "anya-e0805n:4022_6": "Masa āmasane, masūro.",
  "anya-e0805n:4022_7": "Sida siṅgāre, sindūro,",
  "anya-e0805n:4022_8": "niggahītāgamo.",
  "anya-e0805n:4022_9": "Du gatimhi, dūro. Ku sadde, kūro.",
  "anya-e0805n:4022_10": "Kapu hiṃsātakkalagandhesu, kappūro, dvittaṃ.",
  "anya-e0805n:4022_11": "Maya gatimhi, mayūro,",
  "anya-e0805n:4022_12": "mahiyaṃ ravatīti vā mayūroti.",
  "anya-e0805n:4023_0": "“Vaṇṇāgamo vaṇṇavipariyayo ca,",
  "anya-e0805n:4024_0": "Dve cāpare vaṇṇavikāranāsā;",
  "anya-e0805n:4025_0": "Dhātussa catthātisayena yogo,",
  "anya-e0805n:4026_0": "Taduccate pañcavidhaṃ nirutta”nti –",
  "anya-e0805n:4027_0": "Vuttaniruttilakkhaṇānusārena “tesu vuddhī”tiādinā, “kvaci dhātū”tiādinā ca rūpasiddhi veditabbā.",
  "anya-e0805n:4028_0": "Udi pasavanakledanesu,",
  "anya-e0805n:4028_1": "unditumalaṃ samatthoti undūro.",
  "anya-e0805n:4028_2": "Khajja bhakkhaṇe,",
  "anya-e0805n:4028_3": "khādituṃ alanti khajjūro.",
  "anya-e0805n:4028_4": "Kura akkose,",
  "anya-e0805n:4028_5": "akkositumalanti kurūro.",
  "anya-e0805n:4028_6": "Su hiṃsāyaṃ, sūro.",
  "anya-e0805n:4029_0": "681. Hanādīhi ṇunutavo.",
  "anya-e0805n:4030_0": "Hanaiccevamādīhi dhātūhi ṇu nu tuiccete paccayā honti.",
  "anya-e0805n:4030_1": "Ṇuppaccaye hana hiṃsāgatīsu,",
  "anya-e0805n:4030_2": "hanatīti haṇu.",
  "anya-e0805n:4030_3": "Jana janane,",
  "anya-e0805n:4030_4": "jāyatīti jāṇu,",
  "anya-e0805n:4030_5": "dhātvantalopo, dīgho.",
  "anya-e0805n:4030_6": "Bhā dittimhi,",
  "anya-e0805n:4030_7": "bhātīti bhāṇu.",
  "anya-e0805n:4030_8": "Ri santāne,",
  "anya-e0805n:4030_9": "rayatīti reṇu rajo.",
  "anya-e0805n:4030_10": "Khanu avadāraṇe, khanti,",
  "anya-e0805n:4030_11": "khaññatīti vā khāṇu.",
  "anya-e0805n:4030_12": "Ama gatyādīsu,",
  "anya-e0805n:4030_13": "amatīti aṇu,",
  "anya-e0805n:4030_14": "dhātvantalopo.",
  "anya-e0805n:4031_0": "Nuppaccaye –",
  "anya-e0805n:4031_1": "ve tantasantāne,",
  "anya-e0805n:4031_2": "vāyatīti venu, veṇu vā. Dhe pāne,",
  "anya-e0805n:4031_3": "dhāyati vacchaṃ pāyetīti dhenu,",
  "anya-e0805n:4031_4": "bhātīti bhānu.",
  "anya-e0805n:4032_0": "Tuppaccaye –",
  "anya-e0805n:4032_1": "dhā dhāraṇe, kriyaṃ,",
  "anya-e0805n:4032_2": "lakkhaṇaṃ vā dhāretīti dhātu.",
  "anya-e0805n:4032_3": "Si bandhane,",
  "anya-e0805n:4032_4": "sīyati bandhīyatīti setu.",
  "anya-e0805n:4032_5": "Kī dhanaviyoge,",
  "anya-e0805n:4032_6": "ki unnatimhi,",
  "anya-e0805n:4032_7": "uddhaṃ gacchatīti ketu.",
  "anya-e0805n:4032_8": "Hi gatimhi,",
  "anya-e0805n:4032_9": "hinotīti hetu.",
  "anya-e0805n:4032_10": "Jana janane,",
  "anya-e0805n:4032_11": "jāyatīti jantu.",
  "anya-e0805n:4032_12": "Tanu vitthāre,",
  "anya-e0805n:4032_13": "tanotīti tantu.",
  "anya-e0805n:4032_14": "Vasa nivāse,",
  "anya-e0805n:4032_15": "vasati ettha phalaṃ tadāyattavuttitāyāti vatthu,",
  "anya-e0805n:4032_16": "“kvaci dhātū”tiādinā satakārasaṃyogassa tthādeso.",
  "anya-e0805n:4033_0": "682. Kuṭādīhiṭho.",
  "anya-e0805n:4034_0": "Kuṭādīhi dhātūhi ṭhappaccayo hoti.",
  "anya-e0805n:4034_1": "Kuṭa chedane,",
  "anya-e0805n:4034_2": "kuṭati chindatīti kuṭṭho byādhi.",
  "anya-e0805n:4034_3": "Kusa chedanapūraṇagandhesu,",
  "anya-e0805n:4034_4": "kusatīti koṭṭho udaraṃ,",
  "anya-e0805n:4034_5": "dhātvantalopadvittāni.",
  "anya-e0805n:4034_6": "Kaṭamaddane,",
  "anya-e0805n:4034_7": "kaṭati maddatīti kaṭṭhaṃ.",
  "anya-e0805n:4034_8": "Kaṇa nimīlane, kaṇṭho.",
  "anya-e0805n:4035_0": "683. Manupūrasuṇādīhi ussanusisā.",
  "anya-e0805n:4036_0": "Manu pūra suṇaiccevamādīhi dhātūhi, pāṭipadikehi ca ussanusaisaiccete paccayā honti.",
  "anya-e0805n:4037_0": "Manu bodhane, ussa nusā, manate jānātīti manusso, mānuso vā, dhātvantassa āttaṃ.",
  "anya-e0805n:4038_0": "Pūra dānapūraṇesu,",
  "anya-e0805n:4038_1": "pūratīti puriso,",
  "anya-e0805n:4038_2": "rassattaṃ, poso,",
  "anya-e0805n:4038_3": "rakārikārānaṃ lopo,",
  "anya-e0805n:4038_4": "vuddhi ca,",
  "anya-e0805n:4038_5": "pure ucce ṭhāne setīti puriso.",
  "anya-e0805n:4039_0": "Suṇa hiṃsākulasandhānesu,",
  "anya-e0805n:4039_1": "suṇati kulaṃ sandahatīti suṇisā.",
  "anya-e0805n:4039_2": "Ku kucchite,",
  "anya-e0805n:4039_3": "kavīyatīti karīsaṃ malaṃ,",
  "anya-e0805n:4039_4": "kussa karattaṃ, dīgho ca.",
  "anya-e0805n:4039_5": "Su hiṃsāyaṃ,",
  "anya-e0805n:4039_6": "andhakāravidhamanena sattānaṃ bhayaṃ hiṃsatīti sūriyo,",
  "anya-e0805n:4039_7": "rakārāgamo,",
  "anya-e0805n:4039_8": "sakārassa yattañca.",
  "anya-e0805n:4039_9": "Maha pūjāyaṃ,",
  "anya-e0805n:4039_10": "mahatīti mahiso,",
  "anya-e0805n:4039_11": "mahiyaṃ setītipi mahiso.",
  "anya-e0805n:4039_12": "Si bandhane,",
  "anya-e0805n:4039_13": "sīyati bandhīyatīti sīsaṃ iccādi.",
  "anya-e0805n:4040_0": "684. Akkharehi kāra.",
  "anya-e0805n:4041_0": "Akkharehi akkharavācakehi vaṇṇehi kārappaccayo hoti.",
  "anya-e0805n:4041_1": "Taddhitādisutte caggahaṇena nāmabyapadese syādyuppatti, akāro, akāraṃ,",
  "anya-e0805n:4041_2": "akārena iccādi, ākāro, okāro, kakāro, yakāro, hakāro, ḷakāro.",
  "anya-e0805n:4041_3": "Evakārādīsu pana karīyati uccārīyatīti kāro saddo,",
  "anya-e0805n:4041_4": "eva ca so kāro cāti evakāro.",
  "anya-e0805n:4041_5": "Evaṃ dhikāro, huṃkāro,",
  "anya-e0805n:4041_6": "sādhukāro.",
  "anya-e0805n:4042_0": "Ikāro dhātuniddese, vikaraṇandhitoti ca;",
  "anya-e0805n:4043_0": "Bhavantettha gamissādi, hanatyādīti ñāpakā.",
  "anya-e0805n:4044_0": "Uṇādippaccayantanayo.",
  "anya-e0805n:4045_0": "Tabbādī ṇādayo niṭṭhā, tave tunādayo tathā;",
  "anya-e0805n:4046_0": "Mānantādi uṇādīti, chaddhā kitakasaṅgaho.",
  "anya-e0805n:4047_0": "Iti padarūpasiddhiyaṃ kibbidhānakaṇḍo",
  "anya-e0805n:4048_0": "Sattamo.",
  "anya-e0805n:4049_0": "Nigamana",
  "anya-e0805n:4050_0": "Sandhi nāmaṃ kārakañca, samāso taddhitaṃ tathā;",
  "anya-e0805n:4051_0": "Ākhyātaṃ kitakaṃ kaṇḍā, sattime rūpasiddhiyaṃ.",
  "anya-e0805n:4052_0": "Tedhā sandhiṃ catuddhā padamapi catudhā pañcadhā nāmikañca,",
  "anya-e0805n:4053_0": "Byāsā chakkārakaṃ chassamasanamapi chabbhedato taddhitañca;",
  "anya-e0805n:4054_0": "Ākhyātaṃ aṭṭhadhā chabbidhamapi kitakaṃ paccayānaṃ pabhedā,",
  "anya-e0805n:4055_0": "Dīpentī rūpasiddhī ciramidha janatābuddhivuḍḍhiṃ karotu.",
  "anya-e0805n:4056_0": "Vikhyātānandatheravhayavaragurunaṃ tambapaṇṇiddhajānaṃ,",
  "anya-e0805n:4057_0": "Sisso dīpaṅkarākhyaddamiḷavasumatī dīpaladdhappakāso;",
  "anya-e0805n:4058_0": "Bālādiccādivāsadvitayamadhivasaṃ sāsanaṃ jotayī yo,",
  "anya-e0805n:4059_0": "Soyaṃ buddhappiyavho yati imamujukaṃ rūpasiddhiṃ akāsi.",
  "anya-e0805n:4060_0": "Iti padarūpasiddhipakaraṇaṃ niṭṭhitaṃ."
}