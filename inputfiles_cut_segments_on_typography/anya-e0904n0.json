{
  "anya-e0904n0:0_0": "Namo tassa bhagavato arahato sammāsambuddhassa",
  "anya-e0904n0:1_0": "Suttantapiṭaka",
  "anya-e0904n0:2_0": "Aṅguttaranikāye",
  "anya-e0904n0:3_0": "Saṃgāyanassa pucchā vissajjanā",
  "anya-e0904n0:4_0": "Pucchā –",
  "anya-e0904n0:4_1": "paṭhamamahāsaṃgītikāle āvuso dhammasaṃgāhakā mahākassapādayo mahātheravarā porāṇasaṃgītikārā paṭhamaṃ",
  "anya-e0904n0:4_2": "vinayapiṭakaṃ saṃgāyitvā suttantapiṭake ca dīghamajjhimasaṃyuttasaṅkhāte tayo nikāye saṃgāyitvā tadanantaraṃ",
  "anya-e0904n0:4_3": "kiṃ nāma pāvacanaṃ saṃgāyiṃsu.",
  "anya-e0904n0:5_0": "Vissajjanā –",
  "anya-e0904n0:5_1": "paṭhamamahāsaṃgītikāle bhante dhammasaṃgāhakā mahākassapādayo mahātheravarā porāṇasaṃgītikārā paṭhamaṃ",
  "anya-e0904n0:5_2": "vinayaṃ saṃgāyitvā suttantapiṭake ca dīghamajjhimasaṃyuttasaṅkhāte tayo nikāye saṃgāyitvā tadanantaraṃ",
  "anya-e0904n0:5_3": "navahi ca suttasahassehi pañcahi ca suttasattehi sattapaññāsāya ca suttehi paṭimaṇḍitaṃ vīsatibhāṇavārasataparimāṇaṃ",
  "anya-e0904n0:5_4": "aṅguttaranikāyaṃ nāma pāvacanaṃ saṃgāyiṃsu.",
  "anya-e0904n0:6_0": "Pucchā –",
  "anya-e0904n0:6_1": "aṅguttaranikāyepi āvuso ekakanipāto dukanipāto tikanipātotiādinā nipātapakaraṇaparicchedavasena ekādasavidhā.",
  "anya-e0904n0:6_2": "Tattha kataraṃ nipātapakaraṇaṃ saṃgāyiṃsu.",
  "anya-e0904n0:7_0": "Vissajjanā –",
  "anya-e0904n0:7_1": "aṅguttaranikāye bhante ekādasasu nipātapakaraṇaparicchedesu ekakanipātaṃ paṭhamaṃ saṃgāyiṃsu.",
  "anya-e0904n0:8_0": "1. Rūpādivagga",
  "anya-e0904n0:9_0": "Pucchā –",
  "anya-e0904n0:9_1": "ekakanipātepi āvuso rūpādivaggo nīvaraṇappahānavaggo akammaniyavaggotiādinā vaggabhedavasena bahuvidhā.",
  "anya-e0904n0:9_2": "Tattha kataraṃ vaggaṃ paṭhamaṃ saṃgāyiṃsu.",
  "anya-e0904n0:10_0": "Vissajjanā –",
  "anya-e0904n0:10_1": "ekakanipāte bhante rūpādivaggo nīvaraṇappahānavaggotiādinā vīsatiyā vaggesu rūpādivaggaṃ paṭhamaṃ saṃgāyiṃsu.",
  "anya-e0904n0:11_0": "Pucchā –",
  "anya-e0904n0:11_1": "sādhu sādhu āvuso,",
  "anya-e0904n0:11_2": "mayampi dāni āvuso tatoyeva paṭṭhāya saṃgāhanatthāya saṃgītipubbaṅgamāni dhammapucchanavissajjanakiccāni āvahituṃ samārabhāma.",
  "anya-e0904n0:11_3": "Tenāvuso bhagavatā jānatā passatā arahatā sammāsambuddhena aṅguttaranikāye ekakanipāte rūpādivagge purimāni",
  "anya-e0904n0:11_4": "pañca suttāni kattha kaṃ ārabbha kathañca bhāsitāni.",
  "anya-e0904n0:12_0": "Vissajjanā –",
  "anya-e0904n0:12_1": "sāvatthiyaṃ bhante sambahule bhikkhū ārabbha rūpādigarukānaṃ pañcannaṃ purisānaṃ ajjhāsayavasena “nāhaṃ bhikkhave aññaṃ ekarūpampi samanupassāmi,",
  "anya-e0904n0:12_2": "yaṃ evaṃ purisassa cittaṃ pariyādāya tiṭṭhati,",
  "anya-e0904n0:12_3": "yathayidaṃ bhikkhave itthirūpaṃ,",
  "anya-e0904n0:12_4": "itthirūpaṃ bhikkhave purisassa cittaṃ pariyādāya tiṭṭhatī”ti evamādinā bhagavatā bhāsitāni.",
  "anya-e0904n0:13_0": "Nāhaṃ bhikkhave aññaṃ ekarūpampi samanupassāmi,",
  "anya-e0904n0:13_1": "yaṃ evaṃ purisassa cittaṃ pariyādāya tiṭṭhati,",
  "anya-e0904n0:13_2": "yathayidaṃ bhikkhave itthirūpaṃ,",
  "anya-e0904n0:13_3": "itthirūpaṃ bhikkhave purisassa cittaṃ pariyādāya tiṭṭhati.",
  "anya-e0904n0:14_0": "Pucchā – tattheva āvuso pacchimāni pañca suttāni bhagavatā kattha kaṃ ārabbha kathañca bhāsitāni.",
  "anya-e0904n0:15_0": "Vissajjanā –",
  "anya-e0904n0:15_1": "tasmiṃyeva bhante sāvatthiyaṃ sambahule bhikkhū ārabbha rūpādigarukānaṃ pañcannaṃ itthīnaṃ ajjhāsayavasena",
  "anya-e0904n0:15_2": "“nāhaṃ bhikkhave aññaṃ ekarūpampi samanupassāmi,",
  "anya-e0904n0:15_3": "yaṃ evaṃ itthiyā cittaṃ pariyādāya tiṭṭhati,",
  "anya-e0904n0:15_4": "yathayidaṃ bhikkhave purisarūpaṃ,",
  "anya-e0904n0:15_5": "purisarūpaṃ bhikkhave itthiyā cittaṃ pariyādāya tiṭṭhatī”ti evamādinā bhagavatā bhāsitāni.",
  "anya-e0904n0:16_0": "Nāhaṃ bhikkhave aññaṃ ekarūpampi samanupassāmi,",
  "anya-e0904n0:16_1": "yaṃ evaṃ itthiyā cittaṃ pariyādāya tiṭṭhati,",
  "anya-e0904n0:16_2": "yathayidaṃ bhikkhave purisarūpaṃ,",
  "anya-e0904n0:16_3": "purisarūpaṃ bhikkhave itthiyā cittaṃ pariyādāya tiṭṭhati.",
  "anya-e0904n0:17_0": "Nītatthavasena, neyyatthavasena",
  "anya-e0904n0:18_0": "Pucchā –",
  "anya-e0904n0:18_1": "imasmiṃ āvuso rūpādivagge bhagavatā nītatthavasena kiṃ kathitaṃ,",
  "anya-e0904n0:18_2": "neyyatthavasena pana kiṃ ñāpitaṃ.",
  "anya-e0904n0:19_0": "Vissajjanā –",
  "anya-e0904n0:19_1": "imasmiṃ bhante rūpādivagge bhagavatā nītatthavasena vaṭṭaṃ kathitaṃ.",
  "anya-e0904n0:19_2": "Neyyatthavasena pana vivaṭṭampi ñāpitaṃ.",
  "anya-e0904n0:20_0": "2. Nīvaraṇappahānavagga",
  "anya-e0904n0:21_0": "Pucchā – dutiyo pana āvuso nīvaraṇappahānavaggo bhagavatā kattha kathañca bhāsito.",
  "anya-e0904n0:22_0": "Vissajjanā –",
  "anya-e0904n0:22_1": "sāvatthiyaṃ bhante “nāhaṃ bhikkhave aññaṃ ekadhammampi samanupassāmi,",
  "anya-e0904n0:22_2": "yena anuppanno vā kāmacchando uppajjati,",
  "anya-e0904n0:22_3": "uppanno vā kāmacchando bhiyyobhāvāya vepullāya saṃvattati,",
  "anya-e0904n0:22_4": "yathayidaṃ bhikkhave subhanimittaṃ,",
  "anya-e0904n0:22_5": "subhanimittaṃ bhikkhave ayoniso manasikaroto anuppannoceva kāmacchando uppajjati,",
  "anya-e0904n0:22_6": "uppanno ca kāmacchando bhiyyobhāvāya vepullāya saṃvattatī”ti evamādinā bhagavatā bhāsito.",
  "anya-e0904n0:23_0": "Pucchā – imasmiṃ pana āvuso dutiye nīvaraṇappahānavagge bhagavatā kiṃ kathitaṃ.",
  "anya-e0904n0:24_0": "Vissajjanā – imasmiṃ pana bhante dutiye nīvaraṇappahānavagge bhagavatā vaṭṭampi vivaṭṭampi kathitaṃ.",
  "anya-e0904n0:25_0": "3. Akammaniyava",
  "anya-e0904n0:26_0": "Pucchā –",
  "anya-e0904n0:26_1": "tenāvuso…pe…",
  "anya-e0904n0:26_2": "sammāsambuddhena aṅguttaranikāye ekakanipāte tatiye akammaniyavagge kīdisī dhammadesanāyo desitā.",
  "anya-e0904n0:27_0": "Vissajjanā –",
  "anya-e0904n0:27_1": "tatiye bhante akammaniyavagge “nāhaṃ bhikkhave aññaṃ ekadhammampi samanupassāmi,",
  "anya-e0904n0:27_2": "yaṃ evaṃ abhāvitaṃ akammaniyaṃ hoti,",
  "anya-e0904n0:27_3": "yathayidaṃ bhikkhave cittaṃ,",
  "anya-e0904n0:27_4": "cittaṃ bhikkhave abhāvitaṃ akammaniyaṃ hoti.",
  "anya-e0904n0:27_5": "Nāhaṃ bhikkhave aññaṃ ekadhammampi samanupassāmi,",
  "anya-e0904n0:27_6": "yaṃ evaṃ bhāvitaṃ kammaniyaṃ hoti,",
  "anya-e0904n0:27_7": "yathayidaṃ bhikkhave cittaṃ.",
  "anya-e0904n0:27_8": "Cittaṃ bhikkhave bhāvitaṃ kammaniyaṃ hotī”ti evamādikā bhagavatā dhammadesanāyo desitā.",
  "anya-e0904n0:28_0": "4. Adantavagga",
  "anya-e0904n0:29_0": "Pucchā – catutthe panāvuso adantavagge bhagavatā kīdisī dhammadesanāyo desitā.",
  "anya-e0904n0:30_0": "Vissajjanā –",
  "anya-e0904n0:30_1": "catutthe bhante adantavagge “nāhaṃ bhikkhave aññaṃ ekadhammampi samanupassāmi,",
  "anya-e0904n0:30_2": "yaṃ evaṃ adantaṃ mahato anatthāya saṃvattati,",
  "anya-e0904n0:30_3": "yathayidaṃ bhikkhave cittaṃ,",
  "anya-e0904n0:30_4": "cittaṃ bhikkhave adantaṃ mahato anatthāya saṃvattati.",
  "anya-e0904n0:30_5": "Nāhaṃ bhikkhave aññaṃ ekadhammampi samanupassāmi,",
  "anya-e0904n0:30_6": "yaṃ evaṃ dantaṃ mahato atthāya saṃvattati,",
  "anya-e0904n0:30_7": "yathayidaṃ bhikkhave cittaṃ,",
  "anya-e0904n0:30_8": "cittaṃ bhikkhave dantaṃ mahato atthāya saṃvattatī”ti evamādikā bhagavatā dhammadesanāyo desitā.",
  "anya-e0904n0:31_0": "5. Paṇihitaacchavagga",
  "anya-e0904n0:32_0": "Pucchā – pañcame āvuso paṇihitaacchavagge bhagavatā kīdisī dhammadesanāyo desitā.",
  "anya-e0904n0:33_0": "Vissajjanā –",
  "anya-e0904n0:33_1": "pañcame bhante paṇihitaacchavagge “seyyathāpi bhikkhave sālisūkaṃ vā yavasūkaṃ vā micchāpaṇihitaṃ hatthena",
  "anya-e0904n0:33_2": "vā pādena vā akkantaṃ hatthaṃ vā pādaṃ vā bhecchati,",
  "anya-e0904n0:33_3": "lohitaṃ vā uppādessatīti netaṃ ṭhāna vijjati.",
  "anya-e0904n0:33_4": "Taṃ kissahetu,",
  "anya-e0904n0:33_5": "micchāpaṇihitattā bhikkhave sūkassa.",
  "anya-e0904n0:33_6": "Evameva kho bhikkhave so vata bhikkhu micchāpaṇihitena cittena avijjaṃ bhecchati,",
  "anya-e0904n0:33_7": "vijjaṃ uppādessati,",
  "anya-e0904n0:33_8": "nibbānaṃ sacchikarissatīti netaṃ ṭhānaṃ vijjati,",
  "anya-e0904n0:33_9": "taṃ kissa hetu,",
  "anya-e0904n0:33_10": "micchāpaṇihitattā bhikkhave cittassā”ti evamādikā bhagavatā dhammadesanāyo desitā.",
  "anya-e0904n0:34_0": "6. Accharāsaṅghātavagga",
  "anya-e0904n0:35_0": "Pucchā – accharāsaṅghātavagge āvuso paṭhama dutiyasuttāni bhagavatā kathaṃ bhāsitāni.",
  "anya-e0904n0:36_0": "Vissajjanā –",
  "anya-e0904n0:36_1": "accharāsaṅghātavagge bhante bhagavatā “pabhassaramidaṃ bhikkhave cittaṃ,",
  "anya-e0904n0:36_2": "tañca kho āgantukehi upakkilesehi upakkiliṭṭhaṃ,",
  "anya-e0904n0:36_3": "taṃ assutavā puthujjano yathābhūtaṃ nappajānāti,",
  "anya-e0904n0:36_4": "tasmā ‘assutavato puthujjanassa cittabhāvanā natthī’ti vadāmi.",
  "anya-e0904n0:36_5": "Pabhassaramidaṃ bhikkhave cittaṃ,",
  "anya-e0904n0:36_6": "tañca kho āgantukehi upakkilesehi vippamuttaṃ,",
  "anya-e0904n0:36_7": "taṃ subhavā ariyasāvako yathābhūtaṃ pajānāti.",
  "anya-e0904n0:36_8": "Tasmā ‘sutapato ariyasāvakassa cittabhāvanā atthī’ti vadāmī”ti.",
  "anya-e0904n0:36_9": "Evaṃ kho bhagavatā bhāsitāni.",
  "anya-e0904n0:37_0": "Tatiyasutta",
  "anya-e0904n0:38_0": "Pucchā – tattheva āvuso tatiyasuttādīni bhagavatā kathaṃ bhāsitāni.",
  "anya-e0904n0:39_0": "Vissajjanā –",
  "anya-e0904n0:39_1": "tattheva bhante tatiyasuttādīni pañcasuttāni “accharāsaṅghātamattampi ce bhikkhave bhikkhu mettācittaṃ āsevati, bhāveti,",
  "anya-e0904n0:39_2": "manasikaroti.",
  "anya-e0904n0:39_3": "Ayaṃ vuccati bhikkhave bhikkhu arittajjhāno viharati satthusāsanakaro ovādapatikaro amoghaṃ raṭṭhapiṇḍaṃ bhuñjati,",
  "anya-e0904n0:39_4": "ko pana vādo ye naṃ bahulīkaronti.",
  "anya-e0904n0:39_5": "Yekeci bhikkhave dhammā akusalā akusalabhāgiyā akusalapakkhikā,",
  "anya-e0904n0:39_6": "sabbete manopubbaṅgamā,",
  "anya-e0904n0:39_7": "mano tesaṃ dhammānaṃ paṭhamaṃ uppajjati,",
  "anya-e0904n0:39_8": "anvadeva akusalādhammā,",
  "anya-e0904n0:39_9": "yekeci bhikkhave dhammā kusalā kusalabhāgiyā kusalapakkhikā,",
  "anya-e0904n0:39_10": "sabbete manopubbaṅgamā,",
  "anya-e0904n0:39_11": "mano tesaṃ dhammānaṃ paṭhamaṃ uppajjati,",
  "anya-e0904n0:39_12": "anvadeva kusalā dhammā”ti evaṃ kho bhante bhagavatā bhāsitāni.",
  "anya-e0904n0:40_0": "Aṭṭhamasutta",
  "anya-e0904n0:41_0": "Pucchā –",
  "anya-e0904n0:41_1": "tattheva āvuso aṭṭhama navama dasamasuttāni ca vīriyārambhādivagge dasasuttāni ca kalyāṇamittādivagge paṭhamasuttañca bhagavatā kathaṃ bhāsitāni.",
  "anya-e0904n0:42_0": "Vissajjanā –",
  "anya-e0904n0:42_1": "tattheva bhante aṭṭhama navama dasamasuttāni ca vīriyārambhādivagge dasasuttāni ca kalyāṇamittādivagge",
  "anya-e0904n0:42_2": "paṭhamasuttañca “nāhaṃ bhikkhave aññaṃ ekadhammampi samanupassāmi,",
  "anya-e0904n0:42_3": "yena anuppannā vā akusalā dhammā uppajjanti,",
  "anya-e0904n0:42_4": "uppannā vā kusalā dhammā parihāyanti,",
  "anya-e0904n0:42_5": "yathayidaṃ bhikkhave pamādo,",
  "anya-e0904n0:42_6": "pamattassa bhikkhave anuppannā ceva akusalā dhammā uppajjanti,",
  "anya-e0904n0:42_7": "uppannā ca kusalā dhammā parihāyantī”ti evamādinā bhante bhagavatā bhāsitāni.",
  "anya-e0904n0:43_0": "Dutiyasutta",
  "anya-e0904n0:44_0": "Pucchā – kalyāṇamittādivagge āvuso dutiya tatiyasuttāni bhagavatā kathaṃ bhāsitāni.",
  "anya-e0904n0:45_0": "Vissajjanā –",
  "anya-e0904n0:45_1": "kalyāṇamittādivagge bhante dutiya tatiyasuttāni “nāhaṃ bhikkhave aññaṃ ekadhammampi samanupassāmi,",
  "anya-e0904n0:45_2": "yena anuppannā vā akusalā dhammā uppajjanti,",
  "anya-e0904n0:45_3": "uppannā vā kusalā dhammā parihāyanti,",
  "anya-e0904n0:45_4": "yathayidaṃ bhikkhave anuyogo akusalānaṃ dhammānaṃ ananuyogo kusalānaṃ dhammāna”nti evamādinā bhagavatā bhāsitāni.",
  "anya-e0904n0:46_0": "Chaṭṭhasutta",
  "anya-e0904n0:47_0": "Pucchā –",
  "anya-e0904n0:47_1": "tattheva āvuso chaṭṭhasuttādīni ca pamādādivagge paṭhamasuttañca bhagavatā kathaṃ bhāsitāni.",
  "anya-e0904n0:48_0": "Vissajjanā –",
  "anya-e0904n0:48_1": "tattheva bhante chaṭṭhasuttādīni ca pamādādivagge paṭhamasuttañca “appamattikā esā bhikkhave parihāni yadidaṃ ñātiparihāni.",
  "anya-e0904n0:48_2": "Etaṃ patikiṭṭhaṃ bhikkhave parihānīnaṃ yadidaṃ paññāparihānīti.",
  "anya-e0904n0:48_3": "Appamattikā esā bhikkhave vuddhi yadidaṃ ñātivuddhi.",
  "anya-e0904n0:48_4": "Etadaggaṃ bhikkhave vuddhīnaṃ yadidaṃ paññāvuddhi.",
  "anya-e0904n0:48_5": "Tasmātiha bhikkhave evaṃ sikkhitabbaṃ ‘paññāvuddhiyā vaddhissāmā’ti.",
  "anya-e0904n0:48_6": "Evañhi vo bhikkhave sikkhitabba”nti evamādinā bhante bhagavatā bhāsitāni.",
  "anya-e0904n0:49_0": "Pamādādivagga",
  "anya-e0904n0:50_0": "Pucchā – tenāvuso…pe… sammāsambuddhena pamādādivagge dutiyasuttādīni kathaṃ bhāsitāni.",
  "anya-e0904n0:51_0": "Vissajjanā –",
  "anya-e0904n0:51_1": "nāhaṃ bhikkhave aññaṃ ekadhammampi samanupassāmi,",
  "anya-e0904n0:51_2": "yo evaṃ mahato anatthāya saṃvattati,",
  "anya-e0904n0:51_3": "yathayidaṃ bhikkhave pamādo.",
  "anya-e0904n0:51_4": "Pamādo bhikkhave mahato anatthāya saṃvattati.",
  "anya-e0904n0:51_5": "Nāhaṃ bhikkhave aññaṃ ekadhammampi,",
  "anya-e0904n0:51_6": "yo evaṃ mahato atthāya saṃvattati,",
  "anya-e0904n0:51_7": "yathayidaṃ bhikkhave appamādo,",
  "anya-e0904n0:51_8": "appamādo bhikkhave mahato anatthāya saṃvattatīti evamādinā bhante bhagavatā bhāsitāni.",
  "anya-e0904n0:52_0": "Dutiya pamādādivagga",
  "anya-e0904n0:53_0": "Pucchā – dutiye panāvuso pamādādivagge paṭhamasuttādīni bhagavatā kathaṃ bhāsitāni.",
  "anya-e0904n0:54_0": "Vissajjanā –",
  "anya-e0904n0:54_1": "dutiye bhante pamādādivagge ajjhattikaṃ bhikkhave aṅganti karitvā nāññaṃ ekaṅgampi samanupassāmi,",
  "anya-e0904n0:54_2": "yaṃ evaṃ mahato anatthāya saṃvattati,",
  "anya-e0904n0:54_3": "yathayidaṃ bhikkhave pamādo.",
  "anya-e0904n0:54_4": "Pamādo bhikkhave mahato anatthāya saṃvattati.",
  "anya-e0904n0:54_5": "Ajjhattikaṃ bhikkhave aṅganti karitvā nāññaṃ ekaṅgampi samanupassāmi,",
  "anya-e0904n0:54_6": "yaṃ evaṃ mahato atthāya saṃvattati,",
  "anya-e0904n0:54_7": "yathayidaṃ bhikkhave appamādo.",
  "anya-e0904n0:54_8": "Appamādo bhikkhave mahato atthāya saṃvattatīti evamādinā bhante bhagavatā bhāsitāni.",
  "anya-e0904n0:55_0": "Dasasutta",
  "anya-e0904n0:56_0": "Pucchā –",
  "anya-e0904n0:56_1": "tattheva āvuso tettiṃsamādīnica dasasuttāni adhammavagge ca dasasuttāni bhagavatā kathaṃ bhāsitāni.",
  "anya-e0904n0:57_0": "Vissajjanā –",
  "anya-e0904n0:57_1": "tattheva bhante tettiṃsamādīni dasasuttāni ca adhammavagge dasasuttāni ca ye te bhikkhave bhikkhū adhammaṃ “dhammo”ti dīpenti,",
  "anya-e0904n0:57_2": "te bhikkhave bhikkhū bahujanaahitāya paṭipannā bahujanaasukhāya bahuno janassa anatthāya ahitāya dukkhāya devamanussānaṃ.",
  "anya-e0904n0:57_3": "Bahuñca te bhikkhave bhikkhū apuññaṃ pasavanti,",
  "anya-e0904n0:57_4": "te cimaṃ saddhammaṃ antaradhāpentīti evamādinā ca,",
  "anya-e0904n0:57_5": "ye te bhikkhave bhikkhū adhammaṃ “adhammo”ti dīpenti,",
  "anya-e0904n0:57_6": "te bhikkhave bhikkhū bahujanahitāya paṭipannā bahujanasukhāya bahujano janassa atthāya hitāya sukhāya devamanussānaṃ.",
  "anya-e0904n0:57_7": "Bahuñca te bhikkhave bhikkhū puññaṃ pasavanti,",
  "anya-e0904n0:57_8": "te cimaṃ saddhammaṃ ṭhapentīti evamādinā ca bhante bhagavatā bhāsitāni.",
  "anya-e0904n0:58_0": "Ekapuggalavagga",
  "anya-e0904n0:59_0": "Pucchā – ekapuggalavagge āvuso bhagavatā kīdisī dhammadesanāyo desitā.",
  "anya-e0904n0:60_0": "Vissajjanā –",
  "anya-e0904n0:60_1": "ekapuggalavagge bhante bhagavatā ekapuggalo bhikkhave loke uppajjamāno uppajjati bahujanahitāya bahujanasukhāya",
  "anya-e0904n0:60_2": "lokānukampāya atthāya hitāya sukhāya devamanussānaṃ.",
  "anya-e0904n0:60_3": "Katamo ekapuggalo,",
  "anya-e0904n0:60_4": "tathāgato arahaṃ sammāsambuddho,",
  "anya-e0904n0:60_5": "ayaṃ kho bhikkhave ekapuggalo loke uppajjamāno uppajjati bahujanahitāya bahujanasukhāya lokānukampāya",
  "anya-e0904n0:60_6": "atthāya hitāya sukhāya devamanussānanti evamādikā bhagavatā dhammadesanāyo desitā.",
  "anya-e0904n0:61_0": "Etadaggavagga",
  "anya-e0904n0:62_0": "Aññāsikoṇḍañña vatthu",
  "anya-e0904n0:63_0": "Pucchā –",
  "anya-e0904n0:63_1": "etadavagge āvuso āgatesu ekacattālīsāya theresu āyasmā aññāsikoṇḍaññatthero kathaṃ bhagavatā etadaggaṭṭhāne ṭhapito.",
  "anya-e0904n0:64_0": "Vissajjanā –",
  "anya-e0904n0:64_1": "etadaggavagge bhante āgatesu ekacattālīsāya mahātheresu “etadaggaṃ bhikkhave mama sāvakānaṃ bhikkhūnaṃ rattaññūnaṃ yadidaṃ aññāsikoṇḍañño”ti,",
  "anya-e0904n0:64_2": "evaṃ kho bhante āyasmā aññāsikoṇḍaññatthero bhagavatā etadaggaṭṭhāne ṭhapito.",
  "anya-e0904n0:65_0": "Aggasāvakavatthu",
  "anya-e0904n0:66_0": "Pucchā –",
  "anya-e0904n0:66_1": "tenāvuso bhagavatā…pe…",
  "anya-e0904n0:66_2": "sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā",
  "anya-e0904n0:66_3": "ca sāriputtatthero dhammasenāpati paṭhamo aggasāvako āyasmā ca mahāmoggallānatthero dutiyo aggasāvako",
  "anya-e0904n0:66_4": "kathaṃ etadaggaṭṭhāne ṭhapito.",
  "anya-e0904n0:67_0": "Vissajjanā –",
  "anya-e0904n0:67_1": "āyasmā bhante sāriputtatthero dhammasenāpati “etadaggaṃ bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputto”ti.",
  "anya-e0904n0:67_2": "Āyasmā pana mahāmoggallānatthero “etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallāno”ti.",
  "anya-e0904n0:67_3": "Evaṃ kho bhante bhagavatā etadaggaṭṭhāne ṭhapito.",
  "anya-e0904n0:68_0": "Idaṃ te āsanaṃ vīra, paññattaṃ tavanucchaviṃ;",
  "anya-e0904n0:69_0": "Mama cittaṃ pasādento, nisīda pupphamāsane.",
  "anya-e0904n0:70_0": "Ye vata loke arahanto vā arahattamaggaṃ vā samāpannā, ayaṃ tesaṃ bhikkhu aññataro.",
  "anya-e0904n0:71_0": "Yaṃnūnāhaṃ imaṃ bhikkhuṃ upasaṅkamitvā pañhaṃ puccheyyaṃ.",
  "anya-e0904n0:72_0": "Ye dhammā hetuppabhavā,",
  "anya-e0904n0:73_0": "Tesaṃ hetuṃ tathāgato;",
  "anya-e0904n0:74_0": "Āha tesañca yo nirodho,",
  "anya-e0904n0:75_0": "Evaṃvādī mahāsamaṇo –",
  "anya-e0904n0:76_0": "Labheyyāma mayaṃ bhante bhagavato santike pabbajjaṃ, labheyyāma upasampadaṃ.",
  "anya-e0904n0:77_0": "Etadaggaṃ bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputto.",
  "anya-e0904n0:78_0": "Etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallāno.",
  "anya-e0904n0:79_0": "Mahākassapavatthu",
  "anya-e0904n0:80_0": "Pucchā –",
  "anya-e0904n0:80_1": "āyasmā pana āvuso mahākassapatthero paṭhamamahāsaṃgītikāle pāmokkhasaṅghanāyakabhūto bhagavatā kathaṃ etadaggaṭṭhāne ṭhapito.",
  "anya-e0904n0:81_0": "Vissajjanā –",
  "anya-e0904n0:81_1": "āyasmā bhante mahākassapatthero paṭhamamahāsaṃgītikāle saṅghapāmokkhabhūto “etadaggaṃ bhikkhave mama",
  "anya-e0904n0:81_2": "sāvakānaṃ bhikkhūnaṃ dhutavādānaṃ yadidaṃ mahākassapo”ti.",
  "anya-e0904n0:81_3": "Evaṃ kho bhante bhagavatā etadaggaṭṭhāne ṭhapito.",
  "anya-e0904n0:82_0": "Anuruddhattheravatthu",
  "anya-e0904n0:83_0": "Pucchā –",
  "anya-e0904n0:83_1": "tenāvuso…pe…",
  "anya-e0904n0:83_2": "sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā anuruddhatthero kathaṃ etadaggaṭṭhāne ṭhapito.",
  "anya-e0904n0:84_0": "Vissajjanā –",
  "anya-e0904n0:84_1": "āyasmā bhante anuruddhatthero “etadaggaṃ bhikkhave mama sāvakānaṃ bhikkhūnaṃ dibbacakkhukānaṃ yadidaṃ",
  "anya-e0904n0:84_2": "anuruddho”ti evaṃ kho bhante bhagavatā etadaggaṭṭhāne ṭhapito.",
  "anya-e0904n0:85_0": "Sīvalivatthu",
  "anya-e0904n0:86_0": "Pucchā – āyasmā pana āvuso sīvalitthero bhagavatā kathaṃ etadaggaṭṭhāne ṭhapito.",
  "anya-e0904n0:87_0": "Vissajjanā –",
  "anya-e0904n0:87_1": "āyasmā bhante sīvalitthero “etadaggaṃ bhikkhave mama sāvakānaṃ bhikkhūnaṃ lābhīnaṃ yadidaṃ sīvalī”ti evaṃ kho bhante bhagavatā etadaggaṭṭhāne ṭhapito.",
  "anya-e0904n0:88_0": "Sammāsambuddho vata so bhagavā, yo imassa evarūpassa dukkhassa pahānāya dhammaṃ deseti.",
  "anya-e0904n0:89_0": "Suppaṭipanno vata tassa bhagavato sāvakasaṅgho, yo imassa evarūpassa dukkhassa pahānāya paṭipanno.",
  "anya-e0904n0:90_0": "Susukhaṃ vata nibbānaṃ, yatthidaṃ evarūpaṃ dukkhaṃ na saṃvijjati –",
  "anya-e0904n0:91_0": "“Etadaggaṃ bhikkhave mama sāvakānaṃ bhikkhūnaṃ lābhīnaṃ yadidaṃ sīvali” hu –",
  "anya-e0904n0:92_0": "Ānandātheravatthu",
  "anya-e0904n0:93_0": "Pucchā –",
  "anya-e0904n0:93_1": "āyasmā pana āvuso ānandatthero dhammabhaṇḍāgāriko paṭhamamahāsaṃgītikāle dhammavissajjakatherabhūto kathaṃ bhagavatā etadaggaṭṭhāne ṭhapito.",
  "anya-e0904n0:94_0": "Vissajjanā –",
  "anya-e0904n0:94_1": "āyasmā bhante ānandatthero dhammabhaṇḍāgāriko paṭhamamahāsaṃgītikāle dhammavissajjakabhūto “etadaggaṃ",
  "anya-e0904n0:94_2": "bhikkhave mama sāvakānaṃ bhikkhūnaṃ bahussutānaṃ yadidaṃ ānando.",
  "anya-e0904n0:94_3": "Etadaggaṃ bhikkhave mama sāvakānaṃ bhikkhūnaṃ satimantānaṃ yadidaṃ ānando.",
  "anya-e0904n0:94_4": "Etadaggaṃ bhikkhave mama sāvakānaṃ bhikkhūnaṃ gatimantānaṃ yadidaṃ ānando.",
  "anya-e0904n0:94_5": "Etadaggaṃ bhikkhave mama sāvakānaṃ bhikkhūnaṃ dhitimantānaṃ yadidaṃ ānando.",
  "anya-e0904n0:94_6": "Etadaggaṃ bhikkhave mama sāvakānaṃ bhikkhūnaṃ upaṭṭhākānaṃ yadidaṃ ānando”ti evaṃ kho bhante bhagavatā pañcasu etadaggaṭṭhānesu ṭhapito.",
  "anya-e0904n0:95_0": "Satasahassena me kītaṃ,",
  "anya-e0904n0:96_0": "Satasahassena māpitaṃ;",
  "anya-e0904n0:97_0": "Sobhanaṃ nāma uyyānaṃ;",
  "anya-e0904n0:98_0": "Paṭiggaṇha mahāmuni –",
  "anya-e0904n0:99_0": "“Etadaggaṃ bhikkhave mama sāvakānaṃ bhikkhūnaṃ bahussutānaṃ.",
  "anya-e0904n0:99_1": "Satimantānaṃ.",
  "anya-e0904n0:99_2": "Gatimantānaṃ.",
  "anya-e0904n0:99_3": "Dhitimantānaṃ.",
  "anya-e0904n0:99_4": "Upaṭṭhākānaṃ yadidaṃ ānando” –",
  "anya-e0904n0:100_0": "Upālivatthu",
  "anya-e0904n0:101_0": "Pucchā –",
  "anya-e0904n0:101_1": "tenāvuso bhagavatā…pe…",
  "anya-e0904n0:101_2": "sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā",
  "anya-e0904n0:101_3": "upālitthero paṭhamamahāsaṃgītikāle vinayavissajjakabhūto kathaṃ etadaggaṭṭhāne ṭhapito.",
  "anya-e0904n0:102_0": "Vissajjanā –",
  "anya-e0904n0:102_1": "āyasmā bhante upālitthero paṭhamamahāsaṃgītikāle vinayavissajjakabhūto “etadaggaṃ bhikkhave mama sāvakānaṃ",
  "anya-e0904n0:102_2": "bhikkhūnaṃ vinayadharānaṃ yadidaṃ upālī”ti evaṃ kho bhante bhagavatā etadaggaṭṭhāne ṭhapito.",
  "anya-e0904n0:103_0": "Vinayo vāsayo mayhaṃ,",
  "anya-e0904n0:104_0": "Vinayo ṭhānacaṅkamaṃ;",
  "anya-e0904n0:105_0": "Kappemi vinaye vāsaṃ,",
  "anya-e0904n0:106_0": "Vinayo mama gocaro.",
  "anya-e0904n0:107_0": "Mahāpajāpatigotamītherīvatthu",
  "anya-e0904n0:108_0": "Pucchā –",
  "anya-e0904n0:108_1": "etadaggavagge āvuso āgatāsu terasasu therīsu mahāpajāpati gotamītherī kathaṃ bhagavatā etadaggaṭṭhāne ṭhapitā.",
  "anya-e0904n0:109_0": "Vissajjanā –",
  "anya-e0904n0:109_1": "etadaggavagge bhante āgatāsu terasasu therīsu mahāpajāpatigotamītherī “etadaggaṃ bhikkhave mama sāvikānaṃ",
  "anya-e0904n0:109_2": "bhikkhunīnaṃ rattaññūnaṃ yadidaṃ mahāpajāpati gotamī”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:110_0": "“Etadaggaṃ bhikkhave mama sāvikānaṃ bhikkhunīnaṃ rattaññūnaṃ yadidaṃ mahāpajāpatigotamī” –",
  "anya-e0904n0:111_0": "Pucchā – khemātherī pana āvuso aggasāvikā bhagavatā kathaṃ etadaggaṭṭhāne ṭhapitā.",
  "anya-e0904n0:112_0": "Vissajjanā –",
  "anya-e0904n0:112_1": "khemātherī bhante paṭhamā aggasāvikā “etadaggaṃ bhikkhave mama sāvikānaṃ bhikkhunīnaṃ mahāpaññānaṃ yadidaṃ",
  "anya-e0904n0:112_2": "khemā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:113_0": "“Ye rāgarattānupatanti sotaṃ,",
  "anya-e0904n0:114_0": "Sayaṃkataṃ makkaṭova jālaṃ,",
  "anya-e0904n0:115_0": "Etampi chetvāna vajanti dhīrā;",
  "anya-e0904n0:116_0": "Anapekkhino sabbadukkhaṃ pahāya” –",
  "anya-e0904n0:117_0": "“Etadaggaṃ bhikkhave mama sāvikānaṃ bhikkhunīnaṃ mahāpaññānaṃ yadidaṃ khemā” –",
  "anya-e0904n0:118_0": "Pucchā – uppalavaṇṇā pana āvuso therī dutiyaaggasāvikā bhagavatā kathaṃ etadaggaṭṭhāne ṭhapitā.",
  "anya-e0904n0:119_0": "Vissajjanā –",
  "anya-e0904n0:119_1": "uppalavaṇṇā bhante therī dutiyaaggasāvikā “etadaggaṃ bhikkhave mama sāvikānaṃ bhikkhunīnaṃ iddhimantīnaṃ",
  "anya-e0904n0:119_2": "yadidaṃ uppalavaṇṇā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:120_0": "“Etadaggaṃ bhikkhave mama sāvikānaṃ bhikkhunīnaṃ iddhimantīnaṃ yadidaṃ uppalavaṇṇā” –",
  "anya-e0904n0:121_0": "Paṭācārātherībhikkhunīmavatthu",
  "anya-e0904n0:122_0": "Pucchā –",
  "anya-e0904n0:122_1": "tenāvuso bhagavatā…pe…",
  "anya-e0904n0:122_2": "sammāsambuddhena aṅguttaranikāye ekakanipāte etadaggavagge āgatāsu terasasu therīsu paṭācārānāma therī kathaṃ etadaggaṭṭhāne ṭhapitā.",
  "anya-e0904n0:123_0": "Vissajjanā –",
  "anya-e0904n0:123_1": "etadaggavagge bhante āgatāsu terasasu therikāsu paṭācārā therī “etadaggaṃ bhikkhave mama sāvikānaṃ bhikkhunīnaṃ",
  "anya-e0904n0:123_2": "vinayadharānaṃ yadidaṃ paṭācārā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:124_0": "“Ubho puttā kālaṅkatā,",
  "anya-e0904n0:125_0": "Panthe mayhaṃ patī mato;",
  "anya-e0904n0:126_0": "Mātāpitā ca bhātā ca,",
  "anya-e0904n0:127_0": "Ekacitakasmiṃ ḍayhare” –",
  "anya-e0904n0:128_0": "“Catūsu samuddesu jalaṃ parittakaṃ,",
  "anya-e0904n0:129_0": "Tato bahuṃ assujalaṃ anappakaṃ;",
  "anya-e0904n0:130_0": "Dukkhena phuṭṭhassa narassa socanā,",
  "anya-e0904n0:131_0": "Kiṃ kāraṇā amma tuvaṃ pamajjasi” –",
  "anya-e0904n0:132_0": "“Na santi puttā tāṇāya,",
  "anya-e0904n0:133_0": "Na pitā nāpi bandhavā;",
  "anya-e0904n0:134_0": "Antakenādhipannassa,",
  "anya-e0904n0:135_0": "Natthi ñātīsu tāṇatā;",
  "anya-e0904n0:136_0": "Etamatthavasaṃ ñatvā, paṇḍito sīlasaṃvuto;",
  "anya-e0904n0:137_0": "Nibbānagamanaṃ maggaṃ, khippameva visodhaye” –",
  "anya-e0904n0:138_0": "“Yo ca vassasataṃ jīve,",
  "anya-e0904n0:139_0": "Apassaṃ udayabbayaṃ;",
  "anya-e0904n0:140_0": "Ekāhaṃ jīvitaṃ seyyo,",
  "anya-e0904n0:141_0": "Passato udayabbayaṃ” –",
  "anya-e0904n0:142_0": "“Etadaggaṃ bhikkhave mama sāvikānaṃ bhikkhunīnaṃ vinayadharānaṃ yadidaṃ paṭācārā” –",
  "anya-e0904n0:143_0": "Dhammadinnātherībhikkhunīmavatthu",
  "anya-e0904n0:144_0": "Pucchā – dhammadinnā pana āvuso therī bhagavatā kathaṃ etadaggaṭṭhāne ṭhapitā.",
  "anya-e0904n0:145_0": "Vissajjanā –",
  "anya-e0904n0:145_1": "dhammadinnā bhante therī “etadaggaṃ bhikkhave mama sāvikānaṃ bhikkhunīnaṃ dhammakathikānaṃ yadidaṃ dhammadinnā”ti",
  "anya-e0904n0:145_2": "evaṃ kho bhante bhagavatā etadaggaṭṭhāne ṭhapitā.",
  "anya-e0904n0:146_0": "“Yassa pure ca pacchā ca,",
  "anya-e0904n0:147_0": "Majjheca natthi kiñcanaṃ;",
  "anya-e0904n0:148_0": "Akiñcanaṃ anādānaṃ,",
  "anya-e0904n0:149_0": "Tamahaṃ brūmi brāhmaṇaṃ” –",
  "anya-e0904n0:150_0": "“Etadaggaṃ bhikkhave mama sāvikānaṃ bhikkhunīnaṃ dhammakathikānaṃ yadidaṃ dhammadinnā” –",
  "anya-e0904n0:151_0": "Yasodharātherībhikkhunīmavatthu",
  "anya-e0904n0:152_0": "Pucchā – bhaddakaccānānāma āvuso yasodharātherī bhagavatā kathaṃ etadaggaṭṭhāne ṭhapitā.",
  "anya-e0904n0:153_0": "Vissajjanā –",
  "anya-e0904n0:153_1": "bhaddakaccānā bhante yasodharātherī bhagavatā “etadaggaṃ bhikkhave mama sāvikānaṃ bhikkhunīnaṃ mahābhiññapattānaṃ yadidaṃ bhaddakaccānā”ti.",
  "anya-e0904n0:153_2": "Evaṃ kho bhante etadaggaṭṭhāne ṭhapitā.",
  "anya-e0904n0:154_0": "“Etadaggaṃ bhikkhave mama sāvikānaṃ bhikkhunīnaṃ mahābhiññapattānaṃ yadidaṃ bhaddakaccānā” –",
  "anya-e0904n0:155_0": "Tapussabhallikavatthu",
  "anya-e0904n0:156_0": "Pucchā –",
  "anya-e0904n0:156_1": "aṅguttaranikāye āvuso etadaggavagge āgatesu ekādasasu upāsakesu tapussabhallikānāma vāṇijā bhagavatā kathaṃ etadaggaṭṭhāne ṭhapitā.",
  "anya-e0904n0:157_0": "Vissajjanā –",
  "anya-e0904n0:157_1": "tapussabhallikā bhante vāṇijā “etadaggaṃ bhikkhave mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijā”ti,",
  "anya-e0904n0:157_2": "evaṃ kho bhante bhagavatā etadaggaṭṭhāne ṭhapitā.",
  "anya-e0904n0:158_0": "“Ete bhante mayaṃ bhagavantaṃ saraṇaṃ gacchāma dhammañca,",
  "anya-e0904n0:158_1": "upāsake no bhagavā dhāretu ajjatagge pāṇupete saraṇaṃ gate” hu –",
  "anya-e0904n0:159_0": "“Etadaggaṃ bhikkhave mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijā” –",
  "anya-e0904n0:160_0": "Anāthapiṇḍakavatthu",
  "anya-e0904n0:161_0": "Pucchā –",
  "anya-e0904n0:161_1": "tenāvuso bhagavatā arahatā…pe…",
  "anya-e0904n0:161_2": "sammāsambuddhena aṅguttaranikāye ekakanipāte etadaggavagge āgatesu ekādasasu upāsakesu sudatto gahapati anāthapiṇḍiko kathaṃ etadaggaṭṭhāne ṭhapito.",
  "anya-e0904n0:162_0": "Vissajjanā –",
  "anya-e0904n0:162_1": "etadaggavagge bhante āgatesu ekādasasu upāsakesu sudatto gahapati anāthapiṇḍiko “etadaggaṃ bhikkhave",
  "anya-e0904n0:162_2": "mama sāvakānaṃ upāsakānaṃ dāyakānaṃ yadidaṃ sudatto gahapati anāthapiṇḍiko”ti.",
  "anya-e0904n0:162_3": "Evaṃ kho bhante bhagavatā etadaggaṭṭhāne ṭhapito.",
  "anya-e0904n0:163_0": "Etadaggaṃ bhikkhave mama sāvakānaṃ upāsakānaṃ dāyakānaṃ yadidaṃ sudatto gahapati anāthapiṇḍiko–",
  "anya-e0904n0:164_0": "Sūrambaṭṭhaupāsakāvatthu",
  "anya-e0904n0:165_0": "Pucchā – sūrambaṭṭho nāma āvuso upāsako bhagavatā kathaṃ etadaggaṭṭhāne ṭhapito.",
  "anya-e0904n0:166_0": "Vissajjanā –",
  "anya-e0904n0:166_1": "sūrambaṭṭho upāsako “etadaggaṃ bhikkhave mama sāvakānaṃ upāsakānaṃ aveccappasannānaṃ yadidaṃ sūrambaṭṭho”ti",
  "anya-e0904n0:166_2": "evaṃ kho bhante bhagavatā etadaggaṭṭhāne ṭhapito.",
  "anya-e0904n0:167_0": "“Etadaggaṃ bhikkhave mama sāvakānaṃ upāsakānaṃ aveccappasannānaṃ yadidaṃ sūrambaṭṭho” hu –",
  "anya-e0904n0:168_0": "Sujātā upāsikāvatthu",
  "anya-e0904n0:169_0": "Pucchā –",
  "anya-e0904n0:169_1": "etadaggavagge āvuso āgatāsu dasasu upāsikāsu sujātānāma upāsikā seniyadhītā kathaṃ bhagavatā etadaggaṭṭhāne ṭhapitā.",
  "anya-e0904n0:170_0": "Vissajjanā –",
  "anya-e0904n0:170_1": "sujātā bhante seniyadhītā “etadaggaṃ bhikkhave mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītā”ti,",
  "anya-e0904n0:170_2": "evaṃ kho bhante bhagavatā etadaggaṭṭhāne ṭhapitā.",
  "anya-e0904n0:171_0": "“Etā mayaṃ bhante bhagavantaṃ saraṇaṃ gacchāma dhammañca bhikkhusaṅghañca,",
  "anya-e0904n0:171_1": "upāsikāyo no bhagavā dhāretu ajjatagge pāṇupetā saraṇaṃ gatā” hu –",
  "anya-e0904n0:172_0": "“Etadaggaṃ bhikkhave mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītā” –",
  "anya-e0904n0:173_0": "Visākhā upāsikāvatthu",
  "anya-e0904n0:174_0": "Pucchā – visākhā pana āvuso upāsikā kathaṃ bhagavatā etadaggaṭṭhāne ṭhapitā.",
  "anya-e0904n0:175_0": "Vissajjanā –",
  "anya-e0904n0:175_1": "visākhā bhante upāsikā migāramātā “etadaggaṃ bhikkhave mama sāvikānaṃ upāsikānaṃ dāyikānaṃ yadidaṃ visākhā",
  "anya-e0904n0:175_2": "migāramātā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:176_0": "“Etadaggaṃ bhikkhave mama sāvikānaṃ upāsikānaṃ dāyikānaṃ yadidaṃ visākhā migāramātā” hu –",
  "anya-e0904n0:177_0": "Khujjuttarā upāsikāvatthu",
  "anya-e0904n0:178_0": "Pucchā –",
  "anya-e0904n0:178_1": "tenāvuso bhagavatā…pe…",
  "anya-e0904n0:178_2": "sammāsambuddhena aṅguttaranikāye ekakanipāte etadaggavagge āgatāsu dasasu upāsikāsu khujjuttarānāma upāsikā kathaṃ etadaggaṭṭhāne ṭhapitā.",
  "anya-e0904n0:179_0": "Vissajjanā –",
  "anya-e0904n0:179_1": "etadaggavagge bhante āgatāsu dasasu upāsikāsu khujjuttarā upāsikā “etadaggaṃ bhikkhave mama sāvikānaṃ",
  "anya-e0904n0:179_2": "upāsikānaṃ bahussutānaṃ yadidaṃ khujjuttarā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:180_0": "“Etadaggaṃ bhikkhave mama sāvakānaṃ upāsikānaṃ bahussutānaṃ yadidaṃ khujjuttarā” hu –",
  "anya-e0904n0:181_0": "Kāḷīupāsikāvatthu",
  "anya-e0904n0:182_0": "Pucchā – kāḷīnāma āvuso upāsikā kuraragharikā kathaṃ bhagavatā etadaggaṭṭhāne ṭhapitā.",
  "anya-e0904n0:183_0": "Vissajjanā –",
  "anya-e0904n0:183_1": "kāḷī bhante upāsikā kuraragharikā “etadaggaṃ bhikkhave mama sāvikānaṃ anussavappasannānaṃ yadidaṃ kāḷī",
  "anya-e0904n0:183_2": "upāsikā kuraragharikā”ti evaṃ kho bhante bhagavatā etadaggaṭṭhāne ṭhapitā.",
  "anya-e0904n0:184_0": "“Etadaggaṃ bhikkhave mama sāvikānaṃ upāsikānaṃ anussavappasannānaṃ yadidaṃ kāḷī upāsikā kuraragharikā” –",
  "anya-e0904n0:185_0": "Aṭṭhānapāḷi",
  "anya-e0904n0:186_0": "Pucchā – sakalāpi āvuso aṭṭhānapāḷi bhagavatā kathaṃ bhāsitā.",
  "anya-e0904n0:187_0": "Vissajjanā –",
  "anya-e0904n0:187_1": "aṭṭhānametaṃ bhikkhave anavakāso,",
  "anya-e0904n0:187_2": "yaṃ diṭṭhisampanno puggalo kañcisaṅkhāraṃ niccato upagaccheyya,",
  "anya-e0904n0:187_3": "netaṃ ṭhānaṃ vijjati.",
  "anya-e0904n0:187_4": "Ṭhānañca kho etaṃ bhikkhave vijjati,",
  "anya-e0904n0:187_5": "yaṃ puthujjano kañcisaṅkhāraṃ niccato upagaccheyya,",
  "anya-e0904n0:187_6": "ṭhānametaṃ vijjatīti evamādinā bhante bhagavatā sakalāpi aṭṭhānapāḷi bhāsitā.",
  "anya-e0904n0:188_0": "Ekadhammapāḷi paṭhamavagga",
  "anya-e0904n0:189_0": "Pucchā – ekadhammapāḷiyaṃ āvuso paṭhamavagge kīdisī dhammadesanā bhagavatā desitā.",
  "anya-e0904n0:190_0": "Vissajjanā –",
  "anya-e0904n0:190_1": "ekadhammapāḷiyaṃ bhante paṭhamavagge “ekadhammo bhikkhave bhāvito bahulīkato ekantanibbidāya virāgāya",
  "anya-e0904n0:190_2": "nirodhāya upasamāya abhiññāya sambodhāya nibbānāya saṃvattati.",
  "anya-e0904n0:190_3": "Katamo ekadhammo,",
  "anya-e0904n0:190_4": "buddhānussati,",
  "anya-e0904n0:190_5": "ayaṃ kho bhikkhave ekadhammo bhāvito bahulīkato ekantanibbidāya virāgāya nirodhāya upasamāya abhiññāya",
  "anya-e0904n0:190_6": "sambodhāya nibbānāya saṃvattatī”ti evamādikā bhagavatā dhammadesanā desitā.",
  "anya-e0904n0:191_0": "Pucchā – dutiyavagge pana āvuso bhagavatā kīdisī dhammadesanāyo desitā.",
  "anya-e0904n0:192_0": "Vissajjanā –",
  "anya-e0904n0:192_1": "dutiyavagge bhante bhagavatā “nāhaṃ bhikkhave aññaṃ ekadhammampi samanupassāmi,",
  "anya-e0904n0:192_2": "yena anuppannā vā akusalā dhammā uppajjanti,",
  "anya-e0904n0:192_3": "uppannā vā akusalā dhammā bhiyyobhāvāya vepullāya saṃvattanti,",
  "anya-e0904n0:192_4": "yathayidaṃ bhikkhave micchādiṭṭhi.",
  "anya-e0904n0:192_5": "Micchādiṭṭhikassa bhikkhave anuppannā ceva akusalā dhammā uppajjanti,",
  "anya-e0904n0:192_6": "uppannā ca akusalā dhammā bhiyyobhāvāya vepullāya saṃvattantī”ti.",
  "anya-e0904n0:192_7": "Evamādikā bhagavatā dhammadesanāyo desitā.",
  "anya-e0904n0:193_0": "Tatiyavagga",
  "anya-e0904n0:194_0": "Pucchā – tatiyavagge pana āvuso pañcamādīni aṭṭha suttāni bhagavatā kathaṃ bhāsitāni.",
  "anya-e0904n0:195_0": "Vissajjanā –",
  "anya-e0904n0:195_1": "tatiyavagge bhante pañcamādīni aṭṭhasuttāni “durakkhāte bhikkhave dhammavinaye yo ca samādapeti,",
  "anya-e0904n0:195_2": "yañca samādapeti,",
  "anya-e0904n0:195_3": "yo ca samādapito tathattāya paṭipajjati.",
  "anya-e0904n0:195_4": "Sabbete bahuṃ apuññaṃ pasavanti.",
  "anya-e0904n0:195_5": "Taṃkissahetu,",
  "anya-e0904n0:195_6": "durakkhābhattā bhikkhave dhammassa.",
  "anya-e0904n0:195_7": "Svākkhāte bhikkhave dhammavinaye yo ca samādapeti,",
  "anya-e0904n0:195_8": "yañca samādapeti,",
  "anya-e0904n0:195_9": "yo ca samādapito,",
  "anya-e0904n0:195_10": "tathattāya paṭipajjati,",
  "anya-e0904n0:195_11": "sabbete bahuṃ puññaṃ pasavanti.",
  "anya-e0904n0:195_12": "Taṃkissahetu svākkhātattā bhikkhave dhammassā”ti evamādinā bhagavatā bhāsitāni.",
  "anya-e0904n0:196_0": "Apara accharāsaṅghātavagga",
  "anya-e0904n0:197_0": "Pucchā – aparaaccharāsaṅghātavagge pana āvuso bhagavatā kīdisī dhammadesanāyo desitā.",
  "anya-e0904n0:198_0": "Vissajjanā –",
  "anya-e0904n0:198_1": "aparaaccharāsaṅghātavagge bhante “accharāsaṅghātamattampi ce bhikkhave bhikkhu paṭhamaṃ jhānaṃ bhāveti,",
  "anya-e0904n0:198_2": "ayaṃ vuccati bhikkhave bhikkhu arittajjhāno viharati satthusāsanakaro ovādapatikaro amoghaṃ raṭṭhapiṇḍaṃ bhuñjati,",
  "anya-e0904n0:198_3": "ko pana vādo ye naṃ bahulīkarontī”ti evamādikā bhante bhagavatā dhammadesanāyo desitā.",
  "anya-e0904n0:199_0": "Kāyagatāsativagga",
  "anya-e0904n0:200_0": "Pucchā – sakalopi āvuso kāyagatāsativaggo bhagavatā kathaṃ bhāsito.",
  "anya-e0904n0:201_0": "Vissajjanā –",
  "anya-e0904n0:201_1": "yassa kassaci bhikkhave mahāsamuddo cetasā phuṭo,",
  "anya-e0904n0:201_2": "antogadhā tassa kunnadiyo yākāci samuddaṅgamā,",
  "anya-e0904n0:201_3": "evameva bhikkhave yassa kassaci kāyagatāsati bhāvitā bahulīkatā,",
  "anya-e0904n0:201_4": "antogadhā tassa kusalā dhammā yekeci vijjābhāgiyā”ti evamādinā bhante bhagavatā sakalopi kāyagatāsativaggo bhāsito.",
  "anya-e0904n0:202_0": "Amatavagga",
  "anya-e0904n0:203_0": "Pucchā – sakalopi āvuso amatavaggo bhagavatā kathaṃ bhāsato.",
  "anya-e0904n0:204_0": "Vissajjanā –",
  "anya-e0904n0:204_1": "amataṃ te bhikkhave na paribhuñjanti,",
  "anya-e0904n0:204_2": "ye kāyagatāsatiṃ na paribhuñjanti.",
  "anya-e0904n0:204_3": "Amataṃ te bhikkhave paribhuñjanti,",
  "anya-e0904n0:204_4": "ye kāyagatāsatiṃ paribhuñjanti.",
  "anya-e0904n0:204_5": "Amataṃ te bhikkhave aparibhuttaṃ,",
  "anya-e0904n0:204_6": "yesaṃ kāyagatāsati aparibhuttā.",
  "anya-e0904n0:204_7": "Amataṃ te bhikkhave paribhuttaṃ,",
  "anya-e0904n0:204_8": "yesaṃ kāyagatāsati paribhuttāti evamādinā bhante bhagavatā sakalopi amatavaggo bhāsito.",
  "anya-e0904n0:205_0": "Kammakaraṇavagga, vajjasutta",
  "anya-e0904n0:206_0": "Pucchā –",
  "anya-e0904n0:206_1": "tenāvuso bhagavatā…pe…",
  "anya-e0904n0:206_2": "sammāsambuddhena aṅguttaranikāye dukanipāte kammakaraṇavagge paṭhamaṃ vajjasuttaṃ kattha kassa kathañca bhāsitaṃ.",
  "anya-e0904n0:207_0": "Vissajjanā –",
  "anya-e0904n0:207_1": "sāvatthiyaṃ bhante sambahulānaṃ bhikkhūnaṃ “dvemāni bhikkhave vajjāni.",
  "anya-e0904n0:207_2": "Katamāni dve diṭṭhadhammikañca vajjaṃ samparāyikañca vajja”nti evamādinā bhagavatā bhāsitaṃ.",
  "anya-e0904n0:208_0": "Tasmātiha bhikkhave evaṃ sikkhitabbaṃ “diṭṭhadhammikassa vajjassa bhāyissāma,",
  "anya-e0904n0:208_1": "samparāyikassa vajjassa bhāyissāma,",
  "anya-e0904n0:208_2": "vajjabhīruno bhavissāma vajjabhayadassāvino”ti.",
  "anya-e0904n0:208_3": "Evañhi kho bhikkhave sikkhitabbaṃ.",
  "anya-e0904n0:209_0": "Padhānasutta",
  "anya-e0904n0:210_0": "Pucchā – tattheva āvuso dutiyaṃ padhānasuttaṃ bhagavatā kattha kassa kathañca bhāsitaṃ.",
  "anya-e0904n0:211_0": "Vissajjanā –",
  "anya-e0904n0:211_1": "sāvatthiyaṃyeva bhante sambahulānaṃ bhikkhūnaṃ “dvemāni bhikkhave padhānāni durabhisambhavāni lokasmiṃ.",
  "anya-e0904n0:211_2": "Katamāni dve,",
  "anya-e0904n0:211_3": "yañca gihīnaṃ agāraṃ ajjhāvasataṃ cīvarapiṇḍapātasenāsanagilānapaccayabhesajjaparikkhārānuppādanatthaṃ padhānaṃ,",
  "anya-e0904n0:211_4": "yañca agārasmā anagāriyaṃ pabbajitānaṃ sabbūpadhipaṭinissaggattaṃ padhānaṃ.",
  "anya-e0904n0:211_5": "Imāni kho bhikkhave dve padhānāni durabhisambhavāni lokasmi”nti evamādinā bhagavatā bhāsitaṃ.",
  "anya-e0904n0:212_0": "Tapanīyasutta",
  "anya-e0904n0:213_0": "Pucchā – tattheva āvuso tapanīyasuttaṃ bhagavatā kathaṃ bhāsitaṃ.",
  "anya-e0904n0:214_0": "Vissajjanā –",
  "anya-e0904n0:214_1": "dveme bhikkhave dhammā tapanīyā.",
  "anya-e0904n0:214_2": "Katame dve,",
  "anya-e0904n0:214_3": "idha bhikkhave ekaccassa kāyaduccaritaṃ kataṃ hoti,",
  "anya-e0904n0:214_4": "akataṃ hoti kāya sucaritaṃ,",
  "anya-e0904n0:214_5": "vacīduccaritaṃ kataṃ hoti,",
  "anya-e0904n0:214_6": "akataṃ hoti vacīsucaritaṃ,",
  "anya-e0904n0:214_7": "manoduccaritaṃ kataṃ hoti,",
  "anya-e0904n0:214_8": "akataṃ hoti manosucaritaṃ.",
  "anya-e0904n0:214_9": "So “kāyaduccaritaṃ me kata”nti tappati,",
  "anya-e0904n0:214_10": "“akataṃ me kāyasucarita”nti tappati.",
  "anya-e0904n0:214_11": "Vacīduccaritaṃ (pa) “manoduccaritaṃ me kata”nti tappati,",
  "anya-e0904n0:214_12": "“akataṃ me manosucarita”nti tappati.",
  "anya-e0904n0:214_13": "Ime kho bhikkhave dve dhammā tapanīyāti.",
  "anya-e0904n0:214_14": "Evaṃ kho bhante bhagavatā bhāsitaṃ.",
  "anya-e0904n0:215_0": "Atapanīyasutta",
  "anya-e0904n0:216_0": "Pucchā – catutthaṃ pana āvuso atapanīyasuttaṃ bhagavatā kathaṃ bhāsitaṃ.",
  "anya-e0904n0:217_0": "Vissajjanā –",
  "anya-e0904n0:217_1": "catutthaṃ bhante atapanīyasuttaṃ “dveme bhikkhave dhammā atapanīyā.",
  "anya-e0904n0:217_2": "Katame dve,",
  "anya-e0904n0:217_3": "idha bhikkhave ekaccassa kāyasucaritaṃ kataṃ hoti,",
  "anya-e0904n0:217_4": "akataṃ hoti kāyaduccaritaṃ.",
  "anya-e0904n0:217_5": "Vacīsucaritaṃ kataṃ hoti,",
  "anya-e0904n0:217_6": "akataṃ hoti vacīduccaritaṃ.",
  "anya-e0904n0:217_7": "Manosucaritaṃ kataṃ hoti,",
  "anya-e0904n0:217_8": "akataṃ hoti manoduccaritaṃ.",
  "anya-e0904n0:217_9": "So ‘kāyasucaritaṃ me kata’nti na tappati,",
  "anya-e0904n0:217_10": "‘akataṃ me kāyaduccarita’nti natappati.",
  "anya-e0904n0:217_11": "‘Vacīsucaritaṃ…pe…",
  "anya-e0904n0:217_12": "manosucaritaṃ me kata’nti na tappati.",
  "anya-e0904n0:217_13": "‘Akataṃ me manoduccarita’nti na tappati.",
  "anya-e0904n0:217_14": "Ime kho bhikkhave dve dhammā atapanīyā”ti.",
  "anya-e0904n0:217_15": "Evaṃ kho bhante bhagavatā bhāsitaṃ.",
  "anya-e0904n0:218_0": "Upaññātasutta",
  "anya-e0904n0:219_0": "Pucchā – pañcamaṃ pana āvuso upaññātasuttaṃ bhagavatā kathaṃ bhāsitaṃ.",
  "anya-e0904n0:220_0": "Vissajjanā –",
  "anya-e0904n0:220_1": "pañcamaṃ bhante upaññātasuttaṃ “dvinnāhaṃ bhikkhave dhammānaṃ upaññāsiṃ.",
  "anya-e0904n0:220_2": "Yā ca asantuṭṭhitā kusalesu dhammesu,",
  "anya-e0904n0:220_3": "yā ca appaṭivānitā padhānasmiṃ.",
  "anya-e0904n0:220_4": "Appaṭivāni sudāhaṃ bhikkhave padahāmi ‘kāmaṃ-",
  "anya-e0904n0:220_5": "taco ca nhāru ca aṭṭhi ca avasissatu upasussatu sarīre maṃsalohitaṃ,",
  "anya-e0904n0:220_6": "yaṃ taṃ purisathāmena purisavīriyena purisaparakkamena pattabbaṃ,",
  "anya-e0904n0:220_7": "na taṃ apāpuṇitvā vīriyassa saṇṭhānaṃ bhavissatī”ti.",
  "anya-e0904n0:220_8": "Evamādinā bhante bhagavatā bhāsitaṃ.",
  "anya-e0904n0:221_0": "Cariyasutta",
  "anya-e0904n0:222_0": "Pucchā – navamaṃ pana āvuso cariyasuttaṃ bhagavatā kathaṃ bhāsitaṃ.",
  "anya-e0904n0:223_0": "Vissajjanā –",
  "anya-e0904n0:223_1": "navamaṃ bhante cariyasuttaṃ “dveme bhikkhave dhammā sukkā lokaṃ pālenti.",
  "anya-e0904n0:223_2": "Katame dve,",
  "anya-e0904n0:223_3": "hirīca ottappañca.",
  "anya-e0904n0:223_4": "Ime kho bhikkhave dve sukkā dhammā lokaṃ na pāleyyuṃ,",
  "anya-e0904n0:223_5": "nayidha paññāyetha ‘mātā’tivā ‘mātucchā’tivā ‘mātulānī’tivā ‘ācariyabhariyā’tivā ‘garūnaṃ dārā’ti”vāti,",
  "anya-e0904n0:223_6": "evamādinā bhante bhagavatā bhāsitaṃ.",
  "anya-e0904n0:224_0": "Adhikaraṇavagga, sattamasutta",
  "anya-e0904n0:225_0": "Pucchā –",
  "anya-e0904n0:225_1": "adhikaraṇavagge pana āvuso sattamasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:226_0": "Vissajjanā –",
  "anya-e0904n0:226_1": "sāvatthiyaṃ bhante jāṇussoṇiṃ brāhmaṇaṃ ārabbha bhāsitaṃ.",
  "anya-e0904n0:226_2": "Jāṇussoṇi bhante brāhmaṇo bhagavantaṃ etadavoca “ko nu kho bho gotama hetu ko paccayo,",
  "anya-e0904n0:226_3": "yena midhekacce sattā kāyassa bhedā paraṃmaraṇā apāyaṃ duggatiṃ vinipātaṃ nirayaṃ upapajjantī”ti.",
  "anya-e0904n0:226_4": "Tasmiṃ bhante vatthusmiṃ “katattā ca brāhmaṇa akatattā ca evamidhekacce sattā kāyassa bhedā paraṃmaraṇā",
  "anya-e0904n0:226_5": "apāyaṃ duggatiṃ vinipātaṃ nirayaṃ upapajjantī”ti evamādinā bhante bhagavatā bhāsitaṃ.",
  "anya-e0904n0:227_0": "Ko nu kho bho gotama hetu ko paccayo,",
  "anya-e0904n0:227_1": "yena midhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti.",
  "anya-e0904n0:228_0": "“Katattāca brāhmaṇa akatattāca evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti” –",
  "anya-e0904n0:229_0": "Ko pana bho gotama hetu ko paccayo,",
  "anya-e0904n0:229_1": "yena midhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti –",
  "anya-e0904n0:230_0": "Katattā ca brāhmaṇa akatattā ca evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti.",
  "anya-e0904n0:231_0": "Na kho ahaṃ imassa bhoto gotamassa saṃkhittena bhāsitassa vitthārena atthaṃ avibhattassa vitthārena atthaṃ –",
  "anya-e0904n0:232_0": "Sādhu me bhavaṃ gotamo tathā dhammaṃ desetu.",
  "anya-e0904n0:233_0": "Aṭṭhamasutta",
  "anya-e0904n0:234_0": "Pucchā – tattheva āvuso aṭṭhamasuttaṃ bhagavatā kattha kassa kathañca bhāsitaṃ.",
  "anya-e0904n0:235_0": "Vissajjanā –",
  "anya-e0904n0:235_1": "sāvatthiyaṃ bhante āyasmato ānandassa “ekaṃsenāhaṃ ānanda akaraṇīyaṃ vadāmi kāyaduccaritaṃ manoduccarita”nti evamādinā bhagavatā bhāsitaṃ.",
  "anya-e0904n0:236_0": "“Ekaṃsenāhaṃ ānanda karaṇīyaṃ vadāmi kāyasucaritaṃ vacīsucaritaṃ manosucaritaṃ” –",
  "anya-e0904n0:237_0": "Navamasutta",
  "anya-e0904n0:238_0": "Pucchā –",
  "anya-e0904n0:238_1": "tenāvuso bhagavatā…pe…",
  "anya-e0904n0:238_2": "sammāsambuddhena aṅguttaranikāye dukanipāte adhikaraṇavagge navamasuttaṃ bhāsitaṃ.",
  "anya-e0904n0:239_0": "Vissajjanā –",
  "anya-e0904n0:239_1": "akusalaṃ bhikkhave pajahatha,",
  "anya-e0904n0:239_2": "sakkā bhikkhave akusalaṃ pajahituṃ.",
  "anya-e0904n0:239_3": "Nocedaṃ bhikkhave sakkā abhavissa akusalaṃ pajahituṃ,",
  "anya-e0904n0:239_4": "nāhaṃ evaṃ vadeyyaṃ “akusalaṃ bhikkhave pajahathā”ti.",
  "anya-e0904n0:239_5": "Yasmā ca kho bhikkhave sakkā akusalaṃ pajahituṃ,",
  "anya-e0904n0:239_6": "tasmāhaṃ evaṃ vadāmi “akusalaṃ bhikkhave pajahathā”ti.",
  "anya-e0904n0:239_7": "Akusalañca hidaṃ bhikkhave pahīnaṃ ahitāya dukkhāya saṃvatteyya,",
  "anya-e0904n0:239_8": "nāhaṃ evaṃvadeyyaṃ “akusalaṃ bhikkhave pajahathā”ti.",
  "anya-e0904n0:239_9": "Yasmā ca kho bhikkhave akusalaṃ pahīnaṃ hitāya sukhāya saṃvattati,",
  "anya-e0904n0:239_10": "tasmāhaṃ evaṃ vadāmi “akusalaṃ bhikkhave pajahathā”ti evamādinā bhante bhagavatā bhāsitaṃ.",
  "anya-e0904n0:240_0": "Dasamasutta, ekādasamasutta",
  "anya-e0904n0:241_0": "Pucchā – tattheva āvuso dasamaekādasamasuttāni bhagavatā kathaṃ bhāsitāni.",
  "anya-e0904n0:242_0": "Vissajjanā –",
  "anya-e0904n0:242_1": "tattheva bhante dasamaekādasamasuttāni “dveme bhikkhave dhammā saddhammassa sammosāya antaradhānāya saṃvattanti.",
  "anya-e0904n0:242_2": "Katame dve,",
  "anya-e0904n0:242_3": "dunnikkhittañca padabyañjanaṃ attho ca dunnīto,",
  "anya-e0904n0:242_4": "dunnikkhittassa bhikkhave padabyañjanassa atthopi dunnayo hoti.",
  "anya-e0904n0:242_5": "Ime kho bhikkhave dve dhammā saddhammassa sammosāya antaradhānāya saṃvattantī”ti ca.",
  "anya-e0904n0:242_6": "“Dveme bhikkhave dhammā saddhammassa ṭhitiyā asammosāya anantaradhānāya saṃvattanti.",
  "anya-e0904n0:242_7": "Katame dve,",
  "anya-e0904n0:242_8": "sunikkhittañca padabyañjanaṃ attho ca sunīto,",
  "anya-e0904n0:242_9": "sunikkhittassa bhikkhave padabyañjanassa atthopi sunayo hoti.",
  "anya-e0904n0:242_10": "Ime kho bhikkhave dve dhammā saddhammassa ṭhitiyā asammosāya anantaradhānāya saṃvattantī”ti ca.",
  "anya-e0904n0:242_11": "Evaṃ kho bhante bhagavatā bhāsitāni.",
  "anya-e0904n0:243_0": "Bālavagga",
  "anya-e0904n0:244_0": "Dutiyasutta",
  "anya-e0904n0:245_0": "Pucchā – bālavagge pana āvuso dutiyasuttaṃ bhagavatā kathaṃ bhāsitaṃ.",
  "anya-e0904n0:246_0": "Vissajjanā –",
  "anya-e0904n0:246_1": "bālavagge bhante dutiyaṃ suttaṃ “dveme bhikkhave tathāgataṃ abbhācikkhanti.",
  "anya-e0904n0:246_2": "Katame dve,",
  "anya-e0904n0:246_3": "duṭṭho vā dosantaro saddho vā duggahitena.",
  "anya-e0904n0:246_4": "Ime kho bhikkhave dve tathāgataṃ abbhācikkhantī”ti,",
  "anya-e0904n0:246_5": "evaṃ kho bhante bhagavatā bhāsitaṃ.",
  "anya-e0904n0:247_0": "Tatiyasutta",
  "anya-e0904n0:248_0": "Pucchā – tattheva āvuso tatiyasuttaṃ bhagavatā kathaṃ bhāsitaṃ.",
  "anya-e0904n0:249_0": "Vissajjanā –",
  "anya-e0904n0:249_1": "tattheva bhante tatiyasuttaṃ bhagavatā “dveme bhikkhave tathāgataṃ abbhācikkhanti.",
  "anya-e0904n0:249_2": "Katame dve,",
  "anya-e0904n0:249_3": "yo ca abhāsitaṃ alapitaṃ tathāgatena ‘bhāsitaṃ lapitaṃ tathāgatenā’ti dīpeti.",
  "anya-e0904n0:249_4": "Yo ca bhāsitaṃ lapitaṃ tathāgatena ‘abhāsitaṃ alapitaṃ tathāgatenāti’ dīpeti.",
  "anya-e0904n0:249_5": "Ime kho bhikkhave dve tathāgataṃ abbhācikkhanti.",
  "anya-e0904n0:249_6": "Dveme bhikkhave tathāgataṃ nābbhācikkhanti.",
  "anya-e0904n0:249_7": "Katame dve,",
  "anya-e0904n0:249_8": "yo ca abhāsitaṃ alapitaṃ tathāgatena ‘abhāsitaṃ alapitaṃ tathāgatenā’ti dīpeti.",
  "anya-e0904n0:249_9": "Yo ca bhāsitaṃ lapitaṃ tathāgatena ‘bhāsitaṃ lapitaṃ tathāgatenā’ti dīpeti.",
  "anya-e0904n0:249_10": "Ime kho bhikkhave dve tathāgataṃ nābbhācikkhantī”ti,",
  "anya-e0904n0:249_11": "evaṃ kho bhante bhagavatā bhāsitaṃ.",
  "anya-e0904n0:250_0": "Catutthavagga, pañcamasutta",
  "anya-e0904n0:251_0": "Pucchā – tattheva āvuso catutthapañcamasuttāni bhagavatā kathaṃ bhāsitāni.",
  "anya-e0904n0:252_0": "Vissajjanā –",
  "anya-e0904n0:252_1": "tattheva bhante catutthapañcamasuttāni “dveme bhikkhave tathāgataṃ abbhācikkhanti.",
  "anya-e0904n0:252_2": "Katame dve,",
  "anya-e0904n0:252_3": "yo ca neyyatthaṃ suttantaṃ ‘nītattho suttanto’ti dīpeti,",
  "anya-e0904n0:252_4": "yo ca nītatthaṃ suttantaṃ ‘neyyattho suttanto’ti dīpetī”ti,",
  "anya-e0904n0:252_5": "evamādinā bhagavatā bhāsitāni.",
  "anya-e0904n0:253_0": "Samacittavagga, paṭhamasutta",
  "anya-e0904n0:254_0": "Pucchā – samacittavagge āvuso paṭhamasuttaṃ bhagavatā kathaṃ bhāsitaṃ.",
  "anya-e0904n0:255_0": "Vissajjanā –",
  "anya-e0904n0:255_1": "samacittavagge bhante paṭhamasuttaṃ “asappurisabhūmiñca vo bhikkhave desessāmi sappurisabhūmiñca,",
  "anya-e0904n0:255_2": "taṃ suṇātha sādhukaṃ manasikarotha,",
  "anya-e0904n0:255_3": "bhāsissāmī”ti,",
  "anya-e0904n0:255_4": "evamādinā bhante bhagavatā bhāsitaṃ.",
  "anya-e0904n0:256_0": "Dutiyasutta",
  "anya-e0904n0:257_0": "Pucchā – tattheva āvuso dutiyasuttaṃ bhagavatā kathaṃ bhāsitaṃ.",
  "anya-e0904n0:258_0": "Vissajjanā –",
  "anya-e0904n0:258_1": "tattheva bhante dutiyasuttaṃ “dvinnāhaṃ bhikkhave na suppatikāra vadāmi.",
  "anya-e0904n0:258_2": "Katamesaṃ dvinnaṃ,",
  "anya-e0904n0:258_3": "mātu ca pitu cā”ti,",
  "anya-e0904n0:258_4": "evamādinā bhagavatā bhāsitaṃ.",
  "anya-e0904n0:259_0": "Samacittasutta",
  "anya-e0904n0:260_0": "Pucchā – tattheva āvuso pañcamaṃ samacittasuttaṃ kattha kassa kena kathañca bhāsitaṃ.",
  "anya-e0904n0:261_0": "Vissajjanā –",
  "anya-e0904n0:261_1": "sāvatthiyaṃ bhante sambahulānaṃ bhikkhūnaṃ “ajjhattasaṃyojanañca āvuso puggalaṃ desessāmi bahiddhāsaṃyojanañca,",
  "anya-e0904n0:261_2": "taṃsuṇātha",
  "anya-e0904n0:262_0": "Sādhukaṃ manasikarothā”ti, evamādinā bhante āyasmatā sāriputtattherena dhammasenāpatinā bhāsitaṃ.",
  "anya-e0904n0:263_0": "Ovāda",
  "anya-e0904n0:264_0": "Pucchā – kathañca āvuso tattha bhagavā ovādaṃ adāsi.",
  "anya-e0904n0:265_0": "Vissajjanā –",
  "anya-e0904n0:265_1": "tattha bhante bhagavā “tasmātiha sāriputta evaṃ sikkhitabbaṃ ‘santindriyā bhavissāma santamānasā’ti.",
  "anya-e0904n0:265_2": "Evañhi vo sāriputta sikkhitabba”nti evamādinā ovādamadāsi.",
  "anya-e0904n0:266_0": "“Eso bhante āyasmā sāriputto pubbārāme migāramātupāsā de bhikkhūnaṃ ajjhattasaṃyojanañca puggalaṃ deseti bahiddhā saṃyojanañca” –",
  "anya-e0904n0:267_0": "Sādhu bhante bhagavā yena āyasmā sāriputto tenupasaṅkamatu anukampaṃ upādāya.",
  "anya-e0904n0:268_0": "Tā kho pana sāriputta devatā dasapi hutvā vīsampi hutvā tiṃsampi hutvā cattālīsampi hutvā paññāsampi",
  "anya-e0904n0:268_1": "hutvā saṭṭhipi hutvā āraggakoṭinitudanamattepi tiṭṭhanti,",
  "anya-e0904n0:268_2": "na ca aññamaññaṃ byābādhenti–",
  "anya-e0904n0:269_0": "Tasmātiha sāriputta evaṃ sikkhitabbaṃ santindriyā bhavissāma santamānasā.",
  "anya-e0904n0:270_0": "Parisavagga",
  "anya-e0904n0:271_0": "Uttānasutta",
  "anya-e0904n0:272_0": "Pucchā –",
  "anya-e0904n0:272_1": "tenāvuso bhagavatā…pe…",
  "anya-e0904n0:272_2": "sammāsambuddhena aṅguttaranikāye dukanipāte parisavagge paṭhamaṃ uttānasuttaṃ kathaṃ bhāsitaṃ.",
  "anya-e0904n0:273_0": "Vissajjanā –",
  "anya-e0904n0:273_1": "paṭhamaṃ bhante uttānasuttaṃ “dvemā sikkhave parisā,",
  "anya-e0904n0:273_2": "katamā dve,",
  "anya-e0904n0:273_3": "uttānā ca parisā gambhīrā ca parisā,",
  "anya-e0904n0:273_4": "katamā ca bhikkhave uttānā parisā,",
  "anya-e0904n0:273_5": "idha bhikkhave yassaṃ parisāyaṃ bhikkhū uddhatā honti unnaḷā capalā mukharā vikiṇṇavācā muṭṭhassatī asampajānā asamāhitā vibbhantacittā pākatindriyā.",
  "anya-e0904n0:273_6": "Ayaṃ vuccati bhikkhave uttānā parisā”ti evamādinā bhagavatā bhāsitaṃ.",
  "anya-e0904n0:274_0": "Soparisattaka",
  "anya-e0904n0:275_0": "Etadaggaṃ bhikkhave imāsaṃ dvinnaṃ parisānaṃ yadidaṃ gambhīrā parisā.",
  "anya-e0904n0:276_0": "Anaggavatīsutta",
  "anya-e0904n0:277_0": "Pucchā – tattheva āvuso tatiyaṃ anaggavatīsuttaṃ bhagavatā kathaṃ bhāsitaṃ.",
  "anya-e0904n0:278_0": "Vissajjanā –",
  "anya-e0904n0:278_1": "tattheva bhante tatiyaṃ anaggavatīsuttaṃ “dvemā bhikkhave parisā.",
  "anya-e0904n0:278_2": "Katamā dve,",
  "anya-e0904n0:278_3": "anaggavatī ca parisā aggavatī ca parisā.",
  "anya-e0904n0:278_4": "Katamā ca bhikkhave anaggavatī parisā,",
  "anya-e0904n0:278_5": "idha bhikkhave yassaṃ parisāyaṃ therā bhikkhū bāhulikā honti sāthalikā,",
  "anya-e0904n0:278_6": "okkamane pubbaṅgamā,",
  "anya-e0904n0:278_7": "paviveke nikkhittadhurā,",
  "anya-e0904n0:278_8": "na vīriyaṃ ārabhanti appattassa pattiyā anadhigatassa adhigamāya asacchikabhassa sacchikiriyāyā”ti evamādinā bhagavatā bhāsitaṃ.",
  "anya-e0904n0:279_0": "Okkācitavinītasutta",
  "anya-e0904n0:280_0": "Pucchā – tattheva āvuso chaṭṭhaṃ okkācitavinītasuttaṃ bhagavatā kathaṃ bhāsitaṃ.",
  "anya-e0904n0:281_0": "Vissajjanā –",
  "anya-e0904n0:281_1": "tattheva bhante chaṭṭhaṃ okkācitavinītasuttaṃ “dvemā bhikkhave parisā.",
  "anya-e0904n0:281_2": "Katamā dve,",
  "anya-e0904n0:281_3": "okkācitavinītā parisā no paṭipucchāvinītā,",
  "anya-e0904n0:281_4": "paṭipucchā vinītā parisā no okkācitavinītā”ti evamādinā bhante bhagavatā bhāsitaṃ.",
  "anya-e0904n0:282_0": "Puggalavagga",
  "anya-e0904n0:283_0": "Asantasannivāsasutta",
  "anya-e0904n0:284_0": "Pucchā – puggalavagge āvuso ekādasamaṃ asantasannivāsasuttaṃ bhagavatā kathaṃ bhāsitaṃ.",
  "anya-e0904n0:285_0": "Vissajjanā –",
  "anya-e0904n0:285_1": "puggalavagge bhante ekādasamaṃ asantasannivāsasuttaṃ “asantasannivāsañca vo bhikkhave desessāmi santasannivāsañca,",
  "anya-e0904n0:285_2": "taṃ suṇātha,",
  "anya-e0904n0:285_3": "sādhukaṃ manasikarotha bhāsissāmī”ti evamādinā bhagavatā bhāsitaṃ.",
  "anya-e0904n0:286_0": "Sukhavagga",
  "anya-e0904n0:287_0": "Pucchā – sukhavagge pana āvuso bhagavatā kīdisī dhammadesanāyo desitā.",
  "anya-e0904n0:288_0": "Vissajjanā –",
  "anya-e0904n0:288_1": "sukhavagge bhante bhagavatā “dvemāni bhikkhave sukhāni.",
  "anya-e0904n0:288_2": "Katamāni dve,",
  "anya-e0904n0:288_3": "gihisukhañca pabbajitasukhañca,",
  "anya-e0904n0:288_4": "imāni kho bhikkhave dve sukhāni.",
  "anya-e0904n0:288_5": "Etadaggaṃ bhikkhave imesaṃ dvinnaṃ sukhānaṃ yadidaṃ pabbajitasukha”nti evamādikā dhammadesanāyo desitā.",
  "anya-e0904n0:289_0": "Āyācanavagga",
  "anya-e0904n0:290_0": "Pucchā – āyācanavagge pana āvuso bhagavatā paṭhamādīni cattāri suttāni kathaṃ bhāsitāni.",
  "anya-e0904n0:291_0": "Vissajjanā –",
  "anya-e0904n0:291_1": "āyācanavagge bhante paṭhamādīni cattāri suttāni “saddho bhikkhave bhikkhu evaṃ sammā āyācamāno āyāceyya tādiso homi,",
  "anya-e0904n0:291_2": "yādisā sāriputtamoggallānā”ti,",
  "anya-e0904n0:291_3": "evamādinā bhagavatā bhāsitāni.",
  "anya-e0904n0:292_0": "Avaṇṇārahasutta",
  "anya-e0904n0:293_0": "Pucchā – tattheva āvuso pañcamaṃ avaṇṇārahasuttaṃ bhagavatā kathaṃ bhāsitaṃ.",
  "anya-e0904n0:294_0": "Vissajjanā –",
  "anya-e0904n0:294_1": "tattheva bhante pañcamaṃ avaṇṇārahasuttaṃ “dvīhi bhikkhave dhammehi samannāgato bālo abyatto asappuriso etaṃ upahataṃ attānaṃ pariharati,",
  "anya-e0904n0:294_2": "sāvajjo ca hoti sānuvajjo ca viññūnaṃ,",
  "anya-e0904n0:294_3": "bahuñca apuññaṃ pasavatī”ti,",
  "anya-e0904n0:294_4": "evamādinā bhagavatā bhāsitaṃ.",
  "anya-e0904n0:295_0": "Appasādanīyasutta",
  "anya-e0904n0:296_0": "Pucchā –",
  "anya-e0904n0:296_1": "tenāvuso bhagavatā…pe…",
  "anya-e0904n0:296_2": "sammāsambuddhena aṅguttaranikāye dukanipāte āyācanavagge chaṭṭhaṃ appasādanīyasuttaṃ kathaṃ bhāsitaṃ.",
  "anya-e0904n0:297_0": "Vissajjanā –",
  "anya-e0904n0:297_1": "chaṭṭhaṃ bhante appasādanīyasuttaṃ “dvīhi bhikkhave dhammehi samannāgato bālo abyatto asappuriso etaṃ upahataṃ attānaṃ pariharati,",
  "anya-e0904n0:297_2": "sāvajjo ca hoti sānuvajjo ca viññūnaṃ,",
  "anya-e0904n0:297_3": "bahuñca apuññaṃ pasavati.",
  "anya-e0904n0:297_4": "Katamehi dvīhi,",
  "anya-e0904n0:297_5": "ananuvicca apariyogāhetvā appasādanīye ṭhāne pasādaṃ upadaṃseti,",
  "anya-e0904n0:297_6": "ananuvicca apariyo gāhetvā pasādanīye ṭhāne appasādaṃ upadaṃsetī”ti evamādinā bhagavatā bhāsitaṃ.",
  "anya-e0904n0:298_0": "Mātāpitusutta",
  "anya-e0904n0:299_0": "Pucchā – tattheva āvuso sattamaṃ mātāpitusuttaṃ bhagavatā kathaṃ bhāsitaṃ.",
  "anya-e0904n0:300_0": "Vissajjanā –",
  "anya-e0904n0:300_1": "tattheva bhante sattamaṃ mātāpitusuttaṃ “dvīsu bhikkhave micchā paṭipajjamāno bālo abyatto asappuriso etaṃ upahataṃ attānaṃ pariharati,",
  "anya-e0904n0:300_2": "sāvajjo ca hohi sānuvajjo ca viññūnaṃ,",
  "anya-e0904n0:300_3": "bahuñca apuññaṃ pasavati.",
  "anya-e0904n0:300_4": "Katamesu dvīsu,",
  "anya-e0904n0:300_5": "mātari ca pitari cā”ti evamādinā bhagavatā bhāsitaṃ.",
  "anya-e0904n0:301_0": "Tathāgatasutta",
  "anya-e0904n0:302_0": "Pucchā – tattheva āvuso aṭṭhamaṃ tathāgatasuttaṃ bhagavatā kathaṃ bhāsitaṃ.",
  "anya-e0904n0:303_0": "Vissajjanā –",
  "anya-e0904n0:303_1": "tattheva bhante aṭṭhamaṃ tathāgatasuttaṃ “dvīsu bhikkhave micchāpaṭipajjamāno bālo abyatto asappuriso etaṃ upahataṃ attānaṃ pariharati,",
  "anya-e0904n0:303_2": "sāvajjo ca hoti sānuvajjo ca viññūnaṃ,",
  "anya-e0904n0:303_3": "bahuñca apuññaṃ pasavati.",
  "anya-e0904n0:303_4": "Katamesu dvīsu,",
  "anya-e0904n0:303_5": "tathāgate ca tathāgatasāvake cā”ti evamādinā bhagavatā bhāsitaṃ.",
  "anya-e0904n0:304_0": "Tikanipāta",
  "anya-e0904n0:305_0": "Bālavagga, bhayasutta",
  "anya-e0904n0:306_0": "Pucchā – tikanipāte pana āvuso paṭhamaṃ bhayasuttaṃ bhagavatā kattha kassa kathañca bhāsitaṃ.",
  "anya-e0904n0:307_0": "Vissajjanā –",
  "anya-e0904n0:307_1": "sāvatthiyaṃ bhante sambahulānaṃ “yāni kānici bhikkhave bhayāni uppajjanti,",
  "anya-e0904n0:307_2": "sabbāni tāni bālato uppajjanti no paṇḍitato.",
  "anya-e0904n0:307_3": "Ye keci uppaddavā uppajjanti,",
  "anya-e0904n0:307_4": "sabbete bālato uppajjanti no paṇḍitato.",
  "anya-e0904n0:307_5": "Yekeci upasaggā uppajjanti,",
  "anya-e0904n0:307_6": "sabbete bālato uppajjanti no paṇḍitato”ti evamādinā bhagavatā bhāsitaṃ.",
  "anya-e0904n0:308_0": "Cintīsutta",
  "anya-e0904n0:309_0": "Pucchā – tattheva āvuso tatiyaṃ cintīsuttaṃ bhagavatā kathaṃ bhāsitaṃ.",
  "anya-e0904n0:310_0": "Vissajjanā –",
  "anya-e0904n0:310_1": "tattheva bhante cintīsuttaṃ “tīṇimāni bhikkhave bālassa bālalakkhaṇāni bālanimittāni bālāpadānāni.",
  "anya-e0904n0:310_2": "Katamāni tīṇi,",
  "anya-e0904n0:310_3": "idha bhikkhave bālo duccintitacintī ca hoti dubbhāsitabhāsī ca dukkaṭakammakārī cā”ti evamādinā bhagavatā bhāsitaṃ.",
  "anya-e0904n0:311_0": "Accayasutta",
  "anya-e0904n0:312_0": "Pucchā – tattheva āvuso catutthaṃ accayasuttaṃ bhagavatā kathaṃ bhāsitaṃ.",
  "anya-e0904n0:313_0": "Vissajjanā –",
  "anya-e0904n0:313_1": "tattheva bhante catutthaṃ accayasuttaṃ “tīhi bhikkhave dhammehi samannāgato bālo veditabbo.",
  "anya-e0904n0:313_2": "Katamehi tīhi,",
  "anya-e0904n0:313_3": "accayaṃ accayato disvā yathādhammaṃ nappaṭikaroti,",
  "anya-e0904n0:313_4": "parassa kho pana accayaṃ desentassa yathādhammaṃ nappaṭiggaṇhātī”ti evamādinā bhagavatā bhāsitaṃ.",
  "anya-e0904n0:314_0": "Malasutta",
  "anya-e0904n0:315_0": "Pucchā – tattheva āvuso dasamaṃ malasuttaṃ bhagavatā kathaṃ bhāsitaṃ.",
  "anya-e0904n0:316_0": "Vissajjanā –",
  "anya-e0904n0:316_1": "tattheva bhante dasamaṃ malasuttaṃ “tīhi bhikkhave dhammehi samannāgato tayo male appahāya yathābhataṃ nikkhitto evaṃ niraye.",
  "anya-e0904n0:316_2": "Katamehi tīhi,",
  "anya-e0904n0:316_3": "dussīlo ca hoti,",
  "anya-e0904n0:316_4": "dussīlyamalañcassa appahīnaṃ hoti.",
  "anya-e0904n0:316_5": "Issukī ca hoti,",
  "anya-e0904n0:316_6": "issāmalañcassa appahīnaṃ hoti.",
  "anya-e0904n0:316_7": "Maccharī ca hoti,",
  "anya-e0904n0:316_8": "maccharamalañcassa appahīnaṃ hotī”ti evamādinā bhagavatā bhāsitaṃ.",
  "anya-e0904n0:317_0": "Rathakāravagga, ñātasutta",
  "anya-e0904n0:318_0": "Pucchā – rathakāravagge pana āvuso paṭhamaṃ ñātasuttaṃ bhagavatā kathaṃ bhāsitaṃ.",
  "anya-e0904n0:319_0": "Vissajjanā –",
  "anya-e0904n0:319_1": "paṭhamaṃ bhante ñātasuttaṃ “tīhi bhikkhave dhammehi samannāgato ñāto bhikkhu bahujanaahitāya paṭipanno",
  "anya-e0904n0:319_2": "hoti bahujana dukkhāya bahuno janassa anatthāya ahitāya dukkhāya devamanussānaṃ.",
  "anya-e0904n0:319_3": "Katamehi tīhi,",
  "anya-e0904n0:319_4": "ananulomike kāyakamme samādapeti,",
  "anya-e0904n0:319_5": "ananulomike vacīkamme samādapeti,",
  "anya-e0904n0:319_6": "ananulomikesu dhammesu samādapetī”ti evamādinā bhagavatā bhāsitaṃ.",
  "anya-e0904n0:320_0": "Āsaṃsasutta",
  "anya-e0904n0:321_0": "Pucchā – tattheva āvuso tatiyaṃ āsaṃsasuttaṃ bhagavatā kathaṃ bhāsitaṃ.",
  "anya-e0904n0:322_0": "Vissajjanā –",
  "anya-e0904n0:322_1": "tattheva bhante tatiyaṃ āsaṃsasuttaṃ “tayome bhikkhave puggalā santo saṃvijjamānā lokasmiṃ.",
  "anya-e0904n0:322_2": "Katame tayo nirāso āsaṃso”ti evamādinā bhagavatā bhāsitaṃ.",
  "anya-e0904n0:323_0": "Sacetanasutta",
  "anya-e0904n0:324_0": "Pucchā –",
  "anya-e0904n0:324_1": "tenāvuso bhagavatā…pe…",
  "anya-e0904n0:324_2": "sammāsambuddhena aṅguttaranikāye tikanipāte rathakāravagge pañcamaṃ sacetanasuttaṃ kattha kassa kathañca bhāsitaṃ.",
  "anya-e0904n0:325_0": "Vissajjanā –",
  "anya-e0904n0:325_1": "bārāṇasiyaṃ bhante sambahulānaṃ bhikkhūnaṃ ārabbha “bhūtapubbaṃ bhikkhave rājā ahosi sacetano nāma,",
  "anya-e0904n0:325_2": "atha kho bhikkhave rājā sacetano rathakāraṃ āmantesi ito me samma rathakāra channaṃ māsānaṃ paccayena",
  "anya-e0904n0:325_3": "saṅgāmo bhavissati sakkhissasi me samma rathakāra navaṃ cakkayugaṃ kātu”nti evamādinā bhagavatā bhāsitaṃ.",
  "anya-e0904n0:326_0": "Apaṇṇakasutta",
  "anya-e0904n0:327_0": "Pucchā – tattheva āvuso chaṭṭhaṃ apaṇṇakasuttaṃ bhagavatā kathaṃ bhāsitaṃ.",
  "anya-e0904n0:328_0": "Vissajjanā –",
  "anya-e0904n0:328_1": "chaṭṭhaṃ bhante apaṇṇakasuttaṃ “tīhi bhikkhave dhammehi samannāgato bhikkhu apaṇṇakapaṭipadaṃ paṭipanno hoti,",
  "anya-e0904n0:328_2": "yoni cassa āraddhā hoti āsavānaṃ khayāya.",
  "anya-e0904n0:328_3": "Katamehi tīhi,",
  "anya-e0904n0:328_4": "idha bhikkhave bhikkhu indriyesu guttadvāro hoti,",
  "anya-e0904n0:328_5": "bhojane mattaññū hoti,",
  "anya-e0904n0:328_6": "jāgariyamanuyutto hotī”ti evamādinā bhagavatā bhāsitaṃ.",
  "anya-e0904n0:329_0": "Devalokasutta",
  "anya-e0904n0:330_0": "Pucchā – tattheva āvuso aṭṭhamaṃ devalokasuttaṃ bhagavatā kathaṃ bhāsitaṃ.",
  "anya-e0904n0:331_0": "Vissajjanā –",
  "anya-e0904n0:331_1": "tattheva bhante aṭṭhamaṃ devalokasuttaṃ “sace vo bhikkhave aññatitthiyā paribbājakā evaṃ puccheyyuṃ “devalokūpapattiyā",
  "anya-e0904n0:331_2": "āvuso samaṇe gotame brahmacariyaṃ vussathā’ti.",
  "anya-e0904n0:331_3": "Nanu tumhe bhikkhave evaṃ puṭṭhā aṭṭīyeyyātha harāyeyyātha jiguccheyyāthā”ti evamādinā bhagavatā bhāsitaṃ.",
  "anya-e0904n0:332_0": "Paṭhama pāpaṇikasutta",
  "anya-e0904n0:333_0": "Pucchā – tattheva āvuso navamaṃ paṭhamapāpaṇikasuttaṃ bhagavatā kathaṃ bhāsitaṃ.",
  "anya-e0904n0:334_0": "Vissajjanā –",
  "anya-e0904n0:334_1": "tattheva bhante navamaṃ paṭhamapāpaṇikasuttaṃ “tīhi bhikkhave aṅgehi samannāgato pāpaṇiko abhabbo anadhigataṃ vā bhogaṃ adhigantuṃ,",
  "anya-e0904n0:334_2": "adhigataṃ vā bhogaṃ phātiṃ kātuṃ.",
  "anya-e0904n0:334_3": "Katamehi tīhi,",
  "anya-e0904n0:334_4": "idha bhikkhave pāpaṇiko pubbaṇhasamayaṃ na sakkaccaṃ kammantaṃ adhiṭṭhātī”ti evamādinā bhagavatā bhāsitaṃ.",
  "anya-e0904n0:335_0": "Puggalavagga",
  "anya-e0904n0:336_0": "Gilānasutta",
  "anya-e0904n0:337_0": "Pucchā – puggalavagge pana āvuso dutiyaṃ gilānasuttaṃ bhagavatā kathaṃ bhāsitaṃ.",
  "anya-e0904n0:338_0": "Vissajjanā –",
  "anya-e0904n0:338_1": "puggalavagge bhante dutiyaṃ gilānasuttaṃ “tayome bhikkhave gilānā santo saṃvijjamānā lokasmiṃ.",
  "anya-e0904n0:338_2": "Katame tayo,",
  "anya-e0904n0:338_3": "idha bhikkhave ekacco gilāno labhanto vā sappāyāni bhojanāni alabhanto vā sappāyāni bhojanāni,",
  "anya-e0904n0:338_4": "labhanto vā sappāyāni bhesajjāni alabhanto vā sappāyāni bhesajjāni,",
  "anya-e0904n0:338_5": "labhanto vā patirūpaṃ upaṭṭhākaṃ alabhanto vā patirūpaṃ upaṭṭhākaṃ vuṭṭhāti tamhā ābādhā”ti evamādinā bhagavatā bhāsitaṃ.",
  "anya-e0904n0:339_0": "Bahukārasutta",
  "anya-e0904n0:340_0": "Pucchā – tattheva āvuso catutthaṃ bahukārasuttaṃ bhagavatā kathaṃ bhāsitaṃ.",
  "anya-e0904n0:341_0": "Vissajjanā –",
  "anya-e0904n0:341_1": "tattheva bhante catutthaṃ bahukārasuttaṃ “tayo me bhikkhave puggalā puggalassa bahukārā.",
  "anya-e0904n0:341_2": "Katame tayo,",
  "anya-e0904n0:341_3": "yaṃ bhikkhave puggalaṃ āgamma puggalo buddhaṃ saraṇaṃ gato hoti,",
  "anya-e0904n0:341_4": "dhammaṃ saraṇaṃ gato hoti,",
  "anya-e0904n0:341_5": "saṅghaṃ saraṇaṃ gato hoti.",
  "anya-e0904n0:341_6": "Ayaṃ bhikkhave puggalo imassa puggalassa bahukāro”ti evamādinā bhagavatā bhāsitaṃ.",
  "anya-e0904n0:342_0": "Jigucchitabbasutta",
  "anya-e0904n0:343_0": "Pucchā –",
  "anya-e0904n0:343_1": "tenāvuso bhagavatā jānatā passatā…pe…",
  "anya-e0904n0:343_2": "sammāsambuddhena aṅguttaranikāye tikanipāte puggalavagge sattamaṃ jigucchitabbasuttaṃ kathaṃ bhāsitaṃ.",
  "anya-e0904n0:344_0": "Vissajjanā –",
  "anya-e0904n0:344_1": "sattamaṃ bhante jigucchitabbasuttaṃ “tayome bhikkhave puggalā santo saṃvijjamānā lokasmiṃ.",
  "anya-e0904n0:344_2": "Katame tayo,",
  "anya-e0904n0:344_3": "atthi bhikkhave puggalo jigucchitabbo na sevitabbo na bhajitabbo na payirupāsitabbo,",
  "anya-e0904n0:344_4": "atthi bhikkhave puggalo ajjhupekkhitabbo na sevitabbo na bhajitabbo na payirupāsitabbo,",
  "anya-e0904n0:344_5": "atthi bhikkhave puggalo sevitabbo bhajitabbo payirupāsitabbo”ti evaṃ kho bhante bhagavatā bhāsitaṃ.",
  "anya-e0904n0:345_0": "Pucchā –",
  "anya-e0904n0:345_1": "kathañcāvuso tattha bhagavatā jigucchitabbo puggalo nasevitabbo nabhajitabbo na payirupāsitabbo pakāsito.",
  "anya-e0904n0:346_0": "Vissajjanā –",
  "anya-e0904n0:346_1": "“katamo ca bhikkhave puggalo jigucchitabbo na sevitabbo na bhajitabbo na payirupāsitabbo.",
  "anya-e0904n0:346_2": "Idha bhikkhave ekacco dussīlo hoti pāpadhammo asucisaṅkassarasamācāro paṭicchannakammanto assamaṇo samaṇapaṭiñño",
  "anya-e0904n0:346_3": "abrahmacārī brahmacāripaṭiñño antopūti avassuto kasambujāto,",
  "anya-e0904n0:346_4": "evarūpo bhikkhave puggalo jigucchitabbo na sevitabbo na bhajitabbo na payirupāsitabbo”ti evamādinā bhante",
  "anya-e0904n0:346_5": "bhagavatā jigucchitabbo na sevitabbo na bhajitabbo na payirupāsitabbo puggalo pakāsito.",
  "anya-e0904n0:347_0": "Pucchā –",
  "anya-e0904n0:347_1": "kathaṃ panāvuso tattha bhagavatā ajjhupekkhitabbo puggalo na sevitabbo na bhajitabbo na payirupāsitabbo pakāsito.",
  "anya-e0904n0:348_0": "Vissajjanā –",
  "anya-e0904n0:348_1": "katamo ca bhikkhave puggalo ajjhupekkhitabbo na sevitabbo na bhajitabbo na payirupāsitabbo,",
  "anya-e0904n0:348_2": "idha bhikkhave ekacco puggalo kodhano hoti upāyāsabahulo,",
  "anya-e0904n0:348_3": "appampi vutto samāno abhisajjati kuppati byāpajjati patitthīyati,",
  "anya-e0904n0:348_4": "kopañca dosañca appaccayañca pātukarotī”ti evamādinā bhante bhagavatā tattha ajjhupekkhitabbo na sevitabbo",
  "anya-e0904n0:348_5": "na bhajitabbo na payirupāsitabbo puggalo pakāsito.",
  "anya-e0904n0:349_0": "Pucchā – kathaṃ panāvuso tattha bhagavatā sevitabbo puggalo bhajitabbo payirupāsitabbo pakāsito.",
  "anya-e0904n0:350_0": "Vissajjanā –",
  "anya-e0904n0:350_1": "“katamo ca bhikkhave puggalo sevitabbo bhajitabbo payirupāsitabbo,",
  "anya-e0904n0:350_2": "idha bhikkhave ekacco puggalo sīlavā hoti kalyāṇadhammo,",
  "anya-e0904n0:350_3": "evarūpo bhikkhave puggalo sevitabbo bhajitabbo payirupāsitabbo”ti evamādinā bhante tattha bhagavatā sevitabbo",
  "anya-e0904n0:350_4": "puggalo bhajitabbo payirupāsitabbo pakāsito.",
  "anya-e0904n0:351_0": "Gūthabhāṇīsutta",
  "anya-e0904n0:352_0": "Pucchā – tattheva āvuso puggalavagge aṭṭhamaṃ gūthabhāṇīsuttaṃ bhagavatā kathaṃ bhāsitaṃ.",
  "anya-e0904n0:353_0": "Vissajjanā –",
  "anya-e0904n0:353_1": "tattheva bhante puggalavagge aṭṭhamaṃ gūthabhāṇīsuttaṃ “tayo me bhikkhave puggalā santo saṃvijjamānā lokasmiṃ.",
  "anya-e0904n0:353_2": "Katame tayo,",
  "anya-e0904n0:353_3": "gūthabhāṇī pupphabhāṇī madhubhāṇī”ti evaṃ kho bhagavatā bhāsitaṃ.",
  "anya-e0904n0:354_0": "Gūthabhāṇīpuggala",
  "anya-e0904n0:355_0": "Pucchā – kathañcāvuso tattha bhagavatā gūthabhāṇīpuggalo pakāsito.",
  "anya-e0904n0:356_0": "Vissajjanā –",
  "anya-e0904n0:356_1": "katamo ca bhikkhave puggalo gūthabhāṇī,",
  "anya-e0904n0:356_2": "idha bhikkhave ekacco puggalo sabhaggato vā parisaggato vā ñātimajjhagatovā pūgamajjhagatovā rājakulamajjhagatovā",
  "anya-e0904n0:356_3": "abhinīto sakkhipuṭṭho “ehambho purisa yaṃ jānāsi,",
  "anya-e0904n0:356_4": "taṃ vadehī”ti.",
  "anya-e0904n0:356_5": "So ajānaṃ vā āha “jānāmī”ti,",
  "anya-e0904n0:356_6": "jānaṃ vā āha “na jānāmī”ti,",
  "anya-e0904n0:356_7": "apassaṃ vā āha “passāmī”ti,",
  "anya-e0904n0:356_8": "passaṃ vā āha “na passāmī”ti.",
  "anya-e0904n0:356_9": "Iti attahetu vā parahetu vā āmisakiñcikkhahetu vā sampajānamusā bhāsitā hoti.",
  "anya-e0904n0:356_10": "Ayaṃ vuccati bhikkhave puggalo gūthabhāṇīti,",
  "anya-e0904n0:356_11": "evaṃ kho bhante tattha bhagavatā gūthabhāṇīpuggalo pakāsito.",
  "anya-e0904n0:357_0": "Pupphabhāṇīpuggala",
  "anya-e0904n0:358_0": "Pucchā – kathaṃ panāvuso tattha bhagavatā pupphabhāṇīpuggalo pakāsito.",
  "anya-e0904n0:359_0": "Vissajjanā –",
  "anya-e0904n0:359_1": "katamo ca bhikkhave puggalo pupphabhāṇī,",
  "anya-e0904n0:359_2": "idha bhikkhave ekacco puggalo sabhaggato vā parisaggato vā ñātimajjhagato vā pūgamajjhagatovā rājakulamajjhagato",
  "anya-e0904n0:359_3": "vā abhinīto sakkhipuṭṭho “ehambho purisa yaṃ pajānāsi,",
  "anya-e0904n0:359_4": "taṃ vadehī”ti.",
  "anya-e0904n0:359_5": "So ajānaṃ vā āha “na jānāmī”ti,",
  "anya-e0904n0:359_6": "jānaṃ vā āha “jānāmī”ti,",
  "anya-e0904n0:359_7": "apassaṃ vā āha “na passāmī”ti,",
  "anya-e0904n0:359_8": "passaṃ vā āha “passāmī”ti,",
  "anya-e0904n0:359_9": "iti attahetu vā parahetu vā āmisakiñcikkhahetu vā na sampajānamusā bhāsitā hoti,",
  "anya-e0904n0:359_10": "ayaṃ vuccati bhikkhave puggalo pupphabhāṇīti,",
  "anya-e0904n0:359_11": "evaṃ kho bhante tattha bhagavatā pupphabhāṇīpuggalo pakāsito.",
  "anya-e0904n0:360_0": "Madhubhāṇīpuggala",
  "anya-e0904n0:361_0": "Pucchā – kathaṃ panāvuso tattha bhagavatā madhubhāṇī puggalo pakāsito.",
  "anya-e0904n0:362_0": "Vissajjanā –",
  "anya-e0904n0:362_1": "katamo ca bhikkhave puggalo madhubhāṇī,",
  "anya-e0904n0:362_2": "idha bhikkhave ekacco puggalo pharusaṃ vācaṃ pahāya pharusāya vācāya paṭivirato",
  "anya-e0904n0:363_0": "Hotīti evamādinā bhante bhagavatā tattha madhubhāṇī puggalo pakāsito.",
  "anya-e0904n0:364_0": "Andhasutta",
  "anya-e0904n0:365_0": "Pucchā – tattheva āvuso puggalavagge navamaṃ andhasuttaṃ bhagavatā kathaṃ bhāsitaṃ.",
  "anya-e0904n0:366_0": "Vissajjanā –",
  "anya-e0904n0:366_1": "tattheva bhante puggalavagge navamaṃ andhasuttaṃ “tayome bhikkhave puggalā santo saṃvijjamānā lokasmiṃ.",
  "anya-e0904n0:366_2": "Katame tayo andho ekacakkhu dvicakkhū”ti,",
  "anya-e0904n0:366_3": "evaṃ kho bhante bhagavatā bhāsitaṃ.",
  "anya-e0904n0:367_0": "Pucchā – kīdiso āvuso puggalo tattha bhagavatā andho akkhāto.",
  "anya-e0904n0:368_0": "Vissajjanā –",
  "anya-e0904n0:368_1": "yassa bhante bhogesu ceva dhammesu ca paññācakkhu natthi,",
  "anya-e0904n0:368_2": "ediso bhante puggalo tattha bhagavatā andho akkhāto.",
  "anya-e0904n0:369_0": "Pucchā – kīdiso pana āvuso puggalo tattha bhagavatā ekacakkhu akkhāto.",
  "anya-e0904n0:370_0": "Vissajjanā –",
  "anya-e0904n0:370_1": "yassa bhante bhogesuyeva paññācakkhu atthi na dhammesu.",
  "anya-e0904n0:370_2": "Īdiso bhante puggalo tattha bhagavatā ekacakkhu akkhāto.",
  "anya-e0904n0:371_0": "Pucchā – kīdiso pana āvuso puggalo tattha bhagavatā dvicakkhu akkhāto.",
  "anya-e0904n0:372_0": "Vissajjanā –",
  "anya-e0904n0:372_1": "yassa bhante bhogesu ceva dhammesu ca paññācakkhu atthi,",
  "anya-e0904n0:372_2": "īdiso bhante puggalo tattha bhagavatā dvicakkhu akkhāto.",
  "anya-e0904n0:373_0": "Avakujjasutta",
  "anya-e0904n0:374_0": "Pucchā –",
  "anya-e0904n0:374_1": "tenāvuso bhagavatā jānatā passatā…pe…",
  "anya-e0904n0:374_2": "sammāsambuddhena aṅguttaranikāye tikanipāte puggalavagge dasamaṃ avakujjasuttaṃ kathaṃ bhāsitaṃ.",
  "anya-e0904n0:375_0": "Vissajjanā –",
  "anya-e0904n0:375_1": "dasamaṃ bhante avakujjasuttaṃ “tayo me bhikkhave puggalā santo saṃvijjamānā lokasmiṃ.",
  "anya-e0904n0:375_2": "Katame tayo,",
  "anya-e0904n0:375_3": "avakujjapañño puggalo ucchaṅgapañño puggalo puthupañño puggalo.",
  "anya-e0904n0:375_4": "Katamo ca bhikkhave avakujjapañño puggalo.",
  "anya-e0904n0:375_5": "Idha bhikkhave ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya,",
  "anya-e0904n0:375_6": "tassa bhikkhū dhammaṃ desentiādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ pakāsenti.",
  "anya-e0904n0:375_7": "So tasmiṃ āsane nisinno tassā kathāya nevādiṃ manasikaroti,",
  "anya-e0904n0:375_8": "na majjhaṃ manasikaroti,",
  "anya-e0904n0:375_9": "na pariyosānaṃ manasikaroti,",
  "anya-e0904n0:375_10": "vuṭṭhitopi tamhā āsanā tassā kathāya nevādiṃ manasikaroti,",
  "anya-e0904n0:375_11": "na majjhaṃ manasikaroti,",
  "anya-e0904n0:375_12": "na pariyosānaṃ manasikarotī”ti evamādinā bhagavatā bhāsitaṃ.",
  "anya-e0904n0:376_0": "Devadūtavagga, sabrahmakasutta",
  "anya-e0904n0:377_0": "Pucchā – devadūtavagge pana āvuso paṭhamaṃ sabrahmakasuttaṃ bhagavatā kathaṃ bhāsitaṃ.",
  "anya-e0904n0:378_0": "Vissajjanā –",
  "anya-e0904n0:378_1": "devadūtavagge bhante paṭhamaṃ sabrahmakasuttaṃ “sabrahmakāni bhikkhave tāni kulāni,",
  "anya-e0904n0:378_2": "yesaṃ puttānaṃ mātāpitaro ajjhāgāre pūjitā honti.",
  "anya-e0904n0:378_3": "Sapubbacariyakāni bhikkhave tāni kulāni,",
  "anya-e0904n0:378_4": "yesaṃ puttānaṃ mātāpitaro ajjhāgāre pūjitā honti.",
  "anya-e0904n0:378_5": "Āhuneyyāni bhikkhave tāni kulāni,",
  "anya-e0904n0:378_6": "yesaṃ puttānaṃ mātāpitaro ajjhāgāre pūjitā honti.",
  "anya-e0904n0:378_7": "Brahmāti bhikkhave mātāpitūnaṃ etaṃ adhivacanaṃ.",
  "anya-e0904n0:378_8": "Pubbācariyāti bhikkhave mātāpitūnaṃ etaṃ adhivacanaṃ.",
  "anya-e0904n0:378_9": "Āhuneyyāti bhikkhave etaṃ mātāpitūnaṃ adhivacanaṃ.",
  "anya-e0904n0:378_10": "Taṃ kissa hetu,",
  "anya-e0904n0:378_11": "bahukārā bhikkhave mātāpitaro puttānaṃ āpādakā posakā imassa lokassa dassetāro”ti,",
  "anya-e0904n0:378_12": "evaṃ kho bhante bhagavatā bhāsitaṃ.",
  "anya-e0904n0:379_0": "Brahmāti mātāpitaro, pubbācariyāti vuccare;",
  "anya-e0904n0:380_0": "Āhuneyyā ca puttānaṃ, pajāya anukampakā;",
  "anya-e0904n0:381_0": "Tasmā hi ne namasseyya, sakkareyya ca paṇḍito;",
  "anya-e0904n0:382_0": "Annena atha pānena, vatthena sayanena ca;",
  "anya-e0904n0:383_0": "Ucchādanena nhāpanena, pādānaṃ dhovanena ca;",
  "anya-e0904n0:384_0": "Tāya naṃ pāricariyāya, mātāpitūsu paṇḍitā.",
  "anya-e0904n0:385_0": "Idheva naṃ pasaṃsanti, pecca sagge pamodatīti –",
  "anya-e0904n0:386_0": "Pucchā – tattheva āvuso pañcamaṃ hatthakasuttaṃ bhagavatā kathaṃ bhāsitaṃ.",
  "anya-e0904n0:387_0": "Vissajjanā –",
  "anya-e0904n0:387_1": "pañcamaṃ bhante hatthakasuttaṃ āḷaviyaṃ hatthakaṃ āḷavakaṃ ārabbha bhāsitaṃ.",
  "anya-e0904n0:387_2": "Hatthako bhante āḷavako bhagavantaṃ etadavoca “kacci bhante bhagavā sukhamasayitthā”ti.",
  "anya-e0904n0:387_3": "Tasmiṃ bhante vatthusmiṃ “evaṃ kumāra sukhamasayittha ye ca pana loke sukhaṃ senti,",
  "anya-e0904n0:387_4": "ahaṃ tesaṃ aññataro”ti evamādinā bhante bhagavatā bhāsitaṃ.",
  "anya-e0904n0:388_0": "“Kacci bhante bhagavā sukhamasayittha”.",
  "anya-e0904n0:389_0": "“Evaṃ kumāra sukhamasayittha, ye ca pana loke sukhaṃ senti, ahaṃ tesaṃ aññataro”.",
  "anya-e0904n0:390_0": "“Evaṃ kumāra sukhamasayittha, ye ca pana loke sukhaṃ senti, ahaṃ tesaṃ aññataro”.",
  "anya-e0904n0:391_0": "“Sabbadā ve sukhaṃ seti,",
  "anya-e0904n0:392_0": "Brāhmaṇo parinibbuto;",
  "anya-e0904n0:393_0": "Yo na limpati kāmesu,",
  "anya-e0904n0:394_0": "Sītibhūto nirūpadhi;",
  "anya-e0904n0:395_0": "Sabbā āsattiyo chetvā,",
  "anya-e0904n0:396_0": "Vineyya hadaye daraṃ;",
  "anya-e0904n0:397_0": "Upasanto sukhaṃ seti;",
  "anya-e0904n0:398_0": "Santiṃ pappuyya cetaso” hu –",
  "anya-e0904n0:399_0": "Devadūtasutta",
  "anya-e0904n0:400_0": "Pucchā –",
  "anya-e0904n0:400_1": "tenāvuso bhagavatā…pe…",
  "anya-e0904n0:400_2": "sammāsambuddhena aṅguttaranikāye tikanipāte devadūtavagge chaṭṭhaṃ devadūtasuttaṃ kathaṃ bhāsitaṃ.",
  "anya-e0904n0:401_0": "Vissajjanā –",
  "anya-e0904n0:401_1": "chaṭṭhaṃ bhante devadūtasuttaṃ “tīṇimāni bhikkhave devadūtāni.",
  "anya-e0904n0:401_2": "Katamāni tīṇi,",
  "anya-e0904n0:401_3": "idha bhikkhave ekacco kāyena duccaritaṃ carati,",
  "anya-e0904n0:401_4": "vācāya duccaritaṃ carati,",
  "anya-e0904n0:401_5": "manasā duccaritaṃ carati.",
  "anya-e0904n0:401_6": "So kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ",
  "anya-e0904n0:401_7": "maraṇā apāyaṃ duggatiṃ vinipātaṃ nirayaṃ upapajjati.",
  "anya-e0904n0:401_8": "Tamenaṃ bhikkhave nirayapālā nānābāhāsu gahetvā yamassa rañño dassenti-",
  "anya-e0904n0:401_9": "ayaṃ deva puriso amatteyyo apetteyyo asāmañño abrahmañño,",
  "anya-e0904n0:401_10": "na kule jeṭṭhapacāyī,",
  "anya-e0904n0:401_11": "imassa devo daṇḍaṃ paṇetū”ti.",
  "anya-e0904n0:401_12": "Evaṃ kho bhante bhagavatā bhāsitaṃ.",
  "anya-e0904n0:402_0": "Pucchā – kathañcāvuso tattha bhagavatā yamassa rañño paṭhamadevadūta samanuyuñjanā pakāsitā.",
  "anya-e0904n0:403_0": "Vissajjanā –",
  "anya-e0904n0:403_1": "tamenaṃ bhikkhave yamo rājā paṭhamaṃ devadūtaṃ samanuyuñjati samanugāhati samanubhāsati “ambho purisa",
  "anya-e0904n0:403_2": "na tvaṃ addasa manussesu paṭhamaṃ devadūtaṃ pātubhūta”nti evamādinā bhante tattha bhagavatā yamassa rañño",
  "anya-e0904n0:403_3": "paṭhamadevadūtasamanuyuñjanā pakāsitā.",
  "anya-e0904n0:404_0": "“Ambho purisa na tvaṃ addasa manussesu paṭhamaṃ devadūtaṃ pātubhūtaṃ”.",
  "anya-e0904n0:405_0": "Dutiya devadūta",
  "anya-e0904n0:406_0": "Pucchā – kathaṃ panāvuso tattha bhagavatā yamassa rañño dutiyadevadūta samanuyuñjanā pakāsitā.",
  "anya-e0904n0:407_0": "Vissajjanā –",
  "anya-e0904n0:407_1": "tamenaṃ bhikkhave yamo rājā paṭhamaṃ devadūtaṃ samanuyuñjitvā samanugāhitvā samanubhāsitvā dutiyaṃ devadūtaṃ",
  "anya-e0904n0:407_2": "samanuyuñjati samanugāhati samanubhāsati “ambho purisa na tvaṃ addasa manussesu dutiyaṃ devadūtaṃ pātubhūta”nti",
  "anya-e0904n0:407_3": "evamādinā bhante tattha bhagavatā yamassa rañño dutiyā devadūtasamanuyuñjanā pakāsitā.",
  "anya-e0904n0:408_0": "“Ambho purisa na tvaṃ addasa manussesu dutiya devadūtaṃ pātubhūtaṃ”.",
  "anya-e0904n0:409_0": "“Ambho purisa na tvaṃ addasa manussesu itthīṃ vā purisaṃ vā ābādhikaṃ dukkhitaṃ bāḷhagilānaṃ sake muttakarīse",
  "anya-e0904n0:409_1": "palipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ” –",
  "anya-e0904n0:410_0": "Tatiya devadūta",
  "anya-e0904n0:411_0": "Pucchā – kathaṃ panāvuso tattha bhagavatā yamassa rañño tatiyadevadūta samanuyuñjanā pakāsitā.",
  "anya-e0904n0:412_0": "Vissajjanā –",
  "anya-e0904n0:412_1": "tamenaṃ bhikkhave yamo rājā dutiyaṃ devadūtaṃ samanuyuñjitvā samanugāhitvā samanubhāsitvā tatiyaṃ devadūtaṃ",
  "anya-e0904n0:412_2": "samanuyuñjati samanugāhati samanubhāsati “ambho purisa natvaṃ manussesu tatiyaṃ devadūtaṃ pātubhūtanti”",
  "anya-e0904n0:412_3": "evamādinā bhante tattha bhagavatā yamassa rañño tatiyā devadūtasamanuyuñjanā pakāsitā.",
  "anya-e0904n0:413_0": "“Ambho purisa na tvaṃ addasa manussesu tatiyaṃ devadūtaṃ pātubhūtaṃ”.",
  "anya-e0904n0:414_0": "“Ambho purisa na tvaṃ addasa manussesu itthiṃ vā purisaṃ vā ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ” –",
  "anya-e0904n0:415_0": "“Nāsakkhissaṃ bhante pamādassaṃ bhante” –",
  "anya-e0904n0:416_0": "Pucchā – kathaṃ panāvuso tattha bhagavatā nerayikassa sattassa niraya dukkhapaṭisaṃvedanā pakāsitā.",
  "anya-e0904n0:417_0": "Vissajjanā –",
  "anya-e0904n0:417_1": "tamenaṃ bhikkhave “yamo rājā tatiyaṃ devadūtaṃ samanuyuñjitvā samanugāhitvā samanubhāsitvā tuṇhī hoti.",
  "anya-e0904n0:417_2": "Tamenaṃ bhikkhave nirayapālā pañcavidhabandhanaṃ nāma kāraṇaṃ karonti,",
  "anya-e0904n0:417_3": "tattaṃ ayokhilaṃ hatthe gamenti,",
  "anya-e0904n0:417_4": "tattaṃ ayokhilaṃ dutiyasmiṃ hatthe gamenti,",
  "anya-e0904n0:417_5": "tattaṃ ayokhilaṃ pāde gamenti,",
  "anya-e0904n0:417_6": "tattaṃ ayokhilaṃ dutiyasmiṃ pāde gamenti,",
  "anya-e0904n0:417_7": "tattaṃ ayokhilaṃ majjheurasmiṃ gamenti.",
  "anya-e0904n0:417_8": "So tattha dukkhā tibbā kharā kaṭukā vedanā vedayati,",
  "anya-e0904n0:417_9": "na ca tāva kālaṃ karoti,",
  "anya-e0904n0:417_10": "yāva na taṃ pāpakammaṃ byantīhotī”ti evamādinā bhante tattha bhagavatā nerayikassa nirayadukkhapaṭisaṃvedanā pakāsitā.",
  "anya-e0904n0:418_0": "Saṃvejanīyakathā",
  "anya-e0904n0:419_0": "Pucchā – kathaṃ panāvuso tattha bhagavatā saṃvejanīyakathā kathitā.",
  "anya-e0904n0:420_0": "Vissajjanā –",
  "anya-e0904n0:420_1": "bhūtapubbaṃ bhikkhave yamassa rañño etadahosi “ye kira bho loke pāpakāni kammāni karonti,",
  "anya-e0904n0:420_2": "te evarūpā vividhā kammakaraṇā karīyanti,",
  "anya-e0904n0:420_3": "ahovatāhaṃ manussattaṃ labheyyaṃ,",
  "anya-e0904n0:420_4": "tathāgato ca loke uppajjeyya arahaṃ sammāsambuddho”ti evamādinā bhante tattha bhagavatā saṃvejanīyakathā kathitā.",
  "anya-e0904n0:421_0": "“Ye kira bho loke pāpakāni kammāni karonti”.",
  "anya-e0904n0:422_0": "“Coditā devadūtehi, ye pamajjanti māṇavā;",
  "anya-e0904n0:423_0": "Te dīgharattaṃ socanti, hīnakāyūpagā narā.",
  "anya-e0904n0:424_0": "Ye ca kho devadūtehi, santo sappurisā idha;",
  "anya-e0904n0:425_0": "Coditā na pamajjanti, ariyadhamme kudācanaṃ.",
  "anya-e0904n0:426_0": "Upādāne bhayaṃ disvā, jātimaraṇasambhave;",
  "anya-e0904n0:427_0": "Anupādā vimuccanti, jātimaraṇasaṅkhaye.",
  "anya-e0904n0:428_0": "Te appamattā sukhino, diṭṭhadhammābhinibbutā;",
  "anya-e0904n0:429_0": "Sabbaverabhayātītā, sabbadukkhaṃ upaccaguṃ” hu –",
  "anya-e0904n0:430_0": "Catumahārājasutta",
  "anya-e0904n0:431_0": "Pucchā –",
  "anya-e0904n0:431_1": "tenāvuso bhagavatā…pe…",
  "anya-e0904n0:431_2": "sammāsambuddhena aṅguttaranikāye tikanipāte devadūtavagge aṭṭhamaṃ catumahārājasuttaṃ kathaṃ bhāsitaṃ.",
  "anya-e0904n0:432_0": "Vissajjanā –",
  "anya-e0904n0:432_1": "aṭṭhamaṃ bhante catumahārājasuttaṃ “aṭṭhamiyaṃ bhikkhave pakkhassa catunnaṃ mahārājānaṃ amaccā pārisajjā",
  "anya-e0904n0:432_2": "imaṃ lokaṃ anuvicaranti kacci bahū manussā manussesu matteyyā petteyyā sāmaññā brahmaññā kule jeṭṭhapacāyino,",
  "anya-e0904n0:432_3": "uposathaṃ upavasanti paṭijāgaronti,",
  "anya-e0904n0:432_4": "puññāni karontī”ti evamādinā bhagavatā bhāsitaṃ.",
  "anya-e0904n0:433_0": "Appakā kho mārisā manussā manussesu matteyyā petteyyā sāmaññā brahmaññā kule jeṭṭhapacāyino,",
  "anya-e0904n0:433_1": "uposathaṃ upavasanti paṭijāgaronti,",
  "anya-e0904n0:433_2": "puññāni karonti.",
  "anya-e0904n0:434_0": "“Dibbā vata bho kāyā parihāyissanti, paripūrissanti asura kāyā” –",
  "anya-e0904n0:435_0": "Bahū kho mārisā manussā manussesu matteyyā petteyyā sāmaññā brahmaññā kule jeṭṭhapacāyino,",
  "anya-e0904n0:435_1": "uposathaṃ upavasanti paṭijāgaronti,",
  "anya-e0904n0:435_2": "puññāni karonti.",
  "anya-e0904n0:436_0": "“Dibbā vata bho kāyā paripūrissanti, parihāyissanti asura kāyā” –",
  "anya-e0904n0:437_0": "Ādhipateyyāsutta",
  "anya-e0904n0:438_0": "Pucchā – tattheva āvuso dasamaṃ ādhipateyyasuttaṃ bhagavatā kathaṃ bhāsitaṃ.",
  "anya-e0904n0:439_0": "Vissajjanā –",
  "anya-e0904n0:439_1": "tattheva bhante dasamaṃ ādhipateyyasuttaṃ “tīṇimāni bhikkhave ādhipateyyāni.",
  "anya-e0904n0:439_2": "Katamāni tīṇi,",
  "anya-e0904n0:439_3": "attādhipateyyaṃ lokādhipateyyaṃ dhammādhipateyyaṃ.",
  "anya-e0904n0:439_4": "Katamañca bhikkhave attādhipateyyaṃ,",
  "anya-e0904n0:439_5": "idha bhikkhave bhikkhu araññagato vā rukkhamūlagato vā suññāgāragato vā iti paṭisañcikkhatī”ti evamādinā bhagavatā bhāsitaṃ.",
  "anya-e0904n0:440_0": "Brāhmaṇavagga, paribbājakasutta",
  "anya-e0904n0:441_0": "Pucchā –",
  "anya-e0904n0:441_1": "brāhmaṇavagge āvuso catutthaṃ paribbājakasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:442_0": "Vissajjanā –",
  "anya-e0904n0:442_1": "brāhmaṇavagge bhante catutthaṃ paribbājakasuttaṃ aññataraṃ brāhmaṇa paribbājakaṃ ārabbha bhāsitaṃ.",
  "anya-e0904n0:442_2": "Aññataro bhante brāhmaṇaparibbājako bhagavantaṃ etadavoca “sanniṭṭhiko dhammo sandiṭṭhiko dhammoti bho gotama vuccati,",
  "anya-e0904n0:442_3": "kittāvatānu kho bho gotama sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhī”ti.",
  "anya-e0904n0:442_4": "Tasmiṃ bhante vatthusmiṃ “ratto kho brāhmaṇa rāgena abhibhūto pariyādinnacitto attabyābādhāyapi ceteti,",
  "anya-e0904n0:442_5": "parabyābādhāyapi ceteti,",
  "anya-e0904n0:442_6": "ubhaya byābādhāyapi ceteti,",
  "anya-e0904n0:442_7": "cetasikampi dukkhaṃ domanassaṃ paṭisaṃvedeti,",
  "anya-e0904n0:442_8": "rāge pahīne nevattabyābādhāyapi ceteti,",
  "anya-e0904n0:442_9": "naparabyābādhāyapi ceteti,",
  "anya-e0904n0:442_10": "naubhayabyābādhāyapi ceteti,",
  "anya-e0904n0:442_11": "nacetasikaṃ dukkhaṃ domanassaṃ paṭisaṃvedetī”ti evamādinā bhagavatā bhāsitaṃ.",
  "anya-e0904n0:443_0": "Vacchagottasutta",
  "anya-e0904n0:444_0": "Pucchā –",
  "anya-e0904n0:444_1": "tattheva āvuso sattamaṃ vacchagottasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:445_0": "Vissajjanā –",
  "anya-e0904n0:445_1": "sattamaṃ bhante vacchagottasuttaṃ vacchagottaṃ paribbājakaṃ ārabbha bhāsitaṃ.",
  "anya-e0904n0:445_2": "Vacchagotto bhante paribbājako bhagavantaṃ etadavoca “sutaṃ metaṃ bho gotama samaṇo gotamo evamāha “mayhameva dānaṃ dātabbaṃ,",
  "anya-e0904n0:445_3": "nāññesaṃ dānaṃ dātabba.",
  "anya-e0904n0:445_4": "(Peyyāla) anabbhakkhā tukāmāhi mayaṃ bhavantaṃ gotama”nti.",
  "anya-e0904n0:445_5": "Tasmiṃ bhante vatthusmiṃ “ye te vaccha evamāhaṃsu samaṇo gotamo evamāha mayhameva dānaṃ dātabbaṃ,",
  "anya-e0904n0:445_6": "nāññesaṃ dātabba”nti evamādinā bhagavatā bhāsitaṃ.",
  "anya-e0904n0:446_0": "Saṅgāravasutta",
  "anya-e0904n0:447_0": "Pucchā –",
  "anya-e0904n0:447_1": "tattheva āvuso dasamaṃ saṅgāravasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:448_0": "Vissajjanā –",
  "anya-e0904n0:448_1": "dasamaṃ bhante saṅgāravasuttaṃ saṅgāravaṃ brāhmaṇaṃ ārabbha bhāsitaṃ.",
  "anya-e0904n0:448_2": "Saṅgāravo bhante brāhmaṇo bhagavantaṃ etadavoca “mayamassu bho gotama brāhmaṇā nāma yaññaṃ yajāmapi yajāpemapi,",
  "anya-e0904n0:448_3": "tatra bho gotama yo ceva yajati yo ca yajāpeti,",
  "anya-e0904n0:448_4": "sabbe te anekasārīrikaṃ puññappaṭipadaṃ paṭipannā honti,",
  "anya-e0904n0:448_5": "yadidaṃ yaññādhikaraṇaṃ,",
  "anya-e0904n0:448_6": "yopanāyaṃ bho gotama yassa vā kulā agārasmā anagāriyaṃ pabbajito ekamattānaṃ dameti,",
  "anya-e0904n0:448_7": "ekamattānaṃ sameti,",
  "anya-e0904n0:448_8": "ekamattānaṃ parinibbāpeti,",
  "anya-e0904n0:448_9": "evamassāyaṃ ekasārīrikaṃ puññappaṭipadaṃ paṭipanno hoti,",
  "anya-e0904n0:448_10": "yadidaṃ pabbajjādhikaraṇa”nti.",
  "anya-e0904n0:448_11": "Tasmiṃ bhante vatthusmiṃ “tenahi brāhmaṇa taññevettha paṭipucchissāmi,",
  "anya-e0904n0:448_12": "yathā te khameyya,",
  "anya-e0904n0:448_13": "tathā naṃ byākareyyāsī”ti evamādinā bhagavatā bhāsitaṃ.",
  "anya-e0904n0:449_0": "“Iccāyapi bho gotama evaṃ bhante anekasārīrikā puññappaṭipadā hoti” –",
  "anya-e0904n0:450_0": "Pucchā – tattheva āvuso dutiya anusandhimhi bhagavatā kīdisī dhammadesanā desitā.",
  "anya-e0904n0:451_0": "Vissajjanā –",
  "anya-e0904n0:451_1": "tattheva bhante dutiye anusandhimhi tividhā pāṭihāriyā paṭisaṃyuttā dhammadesanā bhagavatā desitā.",
  "anya-e0904n0:452_0": "“Seyyathāpi bhavaṃ gotamo bhavañcānando, ete me pujjā ete me pāsaṃsā” –",
  "anya-e0904n0:453_0": "“Seyyathāpi bhavaṃ gotamo bhavañcānando, ete me pujjā ete me pāsaṃsā” –",
  "anya-e0904n0:454_0": "Mahāvagga, venāgapurasutta",
  "anya-e0904n0:455_0": "Pucchā –",
  "anya-e0904n0:455_1": "tenāvuso bhagavatā…pe…",
  "anya-e0904n0:455_2": "sammāsambuddhena aṅguttaranikāye tikanimāte mahāvagge tatiyaṃ venāgapurasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:456_0": "Vissajjanā –",
  "anya-e0904n0:456_1": "kosalesu bhante venāgapure nāma brāhmaṇānaṃ gāme venāgapurikaṃ vacchagottaṃ brāhmaṇaṃ ārabbha bhāsitaṃ.",
  "anya-e0904n0:456_2": "Venāgapuriko bhante vacchagotto brāhmaṇo bhagavantaṃ etadavoca “acchariyaṃ bho gotama,",
  "anya-e0904n0:456_3": "abbhutaṃ bho gotama,",
  "anya-e0904n0:456_4": "yāvañcidaṃ bhoto gotamassa vippasannāni indriyāni,",
  "anya-e0904n0:456_5": "parisuddho chavivaṇṇo pariyodāto (peyyāla) evarūpānaṃ nūna bhavaṃ gotamo uccāsayana mahāsayanānaṃ nikāmalābhī akicchalābhī”ti.",
  "anya-e0904n0:456_6": "Tasmiṃ bhante vatthusmiṃ “yāni kho pana tāni brāhmaṇa uccāsayana mahāsayanāni.",
  "anya-e0904n0:456_7": "Seyyathidaṃ,",
  "anya-e0904n0:456_8": "āsandi pallaṅko gonako cittako paṭikā paṭalikā tūlikā vikatikā uddalomī ekantalomī kaṭṭissaṃ koseyyaṃ",
  "anya-e0904n0:456_9": "kuṭṭakaṃ hatthattharaṃ assattharaṃ rathattharaṃ ajinappaveṇī kadalimigapavarapaccattharaṇaṃ sauttaracchadaṃ",
  "anya-e0904n0:456_10": "ubhatolohitakūpadhānaṃ.",
  "anya-e0904n0:456_11": "Dullabhāni tāni pabbajitānaṃ,",
  "anya-e0904n0:456_12": "laddhā ca pana nakappantī”ti evamādinā bhagavatā bhāsitaṃ.",
  "anya-e0904n0:457_0": "“Acchariyaṃ bho gotama abbhutaṃ bho gotama”.",
  "anya-e0904n0:458_0": "Dibba uccāsayanamahāsayana",
  "anya-e0904n0:459_0": "Pucchā – kathañcāvuso tattha bhagavatā dibbaṃ uccāsayanamahāsayanaṃ desitaṃ.",
  "anya-e0904n0:460_0": "Vissajjanā –",
  "anya-e0904n0:460_1": "idhāhaṃ brāhmaṇa yaṃ gāmaṃ vā nigamaṃ vā upanissāya viharāmi,",
  "anya-e0904n0:460_2": "so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmi,",
  "anya-e0904n0:460_3": "so pacchābhattaṃ piṇḍapātapaṭikkanto vanantaññeva pavisāmīti evamādinā bhante tattha bhagavatā dibbaṃ uccāsayanamahāsayanaṃ desitaṃ.",
  "anya-e0904n0:461_0": "Brahma uccāsayanamahāsayana",
  "anya-e0904n0:462_0": "Pucchā – kathañcāvuso tattha bhagavatā brahmaṃ uccāsayanamahāsayanaṃ desitaṃ.",
  "anya-e0904n0:463_0": "Vissajjanā –",
  "anya-e0904n0:463_1": "idhāhaṃ brāhmaṇaṃ yaṃ gāmaṃ vā nigamaṃ vā upanissāya viharāmi,",
  "anya-e0904n0:463_2": "so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmīti evamādinā",
  "anya-e0904n0:463_3": "bhante tattha bhagavatā brahmauccāsayanamahāsayanaṃ desitaṃ.",
  "anya-e0904n0:464_0": "Katamaṃ pana taṃ bho gotama brahmauccāsayanamahāsayanaṃ.",
  "anya-e0904n0:465_0": "Ariya uccāsayanamahāsayana",
  "anya-e0904n0:466_0": "Pucchā – kathañcāvuso tattha bhagavatā ariyaṃ uccāsayanamahāsayanaṃ desitaṃ.",
  "anya-e0904n0:467_0": "Vissajjanā –",
  "anya-e0904n0:467_1": "idhāhaṃ brāhmaṇa yaṃ gāmaṃ vā nigamaṃ vā upanissāya viharāmi,",
  "anya-e0904n0:467_2": "so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmi.",
  "anya-e0904n0:467_3": "So pacchābhattaṃ piṇḍapāta paṭikkanto vanantaññeva pavisāmīti evamādinā bhante tattha bhagavatā ariyaṃ uccāsayanamahāsayanaṃ desitaṃ.",
  "anya-e0904n0:468_0": "Pucchā –",
  "anya-e0904n0:468_1": "tattheva āvuso mahāvagge pañcamaṃ kesamuttisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:469_0": "Vissajjanā –",
  "anya-e0904n0:469_1": "kosalesu bhante kesamuttenāma kālāmānaṃ nigame kesamuttiye kālāme ārabbha bhāsitaṃ.",
  "anya-e0904n0:469_2": "Kesamuttiyā bhante kālāmā bhagavantaṃ etadavocuṃ “santi bhante eke samaṇa brāhmaṇā kesamuttaṃ āgacchanti,",
  "anya-e0904n0:469_3": "te sakaṃyeva vādaṃ dīpenti, jotenti,",
  "anya-e0904n0:469_4": "parappavādaṃ pana khuṃsenti vambhenti paribhavanti,",
  "anya-e0904n0:469_5": "omakkhiṃ karonti,",
  "anya-e0904n0:469_6": "aparepi bhante eke samaṇabrāhmaṇā kesamuttaṃ āgacchanti,",
  "anya-e0904n0:469_7": "tepi sakaṃyeva vādaṃ dīpenti jotenti,",
  "anya-e0904n0:469_8": "parappavādaṃ pana khuṃsenti vambhenti paribhavanti,",
  "anya-e0904n0:469_9": "omakkhiṃ karonti.",
  "anya-e0904n0:469_10": "Tesaṃ no bhante amhākaṃ hoteva kaṅkhā,",
  "anya-e0904n0:469_11": "hoti vicikicchā ko su nāma imesaṃ bhavataṃ samaṇabrāhmaṇānaṃ saccaṃ āha,",
  "anya-e0904n0:469_12": "ko musā”ti.",
  "anya-e0904n0:469_13": "Tasmiṃ bhante vatthusmiṃ “alañhi vo kālāmā kaṅkhituṃ alaṃ vicikicchituṃ,",
  "anya-e0904n0:469_14": "kaṅkhīyeva pana vo ṭhāne vicikicchā uppannā”ti eva mādinā bhagavatā bhāsitaṃ.",
  "anya-e0904n0:470_0": "Uposatasutta",
  "anya-e0904n0:471_0": "Pucchā –",
  "anya-e0904n0:471_1": "tenāvuso bhagavatā…pe…",
  "anya-e0904n0:471_2": "sammāsambuddhena aṅguttaranikāye tikanipāte mahāvagge dasamaṃ uposathasuttaṃ kattha kaṃ ārabbha kathañca bhāsitaṃ.",
  "anya-e0904n0:472_0": "Vissajjanā –",
  "anya-e0904n0:472_1": "sāvatthiyaṃ bhante visākhaṃ migāramātaraṃ ārabbha “tayo kho me visākhe uposathā.",
  "anya-e0904n0:472_2": "Katame tayo.",
  "anya-e0904n0:472_3": "Gopālakuposatho nigaṇṭhuposatho ariyuposatho”ti evaṃ kho bhagavatā bhāsitaṃ.",
  "anya-e0904n0:473_0": "Handa kuto nu tvaṃ visākhe āgacchasi divā divassa.",
  "anya-e0904n0:474_0": "“Tayo kho me visākhe uposathā. Katame tayo, gopālakuposatho nigaṇṭhuposatho ariyuposatho” –",
  "anya-e0904n0:475_0": "Gopālakaupuggala",
  "anya-e0904n0:476_0": "Pucchā – kathañcāvuso tattha bhagavatā gopālakuposatho pakāsito.",
  "anya-e0904n0:477_0": "Vissajjanā –",
  "anya-e0904n0:477_1": "kathañca visākhe gopālakuposatho hoti,",
  "anya-e0904n0:477_2": "seyyathāpi visākhe gopālako sāyanhasamaye sāmikānaṃ gāvo niyyātetvā iti paṭisañcikkhati “ajja kho gāvo amukasmiñca amukasmiñca padese cariṃsu,",
  "anya-e0904n0:477_3": "amukasmiñca amukasmiñca padese pānīyāni piviṃsu.",
  "anya-e0904n0:478_0": "Sve dāni gāvo amukasmiñca amukasmiñca padese carissanti,",
  "anya-e0904n0:478_1": "amukasmiñca amukasmiñca padese pānīyāni pivissantī”ti evamādinā bhante tattha bhagavatā gopālakuposatho pakāsito.",
  "anya-e0904n0:479_0": "Nigaṇṭhaupuggala",
  "anya-e0904n0:480_0": "Pucchā – kathañcāvuso tattha bhagavatā nigaṇṭhuposatho pakāsito.",
  "anya-e0904n0:481_0": "Vissajjanā –",
  "anya-e0904n0:481_1": "kathañca visākhe nigaṇṭhuposatho hoti,",
  "anya-e0904n0:481_2": "atthi visākhe nigaṇṭhānāma samaṇajātikā,",
  "anya-e0904n0:481_3": "te sāvakaṃ evaṃ samādapenti,",
  "anya-e0904n0:481_4": "“ehitvaṃ ambhopurisa ye puratthimāya disāya pāṇā paraṃ yojanasataṃ,",
  "anya-e0904n0:481_5": "tesu daṇḍaṃ nikkhipāhi,",
  "anya-e0904n0:481_6": "ye pacchimāya disāya.",
  "anya-e0904n0:481_7": "Ye uttarāya disāya.",
  "anya-e0904n0:481_8": "Ye dakkhiṇāya disāya pāṇā paraṃ yojanasataṃ,",
  "anya-e0904n0:481_9": "tesu daṇḍaṃ nikkhipāhī”ti evamādinā bhante tattha bhagavatā nigaṇṭhuposatho pakāsito.",
  "anya-e0904n0:482_0": "Ehi tvaṃ ambho purisa.",
  "anya-e0904n0:483_0": "Ehi tvaṃ ambho purisa sabbacelāni nikkhipitvā evaṃ vadehi.",
  "anya-e0904n0:484_0": "Nāhaṃ kvacani kassaci kiñcanatasmiṃ, na ca mama kvacani katthaci kiñcana tatthi.",
  "anya-e0904n0:485_0": "Ariyā uposatho",
  "anya-e0904n0:486_0": "Pucchā – kathañcāvuso tattha bhagavatā ariyuposatho vitthārena vibhajitvā pakāsito.",
  "anya-e0904n0:487_0": "Vissajjanā –",
  "anya-e0904n0:487_1": "kathañca visākhe ariyuposatho hoti,",
  "anya-e0904n0:487_2": "upakkiliṭṭhassa visākhe cittassa upakkamena pariyodapanā hoti.",
  "anya-e0904n0:487_3": "Kathañca visākhe upakkiliṭṭhassa cittassa upakkamena pariyodapanā hoti.",
  "anya-e0904n0:487_4": "Idha visākhe ariyasāvako tathāgataṃ anussarati “itipi so bhagavā arahaṃ sammāsambuddho vijjācaraṇasampanno",
  "anya-e0904n0:487_5": "sugato lokavidū anuttaro purisadammasārathi satthā devamanussānaṃ buddho bhagavā”ti.",
  "anya-e0904n0:487_6": "Tassa tathāgataṃ anussarato cittaṃ pasīdati,",
  "anya-e0904n0:487_7": "pāmojjaṃ uppajjati,",
  "anya-e0904n0:487_8": "ye cittassa upakkilesā te pahīyantīti evamādinā bhante tattha bhagavatā ariyo uposatho vitthāretvā pakāsito.",
  "anya-e0904n0:488_0": "Pucchā –",
  "anya-e0904n0:488_1": "evaṃ upavutthassa pana āvuso ariyuposathassa kathaṃ mahapphalatā mahānisaṃsatā vuttā bhagavatā.",
  "anya-e0904n0:489_0": "Vissajjanā –",
  "anya-e0904n0:489_1": "kīvamahapphalā hoti,",
  "anya-e0904n0:489_2": "kīvamahānisaṃso,",
  "anya-e0904n0:489_3": "kīvamahājutiko,",
  "anya-e0904n0:489_4": "kīvamahāvipphāro,",
  "anya-e0904n0:489_5": "seyyathāpi visākhe yo imesaṃ soḷasannaṃ mahājanapadānaṃ pahūtarattajanapadānaṃ issariyādhipaccaṃ rajjaṃ kāreyya,",
  "anya-e0904n0:489_6": "seyyathidaṃ “aṅgānaṃ magadhānaṃ kāsīnaṃ kosalānaṃ vajjīnaṃ mallānaṃ cetīnaṃ vaṅgānaṃ kurūnaṃ pañcālānaṃ",
  "anya-e0904n0:489_7": "macchānaṃ sūrasenānaṃ assakānaṃ avantīnaṃ gandhārānaṃ kambojānaṃ,",
  "anya-e0904n0:489_8": "aṭṭhaṅgasamannāgatassa uposathassa etaṃ kalaṃ nāgghati soḷasi”nti evamādinā bhante tattha bhagavatā evaṃ",
  "anya-e0904n0:489_9": "upavutthassa ariyuposathassa mahapphalatā mahānisaṃsatā vuttā.",
  "anya-e0904n0:490_0": "Ānandavagga",
  "anya-e0904n0:491_0": "Ājīvakasutta",
  "anya-e0904n0:492_0": "Pucchā –",
  "anya-e0904n0:492_1": "aṅguttaranikāye āvuso tikanipāte ānandavagge dutiyaṃ ājīvakasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0904n0:493_0": "Vissajjanā –",
  "anya-e0904n0:493_1": "kosambiyaṃ bhante aññataraṃ ājīvakasāvakaṃ gahapatiṃ ārabbha āyasmatā ānandattherena dhammabhaṇḍāgārikena bhāsitaṃ.",
  "anya-e0904n0:493_2": "Aññataro bhante ājīvakasāvako gahapati āyasmantaṃ ānandaṃ etadavoca “kesaṃ no bhante ānanda dhammo svākkhāto,",
  "anya-e0904n0:493_3": "ke loke suppaṭipannā,",
  "anya-e0904n0:493_4": "ke loke sukatā”ti.",
  "anya-e0904n0:493_5": "Tasmiṃ bhante vatthusmiṃ “tena hi gahapati taññevettha paṭipucchissāmi,",
  "anya-e0904n0:493_6": "yathā te khameyya,",
  "anya-e0904n0:493_7": "tathā naṃ byākareyyāsī”ti evamādinā āyasmatā ānandattherena dhammabhaṇḍāgārikena bhāsitaṃ.",
  "anya-e0904n0:494_0": "“Kesaṃ no bhante ānanda dhammo svākkhāto, ke loke suppaṭipannā, ke loke sukatā”.",
  "anya-e0904n0:495_0": "“Taṃ kiṃ maññasi gahapati” –",
  "anya-e0904n0:496_0": "“Iti kho gahapati tayāvetaṃ byākataṃ” –",
  "anya-e0904n0:497_0": "“Abhikkantaṃ bhante, abhikkantaṃ bhante, seyyathāpi bhante nikkujjitaṃ vā ukkujjeyya” –",
  "anya-e0904n0:498_0": "Gandhajātasutta",
  "anya-e0904n0:499_0": "Pucchā –",
  "anya-e0904n0:499_1": "tattheva āvuso navamaṃ gandhajātasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:500_0": "Vissajjanā –",
  "anya-e0904n0:500_1": "āyasmantaṃ bhante ānandaṃ ārabbha bhāsitaṃ.",
  "anya-e0904n0:500_2": "Āyasmā bhante ānando bhagavantaṃ etadavoca “tīṇimāni bhante gandhajātāni,",
  "anya-e0904n0:500_3": "yesaṃ anuvātaṃyeva gandho gacchati no paṭivātaṃ…pe…",
  "anya-e0904n0:500_4": "atthi nu kho bhante kiñci gandhajātaṃ,",
  "anya-e0904n0:500_5": "yassa anuvātampi gandho gacchati paṭivātampi gandho gacchati,",
  "anya-e0904n0:500_6": "anuvātapaṭivātampi gandho gacchatī”ti.",
  "anya-e0904n0:500_7": "Tasmiṃ bhante vatthusmiṃ “atthānanda kiñci gandhajātaṃ,",
  "anya-e0904n0:500_8": "yassa anuvātampi gandho gacchati,",
  "anya-e0904n0:500_9": "paṭivātampi gandho gacchati,",
  "anya-e0904n0:500_10": "anuvātapaṭivātampi gandho gacchatī”ti evamādinā bhagavatā bhāsitaṃ.",
  "anya-e0904n0:501_0": "Na pupphagandho paṭivātameti;",
  "anya-e0904n0:502_0": "Na candanaṃ tagaramallikā vā;",
  "anya-e0904n0:503_0": "Satañca gandho paṭivātameti;",
  "anya-e0904n0:504_0": "Sabbā disā sappuriso pavāyati;",
  "anya-e0904n0:505_0": "Gadrabhasutta",
  "anya-e0904n0:506_0": "Pucchā – samaṇavagge āvuso dutiyaṃ gadrabhasuttaṃ bhagavatā kathaṃ bhāsitaṃ.",
  "anya-e0904n0:507_0": "Vissajjanā –",
  "anya-e0904n0:507_1": "samaṇavagge bhante dutiyaṃ gadrabhasuttaṃ “seyyathāpi bhikkhave gadrabho gogaṇaṃ piṭṭhito piṭṭhito anubandho hoti ‘ahampi dammo ahampi dammo’ti,",
  "anya-e0904n0:507_2": "tassa na tādiso vaṇṇo hoti seyyathāpi gunnaṃ,",
  "anya-e0904n0:507_3": "na tādiso saro hoti seyyathāpi gunnaṃ,",
  "anya-e0904n0:507_4": "na tādisaṃ padaṃ hoti seyyathāpi gunnaṃ,",
  "anya-e0904n0:507_5": "so gogaṇaṃyeva piṭṭhito piṭṭhito anubandho hoti ahampi dammo ahampi dammo”ti evamādinā bhagavatā bhāsitaṃ.",
  "anya-e0904n0:508_0": "Tasmātiha bhikkhave evaṃ sikkhitabbaṃ.",
  "anya-e0904n0:509_0": "“Tibbo no chando bhavissati adhisīlasikkhāsamādāne…pe… adhipaññāsikkhāsamādāne” –",
  "anya-e0904n0:510_0": "Saṅkavāsutta",
  "anya-e0904n0:511_0": "Pucchā –",
  "anya-e0904n0:511_1": "tattheva āvuso ekādasamaṃ saṅkavāsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:512_0": "Vissajjanā –",
  "anya-e0904n0:512_1": "kosalesu bhante saṅkavāyaṃ nāma kosalānaṃ nigame kassapagottaṃ nāma bhikkhuṃ ārabbha bhāsitaṃ.",
  "anya-e0904n0:512_2": "Kassapa gotto bhante bhikkhu bhagavati manopadūsitvā bhagavato santike accayaṃ accayato desesi.",
  "anya-e0904n0:512_3": "Tasmiṃ bhante vatthusmiṃ “thero cepi kassapa bhikkhu na sikkhākāmo na sikkhāsamādānassa vaṇṇavādī.",
  "anya-e0904n0:512_4": "Ye caññe bhikkhū na sikkhākāmā,",
  "anya-e0904n0:512_5": "te ca na sikkhāya samādapeti,",
  "anya-e0904n0:512_6": "ye caññe bhikkhū sikkhākāmā tesañca na vaṇṇaṃ bhaṇati bhūtaṃ tacchaṃ kālenā”ti evamādinā bhagavatā bhāsitaṃ.",
  "anya-e0904n0:513_0": "Loṇakapallavagga",
  "anya-e0904n0:514_0": "Accāyikasutta",
  "anya-e0904n0:515_0": "Pucchā –",
  "anya-e0904n0:515_1": "tenāvuso…pe…",
  "anya-e0904n0:515_2": "sammāsambuddhena aṅguttaranikāye tikanipāte loṇakapallavagge paṭhamaṃ accāyikasuttaṃ kathaṃ bhāsitaṃ.",
  "anya-e0904n0:516_0": "Vissajjanā –",
  "anya-e0904n0:516_1": "loṇakapallavagge bhante paṭhamaṃ accāyikasuttaṃ “tīṇimāni bhikkhave kassakassa gahapatissa accāyikāni karaṇīyāni.",
  "anya-e0904n0:516_2": "Katamāni tīṇi,",
  "anya-e0904n0:516_3": "idha bhikkhave kassako gahapati sīghaṃ sīghaṃ khettaṃ sukaṭṭhaṃ karoti sumatikataṃ.",
  "anya-e0904n0:516_4": "Sīghaṃ sīghaṃ khettaṃ sukaṭṭhaṃ karitvā sumatikataṃ sīghaṃ sīghaṃ bījāni patiṭṭhāpeti.",
  "anya-e0904n0:516_5": "Sīghaṃ sīghaṃ bījāni patiṭṭhāpetvā sīghaṃ sīghaṃ udakaṃ abhinetipi apanetipi.",
  "anya-e0904n0:516_6": "Imāni kho bhikkhave tīṇi kassakassa gahapatissa accāyikāni karaṇīyāni”ti evamādinā bhante bhagavatā bhāsitaṃ.",
  "anya-e0904n0:517_0": "Sambodhavagga",
  "anya-e0904n0:518_0": "Ruṇṇasutta",
  "anya-e0904n0:519_0": "Pucchā – sambodhavagge panāvuso pañcamaṃ ruṇṇasuttaṃ bhagavatā kathaṃ bhāsitaṃ.",
  "anya-e0904n0:520_0": "Vissajjanā –",
  "anya-e0904n0:520_1": "sambodhavagge bhante pañcamaṃ ruṇṇasuttaṃ “ruṇṇamidaṃ bhikkhave ariyassa vinaye yadidaṃ gītaṃ,",
  "anya-e0904n0:520_2": "ummattakamidaṃ bhikkhave ariyassa vinaye yadidaṃ naccaṃ,",
  "anya-e0904n0:520_3": "komārakamidaṃ bhikkhave ariyassa vinaye yadidaṃ ativelaṃ dantavidaṃsakahasitaṃ.",
  "anya-e0904n0:520_4": "Tasmātiha bhikkhave setughāto gīte setughāto nacce,",
  "anya-e0904n0:520_5": "alaṃ vo dhammappamoditānaṃ sataṃ sitaṃ sitamattāyā”ti evaṃ kho bhante bhagavatā bhāsitaṃ.",
  "anya-e0904n0:521_0": "Arakkhīkasutta",
  "anya-e0904n0:522_0": "Pucchā – tattheva āvuso sattamaṃ arakkhitasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:523_0": "Vissajjanā –",
  "anya-e0904n0:523_1": "sāvatthiyaṃ bhante anātapiṇḍikaṃ gahapatiṃ ārabbha “citte gahapati arakkhite kāyakammampi arakkhitaṃ hoti,",
  "anya-e0904n0:523_2": "vacīkammampi.",
  "anya-e0904n0:523_3": "Manokammampi arakkhitaṃ hoti.",
  "anya-e0904n0:523_4": "Tassa arakkhitakāyakammantassa arakkhitavacīkammantassa arakkhitamanokammantassa kāyakammampi avassutaṃ hoti,",
  "anya-e0904n0:523_5": "vacīkammampi avassutaṃ hoti,",
  "anya-e0904n0:523_6": "manokammampi avassutaṃ hotī”ti evamādinā bhagavatā bhāsitaṃ.",
  "anya-e0904n0:524_0": "Āpāyikavagga",
  "anya-e0904n0:525_0": "Apaṇṇakasutta",
  "anya-e0904n0:526_0": "Pucchā – āpāyikavagge āvuso chaṭṭhaṃ apaṇṇakasuttaṃ bhagavatā kathaṃ bhāsitaṃ.",
  "anya-e0904n0:527_0": "Vissajjanā –",
  "anya-e0904n0:527_1": "āpāyikavagge bhante chaṭṭhaṃ apaṇṇakasuttaṃ “tisso imā bhikkhave vipattiyo.",
  "anya-e0904n0:527_2": "Katamā tisso sīlavipatti,",
  "anya-e0904n0:527_3": "cittavipatti,",
  "anya-e0904n0:527_4": "diṭṭhivipatti.",
  "anya-e0904n0:527_5": "Katamā ca bhikkhave sīlavipatti,",
  "anya-e0904n0:527_6": "idha bhikkhave ekacco pāṇātipātī hoti…pe…",
  "anya-e0904n0:527_7": "samphappalāpī hoti.",
  "anya-e0904n0:527_8": "Ayaṃ vuccati bhikkhave sīlavipattī”ti evamādinā bhagavatā bhāsitaṃ.",
  "anya-e0904n0:528_0": "Kusināravagga",
  "anya-e0904n0:529_0": "Kusinārasutta",
  "anya-e0904n0:530_0": "Pucchā –",
  "anya-e0904n0:530_1": "kusināravagge panāvuso paṭhamaṃ kusinārasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:531_0": "Vissajjanā –",
  "anya-e0904n0:531_1": "kusinārāyaṃ bhante baliharaṇe vanasaṇḍe sambahule bhikkhū ārabbha “idha bhikkhave bhikkhu aññataraṃ gāmaṃ vā nigamaṃ vā upanissāya viharati,",
  "anya-e0904n0:531_2": "tamenaṃ gahapati vā gahapatiputto vā upasaṅkamitvā svātanāya bhattena nimantetī”ti evamādinā bhagavatā bhāsitaṃ.",
  "anya-e0904n0:532_0": "Hatthakasutta",
  "anya-e0904n0:533_0": "Pucchā – tattheva āvuso pañcamaṃ hatthakasuttaṃ bhagavatā kattha kena saddhiṃ kathañca bhāsitaṃ.",
  "anya-e0904n0:534_0": "Vissajjanā –",
  "anya-e0904n0:534_1": "sāvatthiyaṃ bhante hatthakena devaputtena saddhiṃ “ye te hatthaka dhammā pubbe manussabhūtassa pavattino ahesuṃ,",
  "anya-e0904n0:534_2": "apinu te te dhammā etarahi pavattino”ti evamādinā bhagavatā bhāsitaṃ.",
  "anya-e0904n0:535_0": "Anuruddhasutta",
  "anya-e0904n0:536_0": "Pucchā – tattheva āvuso aṭṭhamaṃ anuruddhasuttaṃ kaṃ ārabbha kena kathañca bhāsitaṃ.",
  "anya-e0904n0:537_0": "Vissajjanā –",
  "anya-e0904n0:537_1": "aṭṭhamaṃ bhante anuruddhasuttaṃ āyasmantaṃ anuruddhattheraṃ ārabbha āyasmatā sāriputtattherena dhammasenāpatinā",
  "anya-e0904n0:537_2": "“yaṃ kho te āvuso anuruddhaṃ evaṃ hoti ‘ahaṃ dibbena cakkhunā visuddhena atikkantamānusakena sahassaṃ",
  "anya-e0904n0:537_3": "lokaṃ volokemī’ti,",
  "anya-e0904n0:537_4": "idaṃ te mānasmiṃ”ti evamādinā bhāsitaṃ.",
  "anya-e0904n0:538_0": "“Sādhu vatāyasmā anuruddho ime tayo dhamme pahāya ime tayo dhamme amanasikaritvā amatāya dhātuyā cittaṃ upasaṃharatu” –",
  "anya-e0904n0:539_0": "Kusināravagga",
  "anya-e0904n0:540_0": "Paṭicchannasutta",
  "anya-e0904n0:541_0": "Pucchā –",
  "anya-e0904n0:541_1": "tenāvuso bhagavatā…pe…",
  "anya-e0904n0:541_2": "sammāsambuddhena aṅguttaranikāye tikanipāte kusināravagge navamaṃ paṭicchannasuttaṃ kathaṃ bhāsitaṃ.",
  "anya-e0904n0:542_0": "Vissajjanā –",
  "anya-e0904n0:542_1": "navamaṃ bhante paṭicchannasuttaṃ “tīṇimāni bhikkhave paṭicchannāni āvahanti no vivaṭāni.",
  "anya-e0904n0:542_2": "Katamāni tīṇi,",
  "anya-e0904n0:542_3": "mātugāmo bhikkhave paṭicchanno āvahati no vivaṭo,",
  "anya-e0904n0:542_4": "brāhmaṇānaṃ bhikkhave mantā paṭicchannā āvahanti no vivaṭā,",
  "anya-e0904n0:542_5": "micchādiṭṭhi bhikkhave paṭicchannā āvahati no vivaṭā.",
  "anya-e0904n0:542_6": "Imāni kho bhikkhave tīṇi paṭicchannāni āvahanti no vivaṭānī”ti evamādinā bhagavatā bhāsitaṃ.",
  "anya-e0904n0:543_0": "Lekhasutta",
  "anya-e0904n0:544_0": "Pucchā – tattheva āvuso dasamaṃ lekhasuttaṃ bhagavatā kathaṃ bhāsitaṃ.",
  "anya-e0904n0:545_0": "Vissajjanā –",
  "anya-e0904n0:545_1": "dasamaṃ bhante lekhasuttaṃ “tayome bhikkhave puggalā santo saṃvijjamānā lokasmiṃ.",
  "anya-e0904n0:545_2": "Katame tayo,",
  "anya-e0904n0:545_3": "pāsāṇalekhūpamo puggalo pathavilekhūpamo puggalo udakalekhūpamo puggalo.",
  "anya-e0904n0:545_4": "Katamo ca bhikkhave pāsāṇa lekhūpamo puggalo,",
  "anya-e0904n0:545_5": "idha bhikkhave ekacco puggalo abhiṇhaṃ kujjhati,",
  "anya-e0904n0:545_6": "so ca khvassa kodho dīgharattaṃ anuseti.",
  "anya-e0904n0:545_7": "Seyyathāpi bhikkhave pāsāṇalekhā na khippaṃ lujjati vātena vā udakena vā,",
  "anya-e0904n0:545_8": "ciraṭṭhitikā hoti,",
  "anya-e0904n0:545_9": "evameva kho bhikkhave idhekacco puggalo abhiṇhaṃ kujjhati,",
  "anya-e0904n0:545_10": "so ca khvassa kodho dīgharattaṃ anuseti.",
  "anya-e0904n0:545_11": "Ayaṃ vuccati bhikkhave pāsāṇalekhūpamo puggalo”ti evamādinā bhagavatā bhāsitaṃ.",
  "anya-e0904n0:546_0": "Yodhājīvavagga",
  "anya-e0904n0:547_0": "Kesakambalasutta",
  "anya-e0904n0:548_0": "Pucchā – yodhājīvavagge pana āvuso pañcamaṃ kesakambalasuttaṃ bhagavatā kathaṃ bhāsitaṃ.",
  "anya-e0904n0:549_0": "Vissajjanā –",
  "anya-e0904n0:549_1": "yodhājīvavagge bhante pañcamaṃ kesakambalasuttaṃ “seyyathāpi bhikkhave yāni kānici tantāvutānaṃ vatthānaṃ,",
  "anya-e0904n0:549_2": "kesakambalo tesaṃ paṭikiṭṭho akkhāyati.",
  "anya-e0904n0:549_3": "Kesakambalo bhikkhave sīte sīto uṇhe uṇho dubbaṇṇo duggandho dukkhasamphasso.",
  "anya-e0904n0:549_4": "Evameva kho bhikkhave yānikānici puthusamaṇabrāhmaṇavādānaṃ,",
  "anya-e0904n0:549_5": "makkhalivādo tesaṃ paṭikiṭṭho akkhāyatīti evamādinā bhagavatā bhāsitaṃ.",
  "anya-e0904n0:550_0": "Maṅgalavagga",
  "anya-e0904n0:551_0": "Vandanāsutta",
  "anya-e0904n0:552_0": "Pucchā – maṅgalavagge panāvuso navamaṃ vandanāsuttaṃ bhagavatā kathaṃ bhāsitaṃ.",
  "anya-e0904n0:553_0": "Vissajjanā –",
  "anya-e0904n0:553_1": "maṅgalavagge bhante navamaṃ vandanāsuttaṃ “tisso imā bhikkhave vandanā.",
  "anya-e0904n0:553_2": "Katamā tisso,",
  "anya-e0904n0:553_3": "kāyena vācāya manasā.",
  "anya-e0904n0:553_4": "Imā kho bhikkhave tisso vandanā”ti,",
  "anya-e0904n0:553_5": "evaṃ kho bhante bhagavatā bhāsitaṃ.",
  "anya-e0904n0:554_0": "“Tisso imā bhikkhave vandanā. Katamā tisso, kāyena vācāya manasā. Imā kho bhikkhave tisso vandanā”.",
  "anya-e0904n0:555_0": "Pubbaṇhasutta",
  "anya-e0904n0:556_0": "Pucchā – tattho āvuso dasamaṃ pubbaṇhasuttaṃ bhagavatā kathaṃ bhāsitaṃ.",
  "anya-e0904n0:557_0": "Vissajjanā –",
  "anya-e0904n0:557_1": "dasamaṃ bhante pubbaṇhasuttaṃ “ye bhikkhave sattā pubbaṇhasamayaṃ kāyena sucaritaṃ caranti,",
  "anya-e0904n0:557_2": "vācāya sucaritaṃ caranti,",
  "anya-e0904n0:557_3": "manasā sucaritaṃ caranti.",
  "anya-e0904n0:557_4": "Supubbaṇho bhikkhave tesaṃ sattānaṃ.",
  "anya-e0904n0:557_5": "Ye bhikkhave sattā majjhanhikasamayaṃ…pe…",
  "anya-e0904n0:557_6": "sāyanhasamayaṃ kāyena sucaritaṃ caranti,",
  "anya-e0904n0:557_7": "vācāya sucaritaṃ caranti,",
  "anya-e0904n0:557_8": "manasā sucaritaṃ caranti.",
  "anya-e0904n0:557_9": "Susāyanho bhikkhave tesaṃ sattāna”nti evamādinā bhante bhagavatā bhāsitaṃ.",
  "anya-e0904n0:558_0": "Sunakkhattaṃ sumaṅgalaṃ, suppabhātaṃ suhuṭṭhitaṃ;",
  "anya-e0904n0:559_0": "Sukhaṇo sumuhutto ca, suyiṭṭhaṃ brahmacārisu.",
  "anya-e0904n0:560_0": "Bhaṇḍagāmavagga",
  "anya-e0904n0:561_0": "Anubuddhasutta",
  "anya-e0904n0:562_0": "Pucchā –",
  "anya-e0904n0:562_1": "catukkanipāte pana āvuso bhaṇḍagāmavagge paṭhamaṃ anubuddhasuttaṃ bhagavatā sattha kaṃ ārabbha kathañca bhāsitaṃ.",
  "anya-e0904n0:563_0": "Vissajjanā –",
  "anya-e0904n0:563_1": "vajjīsu bhante bhaṇḍagāme sambahule bhikkhū ārabbha “catunnaṃ bhikkhave dhammānaṃ ananubodhā appaṭivedhā",
  "anya-e0904n0:563_2": "evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.",
  "anya-e0904n0:563_3": "Katamesaṃ catunnaṃ,",
  "anya-e0904n0:563_4": "ariyassa bhikkhave sīlassa ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.",
  "anya-e0904n0:563_5": "Ariyassa bhikkhave samādhissa….",
  "anya-e0904n0:563_6": "Ariyāya bhikkhave paññāya….",
  "anya-e0904n0:563_7": "Ariyāya bhikkhave vimuttiyā ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva",
  "anya-e0904n0:563_8": "tumhākañcā”ti evamādinā bhante bhagavatā bhāsitaṃ.",
  "anya-e0904n0:564_0": "Appassutasutta",
  "anya-e0904n0:565_0": "Pu – tattheva āvuso chaṭṭhaṃ appassutasuttaṃ bhagavatā kathaṃ bhāsitaṃ.",
  "anya-e0904n0:566_0": "Vi –",
  "anya-e0904n0:566_1": "tattha bhante chaṭṭhaṃ appassutasuttaṃ “cattārome bhikkhave puggalā santo saṃvijjamānā lokasmiṃ.",
  "anya-e0904n0:566_2": "Katame cattāro,",
  "anya-e0904n0:566_3": "appassuto sutena anupapanno,",
  "anya-e0904n0:566_4": "appassuto sutena upapanno,",
  "anya-e0904n0:566_5": "bahussuto sutena anupapanno,",
  "anya-e0904n0:566_6": "bahussuto sutena upapanno”ti evamādinā bhagavatā bhāsitaṃ.",
  "anya-e0904n0:567_0": "Caravagga",
  "anya-e0904n0:568_0": "Carasutta",
  "anya-e0904n0:569_0": "Pu – caravagge pana āvuso paṭhamaṃ carasuttaṃ bhagavatā kathaṃ bhāsitaṃ.",
  "anya-e0904n0:570_0": "Vi –",
  "anya-e0904n0:570_1": "caravagge bhante paṭhamaṃ carasuttaṃ “carato cepi bhikkhave bhikkhuno uppajjati kāmavitakko vā byāpādavitakko vā vihiṃsāvibhatto vā,",
  "anya-e0904n0:570_2": "taṃ ce bhikkhu adhivāseti nappajahati na vinodeti na byantīkaroti na anabhāvaṃ gametī”ti evamādinā bhagavatā bhāsitaṃ.",
  "anya-e0904n0:571_0": "Uruvelavagga",
  "anya-e0904n0:572_0": "Lokasutta",
  "anya-e0904n0:573_0": "Pu –",
  "anya-e0904n0:573_1": "tenāvuso…pe…",
  "anya-e0904n0:573_2": "sammāsambuddhena aṅguttaranikāye catukkanipāte uruvelavagge tatiyaṃ lokasuttaṃ kathaṃ bhāsitaṃ.",
  "anya-e0904n0:574_0": "Vi –",
  "anya-e0904n0:574_1": "uruvelavagge bhante tatiyaṃ lokasuttaṃ “loko bhikkhave tathāgatena abhisambuddho,",
  "anya-e0904n0:574_2": "lokasmā tathāgato visaṃyutto,",
  "anya-e0904n0:574_3": "lokasamudayo bhikkhave tathāgatena abhisambuddho,",
  "anya-e0904n0:574_4": "lokasamudayo tathāgatassa pahīno,",
  "anya-e0904n0:574_5": "lokanirodho bhikkhave tathāgatena abhisambuddho lokanirodho tathāgatassa sacchikato,",
  "anya-e0904n0:574_6": "lokanirodhagāminī paṭipadā bhikkhave tathāgatena abhisambuddhā,",
  "anya-e0904n0:574_7": "lokanirodhagāmini paṭipadā tathāgatassa bhāvitā”ti evamādinā bhante bhagavatā bhāsitaṃ.",
  "anya-e0904n0:575_0": "Danto damayataṃ seṭṭho,",
  "anya-e0904n0:576_0": "Santo samayataṃ isi;",
  "anya-e0904n0:577_0": "Mutto mocayataṃ aggo,",
  "anya-e0904n0:578_0": "Tiṇṇo tārayataṃ varo–",
  "anya-e0904n0:579_0": "Sabbaṃ lokaṃ abhiññāya,",
  "anya-e0904n0:580_0": "Sabbaṃ loke yathātathaṃ;",
  "anya-e0904n0:581_0": "Sabbaṃ lokaṃ visaṃyutto,",
  "anya-e0904n0:582_0": "Sabbaloke anūpayo.",
  "anya-e0904n0:583_0": "Sa ve sabbābhibhū dhīro,",
  "anya-e0904n0:584_0": "Sabbaganthappamocano;",
  "anya-e0904n0:585_0": "Puṭṭha’ssa paramā santi,",
  "anya-e0904n0:586_0": "Nibbānaṃ akuto bhayaṃ.",
  "anya-e0904n0:587_0": "Esa khīṇāsavo buddho,",
  "anya-e0904n0:588_0": "Anīgho chinnasaṃsayo;",
  "anya-e0904n0:589_0": "Sabbakammakkhayaṃ patto,",
  "anya-e0904n0:590_0": "Vimutto upadhisaṅkhaye;",
  "anya-e0904n0:591_0": "Esa so bhagavā buddho,",
  "anya-e0904n0:592_0": "Esa sīho anuttaro;",
  "anya-e0904n0:593_0": "Sadevakassa lokassa,",
  "anya-e0904n0:594_0": "Brahmacakkaṃ pavattayī.",
  "anya-e0904n0:595_0": "Iti devā manussā ca,",
  "anya-e0904n0:596_0": "Ye buddhaṃ saraṇaṃ gatā;",
  "anya-e0904n0:597_0": "Saṅgamma taṃ namassanti,",
  "anya-e0904n0:598_0": "Mahantaṃ vītasāradaṃ.",
  "anya-e0904n0:599_0": "Danto damayataṃ seṭṭho,",
  "anya-e0904n0:600_0": "Santo samayataṃ isi;",
  "anya-e0904n0:601_0": "Mutto mocayataṃ aggo,",
  "anya-e0904n0:602_0": "Tiṇṇo tārayataṃ varo.",
  "anya-e0904n0:603_0": "Iti hetaṃ namassanti,",
  "anya-e0904n0:604_0": "Mahantaṃ vītasāradaṃ;",
  "anya-e0904n0:605_0": "Sadevakasmiṃ lokasmiṃ,",
  "anya-e0904n0:606_0": "Natthi me paṭipuggalo–",
  "anya-e0904n0:607_0": "Brahmacariyasutta",
  "anya-e0904n0:608_0": "Pu – tattheva āvuso pañcamaṃ brahmacariyasuttaṃ bhagavatā kathaṃ bhāsitaṃ.",
  "anya-e0904n0:609_0": "Vi –",
  "anya-e0904n0:609_1": "pañcamaṃ bhante brahmacariyasuttaṃ “nayidaṃ bhikkhave brahmacariyaṃ vussati janakuhanatthaṃ,",
  "anya-e0904n0:609_2": "na janalapanatthaṃ,",
  "anya-e0904n0:609_3": "na lābhasakkārasilokānisaṃsuttaṃ,",
  "anya-e0904n0:609_4": "na itivādappamokkhānisaṃsatthaṃ,",
  "anya-e0904n0:609_5": "na ‘iti maṃ jano jānātū’ti.",
  "anya-e0904n0:609_6": "Atha kho idaṃ bhikkhave brahmacariyaṃ vussati saṃvaratthaṃ pahānatthaṃ virāgatthaṃ nirodhattha”nti evamādinā bhagavatā bhāsitaṃ.",
  "anya-e0904n0:610_0": "Ariyavaṃsasutta",
  "anya-e0904n0:611_0": "Pu – tattheva āvuso aṭṭhamaṃ ariyavaṃsasuttaṃ bhagavatā kathaṃ bhāsitaṃ.",
  "anya-e0904n0:612_0": "Vi –",
  "anya-e0904n0:612_1": "tattheva bhante aṭṭhamaṃ ariyavaṃsasuttaṃ “cattārome bhikkhave ariyavaṃsā aggaññā rattaññā vaṃsaññā porāṇā,",
  "anya-e0904n0:612_2": "asaṃkiṇṇā asaṃkiṇṇapubbāna saṃkīyissanti,",
  "anya-e0904n0:612_3": "appaṭikuṭṭhā samaṇehi brāhmaṇehi viññūhi.",
  "anya-e0904n0:612_4": "Katame cattāro,",
  "anya-e0904n0:612_5": "idha bhikkhave bhikkhu santuṭṭho hoti itarītarena cīvarena,",
  "anya-e0904n0:612_6": "itarītaracīvarasantuṭṭhiyā ca vaṇṇavādī,",
  "anya-e0904n0:612_7": "na ca cīvarahetu anesanaṃ appatirūpaṃ āpajjati,",
  "anya-e0904n0:612_8": "aladdhā ca cīvaraṃ na paritassati,",
  "anya-e0904n0:612_9": "laddhā ca cīvaraṃ agadhito amucchito anajjhopanno ādīnavadassāvī nissaraṇapañño paribhuñjati,",
  "anya-e0904n0:612_10": "tāya ca pana itarītaracīvarasantuṭṭhiyā nevattānukkaṃseti no paraṃ vambheti.",
  "anya-e0904n0:612_11": "Yo hi tattha dakkho analaso sampajāno paṭissabho,",
  "anya-e0904n0:612_12": "ayaṃ vuccati bhikkhave bhikkhu porāṇe aggaññe ariyavaṃse ṭhito”ti evamādinā bhagavatā bhāsitaṃ.",
  "anya-e0904n0:613_0": "Cakkavagga",
  "anya-e0904n0:614_0": "Cakkasutta",
  "anya-e0904n0:615_0": "Pu – cakkavagge pana āvuso paṭhamaṃ cakkasuttaṃ bhagavatā kathaṃ bhāsitaṃ.",
  "anya-e0904n0:616_0": "Vi –",
  "anya-e0904n0:616_1": "cakkavagge bhante paṭhamaṃ cakkasuttaṃ “cattārimāni bhikkhave cakkāni,",
  "anya-e0904n0:616_2": "yehi samannāgatānaṃ devamanussānaṃ catucakkaṃ vattati,",
  "anya-e0904n0:616_3": "yehi samannāgatā devamanussā nacirasseva mahantattaṃ vepullattaṃ pāpuṇanti bhogesu.",
  "anya-e0904n0:616_4": "Katamāni cattāri,",
  "anya-e0904n0:616_5": "patirūpadesavāso sappurisāvassayo attasammāpaṇidhi pubbe ca katapuññatā”ti evamādinā bhagavatā bhāsitaṃ.",
  "anya-e0904n0:617_0": "Saṅgahasutta",
  "anya-e0904n0:618_0": "Pu – tattheva āvuso dutiyaṃ saṅgahasuttaṃ bhagavatā kathaṃ bhāsitaṃ.",
  "anya-e0904n0:619_0": "Vi –",
  "anya-e0904n0:619_1": "tattheva bhante dutiyaṃ saṅgahasuttaṃ “cattārimāni bhikkhave saṅgahavatthūni.",
  "anya-e0904n0:619_2": "Katamāni cattāri,",
  "anya-e0904n0:619_3": "dānaṃ peyyavajjaṃ atthacariyā samānattatā”ti evamādinā bhagavatā bhāsitaṃ.",
  "anya-e0904n0:620_0": "Sīhasutta",
  "anya-e0904n0:621_0": "Pu – bhattheva āvuso tatiyaṃ sīhasuttaṃ bhagavatā kathaṃ bhāsitaṃ.",
  "anya-e0904n0:622_0": "Vi –",
  "anya-e0904n0:622_1": "tattheva bhante tatiyaṃ sīhasuttaṃ “sīho bhikkhave migarājā sāyanusamayaṃ āsayā nikkhamati,",
  "anya-e0904n0:622_2": "āsayā nikkhamitvā vijambhati,",
  "anya-e0904n0:622_3": "vijambhitvā samantā catuddisā anuviloketi,",
  "anya-e0904n0:622_4": "samantā catuddisā anuviloketvā tikkhattuṃ sīhanādaṃ nadati,",
  "anya-e0904n0:622_5": "tikkhattuṃ sīhanādaṃ naditvā gocarāya pakkamatī”ti evamādinā bhagavatā bhāsitaṃ.",
  "anya-e0904n0:623_0": "Doṇasutta",
  "anya-e0904n0:624_0": "Pu –",
  "anya-e0904n0:624_1": "tenāvuso bhagavatā…pe…",
  "anya-e0904n0:624_2": "sammāsambuddhena aṅguttaranikāye catukkanipāte cakkavagge chaṭṭhaṃ doṇasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:625_0": "Vi –",
  "anya-e0904n0:625_1": "antarā ca bhante ukkaṭṭhaṃ antarā ca setabyaṃ doṇaṃ brāhmaṇaṃ ārabbha bhāsitaṃ.",
  "anya-e0904n0:625_2": "Doṇo bhante brāhmaṇo bhagavantaṃ etadavoca “devo no bhavaṃ bhavissatī”ti.",
  "anya-e0904n0:625_3": "Tasmiṃ bhante vatthusmiṃ “na kho ahaṃ brāhmaṇa devo bhavissāmī”ti evamādinā bhagavatā bhāsitaṃ.",
  "anya-e0904n0:626_0": "“Acchariyaṃ vata bho, abbhutaṃ vata bho, na vatimāni manussabhūtassa padāni bhavissanti”.",
  "anya-e0904n0:627_0": "“Devo no bhavaṃ bhavissati”.",
  "anya-e0904n0:628_0": "“Na kho ahaṃ brāhmaṇa devo bhavissami”.",
  "anya-e0904n0:629_0": "“Gandhabbo no bhavaṃ bhavissati”.",
  "anya-e0904n0:630_0": "“Na kho ahaṃ brāhmaṇa gandhabbo bhavissāmi”.",
  "anya-e0904n0:631_0": "Ujjayasutta",
  "anya-e0904n0:632_0": "Pu – tattheva āvuso navamaṃ ujjayasuttaṃ bhagavatā kathaṃ bhāsitaṃ.",
  "anya-e0904n0:633_0": "Vi –",
  "anya-e0904n0:633_1": "navamaṃ bhante ujjayasuttaṃ “na kho ahaṃ brāhmaṇa sabbaṃ yaññaṃ vaṇṇemi,",
  "anya-e0904n0:633_2": "na panāhaṃ brāhmaṇa sabbaṃ yaññaṃ na vaṇṇemi.",
  "anya-e0904n0:633_3": "Yathārūpe kho brāhmaṇa yaññe gāvo haññanti,",
  "anya-e0904n0:633_4": "ajeḷakā haññanti,",
  "anya-e0904n0:633_5": "kukkuṭasūkarā haññanti,",
  "anya-e0904n0:633_6": "vividhā pāṇā saṅghātaṃ āpajjantī”ti evamādinā bhagavatā bhāsitaṃ.",
  "anya-e0904n0:634_0": "“Bhavampi no gotamo yaññaṃ vaṇṇeti”.",
  "anya-e0904n0:635_0": "Rohitassavagga",
  "anya-e0904n0:636_0": "Samādhibhāvanāsutta",
  "anya-e0904n0:637_0": "Pu – rohitassavagge pana āvuso paṭhamaṃ samādhibhāvanāsuttaṃ bhagavatā kathaṃ bhāsitaṃ.",
  "anya-e0904n0:638_0": "Vi –",
  "anya-e0904n0:638_1": "rohitassavagge bhante paṭhamaṃ samādhibhāvanāsuttaṃ “catasso imā bhikkhave samādhibhāvanā,",
  "anya-e0904n0:638_2": "katamā catasso,",
  "anya-e0904n0:638_3": "atthi bhikkhave samādhibhāvanā bhāvitā bahulīkatā diṭṭhadhammasukhavihārāya saṃvattati,",
  "anya-e0904n0:638_4": "atthi bhikkhave samādhibhāvanā bhāvitā bahulīkatā ñāṇadassanappaṭilābhāya saṃvattati,",
  "anya-e0904n0:638_5": "atthi bhikkhave samādhibhāvanā bhāvitā bahulīkatā satisampajaññāya saṃvattati,",
  "anya-e0904n0:638_6": "atthi bhikkhave samādhibhāvanā bhāvitā bahulīkatā āsavānaṃ khayāya saṃvattatī”ti evamādinā bhagavatā bhāsitaṃ.",
  "anya-e0904n0:639_0": "Pañhabyākaraṇasutta",
  "anya-e0904n0:640_0": "Pu – tattheva āvuso dutiyaṃ pañhabyākaraṇasuttaṃ bhagavatā kathaṃ bhāsitaṃ.",
  "anya-e0904n0:641_0": "Vi –",
  "anya-e0904n0:641_1": "tattheva bhante dutiyaṃ pañhabyākaraṇasuttaṃ “cattārimāni bhikkhave pañhabyākaraṇāni.",
  "anya-e0904n0:641_2": "Katamāni cattāri,",
  "anya-e0904n0:641_3": "atthi bhikkhave pañho ekaṃsabyākaraṇīyo,",
  "anya-e0904n0:641_4": "atthi bhikkhave pañho vibhajjabyākaraṇīyo,",
  "anya-e0904n0:641_5": "atthi bhikkhave pañho paṭipucchābyākaraṇīyo,",
  "anya-e0904n0:641_6": "atthi bhikkhave pañho ṭhapanīyo”ti evamādinā bhagavatā bhāsitaṃ.",
  "anya-e0904n0:642_0": "Puññābhisandavagga",
  "anya-e0904n0:643_0": "Paṭhamasaṃvāsasutta",
  "anya-e0904n0:644_0": "Pu –",
  "anya-e0904n0:644_1": "puññābhisandavagge pana āvuso tatiyaṃ saṃvāsasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:645_0": "Vi –",
  "anya-e0904n0:645_1": "puññābhisandavagge bhante tatiyaṃ saṃvāsasuttaṃ antarā ca madhuraṃ antarā ca verañjaṃ sambahule gahapatayo",
  "anya-e0904n0:645_2": "ca gahapatāniyo ca ārabbha “cattārome gahapatayo saṃvāsā.",
  "anya-e0904n0:645_3": "Katame cattāro,",
  "anya-e0904n0:645_4": "chavo chavāya saddhiṃ saṃvasati,",
  "anya-e0904n0:645_5": "chavo deviyā saddhiṃ saṃvasati,",
  "anya-e0904n0:645_6": "devo chavāya saddhiṃ saṃvasati,",
  "anya-e0904n0:645_7": "devo deviyā saddhiṃ saṃvasatī”ti evamādinā bhagavatā bhāsitaṃ.",
  "anya-e0904n0:646_0": "Paṭhamasamajīvīsutta",
  "anya-e0904n0:647_0": "Pu –",
  "anya-e0904n0:647_1": "tenāvuso bhagavatā…pe…",
  "anya-e0904n0:647_2": "sammāsambuddhena aṅguttaranikāye catukkanipāte puññābhisandavagge pañcamaṃ samajīvisuttaṃ kathaṃ bhāsitaṃ.",
  "anya-e0904n0:648_0": "Vi –",
  "anya-e0904n0:648_1": "pañcamaṃ bhante samajīvisuttaṃ “ākaṅkheyyuṃ ce gahapatayo ubho jānipatayo diṭṭhe ceva dhamme aññamaññaṃ passituṃ,",
  "anya-e0904n0:648_2": "abhisamparāyañca aññamaññaṃ passituṃ,",
  "anya-e0904n0:648_3": "ubhova assu samasaddhā samasīlā samacāgā samapaññā,",
  "anya-e0904n0:648_4": "te diṭṭhe ceva dhamme aññamaññaṃ passanti,",
  "anya-e0904n0:648_5": "abhisamparāyañca aññamaññaṃ passantī”ti evamādinā bhagavatā bhāsitaṃ.",
  "anya-e0904n0:649_0": "Pattakammavagga",
  "anya-e0904n0:650_0": "Ānaṇyasukhasutta",
  "anya-e0904n0:651_0": "Pu –",
  "anya-e0904n0:651_1": "pattakammavagge pana āvuso dutiyaṃ ānaṇyasukhasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:652_0": "Vi –",
  "anya-e0904n0:652_1": "pattakammavagge bhante dutiyaṃ ānaṇyasukhasuttaṃ sāvatthiyaṃ anāthapiṇḍikaṃ gahapatiṃ ārabbha “cattārimāni",
  "anya-e0904n0:652_2": "gahapati sukhāni adhigamanīyāni gihinā kāmabhoginā kālena kālaṃ samayena samayaṃ upādāya.",
  "anya-e0904n0:652_3": "Katamāni cattāri,",
  "anya-e0904n0:652_4": "atthisukhaṃ bhogasukhaṃ anaṇyasukhaṃ anavajjasukha”nti evamādinā bhagavatā bhāsitaṃ.",
  "anya-e0904n0:653_0": "Ānaṇyasukhaṃ ñatvāna, atho atthisukhaṃ paraṃ;",
  "anya-e0904n0:654_0": "Bhuñjaṃ bhogasukhaṃ macco, tato paññā vipassati;",
  "anya-e0904n0:655_0": "Vipassamāno jānāti, ubho bhāge sumedhaso;",
  "anya-e0904n0:656_0": "Anavajjasukhassetaṃ, kalaṃ nāgghati soḷasiṃ–",
  "anya-e0904n0:657_0": "Appaṇṇakavagga",
  "anya-e0904n0:658_0": "Sappurisasutta",
  "anya-e0904n0:659_0": "Pu – apaṇṇakavagge pana āvuso tatiyaṃ sappurisasuttaṃ bhagavatā kathaṃ bhāsitaṃ.",
  "anya-e0904n0:660_0": "Vi –",
  "anya-e0904n0:660_1": "apaṇṇakavagge bhante tatiyaṃ sappurisasuttaṃ “catūhi bhikkhave dhammehi samannāgato asappuriso veditabbo.",
  "anya-e0904n0:660_2": "Katamehi catūhi,",
  "anya-e0904n0:660_3": "idha bhikkhave asappuriso yo hoti parassa avaṇṇo taṃ apuṭṭhopi pātu karoti ko pana vādo puṭṭhassā”ti evamādinā bhagavatā bhāsitaṃ.",
  "anya-e0904n0:661_0": "Adhunāgatavadhukāsamena cetasā viharissāma” –",
  "anya-e0904n0:662_0": "Acinteyyasutta",
  "anya-e0904n0:663_0": "Pu – tattheva āvuso sattamaṃ acinteyyasuttaṃ bhagavatā kathaṃ bhāsitaṃ.",
  "anya-e0904n0:664_0": "Vi –",
  "anya-e0904n0:664_1": "sattamaṃ bhante acinteyyasuttaṃ “cattārimāni bhikkhave acinteyyāni na cintetabbāni,",
  "anya-e0904n0:664_2": "yāni cintento ummādassa vighātassa bhāgī assa.",
  "anya-e0904n0:664_3": "Katamāni cattāri,",
  "anya-e0904n0:664_4": "buddhānaṃ bhikkhave buddhavisayo acinteyyo na cintetabbo,",
  "anya-e0904n0:664_5": "yaṃ cintento ummādassa vighātassa bhāgī assā”ti evamādinā bhagavatā bhāsitaṃ.",
  "anya-e0904n0:665_0": "Macalavagga",
  "anya-e0904n0:666_0": "Tamotamasutta",
  "anya-e0904n0:667_0": "Pu – macalavagge pana āvuso pañcamaṃ tamotamasuttaṃ bhagavatā kathaṃ bhāsitaṃ.",
  "anya-e0904n0:668_0": "Vi –",
  "anya-e0904n0:668_1": "macalavagge bhante pañcamaṃ tamotamasuttaṃ “cattārome bhikkhave puggalā santo saṃvijjamānā lokasmiṃ.",
  "anya-e0904n0:668_2": "Katame cattāro,",
  "anya-e0904n0:668_3": "tamotamaparāyaṇo,",
  "anya-e0904n0:668_4": "tamojotiparāyaṇo,",
  "anya-e0904n0:668_5": "jotitamaparāyaṇo,",
  "anya-e0904n0:668_6": "jotijotiparāyaṇo”ti evamādinā bhagavatā bhāsitaṃ.",
  "anya-e0904n0:669_0": "Asuravagga",
  "anya-e0904n0:670_0": "Asurasutta",
  "anya-e0904n0:671_0": "Pu –",
  "anya-e0904n0:671_1": "tenāvuso bhagavatā…pe…",
  "anya-e0904n0:671_2": "sammāsambuddhena aṅguttaranikāye catukkanipāte asuravagge paṭhamaṃ asurasuttaṃ kathaṃ bhāsitaṃ.",
  "anya-e0904n0:672_0": "Vi –",
  "anya-e0904n0:672_1": "asuravagge bhante paṭhamaṃ asurasuttaṃ “cattārome bhikkhave puggalā santo saṃvijjamānā lokasmiṃ.",
  "anya-e0904n0:672_2": "Katame cattāro,",
  "anya-e0904n0:672_3": "asuro asuraparivāro,",
  "anya-e0904n0:672_4": "asuro devaparivāro,",
  "anya-e0904n0:672_5": "devo asuraparivāro,",
  "anya-e0904n0:672_6": "devo devaparivāro”ti evamādinā bhagavatā bhāsitaṃ.",
  "anya-e0904n0:673_0": "Samādhisutta",
  "anya-e0904n0:674_0": "Pu – tattheva āvuso catutthaṃ samādhisuttaṃ bhagavatā kathaṃ bhāsitaṃ.",
  "anya-e0904n0:675_0": "Vi –",
  "anya-e0904n0:675_1": "catutthaṃ bhante samādhisuttaṃ “cattārome bhikkhave puggalā santo saṃvijjamānā lokasmiṃ.",
  "anya-e0904n0:675_2": "Katame cattāro,",
  "anya-e0904n0:675_3": "idha bhikkhave ekacco puggalo lābhī hoti ajjhattaṃ cetosamathassa na lābhī adhipaññādhammavipassanāya.",
  "anya-e0904n0:675_4": "Idha pana bhikkhave puggalo lābhī hoti adhipaññādhammavipassanāya,",
  "anya-e0904n0:675_5": "na lābhī ajjhattaṃ cetosamathassa.",
  "anya-e0904n0:675_6": "Idha pana bhikkhave ekacco puggalo na ceva lābhī hoti ajjhattaṃ cetosamathassa,",
  "anya-e0904n0:675_7": "na ca lābhī adhipaññādhammavipassanāya.",
  "anya-e0904n0:675_8": "Idha pana bhikkhave ekacco puggalo lābhī ceva hoti ajjhattaṃ cetosamathassa,",
  "anya-e0904n0:675_9": "lābhī ca adhipaññādhammavipassanāyā”ti evamādinā bhagavatā bhāsitaṃ.",
  "anya-e0904n0:676_0": "Rāgavinayasutta",
  "anya-e0904n0:677_0": "Pu – tattheva āvuso chaṭṭhaṃ rāgavinayasuttaṃ bhagavatā kathaṃ bhāsitaṃ.",
  "anya-e0904n0:678_0": "Vi –",
  "anya-e0904n0:678_1": "chaṭṭhaṃ bhante rāgavinayasuttaṃ “cattārome bhikkhave puggalā santo saṃvijjamānā lokasmiṃ.",
  "anya-e0904n0:678_2": "Katame cattāro,",
  "anya-e0904n0:678_3": "attahitāya paṭipanno no parahitāya,",
  "anya-e0904n0:678_4": "parahitāya paṭipanno no attahitāya,",
  "anya-e0904n0:678_5": "nevattahitāya paṭipanno no parahitāya,",
  "anya-e0904n0:678_6": "attahitāya ceva paṭipanno parahitāya cā”ti evamādinā bhagavatā bhāsitaṃ.",
  "anya-e0904n0:679_0": "Valāhakavagga",
  "anya-e0904n0:680_0": "Paṭhamavalāhakasutta",
  "anya-e0904n0:681_0": "Pu –",
  "anya-e0904n0:681_1": "valāhakavagge pana āvuso paṭhamaṃ valāhakasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:682_0": "Vi –",
  "anya-e0904n0:682_1": "sāvatthiyaṃ bhante sambahule bhikkhū ārabbha “cattārome bhikkhave valāhakā.",
  "anya-e0904n0:682_2": "Katame cattāro,",
  "anya-e0904n0:682_3": "gajjitā no vassitā,",
  "anya-e0904n0:682_4": "vassitā no gajjitā,",
  "anya-e0904n0:682_5": "neva gajjitā no vassitā,",
  "anya-e0904n0:682_6": "gajjitā ca vassitā ca.",
  "anya-e0904n0:682_7": "Ime kho bhikkhave cattāro valāhakā.",
  "anya-e0904n0:682_8": "Evameva kho bhikkhave cattāro valāhakūpamā puggalā santo saṃvijjāmānā lokasmiṃ.",
  "anya-e0904n0:682_9": "Katame cattāro,",
  "anya-e0904n0:682_10": "gajjitā no vassitā,",
  "anya-e0904n0:682_11": "vassitā no gajjitā,",
  "anya-e0904n0:682_12": "neva gajjitā no vassitā,",
  "anya-e0904n0:682_13": "gajjitā ca vassitā cā”ti evamādinā bhagavatā bhāsitaṃ.",
  "anya-e0904n0:683_0": "Udakarahadasutta",
  "anya-e0904n0:684_0": "Pu – tattheva āvuso catutthaṃ udakarahadasuttaṃ bhagavatā kathaṃ bhāsitaṃ.",
  "anya-e0904n0:685_0": "Vi –",
  "anya-e0904n0:685_1": "catuttha bhante udakarahadasuttaṃ “cattārome bhikkhave udakarahadā.",
  "anya-e0904n0:685_2": "Katame cattāro,",
  "anya-e0904n0:685_3": "uttāno gambhīrobhāso,",
  "anya-e0904n0:685_4": "gambhīro uttānobhāso,",
  "anya-e0904n0:685_5": "uttāno uttānobhāso,",
  "anya-e0904n0:685_6": "gambhīro gambhīrobhāso,",
  "anya-e0904n0:685_7": "ime kho bhikkhave cattāro udakarahadā.",
  "anya-e0904n0:685_8": "Evameva kho bhikkhave cattāro udakarahadūpamā puggalā santo saṃvijjamānā lokasmiṃ.",
  "anya-e0904n0:685_9": "Katame cattāro,",
  "anya-e0904n0:685_10": "uttāno gambhīrobhāso,",
  "anya-e0904n0:685_11": "gambhīro uttānobhāso,",
  "anya-e0904n0:685_12": "uttāno uttānobhāso,",
  "anya-e0904n0:685_13": "gambhīro gambhīrobhāso”ti evamādinā bhagavatā bhāsitaṃ.",
  "anya-e0904n0:686_0": "Mūsikasutta",
  "anya-e0904n0:687_0": "Pu – tattheva āvuso sattamaṃ mūsikasuttaṃ bhagavatā kathaṃ bhāsitaṃ.",
  "anya-e0904n0:688_0": "Vi –",
  "anya-e0904n0:688_1": "sattamaṃ bhante mūsikasuttaṃ “catasso imā bhikkhave mūsikā.",
  "anya-e0904n0:688_2": "Katamā catasso,",
  "anya-e0904n0:688_3": "gādhaṃ kattā no vasitā,",
  "anya-e0904n0:688_4": "vasitā no gādhaṃ kattā,",
  "anya-e0904n0:688_5": "neva gādhaṃ kattā no vasitā,",
  "anya-e0904n0:688_6": "gādhaṃ kattā ca vasitā ca.",
  "anya-e0904n0:688_7": "Imā kho bhikkhave catasso mūsikā.",
  "anya-e0904n0:688_8": "Evameva kho bhikkhave cattāro mūsikūpamā puggalā santo saṃvijjamānā lokasmiṃ.",
  "anya-e0904n0:688_9": "Katame cattāro,",
  "anya-e0904n0:688_10": "gādhaṃ kattā no vasitā,",
  "anya-e0904n0:688_11": "vasitā no gādhaṃ kattā,",
  "anya-e0904n0:688_12": "neva gādhaṃ kattā no vasitā,",
  "anya-e0904n0:688_13": "gādhaṃ kattā ca vasitā cā”ti evamādinā bhagavatā bhāsitaṃ.",
  "anya-e0904n0:689_0": "Balībaddhasutta",
  "anya-e0904n0:690_0": "Pu –",
  "anya-e0904n0:690_1": "saṃgītāpi āvuso aṅguttaranikāyato kānici suttāni uddharitvā paṭipucchissāmi bahujanassa sutavuḍḍhiyā.",
  "anya-e0904n0:690_2": "Saṃgīte āvuso aṅguttaranikāye catukkanipāte valāhakavagge aṭṭhamaṃ balībaddhasuttaṃ bhagavatā kathaṃ bhāsitaṃ.",
  "anya-e0904n0:691_0": "Vi –",
  "anya-e0904n0:691_1": "valāhakavagge bhante aṭṭhamaṃ balībaddhasuttaṃ “cattārome bhikkhave balībaddhā.",
  "anya-e0904n0:691_2": "Katame cattāro,",
  "anya-e0904n0:691_3": "sagavacaṇḍo no paragavacaṇḍo,",
  "anya-e0904n0:691_4": "paragavacaṇḍo no sagavacaṇḍo,",
  "anya-e0904n0:691_5": "sagavacaṇḍo ca paragavacaṇḍo ca,",
  "anya-e0904n0:691_6": "neva sagavacaṇḍo no paragavacaṇḍo.",
  "anya-e0904n0:691_7": "Ime kho bhikkhave cattāro balībaddhā.",
  "anya-e0904n0:691_8": "Evameva kho bhikkhave cattāro balībaddhūpamā puggalā santo saṃvijjamānā lokasmi”nti evamādinā bhagavatā bhāsitaṃ.",
  "anya-e0904n0:692_0": "Kesisutta",
  "anya-e0904n0:693_0": "Pu –",
  "anya-e0904n0:693_1": "kesivagge pana āvuso paṭhamaṃ kesisuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:694_0": "Vi –",
  "anya-e0904n0:694_1": "kesiṃ bhante assadammasārathiṃ ārabbha bhāsitaṃ.",
  "anya-e0904n0:694_2": "Kesi bhante assadammasārathi bhagavantaṃ etadavoca “bhagavā pana bhante anuttaro purisadammasārathi,",
  "anya-e0904n0:694_3": "kathaṃ pana bhante bhagavā purisadammaṃ vinetī”ti.",
  "anya-e0904n0:694_4": "Tasmiṃ bhante vatthusmiṃ “ahaṃ kho kesi purisadammaṃ saṇhenapi vinemi,",
  "anya-e0904n0:694_5": "pharusenapi vinemi,",
  "anya-e0904n0:694_6": "saṇhapharusenapi vinemi.",
  "anya-e0904n0:694_7": "Tatridaṃ kesi saṇhasmiṃ –",
  "anya-e0904n0:694_8": "iti kāyasucaritaṃ iti kāyasucaritassa vipāko,",
  "anya-e0904n0:694_9": "iti vacīsucaritaṃ iti vacīsucaritassa vipāko,",
  "anya-e0904n0:694_10": "iti manosucaritaṃ iti manosucaritassa vipāko,",
  "anya-e0904n0:694_11": "iti devā iti manussā”ti evamādinā bhagavatā bhāsitaṃ.",
  "anya-e0904n0:695_0": "“Tvaṃ khosi kesi paññāto assadammasārathīti, kathaṃ pana tvaṃ kesi assadammasārathi” –",
  "anya-e0904n0:696_0": "“Ahaṃ kho bhante assadammaṃ saṇhenapi vinemi, pharusenapi vinemi, saṇhapharusenapi vinemi” –",
  "anya-e0904n0:697_0": "“Sace te kesi assadammo saṇhena vinayaṃ na upeti,",
  "anya-e0904n0:697_1": "pharusena vinayaṃ na upeti,",
  "anya-e0904n0:697_2": "saṇhapharusena vinayaṃ na upeti,",
  "anya-e0904n0:697_3": "kinti naṃ karosi” –",
  "anya-e0904n0:698_0": "“Bhagavā pana bhante anuttaro purisadammasārathi, kathaṃ pana bhante bhagavā purisadammaṃ vineti” –",
  "anya-e0904n0:699_0": "Na 0.0087 kho bhante bhagavato pāṇātipāto kappati, atha ca pana bhagavā evamāha “hanāmi naṃ kesī”ti.",
  "anya-e0904n0:700_0": "Attānuvādasutta",
  "anya-e0904n0:701_0": "Pu – bhayavagge pana āvuso paṭhamaṃ attānuvādasuttaṃ bhagavatā kathaṃ bhāsitaṃ.",
  "anya-e0904n0:702_0": "Vi –",
  "anya-e0904n0:702_1": "bhayavagge bhante paṭhamaṃ attānuvādasuttaṃ “cattārimāni bhikkhave bhayāni.",
  "anya-e0904n0:702_2": "Katamāni cattāri,",
  "anya-e0904n0:702_3": "attānuvādabhayaṃ parānuvādabhayaṃ daṇḍabhayaṃ duggatibhaya”nti evamādinā bhagavatā bhāsitaṃ.",
  "anya-e0904n0:703_0": "Dhammakathikasutta",
  "anya-e0904n0:704_0": "Pu –",
  "anya-e0904n0:704_1": "idāni āvuso bahujanassa sutavuḍḍhiyā saṃgītā aṅguttaranikāyatopi kānici suttāni uddharitvā paṭipucchissāmi,",
  "anya-e0904n0:704_2": "saṃgīte āvuso aṅguttaranikāye catukkanipāte puggalavagge navamaṃ dhammakathikasuttaṃ bhagavatā kathaṃ bhāsitaṃ.",
  "anya-e0904n0:705_0": "Vi –",
  "anya-e0904n0:705_1": "puggalavagge bhante navamaṃ dhammakathikasuttaṃ “cattārome bhikkhave dhammakathikā.",
  "anya-e0904n0:705_2": "Katame cattāro,",
  "anya-e0904n0:705_3": "idha bhikkhave ekacco dhammakathiko appañca bhāsati asahitañca,",
  "anya-e0904n0:705_4": "parisā cassa na kusalā hoti sahitāsahitassa.",
  "anya-e0904n0:705_5": "Evarūpo bhikkhave dhammakathiko evarūpāya parisāya dhammakathikotveva saṅkhaṃ gacchatī”ti evamādinā bhagavatā bhāsitaṃ.",
  "anya-e0904n0:706_0": "Rogasutta",
  "anya-e0904n0:707_0": "Pu – indriyavagge pana āvuso sattamaṃ rogasuttaṃ bhagavatā kathaṃ bhāsitaṃ.",
  "anya-e0904n0:708_0": "Vi –",
  "anya-e0904n0:708_1": "sattamaṃ bhante rogasuttaṃ “dveme bhikkhave rogā.",
  "anya-e0904n0:708_2": "Katame dve,",
  "anya-e0904n0:708_3": "kāyiko ca rogo,",
  "anya-e0904n0:708_4": "cetasiko ca rogo.",
  "anya-e0904n0:708_5": "Dissanti bhikkhave sattā kāyikena rogena ekampi vassaṃ ārogyaṃ paṭijānamānā dvepi vassāni tīṇipi vassāni",
  "anya-e0904n0:708_6": "cattāripi vassāni pañcapi vassāni dasapi vassāni vīsampi vassāni tiṃsampi vassāni cattārīsampi vassāni",
  "anya-e0904n0:708_7": "paññāsampi vassāni ārogyaṃ paṭijānamānā vassasatampi bhiyyopi ārogyaṃ paṭijānamānā.",
  "anya-e0904n0:708_8": "Te bhikkhave sattā sudullabhā lokasmiṃ,",
  "anya-e0904n0:708_9": "ye cetasikena rogena muhuttampi ārogyaṃ paṭijānanti aññatra khīṇāsavehī”ti evamādinā bhagavatā bhāsitaṃ.",
  "anya-e0904n0:709_0": "Cattārome 0.0096 bhikkhave pabbajitassa rogā.",
  "anya-e0904n0:710_0": "Yuganaddhasutta",
  "anya-e0904n0:711_0": "Pu – paṭipadāvagge āvuso dasamaṃ yuganaddhasuttaṃ kattha kaṃ ārabbha kena kathañca bhāsitaṃ.",
  "anya-e0904n0:712_0": "Vi –",
  "anya-e0904n0:712_1": "kosambiyaṃ bhante sambahule bhikkhū ārabbha “yo hi koci āvuso bhikkhu vā bhikkhunī vā mama santike arahattappattiṃ byākaroti,",
  "anya-e0904n0:712_2": "sabbo so catūhi maggehi etesaṃ vā aññatarenā”ti evamādinā bhante āyasmatā ānandattherena dhammabhaṇḍāgārikena bhāsitaṃ.",
  "anya-e0904n0:713_0": "Pāṭibhogasutta",
  "anya-e0904n0:714_0": "Pu – brāhmaṇavagge pana āvuso dutiyaṃ pāṭibhogasuttaṃ bhagavatā kathaṃ bhāsitaṃ.",
  "anya-e0904n0:715_0": "Vi –",
  "anya-e0904n0:715_1": "brāhmaṇavagge bhante dutiyaṃ pāṭibhogasuttaṃ “catunnaṃ bhikkhave dhammānaṃ natthi koci pāṭibhogo samaṇo",
  "anya-e0904n0:715_2": "vā brāhmaṇo vā devo vā māro vā brahmā vā koci vā lokasmi”nti evamādinā bhagavatā bhāsitaṃ.",
  "anya-e0904n0:716_0": "Sutasutta",
  "anya-e0904n0:717_0": "Pu –",
  "anya-e0904n0:717_1": "tattheva āvuso tatiyaṃ sutasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:718_0": "Vi –",
  "anya-e0904n0:718_1": "rājagahe bhante vassakāraṃ brāhmaṇaṃ magadhamahāmattaṃ ārabbha bhāsitaṃ.",
  "anya-e0904n0:718_2": "Vassakāro bhante brāhmaṇo magadhamahāmatto bhagavantaṃ etadavoca “ahañhi bho gotama evaṃvādī evaṃdiṭṭhi yo koci diṭṭhaṃ bhāsati ‘evaṃ me diṭṭha’nti,",
  "anya-e0904n0:718_3": "natthi tato doso.",
  "anya-e0904n0:718_4": "Yo koci sutaṃ bhāsati ‘evaṃ me suta’nti,",
  "anya-e0904n0:718_5": "natthi tato doso”ti.",
  "anya-e0904n0:718_6": "Tasmiṃ bhante vatthusmiṃ “nāhaṃ brāhmaṇa sabbaṃ diṭṭhaṃ ‘bhāsitabba’nti vadāmi,",
  "anya-e0904n0:718_7": "na panāhaṃ brāhmaṇa sabbaṃ diṭṭhaṃ ‘na bhāsitabba’nti vadāmi,",
  "anya-e0904n0:718_8": "nāhaṃ brāhmaṇa sabbaṃ sutaṃ ‘bhāsitabba’nti vadāmi,",
  "anya-e0904n0:718_9": "na panāhaṃ brāhmaṇa sabbaṃ sutaṃ ‘na bhāsitabba’nti vadāmī”ti evamādinā bhagavatā bhāsitaṃ.",
  "anya-e0904n0:719_0": "Abhayasutta",
  "anya-e0904n0:720_0": "Pu –",
  "anya-e0904n0:720_1": "aṅguttaranikāye āvuso catukkanipāte brāhmaṇavagge catutthaṃ abhayasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:721_0": "Vi –",
  "anya-e0904n0:721_1": "brāhmaṇavagge bhante catutthaṃ abhayasuttaṃ jāṇussoṇiṃ brāhmaṇaṃ ārabbha bhāsitaṃ.",
  "anya-e0904n0:721_2": "Jāṇussoṇi bhante brāhmaṇo bhagavantaṃ etadavoca “natthi yo maraṇadhammo samāno na bhāyati,",
  "anya-e0904n0:721_3": "na santāsaṃ āpajjati maraṇassā”ti.",
  "anya-e0904n0:721_4": "Tasmiṃ bhante vatthusmiṃ “atthi brāhmaṇa maraṇadhammo samāno bhāyati,",
  "anya-e0904n0:721_5": "santāsaṃ āpajjati maraṇassa.",
  "anya-e0904n0:721_6": "Atthi pana brāhmaṇa maraṇadhammo samāno na bhāyati,",
  "anya-e0904n0:721_7": "na santāsaṃ āpajjati maraṇassā”ti evamādinā bhante bhagavatā bhāsitaṃ.",
  "anya-e0904n0:722_0": "Sotānugatasutta",
  "anya-e0904n0:723_0": "Pu – mahāvagge pana āvuso paṭhamaṃ sotānugatasuttaṃ bhagavatā kathaṃ bhāsitaṃ.",
  "anya-e0904n0:724_0": "Vi –",
  "anya-e0904n0:724_1": "mahāvagge bhante paṭhamaṃ sotānugatasuttaṃ “sotānugatānaṃ bhikkhave dhammānaṃ vacasā paricitānaṃ manasānupekkhitānaṃ",
  "anya-e0904n0:724_2": "diṭṭhiyā suppaṭividdhānaṃ cattāro ānisaṃsā pāṭikaṅkhā”ti evamādinā bhagavatā bhāsitaṃ.",
  "anya-e0904n0:725_0": "Ayaṃ vā so dhammavinayo, yatthāhaṃ pubbe brahmacariyaṃ acariṃ.",
  "anya-e0904n0:726_0": "Bhaddiyasutta",
  "anya-e0904n0:727_0": "Pu –",
  "anya-e0904n0:727_1": "aṅguttaranikāye āvuso catukkanipāte mahāvagge tatiyaṃ bhaddiyasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:728_0": "Vi –",
  "anya-e0904n0:728_1": "vesāliyaṃ bhante bhaddiyaṃ licchavi ārabbha bhāsitaṃ.",
  "anya-e0904n0:728_2": "Bhaddiyo bhante licchavi bhagavantaṃ etadavoca “sutaṃ metaṃ bhante ‘māyāvī samaṇo gotamo āvaṭṭaniṃ māyaṃ jānāti,",
  "anya-e0904n0:728_3": "yāya aññatitthiyānaṃ sāvake āvaṭṭetī’ti.",
  "anya-e0904n0:728_4": "Ye te bhante evamāhaṃsu ‘māyāvī samaṇo gotamo āvaṭṭaniṃ māyaṃ jānāti,",
  "anya-e0904n0:728_5": "yāya aññatitthiyānaṃ sāvake āvaṭṭetī’ti…pe…",
  "anya-e0904n0:728_6": "anabbhakkhātukāmā hi mayaṃ bhante bhagavanta”nti.",
  "anya-e0904n0:728_7": "Tasmiṃ bhante vatthusmiṃ “etha tumhe bhaddiya mā anussavena mā paramparāya mā itikirāya mā piṭakasampadānena",
  "anya-e0904n0:728_8": "mā takkahetu mā nayahetu mā ākāravitakkena mā diṭṭhinijjhānakkhantiyā mā bhabbarūpatāya mā samaṇo no garūti.",
  "anya-e0904n0:728_9": "Yadā tumhe bhaddiya attanāva jāneyyātha ‘ime dhammā akusalā,",
  "anya-e0904n0:728_10": "ime dhammā sāvajjā,",
  "anya-e0904n0:728_11": "ime dhammā viññū garahitā,",
  "anya-e0904n0:728_12": "ime dhammā samattā samādinnā ahitāya dukkhāya saṃvattantī’ti.",
  "anya-e0904n0:728_13": "Atha tumhe bhaddiya pajaheyyāthā”ti evamādinā bhagavatā bhāsitaṃ.",
  "anya-e0904n0:729_0": "Pu –",
  "anya-e0904n0:729_1": "imissā ca pana āvuso desanāya desitāya bhaddiyassa licchavissa kīdiso dhammasavanānisaṃso adhigato.",
  "anya-e0904n0:729_2": "Kathañca naṃ bhagavā anuyuñjitvā taṃ vacanaṃ viniveṭhesi.",
  "anya-e0904n0:730_0": "Vi –",
  "anya-e0904n0:730_1": "imissā bhante dhammadesanāya desitāya bhaddiyassa licchavissa sotāpattiphalasaṅkhāto dhammasavanānisaṃso adhigato.",
  "anya-e0904n0:730_2": "Api nu tāhaṃ bhaddiya evaṃ avacaṃ “ehi me tvaṃ bhaddiya sāvako hohi,",
  "anya-e0904n0:730_3": "ahaṃ satthā bhavissāmī”ti evamādinā ca naṃ bhante bhagavā paṭipucchitvā anuyuñjitvā taṃ vacanaṃ viniveṭhesi.",
  "anya-e0904n0:731_0": "Mallikādevīsutta",
  "anya-e0904n0:732_0": "Pu –",
  "anya-e0904n0:732_1": "tattheva āvuso sattamaṃ mallikādevīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:733_0": "Vi –",
  "anya-e0904n0:733_1": "sāvatthiyaṃ bhante mallikādeviṃ ārabbha bhāsitaṃ.",
  "anya-e0904n0:733_2": "Mallikā bhante devī bhagavantaṃ etadavoca “ko nu kho bhante hetu ko paccayo,",
  "anya-e0904n0:733_3": "yena midhekacco mātugāmo dubbaṇṇā ca hoti durūpā supāpikā dassanāya,",
  "anya-e0904n0:733_4": "daliddā ca hoti appassakā appabhogā appesakkhā ca…pe…",
  "anya-e0904n0:733_5": "ko pana bhante hetu ko paccayo,",
  "anya-e0904n0:733_6": "yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā,",
  "anya-e0904n0:733_7": "aḍḍhā ca hoti mahaddhanā mahābhogā mahesakkhā cā”ti.",
  "anya-e0904n0:733_8": "Tasmiṃ bhante vatthusmiṃ “idha mallike mātugāmo kodhanā hoti upāyāsabahulā”ti evamādinā bhagavatā bhāsitaṃ.",
  "anya-e0904n0:734_0": "Dasakammasutta",
  "anya-e0904n0:735_0": "Pu –",
  "anya-e0904n0:735_1": "aṅguttaranikāye āvuso catukkanipāte sappurisavagge catutthaṃ dasakammasuttaṃ bhagavatā kathaṃ bhāsitaṃ.",
  "anya-e0904n0:736_0": "Vi –",
  "anya-e0904n0:736_1": "sappurisavagge bhante catutthaṃ dasakammasuttaṃ “asappurisañca vo bhikkhave desessāmi asappurisena asappurisatarañca",
  "anya-e0904n0:736_2": "sappurisañca sappurisena sappurisatarañca,",
  "anya-e0904n0:736_3": "taṃ suṇātha sādhukaṃ manasi karothā”ti evamādinā bhagavatā bhāsitaṃ.",
  "anya-e0904n0:737_0": "Parisāsutta",
  "anya-e0904n0:738_0": "Pu – tattheva āvuso parisāvagge paṭhamaṃ parisāsuttaṃ bhagavatā kathaṃ bhāsitaṃ.",
  "anya-e0904n0:739_0": "Vi –",
  "anya-e0904n0:739_1": "parisāvagge bhante paṭhamaṃ parisāsuttaṃ “cattārome bhikkhave parisadūsanā.",
  "anya-e0904n0:739_2": "Katame cattāro,",
  "anya-e0904n0:739_3": "bhikkhu bhikkhave dussīlo pāpadhammo parisadūsano,",
  "anya-e0904n0:739_4": "bhikkhunī bhikkhave dussīlā pāpadhammā parisadūsanā,",
  "anya-e0904n0:739_5": "upāsako bhikkhave dussīlo pāpadhammo parisadūsano,",
  "anya-e0904n0:739_6": "upāsikā bhikkhave dussīlā pāpadhammā parisadūsanā.",
  "anya-e0904n0:739_7": "Ime kho bhikkhave cattāro parisadūsanā”ti evamādinā bhagavatā bhāsitaṃ.",
  "anya-e0904n0:740_0": "Sekhabalavagga",
  "anya-e0904n0:741_0": "Saṃkhittasutta",
  "anya-e0904n0:742_0": "Pu –",
  "anya-e0904n0:742_1": "pañcakanipāte pana āvuso paṭhame sekhabalavagge paṭhamaṃ saṃkhittasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:743_0": "Vi –",
  "anya-e0904n0:743_1": "sāvatthiyaṃ bhante sambahule bhikkhū ārabbha “pañcimāni bhikkhave sekhabalāni.",
  "anya-e0904n0:743_2": "Katamāni pañca,",
  "anya-e0904n0:743_3": "saddhābalaṃ hirībalaṃ ottappabalaṃ vīriyabalaṃ paññābalaṃ.",
  "anya-e0904n0:743_4": "Imāni kho bhikkhave pañca sekhabalānī”ti evamādinā bhagavatā bhāsitaṃ.",
  "anya-e0904n0:744_0": "Dukkhasutta",
  "anya-e0904n0:745_0": "Pu – tattheva āvuso tatiyaṃ dukkhasuttaṃ bhagavatā kathaṃ bhāsitaṃ.",
  "anya-e0904n0:746_0": "Vi –",
  "anya-e0904n0:746_1": "tatiyaṃ bhante dukkhasuttaṃ “pañcahi bhikkhave dhammehi samannāgato bhikkhu diṭṭheva dhamme dukkhaṃ viharati",
  "anya-e0904n0:746_2": "savighātaṃ saupāyāsaṃ sapariḷāhaṃ kāyassa ca bhedā paraṃ maraṇā duggati pāṭikaṅkhā.",
  "anya-e0904n0:746_3": "Katamehi pañcahi,",
  "anya-e0904n0:746_4": "idha bhikkhave bhikkhu asaddho hoti ahiriko hoti,",
  "anya-e0904n0:746_5": "anottappī hoti,",
  "anya-e0904n0:746_6": "kusīto hoti,",
  "anya-e0904n0:746_7": "duppañño hotī”ti evamādinā bhagavatā bhāsitaṃ.",
  "anya-e0904n0:747_0": "Samāpattisutta",
  "anya-e0904n0:748_0": "Pu – tattheva āvuso chaṭṭhaṃ samāpattisuttaṃ bhagavatā kathaṃ bhāsitaṃ.",
  "anya-e0904n0:749_0": "Vi –",
  "anya-e0904n0:749_1": "chaṭṭhaṃ bhante samāpattisuttaṃ “na tāva bhikkhave akusalassa samāpatti hoti,",
  "anya-e0904n0:749_2": "yāva saddhā paccupaṭṭhitā hoti kusalesu dhammesu.",
  "anya-e0904n0:749_3": "Yato ca kho bhikkhave saddhā antarahitā hoti asaddhiyaṃ pariyuṭṭhāya tiṭṭhati,",
  "anya-e0904n0:749_4": "atha akusalassa samāpatti hotī”ti evamādinā bhagavatā bhāsitaṃ.",
  "anya-e0904n0:750_0": "Kāmasutta",
  "anya-e0904n0:751_0": "Pu – tattheva āvuso sattamaṃ kāmasuttaṃ bhagavatā kathaṃ bhāsitaṃ.",
  "anya-e0904n0:752_0": "Vi –",
  "anya-e0904n0:752_1": "sattamaṃ bhante kāmasuttaṃ “yebhuyyena bhikkhave sattā kāmesu laḷitā.",
  "anya-e0904n0:752_2": "Asitabyābhaṅgiṃ bhikkhave kulaputto ohāya agārasmā anagāriyaṃ pabbajito hoti,",
  "anya-e0904n0:752_3": "saddhāpabbajito kulaputtoti alaṃ vacanāyā”ti evamādinā bhagavatā bhāsitaṃ.",
  "anya-e0904n0:753_0": "Vimuttāyatanasutta",
  "anya-e0904n0:754_0": "Pu –",
  "anya-e0904n0:754_1": "aṅguttaranikāye pañcakanipāte pañcaṅgikavagge chaṭṭhaṃ vimuttāyatanasuttaṃ bhagavatā kathaṃ bhāsitaṃ.",
  "anya-e0904n0:755_0": "Vi –",
  "anya-e0904n0:755_1": "pañcaṅgikavagge bhante chaṭṭhaṃ vimuttāyatanasuttaṃ “pañcimāni bhikkhave vimuttāyatanāni,",
  "anya-e0904n0:755_2": "yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati,",
  "anya-e0904n0:755_3": "aparikkhīṇā vā āsavā parikkhayaṃ gacchanti,",
  "anya-e0904n0:755_4": "ananuppattaṃ vā anuttaraṃ yogakkhemaṃ anupāpuṇātī”ti evamādinā bhagavatā bhāsitaṃ.",
  "anya-e0904n0:756_0": "Caṅkamasutta",
  "anya-e0904n0:757_0": "Pu – tattheva āvuso navamaṃ caṅkamasuttaṃ bhagavatā kathaṃ bhāsitaṃ.",
  "anya-e0904n0:758_0": "Vi –",
  "anya-e0904n0:758_1": "navamaṃ bhante caṅkamasuttaṃ “pañcime bhikkhave caṅkame ānisaṃsā.",
  "anya-e0904n0:758_2": "Katame pañca,",
  "anya-e0904n0:758_3": "addhānakkhamo hoti,",
  "anya-e0904n0:758_4": "padhānakkhamo hoti,",
  "anya-e0904n0:758_5": "appābādho hoti,",
  "anya-e0904n0:758_6": "asitaṃ pītaṃ khāyitaṃ sāyitaṃ sammā pariṇāmaṃ gacchati,",
  "anya-e0904n0:758_7": "caṅkamādhigato samādhi ciraṭṭhitiko hoti.",
  "anya-e0904n0:758_8": "Ime kho bhikkhave pañca caṅkame ānisaṃsā”ti evaṃ kho bhante bhagavatā bhāsitaṃ.",
  "anya-e0904n0:759_0": "Sumanasutta",
  "anya-e0904n0:760_0": "Pu –",
  "anya-e0904n0:760_1": "sumanavagge pana āvuso paṭhamaṃ sumanasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:761_0": "Vi –",
  "anya-e0904n0:761_1": "sāvatthiyaṃ bhante sumanaṃ rājakumāriṃ ārabbha bhāsitaṃ.",
  "anya-e0904n0:761_2": "Sumanā bhante rājakumārī bhagavantaṃ etadavoca “idhassu bhante bhagavato dve sāvakā samasaddhā samasīlā samapaññā eko dāyako eko adāyako.",
  "anya-e0904n0:761_3": "Te kāyassa bhedā paraṃ maraṇā sugatiṃ saggaṃ lokaṃ upapajjeyyuṃ.",
  "anya-e0904n0:761_4": "Devabhūtānaṃ pana nesaṃ bhante siyā viseso siyā nānākaraṇa”nti.",
  "anya-e0904n0:761_5": "Tasmiṃ bhante vatthusmiṃ “yo so sumane dāyako,",
  "anya-e0904n0:761_6": "so amhaṃ adāyakaṃ devabhūto samāno pañcahi ṭhānehi adhigaṇhāti,",
  "anya-e0904n0:761_7": "dibbena āyunā dibbena vaṇṇena dibbena sukhena dibbena yasena dibbena ādhipateyyena.",
  "anya-e0904n0:761_8": "Yo so sumane dāyako,",
  "anya-e0904n0:761_9": "so amhaṃ adāyakaṃ devabhūto samāno imehi pañcahi ṭhānehi adhigaṇhātī”ti evamādinā bhante bhagavatā bhāsitaṃ.",
  "anya-e0904n0:762_0": "“Yathāpi cando vimalo, gacchaṃ ākāsadhātuyā;",
  "anya-e0904n0:763_0": "Sabbe tārāgaṇe loke, ābhāya atirocati;",
  "anya-e0904n0:764_0": "Tatheva sīlasampanno, saddho purisapuggalo;",
  "anya-e0904n0:765_0": "Sabbe maccharino loke, cāgena atirocati”–",
  "anya-e0904n0:766_0": "Uggahasutta",
  "anya-e0904n0:767_0": "Pu –",
  "anya-e0904n0:767_1": "tattheva āvuso tatiyaṃ uggahasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:768_0": "Vi –",
  "anya-e0904n0:768_1": "tatiyaṃ bhante uggahasuttaṃ bhaddiye uggahaṃ meṇḍakanattāraṃ ārabbha bhāsitaṃ.",
  "anya-e0904n0:768_2": "Uggaho bhante meṇḍakanattā bhagavantaṃ etadavoca “imā me bhante kumāriyo patikulāni gamissanti,",
  "anya-e0904n0:768_3": "ovadatu tāsaṃ bhante bhagavā,",
  "anya-e0904n0:768_4": "anusāsatu tāsaṃ bhante bhagavā,",
  "anya-e0904n0:768_5": "yaṃ tāsaṃ assa dīgharattaṃ hitāya sukhāyā”ti.",
  "anya-e0904n0:768_6": "Tasmiṃ bhante vatthusmiṃ “tasmātiha kumāriyo evaṃ sikkhitabbaṃ” yassa vo mātāpitaro bhattuno dassanti",
  "anya-e0904n0:768_7": "atthakāmā hitesino anukampakā anukampaṃ upādāya,",
  "anya-e0904n0:768_8": "tassa bhavissāma pubbuṭṭhāyino pacchānipātiniyo kiṃ kārapaṭissāviniyo manāpacāriniyo piyavādiniyo’ti.",
  "anya-e0904n0:768_9": "Evañhi vo kumāriyo sikkhitabba”nti evamādinā bhagavatā bhāsitaṃ.",
  "anya-e0904n0:769_0": "Sīhasenāpatisutta",
  "anya-e0904n0:770_0": "Pu –",
  "anya-e0904n0:770_1": "aṅguttaranikāye āvuso pañcakanipāte sumanavagge catutthaṃ sīhasenāpatisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:771_0": "Vi –",
  "anya-e0904n0:771_1": "vesāliyaṃ bhante sīhaṃ senāpatiṃ ārabbha bhāsitaṃ.",
  "anya-e0904n0:771_2": "Sīho bhante senāpati bhagavantaṃ etadavoca “sakkā nu kho bhante sandiṭṭhikaṃ dānaphalaṃ paññāpetu”nti.",
  "anya-e0904n0:771_3": "Tasmiṃ bhante vatthusmiṃ “sakkā sīha,",
  "anya-e0904n0:771_4": "dāyako sīha dānapati bahuno janassa piyo hoti manāpo”ti evamādinā bhagavatā bhāsitaṃ.",
  "anya-e0904n0:772_0": "Kāladānasutta",
  "anya-e0904n0:773_0": "Pu – tattheva āvuso chaṭṭhaṃ kāladānasuttaṃ bhagavatā kathaṃ bhāsitaṃ.",
  "anya-e0904n0:774_0": "Vi –",
  "anya-e0904n0:774_1": "chaṭṭhaṃ bhante kāladānasuttaṃ “pañcimāni bhikkhave kāladānāni.",
  "anya-e0904n0:774_2": "Katamāni pañca,",
  "anya-e0904n0:774_3": "āgantukassa dānaṃ deti,",
  "anya-e0904n0:774_4": "gamikassa dānaṃ deti,",
  "anya-e0904n0:774_5": "gilānassa dānaṃ deti,",
  "anya-e0904n0:774_6": "dubbhikkhe dānaṃ deti,",
  "anya-e0904n0:774_7": "yāni tāni navasassāni navaphalāni,",
  "anya-e0904n0:774_8": "tāni paṭhamaṃ sīlavantesu patiṭṭhāpeti.",
  "anya-e0904n0:774_9": "Imāni kho bhikkhave pañca kāladānānī”ti evamādinā bhagavatā bhāsitaṃ.",
  "anya-e0904n0:775_0": "Bhojanasutta",
  "anya-e0904n0:776_0": "Pu – tattheva āvuso sattamaṃ bhojanasuttaṃ bhagavatā kathaṃ bhāsitaṃ.",
  "anya-e0904n0:777_0": "Vi –",
  "anya-e0904n0:777_1": "sattamaṃ bhante bhojanasuttaṃ “bhojanaṃ bhikkhave dadamāno dāyako paṭiggāhakānaṃ pañca ṭhānāni deti.",
  "anya-e0904n0:777_2": "Katamāni pañca,",
  "anya-e0904n0:777_3": "āyuṃ deti,",
  "anya-e0904n0:777_4": "vaṇṇaṃ deti,",
  "anya-e0904n0:777_5": "sukhaṃ deti,",
  "anya-e0904n0:777_6": "balaṃ deti,",
  "anya-e0904n0:777_7": "paṭibhānaṃ deti.",
  "anya-e0904n0:777_8": "Āyuṃ kho pana datvā āyussa bhāgī hoti dibbassa vā mānusassa vā”ti evamādinā bhagavatā bhāsitaṃ.",
  "anya-e0904n0:778_0": "Puttasutta",
  "anya-e0904n0:779_0": "Pu – tattheva āvuso navamaṃ puttasuttaṃ bhagavatā kathaṃ bhāsitaṃ.",
  "anya-e0904n0:780_0": "Vi –",
  "anya-e0904n0:780_1": "navamaṃ bhante puttasuttaṃ “pañcimāni bhikkhave ṭhānāni sampassanto mābhāpitaro puttaṃ icchanti kule jāyamānaṃ.",
  "anya-e0904n0:780_2": "Katamāni pañca,",
  "anya-e0904n0:781_0": "Bhato vā no bharissati,",
  "anya-e0904n0:781_1": "kiccaṃ vā no karissati,",
  "anya-e0904n0:781_2": "kulavaṃso ciraṃ ṭhassati,",
  "anya-e0904n0:781_3": "dāyajjaṃ paṭipajjissatī”ti evamādinā bhagavatā bhāsitaṃ.",
  "anya-e0904n0:782_0": "Nāradasutta",
  "anya-e0904n0:783_0": "Pu –",
  "anya-e0904n0:783_1": "muṇḍarājavagge panāvuso dasamaṃ nāradasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0904n0:784_0": "Vi –",
  "anya-e0904n0:784_1": "pāṭaliputte bhante muṇḍaṃ rājānaṃ ārabbha bhāsitaṃ.",
  "anya-e0904n0:784_2": "Muṇḍassa bhante rañño bhaddā devī kālaṅkatā hoti piyā manāpā.",
  "anya-e0904n0:784_3": "So bhaddāya deviyā kālaṅkatāya piyāya manāpāya neva nhāyati na vilimpati na bhattaṃ bhuñjati,",
  "anya-e0904n0:784_4": "na kammantaṃ payojeti,",
  "anya-e0904n0:784_5": "rattindivaṃ bhaddāya deviyā sarīre ajjhomucchito.",
  "anya-e0904n0:784_6": "Tasmiṃ bhante vatthusmiṃ “pañcimāni mahārāja alabbhanīyāni ṭhānāni samaṇena vā brāhmaṇena vā devena vā",
  "anya-e0904n0:784_7": "mārena vā brahmunā vā kenaci vā lokasmi”nti evamādinā bhante āyasmatā nāradattherena rañño pasenadissa",
  "anya-e0904n0:784_8": "kosalassa bhagavatā desitaniyāmena desitaṃ.",
  "anya-e0904n0:785_0": "Ko nāmo ayaṃ bhante dhammapariyāyo.",
  "anya-e0904n0:786_0": "Taggha bhante sokasallaharaṇo.",
  "anya-e0904n0:787_0": "Samayasutta",
  "anya-e0904n0:788_0": "Pu –",
  "anya-e0904n0:788_1": "aṅguttaranikāye āvuso pañcakanipāte nīvaraṇavagge catutthaṃ samayasuttaṃ bhagavatā kathaṃ bhāsitaṃ.",
  "anya-e0904n0:789_0": "Vi –",
  "anya-e0904n0:789_1": "nīvaraṇavagge bhante catutthaṃ samayasuttaṃ “pañcime bhikkhave asamayā padhānāya.",
  "anya-e0904n0:789_2": "Katame pañca,",
  "anya-e0904n0:789_3": "idha bhikkhave bhikkhu jiṇṇo hoti jarāyābhibhūto.",
  "anya-e0904n0:789_4": "Ayaṃ bhikkhave paṭhamo asamayo padhānāyā”ti evamādinā bhagavatā bhāsitaṃ.",
  "anya-e0904n0:790_0": "Ṭhānasutta",
  "anya-e0904n0:791_0": "Pu – tattheva āvuso sattamaṃ ṭhānasuttaṃ bhagavatā kathaṃ bhāsitaṃ.",
  "anya-e0904n0:792_0": "Vi –",
  "anya-e0904n0:792_1": "sattamaṃ bhante ṭhānasuttaṃ “pañcimāni bhikkhave ṭhānāni abhiṇhaṃ paccavekkhitabbāni itthiyā vā purisena vā gahaṭṭhena vā pabbajitena vā.",
  "anya-e0904n0:792_2": "Katamāni pañca,",
  "anya-e0904n0:792_3": "jarādhammomhi jaraṃ anatītoti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vā”ti evamādinā bhagavatā bhāsitaṃ.",
  "anya-e0904n0:793_0": "Dhammavihārīsutta",
  "anya-e0904n0:794_0": "Pu – yodhājīvavagge panāvuso tatiyaṃ dhammavihārisuttaṃ bhagavatā kathaṃ bhāsitaṃ.",
  "anya-e0904n0:795_0": "Vi –",
  "anya-e0904n0:795_1": "yodhājīvavagge bhante tatiyaṃ dhammavihārisuttaṃ “idha bhikkhu bhikkhu dhammaṃ pariyāpuṇāti suttaṃ geyyaṃ",
  "anya-e0904n0:795_2": "veyyākaraṇaṃ gāthaṃ udānaṃ dutivuttakaṃ jātakaṃ abbhutadhammaṃ vedallaṃ,",
  "anya-e0904n0:795_3": "so tāya dhammapariyattiyā divasaṃ atināmeti,",
  "anya-e0904n0:795_4": "riñcati paṭisallānaṃ,",
  "anya-e0904n0:795_5": "nānuyuñjati ajjhattaṃ cetosamathaṃ.",
  "anya-e0904n0:795_6": "Ayaṃ vuccati bhikkhu bhikkhu pariyattibahulo no dhammavihārī”ti evamādinā bhante bhagavatā bhāsitaṃ.",
  "anya-e0904n0:796_0": "Dhammavihārī dhammavihārīti bhante vuccati, kittāvatā nu kho bhante bhikkhu dhammavihārī hoti.",
  "anya-e0904n0:797_0": "Dutiyaanāgatabhayasutta",
  "anya-e0904n0:798_0": "Pu –",
  "anya-e0904n0:798_1": "aṅguttaranikāye āvuso pañcakanipāte yodhājīvavagge aṭṭhamaṃ dutiyaanāgatabhayasuttaṃ bhagavatā kathaṃ bhāsitaṃ.",
  "anya-e0904n0:799_0": "Vi –",
  "anya-e0904n0:799_1": "yodhājīvavagge bhante aṭṭhamaṃ dutiyaanāgatabhayasuttaṃ “pañcimāni bhikkhave anāgatabhayāni sampassamānena",
  "anya-e0904n0:799_2": "alameva bhikkhunā appamattena ātāpinā pahitattena viharituṃ appattassa pattiyā anadhigatassa adhigamāya",
  "anya-e0904n0:799_3": "asacchikatassa sacchikiriyāyā”ti evamādinā bhagavatā bhāsitaṃ.",
  "anya-e0904n0:800_0": "Tatiyaanāgatabhayasutta",
  "anya-e0904n0:801_0": "Pu – tattheva āvuso navamaṃ tatiyaanāgatabhayasuttaṃ bhagavatā kathaṃ bhāsitaṃ.",
  "anya-e0904n0:802_0": "Vi –",
  "anya-e0904n0:802_1": "tattheva bhante navamaṃ katiyaanāgatabhayasuttaṃ “pañcimāni bhikkhave anāgatabhayāni etarahi asamuppannāni āyatiṃ samuppajjissanti,",
  "anya-e0904n0:802_2": "tāni vo paṭibujjhitabbāni,",
  "anya-e0904n0:802_3": "paṭibujjhitvā ca tesaṃ pahānāya vāyamitabbaṃ.",
  "anya-e0904n0:802_4": "Katamāni pañca,",
  "anya-e0904n0:802_5": "bhavissanti bhikkhave bhikkhū anāgatamaddhānaṃ abhāvitakāyā abhāvitasīlā abhāvitacittā abhāvitapaññā”ti evamādinā bhagavatā bhāsitaṃ.",
  "anya-e0904n0:803_0": "Catutthaanāgatabhayasutta",
  "anya-e0904n0:804_0": "Pu –",
  "anya-e0904n0:804_1": "aṅguttaranikāye āvuso pañcakanipāte yodhājīvavagge dasamaṃ catutthaanāgatabhayasuttaṃ bhagavatā kathaṃ bhāsitaṃ.",
  "anya-e0904n0:805_0": "Vi –",
  "anya-e0904n0:805_1": "yodhājīvavagge bhante dasamaṃ catutthaanāgatabhayasuttaṃ “pañcimāni bhikkhave anāgatabhayāni etarahi asamuppannāni āyatiṃ samuppajjissanti,",
  "anya-e0904n0:805_2": "tāni vo paṭibujjhitabbāni,",
  "anya-e0904n0:805_3": "paṭibujjhitvā ca tesaṃ pahānāya vāyamitabba”nti evamādinā bhagavatā bhāsitaṃ.",
  "anya-e0904n0:806_0": "Kakudhavagga",
  "anya-e0904n0:807_0": "Sīhasutta",
  "anya-e0904n0:808_0": "Pu – kakudhavagge āvuso navamaṃ sīhasuttaṃ bhagavatā kathaṃ bhāsitaṃ.",
  "anya-e0904n0:809_0": "Vi –",
  "anya-e0904n0:809_1": "kakudhavagge bhante navamaṃ sīhasuttaṃ “sīho bhikkhave migarājā sāyanhasamayaṃ āsayā nikkhamati,",
  "anya-e0904n0:809_2": "āsayā nikkhamitvā vijambhati,",
  "anya-e0904n0:809_3": "vijambhitvā samantā catuddisaṃ anuviloketi,",
  "anya-e0904n0:809_4": "samantā catuddisaṃ anuviloketvā tikkhattuṃ sīhanādaṃ nadatī”ti evamādinā bhagavatā bhāsitaṃ.",
  "anya-e0904n0:810_0": "Andhakavindavagga",
  "anya-e0904n0:811_0": "Kulūpakasutta",
  "anya-e0904n0:812_0": "Pu – andhakavindavagge pana āvuso “paṭhamaṃ kulūpakasuttaṃ bhagavatā kathaṃ bhāsitaṃ.",
  "anya-e0904n0:813_0": "Vi –",
  "anya-e0904n0:813_1": "andhakavindavagge bhante paṭhamaṃ kulūpakasuttaṃ “pañcahi bhikkhave dhammehi samannāgato kulūpako bhikkhu",
  "anya-e0904n0:813_2": "kulesu appiyo ca hoti amanāpo ca agaru ca abhāvanīyo cā”ti evamādinā bhante bhagavatā bhāsitaṃ.",
  "anya-e0904n0:814_0": "Andhakavindasutta",
  "anya-e0904n0:815_0": "Pu – tattheva āvuso catutthaṃ andhakavindasuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:816_0": "Vi –",
  "anya-e0904n0:816_1": "magadhesu bhante andhakavinde āyasmantaṃ ānandaṃ ārabbha “ye te ānanda bhikkhū navā acirapabbajitā adhunāgatā imaṃ dhammavinayaṃ,",
  "anya-e0904n0:816_2": "te vo ānanda bhikkhū pañcasu dhammesu samādapetabbā nivesetabbā patiṭṭhāpetabbā”ti evamādinā bhagavatā bhāsitaṃ.",
  "anya-e0904n0:817_0": "Gilānavagga",
  "anya-e0904n0:818_0": "Satisūpaṭṭhitasutta",
  "anya-e0904n0:819_0": "Pu –",
  "anya-e0904n0:819_1": "aṅguttaranikāye āvuso pañcakanipāte gilānavagge dutiyaṃ satisūpaṭṭhitasuttaṃ bhagavatā kathaṃ bhāsitaṃ.",
  "anya-e0904n0:820_0": "Vi –",
  "anya-e0904n0:820_1": "gilānavagge bhante dutiyaṃ satisūpaṭṭhitasuttaṃ “yo hi koci bhikkhave bhikkhu vā bhikkhunī vā pañca dhamme bhāveti,",
  "anya-e0904n0:820_2": "pañca dhamme bahulīkaroti,",
  "anya-e0904n0:820_3": "tassa dvinnaṃ phalānaṃ aññataraṃ phalaṃ pāṭikaṅkhaṃ ‘diṭṭheva dhamme aññā,",
  "anya-e0904n0:820_4": "sati vā upādisese anāgāmitā’.",
  "anya-e0904n0:820_5": "Katame pañca,",
  "anya-e0904n0:820_6": "idha bhikkhave bhikkhuno ajjhattaññeva satisūpaṭṭhitā hotī”ti evamādinā bhagavatā bhāsitaṃ.",
  "anya-e0904n0:821_0": "Upaṭṭhākasutta",
  "anya-e0904n0:822_0": "Pu – tattheva āvuso tatiyaṃ upaṭṭhākasuttaṃ bhagavatā kathaṃ bhāsitaṃ.",
  "anya-e0904n0:823_0": "Vi –",
  "anya-e0904n0:823_1": "tatiyaṃ bhante upaṭṭhākasuttaṃ “pañcahi bhikkhave dhammehi samannāgato gilāno dūpaṭṭhāko hoti.",
  "anya-e0904n0:823_2": "Katamehi pañcahi,",
  "anya-e0904n0:823_3": "asappāyakārī hoti,",
  "anya-e0904n0:823_4": "sappāye mattaṃ na jānāti,",
  "anya-e0904n0:823_5": "bhesajjaṃ nappaṭisevitā hotī”ti evamādinā bhagavatā bhāsitaṃ.",
  "anya-e0904n0:824_0": "Anāyussāsutta",
  "anya-e0904n0:825_0": "Pu – tattheva āvuso pañcamaṃ anāyussāsuttaṃ bhagavatā kathaṃ bhāsitaṃ.",
  "anya-e0904n0:826_0": "Vi –",
  "anya-e0904n0:826_1": "pañcamaṃ bhante anāyussāsuttaṃ “pañcime bhikkhave dhammā anāyussā.",
  "anya-e0904n0:826_2": "Katame pañca,",
  "anya-e0904n0:826_3": "asappāyakārī hoti,",
  "anya-e0904n0:826_4": "sappāye mattaṃ na jānāti,",
  "anya-e0904n0:826_5": "apariṇatabhojī ca hoti,",
  "anya-e0904n0:826_6": "akālacārī ca hoti,",
  "anya-e0904n0:826_7": "abrahmacārī ca.",
  "anya-e0904n0:826_8": "Ime kho bhikkhave pañca dhammā anāyussā”ti evamādinā bhagavatā bhāsitaṃ.",
  "anya-e0904n0:827_0": "Samaṇasukhasutta",
  "anya-e0904n0:828_0": "Pu – tattheva āvuso aṭṭhamaṃ samaṇasukhasuttaṃ bhagavatā kathaṃ bhāsitaṃ.",
  "anya-e0904n0:829_0": "Vi –",
  "anya-e0904n0:829_1": "aṭṭhamaṃ bhante samaṇasukhasuttaṃ “pañcimāni bhikkhave samaṇadukkhāni.",
  "anya-e0904n0:829_2": "Katamāni pañca,",
  "anya-e0904n0:829_3": "idha bhikkhave bhikkhu asantuṭṭho hoti itarītarena cīvarena,",
  "anya-e0904n0:829_4": "asantuṭṭho hoti itarītarena piṇḍapātena,",
  "anya-e0904n0:829_5": "asantuṭṭho hoti itarītarena senāsanena,",
  "anya-e0904n0:829_6": "asantuṭṭho hoti itarītarena gilānapaccayabhesajjaparikkhārena,",
  "anya-e0904n0:829_7": "anabhirato ca brahmacariyaṃ carati.",
  "anya-e0904n0:829_8": "Imāni kho bhikkhave pañca samaṇadukkhānī”ti evamādinā bhagavatā bhāsitaṃ.",
  "anya-e0904n0:830_0": "Byasanasutta",
  "anya-e0904n0:831_0": "Pu – tattheva āvuso dasamaṃ byasanasuttaṃ bhagavatā kathaṃ bhāsitaṃ.",
  "anya-e0904n0:832_0": "Vi –",
  "anya-e0904n0:832_1": "dasamaṃ bhante byasanasuttaṃ “pañcimāni bhikkhave byasanāni.",
  "anya-e0904n0:832_2": "Katamāni pañca,",
  "anya-e0904n0:832_3": "ñātibyasanaṃ bhogabyasanaṃ rogabyasanaṃ sīlabyasanaṃ diṭṭhibyasana”nti evamādinā bhagavatā bhāsitaṃ.",
  "anya-e0904n0:833_0": "Rājavagga",
  "anya-e0904n0:834_0": "Patthanāsutta",
  "anya-e0904n0:835_0": "Pu – rājavagge pana āvuso chaṭṭhaṃ patthanāsuttaṃ bhagavatā kathaṃ bhāsitaṃ.",
  "anya-e0904n0:836_0": "Vi –",
  "anya-e0904n0:836_1": "rājavagge bhante chaṭṭhaṃ patthanāsuttaṃ “pañcahi bhikkhave aṅgehi samannāgato rañño khattiyassa muddhāvasittassa",
  "anya-e0904n0:836_2": "jeṭṭho putto oparajjaṃ patthetī”ti evamādinā bhagavatā bhāsitaṃ.",
  "anya-e0904n0:837_0": "Sappurisadānasutta",
  "anya-e0904n0:838_0": "Pu – tikaṇḍakīvagge āvuso aṭṭhamaṃ sappurisadānasuttaṃ bhagavatā kathaṃ bhāsitaṃ.",
  "anya-e0904n0:839_0": "Vi –",
  "anya-e0904n0:839_1": "tikaṇḍakīvagge bhante aṭṭhamaṃ sappurisadānasuttaṃ “pañcimāni bhikkhave sappurisadānāni.",
  "anya-e0904n0:839_2": "Katamāni pañca,",
  "anya-e0904n0:839_3": "saddhāya dānaṃ deti,",
  "anya-e0904n0:839_4": "sakkaccaṃ dānaṃ deti,",
  "anya-e0904n0:839_5": "kālena dānaṃ deti,",
  "anya-e0904n0:839_6": "anuggahitacitto dānaṃ deti,",
  "anya-e0904n0:839_7": "attānañca parañca anupahacca dānaṃ detī”ti evamādinā bhagavatā bhāsitaṃ.",
  "anya-e0904n0:840_0": "Saddhammavagga",
  "anya-e0904n0:841_0": "Paṭhamasammattaniyāmasutta",
  "anya-e0904n0:842_0": "Pu – saddhammavagge pana āvuso paṭhamaṃ sammattaniyāmasuttaṃ bhagavatā kathaṃ bhāsitaṃ.",
  "anya-e0904n0:843_0": "Vi –",
  "anya-e0904n0:843_1": "saddhammavagge bhante paṭhamaṃ sammattaniyāmasuttaṃ “pañcahi bhikkhave dhammehi samannāgato sunakkhopi",
  "anya-e0904n0:843_2": "saddhammaṃ abhabbo niyāmaṃ okkamituṃ kusalesu dhammesu sammattaṃ.",
  "anya-e0904n0:843_3": "Katamehi pañcahi,",
  "anya-e0904n0:843_4": "kathaṃ paribhoti,",
  "anya-e0904n0:843_5": "kathikaṃ paribhoti,",
  "anya-e0904n0:843_6": "attānaṃ paribhotī”ti evamādinā bhagavatā bhāsitaṃ.",
  "anya-e0904n0:844_0": "Paṭhamasaddhammasammosasutta",
  "anya-e0904n0:845_0": "Pu – tattheva āvuso catutthaṃ paṭhamasaddhammasammosasuttaṃ bhagavatā kathaṃ bhāsitaṃ.",
  "anya-e0904n0:846_0": "Vi –",
  "anya-e0904n0:846_1": "tattheva bhante catutthaṃ paṭhamasaddhammasammosasuttaṃ “pañcime bhikkhave dhammā saddhammassa sammosāya antaradhānāya saṃvattanti.",
  "anya-e0904n0:846_2": "Katame pañca,",
  "anya-e0904n0:846_3": "idha bhikkhave bhikkhū na sakkaccaṃ dhammaṃ suṇanti,",
  "anya-e0904n0:846_4": "na sakkaccaṃ dhammaṃ pariyāpuṇanti,",
  "anya-e0904n0:846_5": "na sakkaccaṃ dhammaṃ dhārenti,",
  "anya-e0904n0:846_6": "na sakkaccaṃ dhātānaṃ dhammānaṃ atthaṃ upaparikkhanti,",
  "anya-e0904n0:846_7": "na sakkaccaṃ atthamaññāya dhammamaññāya dhammānudhammaṃ paṭipajjanti.",
  "anya-e0904n0:846_8": "Ime kho bhikkhave pañca dhammā saddhammassa sammosāya antaradhānāya saṃvattantī”ti evamādinā bhagavatā bhāsitaṃ.",
  "anya-e0904n0:847_0": "Dutiyasaddhammasammosasutta",
  "anya-e0904n0:848_0": "Pu – tattheva āvuso pañcamaṃ dutiyasaddhammasammosasuttaṃ bhagavatā kathaṃ bhāsitaṃ.",
  "anya-e0904n0:849_0": "Vi –",
  "anya-e0904n0:849_1": "tattheva bhante pañcamaṃ dutiyasaddhammasammosasuttaṃ “pañcime bhikkhave dhammā saddhammassa sammosāya antaradhānāya saṃvattanti.",
  "anya-e0904n0:849_2": "Katame pañca,",
  "anya-e0904n0:849_3": "idha bhikkhave bhikkhū dhammaṃ na pariyāpuṇanti suttaṃ geyyaṃ veyyākaraṇaṃ gāthaṃ udānaṃ itivuttakaṃ jātakaṃ abbhutadhammaṃ vedallaṃ.",
  "anya-e0904n0:849_4": "Ayaṃ bhikkhave paṭhamo dhammo saddhammassa sammosāya antaradhānāya saṃvattatī”ti evamādinā bhagavatā bhāsitaṃ.",
  "anya-e0904n0:850_0": "Tatiyasaddhammasammosasutta",
  "anya-e0904n0:851_0": "Pu – tattheva āvuso chaṭṭhaṃ tatiyasaddhammasammosasuttaṃ bhagavatā kathaṃ bhāsitaṃ.",
  "anya-e0904n0:852_0": "Vi –",
  "anya-e0904n0:852_1": "tattheva bhante chaṭṭhaṃ tatiyasaddhammasammosasuttaṃ “pañcime bhikkhave dhammā saddhammassa sammosāya antaradhānāya saṃvattanti.",
  "anya-e0904n0:852_2": "Katame pañca,",
  "anya-e0904n0:852_3": "idha bhikkhave bhikkhū duggahitaṃ suttantaṃ pariyāpuṇanti dunnikkhittahi padabyañjanehi.",
  "anya-e0904n0:852_4": "Dunnikkhittassa bhikkhave padabyañjanassa atthopi dunnayo hoti.",
  "anya-e0904n0:852_5": "Ayaṃ bhikkhave paṭhamo dhammo saddhammassa sammosāya antaradhānāya saṃvattatī”ti evamādinā bhagavatā bhāsitaṃ.",
  "anya-e0904n0:853_0": "Dukkatāsutta",
  "anya-e0904n0:854_0": "Pu –",
  "anya-e0904n0:854_1": "aṅguttaranikāye āvuso pañcakanipāte saddhammavagge sattamaṃ dukkathāsuttaṃ bhagavatā kathaṃ bhāsitaṃ.",
  "anya-e0904n0:855_0": "Vi –",
  "anya-e0904n0:855_1": "saddhammavagge bhante sattamaṃ dukkathāsuttaṃ “pañcannaṃ bhikkhave puggalānaṃ kathā dukkathā puggale puggalaṃ upanidhāya.",
  "anya-e0904n0:855_2": "Katamesaṃ pañcannaṃ,",
  "anya-e0904n0:855_3": "assaddhassa bhikkhave saddhākathā dukkathā,",
  "anya-e0904n0:855_4": "dussīlassa sīlakathā dukkathā,",
  "anya-e0904n0:855_5": "appassutassa bāhusaccakathā dukkathā,",
  "anya-e0904n0:855_6": "maccharissa cāgakathā dukkathā,",
  "anya-e0904n0:855_7": "duppaññassa paññākathā dukkathā”ti evamādinā bhagavatā bhāsitaṃ.",
  "anya-e0904n0:856_0": "Udāyīsutta",
  "anya-e0904n0:857_0": "Pu –",
  "anya-e0904n0:857_1": "tattheva āvuso navamaṃ udāyisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:858_0": "Vi –",
  "anya-e0904n0:858_1": "kosambiyaṃ bhante āyasmantaṃ udāyiṃ ārabbha bhāsitaṃ.",
  "anya-e0904n0:858_2": "Āyasmā bhante udāyī mahatiyā gīhiparisāya parivuto dhammaṃ desento nisinno hoti.",
  "anya-e0904n0:858_3": "Addasā kho āyasmā ānando āyasmantaṃ udāyiṃ mahatiyā gihiparisāya parivutaṃ dhammaṃ desentaṃ nisinnaṃ.",
  "anya-e0904n0:858_4": "Disvā yena bhagavā tenupasaṅkami,",
  "anya-e0904n0:858_5": "upasaṅkamitvā bhagavantaṃ abhivādetvā ekamantaṃ nisīdi.",
  "anya-e0904n0:858_6": "Ekamantaṃ nisinno kho āyasmā ānando bhagavantaṃ etadavoca “āyasmā bhante udāyī mahatiyā gihiparisāya parivuto dhammaṃ desetī”ti.",
  "anya-e0904n0:858_7": "Tasmiṃ bhante vatthusmiṃ “na kho ānanda sukaraṃ paresaṃ dhammaṃ desetuṃ,",
  "anya-e0904n0:858_8": "paresaṃ ānanda dhammaṃ desentena pañca dhamme ajjhattaṃ upaṭṭhāpetvā paresaṃ dhammo desetabbo”ti evamādinā bhagavatā bhāsitaṃ.",
  "anya-e0904n0:859_0": "Āghātavagga",
  "anya-e0904n0:860_0": "Paṭhamaāghātapaṭivinayasutta",
  "anya-e0904n0:861_0": "Pu – āghātavagge pana āvuso paṭhamaṃ āghātapaṭivinayasuttaṃ bhagavatā kathaṃ bhāsitaṃ.",
  "anya-e0904n0:862_0": "Vi –",
  "anya-e0904n0:862_1": "āghātavagge bhante paṭhamaṃ āghātapaṭivinayasuttaṃ “pañcime bhikkhave āghātapaṭivinayā,",
  "anya-e0904n0:862_2": "yattha bhikkhuno uppanno āghāto sabbaso paṭivinetabbo.",
  "anya-e0904n0:862_3": "Katame pañca,",
  "anya-e0904n0:862_4": "yasmiṃ bhikkhave puggale āghāto jāyetha,",
  "anya-e0904n0:862_5": "mettā tasmiṃ puggale bhāvetabbā,",
  "anya-e0904n0:862_6": "evaṃ tasmiṃ puggale āghāto paṭivinetabbo”ti evamādinā bhagavatā bhāsitaṃ.",
  "anya-e0904n0:863_0": "Upāsakavagga",
  "anya-e0904n0:864_0": "Caṇḍālasutta",
  "anya-e0904n0:865_0": "Pu – upāsakavagge pana āvuso pañcamaṃ caṇḍālasuttaṃ bhagavatā kathaṃ bhāsitaṃ.",
  "anya-e0904n0:866_0": "Vi –",
  "anya-e0904n0:866_1": "upāsakavagge bhante pañcamaṃ caṇḍālasuttaṃ “pañcahi bhikkhave dhammehi samannāgato upāsako upāsakacaṇḍālo",
  "anya-e0904n0:866_2": "ca hoti upāsakamalañca upāsakapatikuṭṭho cā”ti evamādinā bhagavatā bhāsitaṃ.",
  "anya-e0904n0:867_0": "Pītisutta",
  "anya-e0904n0:868_0": "Pu – tattheva āvuso chaṭṭhaṃ pītisuttaṃ bhagavatā kattha kaṃ ārabbha kathañca bhāsitaṃ.",
  "anya-e0904n0:869_0": "Vi –",
  "anya-e0904n0:869_1": "chaṭṭhaṃ bhante pītisuttaṃ sāvatthiyaṃ anāthapiṇḍikaṃ gahapatiṃ ārabbha “tumhe kho gahapati bhikkhusaṅghaṃ",
  "anya-e0904n0:869_2": "paccupaṭṭhitā cīvara piṇḍapāta senāsana gilānapaccayabhesajjaparikkhārena.",
  "anya-e0904n0:869_3": "Na kho gahapati tāvatakeneva tuṭṭhi karaṇīyā “mayaṃ bhikkhusaṅghaṃ paccupaṭṭhitā cīvarapiṇḍapātasenāsanagilāna paccaya bhesajjaparikkhārenā”ti.",
  "anya-e0904n0:869_4": "Tasmātiha gahapati evaṃ sikkhitabbaṃ “kindi mayaṃ kālena kālaṃ pavivekaṃ pītiṃ upasampajja vihareyyāmā”ti evamādinā bhagavatā bhāsitaṃ.",
  "anya-e0904n0:870_0": "Vaṇijjāsutta",
  "anya-e0904n0:871_0": "Pu – tattheva āvuso sattamaṃ vaṇijjāsuttaṃ bhagavatā kathaṃ bhāsitaṃ.",
  "anya-e0904n0:872_0": "Vi –",
  "anya-e0904n0:872_1": "tattheva bhante sattamaṃ vaṇijjāsuttaṃ “pañcimā bhikkhave vaṇijjā upāsakena akaraṇīyā.",
  "anya-e0904n0:872_2": "Katamā pañca,",
  "anya-e0904n0:872_3": "satthavaṇijjā sattavaṇijjā maṃsavaṇijjā majjavaṇijjā visavaṇijjā.",
  "anya-e0904n0:872_4": "Imā kho bhikkhave pañca vaṇijjā upāsakena akaraṇīyā”ti evaṃ kho bhante bhagavatā bhāsitaṃ.",
  "anya-e0904n0:873_0": "Gavesīsutta",
  "anya-e0904n0:874_0": "Pu –",
  "anya-e0904n0:874_1": "tattheva āvuso dasamaṃ gavesīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0904n0:875_0": "Vi –",
  "anya-e0904n0:875_1": "dasamaṃ bhante gavesīsuttaṃ kosalesu āyasmantaṃ ānandattheraṃ dhammabhaṇḍāgārikaṃ ārabbha bhāsitaṃ.",
  "anya-e0904n0:875_2": "Āyasmā bhante ānandatthero dhammabhaṇḍāgāriko bhagavantaṃ etadavoca “ko nu kho bhante hetu ko paccayo bhagavato sitassa pātukammāya,",
  "anya-e0904n0:875_3": "na akāraṇena tathāgatā sitaṃ pātukarontī”ti.",
  "anya-e0904n0:875_4": "Tasmiṃ bhante vatthusmiṃ “bhūtapubbaṃ ānanda imasmiṃ padese nagaraṃ ahosi iddhañceva phītañca bahujanaṃ ākiṇṇamanussaṃ,",
  "anya-e0904n0:875_5": "taṃ kho panānanda nagaraṃ kassapo bhagavā arahaṃ sammāsambuddho upanissāya vihāsī”ti evamādinā bhagavatā bhāsitaṃ.",
  "anya-e0904n0:876_0": "Vācāsutta",
  "anya-e0904n0:877_0": "Pu – brāhmaṇavagge āvuso aṭṭhamaṃ vācāsuttaṃ bhagavatā kathaṃ bhāsitaṃ.",
  "anya-e0904n0:878_0": "Vi –",
  "anya-e0904n0:878_1": "brāhmaṇavagge bhante aṭṭhamaṃ vācāsuttaṃ “pañcahi bhikkhave dhammehi samannāgatā vācā subhāsitā hoti no dubbhāsitā,",
  "anya-e0904n0:878_2": "anavajjā ca ananuvajjā ca viññūnaṃ.",
  "anya-e0904n0:878_3": "Katamehi pañcahi,",
  "anya-e0904n0:878_4": "kālena bhāsitā hoti,",
  "anya-e0904n0:878_5": "saccā ca bhāsitā hoti,",
  "anya-e0904n0:878_6": "saṇhā ca bhāsitā hoti,",
  "anya-e0904n0:878_7": "atthasaṃhitā ca bhāsitā hoti,",
  "anya-e0904n0:878_8": "mettācittena ca bhāsitā hoti,",
  "anya-e0904n0:878_9": "imehi kho bhikkhave pañcahi aṅgehi samannāgatā vācā subhāsitā hoti no dubbhāsitā,",
  "anya-e0904n0:878_10": "anavajjā ca ananuvajjā ca viññūna”nti evaṃ kho bhante bhagavatā bhāsitaṃ.",
  "anya-e0904n0:879_0": "Kulasutta",
  "anya-e0904n0:880_0": "Pu – tattheva āvuso navamaṃ kulasuttaṃ bhagavatā kathaṃ bhāsitaṃ.",
  "anya-e0904n0:881_0": "Vi –",
  "anya-e0904n0:881_1": "tattheva bhante navamaṃ kulasuttaṃ “yaṃ bhikkhave sīlavanto pabbajitā kulaṃ upasaṅkamanti,",
  "anya-e0904n0:881_2": "tattha manussā pañcahi ṭhānehi bahuṃ puññaṃ pasavanti.",
  "anya-e0904n0:881_3": "Katamehi pañcahi,",
  "anya-e0904n0:881_4": "yasmiṃ bhikkhave samaye sīlavante pabbajite kulaṃ upasaṅkamante manussā disvā cittāni pasādenti,",
  "anya-e0904n0:881_5": "saggasaṃvattanikaṃ bhikkhave taṃ kulaṃ tasmiṃ samaye paṭipadaṃ paṭipannaṃ hotī”ti evamādinā bhagavatā bhāsitaṃ.",
  "anya-e0904n0:882_0": "Kimilavagga",
  "anya-e0904n0:883_0": "Dhammassavanasutta",
  "anya-e0904n0:884_0": "Pu – kimilavagge pana āvuso dutiyaṃ dhammassavanasuttaṃ bhagavatā kathaṃ bhāsitaṃ.",
  "anya-e0904n0:885_0": "Vi –",
  "anya-e0904n0:885_1": "kimilavagge bhante dutiyaṃ dhammassavanasuttaṃ “pañcime bhikkhave ānisaṃsā dhammassavane.",
  "anya-e0904n0:885_2": "Katame pañca,",
  "anya-e0904n0:885_3": "assutaṃ suṇāti,",
  "anya-e0904n0:885_4": "sutaṃ pariyodāpeti,",
  "anya-e0904n0:885_5": "kaṅkhaṃ vitarati,",
  "anya-e0904n0:885_6": "diṭṭhiṃ ujuṃ karoti,",
  "anya-e0904n0:885_7": "cittamassa pasīdati,",
  "anya-e0904n0:885_8": "ime kho bhikkhave pañca ānisaṃsā dhammassavane”ti evaṃ kho bhante bhagavatā bhāsitaṃ.",
  "anya-e0904n0:886_0": "Akkosakavagga",
  "anya-e0904n0:887_0": "Akkhantisutta",
  "anya-e0904n0:888_0": "Pu – akkosakavagge pana āvuso pañcamaṃ akkhantisuttaṃ bhagavatā kathaṃ bhāsitaṃ.",
  "anya-e0904n0:889_0": "Vi –",
  "anya-e0904n0:889_1": "akkosakavagge bhante pañcamaṃ akkhantisuttaṃ “pañcime bhikkhave ādīnavā akkhantiyā.",
  "anya-e0904n0:889_2": "Katame pañca,",
  "anya-e0904n0:889_3": "bahuno janassa appiyo hoti amanāpo,",
  "anya-e0904n0:889_4": "verabahulo ca hoti,",
  "anya-e0904n0:889_5": "vajjabahulo ca,",
  "anya-e0904n0:889_6": "sammūḷho kālaṃ karoti,",
  "anya-e0904n0:889_7": "kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti evamādinā bhagavatā bhāsitaṃ.",
  "anya-e0904n0:890_0": "Apāsādikasutta",
  "anya-e0904n0:891_0": "Pu – tattheva āvuso aṭṭhamaṃ apāsādikasuttaṃ bhagavatā kathaṃ bhāsitaṃ.",
  "anya-e0904n0:892_0": "Vi –",
  "anya-e0904n0:892_1": "tattheva bhante aṭṭhamaṃ apāsādikasuttaṃ “pañcime bhikkhave ādīnavā apāsādike.",
  "anya-e0904n0:892_2": "Katame pañca,",
  "anya-e0904n0:892_3": "appasannā nappasīdanti,",
  "anya-e0904n0:892_4": "pasannānañca ekaccānaṃ aññathattaṃ hoti,",
  "anya-e0904n0:892_5": "satthusāsanaṃ akataṃ hoti,",
  "anya-e0904n0:892_6": "pacchimā janatā diṭṭhānugatiṃ āpajjati,",
  "anya-e0904n0:892_7": "cittamassa nappasīdati.",
  "anya-e0904n0:892_8": "Ime kho bhikkhave pañca ādīnavā apāsādike”ti evamādinā bhagavatā bhāsitaṃ.",
  "anya-e0904n0:893_0": "Āvāsikavagga",
  "anya-e0904n0:894_0": "Āvāsikasutta",
  "anya-e0904n0:895_0": "Pu – āvāsikavagge panāvuso paṭhamaṃ āvāsikasuttaṃ bhagavatā kathaṃ bhāsitaṃ.",
  "anya-e0904n0:896_0": "Vi –",
  "anya-e0904n0:896_1": "āvāsikavagge bhante paṭhamaṃ āvāsikasuttaṃ “pañcahi bhikkhave dhammehi samannāgato āvāsiko bhikkhu abhāvanīyo hoti.",
  "anya-e0904n0:896_2": "Katamehi pañcahi,",
  "anya-e0904n0:896_3": "na ākappasampanno hoti na vattasampanno,",
  "anya-e0904n0:896_4": "na bahussuto hoti na sutadharo,",
  "anya-e0904n0:896_5": "na paṭisallekhitā hoti na paṭisallānārāmo,",
  "anya-e0904n0:896_6": "na kalyāṇavāco hoti na kalyāṇavākkaraṇo,",
  "anya-e0904n0:896_7": "duppañño hoti jaḷo eḷamūgo.",
  "anya-e0904n0:896_8": "Imehi kho bhikkhave pañcahi dhammehi samannāgato āvāsiko bhikkhu abhāvanīyo hotī”ti evamādinā bhagavatā bhāsitaṃ.",
  "anya-e0904n0:897_0": "Avaṇṇārahasutta",
  "anya-e0904n0:898_0": "Pu – tattheva āvuso sattamaṃ avaṇṇārahasuttaṃ bhagavatā kathaṃ bhāsitaṃ.",
  "anya-e0904n0:899_0": "Vi –",
  "anya-e0904n0:899_1": "tattheva bhante sattamaṃ avaṇṇārahasuttaṃ “pañcahi bhikkhave dhammehi samannāgato āvāsiko bhikkhu yathābhataṃ nikkhitto evaṃ niraye.",
  "anya-e0904n0:899_2": "Katamehi pañcahi,",
  "anya-e0904n0:899_3": "ananuvicca apariyogāhetvā avaṇṇārahassa vaṇṇaṃ bhāsati,",
  "anya-e0904n0:899_4": "ananuvicca apariyogāhetvā vaṇṇārahassa avaṇṇaṃ bhāsati,",
  "anya-e0904n0:899_5": "āvāsamaccharī hoti āvāsapaligedhī,",
  "anya-e0904n0:899_6": "kulamaccharī hoti kulapaligedhi,",
  "anya-e0904n0:899_7": "saddhādeyyaṃ vinipāteti.",
  "anya-e0904n0:899_8": "Imehi kho bhikkhave pañcahi dhammehi samannāgato āvāsiko bhikkhu yathābhataṃ nikkhitto evaṃ niraye”ti evamādinā bhagavatā bhāsitaṃ.",
  "anya-e0904n0:900_0": "Duccaritavagga",
  "anya-e0904n0:901_0": "Paṭhamaduccaritasutta",
  "anya-e0904n0:902_0": "Pu – duccaritavagge pana āvuso paṭhamaṃ duccaritasuttaṃ bhagavatā kathaṃ bhāsitaṃ.",
  "anya-e0904n0:903_0": "Vi –",
  "anya-e0904n0:903_1": "duccaritavagge bhante paṭhamaṃ duccaritasuttaṃ “pañcime bhikkhave ādīnavā duccarite.",
  "anya-e0904n0:903_2": "Katame pañca,",
  "anya-e0904n0:903_3": "attāpi attānaṃ upavadati,",
  "anya-e0904n0:903_4": "anuvicca viññū garahanti,",
  "anya-e0904n0:903_5": "pāpako kittisaddo abbhuggacchati,",
  "anya-e0904n0:903_6": "sammūḷho kālaṃ karoti,",
  "anya-e0904n0:903_7": "kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.",
  "anya-e0904n0:903_8": "Ime kho bhikkhave pañca ādīnavā duccarite”ti evamādinā bhagavatā bhāsitaṃ.",
  "anya-e0904n0:904_0": "Sivathikasutta",
  "anya-e0904n0:905_0": "Pu – tattheva āvuso navamaṃ sivathikasuttaṃ bhagavatā kathaṃ bhāsitaṃ.",
  "anya-e0904n0:906_0": "Vi –",
  "anya-e0904n0:906_1": "tattheva bhante navamaṃ sivathikasuttaṃ “pañcime bhikkhave ādīnavā sivathikāya.",
  "anya-e0904n0:906_2": "Katame pañca, asuci,",
  "anya-e0904n0:906_3": "duggandhā,",
  "anya-e0904n0:906_4": "sappaṭibhayā,",
  "anya-e0904n0:906_5": "vāḷānaṃ amanussānaṃ āvāso,",
  "anya-e0904n0:906_6": "bahuno janassa ārodanā.",
  "anya-e0904n0:906_7": "Ime kho bhikkhave pañca ādīnavā sivathikāyā”ti evamādinā bhagavatā bhāsitaṃ."
}