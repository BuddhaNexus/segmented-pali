{
  "anya-e0907n0:0_0": "Namo tassa bhagavato arahato sammāsambuddhassa",
  "anya-e0907n0:1_0": "Aṭṭhakathā",
  "anya-e0907n0:2_0": "Saṃgāyanassa pucchā-vissajjanā",
  "anya-e0907n0:3_0": "Sadevakopi ce loko, āgantvā tāsayeyya maṃ;",
  "anya-e0907n0:4_0": "Na me paṭibalo assa, janetuṃ bhayabheravaṃ.",
  "anya-e0907n0:5_0": "Sacepi tvaṃ mahiṃ sabbaṃ, sasamuddaṃ sapabbataṃ;",
  "anya-e0907n0:6_0": "Ukkhipitvā mahānāga, khipeyyāsi mamūpari;",
  "anya-e0907n0:7_0": "Neva me sakkuṇeyyāsi, janetuṃ bhayabheravaṃ;",
  "anya-e0907n0:8_0": "Aññadatthu tavevassa, vighāto uragādhipa.",
  "anya-e0907n0:9_0": "Mā dāni kodhaṃ janayittha, ito uddhaṃ yathā pure;",
  "anya-e0907n0:10_0": "Sassaghātañca mākattha, sukhakāmā hi pāṇino;",
  "anya-e0907n0:11_0": "Karotha mettaṃ sattesu, vasantu manujā sukhaṃ.",
  "anya-e0907n0:12_0": "Cattāro āsīvisā uggatejā ghoravisāti kho bhikkhave catunnetaṃ mahābhūtānaṃ adhivacanaṃ.",
  "anya-e0907n0:13_0": "Pañca vadhakā paccatthikāti kho bhikkhave pañcannetaṃ upādānakkhandhānaṃ adhivacanaṃ.",
  "anya-e0907n0:14_0": "Chaṭṭho antaracaro vadhako ukkhittāsikoti kho bhikkhave nandīrāgassetaṃ adhivacanaṃ.",
  "anya-e0907n0:15_0": "Suñño gāmoti kho bhikkhave channetaṃ ajjhattikānaṃ āyatanānaṃ adhivacanaṃ.",
  "anya-e0907n0:16_0": "Corā gāmaghātakāti kho bhikkhave channetaṃ bāhirānaṃ āyatanānaṃ adhivacanaṃ.",
  "anya-e0907n0:17_0": "Mahāudakaṇṇavo kho bhikkhave catunnetaṃ oghānaṃ adhivacanaṃ.",
  "anya-e0907n0:18_0": "Orimaṃ tīraṃ sāsaṅkaṃ sappaṭibhayanti kho bhikkhave sakkāyassetaṃ adhivacanaṃ.",
  "anya-e0907n0:19_0": "Pārimaṃ tīraṃ khemaṃ appaṭibhayanti kho bhikkhave nibbānassetaṃ adhivacanaṃ.",
  "anya-e0907n0:20_0": "Vīriyārambhassetaṃ adhivacanaṃ.",
  "anya-e0907n0:21_0": "Gantvā kasmīragandhāraṃ, isi majjhantikā tadā;",
  "anya-e0907n0:22_0": "Duṭṭhaṃ nāgaṃ pasādetvā, mocesi bandhanā bahū.",
  "anya-e0907n0:23_0": "Punapi bhante dakkhemu saṅgati ce bhavissati.",
  "anya-e0907n0:24_0": "Ajjāpi santānamayaṃ, mālaṃ ganthenti nandane;",
  "anya-e0907n0:25_0": "Devaputto javo nāma, yo me mālaṃ paṭicchati.",
  "anya-e0907n0:26_0": "Muhuttoviya so dibbo, idha vassāni soḷasa;",
  "anya-e0907n0:27_0": "Rattindivo ca so dibbo, mānusiṃ sarado sataṃ.",
  "anya-e0907n0:28_0": "Iti kammāni anventi, asaṅkheyyāpi jātiyo;",
  "anya-e0907n0:29_0": "Kalyāṇaṃ yadi vā pāpaṃ, na hi kammaṃ vinassati.",
  "anya-e0907n0:30_0": "Yo icche puriso hotuṃ, jāti jāti punappunaṃ;",
  "anya-e0907n0:31_0": "Paradāraṃ vivajjeyya, dhotapādova kaddamaṃ.",
  "anya-e0907n0:32_0": "Yā icche puriso hotuṃ, jāti jāti punappunaṃ;",
  "anya-e0907n0:33_0": "Sāmikaṃ apacāyeyya, indaṃva paricārikā.",
  "anya-e0907n0:34_0": "Yo icche dibbabhogañca, dibbamāyuṃ yasaṃ sukhaṃ;",
  "anya-e0907n0:35_0": "Pāpāni parivajjetvā, tividhaṃ dhammamācare.",
  "anya-e0907n0:36_0": "Yaṃ bhikkhave sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya",
  "anya-e0907n0:36_1": "diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā,",
  "anya-e0907n0:36_2": "tamahaṃ jānāmi tamahaṃ abhiññāsiṃ,",
  "anya-e0907n0:36_3": "taṃ tathāgatassa viditaṃ,",
  "anya-e0907n0:36_4": "taṃ tathāgato na upaṭṭhāti.",
  "anya-e0907n0:37_0": "Iti kho bhikkhave tathāgato diṭṭhasutamutaviññātabbesu dhammesu tādīyeva tādī,",
  "anya-e0907n0:37_1": "tumhā ca pana tādimhā añño tādī uttaritaro vā paṇītataro vā natthīti vadāmi.",
  "anya-e0907n0:38_0": "Suvaṇṇabhūmiṃ gantvāna, soṇuttarā mahiddhikā;",
  "anya-e0907n0:39_0": "Pisāce niddhametvāna, brahmajālamadesisuṃ.",
  "anya-e0907n0:40_0": "Samaṇā mayaṃ mahārāja, dhammarājassa sāvakā;",
  "anya-e0907n0:41_0": "Taveva anukampāya, jambudīpā idhāgatā.",
  "anya-e0907n0:42_0": "Ahaṃ buddhañca dhammañca, saṅghañca saraṇaṃ gato,",
  "anya-e0907n0:43_0": "Upāsakattaṃ desesiṃ, sakyaputtassa sāsane.",
  "anya-e0907n0:44_0": "Tena samayena buddho bhagavā verañjāyaṃ viharati naḷerupuci mandamūle.",
  "anya-e0907n0:45_0": "Saggārohaṇasopāṇaṃ, aññaṃ sīlasamaṃ kuto;",
  "anya-e0907n0:46_0": "Dvāraṃ vā pana nibbāna, nagarassa pavesane.",
  "anya-e0907n0:47_0": "Alameva kātuṃ kalyāṇaṃ, dānaṃ dātuṃ yathārahaṃ;",
  "anya-e0907n0:48_0": "Pāṇiṃ kāmadadaṃ disvā, ko puññaṃ nakarissati.",
  "anya-e0907n0:49_0": "Dassāmannañca pānañca, vatthasenāsanāni ca;",
  "anya-e0907n0:50_0": "Papañca udapānañca, dugge saṅkamanāni ca.",
  "anya-e0907n0:51_0": "Mahāaṭṭhakathañceva, mahāpaccarimevaca;",
  "anya-e0907n0:52_0": "Kurundiñcāti tissopi, sīhaḷaṭṭhakathā imā;",
  "anya-e0907n0:53_0": "Buddhamittoti nāmena, visutassa yasassino;",
  "anya-e0907n0:54_0": "Vinayaññussa dhīrassa, sutvā therassa santike.",
  "anya-e0907n0:55_0": "Upaddavākule loke, nirupaddavato ayaṃ;",
  "anya-e0907n0:56_0": "Ekasaṃvacchareneva, yathā niṭṭhaṃ upāgatā;",
  "anya-e0907n0:57_0": "Evaṃ sabbassa lokassa, niṭṭhaṃ dhammūpasaṃhitā;",
  "anya-e0907n0:58_0": "Sīghaṃ gacchantu ārambhā, sabbepi nirupaddavā.",
  "anya-e0907n0:59_0": "Ciraṭṭhitatthaṃ dhammassa, karontena mayā imaṃ;",
  "anya-e0907n0:60_0": "Saddhammabahumānena, yañca puññaṃ samācitaṃ;",
  "anya-e0907n0:61_0": "Sabbassa ānubhāvena, tassa sabbepi pāṇino;",
  "anya-e0907n0:62_0": "Bhavantu dhammarājassa, saddhammarasasevino.",
  "anya-e0907n0:63_0": "Ciraṃ tiṭṭhatu saddhammo, kāle vassaṃ ciraṃ pajaṃ;",
  "anya-e0907n0:64_0": "Tappetu devo dhammena, rājā rakkhatu mediniṃ.",
  "anya-e0907n0:65_0": "Tāva tiṭṭhatu lokasmiṃ, lokanittharaṇesinaṃ;",
  "anya-e0907n0:66_0": "Dassentī kulaputtānaṃ, nayaṃ sīlavisuddhiyā;",
  "anya-e0907n0:67_0": "Yāva buddhoti nāmampi, suddhacittassa tādino;",
  "anya-e0907n0:68_0": "Lokamhi lokajeṭṭhassa, pavattati mahesino.",
  "anya-e0907n0:69_0": "Karuṇāsītalahadayaṃ, paññāpajjotavihatamohatamaṃ;",
  "anya-e0907n0:70_0": "Sanarāmaralokagaruṃ, vande sugataṃ gativimuttaṃ.",
  "anya-e0907n0:71_0": "Buddhopi buddhabhāvaṃ, bhāvetvā ceva sacchikatvāca;",
  "anya-e0907n0:72_0": "Yaṃ upagato gatamalaṃ, vande tamanuttaraṃ dhammaṃ.",
  "anya-e0907n0:73_0": "Sugatassa orasānaṃ, puttānaṃ mārasenamathanānaṃ;",
  "anya-e0907n0:74_0": "Aṭṭhannampi samūhaṃ, sirasā vande ariyasaṅghaṃ.",
  "anya-e0907n0:75_0": "Dīghassa dīghasuttaṅkitassa, nipuṇassa āgamavarassa;",
  "anya-e0907n0:76_0": "Buddhānubuddhasaṃvaṇṇitassa, saddhāvahaguṇassa.",
  "anya-e0907n0:77_0": "Sammāsambuddheneva hi tiṇṇampi piṭakānaṃ atthavaṇṇanākkamo bhāsito,",
  "anya-e0907n0:77_1": "yāpakiṇṇakadesanāti vuccati,",
  "anya-e0907n0:77_2": "tato saṃgāyanādivasena sāvakehīti ācariyā vadanti.",
  "anya-e0907n0:78_0": "Atthappakāsanatthaṃ, aṭṭhakathā ādito vasisatehi;",
  "anya-e0907n0:79_0": "Pañcahi yāsaṅgītā, anusaṅgītā ca pacchāpi.",
  "anya-e0907n0:80_0": "Majjhe visuddhimaggā, esa catunnampi āgamānañhi;",
  "anya-e0907n0:81_0": "Ṭhatvā pakāsayissati, tattha yathā bhāsitamatthaṃ;",
  "anya-e0907n0:82_0": "Icceva kato tasmā, tampi gahetvāna saddhimetāya;",
  "anya-e0907n0:83_0": "Aṭṭhakathāya vijānātha, dīghāgamanissitaṃ atthaṃ.",
  "anya-e0907n0:84_0": "Atthānaṃ sūcanato, suvuttato savanatothasūdanato,",
  "anya-e0907n0:85_0": "Suttāṇā suttasabhāgatoca, suttanti akkhātaṃ.",
  "anya-e0907n0:86_0": "Sududdasaṃ sunipuṇaṃ, yatthakāmanipātinaṃ;",
  "anya-e0907n0:87_0": "Cittaṃ rakkhetha medhāvī, cittaṃ guttaṃ sukhāvahaṃ.",
  "anya-e0907n0:88_0": "So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite ānañjappatte",
  "anya-e0907n0:88_1": "ñāṇadassanāya cittaṃ abhinīharati abhininnāmeti –",
  "anya-e0907n0:89_0": "Yaṃhitaṃ bhikkhave sammāvadamāne vadeyya samantapāso mārassāti,",
  "anya-e0907n0:89_1": "mātugāmaṃyeva sammā vadamāno vadeyya samantapāso mārassāti.",
  "anya-e0907n0:90_0": "Yo bhikkhu divasaṃ caṅkamena nisajjāya ca āvaraṇīyehi dhammehi cittaṃ parisodhetvā.",
  "anya-e0907n0:91_0": "Iti cittakiriyavāyodhātuvipphāravasena ayaṃ kāyasammato aṭṭhisaṅghāto abhikkamati.",
  "anya-e0907n0:92_0": "Karuṇā viya sattesu, paññā yassa mahesino;",
  "anya-e0907n0:93_0": "Ñeyyadhammesu sabbesu, pavattittha yathāruci.",
  "anya-e0907n0:94_0": "Dasāya tāya sattesu, samussāhitamānaso;",
  "anya-e0907n0:95_0": "Pāṭihīrāvasānamhi, vasanto tidasālaye;",
  "anya-e0907n0:96_0": "Pāricchattakamūlamhi, paṇḍukambalanāmake;",
  "anya-e0907n0:97_0": "Silāsane sannisinno, ādiccova yugandhare.",
  "anya-e0907n0:98_0": "Cakkavāḷasahassehi, dasāhāgamma sabbaso;",
  "anya-e0907n0:99_0": "Sannisinnena devānaṃ, gaṇena parivārito;",
  "anya-e0907n0:100_0": "Mātaraṃ pamukhaṃ katvā, tassā paññāya tejasā;",
  "anya-e0907n0:101_0": "Abhidhammakathāmaggaṃ, devānaṃ sampavattayi.",
  "anya-e0907n0:102_0": "Tassa pāde namassitvā, sambuddhassa sirīmato;",
  "anya-e0907n0:103_0": "Saddhammañcassa pūjetvā, katvā saṅghassa cañjaliṃ.",
  "anya-e0907n0:104_0": "Yaṃ devadevo devānaṃ, desetvā nayato puna;",
  "anya-e0907n0:105_0": "Therassa sāriputtassa, samācikkhi vināyako.",
  "anya-e0907n0:106_0": "Anotattadahe katvā, upaṭṭhānaṃ mahesino;",
  "anya-e0907n0:107_0": "Yañca sutvāna so thero, āharitvā mahītalaṃ.",
  "anya-e0907n0:108_0": "Bhikkhūnaṃ parirudāhāsi, iti bhikkhūhi dhārito;",
  "anya-e0907n0:109_0": "Saṅgītikāle saṃṅgīto, vedehamuninā puna.",
  "anya-e0907n0:110_0": "Yaṃ karomasi brahmuno, samaṃ devehi mārisa;",
  "anya-e0907n0:111_0": "Tadajja tuyhaṃ kassāma, handa sāmaṃ karoma te.",
  "anya-e0907n0:112_0": "Atthaṃ pakāsayissāmi, āgamaṭṭhakathāsupi;",
  "anya-e0907n0:113_0": "Gahetabbaṃ gahetvāna, tosayanto vicakkhaṇe.",
  "anya-e0907n0:114_0": "Itime bhāsamānassa, abhidhammakathaṃ imaṃ;",
  "anya-e0907n0:115_0": "Avikkhittā nisāmetha, dullabhāhiayaṃkathā.",
  "anya-e0907n0:116_0": "Etthete pāpakā akusalā dhammā aparisesā nirujjhanti.",
  "anya-e0907n0:117_0": "Cakkhuṃ cāvuso paṭicca rūpeca uppajjati cakkhuviññāṇaṃ,",
  "anya-e0907n0:117_1": "tiṇṇaṃ saṅgati phasso,",
  "anya-e0907n0:117_2": "phassapaccayā vedanā,",
  "anya-e0907n0:117_3": "yaṃ vedeti,",
  "anya-e0907n0:117_4": "taṃ sañjānāti.",
  "anya-e0907n0:117_5": "Yaṃ sañjānāti,",
  "anya-e0907n0:117_6": "taṃ vitakketi,",
  "anya-e0907n0:117_7": "yaṃ vitakketi,",
  "anya-e0907n0:117_8": "taṃ papañceti,",
  "anya-e0907n0:117_9": "yaṃ papañceti,",
  "anya-e0907n0:117_10": "tato nidānaṃ purisaṃ papañcasaññāsaṅkhā samudācaranti atītānāgatapaccuppannesu cakkhuviññeyyasu rūpesu –",
  "anya-e0907n0:118_0": "Purimā bhikkhave koṭi na paññāyati avijjāya.",
  "anya-e0907n0:119_0": "Attheva gambhīragataṃ sudubbudhaṃ,",
  "anya-e0907n0:120_0": "Sayaṃ abhiññāya sahetusambhavaṃ;",
  "anya-e0907n0:121_0": "Yathānupubbaṃ nikhilena desitaṃ,",
  "anya-e0907n0:122_0": "Mahesinā rūpagataṃva passati.",
  "anya-e0907n0:123_0": "Abhikkamissāmi paṭikkamissāmīti hi cittaṃ uppajjamānaṃ rūpaṃ samuṭṭhāpeti.",
  "anya-e0907n0:124_0": "Na antalikkhena na samuddamajjhe,",
  "anya-e0907n0:125_0": "Na pabbatānaṃ vivaraṃ pavissa;",
  "anya-e0907n0:126_0": "Na vijjate so jagatippadeso,",
  "anya-e0907n0:127_0": "Yatthaṭṭhito mucceyya pāpakammā.",
  "anya-e0907n0:128_0": "Yaṃ pattaṃ kusalaṃ tassa, ānubhāvena pāṇino;",
  "anya-e0907n0:129_0": "Sabbe saddhammarājassa, ñatvā dhammaṃ sukhāvahaṃ;",
  "anya-e0907n0:130_0": "Pāpuṇantu visuddhāya, sukhāya paṭipattiyā;",
  "anya-e0907n0:131_0": "Asokamanupāyāsaṃ, nibbānasukhamuttamaṃ.",
  "anya-e0907n0:132_0": "Ciraṃ tiṭṭhatu saddhammo, dhamme hontu sagāravā;",
  "anya-e0907n0:133_0": "Sabbepi sattā kālena, sammā devo pavassatu;",
  "anya-e0907n0:134_0": "Yathā rakkhiṃsu porāṇā, surājāno tathevimaṃ;",
  "anya-e0907n0:135_0": "Rājā rakkhatu dhammena, attanova pajaṃpajaṃ.",
  "anya-e0907n0:136_0": "Tāva tiṭṭhatu lokasmiṃ, lokanittharaṇesinaṃ;",
  "anya-e0907n0:137_0": "Dassentī kulaputtānaṃ, nayaṃ paññāvisuddhiyā;",
  "anya-e0907n0:138_0": "Yāva buddhoti nāmampi, suddhacittassa tādino;",
  "anya-e0907n0:139_0": "Lokamhi lokajeṭṭhassa, pavattati mahesino.",
  "anya-e0907n0:140_0": "Dutiyasannipāta",
  "anya-e0907n0:141_0": "Mahāpadānasutta aṭṭhakathā",
  "anya-e0907n0:142_0": "Pucchā –",
  "anya-e0907n0:142_1": "aṭṭhakathā saṃgītiyā āvuso paṭhame sannipāte sakalā ca vinayasaṃvaṇṇanā dīghanikāye ca sīlakkhandhavaggavaṇṇanā",
  "anya-e0907n0:142_2": "abhidhamme ca dhammasaṅgahasaṃvaṇṇanā saṃgītā therehi chaṭṭhasaṃgītikārehi.",
  "anya-e0907n0:142_3": "Idāni pana dutiye sannipāte dīghanikāye mahāvaggavaṇṇanāto paṭṭhāya tadavasesānaṃ yathāvavatthitasaṃvaṇṇanānaṃ saṃgāyanokāso anuppatto.",
  "anya-e0907n0:142_4": "Tasmā imissā dutiyasannipātasaṃgītiyā pubbakiccavasena yathānuppattāya mahāvagge mahāpadānasuttasaṃvaṇṇanāya pucchāvissajjanaṃ kātuṃ samārabhāma.",
  "anya-e0907n0:142_5": "Mahāpadānasuttassa āvuso nidāne pariyāpannassa “karerikuṭikāya”ntipadassa attho kathaṃ aṭṭhakathācariyena kathito.",
  "anya-e0907n0:143_0": "Vissajjanā –",
  "anya-e0907n0:143_1": "mahāpadānasuttassa bhante nidāne pariyāpannassa karerikuṭikāyantipadassa attho “karerikuṭikāya”nti karerīti varuṇarukkhassa nāmaṃ.",
  "anya-e0907n0:143_2": "Karerimaṇḍapo tassā kuṭikāya dvāre ṭhito,",
  "anya-e0907n0:143_3": "tasmā karerikuṭikāti vuccati.",
  "anya-e0907n0:143_4": "Yathā kosambarukkhassa dvāreṭhitattā kosambakuṭikāti evamādinā bhante aṭṭhakathācariyena kathito.",
  "anya-e0907n0:144_0": "Karerikuṭikāyanti karerīti varuṇarukkhassa nāmaṃ.",
  "anya-e0907n0:145_0": "Karerimaṇḍapo tassā kuṭikāya dvāre ṭhito,",
  "anya-e0907n0:145_1": "tasmā karerikuṭikāti vuccati.",
  "anya-e0907n0:145_2": "Yathā kosambarukkhassa dvāre ṭhitattā ekāsambakuṭikāti.",
  "anya-e0907n0:146_0": "Antojetavane kira karerikuṭi kosambakuṭi gandhakuṭi salaḷāgāranti cattāri mahāgehāni –",
  "anya-e0907n0:147_0": "Ekekaṃ satasahassapariccāgena nipphannaṃ.",
  "anya-e0907n0:148_0": "Tesu salaḷāgāraṃ raññā pasenadinā kāritaṃ.",
  "anya-e0907n0:149_0": "Pubbenivāsa",
  "anya-e0907n0:150_0": "Pucchā –",
  "anya-e0907n0:150_1": "tattheva āvuso nidāne pubbenivāsapaṭisaṃyuttā dhammīkathā udapādītivacanassa attho kathaṃ aṭṭhakathācariyena kathito.",
  "anya-e0907n0:151_0": "Vissajjanā –",
  "anya-e0907n0:151_1": "tattheva bhante nidāne pubbenivāsapaṭisaṃyuttā dhammīkathā udapādīti vacanassa attho pubbenivāsapaṭisaṃyuttāti",
  "anya-e0907n0:151_2": "ekampijātiṃ dvepi jātiyoti evaṃ nibaddhena pubbenivuṭṭhakhandhasantānasaṅkhātena pubbenivāsena saddhiṃ",
  "anya-e0907n0:151_3": "yojetvā pavattitā.",
  "anya-e0907n0:151_4": "Dhammīti dhammasaṃyuttā.",
  "anya-e0907n0:151_5": "Udapādīti aho acchariyaṃ dasabalassa pubbenivāsañāṇaṃ.",
  "anya-e0907n0:151_6": "Pubbenivāsaṃ nāma ke anussaranti ke nānussarantīti diṭṭhiyā anussaranti,",
  "anya-e0907n0:151_7": "sāvakā sa paccekabuddhā ca buddhā ca anussaranti.",
  "anya-e0907n0:151_8": "Kataradiṭṭhiyo anussaranti.",
  "anya-e0907n0:151_9": "Ye aggapattā kammavādino tepi cattālīsaṃyeva kappe anussaranti,",
  "anya-e0907n0:151_10": "na tato paranti evamādinā bhante aṭṭhakathācariyena kathito.",
  "anya-e0907n0:152_0": "Pubbenivāsapaṭisaṃyuttāti ekampi jātiṃ dvepi jātiyoti evaṃ nibaddhena pubbenivuṭṭhakhandhasantānasaṅkhātena pubbenivāsena saddhiṃ yojetvā pavattitā.",
  "anya-e0907n0:153_0": "Kappaparicchedavāra",
  "anya-e0907n0:154_0": "Pucchā –",
  "anya-e0907n0:154_1": "tasmiṃ āvuso mahāpadānasutte uddesavāre navasu paricchedavāresu paṭhame kappaparicchedavāre bhaddakappeti",
  "anya-e0907n0:154_2": "padassa attho aṭṭhakathācariyena kathaṃ kathito.",
  "anya-e0907n0:155_0": "Vissajjanā –",
  "anya-e0907n0:155_1": "tasmiṃ bhante mahāpadānasutte uddesavāre navasu paricchedavāresu paṭhame kappaparicchedavāre bhaddakappeti",
  "anya-e0907n0:155_2": "padassa attho bhaddakappeti pañcabuddhuppādapaṭimaṇḍitattā sundarakappe sārakappeti bhagavā imaṃ kappaṃ",
  "anya-e0907n0:155_3": "thomento evamāha.",
  "anya-e0907n0:155_4": "Yato paṭṭhāya kira amhākaṃ bhagavā abhinīhāro kato,",
  "anya-e0907n0:155_5": "ekasmiṃ antare ekasmimpi kappe pañcabuddhā nibbattā nāma natthīti evamādinā bhante aṭṭhakathācariyena kathito.",
  "anya-e0907n0:156_0": "Vipassissa bhikkhave bhagavato ito so bhikkhave chanavutikappe yaṃ vipassī bhagavā arahaṃ sammāsambuddho loke udapādi –",
  "anya-e0907n0:157_0": "Saddakappeti pañcabuddhuppādapaṭimaṇḍitattā sundarakappe sārakappeti bhagavā imaṃ kappaṃ thomento evamāha –",
  "anya-e0907n0:158_0": "“Yato paṭṭhāya kira amhākaṃ bhagavatābhinīhāro kato,",
  "anya-e0907n0:158_1": "etasmiṃ antare ekasmimpi kappe pañcabuddhā nibbattā nāma natthi” –",
  "anya-e0907n0:159_0": "Āyuparicchedavāra",
  "anya-e0907n0:160_0": "Pucchā –",
  "anya-e0907n0:160_1": "catutthe panāvuso āyuparicchedavāre appaṃ vā bhiyyoti etesaṃ padānaṃ attho kathaṃ aṭṭhakathācariyena kathito.",
  "anya-e0907n0:161_0": "Vissajjanā –",
  "anya-e0907n0:161_1": "catutthe pana bhante āyuparicchedavāre appaṃ vā bhiyyoti etesaṃ padānaṃ attho “appaṃ vā bhiyyoti vassasatato vā upari appaṃ,",
  "anya-e0907n0:161_2": "aññaṃ vassasataṃ apatvā vīsaṃ vā tiṃsaṃ vā cattālīsaṃ vā paṇṇāsaṃ vā saṭṭhi vā vassāni jīvati.",
  "anya-e0907n0:161_3": "Evaṃ dīghāyuko pana atidullabho,",
  "anya-e0907n0:161_4": "asuko kira evaṃ ciraṃ jīvatīti tattha tattha gantvā daṭṭhabbo hotī”ti evamādinā bhante tattha aṭṭhakathācariyena kathito.",
  "anya-e0907n0:162_0": "Mayhaṃ bhikkhave etarahi appakaṃ āyuppamāṇaṃ parittaṃ lahukaṃ yo ciraṃ jīvati so vassasataṃ appaṃ vā bhiyyo.",
  "anya-e0907n0:163_0": "Appaṃ vā bhiyyoti vassasatato vā upari appaṃ,",
  "anya-e0907n0:163_1": "ayyaṃ vassasataṃ apatvā vīsaṃ vā tiṃsaṃ vā cattālīsaṃvā vā paṇṇāsaṃ vā saṭṭhi vā vassāni jīvati–",
  "anya-e0907n0:164_0": "Upaṭṭhākaparicchedavāra",
  "anya-e0907n0:165_0": "Pucchā – aṭṭhame panāvuso upaṭṭhākaparicchedavāre ānandotipade kathaṃ aṭṭhakathācariyena vaṇṇito.",
  "anya-e0907n0:166_0": "Vissajjanā –",
  "anya-e0907n0:166_1": "aṭṭhame pana bhante upaṭṭhākaparicchede pana ānandoti nibaddhupaṭṭhākabhāvaṃ sandhāya vuttanti evamādinā bhante aṭṭhakathācariyena vaṇṇito.",
  "anya-e0907n0:167_0": "Mayhaṃ bhikkhave etarahi ānando nāma bhikkhu upaṭṭhāko ahosi aggupaṭṭhāko–",
  "anya-e0907n0:168_0": "Bhagavatohi paṭhamabodhiyaṃ anibaddhā upaṭṭhākā ahesuṃ.",
  "anya-e0907n0:169_0": "Ekadā nāgasamālo pattacīvaraṃ gahetvā vicari.",
  "anya-e0907n0:170_0": "Idameva te kāraṇaṃ sallakkhetvā nivārayimha.",
  "anya-e0907n0:171_0": "Ekacce bhikkhū iminā maggena gacchāmāti vutte aññena gacchanti.",
  "anya-e0907n0:172_0": "Uṭṭhehi āvuso ānanda, uṭṭhehi āvuso ānanda.",
  "anya-e0907n0:173_0": "Kaṃ panettha ānanda ādīnavaṃ passasi.",
  "anya-e0907n0:174_0": "Kaṃ panettha ānanda ānisaṃsaṃ passasi.",
  "anya-e0907n0:175_0": "Samavattakkhandho atulo, suppabuddho ca uttaro;",
  "anya-e0907n0:176_0": "Sattavāho vijitaseno, rāhulo bhavati sattamo –",
  "anya-e0907n0:177_0": "Sutanā sabbakāmāca, sucittā atha rocinī;",
  "anya-e0907n0:178_0": "Rucaggatī sunandāca, bimbā bhavati sattamā.",
  "anya-e0907n0:179_0": "Anekajātisaṃsāraṃ, sandhāvissaṃ anibbisaṃ;",
  "anya-e0907n0:180_0": "Gahakāraṃ gavesanto, dukkhā jāti punappunaṃ;",
  "anya-e0907n0:181_0": "Gahakāraka diṭṭhosi, puna gehaṃ na kāhasi.",
  "anya-e0907n0:182_0": "Sabbā te phāsukā bhaggā, gahakūṭaṃ visaṅkhataṃ;",
  "anya-e0907n0:183_0": "Visaṅkhāragataṃ cittaṃ, taṇhānaṃ khayamajjhagā.",
  "anya-e0907n0:184_0": "Ayoghanahatasseva, jalato jātavedaso;",
  "anya-e0907n0:185_0": "Anupubbūpasantassa, yathā na ñāñate gati;",
  "anya-e0907n0:186_0": "Evaṃ sammāvimuttānaṃ, kāmabandhoghatārinaṃ;",
  "anya-e0907n0:187_0": "Paññāpetuṃ gati natthi, pattānaṃ acalaṃ sukhaṃ.",
  "anya-e0907n0:188_0": "Na pana bhagavā milakkhusadiso hoti nāpi āmuttamaṇikuṇḍalo.",
  "anya-e0907n0:189_0": "Te pana attano samānasaṇṭhānameva passanti.",
  "anya-e0907n0:190_0": "Na kho ānanda ettāvatā tathāgato sakkato vā hoti garukato vā mānito vā pūjito vā apacito vā.",
  "anya-e0907n0:191_0": "Kasmā pana bhagavā aññattha ekaṃ umāpupphamattampi gahetvā buddha guṇe āvajjetvā katāya pūjāya buddhañāṇenāpi aparicchinnaṃ vipākaṃ vaṇṇetvā–",
  "anya-e0907n0:192_0": "Yo kho ānanda bhikkhu vā bhikkhunī vā upāsako vā upāsikā vā dhammānudhammappaṭipanno viharati sāmīcippaṭipanno",
  "anya-e0907n0:192_1": "anudhammacārī so tathā gataṃ sakkaroti garukaroti māneti pūjeti apaciyati paramāya –",
  "anya-e0907n0:193_0": "Siyā kho panānanda tumhākaṃ evamassa ‘atītasatthukaṃ pāvacanaṃ, natthi no satthā’ti.",
  "anya-e0907n0:194_0": "Na kho panetaṃ ānanda evaṃ daṭṭhabbaṃ.",
  "anya-e0907n0:195_0": "Dhammopi desito ceva paññattoca, vinayopi desito ceva paññatto ca–",
  "anya-e0907n0:196_0": "Assosi kho rājā māgadho ajātasattu vedehiputto bhagavā kira kusinārāyaṃ parinibbutoti.",
  "anya-e0907n0:197_0": "Satthā nāma parinibbuto,",
  "anya-e0907n0:197_1": "na so sakkā puna āharituṃ,",
  "anya-e0907n0:197_2": "pothujjanikasaddhāya pana amhākaṃ raññā sadiso natthi,",
  "anya-e0907n0:197_3": "sace esa imināva niyāmena suṇissati,",
  "anya-e0907n0:197_4": "hadayamassa phalissati.",
  "anya-e0907n0:197_5": "Rājā kho pana amhehi anurakkhitabboti.",
  "anya-e0907n0:198_0": "Deva amhehi supinako diṭṭho,",
  "anya-e0907n0:198_1": "tassa paṭighātatthaṃ tumhehi dukūladupaṭṭaṃ nivāsetvā yathā nāsāpuṭamattaṃ paññāyati,",
  "anya-e0907n0:198_2": "evaṃ catumadhuradoṇiyā nipajjituṃ vaṭṭatīti.",
  "anya-e0907n0:199_0": "Deva maraṇato muccanakasatto nāma natthi,",
  "anya-e0907n0:199_1": "amhākaṃ āyuvaḍḍhano cetiyaṭṭhānaṃ puññakkhettaṃ abhisekasiñcako so bhagavā satthā kusinārāya parinibbutoti.",
  "anya-e0907n0:200_0": "Bhagavā sabbaññu nanu imasmiṃ ṭhāne nisīditvā dhammaṃ desayittha,",
  "anya-e0907n0:200_1": "sokasallaṃ me vinodayittha,",
  "anya-e0907n0:200_2": "tumhe mayhaṃ sokasallaṃ nīharittha,",
  "anya-e0907n0:200_3": "ahaṃ tumhākaṃ saraṇaṃ gato,",
  "anya-e0907n0:200_4": "idāni pana me paṭivacanampi na detha bhagavāti.",
  "anya-e0907n0:201_0": "Nanu bhagavā ahaṃ aññadā evarūpe kāle tumhe mahābhikkhu saṅghaparivārā jambudīpatale cārikaṃ carathāti suṇomi.",
  "anya-e0907n0:202_0": "Mama parideviteneva na sijjhati, dasabalassa dhātuyo āharāpessāmīti evaṃ assosi.",
  "anya-e0907n0:203_0": "Sace dassanti, sundaraṃ.",
  "anya-e0907n0:203_1": "No ce dassanti,",
  "anya-e0907n0:203_2": "āharaṇupāyena āharissāmīti caturaṅginiṃ senaṃ sannayhitvā sayampi nikkhantoyeva.",
  "anya-e0907n0:204_0": "Yathā ca ajātasattu, evaṃ licchavī ādayopi.",
  "anya-e0907n0:205_0": "Amhākaṃ dhātuyo vā dentu,",
  "anya-e0907n0:205_1": "yuddhaṃ vāti kusinārānagaraṃ parivāretvā ṭhite etaṃ bhagavā amhākaṃ gāmakkhettehi paṭivacanaṃ avocuṃ.",
  "anya-e0907n0:206_0": "Na mayaṃ satthu sāsanaṃ pahiṇimha,",
  "anya-e0907n0:206_1": "nāpi gantvā ānayimha.",
  "anya-e0907n0:206_2": "Satthā pana sayameva āgantvā sāsanaṃ pesetvā amhe pakkosāpesi.",
  "anya-e0907n0:206_3": "Tumhepi kho pana yaṃ tumhākaṃ gāmakkhette ratanaṃ uppajjati.",
  "anya-e0907n0:206_4": "Na taṃ amhākaṃ detha.",
  "anya-e0907n0:206_5": "Sadevake ca loke buddharatanasamaṃ ratanaṃ nāma natthi,",
  "anya-e0907n0:206_6": "evarūpaṃ uttamaratanaṃ labhitvā mayaṃ nadassāma,",
  "anya-e0907n0:206_7": "na kho pana tumhehiyeva mātuthanato khīraṃ pītaṃ.",
  "anya-e0907n0:206_8": "Amhehipi mātuthanato khīraṃ pītaṃ,",
  "anya-e0907n0:206_9": "na tumheyeva purisā,",
  "anya-e0907n0:206_10": "amhepi purisā.",
  "anya-e0907n0:206_11": "Hotūti aññamaññaṃ ahaṃkāraṃ katvā sāsanapaṭisāsanaṃ pesenti.",
  "anya-e0907n0:206_12": "Aññamaññaṃ mānagajjitaṃ gajjanti.",
  "anya-e0907n0:207_0": "Ete rājāno bhagavato parinibbutaṭṭhāne vivādaṃ karonti,",
  "anya-e0907n0:207_1": "na kho panetaṃ patirūpaṃ,",
  "anya-e0907n0:207_2": "alaṃ iminā kalahena,",
  "anya-e0907n0:207_3": "vūpasamessāmi nanti.",
  "anya-e0907n0:208_0": "Ācariyassa viya bho saddo, ācariyassa viya bho saddoti sabbe niravā ahesuṃ.",
  "anya-e0907n0:209_0": "(1)",
  "anya-e0907n0:210_0": "Suṇantu bhonto mama ekavācaṃ,",
  "anya-e0907n0:211_0": "Amhāka buddho ahu khantivādo;",
  "anya-e0907n0:212_0": "Nahi sādhuyaṃ uttamapuggalassa,",
  "anya-e0907n0:213_0": "Sarīrabhāge siyā sampahāro.",
  "anya-e0907n0:214_0": "(2)",
  "anya-e0907n0:215_0": "Sabbeva bhonto sahitā samaggā,",
  "anya-e0907n0:216_0": "Sammodamānā karomaṭṭhabhāge;",
  "anya-e0907n0:217_0": "Vitthārikā hontu, disāsu thūpā;",
  "anya-e0907n0:218_0": "Bahū janā cakkhumato pasannā.",
  "anya-e0907n0:219_0": "Na hi sādhukaṃ uttamapuggalassa, sarīrabhāge siyā sampahāroti na hi sādhuyanti na hi sādhu ayaṃ –",
  "anya-e0907n0:220_0": "Bhagavā sabbasu pubbe mayaṃ tumhākaṃ dvattiṃsamahāpurisalakkhaṇapaṭimaṇḍitaṃ chabbaṇṇabuddharasmikhacitaṃ",
  "anya-e0907n0:220_1": "asītianubyañjanasamujjalitasobhaṃ suvaṇṇavaṇṇaṃ sarīraṃ addasāma,",
  "anya-e0907n0:220_2": "idāni pana suvaṇṇavaṇṇāva dhātuyo avasiṭṭhā jātā,",
  "anya-e0907n0:220_3": "nayuttamidaṃ bhagavā tumhākanti parideviṃsu.",
  "anya-e0907n0:221_0": "Kena nu kho sadevakassa lokassa kaṅkhacchedanatthāya catusaccakathāya paccayabhūtā bhagavato dakkhiṇadāṭhā",
  "anya-e0907n0:221_1": "gahitāti olokento brāhmaṇena gahitāti disvā brāhmaṇopi daṭhāya anucchavikaṃ sakkāraṃ nasakkhissati gaṇhāmi",
  "anya-e0907n0:221_2": "natthi veṭṭhantarato gahetvā suvaṇṇacaṅkoṭake ṭhapetvā devalokaṃ netvā cūḷāmaṇicetiye patiṭṭhapesi –",
  "anya-e0907n0:222_0": "Rājagahe bhagavato sarīrānaṃ thūpañca mahañca akāsi.",
  "anya-e0907n0:223_0": "Samaṇassa gotamassa parinibbutakālato paṭṭhāya balakkārena sādhukīḷitāya upaddutumha,",
  "anya-e0907n0:223_1": "sabbe no kammantā naṭṭhāti.",
  "anya-e0907n0:224_0": "Mahājano manaṃ padosetvā apāye nibbattīti disvā sakkaṃ devarājānaṃ dhātuāharaṇūpāyaṃ kāressāmāti tassa",
  "anya-e0907n0:224_1": "santikaṃ gantvā tamatthaṃ ārocetvā dhātuāharaṇūpāyaṃ karomi mahārājāti āhaṃsu.",
  "anya-e0907n0:225_0": "Bhante puthujjano nāma ajātasattunā samo saddho nāma natthi,",
  "anya-e0907n0:225_1": "na so mama vacanaṃ karissati,",
  "anya-e0907n0:225_2": "apica kho māravibhiṃ sakasadisaṃ vibhiṃsakaṃ dassessāmi mahāsaddaṃ sāvessāmi yakkhagāhakakhipitakaarocake karissāmi,",
  "anya-e0907n0:225_3": "tumhe amanussā mahārāja kupitā dhātuyo āharāpethāti vadeyyātha,",
  "anya-e0907n0:225_4": "evaṃ so āharāpessatīti–",
  "anya-e0907n0:226_0": "Mahārāja amanussā kupitā, dhātuyo āharāpehīti bhaṇiṃsu.",
  "anya-e0907n0:227_0": "Na tāva bhante mayhaṃ cittaṃ tussati, evaṃ santepi āharantūti āha.",
  "anya-e0907n0:228_0": "Mahārāja ekaṃ dhātunidhānaṃ kātuṃ vaṭṭatīti āha.",
  "anya-e0907n0:229_0": "Anāgate laṅkādīpe mahāvihāre mahācetiyamhi nidahissanti.",
  "anya-e0907n0:230_0": "Mahāsāvaka cetī",
  "anya-e0907n0:231_0": "Imasmiṃ ṭhāne yo pāsāṇo atthi,",
  "anya-e0907n0:231_1": "so antaradhāyatu,",
  "anya-e0907n0:231_2": "paṃsu suvisuddhā hotu,",
  "anya-e0907n0:231_3": "udakaṃ mā uṭṭhahatūti adhiṭṭhāsi.",
  "anya-e0907n0:232_0": "Idha rājā kiṃ kāretīti pucchantānampi mahāsāvakānaṃ cetiyānīti vadanti.",
  "anya-e0907n0:233_0": "Mālā mā milāyantu,",
  "anya-e0907n0:233_1": "gandhā mā vinassantu,",
  "anya-e0907n0:233_2": "dīpā mā vijjhāyantūti adhiṭṭhahitvā suvaṇṇapaṭṭe akkharāni chindāpesi –",
  "anya-e0907n0:234_0": "Anāgate piyadoso nāma kumāro chattaṃ ussāpetvā asoko dhammarājā bhavissati,",
  "anya-e0907n0:234_1": "so imā dhātuyo vitthārikā karissatīti.",
  "anya-e0907n0:235_0": "Anāgate daliddarājā imaṃ maṇiṃ gahetvā dhātūnaṃ sakkāraṃ karotūti akkharaṃ chindāpesi.",
  "anya-e0907n0:236_0": "Tāta ajātasattunā dhātunidhānaṃ kataṃ, ettha ārakkhaṃ paṭṭhapehīti pahiṇi.",
  "anya-e0907n0:237_0": "Parikkhīṇodāni me āyūti aññāsi.",
  "anya-e0907n0:238_0": "Yesañca devaputtānaṃ maraṇanimittāni āvi bhavanti.",
  "anya-e0907n0:239_0": "Nassati vata bho me ayaṃ sampattīti bhayābhibhūto ahosi.",
  "anya-e0907n0:240_0": "Atthi nu kho koci samaṇo vā brāhmaṇo vā lokapitā maho mahābrahmāvā,",
  "anya-e0907n0:240_1": "yo me hadayanissitaṃ sokasallaṃ samuddharitvā imaṃ sampattiṃ thāvaraṃ kareyyāti olokento kañci adisvā",
  "anya-e0907n0:240_2": "puna addasa mādisānaṃ satasahassānampi uppannaṃ sokasallaṃ sammāsambuddho uddharituṃ paṭibaloti.",
  "anya-e0907n0:241_0": "Aparipakkaṃ tāvassa ñāṇaṃ,",
  "anya-e0907n0:241_1": "katipāhaṃ pana atikkamitvā mayi indasālaguhāyaṃ viharante pañca pubbanimittāni disvā maraṇabhayabhīto",
  "anya-e0907n0:241_2": "dvīsu devalokesu devatāhi saddhiṃ upasaṅkamitvā cuddasa pañhe pucchitvā upekkhāpañhavissajjanāvasāne",
  "anya-e0907n0:241_3": "asītiyā devatāsahassehi saddhiṃ sotāpattiphale patiṭṭhahissatīti cintetvā okāsaṃ nākāsi.",
  "anya-e0907n0:242_0": "Mama pubbepi ekakassa gatattā satthārā okāso nakato,",
  "anya-e0907n0:242_1": "addhā me natthi maggaphalassa upanissayo,",
  "anya-e0907n0:242_2": "ekassa pana upanissaye sati cakkavāḷapariyantāyapi parisāya bhagavā dhammaṃ desetiyeva.",
  "anya-e0907n0:242_3": "Avassaṃ kho pana dvīsu devalokesu kassaci devassa upanissayo bhavissati,",
  "anya-e0907n0:242_4": "taṃ sandhāya satthā dammaṃ desessati.",
  "anya-e0907n0:242_5": "Taṃ sutvā ahampi attano domanassaṃ vūpasamessāmīti.",
  "anya-e0907n0:243_0": "Dvīsu devalokesu devatā gahetvā dhurena paharantassa viya satthāraṃ upasaṅkamituṃ nayuttaṃ,",
  "anya-e0907n0:243_1": "ayaṃpana pañcasikho dasabalassa upaṭṭhāko vallabho icchiticchitakkhaṇe gantvā pañhaṃ pucchitvā dhammaṃ suṇāti,",
  "anya-e0907n0:243_2": "imaṃ purato pesetvā okāsaṃ kāretvā iminā katokāse upasaṅkamitvā pañhaṃ pucchissāmīti okāsakaraṇatthaṃ āmantesi.",
  "anya-e0907n0:244_0": "Evaṃ mahārāja hotu,",
  "anya-e0907n0:244_1": "bhaddaṃ tava yo tvaṃ maṃ ehi mārisa uyyāna kīḷādīni vā naṭasamajjādīni vā dassanāya gacchāmāti avatvā",
  "anya-e0907n0:244_2": "buddhaṃ passissāma dhammaṃ sossāmāti vadasīti daḷhataraṃ upatthambhento devānamindassa vacanaṃ paṭissutvā",
  "anya-e0907n0:244_3": "anucariyaṃ sahacaraṇaṃ ekato gamanaṃ upāgami.",
  "anya-e0907n0:245_0": "Vande te pitaraṃ bhadde, timbaruṃ sūriyavacchase;",
  "anya-e0907n0:246_0": "Yena jātāsi kalyāṇī, ānandajananī mama.",
  "anya-e0907n0:247_0": "Evaṃ vutte bhagavā pañcasikhaṃ gandhabbadevaputtaṃ etadavoca.",
  "anya-e0907n0:247_1": "Saṃsandati kho te pañcasikha tantissaro gītassarena gītassaro ca tantissarena,",
  "anya-e0907n0:247_2": "naca pana te pañcasikha tantissaro gītassaraṃ ativattati gītassaro ca tantissaraṃ.",
  "anya-e0907n0:247_3": "Kadā saṃyūḷhā pana te pañcasikha vmi gāthā buddhūpasañhitā dhammūpasañhitā saṃyūpasañhitā arahantūpasañhitā kāmūpasañhitāti –",
  "anya-e0907n0:248_0": "Bhagavatā pañcasikhassa okāso nakatoti devatā gahetvā tatova paṭinivatteyya.",
  "anya-e0907n0:248_1": "Tato mahājāniyo bhaveyya,",
  "anya-e0907n0:248_2": "vaṇṇe pana kathite kato bhagavatā pañcasikhassa okāsoti devatāhi saddhiṃ upasaṅkamitvā pañhaṃ pucchitvā",
  "anya-e0907n0:248_3": "vissajjanāvasāne asītiyā devatāsahassehi saddhiṃ sotāpattiphale patiṭṭhahissatīti ñatvā vaṇṇaṃ kathesi.",
  "anya-e0907n0:249_0": "Atha kho bhagavā sakkaṃ devānamindaṃ etadavoca “acchariyamidaṃ āyasmato kosiyassa,",
  "anya-e0907n0:249_1": "abbhutamidaṃ āyasmato kosiyassa tāva bahukiccassa bahukaraṇīyassa yadidaṃ idhāgamana”nti.",
  "anya-e0907n0:250_0": "Cirapaṭikāhaṃ bhante bhagavantaṃ dassanāya upasaṅkamitukāmo,",
  "anya-e0907n0:250_1": "api ca devānaṃ tāvatiṃsānaṃ kehici kehici kiccakaraṇīyehi byāvaṭo,",
  "anya-e0907n0:250_2": "evāhaṃ nāsakkhiṃ bhagavantaṃ dassanāya upasaṅkamituṃ.",
  "anya-e0907n0:251_0": "Te “tava santakā,",
  "anya-e0907n0:251_1": "mama santakā”ti nicchetuṃ asakkontā aḍḍaṃ karonti,",
  "anya-e0907n0:251_2": "sakkaṃ devarājānaṃ pucchanti,",
  "anya-e0907n0:251_3": "so “yassa vimānaṃ āsannataraṃ,",
  "anya-e0907n0:251_4": "tassa santakā”ti vadati.",
  "anya-e0907n0:252_0": "Yassa vimānaṃ olokentī ṭhitā, tassa santakāti vadati.",
  "anya-e0907n0:253_0": "Idheva bhante kapilavatthusmiṃ gopikā nāma sakyadhītā ahosi buddhe pasannā dhamme pasannā saṅghe pasannā sīlesu paripūrakārinī,",
  "anya-e0907n0:253_1": "sā itthittaṃ virājetvā purisattaṃ bhāvetvā kāyassa bhedā paraṃ maraṇā sugatiṃ saggaṃ lokaṃ upapannā.",
  "anya-e0907n0:254_0": "Tassa dhammassa pattiyā, āgatamhāsi mārisa;",
  "anya-e0907n0:255_0": "Katāvakāsā bhagavatā, pañhaṃ pucchemu mārisa.",
  "anya-e0907n0:256_0": "Puccha vāsava maṃ pañhaṃ, yaṃ kiñci manasicchasi;",
  "anya-e0907n0:257_0": "Tassa tasseva pañhassa, ahaṃ antaṃ karomi te.",
  "anya-e0907n0:258_0": "Kiṃ saṃyojanā nu kho mārisa devā manussā asurā nāgā gandhabbā ye caññe santi puthukāyā,",
  "anya-e0907n0:258_1": "te averā adaṇḍā asapattā abyāpajjā viharemu averinoti iti ca nesaṃ hoti.",
  "anya-e0907n0:258_2": "Atha ca pana saverā sadaṇḍā sasapattā sabyāpajjā viharanti saverinoti.",
  "anya-e0907n0:259_0": "Issāmacchariyasaṃyojanā kho devānaminda devā manussā asurā nāgā gandhabbā yecaññe santi puthukāyā,",
  "anya-e0907n0:259_1": "te averā adaṇḍā asapattā abyāpajjā viharemu averinoti iti ca nesaṃhoti,",
  "anya-e0907n0:259_2": "atha ca pana saverā sadaṇḍā sasapattā sabyāpajjā viharanti saverinoti.",
  "anya-e0907n0:260_0": "Issatīti issā,",
  "anya-e0907n0:260_1": "sā parasampattīnaṃ usūyanalakkhaṇā,",
  "anya-e0907n0:260_2": "tattheva anabhiratirasā,",
  "anya-e0907n0:260_3": "tato vimukhabhāvapaccupaṭṭhānā,",
  "anya-e0907n0:260_4": "parasampatti padaṭṭhānā,",
  "anya-e0907n0:260_5": "saṃyojananti daṭṭhabbā.",
  "anya-e0907n0:261_0": "Maccherabhāvo macchariyaṃ,",
  "anya-e0907n0:261_1": "taṃladdhānaṃ vā labhitabbānaṃ vā attano sampattīnaṃ nigūhanalakkhaṇaṃ,",
  "anya-e0907n0:261_2": "tāsaṃyeva parehi sādhāraṇabhāva akkhamanarasaṃ,",
  "anya-e0907n0:261_3": "saṅkocanapaccupaṭṭhānaṃ,",
  "anya-e0907n0:261_4": "kaṭukañcukatā paccupaṭṭhānaṃ vā,",
  "anya-e0907n0:261_5": "attasampattipadaṭṭhānaṃ,",
  "anya-e0907n0:261_6": "cetaso virūpabhāvoti daṭṭhabbaṃ.",
  "anya-e0907n0:262_0": "Kiṃ vaṇṇo esoti taṃ taṃ dosaṃ vadanto pariyattiñca kassaci kiñci adento dubbaṇṇo ceva eḷamūgoca hoti.",
  "anya-e0907n0:263_0": "Yāva taṃ nappahīyati, tāva devamanussā averatādīni patthayantāpi verādīni naparimuccantiyeva.",
  "anya-e0907n0:264_0": "Atha kho sakko devānamindo bhagavantaṃ uttari pañhaṃ apucchi–",
  "anya-e0907n0:265_0": "Issāmacchariyaṃ pana mārisa kiṃ nidānaṃ kiṃ samudayaṃ kiṃ jātikaṃ kiṃ pabhavaṃ,",
  "anya-e0907n0:265_1": "kismiṃ sati issāmacchariyaṃ hoti,",
  "anya-e0907n0:265_2": "kismiṃ asati issāmacchariyaṃ na hotīti.",
  "anya-e0907n0:266_0": "Issāmacchariyaṃ kho devānaminda piyāppiyanidānaṃ piyāppiyasamudayaṃ piyāppiyajātikaṃ piyāppiyapabhavaṃ,",
  "anya-e0907n0:266_1": "piyāppiye sati issāmacchariyaṃ hoti,",
  "anya-e0907n0:266_2": "piyāppiye asati issāmacchariyaṃ nahotīti.",
  "anya-e0907n0:267_0": "Na sakkā dātuṃ, kilamissati vā ukkaṇṭhissati vātiādīni vatvā macchariyaṃ karoti.",
  "anya-e0907n0:268_0": "Aho vatassa evarūpaṃ na bhaveyyāti issaṃ karoti.",
  "anya-e0907n0:269_0": "Mayampetaṃ mamāyantā na paribhuñjāma, na sakkā dātunti macchariya karoti.",
  "anya-e0907n0:270_0": "Ṭhapetvā maṃ ko añño evarūpassa lābhīti issaṃ vā karoti,",
  "anya-e0907n0:270_1": "yācito tāvakālikampi adadamāno macchariyaṃ vā karoti.",
  "anya-e0907n0:271_0": "Piyāppiyaṃ kho pana mārisa kiṃnidānaṃ kiṃsamudayaṃ kiṃjātikaṃ kiṃpabhavaṃ,",
  "anya-e0907n0:271_1": "kismiṃ sati piyāppiyaṃ hoti,",
  "anya-e0907n0:271_2": "kismiṃ asati piyāppiyaṃ na hotīti.",
  "anya-e0907n0:272_0": "Piyāppiyaṃ kho devānaminda chandanidānaṃ chandasamudayaṃ chandajātikaṃ chandapabhavaṃ,",
  "anya-e0907n0:272_1": "chande sati piyāppiyaṃ hoti,",
  "anya-e0907n0:272_2": "chande asati piyāppiyaṃ na hotīti.",
  "anya-e0907n0:273_0": "Chandanidānantiettha pariyesanachando,",
  "anya-e0907n0:273_1": "paṭilābhachando,",
  "anya-e0907n0:273_2": "paribhoga chando,",
  "anya-e0907n0:273_3": "sannidhichando,",
  "anya-e0907n0:273_4": "vissajjanachandoti pañcavidho chando.",
  "anya-e0907n0:274_0": "Ime maṃ rakkhissanti gopissanti mamāyissanti samparivārayissantīti.",
  "anya-e0907n0:275_0": "Chando kho pana mārisa kiṃnidāno kiṃsamudayo kiṃjātiko kiṃpabhavo,",
  "anya-e0907n0:275_1": "kismiṃ sati chando hoti,",
  "anya-e0907n0:275_2": "kismiṃ asati chando nahotīti.",
  "anya-e0907n0:275_3": "Chando kho devānaminda vitakkanidāno vitakkasamudayo vitakkajātiko vitakkapabhavo,",
  "anya-e0907n0:275_4": "vitakke sati chando hoti,",
  "anya-e0907n0:275_5": "vitakke asati chando na hotīti.",
  "anya-e0907n0:276_0": "Ettakaṃ rūpassa bhavissati,",
  "anya-e0907n0:276_1": "ettakaṃ saddassa,",
  "anya-e0907n0:276_2": "ettakaṃ gandhassa,",
  "anya-e0907n0:276_3": "ettakaṃ rasassa,",
  "anya-e0907n0:276_4": "ettakaṃ phoṭṭhabbassa bhavissati,",
  "anya-e0907n0:276_5": "ettakaṃ mayhaṃ bhavissati,",
  "anya-e0907n0:276_6": "ettakaṃ parassa bhavissati,",
  "anya-e0907n0:276_7": "ettakaṃ nidahissāmi,",
  "anya-e0907n0:276_8": "ettakaṃ parassa dassāmīti vavatthānaṃ vitakkavinicchayena hoti.",
  "anya-e0907n0:276_9": "Tenāha chando kho devānaminda vitakkanidānoti.",
  "anya-e0907n0:277_0": "Kathaṃ paṭipanno pana mārisa bhikkhu papañcasaññāsaṅkhānirodhasāruppagāminiṃ paṭipadaṃ paṭipanno hotīti.",
  "anya-e0907n0:278_0": "Somanassaṃpāhaṃ devānaminda duvidhena vadāmi sevitabbaṃpi asevitabbaṃpi.",
  "anya-e0907n0:278_1": "Domanassaṃpāhaṃ devānaminda duvidhena vadāmi sevitabbaṃpi asevitabbaṃpi.",
  "anya-e0907n0:278_2": "Upekkhaṃpāhaṃ devānaminda duvidhena vadāmi sevitabbaṃpi asevitabbaṃpi.",
  "anya-e0907n0:279_0": "Kiṃ pana bhagavatā pucchitaṃ kathitaṃ apucchitaṃ, sānusandhikaṃ ananusandhikanti.",
  "anya-e0907n0:280_0": "Pucchitameva kathitaṃ no apucchitaṃ. Sānusandhikameva no ananusandhikaṃ.",
  "anya-e0907n0:281_0": "Ime pañcakkhandhā kiṃ hetukāti upaparikkhandho avijjādihetukāti passati.",
  "anya-e0907n0:282_0": "Ahosukhaṃ ahosukhanti vācaṃ nicchārayamānavasena uppajjati.",
  "anya-e0907n0:283_0": "Ahodukkhaṃ ahodukkhanti vippalāpayamānameva uppajjati.",
  "anya-e0907n0:284_0": "“Somanassaṃpāhaṃ devānaminda duvidhena vadāmi sevitabbaṃpi asevitabbaṃpī”ti itikho panetaṃ vuttaṃ,",
  "anya-e0907n0:284_1": "kiñcetaṃ paṭicca vuttaṃ.",
  "anya-e0907n0:284_2": "Tattha yaṃ jaññā somanassaṃ “imaṃ kho me somanassaṃ sevato akusalā dhammā abhivaḍḍhanti,",
  "anya-e0907n0:284_3": "kusalā dhammā parihāyantī”ti,",
  "anya-e0907n0:284_4": "evarūpaṃ somanassaṃ na sevitabbaṃ.",
  "anya-e0907n0:284_5": "Tattha yaṃ jaññā somanassaṃ “imaṃ kho me somanassaṃ sevato akusalā dhammā parihāyanti,",
  "anya-e0907n0:284_6": "kusalā dhammā abhivaḍḍhantī”ti,",
  "anya-e0907n0:284_7": "evarūpaṃ somanassaṃ sevitabbaṃ.",
  "anya-e0907n0:284_8": "Tattha yaṃ ce savitakkaṃ savicāraṃ,",
  "anya-e0907n0:284_9": "yaṃce avitakkaṃ avicāraṃ,",
  "anya-e0907n0:284_10": "ye avitakke avicāre,",
  "anya-e0907n0:284_11": "te paṇītatare.",
  "anya-e0907n0:284_12": "“Somanassaṃpāhaṃ devānaminda duvidhena vadāmi sevitabbaṃpi asevitabbaṃpī”ti iti yaṃ taṃ vuttaṃ,",
  "anya-e0907n0:284_13": "idametaṃ paṭicca vuttaṃ.",
  "anya-e0907n0:285_0": "Na laddhaṃ vata me sabrahmacārīhi saddhiṃ visuddhipavāraṇaṃ pavāretunti āvajjato domanassaṃ uppajjati,",
  "anya-e0907n0:285_1": "assudhārā pavattanti gāmanta pabbhāravāsī mahāsīvattherassa viya.",
  "anya-e0907n0:286_0": "Amhākaṃ ācariyo aññesaṃ avassayo hoti,",
  "anya-e0907n0:286_1": "attano bhavituṃ na sakkoti,",
  "anya-e0907n0:286_2": "ovādamassa dassāmīti ākāsena gantvā vihārasamīpe otaritvā divāṭṭhāne nisinnaṃ ācariyaṃ upasaṅkamitvā vattaṃ dassetvā ekamantaṃ nisīdi.",
  "anya-e0907n0:287_0": "Kiṃ kāraṇā āgatosi piṇḍapātikāti āha.",
  "anya-e0907n0:288_0": "Na te tumhākaṃ anumodanāya atthoti ākāse uppatitvā agamāsi.",
  "anya-e0907n0:289_0": "Imassa bhikkhuno pariyattiyā kammaṃ natthi,",
  "anya-e0907n0:289_1": "mayhaṃ pana aṅkusako bhavissāmīti āgatoti ñatvā idāni okāso na bhavissati,",
  "anya-e0907n0:289_2": "paccūsakāle gamissāmīti pattacīvaraṃ samīpe katvā sabbaṃ divasabhāgaṃ paṭhamayāma majjhimayāmañca dhammaṃ",
  "anya-e0907n0:289_3": "vācetvā pacchimayāme ekasmiṃ there uddesaṃ gahetvā nikkhante pattacīvaraṃ gahetvā teneva saddhiṃ nikkhanto.",
  "anya-e0907n0:290_0": "Tato “na mañce mayhaṃ catūhi iriyāpathehi maggaphalaṃ uppajjissati arahattaṃ apatvā neva mañce piṭṭhiṃ pasāressāmi,",
  "anya-e0907n0:290_1": "na pāde dhovissāmīti mañcaṃ ussāpetvā ṭhapesi.",
  "anya-e0907n0:291_0": "Idāni me tiṃsavassāni samaṇadhammaṃ karontassa,",
  "anya-e0907n0:291_1": "nāsakkhiṃ arahattaṃ pāpuṇituṃ,",
  "anya-e0907n0:291_2": "addhā me imasmiṃ attabhāve maggovā phalaṃvā natthi,",
  "anya-e0907n0:291_3": "na me laddhaṃ sabrahmacārīhi saddhiṃ visuddhipavāraṇaṃ pavāretunti cintesi.",
  "anya-e0907n0:292_0": "Bho mahāsīvatthera devatāpi tayā saddhiṃ keḷiṃ karonti,",
  "anya-e0907n0:292_1": "anucchavikaṃ nu kho te etanti vipassanaṃ vaḍḍhetvā saha paṭisambhidāhi arahattaṃ aggahesi.",
  "anya-e0907n0:292_2": "So idāni nipajjissāmīti senāsanaṃ paṭijaggitvā mañcakaṃ paññapetvā udakaṭṭhāne udakaṃ paccupaṭṭhapetvā pāde dhovissāmīti sopānaphalake nisīdi.",
  "anya-e0907n0:293_0": "Apetha bhante mātugāmoti okāsaṃ kāretvā theraṃ upasaṅkamitvā vanditvā purato ukkuṭiko nisīditvā pāde dhovissāmīti āha.",
  "anya-e0907n0:294_0": "Te paṇītatarā devā,",
  "anya-e0907n0:295_0": "Akaniṭṭhā yasassino;",
  "anya-e0907n0:296_0": "Antime vattamānamhi,",
  "anya-e0907n0:297_0": "So nivāso bhavissati;",
  "anya-e0907n0:298_0": "Dhammadāyādā me bhikkhave bhavatha,",
  "anya-e0907n0:298_1": "mā āmisadāyādā,",
  "anya-e0907n0:298_2": "atthi me tumhesu anukampā,",
  "anya-e0907n0:298_3": "kinti me sāvakā dhammadāyādā bhaveyyuṃ,",
  "anya-e0907n0:298_4": "no āmisadāyādāti.",
  "anya-e0907n0:298_5": "Tumhe ca bhikkhave āmisadāyādā bhaveyyātha,",
  "anya-e0907n0:298_6": "no dhammadāyādā.",
  "anya-e0907n0:298_7": "Tumhepi tena ādiyā bhaveyyātha,",
  "anya-e0907n0:298_8": "āmisa dāyādā satthusāvakā viharanti,",
  "anya-e0907n0:298_9": "no dhammadāyādāti.",
  "anya-e0907n0:298_10": "Ahampitena ādiyo bhaveyyaṃ āmisadāyādā satthu sāvakā viharanti,",
  "anya-e0907n0:298_11": "no dhammadāyādāti.",
  "anya-e0907n0:298_12": "Tumhe ca me bhikkhave dhammadāyādā bhaveyyātha no āmisadāyādā.",
  "anya-e0907n0:298_13": "Tumhepi tena ādiyā bhaveyyātha dhammadāyādā satthu sāvakā viharanti,",
  "anya-e0907n0:298_14": "no āmisadāyādāti.",
  "anya-e0907n0:298_15": "Ahampi tena na ādiyo bhaveyyaṃ.",
  "anya-e0907n0:298_16": "Dhammadāyādā satthu sāvakā viharanti,",
  "anya-e0907n0:298_17": "no āmisadāyādāti.",
  "anya-e0907n0:298_18": "Tasmātiha me bhikkhave dhammadāyādā bhavatha,",
  "anya-e0907n0:298_19": "mā āmisadāyādā,",
  "anya-e0907n0:298_20": "atthime tumhesu anukampā,",
  "anya-e0907n0:298_21": "kinti me sāvakā dhammadāyādā bhaveyyuṃ,",
  "anya-e0907n0:298_22": "no āmisadāyādāti.",
  "anya-e0907n0:299_0": "Kahaṃ buddho kahaṃ bhagavā kahaṃ devadevo narāsabho purisasīhoti bhagavantaṃ pariyesanti.",
  "anya-e0907n0:300_0": "Vuttampicetaṃ “tena kho pana samayena bhagavā sakkato hoti garukato mānito pūjito apacito lābhī cīvara",
  "anya-e0907n0:300_1": "piṇḍapātasenāsanagilānapaccayabhesajjaparikkhārānaṃ,",
  "anya-e0907n0:300_2": "bhikkhusaṅghopi kho sakkato hoti…pe…",
  "anya-e0907n0:300_3": "parikkhārāna”nti.",
  "anya-e0907n0:301_0": "Yāvatā kho cunda etarahi saṅgho vā gaṇo vā loke uppanno,",
  "anya-e0907n0:301_1": "nāhaṃ cunda aññaṃ ekasaṅghampi samanupassāmi,",
  "anya-e0907n0:301_2": "evaṃ lābhagga yasaggapattaṃ,",
  "anya-e0907n0:301_3": "yathariva cunda bhikkhusaṅghoti.",
  "anya-e0907n0:302_0": "Amhākaṃ ācariyassa detha,",
  "anya-e0907n0:302_1": "upajjhāyassa dethāti uccāsadda mahāsaddaṃ karonti.",
  "anya-e0907n0:302_2": "Sā ca nesaṃ pavatti bhagavatopi pākaṭā ahosi.",
  "anya-e0907n0:302_3": "Tato bhagavā ananucchavikanti dhammasaṃvegaṃ uppādetvā cintesi.",
  "anya-e0907n0:303_0": "Paccayā akappiyāti na sakkā sikkhāpadaṃ paññapetuṃ.",
  "anya-e0907n0:303_1": "Paccayapaṭibaddhā hi kulaputtānaṃ samaṇadhammavutti.",
  "anya-e0907n0:303_2": "Handāhaṃ dhammadāyādapaṭipadaṃ desemi.",
  "anya-e0907n0:304_0": "Sā sikkhākāmānaṃ kulaputtānaṃ sikkhāpadapaññatti viya bhavissati nagaradvāre ṭhapitasabbakāyikaādāso viya ca,",
  "anya-e0907n0:304_1": "yathā hi nagara dvāre ṭhapite sabbakāyike ādāse cattāro vaṇṇā attano chāyaṃ disvā vajjaṃ pahāya niddosā honti.",
  "anya-e0907n0:305_0": "So hi brāhmaṇa bhagavā anuppannassa maggassa uppādetā,",
  "anya-e0907n0:305_1": "asañjātassa maggassa sañjanetā,",
  "anya-e0907n0:305_2": "anakkhātassa maggassa akkhātā,",
  "anya-e0907n0:305_3": "maggaññū maggavidū maggakovidotica.",
  "anya-e0907n0:305_4": "So hāvuso bhagavā jānaṃ jānāti,",
  "anya-e0907n0:305_5": "passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgatotica, ….",
  "anya-e0907n0:306_0": "Paṇītena khādanīyena bhojanīyena sahatthā santappesi sampavāresi.",
  "anya-e0907n0:307_0": "Are tvaṃ sugatātirittampi piṇḍapātaṃ paṭikkhipitvā īdisaṃ icchaṃ uppādesi.",
  "anya-e0907n0:308_0": "Dubbharo bhikkhu na sakkā posituṃ.",
  "anya-e0907n0:309_0": "Amhākaṃ bhadanto subharo thokenapi tussati, mayameva naṃ posissāmāti paṭiññaṃ katvā posenti.",
  "anya-e0907n0:310_0": "“Are tvaṃ nāma tadā sugatātirittampi piṇḍapātaṃ paṭikkhipitvā tathā jighacchādubbalyaparetopi samaṇadhammaṃ katvā ajja kosajjamanuyuñjasi” –",
  "anya-e0907n0:311_0": "Yā ca kho ānandakathā abhisallekhitā cetovinīvaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṃvattati.",
  "anya-e0907n0:311_1": "Seyyathidaṃ appicchakathāti …,.",
  "anya-e0907n0:312_0": "Idamavoca bhagavā, idaṃ vatvāna sugato uṭṭhāyāsanā vihāraṃ pāvisi.",
  "anya-e0907n0:313_0": "Imaṃ mayā saṃkhittena uddesaṃ uddiṭṭhaṃ vitthārena avibhattaṃ,",
  "anya-e0907n0:313_1": "dhammapaṭiggāhakā bhikkhū uggahetvā ānandaṃ vā kaccānaṃ vā upasaṅkamitvā pucchissanti,",
  "anya-e0907n0:313_2": "te mayhaṃ ñāṇena saṃsandetvā kathessanti,",
  "anya-e0907n0:313_3": "tato dhammapaṭiggāhakā puna maṃ pucchissanti,",
  "anya-e0907n0:313_4": "tesaṃ ahaṃ sukathitaṃ bhikkhave ānandena,",
  "anya-e0907n0:313_5": "sukathitaṃ kaccānena,",
  "anya-e0907n0:313_6": "maṃ cepi tumhe ekamatthaṃ puccheyyātha,",
  "anya-e0907n0:313_7": "ahampi naṃ evameva byākareyyanti.",
  "anya-e0907n0:314_0": "Cūḷagosiṅgasutta",
  "anya-e0907n0:315_0": "Evaṃ me sutaṃ ekaṃ samayaṃ bhagavā nātike viharati giñjakāvasathe,",
  "anya-e0907n0:315_1": "tena kho pana samayena āyasmā ca anuruddho āyasmā ca nandiyo āyasmā ca kimilo gosiṅgasālavanadāye viharanti.",
  "anya-e0907n0:315_2": "Athakho bhagavā sāyanhasamayaṃ paṭisallānā vuṭṭhito yena gosiṅgasālavanadāyo,",
  "anya-e0907n0:315_3": "tenupasaṅkami.",
  "anya-e0907n0:315_4": "Addasā kho dāyapālo bhagavantaṃ dūratova āgacchantaṃ.",
  "anya-e0907n0:315_5": "Disvāna bhagavantaṃ etadavoca “mā mahāsamaṇa etaṃ dāyaṃ pāvisi,",
  "anya-e0907n0:315_6": "santettha tayo kulaputtā attakāmarūpā viharanti,",
  "anya-e0907n0:315_7": "mā tesaṃ aphāsukamakāsī”ti.",
  "anya-e0907n0:316_0": "Ahaṃ ime kulaputte paggaṇhitvā ukkaṃsitvā paṭisanthāraṃ katvā dhammaṃ nesaṃ desessāmīti.",
  "anya-e0907n0:317_0": "Assosi kho āyasmā anuruddho dāyapālassa bhagavatā saddhiṃ mantayamānassa.",
  "anya-e0907n0:317_1": "Sutvāna dāyapālaṃ etadavoca,",
  "anya-e0907n0:317_2": "mā āvuso dāyapāla bhagavantaṃ vāresi,",
  "anya-e0907n0:317_3": "satthā no bhagavā anuppattoti.",
  "anya-e0907n0:318_0": "Mayaṃ tayo janā idha viharāma,",
  "anya-e0907n0:318_1": "aññe pabbajitā nāma natthi,",
  "anya-e0907n0:318_2": "ayañca dāyapālo pabbajitena viya saddhiṃ katheti,",
  "anya-e0907n0:318_3": "ko nu kho bhavissatīti.",
  "anya-e0907n0:319_0": "Ayaṃ dāyapālo phaṇakataṃ āsivisaṃ gīvāya gahetuṃ hatthaṃ pasārentoviya loke aggapuggalena saddhiṃ kathentova na jānāti,",
  "anya-e0907n0:319_1": "aññatarabhikkhunā viya saddhiṃ kathetīti.",
  "anya-e0907n0:320_0": "Mayaṃ tayo janā samaggavāyaṃ vasāma.",
  "anya-e0907n0:320_1": "Sacāhaṃ ekakova paccuggamanaṃ karissāmi.",
  "anya-e0907n0:320_2": "Samaggavāso nāma na bhavissatīti piyamitte gahetvāva paccuggamanaṃ karissāmi.",
  "anya-e0907n0:320_3": "Yathā ca bhagavā mayhaṃ piyo,",
  "anya-e0907n0:320_4": "evaṃ sahāyānampi me piyoti,",
  "anya-e0907n0:320_5": "tehi saddhiṃ paccuggamanaṃ kātukāmo sayaṃ akatvāva upasaṅkami.",
  "anya-e0907n0:321_0": "Tassa mayhaṃ bhante evaṃ hoti,",
  "anya-e0907n0:321_1": "yaṃ nūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyyanti.",
  "anya-e0907n0:321_2": "So kho ahaṃ bhante sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi,",
  "anya-e0907n0:321_3": "nānāhi kho no bhante kāyā ekañca pana maññe cittanti.",
  "anya-e0907n0:322_0": "Sādhu sādhu anuruddhā, kacci pana vo anuruddhā appamattā ātāpino pahitattā viharathāti.",
  "anya-e0907n0:323_0": "Taggha mayaṃ bhante appamattā ātāpino pahitattā viharāmāti.",
  "anya-e0907n0:324_0": "Yathā kathaṃ pana tumhe anuruddhā appamattā ātāpino pahitattā viharathāti.",
  "anya-e0907n0:325_0": "Atthi pana vo anuruddhā evaṃ appamattānaṃ ātāpīnaṃ pahitattānaṃ viharantānaṃ uttarimanussadhammā alamariyañāṇadassanaviseso adhigato phāsuvihāroti.",
  "anya-e0907n0:326_0": "Kiṃ hi no siyā bhante.",
  "anya-e0907n0:326_1": "Idha mayaṃ bhante yāvadeva ākaṅkhāma,",
  "anya-e0907n0:326_2": "vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharāma,",
  "anya-e0907n0:326_3": "ayaṃ kho no bhante amhākaṃ appamattānaṃ ātāpīnaṃ pahitattānaṃ viharantānaṃ uttarimanussadhammā alamariyañāṇadassanaviseso adhigato phāsuvihāroti.",
  "anya-e0907n0:327_0": "Sagāthāvaggasaṃyutta aṭṭhakathā",
  "anya-e0907n0:328_0": "Yakkhasaṃyutta",
  "anya-e0907n0:329_0": "Āḷavakasutta",
  "anya-e0907n0:330_0": "Evaṃ me sutaṃ ekaṃ samayaṃ bhagavā āḷaviyaṃ viharati āḷavakassa yakkhassa bhavane.",
  "anya-e0907n0:331_0": "Nāsakkhi migaṃ gahetunti apavādamocanatthaṃ kājenādāya āgacchanto nagarassāvidūre bahalapattapalāsaṃ",
  "anya-e0907n0:331_1": "mahānigrodhaṃ disvā parissamavinodanatthaṃ tassa mūlamupagato.",
  "anya-e0907n0:332_0": "Ye ye vajjā honti, te te sandhāya “yo jīvitatthiko, so nikkhamatū”ti bhaṇati.",
  "anya-e0907n0:333_0": "Rājā core gahetvā yakkhassa detīti manussā corakamma to paṭiviratā.",
  "anya-e0907n0:333_1": "Tato aparena samayena navacorānaṃ abhāvena purāṇacorānañca parikkhayena bandhanāgārāni suññāni ahesuṃ.",
  "anya-e0907n0:334_0": "Rājā amhākaṃ pitaraṃ amhākaṃ pitāmahaṃ pesetīti manussā khobhaṃ karissanti,",
  "anya-e0907n0:334_1": "mā vo etaṃ ruccīti vāresi.",
  "anya-e0907n0:335_0": "Natthi deva nagare dārako ṭhapetvā antepure tava puttaṃ āḷavakakumāranti.",
  "anya-e0907n0:336_0": "Atha kho āḷavako yakkho yena bhagavā tenupasaṅkami,",
  "anya-e0907n0:336_1": "upasaṅkamitvā bhagavantaṃ etadavoca nikkhama samaṇāti.",
  "anya-e0907n0:336_2": "Sādhāvusoti bhagavā nikkhami.",
  "anya-e0907n0:336_3": "Pavisa samaṇāti.",
  "anya-e0907n0:336_4": "Sādhāvusoti bhagavā pāvisi.",
  "anya-e0907n0:336_5": "Dutiyampi kho oḷavako yakkho bhagavantaṃ etadavoca nikkhama samaṇāti.",
  "anya-e0907n0:336_6": "Sādhāvusoti bhagavā nikkhami.",
  "anya-e0907n0:336_7": "Pavisa samaṇāti.",
  "anya-e0907n0:336_8": "Sādhāvusoti bhagavā pāvisi.",
  "anya-e0907n0:336_9": "Tatiyampi kho āḷavako yakkho bhagavantaṃ etadavoca nikkhama samaṇāti.",
  "anya-e0907n0:336_10": "Sādhāvusoti bhagavā nikkhami.",
  "anya-e0907n0:336_11": "Pavisa samaṇāti.",
  "anya-e0907n0:336_12": "Sādhāvusoti bhagavā pāvisi.",
  "anya-e0907n0:336_13": "Catutthampi kho āḷavako yakkho bhagavantaṃ etadavoca nikkhama samaṇāti.",
  "anya-e0907n0:336_14": "Na khvāhaṃ taṃ āvuso nikkhamissāmi.",
  "anya-e0907n0:336_15": "Yaṃ te karaṇīyaṃ,",
  "anya-e0907n0:336_16": "taṃ karohīti.",
  "anya-e0907n0:336_17": "Pañhaṃ taṃ samaṇa pucchissāmi,",
  "anya-e0907n0:336_18": "sace me na byākarissasi,",
  "anya-e0907n0:336_19": "cittaṃ vā te khipissāmi,",
  "anya-e0907n0:336_20": "hadayaṃ vā te phālessāmi,",
  "anya-e0907n0:336_21": "pādesu vā gahetvā pāragaṅgāya khipissāmīti.",
  "anya-e0907n0:336_22": "Na khvāhaṃ taṃ āvuso passāmi sadevake loke samārake sabrahmake sassamaṇabrāhmaṇiyā pajāya sadevamanussāya,",
  "anya-e0907n0:336_23": "yo me cittaṃ vā khipeyya hadayaṃ vā phāleyya pādesu vā gahetvā pāragaṅgāya khipeyya.",
  "anya-e0907n0:336_24": "Apica tvaṃ āvuso puccha yadā kaṅkhasīti.",
  "anya-e0907n0:337_0": "Ko so bhagavānāma, yo mama bhavanaṃ paviṭṭhoti āha.",
  "anya-e0907n0:338_0": "Na tvaṃ āvuso jānāsi bhagavantaṃ amhākaṃ satthāraṃ,",
  "anya-e0907n0:338_1": "yo tusitabhavane ṭhito pañcamahāvilokitaṃ viloketvātiādinā nayena yāva dammacakkapavattanā kathentā paṭisandhiādīsu",
  "anya-e0907n0:338_2": "dvattiṃsapubbanimittāni vatvā imānipi tvaṃ āvuso acchariyāni nāddasāti codesuṃ.",
  "anya-e0907n0:339_0": "Passatha dāni tumhākaṃ vā satthā mahānubhāvo,",
  "anya-e0907n0:339_1": "ahaṃ vāti dakkhiṇapādena saṭṭhiyojanamattaṃ kelāsapabbatakūṭaṃ akkami.",
  "anya-e0907n0:340_0": "Yaṃ nūnāhaṃ kenaci ajeyyaṃ dussāvudhaṃ muñceyyanti.",
  "anya-e0907n0:341_0": "Idaṃ kāraṇaṃ mettāvihārayutto samaṇo,",
  "anya-e0907n0:341_1": "handa naṃ rosetvā mettāya viyojemīti iminā sambandhenetaṃ vuttaṃ,",
  "anya-e0907n0:341_2": "atha kho āḷavako yakkho yena bhagavā…pe…",
  "anya-e0907n0:341_3": "nikkhama samaṇāti.",
  "anya-e0907n0:342_0": "“Subbaco vatāyaṃ samaṇo ekavacaneneva nikkhanto,",
  "anya-e0907n0:342_1": "evaṃ nāma nikkhametuṃ sukhaṃ samaṇaṃ akāraṇenevāhaṃ sakalarattiṃ yuddhena abbhuyyāsinti muducitto hutvā puna cintesi –",
  "anya-e0907n0:343_0": "Subbaco ayaṃ samaṇo nikkhamāti vutto nikkhamati.",
  "anya-e0907n0:343_1": "Pavisāti vutto pavisati.",
  "anya-e0907n0:343_2": "Yaṃnūnāhaṃ imaṃ samaṇaṃ evameva sakalarattiṃ kilametvā pāde gahetvā pāragaṅgāya khipeyyanti pāpakaṃ cittaṃ",
  "anya-e0907n0:343_3": "uppādetvā catutthavāraṃ āha nikkhama samaṇāti.",
  "anya-e0907n0:344_0": "Kiṃ sūdha vittaṃ purisassa seṭṭhaṃ,",
  "anya-e0907n0:345_0": "Kiṃsu suciṇṇaṃ sukhamāvahāti;",
  "anya-e0907n0:346_0": "Kiṃsu have sādutaraṃ rasānaṃ,",
  "anya-e0907n0:347_0": "Kathaṃ jīviṃ jīvitamāhu seṭṭhanti;",
  "anya-e0907n0:348_0": "Saddhīdha vittaṃ purisassa seṭṭhaṃ,",
  "anya-e0907n0:349_0": "Dhammo suciṇṇo sukhamāvahāti;",
  "anya-e0907n0:350_0": "Saccaṃ have sādutaraṃ rasānaṃ,",
  "anya-e0907n0:351_0": "Paññājīviṃ jīvitamāhu seṭṭhanti.",
  "anya-e0907n0:352_0": "Saddho sīlena sampanno,",
  "anya-e0907n0:353_0": "Yaso bhogasamappito;",
  "anya-e0907n0:354_0": "Yaṃ yaṃ padesaṃ bhajati,",
  "anya-e0907n0:355_0": "Tattha tattheva pūjitoti vacanato –",
  "anya-e0907n0:356_0": "Saccena vācenudakampi dhāvati,",
  "anya-e0907n0:357_0": "Visampi saccena hananti paṇḍitā;",
  "anya-e0907n0:358_0": "Saccena devo thanayaṃ pavassati,",
  "anya-e0907n0:359_0": "Sacce ṭhitā nibbutiṃ patthayanti.",
  "anya-e0907n0:360_0": "Yekecime atthi rasā pathabyā,",
  "anya-e0907n0:361_0": "Saccaṃ tesaṃ sādutaraṃ rasānaṃ;",
  "anya-e0907n0:362_0": "Sacce ṭhitā samaṇabrāhmaṇā ca,",
  "anya-e0907n0:363_0": "Taranti jātimaraṇassa pāranti.",
  "anya-e0907n0:364_0": "Kathaṃsu tarati oghaṃ, kathaṃsu tarati aṇṇavaṃ;",
  "anya-e0907n0:365_0": "Kathaṃsu dukkhamacceti, kathaṃsu parisujjhati.",
  "anya-e0907n0:366_0": "Saddhāya tarati oghaṃ, appamādena aṇṇavaṃ;",
  "anya-e0907n0:367_0": "Vīriyena dukkhamacceti, paññāya parisujjhati.",
  "anya-e0907n0:368_0": "Kathaṃsu labhate paññaṃ, kathaṃsu vindate dhanaṃ;",
  "anya-e0907n0:369_0": "Kathaṃsu kittiṃ pappoti, kathaṃ mittāni ganthati;",
  "anya-e0907n0:370_0": "Asmā lokā paraṃ lokaṃ, kathaṃ pecca na socatīti–",
  "anya-e0907n0:371_0": "Saddahāno arahataṃ, dhammaṃ nibbānapattiyā;",
  "anya-e0907n0:372_0": "Sussūsaṃ labhate paññaṃ, appamatto vicakkhaṇo.",
  "anya-e0907n0:373_0": "Patirūpakārī dhuravā, uṭṭhātā vindate dhanaṃ;",
  "anya-e0907n0:374_0": "Saccena kittiṃ pappoti, dadaṃ mittāni ganthati.",
  "anya-e0907n0:375_0": "Asmā loko paraṃ lokaṃ, evaṃ pecca na socati.",
  "anya-e0907n0:376_0": "Yassete caturo dhammā,",
  "anya-e0907n0:377_0": "Saddhassa gharamesino;",
  "anya-e0907n0:378_0": "Saccaṃ dammo dhiti cāgo,",
  "anya-e0907n0:379_0": "Sa ve pecca na socati;",
  "anya-e0907n0:380_0": "Iṅgha aññepi pucchassu,",
  "anya-e0907n0:381_0": "Puthū samaṇabrāhmaṇe;",
  "anya-e0907n0:382_0": "Yadi saccā dhammā cāgā,",
  "anya-e0907n0:383_0": "Khantyā bhiyyodha vijjhati.",
  "anya-e0907n0:384_0": "Kathaṃ nu dāni puccheyyaṃ, puthū samaṇabrāhmaṇe;",
  "anya-e0907n0:385_0": "Yohaṃ ajja pajānāmi, yo attho samparāyiko.",
  "anya-e0907n0:386_0": "Atthāya vata me buddho, vāsāyāḷavimāgamā;",
  "anya-e0907n0:387_0": "Yohaṃ ajja pajānāmi, yattha dinnaṃ mahapphalaṃ.",
  "anya-e0907n0:388_0": "So ahaṃ vicarissāmi, gāmā gāmaṃ purā puraṃ;",
  "anya-e0907n0:389_0": "Namassamāno sambuddhaṃ, dhammassa ca sudhammataṃ.",
  "anya-e0907n0:390_0": "Imaṃ kumāraṃ satapuññalakkhaṇaṃ,",
  "anya-e0907n0:391_0": "Sabbaṅgupetaṃ paripuṇṇabyañjanaṃ;",
  "anya-e0907n0:392_0": "Udaggacitto sumano dadāmi te,",
  "anya-e0907n0:393_0": "Paṭiggaha lokahitāya cakkhumāti.",
  "anya-e0907n0:394_0": "Dīghāyuko hotu ayaṃ kumāro,",
  "anya-e0907n0:395_0": "Tuvañca yakkha sukhito bhavāhi;",
  "anya-e0907n0:396_0": "Abyādhitā lokahitāya tiṭṭhatha;",
  "anya-e0907n0:397_0": "Ayaṃ kumāro saraṇamupeti buddhaṃ…pe… dhammaṃ…pe… saṅghaṃ.",
  "anya-e0907n0:398_0": "Mahāvaggasaṃyutta aṭṭhakathā",
  "anya-e0907n0:399_0": "Ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme.",
  "anya-e0907n0:399_1": "Tena kho pana samayena āyasmā sāriputto magadhesu viharati nālakagāmake ābādhiko dukkhito bāḷhagilāno.",
  "anya-e0907n0:399_2": "Cundo ca samaṇuddeso āyasmato sāriputtassa upaṭṭhāko hoti.",
  "anya-e0907n0:400_0": "Atha kho āyasmā sāriputto teneva ābādhena parinibbāyi.",
  "anya-e0907n0:400_1": "Atha kho cundo samaṇuddeso āyasmato sāriputtassa pattacīvaramādāya yena sāvatthi jetavanaṃ anāthapiṇḍikassa ārāmo,",
  "anya-e0907n0:400_2": "yenā yasmā ānando tenupasaṅkami,",
  "anya-e0907n0:400_3": "upasaṅkamitvā āyasmantaṃ ānandaṃ abhivādetvā ekamantaṃ nisīdi,",
  "anya-e0907n0:400_4": "ekamantaṃ nisinno kho cundo samaṇuddeso āyasmantaṃ ānandaṃ etadavoca “āyasmā bhante sāriputto parinibbuto,",
  "anya-e0907n0:400_5": "idamassa pattacīvara”nti.",
  "anya-e0907n0:400_6": "Atthi kho idaṃ āvuso cunda kathā pābhataṃ bhagavantaṃ dassanāya,",
  "anya-e0907n0:400_7": "āyāmāvuso cunda,",
  "anya-e0907n0:400_8": "yena bhagavā tenupasaṅkamissāma,",
  "anya-e0907n0:400_9": "upasaṅkamitvā bhagavato etamatthaṃ ārocessāmāti.",
  "anya-e0907n0:400_10": "“Evaṃ bhante”ti kho cundo samaṇuddeso āyasmato ānandassa paccassosi.",
  "anya-e0907n0:401_0": "Buddhā nu kho paṭhamaṃ parinibbāyanti, udāhu aggasāvakāti.",
  "anya-e0907n0:402_0": "Anujānātu me bhante bhagavā, anujānātu sugato. Parinibbāna kālo me, ossaṭṭho me āyusaṅkhāroti.",
  "anya-e0907n0:403_0": "Kattha parinibbāyissasi sāriputtāti.",
  "anya-e0907n0:404_0": "Atthi bhante magadhesu nālakagāme jātovarako, tatthāhaṃ parinibbāyissāmīti.",
  "anya-e0907n0:405_0": "Yassa dāni tvaṃ sāriputta kālaṃ maññasi,",
  "anya-e0907n0:405_1": "idāni pana te jeṭṭhakaniṭṭha bhātikānaṃ tādisassa bhikkhuno dassanaṃ dullabhaṃ bhavissati,",
  "anya-e0907n0:405_2": "desehi nesaṃ dhammanti āha.",
  "anya-e0907n0:406_0": "Athakho āyasmā ca ānando cundo ca samaṇuddeso yena bhagavā tenupasaṅkamiṃsu,",
  "anya-e0907n0:406_1": "upasaṅkamitvā bhagavantaṃ abhivādetvā ekamantaṃ nisīdiṃsu,",
  "anya-e0907n0:406_2": "ekamantaṃ nisinno kho āyasmā ānando bhagavantaṃ etadavoca “ayaṃ bhante cundo samaṇuddeso ‘evamāha āyasmā bhante sāriputto parinibbuto,",
  "anya-e0907n0:406_3": "idamassa pattacīvara’nti.",
  "anya-e0907n0:406_4": "Apica me bhante ‘madhuraka jāto viya kāyo,",
  "anya-e0907n0:406_5": "disāpi me na pakkhāyanti,",
  "anya-e0907n0:406_6": "dhammāpi maṃ nappaṭibhanti āyasmā sāriputto parinibbuto’ti” sutvā–",
  "anya-e0907n0:407_0": "Appakenapi medhāvī, pābhatena vicakkhaṇo;",
  "anya-e0907n0:408_0": "Samuṭṭhāpeti attānaṃ, aṇuṃ aggiṃva sandhamanti.",
  "anya-e0907n0:409_0": "Yo pabbajī jātisatāni pañca,",
  "anya-e0907n0:410_0": "Pahāya kāmāni manoramāni;",
  "anya-e0907n0:411_0": "Taṃvītarāgaṃ susamāhitindriyaṃ;",
  "anya-e0907n0:412_0": "Parinibbutaṃ vandatha sāriputtaṃ.",
  "anya-e0907n0:413_0": "Khantibalo pathavisamo na kuppati,",
  "anya-e0907n0:414_0": "Nacāpi cittassa vasena vattati;",
  "anya-e0907n0:415_0": "Anukampako kāruṇiko ca nibbuto,",
  "anya-e0907n0:416_0": "Parinibbutaṃ vandatha sāriputtaṃ.",
  "anya-e0907n0:417_0": "Caṇḍālaputto yathā nagaraṃ paviṭṭho,",
  "anya-e0907n0:418_0": "Nīcamano carati kaḷopihattho;",
  "anya-e0907n0:419_0": "Tathā ayaṃ viharati sāriputto,",
  "anya-e0907n0:420_0": "Parinibbutaṃ vandatha sāriputtaṃ.",
  "anya-e0907n0:421_0": "Usabho yathā chinnavisāṇako,",
  "anya-e0907n0:422_0": "Aheṭṭhayanto carati purantare vane;",
  "anya-e0907n0:423_0": "Tathā ayaṃ viharati sāriputto;",
  "anya-e0907n0:424_0": "Parinibbutaṃ vandatha sāriputtanti.",
  "anya-e0907n0:425_0": "Apica me bhante madhurakajāto viya kāyo.",
  "anya-e0907n0:426_0": "Kiṃ nukho te ānanda sāriputto sīlakkhandhaṃ vā ādāya parinibbuto,",
  "anya-e0907n0:426_1": "samādhikkhandhaṃ vā ādāya parinibbuto,",
  "anya-e0907n0:426_2": "paññākkhandhaṃ vā ādāya parinibbuto,",
  "anya-e0907n0:426_3": "vimuttikkhandhaṃ vā ādāya parinibbuto,",
  "anya-e0907n0:426_4": "vimutti ñāṇadassanakkhandhaṃ vā ādāya parinibbutoti.",
  "anya-e0907n0:427_0": "Nanu taṃ ānanda mayā paṭikacceva akkhātaṃ sabbehi piyehi manā pehi nānābhāvo vinābhāvo aññathābhāvo,",
  "anya-e0907n0:427_1": "taṃ kutettha ānanda labbhā “yaṃ taṃ jātaṃ bhūtaṃ saṅkhataṃ palokadhammaṃ,",
  "anya-e0907n0:427_2": "taṃ vata māpalujjī”ti netaṃ ṭhānaṃ vijjati.",
  "anya-e0907n0:428_0": "Dasakaniddesa",
  "anya-e0907n0:429_0": "Tattha katamaṃ tathāgatassa ṭhānañca ṭhānato aṭṭhānañca aṭṭhānato yathābhūtaṃ ñāṇaṃ.",
  "anya-e0907n0:429_1": "Idha tathāgato “aṭṭhānametaṃ anavakāso yaṃ diṭṭhisampanno puggalo kañci saṅkhāraṃ niccato upagaccheyya netaṃ ṭhānaṃ vijjatī”ti pajānāti,",
  "anya-e0907n0:429_2": "“ṭhānañca kho etaṃ vijjati yaṃ puthujjano kañci saṅkhāraṃ niccato upagaccheyya ṭhānametaṃ vijjatī”ti –",
  "anya-e0907n0:430_0": "Kammato dvārato ceva;",
  "anya-e0907n0:431_0": "Kappaṭṭhitiyato tathā;",
  "anya-e0907n0:432_0": "Pākasādhāraṇādīhi;",
  "anya-e0907n0:433_0": "Viññātabbo vinicchayo.",
  "anya-e0907n0:434_0": "Mayā bhante uppanno coro na sakkā paṭibāhituṃ,",
  "anya-e0907n0:434_1": "saṅgho parasamuddaṃ gacchatu,",
  "anya-e0907n0:434_2": "ahaṃ samuddārakkhaṃ karissāmīti.",
  "anya-e0907n0:435_0": "Āvuso mahāsoṇa abhiruha mahāulumpanti.",
  "anya-e0907n0:436_0": "Nāhaṃ bhante tumhesu agacchantesu gamissāmīti yāvatatiyaṃ kathetvāpi theraṃ āropetuṃ asakkontā nivattiṃsu.",
  "anya-e0907n0:437_0": "Evarūpassa nāma lābhaggayasaggappattassa sarīradhātunicayaṭṭhānaṃ anāthaṃ jātanti cintayamāno nisīdi.",
  "anya-e0907n0:438_0": "Bhante etaṃ paṇṇakhādakamanussānaṃ vasanaṭṭhānaṃ,",
  "anya-e0907n0:438_1": "dhūmo paññāyati,",
  "anya-e0907n0:438_2": "ahaṃ purato gamissāmīti theraṃ vanditvā attano bhavanaṃ agamāsi.",
  "anya-e0907n0:438_3": "Thero sabbampi bhayakālaṃ paṇṇakhādakamanusse nissāya vasi.",
  "anya-e0907n0:439_0": "Āvuso mahāsoṇa bhikkhāhāro paññāyatīti vatvā pattacīvaraṃ āropetvā cīvaraṃ pārupitvā pattaṃ nīharitvā aṭṭhāsi.",
  "anya-e0907n0:440_0": "Mahāsoṇatthero pañcabhikkhusataparivāro maṇḍalārāmavihāraṃ patto,",
  "anya-e0907n0:440_1": "ekeko navahatthasāṭakena saddhiṃ ekekakahāpaṇagghanakaṃ piṇḍapātaṃ detūti manusse avocuṃ.",
  "anya-e0907n0:441_0": "Anāyatane naṭṭhānaṃ attabhāvānaṃ pamāṇaṃ natthi,",
  "anya-e0907n0:441_1": "buddhānaṃ upaṭṭhānaṃ karissāmīti cetiyaṅgaṇaṃ gantvā appaharitaṃ karoti.",
  "anya-e0907n0:442_0": "Mayaṃ tāva mahallakā, idaṃ nāma bhavissatīti na sakkā jānituṃ, tuvaṃ attānaṃ rakkheyyāsīti.",
  "anya-e0907n0:443_0": "Kahaṃ vattabbakanigrodhatthero, kahaṃ vattabbakanigrodhattheroti pucchitvā tassa santikaṃ agamaṃsu.",
  "anya-e0907n0:444_0": "Kiṃ thero piyāyatīti.",
  "anya-e0907n0:445_0": "Kīdiso theroti.",
  "anya-e0907n0:446_0": "Dhammasakaṭassa akkho bhijjati akkho bhijjatīti paridevamāno vicari.",
  "anya-e0907n0:447_0": "8. Sammappadhānavibhaṅga",
  "anya-e0907n0:448_0": "1. Suttantabhājanīyavaṇṇanā",
  "anya-e0907n0:449_0": "Cattārome āvuso sammappadhānā.",
  "anya-e0907n0:449_1": "Katame cattāro.",
  "anya-e0907n0:449_2": "Idhāvuso bhikkhu anuppannā me pāpakā akusalā dhammā uppajjamānā anatthāya saṃvatteyyunti ātappaṃ karoti,",
  "anya-e0907n0:449_3": "uppannā me pāpakā akusalā dhammā appahīyamānā anatthāya saṃvatteyyunti ātappaṃ karoti,",
  "anya-e0907n0:449_4": "anuppannā me kusalā dhammā anuppajjamānā anatthāya saṃvatteyyunti ātappaṃ karoti,",
  "anya-e0907n0:449_5": "anuppannā me kusalā dhammā anuppajjamānā anatthāya saṃvatteyyunti ātappaṃ karoti,",
  "anya-e0907n0:449_6": "uppannā me kusalā dhammā nirujjhamānā anatthāya saṃvatteyyunti ātappaṃ karotīti.",
  "anya-e0907n0:450_0": "Upajjhāyo me ativiya pasannacitto vandati, kiṃ nu kho pupphāni labhitvā pūjaṃ kareyyāsīti cintesi.",
  "anya-e0907n0:451_0": "“Kadā āgatosīti pucchi”",
  "anya-e0907n0:452_0": "Tvaṃ amhe uccākulāti sallakkhesi.",
  "anya-e0907n0:453_0": "16. Ñāṇavibhaṅga",
  "anya-e0907n0:454_0": "10. Dasakaniddesavaṇṇanā",
  "anya-e0907n0:455_0": "Ekissā lokadhātuyā",
  "anya-e0907n0:456_0": "Aṭṭhānametaṃ anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ,",
  "anya-e0907n0:456_1": "netaṃ ṭhānaṃ vijjatīti pajānāti.",
  "anya-e0907n0:457_0": "Ajja satthā parinibbāyati,",
  "anya-e0907n0:457_1": "ajja sāsanaṃ osakkati,",
  "anya-e0907n0:457_2": "pacchimadassanaṃ dāni idaṃ amhākanti dasabalassa parinibbutadivasato mahantataraṃ kāruññaṃ karissanti.",
  "anya-e0907n0:458_0": "Ekapuggalo bhikkhave loke uppajjamāno uppajjati acchariyamanusso,",
  "anya-e0907n0:458_1": "katamo ekapuggalo tathāgato bhikkhave arahaṃ sammāsambuddhoti.",
  "anya-e0907n0:459_0": "Jhānavibhaṅga",
  "anya-e0907n0:460_0": "Suttantabhājanīya",
  "anya-e0907n0:461_0": "Abhikkante paṭikkante sampajānakārī hoti.",
  "anya-e0907n0:462_0": "Sato sampajāno abhikkamati,",
  "anya-e0907n0:463_0": "Sato sampajāno paṭikkamatīti vuttaṃ.",
  "anya-e0907n0:464_0": "Kinnū me ettha gatena attho atthi natthīti atthānatthaṃ pariggahetvā atthapariggaṇhanaṃ sātthakasampajaññaṃ.",
  "anya-e0907n0:465_0": "Āmisatopi vaḍḍhi atthoyeva, taṃ nissāya brahmacariyā nuggahāya paṭipannattāti vadanti.",
  "anya-e0907n0:466_0": "Mayā pabbajitadivasato paṭṭhāya bhikkhunā saddhiṃ dvekathā nāma nakathitapubbā,",
  "anya-e0907n0:466_1": "aññasmiṃ divase uparivisesaṃ nibbattessāmīti cintetvā “kiṃ bhante”ti paṭivacanaṃ adāsi.",
  "anya-e0907n0:467_0": "Bhante ete manussā tumhākaṃ kiṃhonti, mātipakkhato sambandhā pitipakkhatoti.",
  "anya-e0907n0:468_0": "Āvusoyaṃ mātāpitūhipi dukkaraṃ,",
  "anya-e0907n0:468_1": "taṃ ete manussā amhākaṃ karonti,",
  "anya-e0907n0:468_2": "pattacīvarampi no etesaṃ santakameva,",
  "anya-e0907n0:468_3": "etesaṃ ānubhāvena neva bhaye bhayaṃ na chātake chātakaṃ jānāma,",
  "anya-e0907n0:468_4": "edisānāma amhākaṃ upakārino natthīti tesaṃ guṇe kathento gacchati.",
  "anya-e0907n0:469_0": "Kammaṭṭhānaṃ nāma atthītipi saññaṃ akatvā gāmaṃ piṇḍāya pavisitvā ananulomikena gihisaṃsaggena saṃsaṭṭho caritvā ca bhuñjitvā ca tuccho nikkhamati.",
  "anya-e0907n0:470_0": "Āvuso tumhe na iṇaṭṭā na bhayaṭṭā na ājīvikā pakatā pabbajitā,",
  "anya-e0907n0:470_1": "dukkhā muccitukāmā panettha pabbajitā.",
  "anya-e0907n0:470_2": "Tasmā gamane uppannakilesaṃ gamaneyeva nigaṇhatha. Ṭhāne,",
  "anya-e0907n0:470_3": "nisajjāya,",
  "anya-e0907n0:470_4": "sayane uppannakilesaṃ sayaneyeva niggaṇhathāti.",
  "anya-e0907n0:471_0": "Ayaṃ bhikkhu tuyhaṃ uppannaṃ vitakkaṃ jānāti,",
  "anya-e0907n0:471_1": "ananucchavikaṃ te etanti attānaṃ paṭicodetvā vipassanaṃ vaḍḍhetvā ariyabhūmiṃ okkamati.",
  "anya-e0907n0:472_0": "Ayaṃ thero punappunaṃ nivattitvā gacchati, kiṃ nukho maggamūḷho udāhu kiñci pamuṭṭhoti samullapanti.",
  "anya-e0907n0:473_0": "Kinnū kho ete amheheva saddhiṃ na sallapanti udāhu añña maññampi,",
  "anya-e0907n0:473_1": "yadi aññamaññampi na sallapanti,",
  "anya-e0907n0:473_2": "addhā vivādajātā bhavissanti.",
  "anya-e0907n0:474_0": "Aññaṃ uppajjate cittaṃ, aññaṃ cittaṃ nirujjhati;",
  "anya-e0907n0:475_0": "Avīci manusambandho, nadī sotova vattati.",
  "anya-e0907n0:476_0": "Ālokite vilokite sampajānakārī hoti.",
  "anya-e0907n0:477_0": "Sace bhikkhave nandassa puratthimā disā āloketabbā hoti,",
  "anya-e0907n0:477_1": "sabbaṃ cetasā samannāharitvā nando puratthimaṃ disaṃ āloketi ‘evaṃ me puratthimaṃ disaṃ ālokayato nābhijjhā",
  "anya-e0907n0:477_2": "domanassā pāpakā akusalā dhammā anvāssavissantī’ti.",
  "anya-e0907n0:477_3": "Itiha sātthaka sampajāno hoti.",
  "anya-e0907n0:477_4": "Sace bhikkhave nandassa pacchimā disā,",
  "anya-e0907n0:477_5": "uttarā disā,",
  "anya-e0907n0:477_6": "dakkhiṇā disā, uddhaṃ, adho,",
  "anya-e0907n0:477_7": "anudisā anuviloketabbā hoti,",
  "anya-e0907n0:477_8": "sabbaṃ cetasā samannāharitvā nando anudisaṃ anuviloketi ‘evaṃ me anudisaṃ anuvilokayato…pe…",
  "anya-e0907n0:477_9": "sampajāno hotīti….",
  "anya-e0907n0:478_0": "Bhavaṅgā vajjanañceva, dassanaṃ sampaṭicchanaṃ;",
  "anya-e0907n0:479_0": "Santīraṇaṃ voṭṭhabbanaṃ, javanaṃ bhavati sattamaṃ.",
  "anya-e0907n0:480_0": "Samiñjite pasārite sampajānakārī hoti.",
  "anya-e0907n0:481_0": "Samiñjite pahāriteti pabbānaṃ samiñjana pasāraṇe.",
  "anya-e0907n0:482_0": "Kasmā bhante sahasā hatthaṃ samiñjitvā puna yathāṭhāne ṭhapetvā saṇikaṃ samiñjitthāti.",
  "anya-e0907n0:483_0": "Yato paṭṭhāya mayā āvuso kammaṭṭhānaṃ manasikātuṃ āraddho,",
  "anya-e0907n0:483_1": "na me kammaṭṭhānaṃ muñjitvā hattho samiñjitapubbo,",
  "anya-e0907n0:483_2": "idāni pana me tumhehi saddhiṃ kathayamānena kammaṭṭhānaṃ muñcitvā samiñjito,",
  "anya-e0907n0:483_3": "tasmā puna yathā ṭhāne ṭhapetvā samiñjesinti.",
  "anya-e0907n0:484_0": "Sādhu bhante bhikkhunā nāma evarūpena bhavitabbanti.",
  "anya-e0907n0:485_0": "Saṅghāṭipattacīvaradhāraṇe sampajānakārī hoti.",
  "anya-e0907n0:486_0": "Puggalapaññattiaṭṭhakathā",
  "anya-e0907n0:487_0": "Ekakaniddesa",
  "anya-e0907n0:488_0": "Katamo ca puggalo samayavimutto,",
  "anya-e0907n0:488_1": "idhekacco puggalo kālena kālaṃ samayena samayaṃ aṭṭha vimokkhe kāyena phusitvā viharati,",
  "anya-e0907n0:488_2": "paññāya cassa disvā ekacce āsavā parikkhīṇā honti.",
  "anya-e0907n0:488_3": "Ayaṃ vuccati puggalo samayavimutto.",
  "anya-e0907n0:489_0": "Asamayavimutta",
  "anya-e0907n0:490_0": "Katamo ca puggalo asamayavimutto,",
  "anya-e0907n0:490_1": "idhekacco puggalo naheva kho kālena kālaṃ samayena samayaṃ aṭṭhavimokkhe kāyena phusitvā viharati,",
  "anya-e0907n0:490_2": "paññāya cassa disvā āsavā parikkhīṇā honti.",
  "anya-e0907n0:490_3": "Ayaṃ vuccati puggalo asamayavimutto.",
  "anya-e0907n0:490_4": "Sabbepi ariya puggalā ariye vimokkhe asamayavimuttā.",
  "anya-e0907n0:491_0": "Kuppākuppaniddesa",
  "anya-e0907n0:492_0": "Katamo ca puggalo kuppadhammo,",
  "anya-e0907n0:492_1": "idhekacco puggalo lābhī hoti rūpasahagatānaṃ vā arūpasahagatānaṃ vā samāpattīnaṃ,",
  "anya-e0907n0:492_2": "so ca kho na nikāmalābhī hoti na akicchalābhī na akasira lābhī,",
  "anya-e0907n0:492_3": "na yatthicchakaṃ yadicchakaṃ yāvaticchakaṃ samāpajjatipi vuṭṭhātipi,",
  "anya-e0907n0:492_4": "ṭhānaṃ kho panetaṃ vijjhati,",
  "anya-e0907n0:492_5": "yaṃ tassa puggalassa pamādamāgamma tā samāpattiyo kuppeyyuṃ.",
  "anya-e0907n0:492_6": "Ayaṃ vuccati puggalo kuppadhammo.",
  "anya-e0907n0:493_0": "Sattakkhattuparama sotāpanna",
  "anya-e0907n0:494_0": "Katamo ca puggalo sattakkhattuparamo,",
  "anya-e0907n0:494_1": "idhekacco puggalo tiṇṇaṃ saṃyojanānaṃ parikkhayā sotāpanno hoti avinipāta dhammo niyato sambodhiparāyaṇo,",
  "anya-e0907n0:494_2": "so sattakkhattuṃ deve ca mānuse ca sandhāvitvā saṃsaritvā dukkhassantaṃ karoti,",
  "anya-e0907n0:494_3": "ayaṃ vuccati puggalo sattakkhattuparamo.",
  "anya-e0907n0:495_0": "Sotāpanna adhippāyya",
  "anya-e0907n0:496_0": "Soto sototi hidaṃ sāriputta vuccati,",
  "anya-e0907n0:496_1": "katamo nukho sāriputta sototi.",
  "anya-e0907n0:496_2": "Ayameva hi bhante ariyo aṭṭhaṅgiko maggo soto.",
  "anya-e0907n0:496_3": "Seyyathidaṃ,",
  "anya-e0907n0:496_4": "sammādiṭṭhi…pe…",
  "anya-e0907n0:496_5": "sammāsamādhīti.",
  "anya-e0907n0:496_6": "Sotāpanno sotāpannoti hidaṃ sāriputta vuccati,",
  "anya-e0907n0:496_7": "katamo nukho sāriputta sotāpannoti.",
  "anya-e0907n0:496_8": "Yo hi bhante iminā ariyena aṭṭhaṅgikena maggena samannāgato,",
  "anya-e0907n0:496_9": "ayaṃ vuccati sotāpanno,",
  "anya-e0907n0:496_10": "svāyaṃ āyasmā evaṃnāmo evaṃgotto iti vāti, itivā….",
  "anya-e0907n0:497_0": "Kolaṃ kola sotāpanna",
  "anya-e0907n0:498_0": "Katamo ca puggalo kolaṃ kolo.",
  "anya-e0907n0:498_1": "Idhekacco puggalo tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo,",
  "anya-e0907n0:498_2": "so dve vā tīṇi vā kulāni sandhāvitvā saṃsaritvā dukkhassantaṃ karoti,",
  "anya-e0907n0:498_3": "ayaṃ vuccati kolaṃ kolo.",
  "anya-e0907n0:499_0": "Ekabījī sotāpanna",
  "anya-e0907n0:500_0": "Katamo ca puggalo ekabījī,",
  "anya-e0907n0:500_1": "idhekacco puggalo tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo,",
  "anya-e0907n0:500_2": "so ekaṃyeva mānusakaṃ bhavaṃ nibbattetvā dukkhassantaṃ karoti,",
  "anya-e0907n0:500_3": "ayaṃ vuccati puggalo ekabījī.",
  "anya-e0907n0:501_0": "Sakadāgāminiddesa",
  "anya-e0907n0:502_0": "Katamo ca puggalo sakadāgāmī,",
  "anya-e0907n0:502_1": "idhe kacco puggalo tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti sakideva imaṃ lokaṃ āgantvā dukkhassantaṃ karoti.",
  "anya-e0907n0:502_2": "Ayaṃ vuccati puggalo sakadāgāmī."
}