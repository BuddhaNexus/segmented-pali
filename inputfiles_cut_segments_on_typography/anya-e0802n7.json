{
  "anya-e0802n7:0_0": "7. Kibbidhānakappa",
  "anya-e0802n7:1_0": "Paṭhamakaṇḍa",
  "anya-e0802n7:2_0": "(Ka)",
  "anya-e0802n7:3_0": "Buddhaṁ ñāṇasamuddaṁ, sabbaññuṁ lokahetu’khīṇamatiṁ;",
  "anya-e0802n7:4_0": "Vanditvā pubbamahaṁ, vakkhāmi sasādhanaṁ hi kitakappaṁ.",
  "anya-e0802n7:5_0": "(Kha)",
  "anya-e0802n7:6_0": "Sādhanamūlaṁ hi payogaṁ,",
  "anya-e0802n7:7_0": "Āhu payogamūlamatthañca;",
  "anya-e0802n7:8_0": "Atthesu visāradamatayo,",
  "anya-e0802n7:9_0": "Sāsanassudharā jinassa matā.",
  "anya-e0802n7:10_0": "(Ga)",
  "anya-e0802n7:11_0": "Andho desakavikalo,",
  "anya-e0802n7:12_0": "Ghatamadhutelāni bhājanena vinā;",
  "anya-e0802n7:13_0": "Naṭṭho naṭṭhāni yathā,",
  "anya-e0802n7:14_0": "Payogavikalo tathā attho.",
  "anya-e0802n7:15_0": "(Gha)",
  "anya-e0802n7:16_0": "Tasmā saṁrakkhaṇatthaṁ, munivacanatthassa dullabhassāhaṁ;",
  "anya-e0802n7:17_0": "Vakkhāmi sissakahitaṁ, kitakappaṁ sādhanena yutaṁ.",
  "anya-e0802n7:18_0": "524, 561.Dhātuyā kammādimhi ṇo.",
  "anya-e0802n7:19_0": "Dhātuyā kammādimhi ṇapaccayo hoti.",
  "anya-e0802n7:20_0": "Kammaṁ karotīti kammakāro,",
  "anya-e0802n7:20_1": "evaṁ kumbhakāro, mālākāro,",
  "anya-e0802n7:20_2": "kaṭṭhakāro,",
  "anya-e0802n7:20_3": "rathakāro,",
  "anya-e0802n7:20_4": "rajatakāro,",
  "anya-e0802n7:20_5": "suvaṇṇakāro,",
  "anya-e0802n7:20_6": "pattaggāho,",
  "anya-e0802n7:20_7": "tantavāyo,",
  "anya-e0802n7:20_8": "dhaññamāyo,",
  "anya-e0802n7:20_9": "dhammakāmo,",
  "anya-e0802n7:20_10": "dhammacāro.",
  "anya-e0802n7:21_0": "525, 565.Saññāyama nu.",
  "anya-e0802n7:22_0": "Saññāyamabhidheyyāyaṁ dhātuyā kammādimhi akārapaccayo hoti, nāmamhi ca nukārāgamo hoti.",
  "anya-e0802n7:23_0": "Ariṁ dametīti arindamo, rājā.",
  "anya-e0802n7:23_1": "Vessaṁ taratīti vessantaro, rājā.",
  "anya-e0802n7:23_2": "Taṇhaṁ karotīti taṇhaṅkaro, bhagavā.",
  "anya-e0802n7:23_3": "Medhaṁ karotīti medhaṅkaro, bhagavā.",
  "anya-e0802n7:23_4": "Saraṇaṁ karotīti saraṇaṅkaro, bhagavā.",
  "anya-e0802n7:23_5": "Dīpaṁ karotīti dīpaṅkaro, bhagavā.",
  "anya-e0802n7:24_0": "526, 567.Pure dadā ca iṁ.",
  "anya-e0802n7:25_0": "Purasadde ādimhi dadaiccetāya dhātuyā akārapaccayo hoti, purasaddassa akārassa ca iṁ hoti.",
  "anya-e0802n7:26_0": "Pure dānaṁ adāsīti purindado devarājā.",
  "anya-e0802n7:27_0": "527, 568.Sabbato ṇvu tvāvī vā.",
  "anya-e0802n7:28_0": "Sabbato dhātuto kammādimhi vā akammādimhi vā akāra ṇvu tu āvīiccete paccayā honti.",
  "anya-e0802n7:29_0": "Taṁ karotīti takkaro,",
  "anya-e0802n7:29_1": "hitaṁ karotīti hitakaro,",
  "anya-e0802n7:29_2": "vineti ettha,",
  "anya-e0802n7:29_3": "etenāti vā vinayo nissāya naṁ vasatīti nissayo.",
  "anya-e0802n7:30_0": "Ṇvumhi –",
  "anya-e0802n7:30_1": "rathaṁ karotīti rathakārako, annaṁ,",
  "anya-e0802n7:30_2": "dadātīti annadāyako,",
  "anya-e0802n7:30_3": "vineti satteti vināyako,",
  "anya-e0802n7:30_4": "karotīti kārako,",
  "anya-e0802n7:30_5": "dadātīti dāyako,",
  "anya-e0802n7:30_6": "netīti nāyako.",
  "anya-e0802n7:31_0": "Tumhi –",
  "anya-e0802n7:31_1": "taṁ karotīti takkattā,",
  "anya-e0802n7:31_2": "tassa kattāti vā takkattā.",
  "anya-e0802n7:31_3": "Bhojanaṁ dadātīti bhojanadātā,",
  "anya-e0802n7:31_4": "bhojanassa dātāti vā bhojanadātā.",
  "anya-e0802n7:31_5": "Karotīti kattā.",
  "anya-e0802n7:31_6": "Saratīti saritā.",
  "anya-e0802n7:32_0": "Āvīmhi – bhayaṁ passatīti bhayadassāvī iccevamādi.",
  "anya-e0802n7:33_0": "528, 577.Visa ruja padādito ṇa.",
  "anya-e0802n7:34_0": "Visa ruja padaiccevamādīhi dhātūhi ṇa paccayo hoti.",
  "anya-e0802n7:35_0": "Pavisatīti paveso,",
  "anya-e0802n7:35_1": "rujatīti rogo,",
  "anya-e0802n7:35_2": "uppajjatīti uppādo,",
  "anya-e0802n7:35_3": "phusatīti phasso,",
  "anya-e0802n7:35_4": "ucatīti oko,",
  "anya-e0802n7:35_5": "bhavatīti bhāvo,",
  "anya-e0802n7:35_6": "ayatīti āyo,",
  "anya-e0802n7:35_7": "sammā bujjhatīti sambodho,",
  "anya-e0802n7:35_8": "viharatīti vihāro.",
  "anya-e0802n7:36_0": "529, 580.Bhāveca.",
  "anya-e0802n7:37_0": "Bhāvatthābhidheyye sabbadhātūhi ṇapaccayo hoti.",
  "anya-e0802n7:38_0": "Paccate, pacanaṁ vā pāto, cajate, cajanaṁ vā cāgo, evaṁ yāgo, yogo, bhāgo, paridāho.",
  "anya-e0802n7:39_0": "530, 584.Kvi ca.",
  "anya-e0802n7:40_0": "Sabbadhātūhi kvipaccayo hoti.",
  "anya-e0802n7:41_0": "Sambhavatīti sambhū,",
  "anya-e0802n7:41_1": "visesena bhavatīti vibhū,",
  "anya-e0802n7:41_2": "bhujena gacchatīti bhujago,",
  "anya-e0802n7:41_3": "saṁ attānaṁ khanati,",
  "anya-e0802n7:41_4": "saṁ saṭṭhu khanatīti vā saṅkho.",
  "anya-e0802n7:42_0": "531, 589.Dharādīhi rammo.",
  "anya-e0802n7:43_0": "Dharaiccevamādīhi dhātūhi rammapaccayo hoti.",
  "anya-e0802n7:44_0": "Dharati tenāti dhammo, karīyate tanti kammaṁ.",
  "anya-e0802n7:45_0": "532, 590.Tassīlādīsu ṇītvāvī ca.",
  "anya-e0802n7:46_0": "Sabbehi dhātūhi tassīlādīsvatthesu ṇī tu āvī iccete paccayā honti.",
  "anya-e0802n7:47_0": "Piyaṁ pasaṁsituṁ sīlaṁ yassa rañño,",
  "anya-e0802n7:47_1": "so hoti rājā piyapasaṁsī,",
  "anya-e0802n7:47_2": "brahmaṁ carituṁ sīlaṁ yassa puggalassa so hoti puggalo brahmacārī,",
  "anya-e0802n7:47_3": "pasayha pavattituṁ sīlaṁ yassa rañño,",
  "anya-e0802n7:47_4": "so hoti rājā pasayhapavatthā,",
  "anya-e0802n7:47_5": "bhayaṁ passituṁ sīlaṁ yassa samaṇassa,",
  "anya-e0802n7:47_6": "so hoti samaṇo bhayadassāvī iccevamādi.",
  "anya-e0802n7:48_0": "533, 591.Sadda ku dha cala maṇḍattharudhādīhiyu.",
  "anya-e0802n7:49_0": "Sadda kudha cala maṇḍatthehi ca rucādīhi ca dhātūhi yupaccayo hoti tassīlādīsvatthesu.",
  "anya-e0802n7:50_0": "Ghosanasīlo ghosano,",
  "anya-e0802n7:50_1": "bhāsanasīlo bhāsano.",
  "anya-e0802n7:50_2": "Evaṁ viggaho kātabbo. Kodhano, dosano, calano, kampano, phandano, maṇḍano,",
  "anya-e0802n7:50_3": "vibhūsano, rocano, jotano, vaḍḍhano.",
  "anya-e0802n7:51_0": "534, 562.Pārādigamimhā rū.",
  "anya-e0802n7:52_0": "Gamuiccetamhā dhātumhā pārasaddādimhā rūpaccayo hoti tassīlādīsvatthesu.",
  "anya-e0802n7:53_0": "Bhavassa pāraṁ bhavapāraṁ, bhavapāraṁ gantuṁ sīlaṁ yassa purisassa, so hoti puriso bhavapāragū.",
  "anya-e0802n7:54_0": "Tassīlādīsvīti kimatthaṁ? Pāraṅgato.",
  "anya-e0802n7:55_0": "Pārādigamimhāti kimatthaṁ? Anugāmī.",
  "anya-e0802n7:56_0": "535, 593.Bhikkhāditoca.",
  "anya-e0802n7:57_0": "Bhikkhaiccevamādīhi dhātūhi rūpaccayo hoti tassīlādīsvatthesu.",
  "anya-e0802n7:58_0": "Bhikkhanasīlo yācanasīlo bhikkhu, vijānanasīlo viññū.",
  "anya-e0802n7:59_0": "536, 594.Tanatyādīnaṁ ṇuko.",
  "anya-e0802n7:60_0": "Hanatyādīnaṁ dhātūnaṁ ante ṇukapaccayo hoti tassīlādīsvatthesu.",
  "anya-e0802n7:61_0": "Āhananasīlo āghātuko, karaṇasīlo kāruko.",
  "anya-e0802n7:62_0": "537, 566.Nu niggahitaṁ padante.",
  "anya-e0802n7:63_0": "Padante nukārāgamo niggahitamāpajjate.",
  "anya-e0802n7:64_0": "Ariṁ dametīti arindamo, rājā. Vessaṁ taratīti vessantaro, rājā. Pabhaṁ karotīti pabhaṅkaro, bhagavā.",
  "anya-e0802n7:65_0": "538, 595.Saṁhanāññāya vā ro gho.",
  "anya-e0802n7:66_0": "Saṁpubbāya hanaiccetāya dhātuyā, aññāya vā dhātuyā rapaccayo, hanassa ca gho hoti.",
  "anya-e0802n7:67_0": "Samaggaṁ kammaṁ samupagacchatīti saṅgho,",
  "anya-e0802n7:67_1": "samantato nagarassa māhire khaññatīti parikhā,",
  "anya-e0802n7:67_2": "antaṁ karotīti antako.",
  "anya-e0802n7:68_0": "Saṁiti kimatthaṁ? Upahananaṁ upaghāto.",
  "anya-e0802n7:69_0": "539, 558.Ramhi ranto rādino.",
  "anya-e0802n7:70_0": "Ramhi paccaye pare sabbo dhātvanto rakārādi lopo hoti.",
  "anya-e0802n7:71_0": "Antako, pāragū, satthā, diṭṭho iccevamādi.",
  "anya-e0802n7:72_0": "540, 545.Bhāvakammesu tabbānīyā.",
  "anya-e0802n7:73_0": "Bhāvakammaiccetesvatthesu tabba anīyaiccete paccayā honti sabbadhātūhi.",
  "anya-e0802n7:74_0": "Bhavitabbaṁ,",
  "anya-e0802n7:74_1": "bhavanīyaṁ,",
  "anya-e0802n7:74_2": "āsitabbaṁ, āsanīyaṁ,",
  "anya-e0802n7:74_3": "pajjitabbaṁ,",
  "anya-e0802n7:74_4": "pajjanīyaṁ,",
  "anya-e0802n7:74_5": "kattabbaṁ,",
  "anya-e0802n7:74_6": "karaṇīyaṁ,",
  "anya-e0802n7:74_7": "gantabbaṁ,",
  "anya-e0802n7:74_8": "gamanīyaṁ.",
  "anya-e0802n7:75_0": "541, 552.Ṇyo ca.",
  "anya-e0802n7:76_0": "Bhāvakammesu sabbadhātūhi ṇyapaccayo hoti.",
  "anya-e0802n7:77_0": "Kattabbaṁ kāriyaṁ, jetabbaṁ jeyyaṁ, netabbaṁ neyyaṁ, iccevamādi.",
  "anya-e0802n7:78_0": "Caggahaṇenateyyapaccayo hoti. Ñātabbaṁ ñāteyyaṁ, daṭṭheyyaṁ, patteyyaṁ iccevamādi.",
  "anya-e0802n7:79_0": "542, 557.Karamhā ricca.",
  "anya-e0802n7:80_0": "Karaiccetamhā dhātumhā riccapaccayo hoti bhāvakammesu.",
  "anya-e0802n7:81_0": "Kattabbaṁ kiccaṁ.",
  "anya-e0802n7:82_0": "543, 555.Bhūto’bba.",
  "anya-e0802n7:83_0": "Bhūiccetāya dhātuyā ṇyapaccayassa ūkārena saha abbādeso hoti bhāvakammesu.",
  "anya-e0802n7:84_0": "Bhavitabbo bhabbo, bhavitabbaṁ bhabbaṁ.",
  "anya-e0802n7:85_0": "544, 556.Vada mada gamu yuja garahākārādīhi jja mma gga yheyyā gāro vā.",
  "anya-e0802n7:86_0": "Vada mada gamu yuja garahākārantaiccevamādīhi dhātūhi ṇyapaccayassa yathāsaṅkhyaṁ jja mma gga yha eyyādesā honti vā dhātvantena saha,",
  "anya-e0802n7:86_1": "garassaṁ ca gāro hoti bhāvakammesu.",
  "anya-e0802n7:87_0": "Vattabbaṁ vajjaṁ,",
  "anya-e0802n7:87_1": "madanīyaṁ majjaṁ,",
  "anya-e0802n7:87_2": "gamanīyaṁ gammaṁ,",
  "anya-e0802n7:87_3": "yojanīyaṁ yoggaṁ,",
  "anya-e0802n7:87_4": "garahitabbaṁ gārayhaṁ,",
  "anya-e0802n7:87_5": "dātabbaṁ deyyaṁ,",
  "anya-e0802n7:87_6": "pātabbaṁ peyyaṁ,",
  "anya-e0802n7:87_7": "hātabbaṁ heyyaṁ,",
  "anya-e0802n7:87_8": "mātabbaṁ meyyaṁ,",
  "anya-e0802n7:87_9": "ñātabbaṁ ñeyyaṁ,",
  "anya-e0802n7:87_10": "iccevamādi.",
  "anya-e0802n7:88_0": "545, 548.Te kiccā.",
  "anya-e0802n7:89_0": "Ye paccayā tabbādayo riccantā, te kiccasaññāti veditabbā.",
  "anya-e0802n7:90_0": "Kiccasaññāya kiṁpayojanaṁ? Bhāvakammesu kiccattakhatthā.",
  "anya-e0802n7:91_0": "546, 562.Aññe kita.",
  "anya-e0802n7:92_0": "Aññe paccayā kita eva saññā honti.",
  "anya-e0802n7:93_0": "Kita saññāya kiṁpayojanaṁ? Kattari kita.",
  "anya-e0802n7:94_0": "547, 596.Nandādīhi yu.",
  "anya-e0802n7:95_0": "Nandādīhi dhātūhi yupaccayo hoti bhāvakammesu.",
  "anya-e0802n7:96_0": "Nandīyate nandanaṁ,",
  "anya-e0802n7:96_1": "ninditabbaṁ vā nandanaṁ,",
  "anya-e0802n7:96_2": "gahaṇīyaṁ gahaṇaṁ,",
  "anya-e0802n7:96_3": "caritabbaṁ caraṇaṁ,",
  "anya-e0802n7:96_4": "evaṁ sabbattha yojetabbā.",
  "anya-e0802n7:97_0": "548, 597.Kattukaraṇapadesesu ca.",
  "anya-e0802n7:98_0": "Kattukaraṇapadesaiccetesvatthesu ca yupaccayo hoti.",
  "anya-e0802n7:99_0": "Kattari tāva – rajaṁ haratīti rajoharaṇaṁ toyaṁ.",
  "anya-e0802n7:100_0": "Karaṇe tāva – karoti tenāti karaṇaṁ.",
  "anya-e0802n7:101_0": "Padese tāva – tiṭṭhanti tasminti ṭhānaṁ. Evaṁ sabbattha yojetabbā.",
  "anya-e0802n7:102_0": "549, 550.Rahādito ṇa.",
  "anya-e0802n7:103_0": "Rakārahakārādyantehi dhātūhi anādesassa nassa ṇo hoti.",
  "anya-e0802n7:104_0": "Karoti tenāti karaṇaṁ, pūreti tenāti pūraṇaṁ. Gahaṇīyaṁ tenāti gahaṇaṁ. Evamaññepi yojetabbā.",
  "anya-e0802n7:105_0": "Iti kibbidhānakappe paṭhamo kaṇḍo.",
  "anya-e0802n7:106_0": "Dutiyakaṇḍa",
  "anya-e0802n7:107_0": "550, 546.Ṇādayo tekālikā.",
  "anya-e0802n7:108_0": "Ṇādayo paccayā yupaccayantā tekālikāti veditabbā.",
  "anya-e0802n7:109_0": "Kumbhaṁ karoti akāsi karissatīti kumbhakāro,",
  "anya-e0802n7:109_1": "karoti akāsi karissati tenāti karaṇaṁ.",
  "anya-e0802n7:109_2": "Evamaññepi yojetabbā.",
  "anya-e0802n7:110_0": "551, 598.Saññāyaṁdā dhāto i.",
  "anya-e0802n7:111_0": "Saññāyamabhidheyyāyaṁ dā dhāto ipaccayo hoti.",
  "anya-e0802n7:112_0": "Paṭhamaṁ ādīyatīti ādi,",
  "anya-e0802n7:112_1": "udakaṁ dadhātīti udami,",
  "anya-e0802n7:112_2": "mahodakāni dadhātīti mahodadhi,",
  "anya-e0802n7:112_3": "vālāni dadhāti tasminti vāladhi,",
  "anya-e0802n7:112_4": "sammā dhīyatīti sandhi.",
  "anya-e0802n7:113_0": "552, 609.Ti kita cāsiṭṭhe.",
  "anya-e0802n7:114_0": "Saññāyamabhidheyyāyaṁ sabbadhātūhi tipaccayo hoti, kita ca āsiṭṭhe.",
  "anya-e0802n7:115_0": "Jino janaṁ bujjhatūti jinabuddhi,",
  "anya-e0802n7:115_1": "dhanaṁ assa bhavatūti dhanabhūti,",
  "anya-e0802n7:115_2": "bhavatūti bhūto,",
  "anya-e0802n7:115_3": "bhavatūti bhāvo,",
  "anya-e0802n7:115_4": "dhammo janaṁ dadātūti dhammadinno,",
  "anya-e0802n7:115_5": "vaḍḍhatūti vaḍḍhamāno.",
  "anya-e0802n7:115_6": "Evamaññepi yojetabbā.",
  "anya-e0802n7:116_0": "553, 599.Itthiyamatiyavo vā.",
  "anya-e0802n7:117_0": "Itthiyamabhidheyyāyaṁ sabbadhātūhi akāra ti yu iccete paccayā honti vā.",
  "anya-e0802n7:118_0": "Jīratītī jarā, maññatīti mati, cetayatīti cetanā, vedayatīti vedanā. Evamaññepi yojetabbā.",
  "anya-e0802n7:119_0": "554, 601.Karatoririya.",
  "anya-e0802n7:120_0": "Karato itthiyamanitthiyaṁ vā abhikheyyāyaṁ rirīyapaccayo hoti vā.",
  "anya-e0802n7:121_0": "Kattabbā kiriyā, karaṇīyaṁ kiriyaṁ.",
  "anya-e0802n7:122_0": "555, 612.Atīte tatavantutāvī.",
  "anya-e0802n7:123_0": "Atīte kāle sabbadhātūhi tatavantutāvīiccete paccayā honti.",
  "anya-e0802n7:124_0": "Huto, hutavā, hutāvī. Vusito, vusitavā, vusitāvī. Bhutto, bhuttavā, bhuttāvī.",
  "anya-e0802n7:125_0": "556, 622.Bhāvakammesu ta.",
  "anya-e0802n7:126_0": "Bhāvakammesu atīte kāle tapaccayo hoti sabbadhātūhi.",
  "anya-e0802n7:127_0": "Bhāve tāva – tassa gītaṁ, naccaṁ, naṭṭaṁ, hasitaṁ.",
  "anya-e0802n7:128_0": "Kammani tāva – tena bhāsitaṁ, desitaṁ.",
  "anya-e0802n7:129_0": "557, 606.Budhagamāditthe kattari.",
  "anya-e0802n7:130_0": "Budhagamuiccevamādīhi dhātūhi tadatthe gamyamāne tapaccayo hoti kattari sabbakāle.",
  "anya-e0802n7:131_0": "Sabbe saṅkhatāsaṅkhate dhamme bujjhati abujjhi bujjhissatīti buddho,",
  "anya-e0802n7:131_1": "saraṇaṅgato,",
  "anya-e0802n7:131_2": "samathaṅgato,",
  "anya-e0802n7:131_3": "amathaṅgato,",
  "anya-e0802n7:131_4": "jānāti ajāni jānissatīti ñāto,",
  "anya-e0802n7:131_5": "iccevamādi.",
  "anya-e0802n7:132_0": "558, 602.Jito ina sabbattha.",
  "anya-e0802n7:133_0": "Jiiccetāya dhātuyā inapaccayo hoti sabbakāle kattari.",
  "anya-e0802n7:134_0": "Pāpake akusale dhamme jināti ajini jinissatīti jino.",
  "anya-e0802n7:135_0": "556, 603.Supato ca.",
  "anya-e0802n7:136_0": "Supaiccetāya dhātuyā inapaccayo hoti kattari, bhāve ca.",
  "anya-e0802n7:137_0": "Supatīti supinaṁ, supīyate supinaṁ.",
  "anya-e0802n7:138_0": "560, 604.Īsaṁdusūhi kha.",
  "anya-e0802n7:139_0": "Īsaṁdususaddādīhi sabbadhātūhi khapaccayo hoti.",
  "anya-e0802n7:140_0": "Īsassayo, dussayo, sussayo bhavatā, īsakkaraṁ, dukkaraṁ, sukaraṁ, bhavatā.",
  "anya-e0802n7:141_0": "561, 636.Icchatthesusamānakattukesu tave tuṁ vā.",
  "anya-e0802n7:142_0": "Icchatthesu samānakattukesu sabbadhātūhitavetuṁiccete paccayā honti sabbakāle kattari.",
  "anya-e0802n7:143_0": "Puññāni kātave, saddhammaṁ sotu micchati.",
  "anya-e0802n7:144_0": "562, 638.Arahasakkādīsu ca.",
  "anya-e0802n7:145_0": "Arahasakkādīsu ca atthesu sabbadhātūhi tuṁpaccayo hoti.",
  "anya-e0802n7:146_0": "Ko taṁ ninditumarahati, sakkā jetuṁ dhanena vā. Evamaññepi yojetabbā.",
  "anya-e0802n7:147_0": "563, 639.Pattavacane alamatthesu ca.",
  "anya-e0802n7:148_0": "Pattavacane alamatthesu sabbadhātūhi tuṁpaccayo hoti.",
  "anya-e0802n7:149_0": "Alameva dānāni dātuṁ, alameva puññāni kātuṁ.",
  "anya-e0802n7:150_0": "564, 640.Pubbakāle’ kakattukānaṁ tuna tvāna tvāvā.",
  "anya-e0802n7:151_0": "Pubbakāle ekakattukānaṁ dhātūnaṁ tunatvāna tvāiccete paccayā honti vā.",
  "anya-e0802n7:152_0": "Kātuna kammaṁ gacchati,",
  "anya-e0802n7:152_1": "akātuna puññaṁ kilissati,",
  "anya-e0802n7:152_2": "sattā sutvāna dhammaṁ modanti,",
  "anya-e0802n7:152_3": "ripuṁ jitvāna vasati,",
  "anya-e0802n7:152_4": "dhammaṁ sutvāna’ssa etadahosi,",
  "anya-e0802n7:152_5": "ito sutvāna amutra kathayanti,",
  "anya-e0802n7:152_6": "sutvā jānissāma.",
  "anya-e0802n7:152_7": "Evaṁ sabbattha yojetabbā.",
  "anya-e0802n7:153_0": "565, 646.Vattamāne mānantā.",
  "anya-e0802n7:154_0": "Vattamāne kāle sabbadhātūhi mānaantaiccete paccayā honti.",
  "anya-e0802n7:155_0": "Saramāno rodati. Gacchanto gaṇhāti.",
  "anya-e0802n7:156_0": "566, 574.Sāsādīhi ratthu.",
  "anya-e0802n7:157_0": "Sāsaiccevamādīhi dhātūhi ratthupaccayo hoti.",
  "anya-e0802n7:158_0": "Sāsatīti satthā, sāsati hiṁsatīti vā satthā.",
  "anya-e0802n7:159_0": "567, 575.Pātitoritu.",
  "anya-e0802n7:160_0": "Pāiccetāya dhātuyā ritupaccayo hoti.",
  "anya-e0802n7:161_0": "Pāti puttanti pitā.",
  "anya-e0802n7:162_0": "568, 576.Mānādīhirātu.",
  "anya-e0802n7:163_0": "Mānaiccevamādīhi dhātūhi rātupaccayo hoti, ritu paccayo ca.",
  "anya-e0802n7:164_0": "Dhammena puttaṁ mānetīti mātā, pubbe bhāsatīti bhātā, mātāpitūhi dhārīyatīti dhītā.",
  "anya-e0802n7:165_0": "569, 610.Āgamā tuko.",
  "anya-e0802n7:166_0": "Āiccādimhā gamito tukapaccayo hoti.",
  "anya-e0802n7:167_0": "Āgacchatīti āgantuko, bhikkhu.",
  "anya-e0802n7:168_0": "570, 611.Bhabbe ika.",
  "anya-e0802n7:169_0": "Gamuiccetamhā dhātumhā ikapaccayo hoti bhabbe. Gamissati gantuṁ bhabboti gamiko, bhikkhu.",
  "anya-e0802n7:170_0": "Iti kibbidhānakappe dutiyo kaṇḍo.",
  "anya-e0802n7:171_0": "Tatiyakaṇḍa",
  "anya-e0802n7:172_0": "571, 624.Paccayādaniṭṭhā nipātanā sijjhanti,",
  "anya-e0802n7:173_0": "Saṅkhyānāmasamāsataddhitākhyātakitakappamhi sappaccayā ye saddā aniṭṭhaṅgatā,",
  "anya-e0802n7:173_1": "te sādhanena nirakkhitvā sakehi sakehi nāmehi nipātanā sijjhanti.",
  "anya-e0802n7:174_0": "Saṅkhyāyaṁ tāva – ekassa etā hoti, dasassa ca dakārassa rakārādeso hoti. Eko ca dasa ca ekārasa.",
  "anya-e0802n7:175_0": "Dvissa bā hoti, dasassa ca dakārassa rakārādeso hoti, dve ca dasa ca bārasa.",
  "anya-e0802n7:176_0": "Dvissa bā hoti, dasassa ca vīsaṁ hoti. Dve ca vīsañca bāvīsaṁ.",
  "anya-e0802n7:177_0": "Chassa so hoti, dasassa ca dakārassa ḷo hoti, cha ca dasa ca soḷasa.",
  "anya-e0802n7:178_0": "Chaāyatanamhi chassa saḷo hoti, saḷāyatanaṁ. Evaṁ sesā saṅkhyā kātabbā.",
  "anya-e0802n7:179_0": "Nāmike tāva-",
  "anya-e0802n7:179_1": "ima samāna aparaiccetehi jjajju paccayā honti,",
  "anya-e0802n7:179_2": "ima samānasaddānañca akārasakārādesā honti.",
  "anya-e0802n7:179_3": "Imasmiṁ kāle ajja, ajju,",
  "anya-e0802n7:179_4": "samāne kāle sajja, sajju,",
  "anya-e0802n7:179_5": "aparasmiṁ kāle aparajja, aparajju.",
  "anya-e0802n7:180_0": "Samāse tāva –",
  "anya-e0802n7:180_1": "bhūmigato,",
  "anya-e0802n7:180_2": "apāyagato,",
  "anya-e0802n7:180_3": "issarakataṁ.",
  "anya-e0802n7:180_4": "Sallaviddho,",
  "anya-e0802n7:180_5": "kathinadussaṁ,",
  "anya-e0802n7:180_6": "corabhayaṁ,",
  "anya-e0802n7:180_7": "dhaññarāsi,",
  "anya-e0802n7:180_8": "saṁsāradukkhaṁ,",
  "anya-e0802n7:180_9": "pubbāparaṁ.",
  "anya-e0802n7:181_0": "Taddhite tāva – vāsiṭṭho, bhāradvājo, bhaggavo, paṇḍavo, kāleyyo.",
  "anya-e0802n7:182_0": "Ākhyāte tāva –",
  "anya-e0802n7:182_1": "“asa bhāve”ti dhātuto vattamānesu ekavacanabahuvacanesu ekavacanassa tissa sso hoti antena saha,",
  "anya-e0802n7:182_2": "bahuvacanassa antissa ssu hoti antena saha.",
  "anya-e0802n7:182_3": "Evamassa vacanīyo,",
  "anya-e0802n7:182_4": "evamassu vacanīyā.",
  "anya-e0802n7:183_0": "Āṇattiyaṁ hissa ssu hoti vā, gacchassu, gacchāhi.",
  "anya-e0802n7:184_0": "Kitake tāva –",
  "anya-e0802n7:184_1": "vada hanaiccevamādīhi dhātūhi kapaccayo hoti,",
  "anya-e0802n7:184_2": "vadassa ca vādo hoti,",
  "anya-e0802n7:184_3": "hanassa ca ghāto hoti. Vādako, ghātako.",
  "anya-e0802n7:185_0": "Naṭadhātuto tapañcayassa cca ṭṭādesā honti antena saha. Naccaṁ, naṭṭaṁ.",
  "anya-e0802n7:185_1": "Iccevamādayo nipātanā sijjhanti.",
  "anya-e0802n7:186_0": "572, 625.Sāsa disato tassa riṭṭho ca.",
  "anya-e0802n7:187_0": "Sāsa disaiccevamādīhi dhātūhi tapaccayassa riṭṭhādeso hoti ṭhāne.",
  "anya-e0802n7:188_0": "Anusiṭṭho so mayā, diṭṭhaṁ me rūpaṁ.",
  "anya-e0802n7:189_0": "Caggahaṇena kiccatakārassa ca tuṁ paccayassa ca raṭṭharaṭṭhuṁādesā honti.",
  "anya-e0802n7:189_1": "Dassanīyaṁ daṭṭhabbaṁ.",
  "anya-e0802n7:189_2": "Daṭṭhuṁ vihāraṁ gacchanti samaṇānaṁ.",
  "anya-e0802n7:190_0": "573, 626.Sādisanta puccha bhanja hansādīhiṭṭho.",
  "anya-e0802n7:191_0": "Sakāranta puccha bhanja hansa iccevamādīhi dhātūhi tapaccayassa sahādibyañjanena ṭṭhādeso hoti ṭhāne.",
  "anya-e0802n7:192_0": "Tuṭṭho,",
  "anya-e0802n7:192_1": "ahinā daṭṭho naro,",
  "anya-e0802n7:192_2": "mayā puṭṭho, bhaṭṭho,",
  "anya-e0802n7:192_3": "pabhaṭṭho, haṭṭho, pahaṭṭho, yiṭṭho.",
  "anya-e0802n7:192_4": "Evamaññepi dhātavo sabbattha yojetabbā.",
  "anya-e0802n7:193_0": "574, 613.Vasato uṭṭha.",
  "anya-e0802n7:194_0": "Vasaiccetamhā dhātumhā takārapaccayassa sahādibyañjanena uṭṭhādeso hoti ṭhāne.",
  "anya-e0802n7:195_0": "Vassaṁvuṭṭho.",
  "anya-e0802n7:196_0": "575, 614.Vassa vā vu.",
  "anya-e0802n7:197_0": "Vasasseva dhātussa tapaccaye pare vakārassa ukārādeso hoti vā.",
  "anya-e0802n7:198_0": "Vusitaṁ brahmacariyaṁ, uṭṭho. Vuṭho vā.",
  "anya-e0802n7:199_0": "576, 607.Dhaḍha bha ye hi dha ḍhā ca.",
  "anya-e0802n7:200_0": "Dha ḍha bha haiccevamantehi dhātūhi takārapaccayassa yathākkamaṁ dha ḍhādesā honti.",
  "anya-e0802n7:201_0": "Yathā? Buddho bhagavā, vaḍḍho bhikkhu, laddhaṁ me patthacīvaraṁ, agginā daḍḍhaṁ vanaṁ.",
  "anya-e0802n7:202_0": "577, 628.Bhanjato gvo ca.",
  "anya-e0802n7:203_0": "Bhanjato dhātumhā takārapaccayassa ggo ādeso hoti sahādibyañjanena.",
  "anya-e0802n7:204_0": "Bhaggo.",
  "anya-e0802n7:205_0": "578, 560.Bhujādīnamanto no dvi ca.",
  "anya-e0802n7:206_0": "Bhujaiccevamādīnaṁ dhātūnaṁ anto no hoti, tapaccayassa ca dvitāvo hoti.",
  "anya-e0802n7:207_0": "Bhutto, bhuttāvī, catto, satto, ratto, yutto, vivitto.",
  "anya-e0802n7:208_0": "579, 629.Vaca vāvu.",
  "anya-e0802n7:209_0": "Vacaiccetassa dhātvassa vakārassa ukārādeso hoti anto cakāro no hoti,",
  "anya-e0802n7:209_1": "tapaccayassa ca dvebhāvo hoti vā.",
  "anya-e0802n7:210_0": "Vuttaṁ bhagavatā, uttaṁ vā.",
  "anya-e0802n7:211_0": "580, 630.Gupādīnañca.",
  "anya-e0802n7:212_0": "Gupaiccevamādīnaṁ dhātūnaṁ anto ca byañjano no hoti, tapaccayassa ca dvebhāvo hoti.",
  "anya-e0802n7:213_0": "Sugutto, catto, litto, santatto, utto, vivitto, sitto. Evamaññepi yojetabbā.",
  "anya-e0802n7:214_0": "581, 616.Tarādīhi iṇṇo.",
  "anya-e0802n7:215_0": "Taraiccevamādīhi dhātūhi tapaccayassa iṇṇādeso hoti, anto ca byañjano no hoti.",
  "anya-e0802n7:216_0": "Taratīti tiṇṇo,",
  "anya-e0802n7:216_1": "uttaratīti uttiṇṇo,",
  "anya-e0802n7:216_2": "saṁpūratīti sampuṇṇo,",
  "anya-e0802n7:216_3": "turatīti tuṇṇo,",
  "anya-e0802n7:216_4": "parijīratīti parijiṇṇo,",
  "anya-e0802n7:216_5": "ākiratīti ākiṇṇo.",
  "anya-e0802n7:217_0": "582, 631.Bhidāditoinna anna īṇāvā.",
  "anya-e0802n7:218_0": "Bhidiiccevamādīhi dhātūhi tapaccayassa inna anna īṇādesā honti vā, anto ca byañjano no hoti.",
  "anya-e0802n7:219_0": "Bhinditabboti bhinno,",
  "anya-e0802n7:219_1": "chindīyatīti chinno,",
  "anya-e0802n7:219_2": "ucchindīyitthāti ucchinno,",
  "anya-e0802n7:219_3": "dīyatīti dinno,",
  "anya-e0802n7:219_4": "nisīdatīti nisinno,",
  "anya-e0802n7:219_5": "suṭṭhu chādīyatīti suchanno,",
  "anya-e0802n7:219_6": "khidatīti khinno,",
  "anya-e0802n7:219_7": "rodatīti runno,",
  "anya-e0802n7:219_8": "khīṇā jāti.",
  "anya-e0802n7:220_0": "Vāti kimatthaṁ? Bhijjatīti bhitti.",
  "anya-e0802n7:221_0": "583, 617.Susa paca sakato kkha kkā ca.",
  "anya-e0802n7:222_0": "Susa paca sakaiccevamādīhi dhātūhi tapaccayassa kkhakkādesā honti, anto ca byañjano no hoti.",
  "anya-e0802n7:223_0": "Sussatīti sukkhaṁ, kaṭṭhaṁ,",
  "anya-e0802n7:223_1": "paccatīti pakkaṁ, phalaṁ.",
  "anya-e0802n7:223_2": "Sakati samattheti,",
  "anya-e0802n7:223_3": "pūjetīti vā sakko,",
  "anya-e0802n7:223_4": "sujampati.",
  "anya-e0802n7:224_0": "584, 618.Pakkamādīhi nto ca.",
  "anya-e0802n7:225_0": "Pakkamaiccevamādīhi dhātūhi tapaccayassa ntoādeso hoti, anto ca no hoti.",
  "anya-e0802n7:226_0": "Pakkamatīti pakkanto, vibbhamatīti vibbhanto, saṅkanto, khanto, santo, danto, vanto.",
  "anya-e0802n7:227_0": "Caggahaṇaṁ kimatthaṁ?",
  "anya-e0802n7:227_1": "Teheva dhātūhi tapaccayassanti hoti.",
  "anya-e0802n7:227_2": "Anto ca no hoti. Kanti, khanti.",
  "anya-e0802n7:227_3": "Evaṁ sabbattha.",
  "anya-e0802n7:228_0": "585, 619.Janādīnamā timhi ca.",
  "anya-e0802n7:229_0": "Janaiccevamādīnaṁ dhātūnaṁ antassa byañjanassa āttaṁ hoti tapaccaye pare, timhi ca.",
  "anya-e0802n7:230_0": "Ajanīti jāto, jananaṁ jāti.",
  "anya-e0802n7:231_0": "Timhīti kimatthaṁ?",
  "anya-e0802n7:231_1": "Aññasmimpi paccaye pare ākāranivattanatthaṁ. Janitvā, janitā, janituṁ,",
  "anya-e0802n7:231_2": "janitabbaṁ iccevamādi.",
  "anya-e0802n7:232_0": "586, 600.Gama khana hana ramādīnamanto.",
  "anya-e0802n7:233_0": "Gama khana hana ramuiccevamādīnaṁ dhātūnaṁ anto byañjano no hoti vā tapaccaye pare timhi ca.",
  "anya-e0802n7:234_0": "Sundaraṁ nibbānaṁ gacchatīti sugato.",
  "anya-e0802n7:234_1": "Sundaraṁ nibbānaṁ gacchatīti sugati, khataṁ, khati. Upahataṁ, upahati. Rato, rati, mato, mati.",
  "anya-e0802n7:235_0": "Vāti kimatthaṁ? Ramato, ramati.",
  "anya-e0802n7:236_0": "587, 632.Rakāro ca.",
  "anya-e0802n7:237_0": "Rakāro ca dhātūnamantabhūto no hoti tapaccaye, pare timhi ca.",
  "anya-e0802n7:238_0": "Pakārena karīyatīti pakato, paṭhamaṁ karīyatīti pakati, visarīyatīti visato, visati.",
  "anya-e0802n7:239_0": "588, 620.Ṭhāpānami ī ca.",
  "anya-e0802n7:240_0": "Ṭhā pāiccetesaṁ dhātūnaṁ antassa ākārassa ikāra īkārādesā honti yathāsaṅkhyaṁ tapaccaye pare, timhi ca.",
  "anya-e0802n7:241_0": "Yatra ṭhito, ṭhiti, pīto, pīti.",
  "anya-e0802n7:242_0": "589, 621.Hantehi ho hassa ḷo vā adahanahānaṁ.",
  "anya-e0802n7:243_0": "Hakārantehi dhātūhi tapaccayassa hakārādeso hoti, hakārassa dhātvantassa ḷo hoti vā adahanahānaṁ.",
  "anya-e0802n7:244_0": "Āruhitthāti āruḷho. Gāḷho, bāḷho. Mūḷo.",
  "anya-e0802n7:245_0": "Adahanahānamiti kimatthaṁ? Dayhatīti daḍḍho, saṁsuṭṭhu nayhatīti sannaddho.",
  "anya-e0802n7:246_0": "Iti kibbidhānakappe tatiyo kaṇḍo.",
  "anya-e0802n7:247_0": "Catutthakaṇḍa",
  "anya-e0802n7:248_0": "590, 579.Ṇamhiranjassa jo bhāvakaraṇesu.",
  "anya-e0802n7:249_0": "Ṇamhi paccaye pare ranjaiccetassa dhātussa antabhūtassa njakārassa joādeso hoti bhāvakaraṇesu.",
  "anya-e0802n7:250_0": "Rañjanaṁ rāgo, ranjanti etenāti rāgo.",
  "anya-e0802n7:251_0": "Bhāvakaraṇesūti kimatthaṁ? Ranjatīti raṅgo.",
  "anya-e0802n7:252_0": "591, 544.Hanassa ghāto.",
  "anya-e0802n7:253_0": "Hanaiccetassa dhātussa sabbassa ghātādeso hoti ṇamhi paccaye pare.",
  "anya-e0802n7:254_0": "Upahanatīti upaghāto, gāvo hanatīti goghātako.",
  "anya-e0802n7:255_0": "592, 503.Vadhovā sabbattha.",
  "anya-e0802n7:256_0": "Hanaiccetassa dhātussa vadhādeso hoti vā sabbattha ṭhānesu.",
  "anya-e0802n7:257_0": "Hanatīti vadho, vadhako, avadhi, ahani vā.",
  "anya-e0802n7:258_0": "593, 564.Ākārantānamāyo.",
  "anya-e0802n7:259_0": "Ākārantānaṁ dhātūnaṁ antassa ākārassa āyādeso hoti ṇamhi paccaye pare.",
  "anya-e0802n7:260_0": "Dadātīti dāyako,",
  "anya-e0802n7:260_1": "dānaṁ dātuṁ sīlaṁ yassāti dānadāyī,",
  "anya-e0802n7:260_2": "majjaṁ dātuṁ sīlaṁ yassāti majjadāyī,",
  "anya-e0802n7:260_3": "nagaraṁ yātuṁ sīlaṁ yassāti nagarayāyī.",
  "anya-e0802n7:261_0": "564, 582.Pura samupa parīhi karotissa kha kharā vā tapaccayesuca.",
  "anya-e0802n7:262_0": "Pura saṁ upa pariiccetehi karotissa dhātussa kha kharādesā honti vā tapaccaye pare, ṇamhi ca.",
  "anya-e0802n7:263_0": "Pure karīyatīti purakkhato,",
  "anya-e0802n7:263_1": "sammā karīyatīti saṅkhato,",
  "anya-e0802n7:263_2": "upagantvā karīyatīti upakkhato,",
  "anya-e0802n7:263_3": "parisamantato karotīti parikkhāro,",
  "anya-e0802n7:263_4": "saṁkarīyatīti saṅkhāro.",
  "anya-e0802n7:264_0": "Vāti kimatthaṁ? Upagantvā karotīti upakāro.",
  "anya-e0802n7:265_0": "595, 637.Tavetunādīsu kā.",
  "anya-e0802n7:266_0": "Tave tunaiccevamādīsu paccayesu karotissa dhātussa kāādeso hoti vā.",
  "anya-e0802n7:267_0": "Kātave, kātuṁ, kattuṁ vā, kātuna, kattuna vā.",
  "anya-e0802n7:268_0": "596, 551.Gama khana hanādīnaṁ tuṁ tabbādīsu na.",
  "anya-e0802n7:269_0": "Gama khana hanaiccevamādīnaṁ dhātūnaṁ antassa nakāro hoti vā tuṁ tabbādīsu paccayesu.",
  "anya-e0802n7:270_0": "Gantuṁ, gamituṁ,",
  "anya-e0802n7:270_1": "gantabbaṁ,",
  "anya-e0802n7:270_2": "gamitabbaṁ. Khantuṁ. Khanituṁ,",
  "anya-e0802n7:270_3": "khantabbaṁ,",
  "anya-e0802n7:270_4": "khanitabbaṁ. Hantuṁ, hanituṁ,",
  "anya-e0802n7:270_5": "hantabbaṁ.",
  "anya-e0802n7:270_6": "Hanitabbaṁ. Mantuṁ, manituṁ,",
  "anya-e0802n7:270_7": "mantabbaṁ,",
  "anya-e0802n7:270_8": "manitabbaṁ.",
  "anya-e0802n7:271_0": "Ādiggahaṇaṁ kimatthaṁ? Tunaggahaṇatthaṁ. Gantuna, khantuna, hantuna, mantuna.",
  "anya-e0802n7:272_0": "597, 641.Sabbehi tunādīnaṁ yo.",
  "anya-e0802n7:273_0": "Sabbehi dhātūhi tunādīnaṁ paccayānaṁ yakārādeso hoti vā.",
  "anya-e0802n7:274_0": "Abhivandiya,",
  "anya-e0802n7:274_1": "abhivanditvā, ohāya, ohitvā, upanīya, upanetvā, passiya, passitvā, uddissa,",
  "anya-e0802n7:274_2": "uddisitvā, ādāya, ādiyitvā.",
  "anya-e0802n7:275_0": "598, 643.Canantehiraccaṁ.",
  "anya-e0802n7:276_0": "Cakāranakārantehi dhātūhi tunādīnaṁ paccayānaṁ raccādeso hoti vā.",
  "anya-e0802n7:277_0": "Vivicca, āhacca, uhacca.",
  "anya-e0802n7:278_0": "Vāti kimatthaṁ? Hantvā.",
  "anya-e0802n7:279_0": "599, 644.Disā svāna svāntalopo ca.",
  "anya-e0802n7:280_0": "Disaiccetāya dhātuyā tunādīnaṁ paccayānaṁ svānasvādesā honti, antalopo ca.",
  "anya-e0802n7:281_0": "Disvāna, disvā.",
  "anya-e0802n7:282_0": "600, 645.Ma ha da bhehi mma yha jja bbha ddhā ca.",
  "anya-e0802n7:283_0": "Ma ha da bha iccevamantehi dhātūhi tunādīnaṁ paccayānaṁ mma yha jja bbha ddhā ādesā honti vā antalopo ca.",
  "anya-e0802n7:284_0": "Āgamma, āgamitvā, okkamma.",
  "anya-e0802n7:284_1": "Okkamitvā, paggayha,",
  "anya-e0802n7:284_2": "paggaṇhitvā, uppajja,",
  "anya-e0802n7:284_3": "uppajjitvā, ārabbha,",
  "anya-e0802n7:284_4": "ārabhitvā, āraddha,",
  "anya-e0802n7:284_5": "ārabhitvā.",
  "anya-e0802n7:285_0": "601, 334.Taddhitasamāsakitakānāmaṁ vā’ tave tunādīsu ca.",
  "anya-e0802n7:286_0": "Taddhitasamāsakitakaiccevamantā saddānāmaṁva daṭṭhabbā tave tuna tvāna tvādipaccayante vajjetvā.",
  "anya-e0802n7:287_0": "Vāsiṭṭho, pattadhammo, kumbhakāro iccevamādi.",
  "anya-e0802n7:288_0": "602, 6.Dumhi garu.",
  "anya-e0802n7:289_0": "Dumhi akkhare yo pubbo akkharo, so garukova daṭṭhabbo.",
  "anya-e0802n7:290_0": "Bhitvā, chitvā, datvā, hutvā.",
  "anya-e0802n7:291_0": "603, 7.Dīgho ca.",
  "anya-e0802n7:292_0": "Dīgho ca saro garukova daṭṭhabbo.",
  "anya-e0802n7:293_0": "Āhāro, nadī, vadhū, te dhammā, opanayiko.",
  "anya-e0802n7:294_0": "604, 684.Akkharehi kāra.",
  "anya-e0802n7:295_0": "Akkharatthehi akkharābhidheyyehi kārapaccayo hoti payoge sati.",
  "anya-e0802n7:296_0": "A eva akāro, ā eva ākāro, ya eva yakāro.",
  "anya-e0802n7:297_0": "605, 647.Yathāgamamikāro.",
  "anya-e0802n7:298_0": "Yathāgamaṁ sabbadhātūhi sabbapaccayesu ikārāgamo hoti.",
  "anya-e0802n7:299_0": "Kāriyaṁ, bhavitabbaṁ, janitabbaṁ, viditabbaṁ, karitvā, icchitaṁ.",
  "anya-e0802n7:300_0": "606, 642.Dadhantato yo kvaci.",
  "anya-e0802n7:301_0": "Dakāradhakārantāya dhātuyā yathāgamaṁ yakārāgamo hoti kvaci tunādīsu paccayesu.",
  "anya-e0802n7:302_0": "Buddho loke uppajjitvā, dhammaṁ bujjhitvā.",
  "anya-e0802n7:303_0": "Dadhantatoti kimatthaṁ? Labhitvā.",
  "anya-e0802n7:304_0": "Kvacīti kimatthaṁ? Uppādetvā.",
  "anya-e0802n7:305_0": "Iti kibbidhānakappe catuttho kaṇḍo.",
  "anya-e0802n7:306_0": "Pañcamakaṇḍa",
  "anya-e0802n7:307_0": "607, 578.Niggahita saṁyogādino.",
  "anya-e0802n7:308_0": "Saṁyogādibhūto nakāro niggahitamāpajjate.",
  "anya-e0802n7:309_0": "Raṅgo, bhaṅgo, saṅgo.",
  "anya-e0802n7:310_0": "608, 623.Sabbatthage gī.",
  "anya-e0802n7:311_0": "Geiccetassa dhātussa gīādeso hoti sabbattha ṭhāne.",
  "anya-e0802n7:312_0": "Gītaṁ gāyati.",
  "anya-e0802n7:313_0": "609, 484.Sadassa sīdattaṁ.",
  "anya-e0802n7:314_0": "Sadaiccetassa dhātussa sīdādeso hoti sabbattha ṭhāne.",
  "anya-e0802n7:315_0": "Nisinno, nisīdati.",
  "anya-e0802n7:316_0": "610, 627.Yajassa sarassi ṭṭhe.",
  "anya-e0802n7:317_0": "Yajaiccetassa dhātussa sarassa ikārādeso hoti ṭṭhe pare.",
  "anya-e0802n7:318_0": "Yiṭṭho, yiṭṭhā.",
  "anya-e0802n7:319_0": "Ṭṭheti kimatthaṁ? Yajanaṁ.",
  "anya-e0802n7:320_0": "611, 608.Hacatutthānamantānaṁ do dhe.",
  "anya-e0802n7:321_0": "Hacatutthānaṁ dhātvantānaṁ do ādeso hoti dhe pare.",
  "anya-e0802n7:322_0": "Sannaddho, kuddho, yuddho, siddho, laddho, āraddho.",
  "anya-e0802n7:323_0": "612, 615.Ḍoḍhakāre.",
  "anya-e0802n7:324_0": "Hacatutthānaṁ dhātvantānaṁ ḍo ādeso hoti ḍhakāre pare.",
  "anya-e0802n7:325_0": "Dayhatīti daḍḍho, vaḍḍhatīti vuḍḍho.",
  "anya-e0802n7:326_0": "Ḍhakāreti kimatthaṁ? Dāho.",
  "anya-e0802n7:327_0": "613, 583.Gahassa ghara ṇe vā.",
  "anya-e0802n7:328_0": "Gahaiccetassa dhātussa sabbassa gharādeso hoti vā ṇapaccaye pare.",
  "anya-e0802n7:329_0": "Gharaṁ, gharāni.",
  "anya-e0802n7:330_0": "Vāti kimatthaṁ? Gāho.",
  "anya-e0802n7:331_0": "614, 581.Dahassa do ḷaṁ.",
  "anya-e0802n7:332_0": "Dahaiccetassa dhātussa dakāro ḷattamāpajjate vā ṇapaccaye pare.",
  "anya-e0802n7:333_0": "Paridahanaṁ pariḷāho.",
  "anya-e0802n7:334_0": "Vāti kimatthaṁ? Paridāho.",
  "anya-e0802n7:335_0": "615, 586.Dhātvantassa lopo kvimhi.",
  "anya-e0802n7:336_0": "Dhātvantassa byañjanassa lopo hoti kvimhi paccaye pare.",
  "anya-e0802n7:337_0": "Bhujena gacchatīti, bhujago. Urena gacchatīti urago, turago, saṅkho.",
  "anya-e0802n7:338_0": "616, 587.Vidante ū.",
  "anya-e0802n7:339_0": "Vidaiccetassa dhātussa ante ūkārāgamo hoti kvimhi paccaye pare.",
  "anya-e0802n7:340_0": "Lokaṁ vidati jānātīti lokavidū.",
  "anya-e0802n7:341_0": "617, 633.Na ma ka rānamantānaṁ niyuttatamhi.",
  "anya-e0802n7:342_0": "Nakāra makāra kakāra rakārānaṁ dhātvantānaṁ lopo na hoti ikārayutte tapaccaye pare.",
  "anya-e0802n7:343_0": "Hanibhuṁ, gamito, ramito, sakito, sarito, karitvā.",
  "anya-e0802n7:344_0": "Iyuttatamhīti kimatthaṁ? Gato, sato.",
  "anya-e0802n7:345_0": "618, 571.Na ka gattaṁ ca jāṇvumhi.",
  "anya-e0802n7:346_0": "Cakāra jakārā kakāra gakārattaṁ nāpajjante ṇvumhi paccaye pare.",
  "anya-e0802n7:347_0": "Pacatīti pācako, yajatīti yājako.",
  "anya-e0802n7:348_0": "619, 573.Karassaca tattaṁ tusmiṁ.",
  "anya-e0802n7:349_0": "Karaiccetassa dhātussa antassa rakārassa takārattaṁ hoti tupaccaye pare.",
  "anya-e0802n7:350_0": "Karotīti kattā, karontīti kattāro.",
  "anya-e0802n7:351_0": "620, 549.Tuṁ tuna tabbesu vā.",
  "anya-e0802n7:352_0": "Karaiccetassa dhātussa antassa rakārassa takārattaṁ hoti vā tuṁ tuna tabbaiccetesu paccayesu.",
  "anya-e0802n7:353_0": "Kattuṁ, kātuṁ, kattuna. Kātuna, kattabbaṁ, kātabbaṁ.",
  "anya-e0802n7:354_0": "621, 553.Kāritaṁ viya ṇānubandho.",
  "anya-e0802n7:355_0": "Ṇakārānubandho paccayo kāritaṁ viya daṭṭhabbo vā.",
  "anya-e0802n7:356_0": "Dāho, deho, vāho, bāho, cāgo, vāro, cāro,",
  "anya-e0802n7:356_1": "parikkhāro, dāyako, nāyako, lāvako, bhāvako, kārī, ghātī, dāyī.",
  "anya-e0802n7:357_0": "Vāti kimatthaṁ? Upakkharo.",
  "anya-e0802n7:358_0": "622, 570.Anakāyu ṇvūnaṁ.",
  "anya-e0802n7:359_0": "Yuṇvuiccetesaṁ paccayānaṁ ana akaiccete ādesā honti.",
  "anya-e0802n7:360_0": "Nandanaṁ, kārako.",
  "anya-e0802n7:361_0": "623, 554.Ka gā ca jānaṁ.",
  "anya-e0802n7:362_0": "Ca jaiccetesaṁ dhātvantānaṁ kakāragakārādesā honti ṇānubandhe paccaye pare.",
  "anya-e0802n7:363_0": "Pāko, yogo.",
  "anya-e0802n7:364_0": "Iti kibbidhānakappe pañcamo kaṇḍo.",
  "anya-e0802n7:365_0": "Kitakappo niṭṭhito."
}