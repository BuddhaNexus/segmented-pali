{
  "ud7.3:0.1_0": "Udāna 7.3",
  "ud7.3:0.2_0": "Paṭhamasattasutta",
  "ud7.3:1.1_0": "Evaṁ me sutaṁ—",
  "ud7.3:1.2_0": "ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "ud7.3:1.3_0": "Tena kho pana samayena sāvatthiyā manussā yebhuyyena kāmesu ativelaṁ sattā (…) rattā giddhā gathitā mucchitā",
  "ud7.3:1.3_1": "ajjhosannā sammattakajātā kāmesu viharanti.",
  "ud7.3:2.1_0": "Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiyaṁ piṇḍāya pāvisiṁsu.",
  "ud7.3:2.2_0": "Sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu;",
  "ud7.3:2.2_1": "upasaṅkamitvā bhagavantaṁ abhivādetvā ekamantaṁ nisīdiṁsu.",
  "ud7.3:2.3_0": "Ekamantaṁ nisinnā kho te bhikkhū bhagavantaṁ etadavocuṁ:",
  "ud7.3:2.4_0": "“idha, bhante,",
  "ud7.3:2.4_1": "sāvatthiyā manussā yebhuyyena kāmesu ativelaṁ sattā rattā giddhā gathitā mucchitā ajjhosannā sammattakajātā kāmesu viharantī”ti.",
  "ud7.3:3.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud7.3:4.1_0": "“Kāmesu sattā kāmasaṅgasattā,",
  "ud7.3:4.2_0": "Saṁyojane vajjamapassamānā;",
  "ud7.3:4.3_0": "Na hi jātu saṁyojanasaṅgasattā,",
  "ud7.3:4.4_0": "Oghaṁ tareyyuṁ vipulaṁ mahantan”ti.",
  "ud7.3:4.5_0": "Tatiyaṁ."
}