{
  "kv17.4:0.1_0": "Kathāvatthu",
  "kv17.4:0.2_0": "Mahāpaṇṇāsaka",
  "kv17.4:0.3_0": "Sattarasamavagga",
  "kv17.4:0.4_0": "Indriyabaddhakathā",
  "kv17.4:1.1_0": "Indriyabaddhaññeva dukkhanti?",
  "kv17.4:1.2_0": "Āmantā.",
  "kv17.4:1.3_0": "Indriyabaddhaññeva aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti?",
  "kv17.4:1.4_0": "Na hevaṁ vattabbe …pe…",
  "kv17.4:1.5_0": "nanu anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti?",
  "kv17.4:1.6_0": "Āmantā.",
  "kv17.4:1.7_0": "Hañci anindriyabaddhaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammaṁ,",
  "kv17.4:1.7_1": "no ca vata re vattabbe—",
  "kv17.4:1.8_0": "“indriyabaddhaññeva dukkhan”ti.",
  "kv17.4:2.1_0": "Anindriyabaddhaṁ aniccaṁ saṅkhataṁ paṭiccasamuppannaṁ …pe…",
  "kv17.4:2.2_0": "vipariṇāmadhammaṁ, tañca na dukkhanti?",
  "kv17.4:2.3_0": "Āmantā.",
  "kv17.4:2.4_0": "Indriyabaddhaṁ aniccaṁ saṅkhataṁ …pe…",
  "kv17.4:2.5_0": "vipariṇāmadhammaṁ, tañca na dukkhanti?",
  "kv17.4:2.6_0": "Na hevaṁ vattabbe …pe….",
  "kv17.4:3.1_0": "Indriyabaddhaṁ aniccaṁ saṅkhataṁ …pe…",
  "kv17.4:3.2_0": "vipariṇāmadhammaṁ, tañca dukkhanti?",
  "kv17.4:3.3_0": "Āmantā.",
  "kv17.4:3.4_0": "Anindriyabaddhaṁ aniccaṁ saṅkhataṁ …pe…",
  "kv17.4:3.5_0": "vipariṇāmadhammaṁ, tañca dukkhanti?",
  "kv17.4:3.6_0": "Na hevaṁ vattabbe …pe….",
  "kv17.4:4.1_0": "Indriyabaddhaññeva dukkhanti?",
  "kv17.4:4.2_0": "Āmantā.",
  "kv17.4:4.3_0": "Nanu yadaniccaṁ taṁ dukkhaṁ vuttaṁ bhagavatā—",
  "kv17.4:4.4_0": "“anindriyabaddhaṁ aniccan”ti?",
  "kv17.4:4.5_0": "Āmantā.",
  "kv17.4:4.6_0": "Hañci yadaniccaṁ taṁ dukkhaṁ vuttaṁ bhagavatā—",
  "kv17.4:4.7_0": "“anindriyabaddhaṁ aniccaṁ”, no ca vata re vattabbe—",
  "kv17.4:4.8_0": "“indriyabaddhaññeva dukkhan”ti.",
  "kv17.4:5.1_0": "Na vattabbaṁ—",
  "kv17.4:5.2_0": "“indriyabaddhaññeva dukkhan”ti?",
  "kv17.4:5.3_0": "Āmantā.",
  "kv17.4:5.4_0": "Yathā indriyabaddhassa dukkhassa pariññāya bhagavati brahmacariyaṁ vussati,",
  "kv17.4:5.4_1": "evamevaṁ anindriyabaddhassa dukkhassa pariññāya bhagavati brahmacariyaṁ vussatīti?",
  "kv17.4:5.5_0": "Na hevaṁ vattabbe …pe…",
  "kv17.4:5.6_0": "yathā indriyabaddhaṁ dukkhaṁ pariññātaṁ na puna uppajjati,",
  "kv17.4:5.6_1": "evamevaṁ anindriyabaddhaṁ dukkhaṁ pariññātaṁ na puna uppajjatīti?",
  "kv17.4:5.7_0": "Na hevaṁ vattabbe.",
  "kv17.4:5.8_0": "Tena hi indriyabaddhaññeva dukkhanti.",
  "kv17.4:5.9_0": "Indriyabaddhakathā niṭṭhitā."
}