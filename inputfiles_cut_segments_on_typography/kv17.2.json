{
  "kv17.2:0.1_0": "Kathāvatthu",
  "kv17.2:0.2_0": "Mahāpaṇṇāsaka",
  "kv17.2:0.3_0": "Sattarasamavagga",
  "kv17.2:0.4_0": "Natthiarahatoakālamaccūtikathā",
  "kv17.2:1.1_0": "Natthi arahato akālamaccūti?",
  "kv17.2:1.2_0": "Āmantā.",
  "kv17.2:1.3_0": "Natthi arahantaghātakoti?",
  "kv17.2:1.4_0": "Na hevaṁ vattabbe …pe…",
  "kv17.2:1.5_0": "atthi arahantaghātakoti?",
  "kv17.2:1.6_0": "Āmantā.",
  "kv17.2:1.7_0": "Atthi arahato akālamaccūti?",
  "kv17.2:1.8_0": "Na hevaṁ vattabbe …pe…",
  "kv17.2:1.9_0": "natthi arahato akālamaccūti?",
  "kv17.2:1.10_0": "Āmantā.",
  "kv17.2:1.11_0": "Yo arahantaṁ jīvitā voropeti,",
  "kv17.2:1.11_1": "sati jīvite jīvitāvasese jīvitā voropeti,",
  "kv17.2:1.11_2": "asati jīvite jīvitāvasese jīvitā voropetīti?",
  "kv17.2:1.12_0": "Sati jīvite jīvitāvasese jīvitā voropetīti.",
  "kv17.2:1.13_0": "Hañci sati jīvite jīvitāvasese jīvitā voropeti, no ca vata re vattabbe—",
  "kv17.2:1.14_0": "“natthi arahato akālamaccū”ti.",
  "kv17.2:1.15_0": "Asati jīvite jīvitāvasese jīvitā voropetīti, natthi arahantaghātakoti?",
  "kv17.2:1.16_0": "Na hevaṁ vattabbe …pe….",
  "kv17.2:2.1_0": "Natthi arahato akālamaccūti?",
  "kv17.2:2.2_0": "Āmantā.",
  "kv17.2:2.3_0": "Arahato kāye visaṁ na kameyya, satthaṁ na kameyya, aggi na kameyyāti?",
  "kv17.2:2.4_0": "Na hevaṁ vattabbe …pe…",
  "kv17.2:2.5_0": "nanu arahato kāye visaṁ kameyya, satthaṁ kameyya, aggi kameyyāti?",
  "kv17.2:2.6_0": "Āmantā.",
  "kv17.2:2.7_0": "Hañci arahato kāye visaṁ kameyya, satthaṁ kameyya, aggi kameyya, no ca vata re vattabbe—",
  "kv17.2:2.8_0": "“natthi arahato akālamaccū”ti.",
  "kv17.2:3.1_0": "Arahato kāye visaṁ na kameyya, satthaṁ na kameyya, aggi na kameyyāti?",
  "kv17.2:3.2_0": "Āmantā.",
  "kv17.2:3.3_0": "Natthi arahantaghātakoti?",
  "kv17.2:3.4_0": "Na hevaṁ vattabbe …pe….",
  "kv17.2:4.1_0": "Atthi arahato akālamaccūti?",
  "kv17.2:4.2_0": "Āmantā.",
  "kv17.2:4.3_0": "Nanu vuttaṁ bhagavatā—",
  "kv17.2:4.4_0": "“nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi;",
  "kv17.2:4.5_0": "tañca kho diṭṭheva dhamme upapajjaṁ vā apare vā pariyāye”ti.",
  "kv17.2:4.6_0": "Attheva suttantoti?",
  "kv17.2:4.7_0": "Āmantā.",
  "kv17.2:4.8_0": "Tena hi natthi arahato akālamaccūti.",
  "kv17.2:4.9_0": "Natthi arahato akālamaccūtikathā niṭṭhitā."
}