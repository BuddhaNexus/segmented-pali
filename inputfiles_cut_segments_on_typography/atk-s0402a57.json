{
  "atk-s0402a57:0_0": "(22) 2. Parisāvaggo",
  "atk-s0402a57:1_0": "1. Parisāsuttavaṇṇanā",
  "atk-s0402a57:2_0": "211. Dutiyassa paṭhame parisaṁ dūsentīti parisadūsanā. Parisaṁ sobhentīti parisasobhanā.",
  "atk-s0402a57:3_0": "2. Diṭṭhisuttavaṇṇanā",
  "atk-s0402a57:4_0": "212.",
  "atk-s0402a57:4_1": "Dutiye manoduccarite pariyāpannāpi micchādiṭṭhi mahāsāvajjatāya visuṁ vuttā,",
  "atk-s0402a57:4_2": "tassā ca paṭipakkhavasena sammādiṭṭhi.",
  "atk-s0402a57:5_0": "3. Akataññutāsuttavaṇṇanā",
  "atk-s0402a57:6_0": "213.",
  "atk-s0402a57:6_1": "Tatiye akataññutā akataveditāti akataññutāya akataveditāya.",
  "atk-s0402a57:6_2": "Ubhayampetaṁ atthato ekameva.",
  "atk-s0402a57:6_3": "Sukkapakkhepi eseva nayo.",
  "atk-s0402a57:7_0": "4-7. Pāṇātipātīsuttādivaṇṇanā",
  "atk-s0402a57:8_0": "214- 217.",
  "atk-s0402a57:8_1": "Catutthaṁ catunnaṁ kammakilesānaṁ tappaṭipakkhassa ca vasena vuttaṁ,",
  "atk-s0402a57:8_2": "pañcamaṁ sukkapakkhānaṁ ādito catunnaṁ micchattānaṁ vasena,",
  "atk-s0402a57:8_3": "chaṭṭhaṁ avasesānaṁ catunnaṁ,",
  "atk-s0402a57:8_4": "sattamaṁ anariyavohāraariyavohārānaṁ.",
  "atk-s0402a57:8_5": "Tathā aṭṭhamanavamadasamāni sappaṭipakkhānaṁ assaddhammānaṁ vasena vuttāni.",
  "atk-s0402a57:8_6": "Sabbasuttesu pana sukkapakkhadhammā lokiyalokuttaramissakāva kathitā.",
  "atk-s0402a57:8_7": "Navasu suttesu kiñcāpi “sagge”ti vuttaṁ,",
  "atk-s0402a57:8_8": "tayo pana maggā tīṇi ca phalāni labbhantiyevāti.",
  "atk-s0402a57:9_0": "Parisāvaggo dutiyo."
}