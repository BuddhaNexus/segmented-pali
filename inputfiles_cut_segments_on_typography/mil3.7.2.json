{
  "mil3.7.2:0.1_0": "Milindapañha",
  "mil3.7.2:0.2_0": "Arūpadhammavavatthānavagga",
  "mil3.7.2:0.3_0": "2. Buddhaguṇasatipaṭilābhapañha",
  "mil3.7.2:1.1_0": "Rājā āha—",
  "mil3.7.2:1.2_0": "“bhante nāgasena, tumhe etaṁ bhaṇatha—",
  "mil3.7.2:1.3_0": "‘yo vassasataṁ akusalaṁ kareyya,",
  "mil3.7.2:1.3_1": "maraṇakāle ca ekaṁ buddhaguṇaṁ satiṁ paṭilabheyya,",
  "mil3.7.2:1.3_2": "so devesu uppajjeyyā’ti etaṁ na saddahāmi,",
  "mil3.7.2:1.3_3": "evañca pana vadetha ‘ekena pāṇātipātena niraye uppajjeyyā’ti etampi na saddahāmī”ti.",
  "mil3.7.2:2.1_0": "“Taṁ kiṁ maññasi, mahārāja, khuddakopi pāsāṇo vinā nāvāya udake uppilaveyyā”ti.",
  "mil3.7.2:2.2_0": "“Na hi, bhante”ti.",
  "mil3.7.2:2.3_0": "“Kiṁ nu kho, mahārāja, vāhasatampi pāsāṇānaṁ nāvāya āropitaṁ udake uppilaveyyā”ti?",
  "mil3.7.2:2.4_0": "“Āma, bhante”ti.",
  "mil3.7.2:2.5_0": "“Yathā, mahārāja, nāvā, evaṁ kusalāni kammāni daṭṭhabbānī”ti.",
  "mil3.7.2:3.1_0": "“Kallosi, bhante nāgasenā”ti.",
  "mil3.7.2:4.1_0": "Buddhaguṇasatipaṭilābhapañho dutiyo."
}