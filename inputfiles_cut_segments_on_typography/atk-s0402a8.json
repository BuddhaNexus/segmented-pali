{
  "atk-s0402a8:0_0": "(9) 4. Dhammavaggavaṇṇanā",
  "atk-s0402a8:1_0": "88. Catutthassa paṭhame cetovimuttīti phalasamādhi. Paññāvimuttīti phalapaññā.",
  "atk-s0402a8:2_0": "89. Dutiye paggāhoti vīriyaṁ. Avikkhepoti cittekaggatā.",
  "atk-s0402a8:3_0": "90.",
  "atk-s0402a8:3_1": "Tatiye nāmanti cattāro arūpakkhandhā.",
  "atk-s0402a8:3_2": "Rūpanti rūpakkhandho.",
  "atk-s0402a8:3_3": "Iti imasmiṁ sutte dhammakoṭṭhāsaparicchedañāṇaṁ nāma kathitaṁ.",
  "atk-s0402a8:4_0": "91. Catutthe vijjāti phalañāṇaṁ. Vimuttīti taṁsampayuttā sesadhammā.",
  "atk-s0402a8:5_0": "92.",
  "atk-s0402a8:5_1": "Pañcame bhavadiṭṭhīti sassatadiṭṭhi.",
  "atk-s0402a8:5_2": "Vibhavadiṭṭhīti ucchedadiṭṭhi.",
  "atk-s0402a8:5_3": "Chaṭṭhasattamāni uttānatthāneva.",
  "atk-s0402a8:6_0": "95.",
  "atk-s0402a8:6_1": "Aṭṭhame dovacassatāti dubbacabhāvo.",
  "atk-s0402a8:6_2": "Pāpamittatāti pāpamittasevanabhāvo.",
  "atk-s0402a8:6_3": "Navamaṁ vuttavipariyāyena veditabbaṁ.",
  "atk-s0402a8:7_0": "97.",
  "atk-s0402a8:7_1": "Dasame dhātukusalatāti aṭṭhārasa dhātuyo dhātūti jānanaṁ.",
  "atk-s0402a8:7_2": "Manasikārakusalatāti tāsaṁyeva dhātūnaṁ aniccādivasena lakkhaṇattayaṁ āropetvā jānanaṁ.",
  "atk-s0402a8:8_0": "98.",
  "atk-s0402a8:8_1": "Ekādasame āpattikusalatāti pañcannañca sattannañca āpattikkhandhānaṁ jānanaṁ.",
  "atk-s0402a8:8_2": "Āpattivuṭṭhānakusalatāti desanāya vā kammavācāya vā āpattīhi vuṭṭhānajānananti.",
  "atk-s0402a8:9_0": "Dhammavaggo catuttho."
}