{
  "anya-e0808n0:0_0": "Namo tassa bhagavato arahato sammāsambuddhassa",
  "anya-e0808n0:1_0": "Vuttodayaṃ",
  "anya-e0808n0:2_0": "1. Saññāparibhāsāniddesa-paṭhamapariccheda",
  "anya-e0808n0:3_0": "Ratanattayappaṇāma",
  "anya-e0808n0:4_0": "1.",
  "anya-e0808n0:5_0": "Nama’tthu jana santāna, tama santāna bhedino;",
  "anya-e0808n0:6_0": "Dhammu’jjalanta rucino, munindo’dāta rocino.",
  "anya-e0808n0:7_0": "Nimitta",
  "anya-e0808n0:8_0": "2.",
  "anya-e0808n0:9_0": "Piṅgalā’cariyādīhi, chandaṃ ya muditaṃ purā;",
  "anya-e0808n0:10_0": "Suddhamāgadhikānaṃ taṃ, na sādheti yathicchitaṃ ya’dicchitaṃ yati’cchitaṃ (ka.).",
  "anya-e0808n0:11_0": "Ganthaparimāṇa",
  "anya-e0808n0:12_0": "3.",
  "anya-e0808n0:13_0": "Tato māgadhabhāsāya, mattā,vaṇṇa,vibhedanaṃ;",
  "anya-e0808n0:14_0": "Lakkhya lakkhaṇa saṃyuttaṃ, pasanna’ttha,pada,kkamaṃ.",
  "anya-e0808n0:15_0": "Abhidhānādi",
  "anya-e0808n0:16_0": "4.",
  "anya-e0808n0:17_0": "Idaṃ vuttodayaṃ nāma, lokiya’cchandanissitaṃ;",
  "anya-e0808n0:18_0": "Ārabhissa’mahaṃ dāni, tesaṃ sukhavibuddhiyā.",
  "anya-e0808n0:19_0": "Gaṇasaṅketasaññā",
  "anya-e0808n0:20_0": "5.",
  "anya-e0808n0:21_0": "Sabbaglā mnā,’digalahū, bhyā’,majjha’nta garū jasā;",
  "anya-e0808n0:22_0": "Majjha’ntalā ra,te’te’ṭṭha, gaṇā go garu,lo lahu.",
  "anya-e0808n0:23_0": "Gaṇaniyama",
  "anya-e0808n0:24_0": "6.",
  "anya-e0808n0:25_0": "Bha,ja,sā sabbaga,lahū, pañci’me saṇṭhitā gaṇā;",
  "anya-e0808n0:26_0": "Ariyādimhi viññeyyā, gaṇo idha catu’kkalo.",
  "anya-e0808n0:27_0": "Garu,lahusarūpa",
  "anya-e0808n0:28_0": "7.",
  "anya-e0808n0:29_0": "Saṃyogā’di ca, dīgho ca, niggahītaparo ca, yo;",
  "anya-e0808n0:30_0": "Garu, vaṅko, pādanto,vā, rasso’ñño mattiko lu’ju.",
  "anya-e0808n0:31_0": "8.",
  "anya-e0808n0:32_0": "Pare pādādisaṃyoge, yo pubbo garuka’kkharo;",
  "anya-e0808n0:33_0": "Lahu sa kvaci viññeyyo, tadudāharaṇaṃ yathā.",
  "anya-e0808n0:34_0": "9.",
  "anya-e0808n0:35_0": "Dassanarasā’nubhāvane, nibaddhagedhā jinassa’yaṃ janatā;",
  "anya-e0808n0:36_0": "Vimhayajananī saññata, kriyā nu kaṃ nā’nurañjayati.",
  "anya-e0808n0:37_0": "10.",
  "anya-e0808n0:38_0": "Viññeyyā lokato saññā, samuddo,su,rasādinaṃ;",
  "anya-e0808n0:39_0": "Pādoñeyyo catutthaṃ’so, padacchedo yatī bhave.",
  "anya-e0808n0:40_0": "11.",
  "anya-e0808n0:41_0": "Sama,maḍḍhasamaṃ, vuttaṃ, visamaṃ cā’paraṃ tidhā;",
  "anya-e0808n0:42_0": "Samā lakkhaṇato pādā, cattāro yassa taṃ samaṃ.",
  "anya-e0808n0:43_0": "12.",
  "anya-e0808n0:44_0": "Yassa’ntimena dutiyo, tatiyenā’dimo samo;",
  "anya-e0808n0:45_0": "Ta’daḍḍhasama, maññaṃ tu, bhinna lakkhaṇa pādikaṃ.",
  "anya-e0808n0:46_0": "13.",
  "anya-e0808n0:47_0": "Pāda’mekakkharā’rabbha, yāva chabbīsata’kkharā;",
  "anya-e0808n0:48_0": "Bhave pādehi taṃ chandaṃ, nānānāmo’ditaṃ tato.",
  "anya-e0808n0:49_0": "14.",
  "anya-e0808n0:50_0": "Daṇḍakā caṇḍavuṭṭhyā’di, pādehi chahi, tīhi tu;",
  "anya-e0808n0:51_0": "‘Gāthā’ti ca paratthe’vaṃ, chando saññā pakāsitā.",
  "anya-e0808n0:52_0": "15.",
  "anya-e0808n0:53_0": "Anantaro’ditaṃ ca’ñña, metaṃ sāmañña nāmato;",
  "anya-e0808n0:54_0": "‘Gāthā’icceva niddiṭṭhaṃ, munindavacane pana.",
  "anya-e0808n0:55_0": "16.",
  "anya-e0808n0:56_0": "Visesanāmato kiñci, gahetvā sabbatho’citaṃ;",
  "anya-e0808n0:57_0": "Dassayissāma’haṃ te’ttha, nāmānā’vi bhavissare.",
  "anya-e0808n0:58_0": "Iti vuttodaye chandasi saññāparibhāsā niddeso nāma",
  "anya-e0808n0:59_0": "Paṭhamo paricchedo.",
  "anya-e0808n0:60_0": "2. Mattāvuttiniddesa-dutiyapariccheda",
  "anya-e0808n0:61_0": "Gaṇaniyama",
  "anya-e0808n0:62_0": "17.",
  "anya-e0808n0:63_0": "Chaṭṭho’khilalahu,jo vā,",
  "anya-e0808n0:64_0": "Gayutā’ññe,cha’ggaṇā,na jo visame,;",
  "anya-e0808n0:65_0": "Ariyāya’ntaḍḍhe lo, chaṭṭho,’nte go,gaṇā cha’ññe.",
  "anya-e0808n0:66_0": "Yatiniyama",
  "anya-e0808n0:67_0": "18.",
  "anya-e0808n0:68_0": "Paṭhamaḍḍhe chaṭṭho ce,",
  "anya-e0808n0:69_0": "Sabbalahe,’tthā’dilahuni bhavatiyati;",
  "anya-e0808n0:70_0": "Tapparako,ntepi, sace, carimepi, bhavati catuttho’nte.",
  "anya-e0808n0:71_0": "19. Ariyāsāmaññaṃ ce, pubbo’dita lakkhaṇaṃ bhave yassā.",
  "anya-e0808n0:72_0": "20. Ādima’matha pādayugaṃ, yassā tyaṃ’sehi sā pathyā.",
  "anya-e0808n0:73_0": "21.",
  "anya-e0808n0:74_0": "Yattha gaṇattaya mullaṅghi,",
  "anya-e0808n0:75_0": "Yo’bhayatthā’dimo bhave vipulā.",
  "anya-e0808n0:76_0": "22. Garumajjhago jakāro, catutthako dutiyako capalā.",
  "anya-e0808n0:77_0": "23.",
  "anya-e0808n0:78_0": "Capalā’gatā’khilaṃ ce, dalā’dimaṃ lakkhaṇaṃ bhajati yassā;",
  "anya-e0808n0:79_0": "Pathyālakkhaṇa’maññaṃ, mukhacapalā nāma sā bhavati.",
  "anya-e0808n0:80_0": "24.",
  "anya-e0808n0:81_0": "Pathyāya lakkhaṇaṃ ce, paṭhamaḍḍhe lakkhaṇaṃ tu capalāya;",
  "anya-e0808n0:82_0": "Dutiye dale’tha yassā, pakittitā sā jaghanacapalā.",
  "anya-e0808n0:83_0": "Ariyājātiyo.",
  "anya-e0808n0:84_0": "25.",
  "anya-e0808n0:85_0": "Sabbaṃpaṭhamadale yadi, lakkhaṇa’mariyāya vutta’mubhayesu;",
  "anya-e0808n0:86_0": "Yassā dalesu yuttaṃ,",
  "anya-e0808n0:87_0": "Vuttā sā gīti vutta yati lalitā.",
  "anya-e0808n0:88_0": "26.",
  "anya-e0808n0:89_0": "Ariyāyaṃ dutiya’ḍḍhe, gaditā’khilalakkhaṇaṃ yaṃ taṃ;",
  "anya-e0808n0:90_0": "Bhavati dalesu’bhayesupi,",
  "anya-e0808n0:91_0": "Yadi yassā sā’ya mupagīti.",
  "anya-e0808n0:92_0": "27.",
  "anya-e0808n0:93_0": "Ariyāya’ḍḍhadvitayaṃ, pubbodita lakkhaṇo’petaṃ;",
  "anya-e0808n0:94_0": "Vipariyayenā’bhihitaṃ,",
  "anya-e0808n0:95_0": "Yassā sambhavati ce’ha so’ggīti.",
  "anya-e0808n0:96_0": "28.",
  "anya-e0808n0:97_0": "Ariyāpubba’ḍḍhaṃ yadi, garune’kenā’dhikena nidhane yuttaṃ;",
  "anya-e0808n0:98_0": "Yadi pubba’ḍḍhasamānaṃ, dala mitaraṃ co’ditā’ya’mariyāgīti.",
  "anya-e0808n0:99_0": "Gītijātiyo.",
  "anya-e0808n0:100_0": "29.",
  "anya-e0808n0:101_0": "Visame cha siyuṃ kalā mukhe,",
  "anya-e0808n0:102_0": "Same tva’ṭṭha, ra,la,gā, tato’pari;",
  "anya-e0808n0:103_0": "Vetālīyaṃ ta muccate, lahu chakkaṃ na nirantaraṃ same.",
  "anya-e0808n0:104_0": "30.",
  "anya-e0808n0:105_0": "Vetālīyopamaṃ mukhe taṃ,",
  "anya-e0808n0:106_0": "Opacchandasakaṃ ra,yā ya’dante.",
  "anya-e0808n0:107_0": "31. Āpātalikā kathitā’yaṃ, bhagagā’nte yadi pubbamiva’ññaṃ.",
  "anya-e0808n0:108_0": "32.",
  "anya-e0808n0:109_0": "Yadā’dito dakkhiṇantikā,",
  "anya-e0808n0:110_0": "Ṭhite’ttha pādesvā’khilesu jo.",
  "anya-e0808n0:111_0": "33.",
  "anya-e0808n0:112_0": "‘Udiccavuttī’ti vuccate,",
  "anya-e0808n0:113_0": "Jo cā’do visamesu saṇṭhito.",
  "anya-e0808n0:114_0": "34. Pubbattha, samesu ce ga, jā, ‘paccavutti’ ruditā’ti saṇṭhitā.",
  "anya-e0808n0:115_0": "35.",
  "anya-e0808n0:116_0": "Samāsamā’trā’dinaṃ samā,",
  "anya-e0808n0:117_0": "Saṃyutā bhavati taṃ pavattakaṃ.",
  "anya-e0808n0:118_0": "36. Assa sā sama katā’ parantikā.",
  "anya-e0808n0:119_0": "37. Tada’ññajā cāruhāsinī.",
  "anya-e0808n0:120_0": "Vetālīyajātiyo.",
  "anya-e0808n0:121_0": "38. Dvika vihata vasu lahu acaladhiti ri’ha.",
  "anya-e0808n0:122_0": "39. Mattāsamakaṃ navamo lga’nte.",
  "anya-e0808n0:123_0": "40. Jo nlā’ thavā’ṇṇavā visiloko.",
  "anya-e0808n0:124_0": "41. Tadvayato vānavāsikā’khyā.",
  "anya-e0808n0:125_0": "42. Pañca,ṭṭha,navasu yadi lo citrā.",
  "anya-e0808n0:126_0": "43. Ga,lyā’ṭṭhahi ce’sā vu’pacitrā.",
  "anya-e0808n0:127_0": "44.",
  "anya-e0808n0:128_0": "Ya’matīta lakkhaṇa visesa yutaṃ, (citrā)",
  "anya-e0808n0:129_0": "Mattā samā’di pādā’bhihitaṃ; (Visiloka)",
  "anya-e0808n0:130_0": "Aniyata vutta parimāṇa sahitaṃ, (vānavāsikā)",
  "anya-e0808n0:131_0": "Pathitaṃ janesu pādākulakaṃ. (visiloka)",
  "anya-e0808n0:132_0": "Mattāsamaka jātiyo.",
  "anya-e0808n0:133_0": "45.",
  "anya-e0808n0:134_0": "Vinā vaṇṇehi mattā gā, vinā vaṇṇā garūhi tu;",
  "anya-e0808n0:135_0": "Vinā lahūhi garavo, dale pathyādino matā.",
  "anya-e0808n0:136_0": "Iti vuttodaye chandasi mattāvuttiniddeso nāma",
  "anya-e0808n0:137_0": "Dutiyo paricchedo.",
  "anya-e0808n0:138_0": "3. Samavuttiniddesa-tatiyapariccheda",
  "anya-e0808n0:139_0": "46. Tyā’ ce tanumajjhā.",
  "anya-e0808n0:140_0": "Gāyattī.",
  "anya-e0808n0:141_0": "47. Kumāra lalitā jsgā.",
  "anya-e0808n0:142_0": "Uṇhikā.",
  "anya-e0808n0:143_0": "48. Citrapadā yadi bhā gā.",
  "anya-e0808n0:144_0": "49. Mo mo go go vijjummālā.",
  "anya-e0808n0:145_0": "50. Bhā ta, la, gā māṇavakaṃ.",
  "anya-e0808n0:146_0": "51. Glā samānikā ra,jā ca.",
  "anya-e0808n0:147_0": "52. Pamāṇikā ja, rā la, gā.",
  "anya-e0808n0:148_0": "Anuṭṭhubhā.",
  "anya-e0808n0:149_0": "53. Rā na,sā yadi halamukhī.",
  "anya-e0808n0:150_0": "54. Bhujaga susu saṭā nā mo.",
  "anya-e0808n0:151_0": "Brahatī.",
  "anya-e0808n0:152_0": "55. Msājgā suddhavirājitaṃ mataṃ.",
  "anya-e0808n0:153_0": "56. Mnā yo go yadi paṇavo khyāto.",
  "anya-e0808n0:154_0": "57. Mbhā sa,gayuttā rummavatī sā.",
  "anya-e0808n0:155_0": "58. Ñeyyā mattā ma, bha, sa, gayuttā.",
  "anya-e0808n0:156_0": "59. Campakamālā ce bha, ma, sā go idaṃ nāmantarañāpanatthameva puna vuttaṃ (ṭī.).",
  "anya-e0808n0:157_0": "60. Na, ra, ja, gehi sā manoramā.",
  "anya-e0808n0:158_0": "61. Ubbhāsakaṃ taṃ ce to ma, rā lca.",
  "anya-e0808n0:159_0": "62. To jā garunā’ya’mupaṭṭhitā.",
  "anya-e0808n0:160_0": "Panti.",
  "anya-e0808n0:161_0": "63. Indādikā tā vajirā ja, gā go.",
  "anya-e0808n0:162_0": "64. Upādikā sā’va ja,tā ja,gā go.",
  "anya-e0808n0:163_0": "65.",
  "anya-e0808n0:164_0": "Anantaro’dīrita lakkhaṇā ce, (upendavajira)",
  "anya-e0808n0:165_0": "Pādā vimissā upajātiyo tā; (Indavajira)",
  "anya-e0808n0:166_0": "Evaṃ kila’ññāsupi missitāsu, (indavajira)",
  "anya-e0808n0:167_0": "Vadanti jātisvida’ meva nāmaṃ. (upendavajira)",
  "anya-e0808n0:168_0": "66. Na, ja, ja, la, gā gaditā sumukhī.",
  "anya-e0808n0:169_0": "67. Dodhaka micchati ce bha,bha,bhā gā.",
  "anya-e0808n0:170_0": "68. Veda,ssehi,dhtā tgagā,sālinī sā.",
  "anya-e0808n0:171_0": "69. Vātommī sā, yati sā mbhā ta, gā go.",
  "anya-e0808n0:172_0": "70. Bhā ta, na, gā go’su, rasa sirī sā.",
  "anya-e0808n0:173_0": "71. Ro na, rā iha rathoddhatā la, gā.",
  "anya-e0808n0:174_0": "72. Svāgate’ti ra, na, bhā garukā dve.",
  "anya-e0808n0:175_0": "73. Na,na,ra,lahu,garūhi bhaddikā.",
  "anya-e0808n0:176_0": "Tiṭṭhubhā.",
  "anya-e0808n0:177_0": "74. Vadanti vaṃsaṭṭhami’daṃ ja, tā ja, rā.",
  "anya-e0808n0:178_0": "75. Sā indavaṃsā khalu yattha tā ja,rā.",
  "anya-e0808n0:179_0": "76. Idha toṭaka mambudhi,sehi mitaṃ.",
  "anya-e0808n0:180_0": "77. Dutavilambita māha na, bhā bha,rā.",
  "anya-e0808n0:181_0": "78. Vasu yuga viratī nā,myā’ puṭo’yaṃ.",
  "anya-e0808n0:182_0": "79. Na, ya, sahitā nyā’ kusumavicittā.",
  "anya-e0808n0:183_0": "80. Bhujaṅga’ppayātaṃ bhave veda, yehi.",
  "anya-e0808n0:184_0": "81. Na, bha, ja, rehi bhavati’ppiyaṃvadā.",
  "anya-e0808n0:185_0": "82. Vuttā sudhīhi lalitā ta, bhā ja, rā.",
  "anya-e0808n0:186_0": "83. Pamitakkharā sa, ja, sa,sehu’ditā.",
  "anya-e0808n0:187_0": "84. Na,na,bha,ra,sahitā’bhihitu’jjalā.",
  "anya-e0808n0:188_0": "85. Pañca’ssa’cchinnā, vessadevī ma,mā yā.",
  "anya-e0808n0:189_0": "86. Bhavati hi tāmarasaṃ na, ja, jā yo.",
  "anya-e0808n0:190_0": "87. ‘Kamalā’ti ñeyyā sa,ya,sehi yo ce.",
  "anya-e0808n0:191_0": "Jagatī.",
  "anya-e0808n0:192_0": "88. Mnā jrā go, tidasayati’ppahassiṇī sā.",
  "anya-e0808n0:193_0": "89. Catu,ggahe,hi’ha rucirā, ja,bhā sja,gā.",
  "anya-e0808n0:194_0": "Atijagatī.",
  "anya-e0808n0:195_0": "90. Na,na,ra,sa,lahu,gā,sarehi’parājitā.",
  "anya-e0808n0:196_0": "91. Na,na,bha,na,la,gi’ti,ppaharaṇakalikā.",
  "anya-e0808n0:197_0": "92. Vuttā vasantatilakā ta,bha,jā ja,gā go.",
  "anya-e0808n0:198_0": "Sakkarī.",
  "anya-e0808n0:199_0": "93. Dvihata haya lahu ra’tha gi’ti sasikalā.",
  "anya-e0808n0:200_0": "94. Vasu,haya,yati ri’ha,maṇiguṇanikaro.",
  "anya-e0808n0:201_0": "95. Na,na,ma,ya,ya,yutā’yaṃ,mālinī bhogi’sīhi.",
  "anya-e0808n0:202_0": "96. Bhavati na,jā,bha,jā rasahitā pabhaddakaṃ.",
  "anya-e0808n0:203_0": "Atisakkarī.",
  "anya-e0808n0:204_0": "97. Na,ja,bha,ja,rā sadā bhavati vāṇinī ga, yuttā.",
  "anya-e0808n0:205_0": "Aṭṭhi.",
  "anya-e0808n0:206_0": "98. Ya, mā no so bhalgā, rasa, haravirāmā sikharaṇī.",
  "anya-e0808n0:207_0": "99. Rasa, yugi, sito, no so mrā slā, gya’dā hariṇī tadā.",
  "anya-e0808n0:208_0": "100. Mandakkantā, ma,bha,na,ta,ta,gā, go yugu,tva,ssakehi.",
  "anya-e0808n0:209_0": "Accaṭṭhi.",
  "anya-e0808n0:210_0": "101. Mo to no yo yā, kusumitalatā, vellitā’ kkhu,tvi,sīhi.",
  "anya-e0808n0:211_0": "Dhuti.",
  "anya-e0808n0:212_0": "102. Rasu,tva,ssehi ymā, na,sa,ra,ra,garū, meghavipphujjitā sā.",
  "anya-e0808n0:213_0": "103. Akkassehi yati msa,jāsa,ta,ta,gā, saddūlavikkīḷitaṃ.",
  "anya-e0808n0:214_0": "Atidhuti.",
  "anya-e0808n0:215_0": "104. Vutta mīdisaṃ tu nāmato ra,jā ra,jā ra,jā garū,lahū ca.",
  "anya-e0808n0:216_0": "Kati.",
  "anya-e0808n0:217_0": "105. Mrā bhnā yo yo’tra yena,tti,muni, yatiyutā, sandharā kittitā’yaṃ.",
  "anya-e0808n0:218_0": "Pakati.",
  "anya-e0808n0:219_0": "106. O na,ra,nā ra,nā ca tha garū dasa,kka,viramañhi bhaddaka’midaṃ.",
  "anya-e0808n0:220_0": "Ākati.",
  "anya-e0808n0:221_0": "Iti vuttodaye chandasi samavuttiniddeso nāma",
  "anya-e0808n0:222_0": "Tatiyo paricchedo.",
  "anya-e0808n0:223_0": "4. Aḍḍhasamavuttiniddesa-catutthapariccheda",
  "anya-e0808n0:224_0": "107.",
  "anya-e0808n0:225_0": "Visame yadi sā sa,la,gā same,",
  "anya-e0808n0:226_0": "Bha,ttayato garukā vu’pacittaṃ.",
  "anya-e0808n0:227_0": "108.",
  "anya-e0808n0:228_0": "Bha,ttayato yadi gā dutamajjhā;",
  "anya-e0808n0:229_0": "Yadi punare’va bhavanti na, jā jyā.",
  "anya-e0808n0:230_0": "109.",
  "anya-e0808n0:231_0": "Yadi sa,ttitayaṃ garuyuttaṃ,",
  "anya-e0808n0:232_0": "Vegavatī yadi bha,ttitayā gā.",
  "anya-e0808n0:233_0": "110.",
  "anya-e0808n0:234_0": "To jo visame rato garū ce;",
  "anya-e0808n0:235_0": "Smā jgā bhaddavirāja mettha go ce.",
  "anya-e0808n0:236_0": "111.",
  "anya-e0808n0:237_0": "Visame sa, jā sa,garu,yuttā;",
  "anya-e0808n0:238_0": "Ketumatī same bha,ra,na,gā go.",
  "anya-e0808n0:239_0": "112.",
  "anya-e0808n0:240_0": "Ākhyānakī tā visame ja, gā go; (Indavajira)",
  "anya-e0808n0:241_0": "Ja,tā ja,gā go tu same’tha pāde. (upendavajira)",
  "anya-e0808n0:242_0": "113.",
  "anya-e0808n0:243_0": "Ja,tā ja,gā go visame same tu; (Upendavajira)",
  "anya-e0808n0:244_0": "Tā jo ga,gā ce viparītapubbā. (indavajira)",
  "anya-e0808n0:245_0": "114.",
  "anya-e0808n0:246_0": "Sa,sa,to sa,la,gā visame same;",
  "anya-e0808n0:247_0": "Na,bha,bha,rā bhavate hariṇaplutā.",
  "anya-e0808n0:248_0": "115.",
  "anya-e0808n0:249_0": "Yadi na,na,ra,la,gā na,jā ja,rā,",
  "anya-e0808n0:250_0": "Yadi ca tadā’paravatta micchati.",
  "anya-e0808n0:251_0": "116.",
  "anya-e0808n0:252_0": "Visama mupagatā na,nā ra,yā ce;",
  "anya-e0808n0:253_0": "Na,ja,ja,ra,gā samake ca pupphitaggā.",
  "anya-e0808n0:254_0": "Dvayaṃ midaṃ vetālīya’ppabhedo.",
  "anya-e0808n0:255_0": "117.",
  "anya-e0808n0:256_0": "Sā yavādikā matī ra,jā ra,jā tva,",
  "anya-e0808n0:257_0": "Same same ja,rā ja,rā garū bhaveyyuṃ.",
  "anya-e0808n0:258_0": "Iti vuttodaye chandasi aḍḍhasamavuttiniddeso nāma",
  "anya-e0808n0:259_0": "Catuttho paricchedo.",
  "anya-e0808n0:260_0": "5. Visamavuttiniddesa-pañcamapariccheda",
  "anya-e0808n0:261_0": "118. Na’ṭṭhakkharesu pādesu, snā’dimhā yo’ṇṇavā vattaṃ.",
  "anya-e0808n0:262_0": "119. Samesu sindhuto jena, pathyāvattaṃ pakittitaṃ.",
  "anya-e0808n0:263_0": "120. Ojesu jena sindhuto, ta’meva vīparītā’di.",
  "anya-e0808n0:264_0": "121. Na,kāro ce jaladhito, capalāvatta’micce’taṃ.",
  "anya-e0808n0:265_0": "122. Same lo sattamo yassā, vipulā piṅgalassa sā.",
  "anya-e0808n0:266_0": "123. Setavassā’khilesupi.",
  "anya-e0808n0:267_0": "124. Bhena’ṇṇavā bha’bbipulā.",
  "anya-e0808n0:268_0": "125. Eva’maññā ro catutthā.",
  "anya-e0808n0:269_0": "126. No’ṇṇavā ce navipulā.",
  "anya-e0808n0:270_0": "127. To’ṇṇavā tathā’ññā siyā.",
  "anya-e0808n0:271_0": "Vatta’ppabhedo.",
  "anya-e0808n0:272_0": "128.",
  "anya-e0808n0:273_0": "Nadissate’ttha yaṃ chandaṃ, payoge dissate yadi;",
  "anya-e0808n0:274_0": "Visama’kkharapādaṃ taṃ, gāthā sāmaññanāmato.",
  "anya-e0808n0:275_0": "Iti vuttodaye chandasi visamavutti niddeso nāma",
  "anya-e0808n0:276_0": "Pañcamo paricchedo.",
  "anya-e0808n0:277_0": "6. Chappaccayavibhāga-chaṭṭhapariccheda",
  "anya-e0808n0:278_0": "Patthāranaya",
  "anya-e0808n0:279_0": "129.",
  "anya-e0808n0:280_0": "Patthāre sabbage pāde, pubbagā’dho lpa’re samā;",
  "anya-e0808n0:281_0": "Pubbe garu te ca mime, kattabbā yāva sabbalā.",
  "anya-e0808n0:282_0": "Naṭṭhanaya",
  "anya-e0808n0:283_0": "130.",
  "anya-e0808n0:284_0": "Naṭṭhassa yo bhaveyya’ṅko, tasmiṃ lo’ddhikate same;",
  "anya-e0808n0:285_0": "Visame tve’kasahite, bhaveyya’ddhikate garu.",
  "anya-e0808n0:286_0": "Uddiṭṭhanaya",
  "anya-e0808n0:287_0": "131.",
  "anya-e0808n0:288_0": "Ekā’dinukkamena’ṅke, pubbādho dviguṇe likhe;",
  "anya-e0808n0:289_0": "Missakehi lahuṭṭhehi, se’kehu’ddiṭṭhakaṃ bhave.",
  "anya-e0808n0:290_0": "Sabbagalakriyanaya",
  "anya-e0808n0:291_0": "132.",
  "anya-e0808n0:292_0": "Vutta’kkhara samā saṅkhyā, likkhya seko’parū’pari;",
  "anya-e0808n0:293_0": "Ekekahīna mekādi, nu’ṭṭhāne sabbagādikaṃ.",
  "anya-e0808n0:294_0": "Vuttasaṅkhyānaya",
  "anya-e0808n0:295_0": "133.",
  "anya-e0808n0:296_0": "Garukriyā’ṅka sandohe, bhave saṅkhyā vimissite;",
  "anya-e0808n0:297_0": "Uddiṭṭha’ṅka samāhāro, se’ko ve’maṃ samā’naye.",
  "anya-e0808n0:298_0": "Vuttaaddhānaya",
  "anya-e0808n0:299_0": "134.",
  "anya-e0808n0:300_0": "Saṅkhyeva dviguṇe’kūnā, vitthārā’yāmasambhavā;",
  "anya-e0808n0:301_0": "Vuttassa’ddha’ntarānañca, garulānañca aṅgulaṃ.",
  "anya-e0808n0:302_0": "Iti vuttodaye chandasi chappaccayavibhāgo nāma",
  "anya-e0808n0:303_0": "Chaṭṭho paricchedo.",
  "anya-e0808n0:304_0": "Nigamana",
  "anya-e0808n0:305_0": "135.",
  "anya-e0808n0:306_0": "Sela’ntarā’yatana vāsika sīla’tthera,",
  "anya-e0808n0:307_0": "Pādo garu gguṇagaru jjayataṃ mame’so;",
  "anya-e0808n0:308_0": "Yassa ppabhāva’mavalamba maye’disopi,",
  "anya-e0808n0:309_0": "Sampādito’bhimata siddhikaro parattho.",
  "anya-e0808n0:310_0": "136.",
  "anya-e0808n0:311_0": "Parattha sampādanato, puññenā’dhigatena’haṃ;",
  "anya-e0808n0:312_0": "Parattha sampādanako, bhaveyyaṃ jāti jātiyaṃ.",
  "anya-e0808n0:313_0": "137.",
  "anya-e0808n0:314_0": "Avalokita mattena, yathā chappaccayā mayā;",
  "anya-e0808n0:315_0": "Sādhitā sādhayante’va, micchitatthampi pāṇinoti.",
  "anya-e0808n0:316_0": "Iti saṅgharakkhitamahāsāmittherena viracitaṃ",
  "anya-e0808n0:317_0": "Vuttodayappakaraṇaṃ pariniṭṭhitaṃ."
}