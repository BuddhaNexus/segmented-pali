{
  "anya-e1202n4:0_0": "Dhātunidhāna kathā",
  "anya-e1202n4:1_0": "11.",
  "anya-e1202n4:1_1": "Evaṁ niṭṭhite dhātunidhāne yāvatāyukaṁ ṭhatvā thero parinibbuto,",
  "anya-e1202n4:1_2": "rājāpi yathākammaṁ gato,",
  "anya-e1202n4:1_3": "tepi manussā kālakatā,",
  "anya-e1202n4:1_4": "aparabhāge piyadāso kumāro chattaṁ ussāpetvā asoko nāma dhamma rājā hutvā tā dhātuyo gahetvā jambudīpe caturāsītiyā cetiya sahassesu patiṭṭhāpesi.",
  "anya-e1202n4:1_5": "Kathaṁ biṇdusārassa kira ekasataṁ puttā ahesuṁ te sabbe asoko attanā saddhiṁ ekamātikaṁ tissa kumāraṁ ṭhapetvā ghātesi.",
  "anya-e1202n4:1_6": "Ghātento cattāri vassāni anabhisitto rajjaṁ kāretvā catunnaṁ vassānaṁ accayena tathāgatassa parinibbānato",
  "anya-e1202n4:1_7": "dvinnaṁ vassasatānaṁ upari aṭṭhārasame vasse sakalajambudīpe ekarajjābhisekaṁ pāpuṇi.",
  "anya-e1202n4:2_0": "Abhisekānubhāvena imā rājiddhiyo āgatā mahāpathaviyā heṭṭhā yojanappamāṇe āṇā pavatti,",
  "anya-e1202n4:2_1": "tathā upari ākāse,",
  "anya-e1202n4:2_2": "anotattadahato aṭṭhahi kājehi soḷasa pānīyaghaṭe divase divase devatā āharanti.",
  "anya-e1202n4:2_3": "Yato sāsane uppannasaddho hutvā aṭṭha ghaṭe bhikkhusaṅghassa adāsi dve ghaṭe saṭṭhimattānaṁ tipiṭaka",
  "anya-e1202n4:2_4": "bhikkhunaṁ dveghaṭe aggamahesiyā asaṇdhimittāya cattāro ghaṭe attanā paribhuñji.",
  "anya-e1202n4:2_5": "Devatā eva himavante nāgalatā dantakaṭṭha nāma atthi siniddhā mudukaṁ rasavantaṁ,",
  "anya-e1202n4:2_6": "taṁ divase divase ābhiranti yena rañño ca aggamahesiyā ca soḷasannaṁ nāṭakasahassānaṁ saṭṭhimattānaṁ",
  "anya-e1202n4:2_7": "bhikkhusahassānaṁ devasikaṁ dantapoṇakiccaṁ nipphajji.",
  "anya-e1202n4:3_0": "Devasikamevassa devatā agadāmalakaṁ agadaharīṭakaṁ suvaṇṇavaṇṇañca gaṇdhasampannaṁ ambapakkaṁ āharanti",
  "anya-e1202n4:3_1": "tathā chaddanta dahato pañcavaṇṇaṁ nivāsana pārupaṇaṁ,",
  "anya-e1202n4:3_2": "pītakavaṇṇaṁ hatthapuñchanaka paṭṭaṁdibbañcajānakaṁ āharanti devasikameva panassa anulepagaṇdhaṁ pārupanatthāya",
  "anya-e1202n4:3_3": "asuttamayikaṁ sumanapupphapaṭaṁ mahārahañca añjanaṁ nāgabhavanato nāgarājāno āharanti.",
  "anya-e1202n4:3_4": "Chaddantadaheyeva uṭṭhitassa sālino nava cāha sahassāni divase divase suvā āharanti.",
  "anya-e1202n4:3_5": "Mūsikā nitthusa kaṇe karonti ekopi khaṇḍataṇḍulo na hoti.",
  "anya-e1202n4:3_6": "Rañño sabbaṭṭhānesu ayameva taṇḍulo paribhogaṁ gacchati.",
  "anya-e1202n4:3_7": "Madhumakkhikā madhuṁ karonti.",
  "anya-e1202n4:3_8": "Kammārasālāsu acchā kūṭaṁ paharanti.",
  "anya-e1202n4:3_9": "Dīpikā cammāni cālenti karavīka sakuṇā āgattvā madhurassaraṁ vikujentā rañño balikammaṁ karonti.",
  "anya-e1202n4:4_0": "Imāhi iddhīhi samannāgato rājāeka divasaṁ suvaṇṇa saṅkhalika baṇdhanaṁ pesetvā catunnaṁ buddhānaṁ adhigata",
  "anya-e1202n4:4_1": "rūpadassanaṁ kappāyukaṁ mahākāḷa nāgarājānaṁ ānayitvā setacchattassa heṭṭhā mahārahe pallaṅke nisīdāpetvā",
  "anya-e1202n4:4_2": "aneka satavaṇṇehi jalaja thalaja pupphehi suvaṇṇapupphehi ca pūjaṁ katvā sabbālaṅkāra patimaṇḍitehi ca",
  "anya-e1202n4:4_3": "soḷasahi nāṭaka sahassehi samantato parikkhipitvā anantañāṇassa tāva me saddhammavara cakkavattino sammāsambuddhassa",
  "anya-e1202n4:4_4": "rūpaṁ imesaṁ akkhīnaṁ āpāthaṁ karohīti nibbattāsīti anubyañjana patimaṇḍitaṁ dvattiṁsa mahā purisa lakkhaṇa",
  "anya-e1202n4:4_5": "sassirīkatāya vikasita kamalupphala puṇḍarīka patimaṇḍitamiva salilatalaṁ tārāgaṇaraṁsijāla visaravipphutasobhāsamujjalamivagaganatalaṁ nīla- pīta-",
  "anya-e1202n4:4_6": "lohitādi bheda vicittavaṇṇaraṁsi vinaddha byāmappabhā parikkhepa vilāsitāya sañjhappabhānurāga iṇdadhanu",
  "anya-e1202n4:4_7": "vijjullatā parikkhittamiva kanakagiri sikharaṁ nānāvirāga vimalaketumālā samujjalitacārumatthakasobhaṁ",
  "anya-e1202n4:4_8": "nayanarasāyanamiva brahmadeva-",
  "anya-e1202n4:4_9": "manuja nāga-",
  "anya-e1202n4:4_10": "yakkha gaṇānaṁ buddharūpaṁ passanto sattadivasaṁ akkhipūjaṁ nāma akāsi",
  "anya-e1202n4:5_0": "Rājā kira abhisekaṁ pāpuṇitvā tīṇiyeva saṁvaccharāni bāhiraka pāsaṇḍaṁ parigaṇhi catutthe saṁvacchare",
  "anya-e1202n4:5_1": "buddhasāsane pasīdinaṁ brāhmaṇa jātiya pāsaṇḍānañca paṇḍaraṅga paribbājakānañca saṭṭhisahassamattānaṁ",
  "anya-e1202n4:5_2": "niccabhattaṁ paṭṭhapesi.",
  "anya-e1202n4:6_0": "Asoko pitarā pavattitaṁ dānaṁ attano antepure tatheva dadamāno ekadivasaṁ sīhapañjare ṭhito upasama paribāhirena",
  "anya-e1202n4:6_1": "ācārena bhuñjamāne asaṁyatiṇdriye avinita iriyāpathe disvā cintesi īdisaṁ dānaṁ upaparikkhitvā yuttaṭṭhāne",
  "anya-e1202n4:6_2": "dātuṁ vaṭṭatiti evaṁ cintetvā amacce āha.",
  "anya-e1202n4:6_3": "Gacchatha bhaṇe attano attano sādhusammate samaṇa brāhmaṇe antepuraṁ atiharatha,",
  "anya-e1202n4:6_4": "dānaṁ dassāmāti amaccā sādhu devāti rañño paṭissutvā te te paṇḍaraṅga paribbājakājīvaka nigaṇṭhādayo ānetvā ime mahārāja amhākaṁ arahantoti āhaṁsu.",
  "anya-e1202n4:7_0": "Atha rājā antepure uccāvacāni āsanāni paññāpetva āgacchantūti vatvā āgatāgate āha attano attano anurūpe",
  "anya-e1202n4:7_1": "āsane nisīdathāti ekacce bhaddapīṭhake ekacce phalakapīṭhakese nisīdiṁsu.",
  "anya-e1202n4:7_2": "Taṁ disvā rājā natthi etesaṁ antesāroti ñatvā tesaṁ anurūpaṁ khādanīyaṁ bhojanīyaṁ datvā uyyojesi.",
  "anya-e1202n4:8_0": "Evaṁ gacchante kāle eka divasaṁ sīhapañjare ṭhito addasa nigrodha sāmaṇeraṁ rājaṅgaṇena gacchantaṁ dantaṁ guttaṁ santiṇdriyaṁ iriyāpatha sampannaṁ.",
  "anya-e1202n4:8_1": "Ko panāyaṁ nigrodho nāma,",
  "anya-e1202n4:8_2": "biṇdusāra rañño jeṭṭhaputtassa sumanarāja kumārassa putto.",
  "anya-e1202n4:8_3": "Tatrāyaṁ ānupubbī kathā-",
  "anya-e1202n4:8_4": "biṇdusāra rañño kira dubbalakāleyeva asoka kumāro attanā laddhaṁ ujjenirajjaṁ pahāya āgantvā sabbaṁ nagaraṁ",
  "anya-e1202n4:8_5": "attano hatthagataṁ katvā sumana rājakumāraṁ aggahesi.",
  "anya-e1202n4:9_0": "Taṁ divasameva sumanassa rājakumārassa sumanā nāma devī paripuṇṇagabbhā ahosi.",
  "anya-e1202n4:9_1": "Sā aññātakavesena nikkhamitvā avidūre aññataraṁ caṇḍālagāmaṁ saṇdhāya gacchanti,",
  "anya-e1202n4:9_2": "jeṭṭhaka caṇḍālassa gehato avidūre ekasmiṁ nigrodha rukkhe adhivatthāya devatāya ito sumaneti vahantiyā",
  "anya-e1202n4:9_3": "saddaṁ sutvā tassā samīpaṁ gatā devatā attano ānubhāvena ekaṁ sālaṁ nimmiṇitvā ettha vasāhiti padāsi.",
  "anya-e1202n4:9_4": "Sā taṁ sālaṁ pāvisi.",
  "anya-e1202n4:9_5": "Gatadivaseyeva puttaṁ vijāyi.",
  "anya-e1202n4:10_0": "Sā tassa nigrodha devatāya pariggahitattā nigrodhotveva nāmaṁ akāsi.",
  "anya-e1202n4:10_1": "Jeṭṭhaka caṇḍālo daṭṭhadivasatoppabhūti taṁ attano sāmidhītaraṁ viya maññamāno nibaddhaṁ vaṭṭaṁ paṭṭhapesi.",
  "anya-e1202n4:10_2": "Rājadhītā tattha satta vassāni vasi.",
  "anya-e1202n4:10_3": "Nigrodhakumāropi sattavassiko jāto tadā mahāvaruṇatthero nāma eko arahā dārakassa hetusampadaṁ disvā",
  "anya-e1202n4:10_4": "viharamāno sattavassikodāni dārako kālo naṁ pabbājetunti cintetvā rājadhītayā ārocāpetvā nigrodhakumāraṁ",
  "anya-e1202n4:10_5": "pabbājesi.",
  "anya-e1202n4:10_6": "Kumāro khuraggeyeva arahattaṁ pāpuṇi.",
  "anya-e1202n4:10_7": "So ekadivasaṁ pātova sarīraṁ paṭijaggitvā ācariyupajjhānaṁ vattaṁ katvā pattacīvaramādāya mātuupāsikāya",
  "anya-e1202n4:10_8": "gehadvāraṁ gacchāmīti nikkhami mātu nivesanaṭṭhānañcassa dakkhiṇadvārena nagaraṁ pavisitvā nagaramajjhena",
  "anya-e1202n4:10_9": "gantvā pācīnadvārena nikkhamitvā gantabbaṁ hoti tena ca samayena asoko dhammarājā pācīna disābhimukho",
  "anya-e1202n4:10_10": "sīhapañjare caṅkamati.",
  "anya-e1202n4:11_0": "Taṁ khaṇaṁyeva sigrodho sāmaṇero rājaṅgaṇaṁ pāpuṇi santiṇdriyo santamānaso yugamattaṁ pekkhamāno.",
  "anya-e1202n4:11_1": "Tena vuttaṁ.",
  "anya-e1202n4:11_2": "Ekadivasaṁ sīhapañjare ṭhito addasa nigrodhasāmaṇeraṁ rājaṅgaṇena gacchantaṁ dantaṁ guttaṁ santiṇdriyaṁ iriyāpatha sampannanti.",
  "anya-e1202n4:11_3": "Disvā panassa etadahosi?",
  "anya-e1202n4:11_4": "Ayaṁ jano sabbopi vikkhittacittohantamagapaṭibhāgo,",
  "anya-e1202n4:11_5": "ayampana dārako avikkhittacitto ativiyassa alokita vilokitaṁ sammiñjana pasāraṇañca sobhati,",
  "anya-e1202n4:11_6": "addhā etassa abbhantare lokuttaradhammo bhavissatīti rañño sahadassaneneva sāmaṇere cittaṁ pasīdi.",
  "anya-e1202n4:11_7": "Pemaṁ saṇṭhahi kasmā?",
  "anya-e1202n4:11_8": "Pubbe kira puñña karaṇakāle esa rañño jeṭṭhabhātā vāṇijako ahosi.",
  "anya-e1202n4:12_0": "Atha rājā sañjātapemo sabahumāno sāmaṇeraṁ pakkosathāti amacce pesesi aticirāyatīti puna dve tayo pesesi",
  "anya-e1202n4:12_1": "turitaṁ āgacchatūti sāmaraṇero attano pakatiyā eva agamāsi rājā patirūpāsanaṁ ñatvā nisīdathāti āha.",
  "anya-e1202n4:12_2": "Ito cito ca oloketvā natthidāni añño bhikkhuti samussita setacchattaṁ rājapaḷlaṅkaṁ upasaṅkamitvā pattagahaṇatthāya rañño ākāraṁ dassesi.",
  "anya-e1202n4:12_3": "Rājā taṁ pallaṅkaṁ samīpaṁ gacchantaṁ disvā evaṁ cintesi.",
  "anya-e1202n4:12_4": "Ajjevadāni ayaṁ sāmaṇero imassa gehassa sāmiko bhavissati.",
  "anya-e1202n4:12_5": "Sāmaṇero rañño hatthe pattaṁ datvā pallaṅkaṁ abharuhitvā nisīdi.",
  "anya-e1202n4:13_0": "Rājā attano atthāya sampāditaṁ sabbaṁ yāgu-",
  "anya-e1202n4:13_1": "kajjaka bhatta vikatiṁ upanāmesi.",
  "anya-e1202n4:13_2": "Sāmaṇero attano yāpanamattameva sampaṭicchi.",
  "anya-e1202n4:13_3": "Bhattakiccāvasāne rājā āha satthārā tumhākaṁ dinnovādaṁ jānāthāti jānami mahārāja ekadesenāti. Tāta,",
  "anya-e1202n4:13_4": "mayhampi naṁ kathehīti sādhu mahārājāti rañño anurūpaṁ dhammapade appamāda vaggaṁ anumodanatthāya abhāsi.",
  "anya-e1202n4:14_0": "Rājā pana appamādo amatapadaṁ,",
  "anya-e1202n4:14_1": "pamādo maccuno padanti sutva ca,",
  "anya-e1202n4:14_2": "aññātaṁ tāta pariyosāpehīti āha anumodanāvasāne dvattiṁsa dhurabhattāni labhitvā puna divase dvattiṁsa",
  "anya-e1202n4:14_3": "bhikkhu gahetvā rājantepuraṁ pavisitvā bhattakiccamakāsi rājā aññepi dvattiṁsa bhikkhu tumhehi saddhiṁyeva",
  "anya-e1202n4:14_4": "bhikkhaṁ gaṇhantūti eteneva upāyena divase divase vaḍḍhāpente saṭṭhi sahassānaṁ brāhmaṇa paribbājakānaṁ",
  "anya-e1202n4:14_5": "bhattaṁ upacchiṇditvā anto nivesane saṭṭhisahassānaṁ bhikkhunaṁ niccabhattaṁ paṭṭhapesi,",
  "anya-e1202n4:14_6": "nigrodhatthera gateneva pasādena,",
  "anya-e1202n4:14_7": "nigrodhattheropi rājānaṁ saparisaṁ tīsu saraṇesu pañcasu ca sīlesu patiṭṭhāpetvā buddhasāsane pothujjanikena",
  "anya-e1202n4:14_8": "pasādena acalappasādaṁ katvā patiṭṭhāpesi.",
  "anya-e1202n4:15_0": "Puna rāja asokārāmaṁ nāma mahāvihāraṁ kārapetvā saṭṭhisahassānaṁ bhikkhūnaṁ bhattaṁ paṭṭhapesi.",
  "anya-e1202n4:15_1": "Sakalajambudīpe caturāsītiyā nagarasahassesu caturāsīti vihārasahassāni kārāpesi.",
  "anya-e1202n4:15_2": "Caturāsīti cetiyasahassa patimaṇḍitāni dhammeneva no adhammena,",
  "anya-e1202n4:15_3": "ekadivasaṁ kira rājā asokārāme mahādānaṁ datvā saṭṭhisahassa saṅkhassa bhikkhusaṅghassa majjhe nisajja",
  "anya-e1202n4:15_4": "saṅghaṁ catūhi pavcayehi pavāretvā imaṁ pañhaṁ pucchi bhante bhagavato desita dhammo nāma kittako hotīti.",
  "anya-e1202n4:15_5": "Mahārāja nava aṅgāni,",
  "anya-e1202n4:15_6": "khaṇdato caturāsīti dhammakkhaṇdha sahassānīti.",
  "anya-e1202n4:16_0": "Rājā dhamme pasīditvā ekekaṁ dhammakkhaṇdhaṁ ekekena vihārena pūjessāmīti ekadivasameva channavuti koṭidhanaṁ vissajjetvā amacce āṇāpesi.",
  "anya-e1202n4:16_1": "Etha bhaṇe ekekasmiṁ nagare ekamekaṁ vihāraṁ kārentā caturāsītiyā nagarasahassesu caturāsīti vihārasahassāni",
  "anya-e1202n4:16_2": "kārāpethāti sayañca asokārāme asoka mahāvihāratthāya kammaṁ paṭṭhapesi.",
  "anya-e1202n4:17_0": "Saṅgho iṇdaguttattheraṁ nāma mahiddhiyaṁ mahānubhāvaṁ khīṇāsavaṁ navakammādhiṭṭhāyakaṁ adāsi.",
  "anya-e1202n4:17_1": "Thero yaṁ yaṁ na niṭṭhāti taṁ taṁ attano ānubhāvena niṭṭhāpesi.",
  "anya-e1202n4:17_2": "Evaṁ tīhi saṁvaccharehi vihārakammaṁ niṭṭhāpesi.",
  "anya-e1202n4:17_3": "Ekadivasameva sabbanagarehi paṇṇāni āgamiṁsu amaccā rañño ārocesuṁ.",
  "anya-e1202n4:17_4": "Niṭṭhitāni deva caturāsīti vihārasahassānīti atha rājā bhikkhusaṅghaṁ upasaṅkamitvā bhante mayā caturāsīti",
  "anya-e1202n4:17_5": "vihārasahassāni kāritāni dhātuyokuto labhissāmīti puca pucchi.",
  "anya-e1202n4:18_0": "Mahārāja dhātunidhānaṁ nāma atthīti suṇoma.",
  "anya-e1202n4:18_1": "Na pana paññāyati asukāṭṭhāneti rājā rājagahe cetiyaṁ bhiṇdāpetvā dhātuṁ apassanto paṭipākatiyaṁ kāretvā bhikkhu-",
  "anya-e1202n4:18_2": "bhikkhuniyo- upāsaka-",
  "anya-e1202n4:18_3": "upāsikāyoti catasso parisā gahetvā vesāliṁ gato.",
  "anya-e1202n4:18_4": "Tatrāpi alabhitvā kapiḷavatthuṁ,",
  "anya-e1202n4:18_5": "tatrāpi alabhitvā rāmagāmaṁ gato,",
  "anya-e1202n4:18_6": "rāmagāme nāgā cetiyaṁ bhiṇdituṁ na adaṁsu.",
  "anya-e1202n4:18_7": "Cetiye nipatita kuddālo khaṇḍākhaṇḍaṁ hoti evaṁ tatrāpi alabhitvā allakappaṁ- pāvaṁ-",
  "anya-e1202n4:18_8": "kusināranti sabbattha cetiyāti bhiṇditvā dhātuṁ alabhitvā paṭipākatikāni katvā rājagahaṁ gantvā catasso",
  "anya-e1202n4:18_9": "parisā sannipātetvā atthi kenaci sutapubbaṁ asukaṭṭhāne nāma dhātu nidhānanti pucchi.",
  "anya-e1202n4:19_0": "Tattheko visaṁvassa satiko thero asukaṭṭhāne dhātunidhānanti na jānāmi.",
  "anya-e1202n4:19_1": "Mayhaṁ pana pitāmahatthero mayi sattavassikakāle mālācaṅgoṭakaṁ gāhāpetvā ehi sāmaṇera,",
  "anya-e1202n4:19_2": "asuka gacchantare pāsānathūpo atthi,",
  "anya-e1202n4:19_3": "tattha gacchāmāti gantvā pūjetvā imaṁ ṭhānaṁ upadhāretuṁ vaṭṭati sāmaṇeroti āha.",
  "anya-e1202n4:19_4": "Ahaṁ ettakameva jānāmi mahārājāti āha.",
  "anya-e1202n4:20_0": "Rājā etadeva ṭhānanti vatvā gacche harāpetvā pāsāṇathūpaṁ paṁsuñca apanetvā heṭṭhā sudhābhūmiṁ addasa.",
  "anya-e1202n4:20_1": "Tato sudhañca iṭṭhakāyo ca harāpetvā anupubbena pariveṇā oruyha satta ratanavālikaṁ asīti hatthāni ca kaṭṭharūpāni samparivattantāni addasa.",
  "anya-e1202n4:20_2": "So yakkha dāsake pakkosāpetvā balikammaṁ kāretvāpi neva antaṁ na koṭiṁ pannanto devatā namassamāno ahaṁ",
  "anya-e1202n4:20_3": "imā dhātuyo gahetvā caturāsītiyā vihārasahassesu nidahitvā sakkāraṁ karomi mā devatā antarāyaṁ karentūti āha.",
  "anya-e1202n4:21_0": "Sakko devarājā cārikaṁ caranto taṁ disvā vissakammaṁ āmantetvā āha. Tāta,",
  "anya-e1202n4:21_1": "asoko dhammarājā dhātuyo nīharissāmīti pariveṇaṁ otiṇṇo,",
  "anya-e1202n4:21_2": "gantvā kaṭṭharūpāni hārehīti so pañcacūḷagāma dārakavesenāgantvā rañño purato dhanukahattho ṭhatvā hāremi mahārājāti āha.",
  "anya-e1202n4:21_3": "Hara tātāti.",
  "anya-e1202n4:21_4": "Saraṁ gahetvā saṇdhimhiyeva vijjhi,",
  "anya-e1202n4:21_5": "sabbaṁ vippakirīyittha.",
  "anya-e1202n4:22_0": "Atha rājā āciñjane baddha kuñcika muddikaṁ gaṇhi,",
  "anya-e1202n4:22_1": "maṇikkhaṇdhaṁ passi,",
  "anya-e1202n4:22_2": "anāgate daḷiddarājāno imaṁ maṇiṁ gahetvā dhātūnaṁ sakkāraṁ karontūti pana akkharāni disvā kujjhitvā mādisaṁ",
  "anya-e1202n4:22_3": "nāma rājānaṁ daḷiddarājāti cattu yuttanti punappuna ghaṭetvā dvāraṁ vicaritvā antogehaṁ paviṭṭho.",
  "anya-e1202n4:22_4": "Aṭṭhārasa vassādhikānaṁ dvinnaṁ vassasatānaṁ upari āropitadīpā tatheva pajjalanti niluppala pupphāni taṁ khaṇaṁ āharitvā āropitāni viya,",
  "anya-e1202n4:22_5": "pupphasaṇtharo taṁ khaṇaṁ saṇthato viya,",
  "anya-e1202n4:22_6": "gaṇdhā taṁ muhuttaṁ piṁsitvā ṭhapitā viya.",
  "anya-e1202n4:23_0": "Rājā suvaṇṇapaṭṭaṁ gahetvā anāgate piyadāsonāma kumāro chattaṁ ussāpetvā asoko nāma dhammarājā bhavissati",
  "anya-e1202n4:23_1": "so imā dhātuyo gahetvā vitthārikā karissatīti vācetvā diṭṭho’haṁ ayyona mahākassapattherenāti vatvā vāmahatthaṁ",
  "anya-e1202n4:23_2": "ābhujitvā dakkhiṇahatthena appoṭhesi.",
  "anya-e1202n4:24_0": "So tasmiṁ ṭhāne paricaraṇaka dhātumattakameva ṭhapetvā sesadhātuyo sabbā gahetvā dhātugharaṁ pubbe pihitanayeneva",
  "anya-e1202n4:24_1": "pidahitvā sabbaṁ yathā pakatiyāva kāretvā upari pāsāṇacetiyaṁ patiṭṭhāpetvā caturāsītiyā vihārasahassesudhātuyo",
  "anya-e1202n4:24_2": "patiṭṭhāpesi evaṁ jambudīpatale asoko dhammarājā caturāsiti cetiya sahassāni kārāpesi.",
  "anya-e1202n4:25_0": "Sabbe thūpā sabbalokekadīpā sabbesaṁ ye saggamokkhāvahā ca,",
  "anya-e1202n4:25_1": "hitvā sabbaṁ kiccamaññaṁ janena vaṇdayyā te sabbathā sabbakālanti."
}