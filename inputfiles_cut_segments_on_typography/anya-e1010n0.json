{
  "anya-e1010n0:0_0": "Namo tassa bhagavato arahato sammāsambuddhassa",
  "anya-e1010n0:1_0": "Caturārakkhadīpanī",
  "anya-e1010n0:2_0": "Kāyapaccavekkhaṇā",
  "anya-e1010n0:3_0": "1. Dussīlakathā,",
  "anya-e1010n0:4_0": "2. Sīlānisaṃsakathā,",
  "anya-e1010n0:5_0": "3. Anūsāsanakathā,",
  "anya-e1010n0:6_0": "4. Āvāsikācārakathā,",
  "anya-e1010n0:7_0": "5. Paccayanissaggakathā,",
  "anya-e1010n0:8_0": "6. Pātimokkhakathā,",
  "anya-e1010n0:9_0": "7. Dāyakovādakathā,",
  "anya-e1010n0:10_0": "Paṇāmapaṭiñā",
  "anya-e1010n0:11_0": "1.",
  "anya-e1010n0:12_0": "Cakkavāḷa nahutā ga, devāli gaṇa cumbito;",
  "anya-e1010n0:13_0": "Buddha pādambujo ṭhātu, sīse dayā tigandhajo.",
  "anya-e1010n0:14_0": "2.",
  "anya-e1010n0:15_0": "Nanta cakkavāḷa bbhugga, guṇa sanniccitaṃ jinaṃ;",
  "anya-e1010n0:16_0": "Vande tappūjitaṃ dhammaṃ, tajjaṃ saṅghañca nimmalaṃ.",
  "anya-e1010n0:17_0": "3.",
  "anya-e1010n0:18_0": "Vakkhāmi caturārakkhaṃ, sambuddha vacana nvayaṃ;",
  "anya-e1010n0:19_0": "Appamādāvahaṃ etaṃ, sottabbaṃ bhavabhīruhi.",
  "anya-e1010n0:20_0": "4.",
  "anya-e1010n0:21_0": "Buddhānussati maraṇā, bhubhā mettāca bhāvanā;",
  "anya-e1010n0:22_0": "Appamādāya ārakkhā, catasso mānitā sataṃ.",
  "anya-e1010n0:23_0": "1. Buddhānūssati bhāvanā,",
  "anya-e1010n0:24_0": "2. Maraṇassati bhāvanā,",
  "anya-e1010n0:25_0": "3. Asubha bhāvanā,",
  "anya-e1010n0:26_0": "4. Mettā bhāvanā,",
  "anya-e1010n0:27_0": "5.",
  "anya-e1010n0:28_0": "Buddhovādaṃ saritvāva, maccubbiggā sukhesino;",
  "anya-e1010n0:29_0": "Sītā sītataraṃ yanti, subhamettambusi-ṭṭhitā.",
  "anya-e1010n0:30_0": "6.",
  "anya-e1010n0:31_0": "Maraṇaggi vāraṇambu, sambuddhavacanaṃ yidaṃ;",
  "anya-e1010n0:32_0": "Bahū tadaggi santattā, sītāvāsuṃ tadambunā.",
  "anya-e1010n0:33_0": "7.",
  "anya-e1010n0:34_0": "Saddhaṃ buddhena tejetvā, mānaṃ maraṇacintayā;",
  "anya-e1010n0:35_0": "Asubhāya hane rāgaṃ, dosaṃ mettāya paññavā.",
  "anya-e1010n0:36_0": "1. Buddhānussati niddesa",
  "anya-e1010n0:37_0": "1.",
  "anya-e1010n0:38_0": "Arahaṃ sammāsambuddho, vijjakkhi caraṇappado;",
  "anya-e1010n0:39_0": "Sugato sugado satthā, sabbaññū bhagavādamo.",
  "anya-e1010n0:40_0": "2.",
  "anya-e1010n0:41_0": "Ārakattārihantattā, pāpākārakatoraho;",
  "anya-e1010n0:42_0": "Hata cakkārato pūjā, rahattā cārahaṃ name.",
  "anya-e1010n0:43_0": "3.",
  "anya-e1010n0:44_0": "Samutte jiya gihīnaṃ, anupubbikatho jino;",
  "anya-e1010n0:45_0": "Adāsi paramaṃ tuṭṭhiṃ, saccāni dassayaṃ divā.",
  "anya-e1010n0:46_0": "4.",
  "anya-e1010n0:47_0": "Bhikkhūnaṃ paṭhame yāme, pāyesi amatāgadaṃ;",
  "anya-e1010n0:48_0": "Jātikhettāga devānaṃ, kaṅkhacchedo sa majjhime;",
  "anya-e1010n0:49_0": "5.",
  "anya-e1010n0:50_0": "Ādo phalasukhaṃ vedi, majjhe seyya makā jino;",
  "anya-e1010n0:51_0": "Veneyyo lokanaṃ ante, pacchimepi tidhā kate.",
  "anya-e1010n0:52_0": "6.",
  "anya-e1010n0:53_0": "Khedaṃ agaṇayaṃ nātho, pañca buddhakataṃ vahaṃ;",
  "anya-e1010n0:54_0": "Satthasiddho paratthaṃva, byāvaṭo sumahādayo.",
  "anya-e1010n0:55_0": "7.",
  "anya-e1010n0:56_0": "Caṅkamitvā nisīditvā, rattiṃdivañca jhāyituṃ;",
  "anya-e1010n0:57_0": "Supituṃ majjhayāmeva, buddho bhikkhūna movadi.",
  "anya-e1010n0:58_0": "8.",
  "anya-e1010n0:59_0": "Nāla mālasituṃ tassa, mahāvīrassa sāsane;",
  "anya-e1010n0:60_0": "Pamādāya munindassa, kataññū sādhu sammato.",
  "anya-e1010n0:61_0": "9.",
  "anya-e1010n0:62_0": "Anaññātassa ñātāya, apattassaca pattiyā;",
  "anya-e1010n0:63_0": "Ārabhetuṃva no yutto, appamatto rahogato.",
  "anya-e1010n0:64_0": "10.",
  "anya-e1010n0:65_0": "Ārabbhatha nikkamatha, yuñjatha buddhasāsane;",
  "anya-e1010n0:66_0": "Dhunātha maccuno senaṃ, naḷāgāraṃva kuñjaro.",
  "anya-e1010n0:67_0": "11.",
  "anya-e1010n0:68_0": "Yo imasmiṃ dhammavinaye, appamatto vihissati;",
  "anya-e1010n0:69_0": "Pahāya jāti saṃsāraṃ, dukkhassantaṃ karissati;",
  "anya-e1010n0:70_0": "12.",
  "anya-e1010n0:71_0": "Iti uyyojanaṃ mhākaṃ, muttassa muttiyā saraṃ;",
  "anya-e1010n0:72_0": "Nayuttova pamādāya, mahādayassa satthuno.",
  "anya-e1010n0:73_0": "13.",
  "anya-e1010n0:74_0": "Suttena dubbitakkena, akicca karaṇenavā;",
  "anya-e1010n0:75_0": "Mogha kālakkhayo mando, dukkhassantaṃ kathaṃkare.",
  "anya-e1010n0:76_0": "14.",
  "anya-e1010n0:77_0": "Ākāsaṃ cakkavāḷañca, sattā buddhaguṇā pica;",
  "anya-e1010n0:78_0": "Anantānāma cattāro, paricchedo navijjati.",
  "anya-e1010n0:79_0": "15.",
  "anya-e1010n0:80_0": "Yathāpi nabha mākāsaṃ, aṅgularajjuyaṭṭhibhi;",
  "anya-e1010n0:81_0": "Minetuṃ neva sakkoti, evaṃ kenaci tagguṇaṃ.",
  "anya-e1010n0:82_0": "2. Maraṇassatiniddesa",
  "anya-e1010n0:83_0": "1.",
  "anya-e1010n0:84_0": "Maraṇassati micchanto, tāva buddhavaco suṇa;",
  "anya-e1010n0:85_0": "Avikkhittena cittena, sambuddha vacanaṃ hidaṃ.",
  "anya-e1010n0:86_0": "2.",
  "anya-e1010n0:87_0": "Animitta manaññātaṃ, maccānaṃ idha jīvitaṃ;",
  "anya-e1010n0:88_0": "Kasirañca parittañca, tañca dukkhena saṃyutaṃ.",
  "anya-e1010n0:89_0": "3.",
  "anya-e1010n0:90_0": "Na hi so pakkamo atthi, yena jātā namiyyare;",
  "anya-e1010n0:91_0": "Jarampi patvā maraṇaṃ, evaṃdhammā hi pāṇino.",
  "anya-e1010n0:92_0": "4.",
  "anya-e1010n0:93_0": "Phalāna miva pakkānaṃ, pāto patanato bhayaṃ;",
  "anya-e1010n0:94_0": "Evaṃ jātāna maccānaṃ, niccaṃ maraṇa to bhayaṃ.",
  "anya-e1010n0:95_0": "5.",
  "anya-e1010n0:96_0": "Yathāpi kumbhakārassa, katā mattikabhājanā;",
  "anya-e1010n0:97_0": "Sabbe bhedapariyantā, evaṃ maccāna jīvitaṃ.",
  "anya-e1010n0:98_0": "6.",
  "anya-e1010n0:99_0": "Daharāca mahantāca, yebālā yeca paṇḍitā;",
  "anya-e1010n0:100_0": "Sabbe maccuvasaṃ yanti, sabbe maccuparāyanā.",
  "anya-e1010n0:101_0": "7.",
  "anya-e1010n0:102_0": "Tesaṃ maccuparetānaṃ, gacchataṃ paralokato;",
  "anya-e1010n0:103_0": "Napitā tāyate puttaṃ, ñātivāpana ñātake;",
  "anya-e1010n0:104_0": "8.",
  "anya-e1010n0:105_0": "Pekkhataññeva ñātīnaṃ, passa lālappataṃ puthu;",
  "anya-e1010n0:106_0": "Ekamekova maccānaṃ, go vajjhoviya niyyati.",
  "anya-e1010n0:107_0": "9.",
  "anya-e1010n0:108_0": "Eva mabbhāhato loko, maccunāca jarāyaca;",
  "anya-e1010n0:109_0": "Tasmā dhīrā nasocanti, viditvā loka pariyāyaṃ.",
  "anya-e1010n0:110_0": "10.",
  "anya-e1010n0:111_0": "Aññepi passa gamane, yathā kammupage nare;",
  "anya-e1010n0:112_0": "Maccuno vasamāgamma, phandantevidha pāṇino.",
  "anya-e1010n0:113_0": "11.",
  "anya-e1010n0:114_0": "Yena yenahi maññanti,",
  "anya-e1010n0:115_0": "Tatotassa hi aññathā;",
  "anya-e1010n0:116_0": "Etādiso vinābhāvo,",
  "anya-e1010n0:117_0": "Passa lokassa pariyāyanti.",
  "anya-e1010n0:118_0": "[Sulla sutte vuttaṃ.]",
  "anya-e1010n0:119_0": "12.",
  "anya-e1010n0:120_0": "Yathāpi selā vipulā,",
  "anya-e1010n0:121_0": "Nabhaṃ āhacca paccatā;",
  "anya-e1010n0:122_0": "Samantā anupari yeyyuṃ,",
  "anya-e1010n0:123_0": "Nippothentā catuddisā.",
  "anya-e1010n0:124_0": "13.",
  "anya-e1010n0:125_0": "Evaṃ jarāca maccuca,",
  "anya-e1010n0:126_0": "Adhivattanti pāṇine;",
  "anya-e1010n0:127_0": "Khattiyebrāhmaṇe vesse,",
  "anya-e1010n0:128_0": "Sudde caṇḍāla pakkuse;",
  "anya-e1010n0:129_0": "Nakiñci parivajjeti,",
  "anya-e1010n0:130_0": "Sabbamevā bhimaddati.",
  "anya-e1010n0:131_0": "14.",
  "anya-e1010n0:132_0": "Na tattha hatthi naṃ bhummi, na rathānaṃ napattiyā;",
  "anya-e1010n0:133_0": "Na cāpi mantayuddhena, sakkā jetuṃ dhanenavā.",
  "anya-e1010n0:134_0": "15.",
  "anya-e1010n0:135_0": "Tasmāhi paṇḍito poso,",
  "anya-e1010n0:136_0": "Sampassaṃ attha mattano;",
  "anya-e1010n0:137_0": "Buddhe dhamme ca saṅgheca,",
  "anya-e1010n0:138_0": "Dhīro saddaṃ nivesaye.",
  "anya-e1010n0:139_0": "16.",
  "anya-e1010n0:140_0": "Yo dhammacārī kāyena, vācāya uda cetasā;",
  "anya-e1010n0:141_0": "Idhevanaṃ pasaṃsanti, paccasagge pamodatīti.",
  "anya-e1010n0:142_0": "[Pabbatū mama sutte vuttaṃ.]",
  "anya-e1010n0:143_0": "17.",
  "anya-e1010n0:144_0": "Yathā vārivaho pūro, vahe rukkhe pakūlaje;",
  "anya-e1010n0:145_0": "Evaṃ jarāmaraṇena, vuyhante sabba pāṇino.",
  "anya-e1010n0:146_0": "18.",
  "anya-e1010n0:147_0": "Daharāpi hi miyyanti,",
  "anya-e1010n0:148_0": "Narāca athanāriyo;",
  "anya-e1010n0:149_0": "Tattha ko visāseposo,",
  "anya-e1010n0:150_0": "Daharo mhītijīvite.",
  "anya-e1010n0:151_0": "19.",
  "anya-e1010n0:152_0": "Sāya meke nidissanti, pāto diṭṭhā bahujjanā;",
  "anya-e1010n0:153_0": "Pāto eke nadissanti, sāyaṃ diṭṭhā bahujjanā.",
  "anya-e1010n0:154_0": "20.",
  "anya-e1010n0:155_0": "Ajjeva kiccaṃ ātappaṃ, ko jaññā maraṇaṃ suve;",
  "anya-e1010n0:156_0": "Nahi no saṅkaraṃ tena, mahāsenana maccunāti.",
  "anya-e1010n0:157_0": "[Jātakesuvuttaṃ.]",
  "anya-e1010n0:158_0": "21.",
  "anya-e1010n0:159_0": "Natthetthañño nusāsanto, sayaṃvattāna movada;",
  "anya-e1010n0:160_0": "Jineritā nusārena, bhikkhu saṃsāra bhīruko.",
  "anya-e1010n0:161_0": "22.",
  "anya-e1010n0:162_0": "Ahivāpi maṃ ḍaṃseyya, aññepi visadhārino;",
  "anya-e1010n0:163_0": "Apiyāpica ghāteyyuṃ, uppajjeyyuṃ rujāpime.",
  "anya-e1010n0:164_0": "23.",
  "anya-e1010n0:165_0": "Maccusenā vudhāsaṅkhyā, bāhirajjhattu paddavā;",
  "anya-e1010n0:166_0": "Tehāyu pīḷitaṃchejjaṃ, marissa majjavā suve.",
  "anya-e1010n0:167_0": "24.",
  "anya-e1010n0:168_0": "Aḷakkā hi gavādīhi, corādīhi arīhipi;",
  "anya-e1010n0:169_0": "Abhiṇha sannipātehi, rujā chanavutīhipi.",
  "anya-e1010n0:170_0": "25.",
  "anya-e1010n0:171_0": "Bahūna mupakārehi, annodakādikehipi;",
  "anya-e1010n0:172_0": "Marissaṃ pīḷito niccaṃ, nirujjheyyāyu ajjavā.",
  "anya-e1010n0:173_0": "26.",
  "anya-e1010n0:174_0": "Bahvāvudhe visajjeti, nilleṇaṃ maccuniddayo;",
  "anya-e1010n0:175_0": "Vasantaṃ bhavasaṅgāme, namutto koci āvudhā;",
  "anya-e1010n0:176_0": "27.",
  "anya-e1010n0:177_0": "Mahabbalā mahāpaññā, mahiddhikā mahaddhanā;",
  "anya-e1010n0:178_0": "Namuttā sammāsambuddho, sabbalokādhipo api;",
  "anya-e1010n0:179_0": "28.",
  "anya-e1010n0:180_0": "Mayā samā navā vuddhā, tadāvudhehi te matā;",
  "anya-e1010n0:181_0": "Tathā hampi marissāmi, leṇaṃ puññaṃva me kataṃ.",
  "anya-e1010n0:182_0": "29.",
  "anya-e1010n0:183_0": "Pathabyāpādayo dhātthū,",
  "anya-e1010n0:184_0": "Āhārā bhojanādayo;",
  "anya-e1010n0:185_0": "Sītuṇha mutunāmetaṃ,",
  "anya-e1010n0:186_0": "Dosā pittasemhānilā.",
  "anya-e1010n0:187_0": "30.",
  "anya-e1010n0:188_0": "Dhātvāhāru tudosānaṃ, samatte vāyu tiṭṭhati;",
  "anya-e1010n0:189_0": "Visame taṅkhaṇaññeva, chejja mappaṃ parādhinaṃ.",
  "anya-e1010n0:190_0": "31.",
  "anya-e1010n0:191_0": "Dhātvā hārutu dosānaṃ, visamā svepyakallako;",
  "anya-e1010n0:192_0": "Ussāhe kallakāleva, kiṃkareyyaakallako;",
  "anya-e1010n0:193_0": "32.",
  "anya-e1010n0:194_0": "Uppajjeyyuṃ rujā svepi, asāto dukkhamā kharā;",
  "anya-e1010n0:195_0": "Puretaraṃva ārabbhe, māpacchā anutāpanaṃ.",
  "anya-e1010n0:196_0": "33.",
  "anya-e1010n0:197_0": "Sattānaṃ nīcakammānaṃ, saraṇopi bhayaṅkaro;",
  "anya-e1010n0:198_0": "Nīcānīcaṃ najānāmi, maraṇāsannatampica.",
  "anya-e1010n0:199_0": "34.",
  "anya-e1010n0:200_0": "Kamma pīḷita sattānaṃ, taṅkhaṇampi bhayubbhavo;",
  "anya-e1010n0:201_0": "Mareyya majjavā svevā, nayuttova pamajjituṃ.",
  "anya-e1010n0:202_0": "35.",
  "anya-e1010n0:203_0": "Puññakkhīṇā pajā khippaṃ, ahetunāpi nassaye;",
  "anya-e1010n0:204_0": "Suddhacitto marissāmi, na kiliṭṭhena cetasā.",
  "anya-e1010n0:205_0": "36.",
  "anya-e1010n0:206_0": "Upacchedāpi me santi, bhavābhavacitā bahū;",
  "anya-e1010n0:207_0": "Chejjaṃ tehāyu ajjāpi, sādhvāsumārabhe mataṃ;",
  "anya-e1010n0:208_0": "37.",
  "anya-e1010n0:209_0": "Kammā parādha sattānaṃ, vināse paccupaṭṭhite;",
  "anya-e1010n0:210_0": "Anayo nayarūpena, buddhimākamya tiṭṭhati.",
  "anya-e1010n0:211_0": "38.",
  "anya-e1010n0:212_0": "Maraṇāsanna taññeva, cinteyya paññavā sato;",
  "anya-e1010n0:213_0": "Evaṃ cintayanto santo, napāpaṃ kattu mussahe.",
  "anya-e1010n0:214_0": "39.",
  "anya-e1010n0:215_0": "Maraṇāsanna taññeva, cinteyya buddhasāvako;",
  "anya-e1010n0:216_0": "Evaṃ cintayanto santo, kadācipi anuṇṇato.",
  "anya-e1010n0:217_0": "40.",
  "anya-e1010n0:218_0": "Addhāga maraṇaṃ pañño, puretaraṃva cintaye;",
  "anya-e1010n0:219_0": "Kare kātabba kammañca, evaṃ so nānusocati.",
  "anya-e1010n0:220_0": "41.",
  "anya-e1010n0:221_0": "Maraṇāsanna saññī so, appamatto vicakkhaṇo;",
  "anya-e1010n0:222_0": "Pattepi maraṇe kāle, na sammuḷho nasokavā.",
  "anya-e1010n0:223_0": "42.",
  "anya-e1010n0:224_0": "Maraṇā sannasaññī so, sodheti attano malaṃ;",
  "anya-e1010n0:225_0": "Nimmalena cuto bhikkhu, natvevā pāya gāmiko.",
  "anya-e1010n0:226_0": "43.",
  "anya-e1010n0:227_0": "Sati āsanna maraṇe,",
  "anya-e1010n0:228_0": "Dūrasaññī pamāda vā;",
  "anya-e1010n0:229_0": "Yo karoti akātabbaṃ,",
  "anya-e1010n0:230_0": "Tadā so atisocati.",
  "anya-e1010n0:231_0": "44.",
  "anya-e1010n0:232_0": "Sati āsannamaraṇe, dūrasaññī pamādavā;",
  "anya-e1010n0:233_0": "Ākiṇṇo pāpadhammehi, pajjhāyi dummano tadā.",
  "anya-e1010n0:234_0": "45.",
  "anya-e1010n0:235_0": "Sati āsanna maraṇe, duṭṭho dosoti thaddhavā;",
  "anya-e1010n0:236_0": "Abhinandati sādeti, tadāso atidukkhito.",
  "anya-e1010n0:237_0": "46.",
  "anya-e1010n0:238_0": "Sati āsannamaraṇe, tuvaṭaṃ na cikicchati;",
  "anya-e1010n0:239_0": "Sañciccāpatti māpanno, tadā so paridevati.",
  "anya-e1010n0:240_0": "47.",
  "anya-e1010n0:241_0": "Sati āsanna maraṇe, gihīhi navakehica;",
  "anya-e1010n0:242_0": "Saṃsaṭṭho na nulomehi, svativassu mukho tadā.",
  "anya-e1010n0:243_0": "48.",
  "anya-e1010n0:244_0": "Sati āsanna maraṇe, kuhako kuladūsako;",
  "anya-e1010n0:245_0": "Micchājīva samāpanno, dunnimittova so cuto.",
  "anya-e1010n0:246_0": "49.",
  "anya-e1010n0:247_0": "Sasokī sahanandīca, dukkhe dukkho sukhe sukho;",
  "anya-e1010n0:248_0": "Gihikammesu ussukko, passaṃ gijjhakūṭaṃ cuto.",
  "anya-e1010n0:249_0": "50.",
  "anya-e1010n0:250_0": "Marissanti anāvajja, kilesātura pīḷito;",
  "anya-e1010n0:251_0": "Kimikhajjavaṇo sāva, bhanto kiṃ sugatiṃ vaje.",
  "anya-e1010n0:252_0": "51.",
  "anya-e1010n0:253_0": "Marissanti anāvajja, dhuradvayaṃ na pūrati;",
  "anya-e1010n0:254_0": "Ganthaṃ vipassanaṃ tandī, kāruññoyeva so cuto.",
  "anya-e1010n0:255_0": "52.",
  "anya-e1010n0:256_0": "Marissanti anāvajja, kilesānaṃ vasānugo;",
  "anya-e1010n0:257_0": "Sambuddhā-ṇaṃ vītikkanto, kāruñño natthi tassamo.",
  "anya-e1010n0:258_0": "53.",
  "anya-e1010n0:259_0": "Marissanti anāvajjaṃ, dhanamesī adhammato;",
  "anya-e1010n0:260_0": "Puññe cintāpi nuppajji, nirayaṃ so manaṃ gato.",
  "anya-e1010n0:261_0": "54.",
  "anya-e1010n0:262_0": "Mareyyanti anāvajjaṃ, dhanaṃ cini adhammato;",
  "anya-e1010n0:263_0": "Citaṃ citaṃ ihevetaṃ, tasmiṃgiddho sa pettiko.",
  "anya-e1010n0:264_0": "55.",
  "anya-e1010n0:265_0": "Atthā gehe nivattante, susāne mittabandhavā;",
  "anya-e1010n0:266_0": "Sukataṃ dukkataṃ kammaṃ, gacchanta manugacchati.",
  "anya-e1010n0:267_0": "56.",
  "anya-e1010n0:268_0": "Mareyyanti anāvajjaṃ, ihatthaṃ vā nuyuñjati;",
  "anya-e1010n0:269_0": "Samparāya manapekkho, sujuṃ vā pāyagāmiko.",
  "anya-e1010n0:270_0": "57.",
  "anya-e1010n0:271_0": "Mareyyanti samāvajja, dhammato dhana mesati;",
  "anya-e1010n0:272_0": "Puññakārī suladdhena, maraṇepi sa modati.",
  "anya-e1010n0:273_0": "58.",
  "anya-e1010n0:274_0": "Pañcasīla sadārakkho, yathābalañca dāyako;",
  "anya-e1010n0:275_0": "Kāle uposathāvāso, so niccaṃ sugatiṃ vajje.",
  "anya-e1010n0:276_0": "59.",
  "anya-e1010n0:277_0": "Dhovāpattimalaṃ khippaṃ, maccu addhā gamissati;",
  "anya-e1010n0:278_0": "Micchāvitakka mucchijja, kara kātabbabhāvanaṃ.",
  "anya-e1010n0:279_0": "60.",
  "anya-e1010n0:280_0": "Atikkantā bahū ratyo, khepetvā mama jīvitaṃ;",
  "anya-e1010n0:281_0": "Mandāyunā pamādena, yutto viharituṃ kathaṃ.",
  "anya-e1010n0:282_0": "61.",
  "anya-e1010n0:283_0": "Hāsantaṃ nandi mattānaṃ, maccusandhīhi tacchaye;",
  "anya-e1010n0:284_0": "Kucchi meyyacuto ajja, ko hāsananditabbako.",
  "anya-e1010n0:285_0": "62.",
  "anya-e1010n0:286_0": "Maccusenāvudhā saṅkhyā, maraṇābhimukho ahaṃ;",
  "anya-e1010n0:287_0": "Accāyitabba kālo yaṃ, ikkhitabba mudikkhatu.",
  "anya-e1010n0:288_0": "63.",
  "anya-e1010n0:289_0": "Puremarāmi daṭṭhabbaṃ,",
  "anya-e1010n0:290_0": "Dakkheyyaṃ maccu essati;",
  "anya-e1010n0:291_0": "Accāyitabba kālo yaṃ,",
  "anya-e1010n0:292_0": "Nokāso hāsatuṭṭhiyā.",
  "anya-e1010n0:293_0": "64.",
  "anya-e1010n0:294_0": "Ākiṇṇamaccusenānaṃ, ajja svevā vināsinaṃ;",
  "anya-e1010n0:295_0": "Addhā pahāya gāmīnaṃ, kiṃ pamāda vihārinā.",
  "anya-e1010n0:296_0": "65.",
  "anya-e1010n0:297_0": "Khaṇamattova paccakkho, ajja svevā atissati;",
  "anya-e1010n0:298_0": "Samparāyo atidīgho, paramparo anantiko.",
  "anya-e1010n0:299_0": "66.",
  "anya-e1010n0:300_0": "Khaṇamattova paccakkho, maccunā taṃ jahissati;",
  "anya-e1010n0:301_0": "Pahāya gamanīye-smiṃ, mahussāho niratthako.",
  "anya-e1010n0:302_0": "67.",
  "anya-e1010n0:303_0": "Samparāyo atidīgho, apātheyye suduttaro;",
  "anya-e1010n0:304_0": "Mahussāhena kātabbo, tadattho dīghadassinā.",
  "anya-e1010n0:305_0": "68.",
  "anya-e1010n0:306_0": "Saddhā bandhatu pātheyyaṃ, tadesanaṃ iheva hi;",
  "anya-e1010n0:307_0": "Bhavantare nalabbheyya, apātheyya tidukkhito.",
  "anya-e1010n0:308_0": "69.",
  "anya-e1010n0:309_0": "Saṃsāra taraṇatthāya, maholumpāni bandhatha;",
  "anya-e1010n0:310_0": "Bhāvanā dāna sīlehi, tivittiṇṇo bhavaṇṇavo.",
  "anya-e1010n0:311_0": "70.",
  "anya-e1010n0:312_0": "Bhuñjaṃ bhuñjaṃ janaṃ kāme,",
  "anya-e1010n0:313_0": "Kālākālā-budhontako;",
  "anya-e1010n0:314_0": "Kantekanteti maṃsāso,",
  "anya-e1010n0:315_0": "Pivaṃpivaṃva kaṃ migaṃ.",
  "anya-e1010n0:316_0": "71.",
  "anya-e1010n0:317_0": "Kāme kāmesanāyeyya,",
  "anya-e1010n0:318_0": "Kālokālo mateṭṭhiyā;",
  "anya-e1010n0:319_0": "Pūre pūretabbaṃ dhammaṃ,",
  "anya-e1010n0:320_0": "Addhā addhāna saṃsaraṃ.",
  "anya-e1010n0:321_0": "72.",
  "anya-e1010n0:322_0": "Mareyyanti anubbiggo, pāpakaṃ kattumussahe;",
  "anya-e1010n0:323_0": "Kareyya hāsanandiñca, cāpallañca pamāda vā.",
  "anya-e1010n0:324_0": "73.",
  "anya-e1010n0:325_0": "Mareyyamiti saṃviggo, leṇameva gavesati;",
  "anya-e1010n0:326_0": "Na hāsi nevanandīca, na cāpallo kadācipi.",
  "anya-e1010n0:327_0": "74.",
  "anya-e1010n0:328_0": "Accuṭṭhita rujaggīhi, accāyāse bhayānake;",
  "anya-e1010n0:329_0": "Nosadhe maraṇāsanne, katapuññaṃva sāta-daṃ.",
  "anya-e1010n0:330_0": "75.",
  "anya-e1010n0:331_0": "Ñātisaṅghā viyojentā, maraṇanta bhusāturā;",
  "anya-e1010n0:332_0": "Sabbaṃ pahāya gantāpi, nanditabbāni puññino.",
  "anya-e1010n0:333_0": "76.",
  "anya-e1010n0:334_0": "Passantā sunimittāni, pākaṭāni sakammunā;",
  "anya-e1010n0:335_0": "Sukhanti maraṇe kāle, numodantā katānica.",
  "anya-e1010n0:336_0": "77.",
  "anya-e1010n0:337_0": "Sāta-dātāni puññāni, evaṃ mahabbhaye api;",
  "anya-e1010n0:338_0": "Sugatiṃ lahunetāni, kātabbāni puretaraṃ.",
  "anya-e1010n0:339_0": "78.",
  "anya-e1010n0:340_0": "Devadūte pakāsetvā, yamapuṭṭho sayaṃkataṃ;",
  "anya-e1010n0:341_0": "Puññaṃ sarati ce satto, tadeva sugatiṃ vaje.",
  "anya-e1010n0:342_0": "79.",
  "anya-e1010n0:343_0": "Pāpa kaḍḍhampi niraye, manaṃ dukkhagataṃ pajaṃ;",
  "anya-e1010n0:344_0": "Dukkhā moceti yaṃpuññaṃ, sadā kātabbameva taṃ.",
  "anya-e1010n0:345_0": "80.",
  "anya-e1010n0:346_0": "Pahāyakaṃva puññañhi, pahātabbaṃva pāpakaṃ;",
  "anya-e1010n0:347_0": "Taṃ padīpandhakāraṃva, dvayaṃ otvā khukaṃ viya.",
  "anya-e1010n0:348_0": "81.",
  "anya-e1010n0:349_0": "Ñātisaṅghā viyojentā, maraṇanta bhusāturā;",
  "anya-e1010n0:350_0": "Sabbaṃ pahāya gantāro, bhayānakāni pāpino.",
  "anya-e1010n0:351_0": "82.",
  "anya-e1010n0:352_0": "Passantā dunnimittāni, pākaṭāni sakammunā;",
  "anya-e1010n0:353_0": "Maraṇe atidukkhanti, nutāpentā katānica.",
  "anya-e1010n0:354_0": "83.",
  "anya-e1010n0:355_0": "Paṭipīḷāni pāpāni, evaṃ mahabbhaye sati;",
  "anya-e1010n0:356_0": "Duggatiṃ lahunetāni, yuttova parivajjituṃ.",
  "anya-e1010n0:357_0": "84.",
  "anya-e1010n0:358_0": "Devadūte pakāsetvā, yamarājena pucchito;",
  "anya-e1010n0:359_0": "Pamādassanti cikkhanto, mahaggimhi turaṃ pati.",
  "anya-e1010n0:360_0": "85.",
  "anya-e1010n0:361_0": "Puññaṃ akarivā māvā, yamarājinda pucchito;",
  "anya-e1010n0:362_0": "Pamādassanti cikkhanto, mahādukkhaṃ turaṃ gami.",
  "anya-e1010n0:363_0": "86.",
  "anya-e1010n0:364_0": "Pāpaṃ akarivā māvā, pucchito yamasāminā;",
  "anya-e1010n0:365_0": "Pamādassanti cikkhanto, tattaṃ guḷaṃ turaṃ gili.",
  "anya-e1010n0:366_0": "87.",
  "anya-e1010n0:367_0": "Jātamattā tijiṇṇāca, āturāca matā vudhā;",
  "anya-e1010n0:368_0": "Devadūte ime pañca, disvā saṃviggataṃ vaje.",
  "anya-e1010n0:369_0": "88.",
  "anya-e1010n0:370_0": "Coditā devadūtehi, ye pamajjanti mānavā;",
  "anya-e1010n0:371_0": "Te dīgharattaṃ socanti, hina kāyū pagānarā.",
  "anya-e1010n0:372_0": "89.",
  "anya-e1010n0:373_0": "Dhuradvaya manārabbha, gihikammādike rato;",
  "anya-e1010n0:374_0": "Kathaṃ gijjhakūṭaṃ sesaṃ, petāvāsaṃ atissati.",
  "anya-e1010n0:375_0": "90.",
  "anya-e1010n0:376_0": "Pariyatti masikkhanto,",
  "anya-e1010n0:377_0": "Nāraddho paṭipattiyaṃ;",
  "anya-e1010n0:378_0": "Alaso dubbitakko so,",
  "anya-e1010n0:379_0": "Kiṃ taṃselaṃ atissati.",
  "anya-e1010n0:380_0": "92.",
  "anya-e1010n0:381_0": "Mocanatthāya pabbajja, saṃkiliṭṭhā pamādino;",
  "anya-e1010n0:382_0": "Sugatyāpica te bhaṭṭhā, atidūrāva muttito.",
  "anya-e1010n0:383_0": "93.",
  "anya-e1010n0:384_0": "Sīdanteva jale khittā, silā mahāva khuddakā;",
  "anya-e1010n0:385_0": "Patanti khuddakenāpi, apāyaṃ pāpa kammunā.",
  "anya-e1010n0:386_0": "94.",
  "anya-e1010n0:387_0": "Patantā khuddakeneva, bahūhi puna pīḷitā;",
  "anya-e1010n0:388_0": "Mokkhokāsaṃ navindanti, pāpaṃ khuddampi nācare.",
  "anya-e1010n0:389_0": "95.",
  "anya-e1010n0:390_0": "Jegucchitthūdarāgamma, punāpi tattha niccagū;",
  "anya-e1010n0:391_0": "Dukkhāti dukkha saṃkiṇṇo, haṭṭhuṃ tuṭṭhuṃ nasakkuṇe.",
  "anya-e1010n0:392_0": "96.",
  "anya-e1010n0:393_0": "Atibyāpiguṇo puñño,",
  "anya-e1010n0:394_0": "Mahāyaso sirindharo;",
  "anya-e1010n0:395_0": "Kucchiyaṃ retasi vāso,",
  "anya-e1010n0:396_0": "Atīva lajjitabbako.",
  "anya-e1010n0:397_0": "97.",
  "anya-e1010n0:398_0": "Maccudukkhaṃ khaṇaṃyeva, atidukkhaṃ taduttari;",
  "anya-e1010n0:399_0": "Mātugāmudare sandhi, patiṭṭhānaṃ bhayānakaṃ.",
  "anya-e1010n0:400_0": "98.",
  "anya-e1010n0:401_0": "Maccudukkhaṃ khaṇaṃyeva, atidukkhaṃ cirattanaṃ;",
  "anya-e1010n0:402_0": "Āma pakkantare sandhi, patiṭṭhānaṃ bhayānakaṃ.",
  "anya-e1010n0:403_0": "99.",
  "anya-e1010n0:404_0": "Duggatyaṃṭhātu taṃdukkhaṃ, suṇa uccakuleapi;",
  "anya-e1010n0:405_0": "Kucchiyaṃ atisambādhe, jalābumhi jigucchite.",
  "anya-e1010n0:406_0": "100.",
  "anya-e1010n0:407_0": "Miḷha semhādi saṃkiṇṇe, ati duggandha vāsite;",
  "anya-e1010n0:408_0": "Gūthakūpe kimīviya, tamejā mūlakammato.",
  "anya-e1010n0:409_0": "101.",
  "anya-e1010n0:410_0": "Paramāṇukāyo ṭhāti, dukkhī nerayiko viya;",
  "anya-e1010n0:411_0": "Dhuvāturo sukhāmisso, āma pakkāsayantare;",
  "anya-e1010n0:412_0": "102.",
  "anya-e1010n0:413_0": "Vedanaṭṭova saṃvaḍḍho, acittoviya niccalo;",
  "anya-e1010n0:414_0": "Dasamāsantare kacce, bahū maranti pāṇino.",
  "anya-e1010n0:415_0": "103.",
  "anya-e1010n0:416_0": "Paripakko pamuñcho so,",
  "anya-e1010n0:417_0": "Atisambādha yonito;",
  "anya-e1010n0:418_0": "Malākiṇṇena gattena,",
  "anya-e1010n0:419_0": "Accāyāso vijāyati.",
  "anya-e1010n0:420_0": "104.",
  "anya-e1010n0:421_0": "Evaṃ maccuñca sandhiñca, vijāyanañca bheravaṃ;",
  "anya-e1010n0:422_0": "Passaṃ nibbindanto santo, virajjeyya bhavanduke.",
  "anya-e1010n0:423_0": "105.",
  "anya-e1010n0:424_0": "Evaṃ maccuñca sandiñca, anussara mabhiṇhaso;",
  "anya-e1010n0:425_0": "Rājaseṭṭhi bhavādimpi, naiccheyya tadanvitaṃ.",
  "anya-e1010n0:426_0": "106.",
  "anya-e1010n0:427_0": "Bhave dukkha macintetvā, bhavāsāya pavattitaṃ;",
  "anya-e1010n0:428_0": "Puññaṃ punappunaṃ deti, sandhiṃ na nibbutiṃ varaṃ.",
  "anya-e1010n0:429_0": "107.",
  "anya-e1010n0:430_0": "Bhave dukkhaṃ vibhāyitvā, nibbindena pavattitaṃ;",
  "anya-e1010n0:431_0": "Puññaṃ bhava matikkamma, nibbānaṃ deti nibbutiṃ.",
  "anya-e1010n0:432_0": "108.",
  "anya-e1010n0:433_0": "Bhave dukkhaṃ saritvāna, maccusandhi sayādikaṃ;",
  "anya-e1010n0:434_0": "Tibhavesu virajjeyyā, ditta geheva sāmiko.",
  "anya-e1010n0:435_0": "109.",
  "anya-e1010n0:436_0": "Santo puññāni karonto, sandhidukkha manussaraṃ;",
  "anya-e1010n0:437_0": "Nibbinda yutta cittena, vajjeyya bhavasāta to.",
  "anya-e1010n0:438_0": "110.",
  "anya-e1010n0:439_0": "Puñña nibbatta ṭhānepi, jegucche sandhisambhavo;",
  "anya-e1010n0:440_0": "Bhava sāta vasā tasmā, dhīro taṃ lagganaṃ caje.",
  "anya-e1010n0:441_0": "3. Asubhabhāvanā niddesa",
  "anya-e1010n0:442_0": "1.",
  "anya-e1010n0:443_0": "Sirimaṃ gaṇikaṃ disvā, dametuṃ rattacetasaṃ;",
  "anya-e1010n0:444_0": "Dassetvā matasārīraṃ, tassā jino idaṃ bravi.",
  "anya-e1010n0:445_0": "2.",
  "anya-e1010n0:446_0": "Caraṃvā yadivā tiṭṭhaṃ, nisinno udavā sayaṃ;",
  "anya-e1010n0:447_0": "Samañcheti pasāreti, esā kāyassa iñjanā.",
  "anya-e1010n0:448_0": "3.",
  "anya-e1010n0:449_0": "Aṭṭhi nhārūhi saṃyutto, taca maṃsāva lepano;",
  "anya-e1010n0:450_0": "Chaviyā kāyo paṭicchanno, yathābhūtaṃ nadissati.",
  "anya-e1010n0:451_0": "4.",
  "anya-e1010n0:452_0": "Antapūro darapūro, yakana peḷassa vatthino;",
  "anya-e1010n0:453_0": "Hadayassa papphāsassa, vakkassa pihakassaca.",
  "anya-e1010n0:454_0": "5.",
  "anya-e1010n0:455_0": "Siṅghānikāya kheḷassa, sedassaca medassaca;",
  "anya-e1010n0:456_0": "Lohitassa lasikāya, pittassaca vasāyaca.",
  "anya-e1010n0:457_0": "6.",
  "anya-e1010n0:458_0": "Athassa navahi sotehi, asuci savati sabbadā;",
  "anya-e1010n0:459_0": "Akkhimhā akkhigūthako, kaṇṇamhā kaṇṇagūthako.",
  "anya-e1010n0:460_0": "7.",
  "anya-e1010n0:461_0": "Siṅghānikāca nāsato, mukhato vamati ekadā;",
  "anya-e1010n0:462_0": "Pittaṃ semhañca vamati, kāyamhā sedajallikā.",
  "anya-e1010n0:463_0": "8.",
  "anya-e1010n0:464_0": "Athassa susiraṃ sīsaṃ,",
  "anya-e1010n0:465_0": "Matthaluṅgassa pūritaṃ;",
  "anya-e1010n0:466_0": "Subhato naṃ maññati bālo,",
  "anya-e1010n0:467_0": "Avijjāya purakkhato.",
  "anya-e1010n0:468_0": "9.",
  "anya-e1010n0:469_0": "Yadāca so mato seti,",
  "anya-e1010n0:470_0": "Uddhumāto vinīlako;",
  "anya-e1010n0:471_0": "Apaviddho susānasmiṃ,",
  "anya-e1010n0:472_0": "Anapekkhā honti ñātayo.",
  "anya-e1010n0:473_0": "10.",
  "anya-e1010n0:474_0": "Khādanti naṃ suvānāca, siṅgālakāca kimiyo;",
  "anya-e1010n0:475_0": "Kākā gijjhāca khādanti, yecaññe santi pāṇakā.",
  "anya-e1010n0:476_0": "11.",
  "anya-e1010n0:477_0": "Sutvāna buddhavacanaṃ, bhikkhu paññāṇavā idha;",
  "anya-e1010n0:478_0": "Sokho naṃ parijānāti, yathābhūtañhi passati.",
  "anya-e1010n0:479_0": "12.",
  "anya-e1010n0:480_0": "Yathāidaṃ tathāetaṃ, yathāetaṃ tathāidaṃ;",
  "anya-e1010n0:481_0": "Ajjhattañca bahiddhāca, kāye chandaṃ virājaye.",
  "anya-e1010n0:482_0": "13.",
  "anya-e1010n0:483_0": "Chanda rāga viratto so, bhikkhu paññāṇavā idha;",
  "anya-e1010n0:484_0": "Ajjhagā amataṃ santiṃ, nibbānaṃ pada maccutaṃ.",
  "anya-e1010n0:485_0": "14.",
  "anya-e1010n0:486_0": "Dvipādako yaṃ asuci, duggandho parihārati;",
  "anya-e1010n0:487_0": "Nānākuṇapa paripūro, vissavanto tatotato.",
  "anya-e1010n0:488_0": "15.",
  "anya-e1010n0:489_0": "Etādisena kāyena, yo maññe unnametave;",
  "anya-e1010n0:490_0": "Paraṃvā avajāneyya, kimaññatra adassanāti;",
  "anya-e1010n0:491_0": "Kāya vicchandanīyasuttaṃ, vijayasuttantipi vattabbaṃ.",
  "anya-e1010n0:492_0": "16.",
  "anya-e1010n0:493_0": "Ra-akkharo siyāggimhi, rova aggiva āgato;",
  "anya-e1010n0:494_0": "Tasmā rāgoti vattabbo, taṇhāva niccatāpikā.",
  "anya-e1010n0:495_0": "17.",
  "anya-e1010n0:496_0": "Abhiṇhameva rāgaggi, dayhate subhasaññinaṃ;",
  "anya-e1010n0:497_0": "Kimikhajjavaṇo sāva, dukkhī rāgī sa sabbadā.",
  "anya-e1010n0:498_0": "18.",
  "anya-e1010n0:499_0": "Dukkhī piya maladdhāna, laddhāpya paripuṇṇato;",
  "anya-e1010n0:500_0": "Natthi rāgaggikhandhassa, piyindhena hi puṇṇatā.",
  "anya-e1010n0:501_0": "19.",
  "anya-e1010n0:502_0": "Natthi rāgasamo aggi,",
  "anya-e1010n0:503_0": "Iti vuttaṃ mahesinā;",
  "anya-e1010n0:504_0": "Tena rāgagginā daḍḍho,",
  "anya-e1010n0:505_0": "Sabbo loko tidukkhito.",
  "anya-e1010n0:506_0": "20.",
  "anya-e1010n0:507_0": "Ekassa pivitaṃ khīraṃ, catū dadhi jalā bahu;",
  "anya-e1010n0:508_0": "Rāgahetu bhave sandhi, ṭṭhānaṃ anamataggikaṃ.",
  "anya-e1010n0:509_0": "21.",
  "anya-e1010n0:510_0": "Catūdami jalā bhiyyo, sīsacchedana lohitaṃ;",
  "anya-e1010n0:511_0": "Rāgahetu bhave macca, bhayaṃ anamataggikaṃ.",
  "anya-e1010n0:512_0": "22.",
  "anya-e1010n0:513_0": "Ekassa rudato assu, catū dadhi jalā bahu;",
  "anya-e1010n0:514_0": "Dukkhaṃ anamataggaṃva, taṃhetu paridevanaṃ.",
  "anya-e1010n0:515_0": "23.",
  "anya-e1010n0:516_0": "Tattāyo guḷa gilita, vadhaggi dayhanā dikaṃ;",
  "anya-e1010n0:517_0": "Asaṅkhyeyyaṃ mahādukkhaṃ, taṃhetu niraye labhi.",
  "anya-e1010n0:518_0": "24.",
  "anya-e1010n0:519_0": "Eka dvitti catu pañca, buddhuppādepya mocitaṃ;",
  "anya-e1010n0:520_0": "Khuppipāsita nijjhāmaṃ, labhi taṃhetu pettikaṃ.",
  "anya-e1010n0:521_0": "25.",
  "anya-e1010n0:522_0": "Tiracchāne asūreca, dukkhaṃ nānāvidhaṃ labhi;",
  "anya-e1010n0:523_0": "Namataggika saṃsāre, sabbantaṃ rāgahetukaṃ.",
  "anya-e1010n0:524_0": "26.",
  "anya-e1010n0:525_0": "Ekassekena kappena, puggalassaṭṭhi sañcayo;",
  "anya-e1010n0:526_0": "Sace saṃhārito assa, vepulla pabbatādhiko.",
  "anya-e1010n0:527_0": "27.",
  "anya-e1010n0:528_0": "Eka kappe idaṃ dukkhaṃ, nādikappesu kākathā;",
  "anya-e1010n0:529_0": "Rāgo nanu mahāverī, bālo jano ta micchati.",
  "anya-e1010n0:530_0": "28.",
  "anya-e1010n0:531_0": "Rāgasuddhi asokoca, niddukkho ñāyapattica;",
  "anya-e1010n0:532_0": "Nibbānaṃ pañca paccakkhā, asubhāya phalā matā.",
  "anya-e1010n0:533_0": "29.",
  "anya-e1010n0:534_0": "Asubhaggahaṇaṃ jhāyī, mitā sindriya saṃvaro;",
  "anya-e1010n0:535_0": "Somitya mukkaṭṭhāvācā, chaḷime rāga suddhiyā.",
  "anya-e1010n0:536_0": "30.",
  "anya-e1010n0:537_0": "Niccuggarāga rogīnaṃ, asubhā vātulosadhā;",
  "anya-e1010n0:538_0": "Rāgayakkhābhi gayhānaṃ, asubhā manta muttaraṃ.",
  "anya-e1010n0:539_0": "31.",
  "anya-e1010n0:540_0": "Sajīvakāca nijjīvā, asubhā duvidhā matā;",
  "anya-e1010n0:541_0": "Sajīvā kesalomādi, dasevime ajīvakā.",
  "anya-e1010n0:542_0": "32.",
  "anya-e1010n0:543_0": "Uddhumātaka vīnīlaṃ, vipubbakaṃ vichiddakaṃ;",
  "anya-e1010n0:544_0": "Vikkhāyitaka vikkhittaṃ, hativikkhitta lohitaṃ.",
  "anya-e1010n0:545_0": "33.",
  "anya-e1010n0:546_0": "Puḷuva ṭṭhika miccesu, laddhā aññataraṃ sato;",
  "anya-e1010n0:547_0": "Ratana vānapasseyya, yathā cetasi pākaṭaṃ.",
  "anya-e1010n0:548_0": "34.",
  "anya-e1010n0:549_0": "Mataṃ khajjaṃ sa maṃsañca, nilohitaṃ nimaṃsakaṃ;",
  "anya-e1010n0:550_0": "Vikkhittaṃ seta puñjaṭṭhiṃ, navadhā putimikkhaye.",
  "anya-e1010n0:551_0": "35.",
  "anya-e1010n0:552_0": "Maccuto parimuccāmi, paṭivatti yimā yiti;",
  "anya-e1010n0:553_0": "Payojana samāvajja, moditabbaṃ jigucchake.",
  "anya-e1010n0:554_0": "36.",
  "anya-e1010n0:555_0": "Sajīvake jigucchatthaṃ, nijjīvā subha mīritaṃ;",
  "anya-e1010n0:556_0": "Tathūpamo ayaṃkāyo, evameva bhavissati.",
  "anya-e1010n0:557_0": "37.",
  "anya-e1010n0:558_0": "Evaṃdhammo ayaṃkāyo, evaṃbhāvī natikkamo;",
  "anya-e1010n0:559_0": "Iccupa saṃhare disvā, ekadviha matādikaṃ.",
  "anya-e1010n0:560_0": "38.",
  "anya-e1010n0:561_0": "Yathā idaṃ tathāetaṃ, yathāetaṃ tathā idaṃ;",
  "anya-e1010n0:562_0": "Jegucchaṃ paṭikūlyañca, kāye iccupa saṃhare.",
  "anya-e1010n0:563_0": "39.",
  "anya-e1010n0:564_0": "Uddhumāta vinīlādi,",
  "anya-e1010n0:565_0": "Paṭikūlyo jigucchito;",
  "anya-e1010n0:566_0": "Tathevāyampi me kāyo,",
  "anya-e1010n0:567_0": "Viseso nāyu-sāyuva.",
  "anya-e1010n0:568_0": "40.",
  "anya-e1010n0:569_0": "Uddhumāta vinīlādo, sobhaṇaṃ natthi kiñcipi;",
  "anya-e1010n0:570_0": "Imasmiṃpi me kāye, gavesantopi sabbaso.",
  "anya-e1010n0:571_0": "41.",
  "anya-e1010n0:572_0": "Paṭikūlavasā dhātu, vasāca dvippakārato;",
  "anya-e1010n0:573_0": "Paccavekkheyyimaṃ kāyaṃ, icchaṃ virāga mattani.",
  "anya-e1010n0:574_0": "42.",
  "anya-e1010n0:575_0": "Vaṇṇa saṇṭhāna gandhehi, āsayo kāsatopica;",
  "anya-e1010n0:576_0": "Jeguccha paṭikūlyāca, kesā na tuṭṭhamānitā.",
  "anya-e1010n0:577_0": "43.",
  "anya-e1010n0:578_0": "Iti kesesu ikkheyya,",
  "anya-e1010n0:579_0": "Lomā dīsupyayaṃ nayo;",
  "anya-e1010n0:580_0": "Dvattiṃsevañhi koṭṭhāse,",
  "anya-e1010n0:581_0": "Paccavekkhe visuṃvisuṃ.",
  "anya-e1010n0:582_0": "44.",
  "anya-e1010n0:583_0": "Kāyato bahinikkhantaṃ, paṭikūlyaṃ jigucchitaṃ;",
  "anya-e1010n0:584_0": "Anikkhantampi jegucchaṃ, paṭikūlyaṃva tassamaṃ.",
  "anya-e1010n0:585_0": "45.",
  "anya-e1010n0:586_0": "Saṅkhatampi yathā vaccaṃ, manuññataṃ na pāpuṇe;",
  "anya-e1010n0:587_0": "Upakkama sahassehi, evaṃ kesādikampica.",
  "anya-e1010n0:588_0": "46.",
  "anya-e1010n0:589_0": "Sabhāva paṭikūlyaṃva, ekampi vacca puñjakaṃ;",
  "anya-e1010n0:590_0": "Nanu jegucchitā bhiyyo, dvattiṃsa vaccapuñjakā.",
  "anya-e1010n0:591_0": "47.",
  "anya-e1010n0:592_0": "Paccekampi paṭikūlyaṃ, kesādikaṃ sabhāvato;",
  "anya-e1010n0:593_0": "Kesādidvattiṃsa puñjo, bhiyyo jegucchito nanu.",
  "anya-e1010n0:594_0": "48.",
  "anya-e1010n0:595_0": "Puñjitesveva kantesu, kantohoti sa puñjako;",
  "anya-e1010n0:596_0": "Puñjitesu akantesa, akantova sa puñjako.",
  "anya-e1010n0:597_0": "49.",
  "anya-e1010n0:598_0": "Paccekaṃ vinibhuttesa, kesa loma nakhādisu;",
  "anya-e1010n0:599_0": "Natthi taññā kumārīvā, mukhahatthādikānivā.",
  "anya-e1010n0:600_0": "50.",
  "anya-e1010n0:601_0": "Sampiṇḍi tesu tesveva,",
  "anya-e1010n0:602_0": "Kuto tā tāni āgatā;",
  "anya-e1010n0:603_0": "Paññatti matta mevesā,",
  "anya-e1010n0:604_0": "Jigucchaññā na kācipi.",
  "anya-e1010n0:605_0": "51.",
  "anya-e1010n0:606_0": "Santaṃ cinteyya nāsantaṃ, santa cintayato sukhaṃ;",
  "anya-e1010n0:607_0": "Asantaṃ parikappento, nānādukkhehi tappati.",
  "anya-e1010n0:608_0": "52.",
  "anya-e1010n0:609_0": "Nāvajja santajegucchaṃ, saññaṃ asati kātuna;",
  "anya-e1010n0:610_0": "Subhā itthīti gāraggi, uppajji subhasaññino.",
  "anya-e1010n0:611_0": "53.",
  "anya-e1010n0:612_0": "Asantaṃva abhūtaṃva, passe rāgaggijotiyā;",
  "anya-e1010n0:613_0": "Tāya santañca bhūtañca, na passati kadācipi.",
  "anya-e1010n0:614_0": "54.",
  "anya-e1010n0:615_0": "Ekassa pivitaṃ khīraṃ, sīsacchedana lohitaṃ;",
  "anya-e1010n0:616_0": "Rudato assu taṃhetu, catūdadhi jalā bahu.",
  "anya-e1010n0:617_0": "55.",
  "anya-e1010n0:618_0": "Āyatimpi atīteva, saṃsarantassa hessati;",
  "anya-e1010n0:619_0": "Rāgaṃ hantu manīhoce, khīraṃ assuca lohitaṃ.",
  "anya-e1010n0:620_0": "56.",
  "anya-e1010n0:621_0": "Subhasaññāya so vaḍḍho,",
  "anya-e1010n0:622_0": "Tadabhāve sa nassati;",
  "anya-e1010n0:623_0": "Thiraṃ hantuṃ na taṃsaññaṃ,",
  "anya-e1010n0:624_0": "Sakkā sithila vīriyo.",
  "anya-e1010n0:625_0": "57.",
  "anya-e1010n0:626_0": "Ussoḷhi vīriyo hutvā, brūheyyāsubha bhāvanaṃ;",
  "anya-e1010n0:627_0": "Subhasaññāppa hānāya, pariccajjāpi jīvitaṃ.",
  "anya-e1010n0:628_0": "58.",
  "anya-e1010n0:629_0": "Aññakicca mupekkhāya, brūheyyāsubha bhāvanaṃ;",
  "anya-e1010n0:630_0": "Mandi hutveha rāgaggi, nibbāyissati āyatiṃ.",
  "anya-e1010n0:631_0": "59.",
  "anya-e1010n0:632_0": "Kiccaṃ me idameveti, brūheyyāsubha bhāvanaṃ;",
  "anya-e1010n0:633_0": "Dāni mandaggi hutvāna, pāmojjaṃ ve labhissati.",
  "anya-e1010n0:634_0": "60.",
  "anya-e1010n0:635_0": "Kāye daṭṭhabba jegucchaṃ, apassanto pamādavā;",
  "anya-e1010n0:636_0": "Aladdhā kiñci pāmojjaṃ, pabbajjampi na modati.",
  "anya-e1010n0:637_0": "61.",
  "anya-e1010n0:638_0": "Pure marāmi kāye smiṃ, passā mi passitabbakaṃ;",
  "anya-e1010n0:639_0": "Iccā raddho vītiṃladdhā, pabbajjaṃ atimodati.",
  "anya-e1010n0:640_0": "62.",
  "anya-e1010n0:641_0": "Kāye daṭṭhabba jegucchaṃ, apassanto pamāda vā;",
  "anya-e1010n0:642_0": "Moghaṃva dullabhātīto, mahājānīyataṃ gato.",
  "anya-e1010n0:643_0": "63.",
  "anya-e1010n0:644_0": "Santaṃ bhūtañca jegucchaṃ, rāgagginā apassiyaṃ;",
  "anya-e1010n0:645_0": "Paññāpadīpajotena, samikkheyya abhiṇhaso.",
  "anya-e1010n0:646_0": "64.",
  "anya-e1010n0:647_0": "Santaṃ bhūtañca kāye smiṃ, daṭṭhukāmo sadāsato;",
  "anya-e1010n0:648_0": "Paññāpadīpakeneva, dakkhe na rāgīsīkhinā.",
  "anya-e1010n0:649_0": "65.",
  "anya-e1010n0:650_0": "Jegucchitena kāyena, nikkhantena jigucchato;",
  "anya-e1010n0:651_0": "Ajja svevā vinaṭṭhena, nāla munnamituṃ sato.",
  "anya-e1010n0:652_0": "66.",
  "anya-e1010n0:653_0": "Kīdisaṃ maṃ tuvaṃ maññi, ahaṃ sabba jegucchako;",
  "anya-e1010n0:654_0": "Jegucchatoca nikkhanto, icceva vattu marahati.",
  "anya-e1010n0:655_0": "67.",
  "anya-e1010n0:656_0": "Kāye jegucchasaññaṃva, kare sabbiriyā pathe;",
  "anya-e1010n0:657_0": "Tasmiṃ tuṭṭhabbakaṃ natthi, piyāyitaṃ mamāyitaṃ.",
  "anya-e1010n0:658_0": "68.",
  "anya-e1010n0:659_0": "Subhāya nava mattānaṃ, asubhā paripācaye;",
  "anya-e1010n0:660_0": "Santo pakkassa saṃsāro, nanto navassa rāgino.",
  "anya-e1010n0:661_0": "69.",
  "anya-e1010n0:662_0": "Kāye asubha saññāya, paripakka sabhāvino;",
  "anya-e1010n0:663_0": "Ālambesu acāpallā, thirā sambuddha sāsane.",
  "anya-e1010n0:664_0": "70.",
  "anya-e1010n0:665_0": "Anto gocarikā pakkā, bahi gocarikā navā;",
  "anya-e1010n0:666_0": "Pakkā nāsāya uccā te, nīcāyeva navā sino.",
  "anya-e1010n0:667_0": "71.",
  "anya-e1010n0:668_0": "Navānavā subhābhogī, nīcānīcā bhigāmino;",
  "anya-e1010n0:669_0": "Pakkā pakkāva dhījhāyī, santāsantā virāgino.",
  "anya-e1010n0:670_0": "72.",
  "anya-e1010n0:671_0": "Sakkā sakkā na dassetuṃ, subhaṃsubhaṃ sataṃsataṃ;",
  "anya-e1010n0:672_0": "Dhīrādhīrāga mujjhanti, kāye kāye kriyekriye.",
  "anya-e1010n0:673_0": "73.",
  "anya-e1010n0:674_0": "Sakkā sakkāpi taṃ kātuṃ, subhaṃsubhaṃ na dhīmayaṃ;",
  "anya-e1010n0:675_0": "Santosantojigucchaññū, na vānavā subhesako.",
  "anya-e1010n0:676_0": "74.",
  "anya-e1010n0:677_0": "Dukāyaṃ suti cintetvā, mamāyantā mahātapā;",
  "anya-e1010n0:678_0": "Tapaṃ nibbāyituṃ icchaṃ, dukāyaṃ duti cintaye.",
  "anya-e1010n0:679_0": "75.",
  "anya-e1010n0:680_0": "Yvāsubhaṃ subhato maññi, konubālotaduttari;",
  "anya-e1010n0:681_0": "Andho ummattakovā so, nattānaṃ maññate tathā.",
  "anya-e1010n0:682_0": "76.",
  "anya-e1010n0:683_0": "Saritabbaka mevetaṃ, kāye jeguccha puñjataṃ;",
  "anya-e1010n0:684_0": "Mandarāgo manosītaṃ, labheyya tamanussanaṃ.",
  "anya-e1010n0:685_0": "77.",
  "anya-e1010n0:686_0": "Gihibhāve apāyeca, rāgayakkhandha ninnitā;",
  "anya-e1010n0:687_0": "Maṃpi nessati soyakkho, sādemice tadāgataṃ.",
  "anya-e1010n0:688_0": "78.",
  "anya-e1010n0:689_0": "Abhiṇha gāhinaṃ rāga, yakkhaṃ ananta dukkha daṃ;",
  "anya-e1010n0:690_0": "Asubhā tula mantena, vārehi taṃ sa bhāyati.",
  "anya-e1010n0:691_0": "79.",
  "anya-e1010n0:692_0": "Rāgayakkho bahumāyo, saddhāmettā divesavā;",
  "anya-e1010n0:693_0": "Rāgampi kusalaṃ maññi, jano teneva vañcito.",
  "anya-e1010n0:694_0": "80.",
  "anya-e1010n0:695_0": "Āturaṃ asuciṃ putiṃ, passa nande samussayaṃ;",
  "anya-e1010n0:696_0": "Uggharantaṃ paggharantaṃ, bālānaṃ abhipatthitaṃ.",
  "anya-e1010n0:697_0": "81.",
  "anya-e1010n0:698_0": "Subhato naṃ maññati bālo, avijjāya purakkhato;",
  "anya-e1010n0:699_0": "Iccāha bhagavā nindi, bāloti subhasaññinaṃ.",
  "anya-e1010n0:700_0": "82.",
  "anya-e1010n0:701_0": "Nhāruṭṭhi taca maṃsāni, saraṃ sataṃ na nindito;",
  "anya-e1010n0:702_0": "Buddhanindāya mocetuṃ, tānārabbha anussare.",
  "anya-e1010n0:703_0": "83.",
  "anya-e1010n0:704_0": "Maññitvā attano bālyaṃ, asubhe subhadassino;",
  "anya-e1010n0:705_0": "Vāyāmeyya abālāya, kāyaṃ asubhato saraṃ.",
  "anya-e1010n0:706_0": "84.",
  "anya-e1010n0:707_0": "Attānaṃ garahitvāna, bālaṃ viparidassinaṃ;",
  "anya-e1010n0:708_0": "Subhasaññaṃ pahinneyya, kareyyāsubha saññitaṃ.",
  "anya-e1010n0:709_0": "85.",
  "anya-e1010n0:710_0": "Visa bhesajjarukkhaṭṭho, ahi ḍaṃseyyasosato;",
  "anya-e1010n0:711_0": "Yathā tasseva paṇṇādiṃ, khādetvā visa mujjahe.",
  "anya-e1010n0:712_0": "86.",
  "anya-e1010n0:713_0": "Evaṃ rāgo samuppajje, kāye gandhādi vāsite;",
  "anya-e1010n0:714_0": "Anto tasseva jegucchaṃ, cintetvā rāga mujjahe.",
  "anya-e1010n0:715_0": "87.",
  "anya-e1010n0:716_0": "Jigucchitena kāyena, apassanto jigucchataṃ;",
  "anya-e1010n0:717_0": "Unnameti avaññāti, avijjāya purakkhato.",
  "anya-e1010n0:718_0": "88.",
  "anya-e1010n0:719_0": "Āyatiṃ maggalābhāya, bījaṃ kareyya bhāvanaṃ;",
  "anya-e1010n0:720_0": "Bījā bhāve kuto maggo, maggabījā hi bhāvanā.",
  "anya-e1010n0:721_0": "89.",
  "anya-e1010n0:722_0": "Maggabījo apāyepi, nimmuggo samaye gate;",
  "anya-e1010n0:723_0": "Ummujjitvāva buddhānaṃ, maggaṃ labheyya santike.",
  "anya-e1010n0:724_0": "90.",
  "anya-e1010n0:725_0": "Ajījassa tu saṃsāro, dīghoyeva anantiko;",
  "anya-e1010n0:726_0": "Tasmāhi bhāvanābījaṃ, kareyya mocanatthiko.",
  "anya-e1010n0:727_0": "91.",
  "anya-e1010n0:728_0": "Abhiṇha pīḷitaṃ rāgaṃ, asubhāya nivāraye;",
  "anya-e1010n0:729_0": "Mandīhutvā pahīyeyya, rāgo asubha bhīruko.",
  "anya-e1010n0:730_0": "92.",
  "anya-e1010n0:731_0": "Mājegucchaṃ mamāyetha, sāva jegucchamāmako;",
  "anya-e1010n0:732_0": "Ananta dukkha māpādi, jegucchita mamāyanā.",
  "anya-e1010n0:733_0": "93.",
  "anya-e1010n0:734_0": "Maṃsalaggo tacacchanno,",
  "anya-e1010n0:735_0": "Nhārubandho ṭṭhipuñjako;",
  "anya-e1010n0:736_0": "Moheti chaviyā lokaṃ,",
  "anya-e1010n0:737_0": "Mahādukkho sa mohito.",
  "anya-e1010n0:738_0": "94.",
  "anya-e1010n0:739_0": "Nhāruṭṭhi taca maṃsehi, rāgavaḍḍhaki saṅkhate;",
  "anya-e1010n0:740_0": "Gehe rogā putī pāpā, vasanti kucchitā sadā.",
  "anya-e1010n0:741_0": "95.",
  "anya-e1010n0:742_0": "Luṅgantā vīsa bhūdhātū, pittādī dvādasambuva;",
  "anya-e1010n0:743_0": "Tāpaṃ jiraṃ dahaṃ pakkaṃ, caturaggi chavāyukā.",
  "anya-e1010n0:744_0": "96.",
  "anya-e1010n0:745_0": "Adhoddhaṃ kucchi koṭṭhāsā,",
  "anya-e1010n0:746_0": "Aṅgacārīca pāṇakā;",
  "anya-e1010n0:747_0": "Dhātuyoyeva kāyesmiṃ,",
  "anya-e1010n0:748_0": "Dvitālīsa anaññakā.",
  "anya-e1010n0:749_0": "97.",
  "anya-e1010n0:750_0": "Yathā bahi tathā ajjhattaṃ, dhātū bhvāpā nalānilā;",
  "anya-e1010n0:751_0": "Name nāhaṃ naattāti, saṃmaseyya punappunanti.",
  "anya-e1010n0:752_0": "4. Mettābhāvanāniddesa",
  "anya-e1010n0:753_0": "1.",
  "anya-e1010n0:754_0": "Mettā bhāvana micchampi, suṇa buddhavaco yidaṃ;",
  "anya-e1010n0:755_0": "Dosa niggahaṇatthāya, doso mettāyaverihi.",
  "anya-e1010n0:756_0": "2.",
  "anya-e1010n0:757_0": "Akkocchimaṃ avadhimaṃ, ajinimaṃ ahāsime;",
  "anya-e1010n0:758_0": "Yeca taṃ upanayhanti, veraṃ tesaṃ nasammati.",
  "anya-e1010n0:759_0": "3.",
  "anya-e1010n0:760_0": "Akkocchimaṃ avadhimaṃ, ajinimaṃ ahāsime;",
  "anya-e1010n0:761_0": "Yecataṃ nupanayhanti, veraṃ tesaṃ upasammati.",
  "anya-e1010n0:762_0": "4.",
  "anya-e1010n0:763_0": "Nahiverena verāni, sammantidha kudācana;",
  "anya-e1010n0:764_0": "Averenaca sammanti, esadhammo sanantano.",
  "anya-e1010n0:765_0": "5.",
  "anya-e1010n0:766_0": "Pareca navijānanti, maya mettha yamāmase;",
  "anya-e1010n0:767_0": "Yeca tattha vijānanti, tato sammanti medhagā.",
  "anya-e1010n0:768_0": "6.",
  "anya-e1010n0:769_0": "Kuddho atthaṃ najānāti, kuddho dhammaṃ napassati;",
  "anya-e1010n0:770_0": "Sadā andhatamaṃ hoti, yaṃkodho sahatenaraṃ.",
  "anya-e1010n0:771_0": "7.",
  "anya-e1010n0:772_0": "Ubhinna matthaṃ carati, attanoca parassaca;",
  "anya-e1010n0:773_0": "Paraṃ saṃkuppitaṃ ñatvā, yo sato upasammati.",
  "anya-e1010n0:774_0": "8.",
  "anya-e1010n0:775_0": "Tasseva tena pāpiyyo, yo kuddhaṃ paṭikujjhati;",
  "anya-e1010n0:776_0": "Kuddhaṃ apaṭikujjhanto, saṅgāmaṃ jeti dujjayaṃ.",
  "anya-e1010n0:777_0": "9.",
  "anya-e1010n0:778_0": "Khantī paramaṃ tapo titikkhā,",
  "anya-e1010n0:779_0": "Nibbānaṃ paramaṃ vadanti buddhā;",
  "anya-e1010n0:780_0": "Nahi pabbajito parūpaghātī,",
  "anya-e1010n0:781_0": "Nasamaṇo hoti paraṃ viheṭhayanto.",
  "anya-e1010n0:782_0": "10.",
  "anya-e1010n0:783_0": "Akodhena jine kodhaṃ, asādhuṃ sādhunā jine;",
  "anya-e1010n0:784_0": "Jine kadariyaṃ dānena, saccenā likavādinaṃ.",
  "anya-e1010n0:785_0": "11.",
  "anya-e1010n0:786_0": "Yo ve uppatitaṃ kodhaṃ, rathaṃ bhantaṃva vāraye;",
  "anya-e1010n0:787_0": "Ta mahaṃ sārathī brūmi, rasmiggāho itarojano.",
  "anya-e1010n0:788_0": "12.",
  "anya-e1010n0:789_0": "Purisassa hi jātassa, kudhārī jāyate mukhe;",
  "anya-e1010n0:790_0": "Yāya chindati attānaṃ, bālo dubbhāsitaṃbhaṇaṃ.",
  "anya-e1010n0:791_0": "13.",
  "anya-e1010n0:792_0": "Selo yathā ekagghano, vātena nasamīrati;",
  "anya-e1010n0:793_0": "Evaṃ nindā pasaṃsāsu, nasamiñjanti paṇḍitā.",
  "anya-e1010n0:794_0": "14.",
  "anya-e1010n0:795_0": "Samānabhāgaṃ krubbetha, gāme akkuṭṭha vanditaṃ;",
  "anya-e1010n0:796_0": "Manopadosaṃ rakkheyya, santo anuṇṇato siyā.",
  "anya-e1010n0:797_0": "15.",
  "anya-e1010n0:798_0": "Naparo paraṃ nikuppetha, nātimaññetha katthaci nakiñci;",
  "anya-e1010n0:799_0": "Byārosanā paṭighasaññā, naññamaññassa dukkha miccheyya.",
  "anya-e1010n0:800_0": "16.",
  "anya-e1010n0:801_0": "Mātā yathā niyaṃ putta,",
  "anya-e1010n0:802_0": "Māyusā ekaputta manurakkhe;",
  "anya-e1010n0:803_0": "Evampi sabba bhūtesu,",
  "anya-e1010n0:804_0": "Mānasaṃ bhāvaye aparimāṇaṃ.",
  "anya-e1010n0:805_0": "17.",
  "anya-e1010n0:806_0": "Sutvāna dusito bahuṃ vācaṃ,",
  "anya-e1010n0:807_0": "Samaṇānaṃvā puthujanānaṃ;",
  "anya-e1010n0:808_0": "Pharusena hi na paṭivajjā,",
  "anya-e1010n0:809_0": "Na hi santo paṭiseniṃ karonti.",
  "anya-e1010n0:810_0": "18.",
  "anya-e1010n0:811_0": "Saccaṃ bhaṇe nakujjheyya, dajjā appampi yācito;",
  "anya-e1010n0:812_0": "Etehi tīhi ṭhānehi, gacche devāna santike.",
  "anya-e1010n0:813_0": "19.",
  "anya-e1010n0:814_0": "Na paresaṃ vilomāni, na paresaṃ katākataṃ;",
  "anya-e1010n0:815_0": "Attanova avekkheyya, katāni akatānica.",
  "anya-e1010n0:816_0": "20.",
  "anya-e1010n0:817_0": "Su dasaṃ vajjamaññesaṃ, attano pana duddasaṃ;",
  "anya-e1010n0:818_0": "Paresañhi so vajjāni, ophunāti yathā bhusaṃ;",
  "anya-e1010n0:819_0": "Attano pana chādeti, kaliṃva kitavā saṭṭho.",
  "anya-e1010n0:820_0": "21.",
  "anya-e1010n0:821_0": "Nidhīnaṃva pavattānaṃ, yaṃ passe vajjadassinaṃ;",
  "anya-e1010n0:822_0": "Niggayhavādiṃ medhāviṃ, tādisaṃ paṇḍitaṃ bhaje.",
  "anya-e1010n0:823_0": "22.",
  "anya-e1010n0:824_0": "Tādisaṃ bhajamānassa,",
  "anya-e1010n0:825_0": "Seyyohoti napāpiyo;",
  "anya-e1010n0:826_0": "Iti vuttaṃ munindena,",
  "anya-e1010n0:827_0": "Tilokaggena satthunā.",
  "anya-e1010n0:828_0": "23.",
  "anya-e1010n0:829_0": "Mettā gandhena vāsento,",
  "anya-e1010n0:830_0": "Dosaṃ dūrekare budho;",
  "anya-e1010n0:831_0": "Dūrāsannesu sabbesu,",
  "anya-e1010n0:832_0": "Attano verikesupi.",
  "anya-e1010n0:833_0": "24.",
  "anya-e1010n0:834_0": "Hane dosū panāhāni, anattha kārakāni hi;",
  "anya-e1010n0:835_0": "Tesva santesu sabbesu, mettāhoti sunimmalā.",
  "anya-e1010n0:836_0": "25.",
  "anya-e1010n0:837_0": "Sataṃ dujjana vākyehi, namano yāti vikriyaṃ;",
  "anya-e1010n0:838_0": "Nahitāpayituṃ sakkā, gaṅgānadiṃ tiṇukkayā.",
  "anya-e1010n0:839_0": "26.",
  "anya-e1010n0:840_0": "Nahi nindā pasaṃsāhi, sataṃ manovikāratā;",
  "anya-e1010n0:841_0": "Na kadācipi kampeyya, vātehi selapabbato.",
  "anya-e1010n0:842_0": "27.",
  "anya-e1010n0:843_0": "Nadiyaṃ khuddakā nāvā, vicīhi unnatonatā;",
  "anya-e1010n0:844_0": "Mahānāvā nakampanti, mahantīhi vicīhipi.",
  "anya-e1010n0:845_0": "28.",
  "anya-e1010n0:846_0": "Loke pasaṃsa nindāhi, dujjanovunnatonato;",
  "anya-e1010n0:847_0": "Santopañño nacalati, mahānindā thutīhipi.",
  "anya-e1010n0:848_0": "29.",
  "anya-e1010n0:849_0": "Seloselo nileheva,",
  "anya-e1010n0:850_0": "Vaṇṇāvaṇṇā asassatā;",
  "anya-e1010n0:851_0": "Lābhālābhā sukhādukkhā,",
  "anya-e1010n0:852_0": "Yasāyasā nakampati.",
  "anya-e1010n0:853_0": "30.",
  "anya-e1010n0:854_0": "Khamādhagga karetassa, dujjano kiṃ karissati;",
  "anya-e1010n0:855_0": "Atiṇe patito aggi, sayameva pasambhati.",
  "anya-e1010n0:856_0": "31.",
  "anya-e1010n0:857_0": "Sayameva sakattānaṃ, maccubbhayena tacchatu;",
  "anya-e1010n0:858_0": "Māññe tacchatu dosena, kimatthaṃ aññatacchanaṃ.",
  "anya-e1010n0:859_0": "32.",
  "anya-e1010n0:860_0": "Māññe taccha tudosena, naseyyo aññatacchanaṃ;",
  "anya-e1010n0:861_0": "Māñño taṃ ahibyaggheva, domanassena bhāyatu.",
  "anya-e1010n0:862_0": "33.",
  "anya-e1010n0:863_0": "Nissāya garukātabbaṃ, bahūnaṃ pāpamocanaṃ;",
  "anya-e1010n0:864_0": "Acāpallena santena, garukātabbataṃ vaje.",
  "anya-e1010n0:865_0": "34.",
  "anya-e1010n0:866_0": "Nissāya garukātabbaṃ, bahūnaṃ puññavaḍḍhanaṃ;",
  "anya-e1010n0:867_0": "Garukātabbataṃ gacche, dhītiyā sīla guttiyā.",
  "anya-e1010n0:868_0": "35.",
  "anya-e1010n0:869_0": "Santaṃ hi sīlavaṃ dhītiṃ, hirottappena bhāyati;",
  "anya-e1010n0:870_0": "Dujjanaṃ domanassena, ahibyaggheva bhāyati.",
  "anya-e1010n0:871_0": "36.",
  "anya-e1010n0:872_0": "Napharusāya vācāya, aññe dameyya paṇḍito;",
  "anya-e1010n0:873_0": "Attānaṃva dametvāna, aññe saṇhena ovade.",
  "anya-e1010n0:874_0": "37.",
  "anya-e1010n0:875_0": "Citte saṇhe asaṇhāpi, navācāpharusā bhave;",
  "anya-e1010n0:876_0": "Tasmā ovā danādīsu, rakkheyya thaddhacittato.",
  "anya-e1010n0:877_0": "38.",
  "anya-e1010n0:878_0": "Attāna movadatthāya, sikkheyya buddhabhāsitaṃ;",
  "anya-e1010n0:879_0": "Parampi anukampāya, icchanto anusāsaye.",
  "anya-e1010n0:880_0": "39.",
  "anya-e1010n0:881_0": "Aññaṃ naniggahe kiñci, sutena paṭipattiyā;",
  "anya-e1010n0:882_0": "Attaniggahaṇaṃ seyyo, nunnameyya jinoraso.",
  "anya-e1010n0:883_0": "40.",
  "anya-e1010n0:884_0": "Nāvīkareyya dosaṃvā, lobhaṃ mānaṃ sakaṃmalaṃ;",
  "anya-e1010n0:885_0": "Māññe maññantu taṃ disvā, cirappabba jito nuti.",
  "anya-e1010n0:886_0": "41.",
  "anya-e1010n0:887_0": "Kakacena ttachedente, verikepinadosaye;",
  "anya-e1010n0:888_0": "Iccovādaṃ munindassa, sampaṭiccha jinoraso.",
  "anya-e1010n0:889_0": "42.",
  "anya-e1010n0:890_0": "Verī accupanāhīpi, rūpeva dukkhakārako;",
  "anya-e1010n0:891_0": "Na tva tabbisaye nāme, dukkhaṃ mākari cetasi.",
  "anya-e1010n0:892_0": "43.",
  "anya-e1010n0:893_0": "Verī tibandha veropi, iheva dukkhakārako;",
  "anya-e1010n0:894_0": "Bhavantaraṃ naanveti, sakammunā gato hiso.",
  "anya-e1010n0:895_0": "44.",
  "anya-e1010n0:896_0": "Dosotu iha pīḷetvā,",
  "anya-e1010n0:897_0": "Dukkhāvaho bhavebhave;",
  "anya-e1010n0:898_0": "Mahānattha karaṃ dosaṃ,",
  "anya-e1010n0:899_0": "Kasmā vaḍḍheti cetasi.",
  "anya-e1010n0:900_0": "45.",
  "anya-e1010n0:901_0": "Mettāsītambusekena, jinovāda manussaraṃ;",
  "anya-e1010n0:902_0": "Mahā nattha karaṃ dosaṃ, nibbāyatu sa cetasi.",
  "anya-e1010n0:903_0": "46.",
  "anya-e1010n0:904_0": "Chaddanto luddakaṃ pāpaṃ, bhūridattohi tuṇḍikaṃ;",
  "anya-e1010n0:905_0": "Dhammapālo khami tātaṃ, kapindo kandaro pataṃ.",
  "anya-e1010n0:906_0": "47.",
  "anya-e1010n0:907_0": "Asaṅkhyeyya ttabhāvesu, paravajjaṃ titikkhato;",
  "anya-e1010n0:908_0": "Nāthassa pāramiṃ khantiṃ, saraṃ dhīro titikkhatu.",
  "anya-e1010n0:909_0": "48.",
  "anya-e1010n0:910_0": "Sāsane ciravāsena, evaṃ niddosakā iti;",
  "anya-e1010n0:911_0": "Tuvaṃ paṭicca maññantu, sāsane sappayojanaṃ.",
  "anya-e1010n0:912_0": "49.",
  "anya-e1010n0:913_0": "Sāsane cira vāsāpi, mādisāva ime iti;",
  "anya-e1010n0:914_0": "Tamāgamma namaññantu, sāsane nippayojanaṃ.",
  "anya-e1010n0:915_0": "50.",
  "anya-e1010n0:916_0": "Dve usetīti doso so, saparaṃ dayhate dvayaṃ;",
  "anya-e1010n0:917_0": "Pahātabbo sa sabbesu, parattha sattha micchatā.",
  "anya-e1010n0:918_0": "51.",
  "anya-e1010n0:919_0": "Paradinnehi noāyu, tiṭṭhate nāttano vasā;",
  "anya-e1010n0:920_0": "Paravajjaṃ khametabbaṃ, nasādhu aññavirodhito.",
  "anya-e1010n0:921_0": "52.",
  "anya-e1010n0:922_0": "Jeguccha kkosa nindāni, bālo gaṇhāti akkhamo;",
  "anya-e1010n0:923_0": "Khamantotu nagaṇhāti, jānaṃ jegucchitāniti.",
  "anya-e1010n0:924_0": "53.",
  "anya-e1010n0:925_0": "Paradinnāni vaccāni, pābhatanti nakocipi;",
  "anya-e1010n0:926_0": "Gaṇheyyevaṃ duruttāni, agaṇhanto khame sato.",
  "anya-e1010n0:927_0": "54.",
  "anya-e1010n0:928_0": "Nadi kallola viciyo, tīraṃ patvā samantidha;",
  "anya-e1010n0:929_0": "Sabbe uppatitā dosā, khantipatvā samanti te.",
  "anya-e1010n0:930_0": "55.",
  "anya-e1010n0:931_0": "Dosummattaka vācāya, nummatto kiṃkarissati;",
  "anya-e1010n0:932_0": "Bhave yyummattako sova, tādisaṃ vacanaṃ bhaṇaṃ.",
  "anya-e1010n0:933_0": "56.",
  "anya-e1010n0:934_0": "Kodhano akkhamo añña, duṭṭhasaññī bhayāluko;",
  "anya-e1010n0:935_0": "Gāmamajjhe aḷakkova, tathā māhohi taṃ jaha.",
  "anya-e1010n0:936_0": "57.",
  "anya-e1010n0:937_0": "Mettāluko khamāsīlo,",
  "anya-e1010n0:938_0": "Sabbaṭṭhānesunibbhayo;",
  "anya-e1010n0:939_0": "Parattha sattha micchanto,",
  "anya-e1010n0:940_0": "Khanti mettañca bhāvaye.",
  "anya-e1010n0:941_0": "58.",
  "anya-e1010n0:942_0": "Parakkosāni nindāni, taṃva paccenti nāññagū;",
  "anya-e1010n0:943_0": "Khittaṃpaṃsuva vātuddhaṃ, garukaṃ kiṃ khamāyate.",
  "anya-e1010n0:944_0": "59.",
  "anya-e1010n0:945_0": "Akkosantoca nindīca, pīḷito saka kammunā;",
  "anya-e1010n0:946_0": "Idha peccaca nīceyyo, naṃnayaṃ gaṇhi akkhamo.",
  "anya-e1010n0:947_0": "60.",
  "anya-e1010n0:948_0": "Akkoso maṃ naāgacchi,",
  "anya-e1010n0:949_0": "Tassevā natthakārako;",
  "anya-e1010n0:950_0": "Iti ñatvāva sappañño,",
  "anya-e1010n0:951_0": "Akkosaṃ na garuṃ kare.",
  "anya-e1010n0:952_0": "61.",
  "anya-e1010n0:953_0": "Vikārāpatti micchanto, verī bahu mupakkami;",
  "anya-e1010n0:954_0": "Māmittavasa manvehi, nibbikāro tuvaṃbhava.",
  "anya-e1010n0:955_0": "62.",
  "anya-e1010n0:956_0": "Mettambunā saddosoca, paradosoca sammati;",
  "anya-e1010n0:957_0": "Mettāsekena sabbesu, sabbatoggiṃ nipāraye.",
  "anya-e1010n0:958_0": "63.",
  "anya-e1010n0:959_0": "Sadosa paradosaggiṃ, sabbato disato ṭṭhitaṃ;",
  "anya-e1010n0:960_0": "Mettā toyena vāreyya, siyā nibbuti sabbadhi.",
  "anya-e1010n0:961_0": "64.",
  "anya-e1010n0:962_0": "Nagame attano aggiṃ, paraggiṃvāpi nāgame;",
  "anya-e1010n0:963_0": "Mettambunāva nibbātu, saparaggi dvayaṃ bhusaṃ.",
  "anya-e1010n0:964_0": "65.",
  "anya-e1010n0:965_0": "Guṇī guṇī nandindāya, pasaṃsāya guṇī guṇī;",
  "anya-e1010n0:966_0": "Nindaṃnindaṃ nakuppeyya, nasādiye thutiṃ thutiṃ.",
  "anya-e1010n0:967_0": "66.",
  "anya-e1010n0:968_0": "Guṇaṃ nindāya nāsetuṃ, nasakkā koci kussako;",
  "anya-e1010n0:969_0": "Vaḍḍhetuṃvā pasaṃsāya, garuṃkare na taṃdvayaṃ.",
  "anya-e1010n0:970_0": "67.",
  "anya-e1010n0:971_0": "Dosabbhā mala sañchanno, mettācando na rocati;",
  "anya-e1010n0:972_0": "Taṃmuttassa tu etassa, atissaya pabhāvato.",
  "anya-e1010n0:973_0": "68.",
  "anya-e1010n0:974_0": "Su sutta buddha supinā, dvepiyā gutti nākkamo;",
  "anya-e1010n0:975_0": "Samādhi sumukhā muḷhā, brahmā tyekā dasa gguṇā.",
  "anya-e1010n0:976_0": "69.",
  "anya-e1010n0:977_0": "Sītaṃ karotu mettāya, cakkhuṃ lābhetu paññāya;",
  "anya-e1010n0:978_0": "Mākāsinippabhe caññe, cando hohi gategate.",
  "anya-e1010n0:979_0": "70.",
  "anya-e1010n0:980_0": "Dūrāsannesu sabbesu, mettaṃ pesetu pābhataṃ;",
  "anya-e1010n0:981_0": "Dhammaṃ desetu pattānaṃ, cando hohi gategate.",
  "anya-e1010n0:982_0": "71.",
  "anya-e1010n0:983_0": "Sampattānaṃ malaṃ dhova, sītaṃkare sadādayo;",
  "anya-e1010n0:984_0": "Uccanīce navisese, jalassamo gategate.",
  "anya-e1010n0:985_0": "72.",
  "anya-e1010n0:986_0": "Asaassatesu phuṭṭhesu, lokadhammesu aṭṭhasu;",
  "anya-e1010n0:987_0": "Patiṭṭho nibbikāro tvaṃ, pathavīsadiso bhava.",
  "anya-e1010n0:988_0": "73.",
  "anya-e1010n0:989_0": "Nākāsi kalahaṃ silā, sadā kenaci niccalā;",
  "anya-e1010n0:990_0": "Mettāyanto khamāyanto, mahāsilaṃ guruṃkare.",
  "anya-e1010n0:991_0": "74.",
  "anya-e1010n0:992_0": "Silāva sīlavā hotu, duruttāni titikkhatu;",
  "anya-e1010n0:993_0": "Paccutte dosasaṃvaḍḍho, anuttova pasambhati.",
  "anya-e1010n0:994_0": "75.",
  "anya-e1010n0:995_0": "Sabbe ahaṃva icchanti, sattā sukhanti ñātuna;",
  "anya-e1010n0:996_0": "Bhāveyya kamato mettaṃ, piya majjhatta verike.",
  "anya-e1010n0:997_0": "76.",
  "anya-e1010n0:998_0": "Sabbe tasanti daṇḍassa, sabbe bhāyanti maccuno;",
  "anya-e1010n0:999_0": "Attānaṃ upamaṃ katvā, nahaneyya naghātaye.",
  "anya-e1010n0:1000_0": "77.",
  "anya-e1010n0:1001_0": "Sukha kāmāni bhūtāni,",
  "anya-e1010n0:1002_0": "Yodaṇḍena vihiṃsati;",
  "anya-e1010n0:1003_0": "Attano sukha mesāno,",
  "anya-e1010n0:1004_0": "Pecca so nalabhesukhaṃ.",
  "anya-e1010n0:1005_0": "78.",
  "anya-e1010n0:1006_0": "Averā byāpajjā nīgho, sukhī cassaṃ ahaṃva me;",
  "anya-e1010n0:1007_0": "Hitakāmā tathā assu, majjhattā verinopica.",
  "anya-e1010n0:1008_0": "79.",
  "anya-e1010n0:1009_0": "Mātaro bhātaro ñātī, dāyako pāsakāpica;",
  "anya-e1010n0:1010_0": "Sukhīhontūti bhāveyya, caje tesuca lagganaṃ.",
  "anya-e1010n0:1011_0": "80.",
  "anya-e1010n0:1012_0": "Doso mettāya dūrāri, taṇhā āsanna verikā;",
  "anya-e1010n0:1013_0": "Taṇhaṃ piyesu vāreyya, dosaṃ verīsu mettiko.",
  "anya-e1010n0:1014_0": "81.",
  "anya-e1010n0:1015_0": "Ekuddese kakammāca, sissā ācariyā sukhī;",
  "anya-e1010n0:1016_0": "Hontu sabrahmacārīca, teca ññoñña hitāvahā.",
  "anya-e1010n0:1017_0": "82.",
  "anya-e1010n0:1018_0": "Rājānoca amaccāca, gāme issariyā sukhī;",
  "anya-e1010n0:1019_0": "Bhavantu devatāyoca, tehi surakkhito sukho.",
  "anya-e1010n0:1020_0": "83.",
  "anya-e1010n0:1021_0": "Mayaṃ yena suguttāva,",
  "anya-e1010n0:1022_0": "Sukhitā raṭṭhavāsino;",
  "anya-e1010n0:1023_0": "Sukhī kalla tthu sorājā,",
  "anya-e1010n0:1024_0": "Tejavanto cirāyuko.",
  "anya-e1010n0:1025_0": "84.",
  "anya-e1010n0:1026_0": "Raṭṭha piṇḍena jīvāma, raṭṭhavāsī sukhantuti;",
  "anya-e1010n0:1027_0": "Bhāveyyevaṃ amoghaṃva, raṭṭhapiṇḍaṃ subhuñjati.",
  "anya-e1010n0:1028_0": "85.",
  "anya-e1010n0:1029_0": "Āpāyikā bahū santi, mātāpitādi pubbakā;",
  "anya-e1010n0:1030_0": "Tecaññeca sukhīnīghā, ssva byāpajjā averino.",
  "anya-e1010n0:1031_0": "86.",
  "anya-e1010n0:1032_0": "Sattā bhūtāca pāṇāca, puggalā attabhāvikā;",
  "anya-e1010n0:1033_0": "Thī pū riyā nariyāca, devānarā nipātikā.",
  "anya-e1010n0:1034_0": "87.",
  "anya-e1010n0:1035_0": "Averā hontu byāpajjā, anīghāca sukhī ime;",
  "anya-e1010n0:1036_0": "Attānaṃ parihārantu, catudhā iti bhāvaye.",
  "anya-e1010n0:1037_0": "88.",
  "anya-e1010n0:1038_0": "Puratthimāya disāya, sabbesattā averino;",
  "anya-e1010n0:1039_0": "Abyāpajjā sukhīnīghā, hontūti tāva bhāvaye.",
  "anya-e1010n0:1040_0": "89.",
  "anya-e1010n0:1041_0": "Puratthimāya disāya, sabbepāṇātiādinā;",
  "anya-e1010n0:1042_0": "Dvādasakkhattuṃ bhāveyya, sesāsupi ayaṃnayo.",
  "anya-e1010n0:1043_0": "90.",
  "anya-e1010n0:1044_0": "Catuddisā nudisā dho, uddhaṃ sattāca pāṇino;",
  "anya-e1010n0:1045_0": "Bhūtāca puggalā atta, bhāvī sabbe thi pūrisā.",
  "anya-e1010n0:1046_0": "91.",
  "anya-e1010n0:1047_0": "Ariyā ariyā devā, narāca vinipātikā;",
  "anya-e1010n0:1048_0": "Averā byāpajjā nīghā, sukhattāca bhavantu te.",
  "anya-e1010n0:1049_0": "92.",
  "anya-e1010n0:1050_0": "Catuddisā nudisā dho, uddhanti dasakedisi;",
  "anya-e1010n0:1051_0": "Dvādase te paricchijja, bhāveyya puggale budho.",
  "anya-e1010n0:1052_0": "93.",
  "anya-e1010n0:1053_0": "Mettā vassena temetu, pajjuntoviya sabbadhi;",
  "anya-e1010n0:1054_0": "Mākiñci parivajjehi, evaṃ mettā subhāvitā.",
  "anya-e1010n0:1055_0": "94.",
  "anya-e1010n0:1056_0": "Pañcā nodhi sattodhisā, siyuṃ dvādasapuggalā;",
  "anya-e1010n0:1057_0": "Ntu catūhesu bhāvetvā, aṭṭhatālīsakā siyuṃ.",
  "anya-e1010n0:1058_0": "95.",
  "anya-e1010n0:1059_0": "Dasakedisi tāmettā, catussata asītiyo;",
  "anya-e1010n0:1060_0": "Aṭṭhatālīsāhi pañca, satā ṭṭhavīsa sādhikā.",
  "anya-e1010n0:1061_0": "96.",
  "anya-e1010n0:1062_0": "Dukkhite karuṇaṃ brūhe, muditaṃ sukhite jane;",
  "anya-e1010n0:1063_0": "Mettāceva upekkhāca, ubho ubhosu bhāvitā.",
  "anya-e1010n0:1064_0": "97.",
  "anya-e1010n0:1065_0": "Brahmavāsīti vattabbo, tesvaññatara vāsito;",
  "anya-e1010n0:1066_0": "Gandhabhūtesu so loke, brahmāviya virocati.",
  "anya-e1010n0:1067_0": "Appamādāvaha pakiṇṇakaniddesa",
  "anya-e1010n0:1068_0": "1.",
  "anya-e1010n0:1069_0": "Saṃvijjanti dha lokasmiṃ,",
  "anya-e1010n0:1070_0": "Bahū jīvitakappanā;",
  "anya-e1010n0:1071_0": "Gahetvā patta muñcho yo,",
  "anya-e1010n0:1072_0": "Jīvikānaṃ sa lāmako.",
  "anya-e1010n0:1073_0": "2.",
  "anya-e1010n0:1074_0": "Sukulāca tadupagā, kāmabhogā napekkhino;",
  "anya-e1010n0:1075_0": "Na bhayaṭṭā na iṇaṭṭā, neva ājīva kāraṇā.",
  "anya-e1010n0:1076_0": "3.",
  "anya-e1010n0:1077_0": "Nālaṃva gihinā brahma, cariyāya akhaṇḍitaṃ;",
  "anya-e1010n0:1078_0": "Gharāvāso tisambādho, pabbajjāva nirālayā.",
  "anya-e1010n0:1079_0": "4.",
  "anya-e1010n0:1080_0": "Bhavapaṅkā pamuccāma, tivittiṇṇā bhayānakā;",
  "anya-e1010n0:1081_0": "Paṭipatti yimāyāti, katvā tadupagā ime.",
  "anya-e1010n0:1082_0": "5.",
  "anya-e1010n0:1083_0": "Uttiṭṭhe nappamajjeyya, dhammaṃ caritaṃ sucare;",
  "anya-e1010n0:1084_0": "Dhammacārī sukhaṃseti, asmiṃloke paramhica.",
  "anya-e1010n0:1085_0": "6.",
  "anya-e1010n0:1086_0": "Svāgatā vata tebhikkhū, pattā sambuddhaputta taṃ;",
  "anya-e1010n0:1087_0": "Gihi bandhana pucchijja, sukhitā sāsane ratā.",
  "anya-e1010n0:1088_0": "7.",
  "anya-e1010n0:1089_0": "Katapuñña visesāva, ete suladdha dullabhā;",
  "anya-e1010n0:1090_0": "Chaṭṭetvāpi mahārajjaṃ, nedisaṃ laddha maññadā.",
  "anya-e1010n0:1091_0": "8.",
  "anya-e1010n0:1092_0": "Svāgatā sugatī hontu, māduggatī pamādino;",
  "anya-e1010n0:1093_0": "Dussīlā ce gamissanti, apāyaṃ tibhayānakaṃ.",
  "anya-e1010n0:1094_0": "9.",
  "anya-e1010n0:1095_0": "Gihibhogā parīhinno, sāmaññattañca dūbhato;",
  "anya-e1010n0:1096_0": "Paridhaṃsamāno pakireti, chavālātaṃva nassati.",
  "anya-e1010n0:1097_0": "10.",
  "anya-e1010n0:1098_0": "Kuso yathā duggahito, hatthamevā nukantati;",
  "anya-e1010n0:1099_0": "Sāmaññaṃ dupparāmaṭṭhaṃ, nirayā yupa kaḍḍhati.",
  "anya-e1010n0:1100_0": "11.",
  "anya-e1010n0:1101_0": "Yaṃkiñci sithilaṃ kammaṃ, saṃkiliṭṭhañca yaṃkataṃ;",
  "anya-e1010n0:1102_0": "Saṅkassaraṃ brahmacariyaṃ, nataṃhoti mahapphalaṃ.",
  "anya-e1010n0:1103_0": "12.",
  "anya-e1010n0:1104_0": "Kariyāce kariyā venaṃ, daḷhamenaṃ parakkame;",
  "anya-e1010n0:1105_0": "Sithilohi paribbajo, bhiyyo ākirate rajaṃ.",
  "anya-e1010n0:1106_0": "13.",
  "anya-e1010n0:1107_0": "Iti vuttaṃ munindena, nussaraṃ ani vattito;",
  "anya-e1010n0:1108_0": "Sadā alina cittena, careyya buddhasāvako.",
  "anya-e1010n0:1109_0": "14.",
  "anya-e1010n0:1110_0": "Rāgaṃ asubhacintāya, dosaṃ mettāya vāraye;",
  "anya-e1010n0:1111_0": "Maraṇena dhajaṃmānaṃ, sambuddhe tikkha saddhiko.",
  "anya-e1010n0:1112_0": "15.",
  "anya-e1010n0:1113_0": "Asubhā kāmavitakkaṃ, mettā byāpāda takkitaṃ;",
  "anya-e1010n0:1114_0": "Vihiṃsaṃ karuṇāyeva, nivāreyya sadāsato.",
  "anya-e1010n0:1115_0": "16.",
  "anya-e1010n0:1116_0": "Buddhāṇatti sadātīto, micchāvitakka pīḷito;",
  "anya-e1010n0:1117_0": "Pāpadhammehi saṃkiṇṇo, soniccāpāya gāmiko.",
  "anya-e1010n0:1118_0": "17.",
  "anya-e1010n0:1119_0": "Dhovitvā pattimalāni, punātikkama saṃvuto;",
  "anya-e1010n0:1120_0": "Micchāvitakka sañchedī, dūro apāya gāmito.",
  "anya-e1010n0:1121_0": "18.",
  "anya-e1010n0:1122_0": "Khīṇāsavatta buddhattaṃ, niyyānika ntarā yikaṃ;",
  "anya-e1010n0:1123_0": "Sīhanādaṃ catuṭṭhāne, vesārajjo jino nadi.",
  "anya-e1010n0:1124_0": "19.",
  "anya-e1010n0:1125_0": "Sīlaṃ niyyānikaṃ nāma, āpatti antarāyikaṃ;",
  "anya-e1010n0:1126_0": "Antarāya manāpajja, niyyāneva patiṭṭhatu.",
  "anya-e1010n0:1127_0": "20.",
  "anya-e1010n0:1128_0": "Niyyānikāca asubhā, subhasaññā ntarāyikā;",
  "anya-e1010n0:1129_0": "Antarāya manāpajja, niyyāneva patiṭṭhatu.",
  "anya-e1010n0:1130_0": "21.",
  "anya-e1010n0:1131_0": "Nānāpatti pakiṇṇopi, pārājikā vasesako;",
  "anya-e1010n0:1132_0": "So mityatta paṇīdhīhi, lajjīyeva visodhako.",
  "anya-e1010n0:1133_0": "22.",
  "anya-e1010n0:1134_0": "Alajjīkamma kiṇṇopi,",
  "anya-e1010n0:1135_0": "Saṃvejetvā sumittiko;",
  "anya-e1010n0:1136_0": "Lajjīyeva visodhento,",
  "anya-e1010n0:1137_0": "Matakova asodhako.",
  "anya-e1010n0:1138_0": "23.",
  "anya-e1010n0:1139_0": "Yo pubbeva pamajjitvā, pacchāso nappamajjati;",
  "anya-e1010n0:1140_0": "Somaṃ lokaṃ pabhāseti, abbhāmuttovacandimā.",
  "anya-e1010n0:1141_0": "24.",
  "anya-e1010n0:1142_0": "Dhuraṃkatvā dhipatayo, yo puññesu parakkame;",
  "anya-e1010n0:1143_0": "Tassa niyyānikaṃ kammaṃ, kiṃnāmakaṃ nasijjhate.",
  "anya-e1010n0:1144_0": "25.",
  "anya-e1010n0:1145_0": "Paccate munino bhattaṃ, thokaṃthokaṃ ghareghare;",
  "anya-e1010n0:1146_0": "Piṇḍikāyeva jīvantu, māpajjantu anesanaṃ.",
  "anya-e1010n0:1147_0": "26.",
  "anya-e1010n0:1148_0": "Dhoveyyā pattimagāni, vuṭṭhāna desanambuhi;",
  "anya-e1010n0:1149_0": "Saṃvarissanti cittena, sīlaṃ dhotassa nimmalaṃ.",
  "anya-e1010n0:1150_0": "27.",
  "anya-e1010n0:1151_0": "Buddhāṇātikkamāpatti, niggahe rāgadosake;",
  "anya-e1010n0:1152_0": "Natthi sañcicca āpatti, lajīva so pavuccati.",
  "anya-e1010n0:1153_0": "28.",
  "anya-e1010n0:1154_0": "Vāṇijja kasikādīhi, nāhāreṭṭhi dhasāsane;",
  "anya-e1010n0:1155_0": "Dhura dvayaṃva kiccaṃ taṃ, nāññakiccehi hāpaye.",
  "anya-e1010n0:1156_0": "29.",
  "anya-e1010n0:1157_0": "Niggaṇheyya sakaṃcittaṃ, kiṭṭhādiṃ viya duppasuṃ;",
  "anya-e1010n0:1158_0": "Satimā sampajānoca, care sabbiriyāpathe.",
  "anya-e1010n0:1159_0": "30.",
  "anya-e1010n0:1160_0": "Yathā thambhe nibandheyya, vacchaṃ damaṃ naro idha;",
  "anya-e1010n0:1161_0": "Bandheyyevaṃ sakaṃcittaṃ, satiyā rammaṇe daḷhaṃ.",
  "anya-e1010n0:1162_0": "31.",
  "anya-e1010n0:1163_0": "Adhisīlādhicittānaṃ, adhipaññāya sikkhanaṃ;",
  "anya-e1010n0:1164_0": "Bhikkhu kiccattayaṃ etaṃ, karontova subhikkhuko.",
  "anya-e1010n0:1165_0": "32.",
  "anya-e1010n0:1166_0": "Pañcāṭṭha dasa sīlāni, nādhisīlaṃ taduttari;",
  "anya-e1010n0:1167_0": "Pātimokkhaṃ adhisīlaṃ, pabbatā dhika meruva.",
  "anya-e1010n0:1168_0": "33.",
  "anya-e1010n0:1169_0": "Pātimokkhaṃ visodhento, appeva jīvitaṃ jahe;",
  "anya-e1010n0:1170_0": "Paññattaṃ lokanāthena, nabhinde sīlasaṃvaraṃ.",
  "anya-e1010n0:1171_0": "34.",
  "anya-e1010n0:1172_0": "Sīlenā tikkamaṃ thullaṃ, pariyuṭṭhaṃ samādhinā;",
  "anya-e1010n0:1173_0": "Paññāyā nusayaṃ saṇhaṃ, kilesaṃ bhikkhu bhindati.",
  "anya-e1010n0:1174_0": "35.",
  "anya-e1010n0:1175_0": "Sāsanassādi sīlaṃva, majjhe tassa samādhiva;",
  "anya-e1010n0:1176_0": "Paññāva pariyosānaṃ, kalyāṇāva imetayo.",
  "anya-e1010n0:1177_0": "36.",
  "anya-e1010n0:1178_0": "Mahāpuññe ṭhitaṃ sīlaṃ, samādhi appanā gataṃ;",
  "anya-e1010n0:1179_0": "Catumagga yutā paññā, etaṃ sikkhattayaṃ mataṃ.",
  "anya-e1010n0:1180_0": "37.",
  "anya-e1010n0:1181_0": "Sīlanalakkhaṇaṃ sīlaṃ, dussīlya dhaṃsanaṃ rasaṃ;",
  "anya-e1010n0:1182_0": "Hirottappa padaṭṭhānaṃ, suci paccupaṭṭhānakaṃ.",
  "anya-e1010n0:1183_0": "38.",
  "anya-e1010n0:1184_0": "Sasīlagutti nāthoca, dunnigaho visārado;",
  "anya-e1010n0:1185_0": "Dhammaṭṭhītīti pañcete, guṇā venayike matā.",
  "anya-e1010n0:1186_0": "39.",
  "anya-e1010n0:1187_0": "Ādi kalrāṇa saṃvedī, sīlamattaṭṭha bhikkhavo;",
  "anya-e1010n0:1188_0": "Uddhaṃ kalyāṇa lābhāya, alino anivattiko.",
  "anya-e1010n0:1189_0": "40.",
  "anya-e1010n0:1190_0": "Dhovitvā pattimalāni, vuṭṭhāna desana mbuhi;",
  "anya-e1010n0:1191_0": "Suddhasīle ṭhitoyeva, evaṃ cinteyya paññavā.",
  "anya-e1010n0:1192_0": "41.",
  "anya-e1010n0:1193_0": "Sampuddhorasa puttāva, buddhurojā nussāvanā;",
  "anya-e1010n0:1194_0": "Sambhūtā pitu dāyādā, puttānāma sabhāvato.",
  "anya-e1010n0:1195_0": "42.",
  "anya-e1010n0:1196_0": "Khīraṃ pitvāva jīvanti, jātāpi idha puttakā;",
  "anya-e1010n0:1197_0": "Pariyatti jinakkhīraṃ, pitvāva jinaputtakā.",
  "anya-e1010n0:1198_0": "43.",
  "anya-e1010n0:1199_0": "Dāyoca nāma buddhassa, dhammāmisa vasādvidhā;",
  "anya-e1010n0:1200_0": "Maggañāṇā dayo dhammo, cattāro paccayāmisā.",
  "anya-e1010n0:1201_0": "44.",
  "anya-e1010n0:1202_0": "Cira māmisa dāyādā, rājapūjādi gāhino;",
  "anya-e1010n0:1203_0": "Dāyā missaggahaṃ nicchi, saddhamma garuko jino.",
  "anya-e1010n0:1204_0": "45.",
  "anya-e1010n0:1205_0": "Lakkha kappa catussaṅkhya, kālaṃ vicita niccitaṃ;",
  "anya-e1010n0:1206_0": "Dhammadāyaṃ navindamhā, buddhaputtāpi yemayaṃ.",
  "anya-e1010n0:1207_0": "46.",
  "anya-e1010n0:1208_0": "Buddhavārita dāyādā, saddhammadāya bāhirā;",
  "anya-e1010n0:1209_0": "Puttāpi satthudāsābhā, bhuttamattā hi dāsakā.",
  "anya-e1010n0:1210_0": "47.",
  "anya-e1010n0:1211_0": "Bhaddanta rāhulasseva, dāyaṃ nopi adā jino;",
  "anya-e1010n0:1212_0": "Nādiyimhā pamādāya, taṃ dāyaṃ kusalantakaṃ.",
  "anya-e1010n0:1213_0": "48.",
  "anya-e1010n0:1214_0": "Dhammadāyādā mebhikkhave tumhebhavatha,",
  "anya-e1010n0:1215_0": "Māāmisa dāyādā;",
  "anya-e1010n0:1216_0": "Iti vuttaṃ munindena,",
  "anya-e1010n0:1217_0": "Sāvakesu dayāvatā.",
  "anya-e1010n0:1218_0": "49.",
  "anya-e1010n0:1219_0": "Imāya buddhavācāya, buddhasantaka taṃ sare;",
  "anya-e1010n0:1220_0": "Dvinnaṃ āmisaa dāyāda, bhāvassaca nivāraṇaṃ.",
  "anya-e1010n0:1221_0": "50.",
  "anya-e1010n0:1222_0": "Rajje caṇḍālaputtāva, saddhammacakka vattino;",
  "anya-e1010n0:1223_0": "Puttā hontāpi dāyesmiṃ, nirāsā tiva ninditā.",
  "anya-e1010n0:1224_0": "51.",
  "anya-e1010n0:1225_0": "Micchājīva samāpannā, accāsā paccayāmise;",
  "anya-e1010n0:1226_0": "Mahājānīya sampattā, moghakatvā tidullabhaṃ.",
  "anya-e1010n0:1227_0": "52.",
  "anya-e1010n0:1228_0": "Gihikāme pahāyāgo, paravantosu laggito;",
  "anya-e1010n0:1229_0": "Gaṅgātiṇṇo taḷākamhi, nimuggovā tinindito.",
  "anya-e1010n0:1230_0": "53.",
  "anya-e1010n0:1231_0": "Cīvare piṇḍapāteca, paccaye sayanāsane;",
  "anya-e1010n0:1232_0": "Etesu taṇha mākāsi, mālokaṃ punarāgami.",
  "anya-e1010n0:1233_0": "54.",
  "anya-e1010n0:1234_0": "Itivuttā nusārena, paccavekkhaṇa suddhiyā;",
  "anya-e1010n0:1235_0": "Āmisesu hane āsaṃ, puttamaṃsu pamaṃ saraṃ.",
  "anya-e1010n0:1236_0": "55.",
  "anya-e1010n0:1237_0": "Seyyo ayoguḷo bhutto,",
  "anya-e1010n0:1238_0": "Tatto aggisikhūpamo;",
  "anya-e1010n0:1239_0": "Yañce bhuñjeyya dussīlo,",
  "anya-e1010n0:1240_0": "Raṭṭhapiṇḍaṃ asaññato.",
  "anya-e1010n0:1241_0": "56.",
  "anya-e1010n0:1242_0": "Itivuttaṃ nucintento, vajje dussīla bhāvato;",
  "anya-e1010n0:1243_0": "Sīle ṭhitova bhuñjeyya, māditta guḷakaṃ gili.",
  "anya-e1010n0:1244_0": "57.",
  "anya-e1010n0:1245_0": "Annāna matho pānānaṃ,",
  "anya-e1010n0:1246_0": "Khādanīyāna mathopi vatthānaṃ;",
  "anya-e1010n0:1247_0": "Laddhāna sannidhiṃ kariyā,",
  "anya-e1010n0:1248_0": "Naca parittase tāni alabhamāno.",
  "anya-e1010n0:1249_0": "58.",
  "anya-e1010n0:1250_0": "Aññāhi lābhupanisā, aññā nibbāna gāminī;",
  "anya-e1010n0:1251_0": "Sakkāraṃ nābhinandeyya, viveka manubrūhaye.",
  "anya-e1010n0:1252_0": "59.",
  "anya-e1010n0:1253_0": "Akatvā āmise āsaṃ,",
  "anya-e1010n0:1254_0": "Saddhammeyeva āsiko;",
  "anya-e1010n0:1255_0": "Appamatto samāraddho,",
  "anya-e1010n0:1256_0": "Dhammadāyaṃ labhissati.",
  "anya-e1010n0:1257_0": "60.",
  "anya-e1010n0:1258_0": "Pariyattiṃ vinā seyyaṃ, nalabhanti budhāapi;",
  "anya-e1010n0:1259_0": "Seyyatthikova sikkheyya, neva pūjādi kāraṇā.",
  "anya-e1010n0:1260_0": "61.",
  "anya-e1010n0:1261_0": "Bhavanissaraṇatthaṃva, sikkhe nā laggadūpamo;",
  "anya-e1010n0:1262_0": "Tathūpamāya sikkhanto, apāyesu patissati.",
  "anya-e1010n0:1263_0": "62.",
  "anya-e1010n0:1264_0": "Sikkhitena amānatthaṃ, nasādhu mānathaddhiko;",
  "anya-e1010n0:1265_0": "Mudubhāvāya sikkhitvā, damento muduko bhave.",
  "anya-e1010n0:1266_0": "63.",
  "anya-e1010n0:1267_0": "Rāgaṃ dosaṃ dhajaṃmānaṃ, sikkhantopi vivajjaye;",
  "anya-e1010n0:1268_0": "Daharāpi hi miyyanti, natthi vassaggato mataṃ.",
  "anya-e1010n0:1269_0": "64.",
  "anya-e1010n0:1270_0": "Saddhaṃtikkheyya buddhena, rāgaṃ asubha cintayā;",
  "anya-e1010n0:1271_0": "Maraṇena dhajaṃmānaṃ, dosaṃ mettāya vāraye.",
  "anya-e1010n0:1272_0": "65.",
  "anya-e1010n0:1273_0": "Etehi caturakkhehi, ganthaṃ sikkheyya saṃ vuto;",
  "anya-e1010n0:1274_0": "Sikkhantassehi rakkhehi, nakoci saṃkilesiko.",
  "anya-e1010n0:1275_0": "66.",
  "anya-e1010n0:1276_0": "Buddhavācampi sajjhāya, etepi manasīkara;",
  "anya-e1010n0:1277_0": "Vutto dhammavihārīti, ediso sāsane varo.",
  "anya-e1010n0:1278_0": "67.",
  "anya-e1010n0:1279_0": "Garūna mupadesena,",
  "anya-e1010n0:1280_0": "Caturakkho susīlavā;",
  "anya-e1010n0:1281_0": "Appassutopi pāsaṃso,",
  "anya-e1010n0:1282_0": "Bhiyyoyeva bahussuto.",
  "anya-e1010n0:1283_0": "68.",
  "anya-e1010n0:1284_0": "Sātaṃ sevakkhaṇevappaṃ, taṃhetvā nantādukkhanti;",
  "anya-e1010n0:1285_0": "Dhīro āsaṃ hane kāme, khuradhāramadhūpame.",
  "anya-e1010n0:1286_0": "69.",
  "anya-e1010n0:1287_0": "Yodha kāme sukhaṃmaññi,",
  "anya-e1010n0:1288_0": "Na so dukkhā vimuccati;",
  "anya-e1010n0:1289_0": "Mātāhi byaggha manvento,",
  "anya-e1010n0:1290_0": "Vacho mutto kathaṃbhayā.",
  "anya-e1010n0:1291_0": "70.",
  "anya-e1010n0:1292_0": "Tiracchā peta laddhabbe, nāsaṃ kāmasukhe kare;",
  "anya-e1010n0:1293_0": "Bhāyitabba sukhaṃ tañhi, tasmiṃ laggā mahātapā.",
  "anya-e1010n0:1294_0": "71.",
  "anya-e1010n0:1295_0": "Laddhā kāmasukhaṃ bālā, pamodanti napaṇḍitā;",
  "anya-e1010n0:1296_0": "Pasupakkhībhi laddhabbaṃ, anantadukkha kāraṇaṃ.",
  "anya-e1010n0:1297_0": "72.",
  "anya-e1010n0:1298_0": "Laddhā dhammaratiṃviññū, modanti na apaṇḍitā;",
  "anya-e1010n0:1299_0": "Anoma satta paribhogaṃ, bhaganissaraṇāvahaṃ.",
  "anya-e1010n0:1300_0": "73.",
  "anya-e1010n0:1301_0": "Hīnakammaṃ paṭicchannaṃ, kāmassādaṃ napatthaye;",
  "anya-e1010n0:1302_0": "Dhamme pītiñca pāmojjaṃ, pattheyya sādhusampato.",
  "anya-e1010n0:1303_0": "74.",
  "anya-e1010n0:1304_0": "Pariggaṇhanti yekāme, hiṃ santite tadatthikā;",
  "anya-e1010n0:1305_0": "Pariccattaṃ na hiṃ santi, muttaṃ vaṇṇenti sādhavo.",
  "anya-e1010n0:1306_0": "75.",
  "anya-e1010n0:1307_0": "Niccupakkamma puṭṭhopi, kāyo verīvasā nugo;",
  "anya-e1010n0:1308_0": "Aciraṃyeva bhūsāyī, yuttova ta mupekkhituṃ.",
  "anya-e1010n0:1309_0": "76.",
  "anya-e1010n0:1310_0": "Rakkhitopi aguttova, kāyo bhayamukhe ṭhito;",
  "anya-e1010n0:1311_0": "Tasmā kāya mupekkhitvā, caredhamma machambhito.",
  "anya-e1010n0:1312_0": "77.",
  "anya-e1010n0:1313_0": "Puṭṭho puṭṭhopi yaṃkāyo, bhuvi rogāsayīsayī;",
  "anya-e1010n0:1314_0": "Kataṃkataṃ mudhāto na, tadatthaṃ duccare care.",
  "anya-e1010n0:1315_0": "78.",
  "anya-e1010n0:1316_0": "Pāpaṃ karoti yobālo,",
  "anya-e1010n0:1317_0": "Puṭṭhuṃ kāyaṃ tidubbharaṃ;",
  "anya-e1010n0:1318_0": "Bhūmyaṃ kāyaṃ ṭhapetvāna,",
  "anya-e1010n0:1319_0": "Anātho so apāyiko.",
  "anya-e1010n0:1320_0": "79.",
  "anya-e1010n0:1321_0": "Verīvasā nugaṃ kāyaṃ,",
  "anya-e1010n0:1322_0": "Bālo poseti duccaro;",
  "anya-e1010n0:1323_0": "Posento niraye pakko,",
  "anya-e1010n0:1324_0": "Kāyo bhūmyaṃ vikāragū.",
  "anya-e1010n0:1325_0": "80.",
  "anya-e1010n0:1326_0": "Pāpaṃ mākara kāyatthaṃ, kāyo verī vasānugo;",
  "anya-e1010n0:1327_0": "Bhūmyaṃ sessati vekārī, pāpiko nirayaṃ gato.",
  "anya-e1010n0:1328_0": "81.",
  "anya-e1010n0:1329_0": "Amayhaṃ mayhasaññāya,",
  "anya-e1010n0:1330_0": "Kāyaṃ rogavasānugaṃ;",
  "anya-e1010n0:1331_0": "Posaṃ patto mahājāniṃ,",
  "anya-e1010n0:1332_0": "Nokāso dhamma mikkhituṃ.",
  "anya-e1010n0:1333_0": "82.",
  "anya-e1010n0:1334_0": "Kāyāpekkhāya nokāso,",
  "anya-e1010n0:1335_0": "Dhammaṃ daṭṭhuṃ rahogato;",
  "anya-e1010n0:1336_0": "Upekkhāyeva okāso,",
  "anya-e1010n0:1337_0": "Dukkhitā mha apekkhayā.",
  "anya-e1010n0:1338_0": "83.",
  "anya-e1010n0:1339_0": "Citta saṃsodhakā pakkā, kāyasaṃsodhakā navā;",
  "anya-e1010n0:1340_0": "Sodhe cittaṃva pakkatthaṃ, nakāyaṃ bhavabhīruko.",
  "anya-e1010n0:1341_0": "84.",
  "anya-e1010n0:1342_0": "Cittasaṅkharaṇaṃ sādhu, taṃ saṅkhataṃ pabhassaraṃ;",
  "anya-e1010n0:1343_0": "Nasādhu kāyasaṅkhāro, saṅkhatopyasubhova so.",
  "anya-e1010n0:1344_0": "85.",
  "anya-e1010n0:1345_0": "Sabhāva malinaṃ kāyaṃ, nimmalāya kathaṃ kare;",
  "anya-e1010n0:1346_0": "Āgantumalinaṃ cittaṃ, sakkā kātuṃ sunimmalaṃ.",
  "anya-e1010n0:1347_0": "86.",
  "anya-e1010n0:1348_0": "Ādhibyādhi parotāya, ajjasvevā vināsinā;",
  "anya-e1010n0:1349_0": "Kohināma sarīrāya, dhammāpetaṃ samācare.",
  "anya-e1010n0:1350_0": "87.",
  "anya-e1010n0:1351_0": "Sabhāvajegucchaṃ kāyaṃ, sobhetuṃnevasakkuṇe;",
  "anya-e1010n0:1352_0": "Cittaṃ vā laṅkataṃ sobhaṃ, sīlādi gandhavāsitaṃ.",
  "anya-e1010n0:1353_0": "88.",
  "anya-e1010n0:1354_0": "Sace bhāyatha dukkhassa, sace vo dukkha mappiyaṃ;",
  "anya-e1010n0:1355_0": "Mākattha pāpakaṃ kammaṃ, āvivā yadivā raho.",
  "anya-e1010n0:1356_0": "89.",
  "anya-e1010n0:1357_0": "Kilesā gantumalaṃcittaṃ, pabhassara sabhāvikaṃ;",
  "anya-e1010n0:1358_0": "Tadāgantumalaṃ dhova, cittaṃ dhote pabhassaraṃ.",
  "anya-e1010n0:1359_0": "90.",
  "anya-e1010n0:1360_0": "Kilesā gantumalaṃcittaṃ, upakkamena sodhaye;",
  "anya-e1010n0:1361_0": "Suvisuddha manāyeva, uttariṃsu bhavaṇṇavā.",
  "anya-e1010n0:1362_0": "91.",
  "anya-e1010n0:1363_0": "Kāye malamupekkhāya, citte malaṃva dhovatu;",
  "anya-e1010n0:1364_0": "Citte hi nimmalesanto, pūtikāyopi pūjito.",
  "anya-e1010n0:1365_0": "92.",
  "anya-e1010n0:1366_0": "Kāyarogaṃ titikkhāya, cittarogaṃ cikicchatu;",
  "anya-e1010n0:1367_0": "Sukhito kāyarogīpi, citte nirāmaye sati.",
  "anya-e1010n0:1368_0": "93.",
  "anya-e1010n0:1369_0": "Kāyaroge bahū vejjā, buddhuttiva manogade;",
  "anya-e1010n0:1370_0": "Idhāpi kāyiko santo, anantāva manorujā.",
  "anya-e1010n0:1371_0": "94.",
  "anya-e1010n0:1372_0": "Sīsadaḍḍha mupekkhāya, nibbātu rāgapāvakaṃ;",
  "anya-e1010n0:1373_0": "Khippaṃ asubha saññāya, niccadaḍḍhaṃ bhavebhave.",
  "anya-e1010n0:1374_0": "95.",
  "anya-e1010n0:1375_0": "Subhāya uṭṭhitaṃ rāgaṃ, asubhāya nivāraye;",
  "anya-e1010n0:1376_0": "Sorāgo sāditaṃ jantuṃ, catvāpāyaṃ nayissati.",
  "anya-e1010n0:1377_0": "96.",
  "anya-e1010n0:1378_0": "Paṇḍitānaṃ malaṃ māno, sottukkaṃsena pākaṭo;",
  "anya-e1010n0:1379_0": "Mākho attāna mukkaṃse, māvibhāve sakaṃmalaṃ.",
  "anya-e1010n0:1380_0": "97.",
  "anya-e1010n0:1381_0": "Guṇaṃ paṭicca guṇīnaṃ, ahaṃmāno samuṭṭhahe;",
  "anya-e1010n0:1382_0": "Maraṇaṃ anucintāya, dhajaṃmānaṃ nipātaya.",
  "anya-e1010n0:1383_0": "98.",
  "anya-e1010n0:1384_0": "Eko kāyavivekesī, katvā kilesaniggahaṃ;",
  "anya-e1010n0:1385_0": "Vase cittavivekesī, ubho padhi vivekādā.",
  "anya-e1010n0:1386_0": "99.",
  "anya-e1010n0:1387_0": "Adiṭṭhe asute ṭhāne, vaseyya mocanatthiko;",
  "anya-e1010n0:1388_0": "Assādaṃhi nivāretuṃ, diṭṭhe sute tidukkaraṃ.",
  "anya-e1010n0:1389_0": "100.",
  "anya-e1010n0:1390_0": "Adiṭṭhe asute raññe, vaseyyi ndriyagopako;",
  "anya-e1010n0:1391_0": "Vāretuṃ visayākiṇṇe, cakkhusotaṃ tidukkaraṃ.",
  "anya-e1010n0:1392_0": "101.",
  "anya-e1010n0:1393_0": "Rāgaṃ asati uppannaṃ, santābhujena vāraye;",
  "anya-e1010n0:1394_0": "Bāhire rāga muppannaṃ, anto asubhacintayā.",
  "anya-e1010n0:1395_0": "102.",
  "anya-e1010n0:1396_0": "Rāgaṃ chindāti buddhāṇaṃ, saraṃ bhikkhu rahogato;",
  "anya-e1010n0:1397_0": "Passaṃ kāyedha jegucchaṃ, labheyyā siṭṭhamocanaṃ.",
  "anya-e1010n0:1398_0": "103.",
  "anya-e1010n0:1399_0": "Kāyaṃ asubhatopassa, kallakāleva dassanaṃ;",
  "anya-e1010n0:1400_0": "Moghaṃ kālaṃ nakhīyeyya, bhaveyyuṃsvepiāturā.",
  "anya-e1010n0:1401_0": "104.",
  "anya-e1010n0:1402_0": "Kāyaṃ jegucchatopassa, bālyanto paccavekkhiya;",
  "anya-e1010n0:1403_0": "Ādo kiñci jigucchāya, jiguccheyyāyatiṃ bhusaṃ.",
  "anya-e1010n0:1404_0": "105.",
  "anya-e1010n0:1405_0": "Kāyādinava mikkheyya, dāni kiñcipi dassanaṃ;",
  "anya-e1010n0:1406_0": "Āyatiṃ maggalābhāya, bhaveyya upanissa yo.",
  "anya-e1010n0:1407_0": "106.",
  "anya-e1010n0:1408_0": "Itthīna maṅgamaṅgāni, napasseyya nacintaye;",
  "anya-e1010n0:1409_0": "Tadāsā ubhato bhaṭṭhā, sugatyā sāsanāpica.",
  "anya-e1010n0:1410_0": "107.",
  "anya-e1010n0:1411_0": "Itthirūpa sarākaḍḍhā, bhaṭṭhā bahūva sāsanā;",
  "anya-e1010n0:1412_0": "Ihāpi dukkhitā hutvā, te pecca atidukkhino.",
  "anya-e1010n0:1413_0": "108.",
  "anya-e1010n0:1414_0": "Puṃmano pariyādāya, itthirūpasarā ṭhitā;",
  "anya-e1010n0:1415_0": "Tassama mañña mekampi, navijjateva sabbadhi.",
  "anya-e1010n0:1416_0": "109.",
  "anya-e1010n0:1417_0": "Sallape asihatthena, pisācenāpi sallape;",
  "anya-e1010n0:1418_0": "Āsade āsivisepi, aggikkhandhepi āsade;",
  "anya-e1010n0:1419_0": "Natveva mātugāmena, ekekāya supesalo.",
  "anya-e1010n0:1420_0": "110.",
  "anya-e1010n0:1421_0": "Kāmaṃ asubhacintāya, byāpādaṃ snehacetasā;",
  "anya-e1010n0:1422_0": "Vihiṃsaṃ karuṇāyehi, vitakkaggī tayosame.",
  "anya-e1010n0:1423_0": "111.",
  "anya-e1010n0:1424_0": "Asameta vitakkaggī, thusarāsimhi khāṇuva;",
  "anya-e1010n0:1425_0": "Athirā sāsane tāpī, tepacchāatitāpino.",
  "anya-e1010n0:1426_0": "112.",
  "anya-e1010n0:1427_0": "Asubhā pagame lokā, taṃ mettāyupasaṅkame;",
  "anya-e1010n0:1428_0": "Subhāvitāhi etāhi, jaheloke piyāpiyaṃ.",
  "anya-e1010n0:1429_0": "113.",
  "anya-e1010n0:1430_0": "Gataṭṭhitādo uppanne, vitakkaggī tayo same;",
  "anya-e1010n0:1431_0": "Ātāpī pahitattoti, evaṃbhūto pavuccati.",
  "anya-e1010n0:1432_0": "114.",
  "anya-e1010n0:1433_0": "Vivādappatto dutīyo, keneko vivadissati;",
  "anya-e1010n0:1434_0": "Tassate saggakāmassa, ekatta muparocitaṃ.",
  "anya-e1010n0:1435_0": "115.",
  "anya-e1010n0:1436_0": "Sinihappatto dutīyo, kamekā sinihissati;",
  "anya-e1010n0:1437_0": "Tassate mokkhakāmassa, ekatta muparocitaṃ.",
  "anya-e1010n0:1438_0": "116.",
  "anya-e1010n0:1439_0": "Purato pacchatovāpi, aparo ce navijjati;",
  "anya-e1010n0:1440_0": "Tasseva phāsu bhavati, ekassa vasato vane.",
  "anya-e1010n0:1441_0": "117.",
  "anya-e1010n0:1442_0": "Sukhañca kāma mayikaṃ, dukkhañca pavivekikaṃ;",
  "anya-e1010n0:1443_0": "Pavivekaṃ dukkhaṃ seyyo, yañce kāmamayaṃ sukhaṃ.",
  "anya-e1010n0:1444_0": "118.",
  "anya-e1010n0:1445_0": "Yoca vassasataṃ jīve, apassaṃ udayabbayaṃ;",
  "anya-e1010n0:1446_0": "Ekāhaṃ jīvitaṃ seyyo, passato udayabbayaṃ.",
  "anya-e1010n0:1447_0": "119.",
  "anya-e1010n0:1448_0": "Suññāgāraṃ paviṭṭhassa, santacittassa bhikkhuno;",
  "anya-e1010n0:1449_0": "Amānussī rati hoti, sammādhammaṃ vipassato.",
  "anya-e1010n0:1450_0": "120.",
  "anya-e1010n0:1451_0": "Yatoyato sammasati, khandhānaṃ udayabbayaṃ;",
  "anya-e1010n0:1452_0": "Labhati pītipāmojjaṃ, amataṃ taṃ vijānataṃ.",
  "anya-e1010n0:1453_0": "121.",
  "anya-e1010n0:1454_0": "Iccuttaṃ dhammapāmojjaṃ, vivekajaṃ rasādhikaṃ;",
  "anya-e1010n0:1455_0": "Icchanto sīlavā bhikkhu, anivattita vīriyo.",
  "anya-e1010n0:1456_0": "122.",
  "anya-e1010n0:1457_0": "Vanā vāse vasitvāna, appicchādiguṇāvaho;",
  "anya-e1010n0:1458_0": "Pali bodhe samucchijja, bhāveyyevaṃrahogato.",
  "anya-e1010n0:1459_0": "123.",
  "anya-e1010n0:1460_0": "Kāye jegucchapuñjāni, rūpaṃ ruppanabhāvato;",
  "anya-e1010n0:1461_0": "Tassitā vedanā saññā, saṅkhārāca tatopare.",
  "anya-e1010n0:1462_0": "124.",
  "anya-e1010n0:1463_0": "Viññāṇañca imepañca, khandhā rāsatthato matā;",
  "anya-e1010n0:1464_0": "Tecānicca dukkhā nattā, upādā vayadhammino.",
  "anya-e1010n0:1465_0": "125.",
  "anya-e1010n0:1466_0": "Pheṇapiṇḍū pamaṃ rūpaṃ, vedanā pupphuḷūpamā;",
  "anya-e1010n0:1467_0": "Marīcikūpamā saññā, saṅkhārā kadalūpamā.",
  "anya-e1010n0:1468_0": "126.",
  "anya-e1010n0:1469_0": "Māyūpamanti viññāṇaṃ, dassite sabba dassinā;",
  "anya-e1010n0:1470_0": "Upamāhi samasse yya, pañcakkhandhe asārake.",
  "anya-e1010n0:1471_0": "127.",
  "anya-e1010n0:1472_0": "Yāva byāti nimmissati,",
  "anya-e1010n0:1473_0": "Koṭilakkhātahiṃkhaṇe;",
  "anya-e1010n0:1474_0": "Khandhā bhijjanti hutvāna,",
  "anya-e1010n0:1475_0": "Aniccānāma te tato.",
  "anya-e1010n0:1476_0": "128.",
  "anya-e1010n0:1477_0": "Bhaya pīḷitato dukkhā, anattā avidheyyato;",
  "anya-e1010n0:1478_0": "Khandhāva honti bhijjanti, añño koci nalabbhati.",
  "anya-e1010n0:1479_0": "129.",
  "anya-e1010n0:1480_0": "Khandhā niccā khayaṭṭhena, bhayaṭṭhena dukhācate;",
  "anya-e1010n0:1481_0": "Anattā sārakaṭṭhena, iti passe punappunaṃ.",
  "anya-e1010n0:1482_0": "130.",
  "anya-e1010n0:1483_0": "Bhāṇūdaye kayaṃ enti, hemante patitussavā;",
  "anya-e1010n0:1484_0": "Rāgā mānāca sabbevaṃ, satyā niccānupassane.",
  "anya-e1010n0:1485_0": "131.",
  "anya-e1010n0:1486_0": "Sīhanādaṃ vanesutvā, saṃvejenti sasotakā;",
  "anya-e1010n0:1487_0": "Vehapphalāpi lokevaṃ, jinerita tilakkhaṇaṃ.",
  "anya-e1010n0:1488_0": "132.",
  "anya-e1010n0:1489_0": "Vedanādīni nāmāni, nāmarūpadvayaṃva te;",
  "anya-e1010n0:1490_0": "Taṇhāvijjāca kammādi, nāmarūpassa paccayā.",
  "anya-e1010n0:1491_0": "133.",
  "anya-e1010n0:1492_0": "Nāmarūpaṃ pariggayha, tato tassaca paccayaṃ;",
  "anya-e1010n0:1493_0": "Hutvā abhāvato niccā, udayabbaya pīḷanā.",
  "anya-e1010n0:1494_0": "134.",
  "anya-e1010n0:1495_0": "Dukkhā avasavattittā, anattātitilakkhaṇaṃ;",
  "anya-e1010n0:1496_0": "Āropetvāva saṅkhāre, sammasanto punappunaṃ.",
  "anya-e1010n0:1497_0": "135.",
  "anya-e1010n0:1498_0": "Pāpuṇeyyā nupubbena,",
  "anya-e1010n0:1499_0": "Sabbasaṃyojana kkhayaṃ;",
  "anya-e1010n0:1500_0": "Tampatto arahā bhikkhu,",
  "anya-e1010n0:1501_0": "Bhavatiṇṇo sunibbuto.",
  "anya-e1010n0:1502_0": "136.",
  "anya-e1010n0:1503_0": "Natumhaṃ bhikkhave rūpaṃ, taṃ jahethāti vuttato;",
  "anya-e1010n0:1504_0": "Memetanti upādānaṃ, pañcakkhandhe vināsaye.",
  "anya-e1010n0:1505_0": "137.",
  "anya-e1010n0:1506_0": "Puttā matthi dhanā matthi, iti bālo vihaññati;",
  "anya-e1010n0:1507_0": "Attāpi attano natthi, kutoputtokutodhanaṃ.",
  "anya-e1010n0:1508_0": "138.",
  "anya-e1010n0:1509_0": "Iccutta manucintāya, attāti atthimetivā;",
  "anya-e1010n0:1510_0": "Saññaṃ nāseyya khandhāva, atthīti ābhuje budho.",
  "anya-e1010n0:1511_0": "139.",
  "anya-e1010n0:1512_0": "Khandhanāsa manābhujja, mato me puttako iti;",
  "anya-e1010n0:1513_0": "Socanti paridevanti puttonatthi nasomato.",
  "anya-e1010n0:1514_0": "140.",
  "anya-e1010n0:1515_0": "Bhijjamānesu khandhesu, attasaññī anattesu;",
  "anya-e1010n0:1516_0": "Nādikāla viparitā, mahājānīyataṃ gatā.",
  "anya-e1010n0:1517_0": "141.",
  "anya-e1010n0:1518_0": "Bhijjamānesu khandhesu, laggā rattā mamāyitā;",
  "anya-e1010n0:1519_0": "Nārīpumādi saññāya, viparetā anādike.",
  "anya-e1010n0:1520_0": "142.",
  "anya-e1010n0:1521_0": "Nādikāla viparito, attasaññī anattani;",
  "anya-e1010n0:1522_0": "Bhijjamānesu khandhesu, jaha ttāti mamāyanaṃ.",
  "anya-e1010n0:1523_0": "143.",
  "anya-e1010n0:1524_0": "Abhiṇhuppattiyāyeva, bhijjamāno naññayati;",
  "anya-e1010n0:1525_0": "Aniccalakkhaṇaṃ channaṃ, taṃ cinteyya supaññavā.",
  "anya-e1010n0:1526_0": "144.",
  "anya-e1010n0:1527_0": "Asanteyeva laggantā, namuccanti bhavattayā;",
  "anya-e1010n0:1528_0": "Natthi santesu laggantā, rūpakkhandhā dike svidha.",
  "anya-e1010n0:1529_0": "145.",
  "anya-e1010n0:1530_0": "Taṇhā gijjhati metanti, māno ahanti maññati;",
  "anya-e1010n0:1531_0": "Diṭṭhi gaṇhāti attāti, ete papañcakā tayo.",
  "anya-e1010n0:1532_0": "146.",
  "anya-e1010n0:1533_0": "Mame ta maha mattāti, papañcānaṃ vasānugo;",
  "anya-e1010n0:1534_0": "Gaṇhanto bhava paṅkamhi, nimmuggova bhayānake.",
  "anya-e1010n0:1535_0": "147.",
  "anya-e1010n0:1536_0": "Name nāhaṃ naattāti, etehi vivadaṃ kare;",
  "anya-e1010n0:1537_0": "Vivadantāva muccanti, bhavapaṅkā bhayānakā.",
  "anya-e1010n0:1538_0": "148.",
  "anya-e1010n0:1539_0": "Name nāhaṃ naattāti, daṭṭhabbanti jineritaṃ;",
  "anya-e1010n0:1540_0": "Tatheva sabbadā maññe, mā papañca vasānugo.",
  "anya-e1010n0:1541_0": "149.",
  "anya-e1010n0:1542_0": "Loko vivadi buddhena, nalokena kadāciso;",
  "anya-e1010n0:1543_0": "Anattāti jinuddiṭṭhaṃ, loko attāti maññati.",
  "anya-e1010n0:1544_0": "150.",
  "anya-e1010n0:1545_0": "Mo lokena samo hotu,",
  "anya-e1010n0:1546_0": "Tassamo kiṃtaduttare;",
  "anya-e1010n0:1547_0": "Andhibhūto ayaṃloko,",
  "anya-e1010n0:1548_0": "Sambuddhassa virodhiko.",
  "anya-e1010n0:1549_0": "151.",
  "anya-e1010n0:1550_0": "Sambuddhassa vasaṃ nvetu, sanjhādi bhayatajjito;",
  "anya-e1010n0:1551_0": "Tabbasaṃyeva anvento, bhavatiṇṇo bhavissati.",
  "anya-e1010n0:1552_0": "152.",
  "anya-e1010n0:1553_0": "Anattāti girā saccā, attāti vacanaṃ musā;",
  "anya-e1010n0:1554_0": "Musāya vivade loko, buddhena sacca vādinā.",
  "anya-e1010n0:1555_0": "153.",
  "anya-e1010n0:1556_0": "Turaṅgavajagāmamhā, purime camakya kānane;",
  "anya-e1010n0:1557_0": "Vasatā aggadhammena, therena racito ayaṃ.",
  "anya-e1010n0:1558_0": "154.",
  "anya-e1010n0:1559_0": "Arimatteyya buddhassa,",
  "anya-e1010n0:1560_0": "Dhamma ssutakkhaṇe bhave;",
  "anya-e1010n0:1561_0": "Khīṇāsavo mahāpañño,",
  "anya-e1010n0:1562_0": "Puññena tena sāvakoti.",
  "anya-e1010n0:1563_0": "Kāyapaccavekkhaṇā",
  "anya-e1010n0:1564_0": "1.",
  "anya-e1010n0:1565_0": "Nādikāla viparita, jana bhūtattha dassino;",
  "anya-e1010n0:1566_0": "Dātume kantikassādaṃ, satthu pādo timānito.",
  "anya-e1010n0:1567_0": "2.",
  "anya-e1010n0:1568_0": "Sīse pilandiyā modī, sambuddha caraṇa mbujaṃ;",
  "anya-e1010n0:1569_0": "Sādhu tuṭṭhikaraṃ brūmi, sukāya paccavekkhaṇaṃ.",
  "anya-e1010n0:1570_0": "3.",
  "anya-e1010n0:1571_0": "Yoniso manasīkatvā, nādā viruddha maññitaṃ;",
  "anya-e1010n0:1572_0": "Sādhavo ta mudikkhantu, mayāpi mandabuddhino.",
  "anya-e1010n0:1573_0": "4.",
  "anya-e1010n0:1574_0": "Icchitabbāna māyattā, tesañca cayabhāvato;",
  "anya-e1010n0:1575_0": "Tadākārena vattitā, kāyo jeguccha puñjako.",
  "anya-e1010n0:1576_0": "5.",
  "anya-e1010n0:1577_0": "Punappunaṃva okkama, ñāṇa manto pavesiya;",
  "anya-e1010n0:1578_0": "Bāhiraṃva anālamba, ikkhaṇā paccavekkhaṇā.",
  "anya-e1010n0:1579_0": "6.",
  "anya-e1010n0:1580_0": "Maṃsacchanna ṭṭhirūpeva, manoja vāyu cālite;",
  "anya-e1010n0:1581_0": "Nārī gatāti yācintā, neva sāpaccavekkhaṇā.",
  "anya-e1010n0:1582_0": "7.",
  "anya-e1010n0:1583_0": "Saññādiṭṭhica cittañca, vipallāsā imetayo;",
  "anya-e1010n0:1584_0": "Ta dākārena vattanti, avijjo ttharitā bhusaṃ.",
  "anya-e1010n0:1585_0": "8.",
  "anya-e1010n0:1586_0": "Āsā viparite yesaṃ,",
  "anya-e1010n0:1587_0": "Vipallāsāti tematā;",
  "anya-e1010n0:1588_0": "Āsā āsisanā vuttā,",
  "anya-e1010n0:1589_0": "Taṇhāyeva sabhāvato.",
  "anya-e1010n0:1590_0": "9.",
  "anya-e1010n0:1591_0": "Asubheva subhamiti, anicceeva niccato;",
  "anya-e1010n0:1592_0": "Dukkheyeva sukhaṃvāti, anattaniva attato.",
  "anya-e1010n0:1593_0": "10.",
  "anya-e1010n0:1594_0": "Saññāṇaṃ dassanaṃ cintā,",
  "anya-e1010n0:1595_0": "Dvādasā kārato tayo;",
  "anya-e1010n0:1596_0": "Diṭṭhisā cādi maggena,",
  "anya-e1010n0:1597_0": "Sesā sesehi vajjhitā.",
  "anya-e1010n0:1598_0": "11.",
  "anya-e1010n0:1599_0": "Taṇhā tassi mametanti, māno maññi ahantica;",
  "anya-e1010n0:1600_0": "Yassi diṭṭhica attāti, papañcā nāmime tayo.",
  "anya-e1010n0:1601_0": "12.",
  "anya-e1010n0:1602_0": "Papañcanti saṃsāraṃ, tasmā papañcanāmakā;",
  "anya-e1010n0:1603_0": "Bhavayante payojentā, mokkhaṃ nādaṃsu te ciraṃ.",
  "anya-e1010n0:1604_0": "13.",
  "anya-e1010n0:1605_0": "Bhavapaṅke ni mujjantā, papañcānaṃ vasānugā;",
  "anya-e1010n0:1606_0": "Cirassaṃ dukkhitā honti, ārā nibbānato tiva.",
  "anya-e1010n0:1607_0": "14.",
  "anya-e1010n0:1608_0": "Name nāhaṃ naattāti, etehi vivadaṃ kare;",
  "anya-e1010n0:1609_0": "Bhaṇḍantā vivadantā te, nibbānato adūrino.",
  "anya-e1010n0:1610_0": "15.",
  "anya-e1010n0:1611_0": "Vipallāse papañceca, dvepiete pahātave;",
  "anya-e1010n0:1612_0": "Sopaccavekkhitabbe vaṃ, kāyo jegucchapuñjako.",
  "anya-e1010n0:1613_0": "16.",
  "anya-e1010n0:1614_0": "Kesā lomā nakhādantā,",
  "anya-e1010n0:1615_0": "Taṇhāyāpica gocarā;",
  "anya-e1010n0:1616_0": "Tasmā te daṭṭhukāmena,",
  "anya-e1010n0:1617_0": "Taṇhā nivāritā sadā.",
  "anya-e1010n0:1618_0": "17.",
  "anya-e1010n0:1619_0": "Laggikā chaviyaṃyeva, taṇhā bāhiragocarā;",
  "anya-e1010n0:1620_0": "Tasmā ettha tacovāha, sambuddho na bahicchaviṃ.",
  "anya-e1010n0:1621_0": "18.",
  "anya-e1010n0:1622_0": "Esā tacapariyanta, padenāpi nivāritā;",
  "anya-e1010n0:1623_0": "Ato chavi manālamba, tacasīva manekare.",
  "anya-e1010n0:1624_0": "19.",
  "anya-e1010n0:1625_0": "Jigucchitāni chādeti, aṭṭhi maṃsa tacādini;",
  "anya-e1010n0:1626_0": "Ñāṇena chindi tabbāca, tasmā chavīti vuccati.",
  "anya-e1010n0:1627_0": "20.",
  "anya-e1010n0:1628_0": "Chaviṃ chetvā tacaṃ passe,",
  "anya-e1010n0:1629_0": "Taṃ chetvā maṃsakādayo;",
  "anya-e1010n0:1630_0": "Gabbhevatthūni dīpena,",
  "anya-e1010n0:1631_0": "Yathā paññāpadīpiko.",
  "anya-e1010n0:1632_0": "21.",
  "anya-e1010n0:1633_0": "Jeguccho chaviyā kāyo,",
  "anya-e1010n0:1634_0": "Asubhova subhāyate;",
  "anya-e1010n0:1635_0": "Nicchavā tacamattena,",
  "anya-e1010n0:1636_0": "Kathaṃ subhāyate ayaṃ.",
  "anya-e1010n0:1637_0": "22.",
  "anya-e1010n0:1638_0": "Nhārubandho ṭṭhisaṅghāto, maṃsalohi ta limpito;",
  "anya-e1010n0:1639_0": "Chaviyāva vimoheti, tacacchanno imaṃ pajaṃ.",
  "anya-e1010n0:1640_0": "23.",
  "anya-e1010n0:1641_0": "Vaṇṇa saṇṭhāna toceva,",
  "anya-e1010n0:1642_0": "Gandho kāsā sayehica;",
  "anya-e1010n0:1643_0": "Jegucchā paṭikulyāca,",
  "anya-e1010n0:1644_0": "Kesānāma na mepiyā.",
  "anya-e1010n0:1645_0": "24.",
  "anya-e1010n0:1646_0": "Ekekaṃ manasīkatvā, naye nicceva mādinā;",
  "anya-e1010n0:1647_0": "Bhāvetabbā samārambha, yathāpaññāyate tathā.",
  "anya-e1010n0:1648_0": "25.",
  "anya-e1010n0:1649_0": "Pūritaṃ matthaluṅgassa, sīsaṭṭhipi jigucchitaṃ;",
  "anya-e1010n0:1650_0": "Mukha nāsakkhi kaṇṇādi, chiddā vachidda duddasaṃ.",
  "anya-e1010n0:1651_0": "26.",
  "anya-e1010n0:1652_0": "Pūti vāyu vicarita, kucchiṭṭhantāni lohitaṃ;",
  "anya-e1010n0:1653_0": "Pittaṃ semhañca papphāsaṃ, hadayaṃ yakanampi dhī.",
  "anya-e1010n0:1654_0": "27.",
  "anya-e1010n0:1655_0": "Anna pānaṃ manuññampi, kheḷa tinta madhopari;",
  "anya-e1010n0:1656_0": "Dantehi pisitaṃ svāna, vamathūva jigucchitaṃ.",
  "anya-e1010n0:1657_0": "28.",
  "anya-e1010n0:1658_0": "Yāvatāyu adhotevā, māsaye gilitaṃ ṭhitaṃ;",
  "anya-e1010n0:1659_0": "Kimikūla samākiṇṇe, tahimevā sitāsitaṃ.",
  "anya-e1010n0:1660_0": "29.",
  "anya-e1010n0:1661_0": "Etaṃ udariyaṃ nāma, tamhā pakkāsayaṃ gataṃ;",
  "anya-e1010n0:1662_0": "Dinaccaye karīsantaṃ, sā sayaṃ taṃdvayampi dhī.",
  "anya-e1010n0:1663_0": "30.",
  "anya-e1010n0:1664_0": "Pakāsetvā paveseti, annapānaṃ mahārahaṃ;",
  "anya-e1010n0:1665_0": "Paṭicchanno niharati, tameva nto ṭhitaṃ jano.",
  "anya-e1010n0:1666_0": "31.",
  "anya-e1010n0:1667_0": "Pavese taṃ parivato,",
  "anya-e1010n0:1668_0": "Nihareko raho lino;",
  "anya-e1010n0:1669_0": "Manuññaṃva pavīsante,",
  "anya-e1010n0:1670_0": "Nikkhamante jigucchitaṃ.",
  "anya-e1010n0:1671_0": "32.",
  "anya-e1010n0:1672_0": "Jeguccha paṭikulyāni, maṃsanhāru tacaṭṭhini;",
  "anya-e1010n0:1673_0": "Napiyāni na tuṭṭhāni, nevaitthī napūpiso.",
  "anya-e1010n0:1674_0": "33.",
  "anya-e1010n0:1675_0": "Hattha pāda mukhādīni,",
  "anya-e1010n0:1676_0": "Natthaññāni jigucchitā;",
  "anya-e1010n0:1677_0": "Tatthā kumārikā kaññā,",
  "anya-e1010n0:1678_0": "Mohena atthisaññitā.",
  "anya-e1010n0:1679_0": "34.",
  "anya-e1010n0:1680_0": "Paccekaṃ vinibhuttesa, kesa loma nakhādisu;",
  "anya-e1010n0:1681_0": "Natthikaññā kumārīvā, sampiṇḍitesu sā kuto.",
  "anya-e1010n0:1682_0": "35.",
  "anya-e1010n0:1683_0": "Ākāsoyeva kāyāṅkhyo,",
  "anya-e1010n0:1684_0": "Tacādi parivārito;",
  "anya-e1010n0:1685_0": "Tathāsīsaṃ mukhaṃhattho,",
  "anya-e1010n0:1686_0": "Pādoru kaṭiādayo.",
  "anya-e1010n0:1687_0": "36.",
  "anya-e1010n0:1688_0": "Thambhādīsviva gehoti,",
  "anya-e1010n0:1689_0": "Piṇḍite svesu sammuti;",
  "anya-e1010n0:1690_0": "Kāyoti itthiposoti,",
  "anya-e1010n0:1691_0": "Saṃmuḷho tāyarajjati.",
  "anya-e1010n0:1692_0": "37.",
  "anya-e1010n0:1693_0": "Santaṃ cinteyya nāsantaṃ, santaṃ cintayato sukhaṃ;",
  "anya-e1010n0:1694_0": "Asantaṃ anucintento, nānādukkhehi tappati.",
  "anya-e1010n0:1695_0": "38.",
  "anya-e1010n0:1696_0": "Javatyā vijjamāneva, nāvijjā vijjamānake;",
  "anya-e1010n0:1697_0": "Tasmātaṃnāmako moho, taṇhāpica tadanvitā.",
  "anya-e1010n0:1698_0": "39.",
  "anya-e1010n0:1699_0": "Puṃkāyovāthīkāyovā, malāsucijigucchito;",
  "anya-e1010n0:1700_0": "Tassamaṃ natthigārayhaṃ, yvāmalampi malaṃkare.",
  "anya-e1010n0:1701_0": "40.",
  "anya-e1010n0:1702_0": "Natthi kāyasamoverī,",
  "anya-e1010n0:1703_0": "Mahānatthakaro cīraṃ;",
  "anya-e1010n0:1704_0": "Natthi kāyasamo vañco,",
  "anya-e1010n0:1705_0": "Asubhova subhāyate.",
  "anya-e1010n0:1706_0": "41.",
  "anya-e1010n0:1707_0": "Thīpuṃ saparakāyoti, passatipi napassati;",
  "anya-e1010n0:1708_0": "Jeguccha paṭikulyoti, sammā passati passati.",
  "anya-e1010n0:1709_0": "42.",
  "anya-e1010n0:1710_0": "Subhosubhoti maññantā,",
  "anya-e1010n0:1711_0": "Dhīti dhīti jinerite;",
  "anya-e1010n0:1712_0": "Lokālokā nadhīyesaṃ,",
  "anya-e1010n0:1713_0": "Bhavā bhavā vacārino.",
  "anya-e1010n0:1714_0": "43.",
  "anya-e1010n0:1715_0": "Bhiyyobhiyyova rāgaggi,",
  "anya-e1010n0:1716_0": "Subhosubhotipassato;",
  "anya-e1010n0:1717_0": "Mandomandova soaggi,",
  "anya-e1010n0:1718_0": "Dhīvadhīvavipassato.",
  "anya-e1010n0:1719_0": "44.",
  "anya-e1010n0:1720_0": "Bahussutopi bālova, asubhe subhamaññako;",
  "anya-e1010n0:1721_0": "Asubhoti vipassanto, appassutopipaṇḍito.",
  "anya-e1010n0:1722_0": "45.",
  "anya-e1010n0:1723_0": "Yoca sippāni jāneyya, satāni sahassānipi;",
  "anya-e1010n0:1724_0": "Kāyekajānanaṃ seyyo, yañce añña vijānaṃnaṃ.",
  "anya-e1010n0:1725_0": "46.",
  "anya-e1010n0:1726_0": "Kāyamekampi naññāmi, buddhāladdhanayo api;",
  "anya-e1010n0:1727_0": "Sutāca paṇḍitātyamhā, yuttoyevā tilajjituṃ.",
  "anya-e1010n0:1728_0": "47.",
  "anya-e1010n0:1729_0": "Subhatoyeva maññāmi, evaṃ jigucchitampinaṃ;",
  "anya-e1010n0:1730_0": "Mañca ñe paṇḍito tyāhu, alamevātilajjituṃ.",
  "anya-e1010n0:1731_0": "48.",
  "anya-e1010n0:1732_0": "Kāye asubhasaññaṃyo, nalabhāmi kadācipi;",
  "anya-e1010n0:1733_0": "Suladdha sugato vādo, svārahovātilajjituṃ.",
  "anya-e1010n0:1734_0": "49.",
  "anya-e1010n0:1735_0": "Kāyena saṃsarantopi, tadākāraṃ yathātathaṃ;",
  "anya-e1010n0:1736_0": "Bhavebhave ajānanto, mamāyitvāva taṃ cajiṃ.",
  "anya-e1010n0:1737_0": "50.",
  "anya-e1010n0:1738_0": "Kāyena saṃsarantopi, naññā kāya jiguccataṃ;",
  "anya-e1010n0:1739_0": "Niccupādā mamāyanto, piyāyitvāva taṃ cajiṃ.",
  "anya-e1010n0:1740_0": "51.",
  "anya-e1010n0:1741_0": "Kubhāraṃ sārasaññāya, piyāyitvāva hiṃsakaṃ;",
  "anya-e1010n0:1742_0": "Anantadukkha māpādiṃ, vipallāso bhavebhave.",
  "anya-e1010n0:1743_0": "52.",
  "anya-e1010n0:1744_0": "Mahājānīya pattoti, saṃvejetvā sakaṃmanaṃ;",
  "anya-e1010n0:1745_0": "Dirokata jinovādo, anivattita vīriyo.",
  "anya-e1010n0:1746_0": "53.",
  "anya-e1010n0:1747_0": "Adiṭṭhapubba metassa, tathākāraṃva passatu;",
  "anya-e1010n0:1748_0": "Kicca mañña mupekkhāya, saṃsāra bhaya bhīruko.",
  "anya-e1010n0:1749_0": "54.",
  "anya-e1010n0:1750_0": "Yañhikiccaṃ apaviṭṭhaṃ, akiccaṃ pana kayirā;",
  "anya-e1010n0:1751_0": "Unnaḷānaṃ pamattānaṃ, tesaṃ vaḍḍhanti āsavā.",
  "anya-e1010n0:1752_0": "55.",
  "anya-e1010n0:1753_0": "Yesañca susamāraddhā, niccaṃ kāyagatā sati;",
  "anya-e1010n0:1754_0": "Akiccaṃ te nasevanti, kicce sātata kārino;",
  "anya-e1010n0:1755_0": "Satānaṃ sampajānānaṃ, atthaṃ gacchanti āsavāti.",
  "anya-e1010n0:1756_0": "56.",
  "anya-e1010n0:1757_0": "Thomentā soṇṇaṃ kāyora,",
  "anya-e1010n0:1758_0": "Mukhakkhi tyādinā imaṃ;",
  "anya-e1010n0:1759_0": "Ratte muṭṭhe karontete,",
  "anya-e1010n0:1760_0": "Aññejane sayaṃviya.",
  "anya-e1010n0:1761_0": "57.",
  "anya-e1010n0:1762_0": "Kāyasobhya pakāsetā,",
  "anya-e1010n0:1763_0": "Vācā ve māradesanā;",
  "anya-e1010n0:1764_0": "Tadasobhya pakāsetā,",
  "anya-e1010n0:1765_0": "Vācā sammuddha desanā.",
  "anya-e1010n0:1766_0": "58.",
  "anya-e1010n0:1767_0": "Asubhoti jinuddiṭṭhaṃ, kāyaṃ subhoti gāhino;",
  "anya-e1010n0:1768_0": "Saṃmuḷhāte na muccanti, bhavā buddha virodhino.",
  "anya-e1010n0:1769_0": "59.",
  "anya-e1010n0:1770_0": "Asubhoti jinuddiṭṭhaṃ, kāyaṃ tatheva gāhino;",
  "anya-e1010n0:1771_0": "Paṇḍitā teva muccanti, bhavā buddhamatānugā.",
  "anya-e1010n0:1772_0": "60.",
  "anya-e1010n0:1773_0": "Sodhentelaṅkaronteva, malāsavantikāyato;",
  "anya-e1010n0:1774_0": "Alaṃ kāyavisodhena, bālova taṃ garuṃ karo.",
  "anya-e1010n0:1775_0": "61.",
  "anya-e1010n0:1776_0": "Gopenteva arogāya,",
  "anya-e1010n0:1777_0": "Kāyo rogenasaṃvase;",
  "anya-e1010n0:1778_0": "Gāyaguttaṃ mudhāyeva,",
  "anya-e1010n0:1779_0": "Cittaguttaṃva sātthakaṃ.",
  "anya-e1010n0:1780_0": "62.",
  "anya-e1010n0:1781_0": "Candanādi vilittopi,",
  "anya-e1010n0:1782_0": "Muttomaṇi vibhūsito;",
  "anya-e1010n0:1783_0": "Taṃsabhāvova sokāyo,",
  "anya-e1010n0:1784_0": "Vissavanto tatotato.",
  "anya-e1010n0:1785_0": "63.",
  "anya-e1010n0:1786_0": "Patiteca apatite,",
  "anya-e1010n0:1787_0": "Viseso natthi kiñcipi;",
  "anya-e1010n0:1788_0": "Kāyo cemanuñño tamhā,",
  "anya-e1010n0:1789_0": "Patitopi tathāsiyā.",
  "anya-e1010n0:1790_0": "64.",
  "anya-e1010n0:1791_0": "Kāyo manussajātīnaṃ, tiracchāna ttabhāvato;",
  "anya-e1010n0:1792_0": "Jegucchita tarohoti, dubbisodhoca dubbharo.",
  "anya-e1010n0:1793_0": "65.",
  "anya-e1010n0:1794_0": "Yathājātena kāyena, sakkā viharituṃ naca;",
  "anya-e1010n0:1795_0": "Paccahaṃ sodhanīyoca, dhovana majjanādibhi.",
  "anya-e1010n0:1796_0": "66.",
  "anya-e1010n0:1797_0": "Rattaṃ pātuṃ chaviṃ chetvā, sakkā ḍaṃsādayopinaṃ;",
  "anya-e1010n0:1798_0": "Chetvā maṃsa ṭṭhikādīni, dhīro nālambituṃ kathaṃ.",
  "anya-e1010n0:1799_0": "67.",
  "anya-e1010n0:1800_0": "Lagganti chavimatte ye, makkhikā sedapā yathā;",
  "anya-e1010n0:1801_0": "Thīpuṃ mukhādi saññāya, te pamuḷhā mahātapā.",
  "anya-e1010n0:1802_0": "68.",
  "anya-e1010n0:1803_0": "Cārī agocare kāme, laggālepe kapīriva;",
  "anya-e1010n0:1804_0": "Bahūhi pīḷitā rīhi, maranti atidukkhino.",
  "anya-e1010n0:1805_0": "69.",
  "anya-e1010n0:1806_0": "Rāgāriṃ dujjayaṃ jeyyuṃ, jayabhummāsubhe carā;",
  "anya-e1010n0:1807_0": "Sītānissita laṭukī, senakaṃva mahabbalaṃ.",
  "anya-e1010n0:1808_0": "70.",
  "anya-e1010n0:1809_0": "Kāyadhi ggocaro veso,",
  "anya-e1010n0:1810_0": "Jayabhūbuddha duttiyā;",
  "anya-e1010n0:1811_0": "Ettheva gocarā hontu,",
  "anya-e1010n0:1812_0": "Mābho kāme jayatthikā.",
  "anya-e1010n0:1813_0": "71.",
  "anya-e1010n0:1814_0": "Kāyā subhaṃ vipassantu, dibba kkhināpya passiyaṃ;",
  "anya-e1010n0:1815_0": "Āyatiṃ maggalābhāya, taṃ dassanaṃ bhavissati.",
  "anya-e1010n0:1816_0": "72.",
  "anya-e1010n0:1817_0": "Dhīcakkhunāva dhikkāyaṃ, passe na maṃsacakkhunā;",
  "anya-e1010n0:1818_0": "Ummilitvāva dhīcakkhuṃ, vivekaṭṭho udikkhatu.",
  "anya-e1010n0:1819_0": "73.",
  "anya-e1010n0:1820_0": "Pañcaṅgāni yathā kummo, cakkhādīni nigūhaye;",
  "anya-e1010n0:1821_0": "Verī labhatu mokāsaṃ, pañcadvārā arakkhitā.",
  "anya-e1010n0:1822_0": "74.",
  "anya-e1010n0:1823_0": "Cakkhurūpena saṃvāsā, rāgaputtaṃ vijāyati;",
  "anya-e1010n0:1824_0": "Mahānatthakaro soca, saṃvāsaṃ tena vāraye.",
  "anya-e1010n0:1825_0": "75.",
  "anya-e1010n0:1826_0": "Rūpādīsusañjantīti, sattā itthyādi saññāya;",
  "anya-e1010n0:1827_0": "Natveva khandhasaññāya, taṃsaññihi virāgino.",
  "anya-e1010n0:1828_0": "76.",
  "anya-e1010n0:1829_0": "Sakāyeparakāyeca,",
  "anya-e1010n0:1830_0": "Āsaṃ chindeyya paṇḍito;",
  "anya-e1010n0:1831_0": "Āsaṃ chetvā sukhaṃseti,",
  "anya-e1010n0:1832_0": "Āsāya dukkhitā pajā.",
  "anya-e1010n0:1833_0": "77.",
  "anya-e1010n0:1834_0": "Dassane savane kāya,",
  "anya-e1010n0:1835_0": "Saṃsagge methunepica;",
  "anya-e1010n0:1836_0": "Nirāso sukhito hoti,",
  "anya-e1010n0:1837_0": "Anirāsotidukkhito.",
  "anya-e1010n0:1838_0": "78.",
  "anya-e1010n0:1839_0": "Bahīva sodhitaṃ yassa, na vanto jeguccha puñjakaṃ;",
  "anya-e1010n0:1840_0": "Taṃkāyaṃ asutaṃjāna, tanurāgo siyāttani.",
  "anya-e1010n0:1841_0": "79.",
  "anya-e1010n0:1842_0": "Kāyevirāga micchanto, nupasseyya tadantaraṃ;",
  "anya-e1010n0:1843_0": "Antodassī atappanto, labhe saṃsāramocanaṃ.",
  "anya-e1010n0:1844_0": "80.",
  "anya-e1010n0:1845_0": "Sattā sattā bahiṭṭhevā, sāraṃsāraṃ mamāyino;",
  "anya-e1010n0:1846_0": "Santosanto vipassanto, navānavāyatiṃbhave.",
  "anya-e1010n0:1847_0": "81.",
  "anya-e1010n0:1848_0": "Alaṃ alaṃ katvā kāyaṃ, malāmalāsavantito;",
  "anya-e1010n0:1849_0": "Sobhaṃ sobhaṃ naye ṭhānaṃ, manaṃ manaṃ pyalaṃ kataṃ.",
  "anya-e1010n0:1850_0": "82.",
  "anya-e1010n0:1851_0": "Saṃsaggajātassa bhavanti snehā,",
  "anya-e1010n0:1852_0": "Snehānvayaṃ dukkha midaṃ pahoti;",
  "anya-e1010n0:1853_0": "Ādinavaṃ snehajaṃpekkha māno,",
  "anya-e1010n0:1854_0": "Eko carekhagga visāṇa kappo.",
  "anya-e1010n0:1855_0": "83.",
  "anya-e1010n0:1856_0": "Khiṭṭā rati hoti sahāya majjhe,",
  "anya-e1010n0:1857_0": "Puttesuca vipulaṃ hoti pemaṃ;",
  "anya-e1010n0:1858_0": "Piyavippayogaṃ vijigucchamāno,",
  "anya-e1010n0:1859_0": "Eko care khaggavisāṇa kappo.",
  "anya-e1010n0:1860_0": "84.",
  "anya-e1010n0:1861_0": "Vaṃso visāloyathā visatto,",
  "anya-e1010n0:1862_0": "Puttesu dāresuca yāapekkhā;",
  "anya-e1010n0:1863_0": "Vaṃsakaḷirova asajjamāno,",
  "anya-e1010n0:1864_0": "Eko care khaggavisāṇa kappo.",
  "anya-e1010n0:1865_0": "85.",
  "anya-e1010n0:1866_0": "Kāmaṃ kāmaya mānassa, tassacetaṃ samijjhati;",
  "anya-e1010n0:1867_0": "Addhā pītimano hoti, macco laddhā yadicchati.",
  "anya-e1010n0:1868_0": "86.",
  "anya-e1010n0:1869_0": "Tassace kāmayānassa, chandajātassa jantuno;",
  "anya-e1010n0:1870_0": "Tekāmā parihāyanti, sallaviddhova ruppati.",
  "anya-e1010n0:1871_0": "87.",
  "anya-e1010n0:1872_0": "Yokāme parivajjeti, sappasseva padā siro;",
  "anya-e1010n0:1873_0": "Somaṃ visattikaṃ loke, sato samativattati.",
  "anya-e1010n0:1874_0": "88.",
  "anya-e1010n0:1875_0": "Khettaṃ vatthuṃ taḷākaṃvā, gavassaṃ dāsaporisaṃ;",
  "anya-e1010n0:1876_0": "Thiyo bandhū puthukāme, yonaro anugijjhati.",
  "anya-e1010n0:1877_0": "89.",
  "anya-e1010n0:1878_0": "Abalā naṃ balīyanti, maddantenaṃ parissayā;",
  "anya-e1010n0:1879_0": "Tatonaṃ dukkhamanveti, nāvaṃ bhinna mivodakaṃ.",
  "anya-e1010n0:1880_0": "90.",
  "anya-e1010n0:1881_0": "Tasmājantu sadāsato, kāmāni parivajjaye;",
  "anya-e1010n0:1882_0": "Te pahāya tare oghaṃ, nāvaṃ sitvāva pāragū.",
  "anya-e1010n0:1883_0": "91.",
  "anya-e1010n0:1884_0": "Kāmato jāyate soko,",
  "anya-e1010n0:1885_0": "Kāmato jāyate bhayaṃ;",
  "anya-e1010n0:1886_0": "Kāmato vippamuttassa,",
  "anya-e1010n0:1887_0": "Natthi soko kuto bhayaṃ.",
  "anya-e1010n0:1888_0": "92.",
  "anya-e1010n0:1889_0": "Subhānupassiṃ viharantaṃ, indriyesu asaṃvutaṃ;",
  "anya-e1010n0:1890_0": "Bhojanamhi amattaññuṃ, kusitaṃ hīna vīriyaṃ;",
  "anya-e1010n0:1891_0": "Taṃve pasahati māro, vāto rukkhaṃva dubbalaṃ.",
  "anya-e1010n0:1892_0": "93.",
  "anya-e1010n0:1893_0": "Asubhānupassiṃ viharantaṃ, indriyesu susaṃvutaṃ;",
  "anya-e1010n0:1894_0": "Bhojanamhica mattaññuṃ, saddhaṃ āraddha vīriyaṃ;",
  "anya-e1010n0:1895_0": "Taṃve nappasahati māro, vāto selaṃva pabbataṃ.",
  "anya-e1010n0:1896_0": "94.",
  "anya-e1010n0:1897_0": "Yathā agāraṃ ducchannaṃ, vuṭṭhi samati vijjhati;",
  "anya-e1010n0:1898_0": "Evaṃ abhāvitaṃ cittaṃ, rāgo samativijjhati.",
  "anya-e1010n0:1899_0": "95.",
  "anya-e1010n0:1900_0": "Tadevaṃ paccavekkhanti, ye te rāgaggidubbalā;",
  "anya-e1010n0:1901_0": "Patiṭṭhaṃ sāsane laddhā, nukkaṇṭhā nalasā ratā.",
  "anya-e1010n0:1902_0": "96.",
  "anya-e1010n0:1903_0": "Buddhāvādaṃ labhitvāpi, nāhaṃsakkā navomhiti;",
  "anya-e1010n0:1904_0": "Dosaṃ taṇhaṃ anāsento, paripakko kadābhave;",
  "anya-e1010n0:1905_0": "Puññakammaṃ akaronto, paravajjaṃ akhamanto.",
  "anya-e1010n0:1906_0": "97.",
  "anya-e1010n0:1907_0": "Kāya saṅkhārikā taṇhā, nīcānīcakarāca sā;",
  "anya-e1010n0:1908_0": "Cittasaṅkhārikā saddhā, uccā uccakarāca sā.",
  "anya-e1010n0:1909_0": "98.",
  "anya-e1010n0:1910_0": "Dassanīye ratā taṇhā, saddhāsvācārabhattikā;",
  "anya-e1010n0:1911_0": "Vikiṇṇacārikā taṇhā, saddhā visadacārinī.",
  "anya-e1010n0:1912_0": "99.",
  "anya-e1010n0:1913_0": "Manokilesikā taṇhā, sānugānanta dukkhadā;",
  "anya-e1010n0:1914_0": "Cittappasādikā saddhā, attānuga sukhāvahā.",
  "anya-e1010n0:1915_0": "100.",
  "anya-e1010n0:1916_0": "Taṇhā saddhāna miccevaṃ, visesaṃ jāna tatvato;",
  "anya-e1010n0:1917_0": "Ñatvā taṇhaṃ vināseyya, saddhaṃbhāveyya cetasi.",
  "anya-e1010n0:1918_0": "101.",
  "anya-e1010n0:1919_0": "Ucchukaṃ yantapattampi, sañcuṇṇitampi candanaṃ;",
  "anya-e1010n0:1920_0": "Madhuraṃva sugandhaṃva, mettiva hiṃsitopi saṃ.",
  "anya-e1010n0:1921_0": "102.",
  "anya-e1010n0:1922_0": "Attacchedampi vāseti, sugandheniva candanaṃ;",
  "anya-e1010n0:1923_0": "Santo mettāsugandhena, attahiṃsampi vāsaye.",
  "anya-e1010n0:1924_0": "103.",
  "anya-e1010n0:1925_0": "Kadācipi na duggandhi, sukkhaṃ cuṇṇampi candanaṃ;",
  "anya-e1010n0:1926_0": "Tatheva dukkhapattopi, na santo pāpakārako.",
  "anya-e1010n0:1927_0": "104.",
  "anya-e1010n0:1928_0": "Khame vajjaṃ kareyyatthaṃ, buddhakhanti manussaraṃ;",
  "anya-e1010n0:1929_0": "Mettātintena verīpi, nupanāho siyattani.",
  "anya-e1010n0:1930_0": "105.",
  "anya-e1010n0:1931_0": "Nagacchati ta makkoso, mamevā natthakārako;",
  "anya-e1010n0:1932_0": "Iti ñatvāva sappañño, neva kkoseyya kiñcanaṃ.",
  "anya-e1010n0:1933_0": "106.",
  "anya-e1010n0:1934_0": "Akkoso maṃ naāgacche,",
  "anya-e1010n0:1935_0": "Tassevā natthakārako;",
  "anya-e1010n0:1936_0": "Iti ñatvā titikkheyya,",
  "anya-e1010n0:1937_0": "Na paccakkosanaṃ kare.",
  "anya-e1010n0:1938_0": "107.",
  "anya-e1010n0:1939_0": "Akkosaka nayaṃ gaṇhi,",
  "anya-e1010n0:1940_0": "Paccakkoso na so varo;",
  "anya-e1010n0:1941_0": "Budho taṃ nānugāheyya,",
  "anya-e1010n0:1942_0": "Mā sova pāpiyo bhave.",
  "anya-e1010n0:1943_0": "108.",
  "anya-e1010n0:1944_0": "Taṇhāvijjāca mūlādve, saṃsāravisapādape;",
  "anya-e1010n0:1945_0": "Sabbhatti saddhammassutaṃ, dveyeva madhurā phalā.",
  "anya-e1010n0:1946_0": "109.",
  "anya-e1010n0:1947_0": "Sodhe citta mupakkamma, suddhaṃ upakkamena taṃ;",
  "anya-e1010n0:1948_0": "Vahe sukhaṃ asaṅkheyyaṃ, dukkhaṃ asodhitaṃ mali.",
  "anya-e1010n0:1949_0": "110.",
  "anya-e1010n0:1950_0": "Sodhitaṃ sugatiṃneti, duggatiṃva asodhitaṃ;",
  "anya-e1010n0:1951_0": "Cittaṃ sodhetu mālimpe, rāgadosa malehi taṃ.",
  "anya-e1010n0:1952_0": "111.",
  "anya-e1010n0:1953_0": "Dosejā nāsitā yena,",
  "anya-e1010n0:1954_0": "Sāsanevatthi sonayo;",
  "anya-e1010n0:1955_0": "Natthaññattha tamādāya,",
  "anya-e1010n0:1956_0": "Budho nāsetu taṃdvayaṃ.",
  "anya-e1010n0:1957_0": "112.",
  "anya-e1010n0:1958_0": "Ranakunavāsi katāvāse, daguṃcetī puratthime;",
  "anya-e1010n0:1959_0": "Vasatā aggadhammena, therena racito ayanti."
}