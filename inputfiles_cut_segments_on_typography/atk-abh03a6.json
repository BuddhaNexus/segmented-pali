{
  "atk-abh03a6:0_0": "Kathāvatthu-aṭṭhakathā",
  "atk-abh03a6:1_0": "Nisinno devalokasmiṁ, devasaṅghapurakkhato;",
  "atk-abh03a6:2_0": "Sadevakassa lokassa, satthā appaṭipuggalo.",
  "atk-abh03a6:3_0": "Sabbapaññattikusalo, paññattiparidīpanaṁ;",
  "atk-abh03a6:4_0": "Vatvā puggalapaññattiṁ, loke uttamapuggalo.",
  "atk-abh03a6:5_0": "Yaṁ puggalakathādīnaṁ, kathānaṁ vatthubhāvato;",
  "atk-abh03a6:6_0": "Kathāvatthuppakaraṇaṁ, saṅkhepena adesayī.",
  "atk-abh03a6:7_0": "Mātikāṭhapaneneva, ṭhapitassa surālaye;",
  "atk-abh03a6:8_0": "Tassa moggaliputtena, vibhattassa mahītale.",
  "atk-abh03a6:9_0": "Idāni yasmā sampatto, atthasaṁvaṇṇanākkamo;",
  "atk-abh03a6:10_0": "Tasmā naṁ vaṇṇayissāmi, taṁ suṇātha samāhitāti."
}