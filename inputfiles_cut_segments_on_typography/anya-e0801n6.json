{
  "anya-e0801n6:0_0": "6. Chaṭṭho kaṇḍo (tyādi)",
  "anya-e0801n6:1_0": "1. Vattamāne ti anti si tha mi ma te ante se vhe e mhe.",
  "anya-e0801n6:2_0": "Vattamāne āraddhāparisamatte atthe vattamānato kriyatthā tyādayo honti. Gacchati,",
  "anya-e0801n6:2_1": "gacchanti,",
  "anya-e0801n6:2_2": "gacchasi gacchatha,",
  "anya-e0801n6:2_3": "gacchāmi gacchāma,",
  "anya-e0801n6:2_4": "gacchate gacchante,",
  "anya-e0801n6:2_5": "gacchase gacchavhe,",
  "anya-e0801n6:2_6": "gacche gacchāmhe.",
  "anya-e0801n6:2_7": "Kathaṁ ‘pure adhammo dippati,",
  "anya-e0801n6:2_8": "purā marāmī’ti?",
  "anya-e0801n6:2_9": "Vattamānassevavattumiṭṭhattā taṁsamīpassa taggahaṇena gahaṇā,",
  "anya-e0801n6:2_10": "purepurāsaddehi vā anāgatattāvagame tadā tassa vattamānattā,",
  "anya-e0801n6:2_11": "kālabyattayo vā eso,",
  "anya-e0801n6:2_12": "bhavanteva hi kālantarepi tyādayo bāhulakā ‘santesu parigūhāmi,",
  "anya-e0801n6:2_13": "mā ca kiñca ito adaṁ’ ‘kāyassa bhedā abhisamparāyaṁ,",
  "anya-e0801n6:2_14": "sahabyataṁ gacchati vāsavassa,",
  "anya-e0801n6:2_15": "‘anekajātisaṁsāraṁ sandhāvissaṁ’ ativelaṁ na massissa’nti.",
  "anya-e0801n6:3_0": "2. Bhavissati ssati ssanti ssasi ssatha ssāmi ssāma ssate ssante ssase ssavhe ssaṁ ssāmhe.",
  "anya-e0801n6:4_0": "Bhavissati anāraddhe atthe vattamānato kriyatthā ssatyādayo honti.",
  "anya-e0801n6:4_1": "Gamissati gamissanti,",
  "anya-e0801n6:4_2": "gamissasi gamissatha,",
  "anya-e0801n6:4_3": "gamissāmi gamissāma,",
  "anya-e0801n6:4_4": "gamissate gamissante,",
  "anya-e0801n6:4_5": "gamissase gamissavhe,",
  "anya-e0801n6:4_6": "gamissaṁ gamissāmhe.",
  "anya-e0801n6:5_0": "3. Nāme garahāvimhayesu.",
  "anya-e0801n6:6_0": "Nāmasadde nipāte sati garahāyaṁ vimhaye ca gamyamāne ssatyādayo honti.",
  "anya-e0801n6:6_1": "Ime hi nāma kalyāṇadhammā paṭijānissanti,",
  "anya-e0801n6:6_2": "na hi nāma bhikkhave tassa moghapurisassa pāṇesu anuddayā bhavissati,",
  "anya-e0801n6:6_3": "kathaṁ hi nāma so bhikkhave moghapuriso sabbamattikāmayaṁ kuṭikaṁ karissati?",
  "anya-e0801n6:6_4": "Tattha nāma tvaṁ moghapurisa mayā virāgāya dhamme desite sarāgāya cetessasi?",
  "anya-e0801n6:6_5": "Atthi nāma tāta sudinna ābhidosikaṁ kummāsaṁ paribhuñjissasi,",
  "anya-e0801n6:6_6": "atthiyevihāpi nindāvagamo. Vimuye-",
  "anya-e0801n6:6_7": "acchariyaṁ vata bho abbhutaṁ vata bho santena vata bho pabbajitā vihārena viharanti,",
  "anya-e0801n6:6_8": "yatra hi nāma saññī samāno jāgaro pañcamattāni sakaṭasatāni nissāya nissāya abhikkantāni neva dakkhati na pana saddaṁ sossati,",
  "anya-e0801n6:6_9": "acchariyaṁ andho nāma pabbatamārohissati,",
  "anya-e0801n6:6_10": "badhiro nāma saddaṁ sossati.",
  "anya-e0801n6:7_0": "4. Bhūte īuṁ ottha iṁ mhā ā ū se vhaṁ a mhe.",
  "anya-e0801n6:8_0": "Bhūte parisamatte atthe vattamānato kriyatthā ī ādayo honti.",
  "anya-e0801n6:8_1": "Agamī agamuṁ,",
  "anya-e0801n6:8_2": "agamo agamittha,",
  "anya-e0801n6:8_3": "agamiṁ agamimhā,",
  "anya-e0801n6:8_4": "agamā agamū,",
  "anya-e0801n6:8_5": "agamise agamivhaṁ,",
  "anya-e0801n6:8_6": "agama agamimhe.",
  "anya-e0801n6:8_7": "Bhūtasāmaññavacanicchāyamanajjatanepi ‘suvo ahosi ānando’.",
  "anya-e0801n6:9_0": "5. Anajjatane ā ū o ttha a mhā ttha tthuṁ se vhaṁ iṁ mhase.",
  "anya-e0801n6:10_0": "Avijjamānajjatane bhūte-tthe vattamānato kriyatthā āādayo honti.",
  "anya-e0801n6:11_0": "Āñāyyā ca uṭṭhānā, āñāyyā ca saṁvesanā;",
  "anya-e0801n6:12_0": "Esajjatano kālo, aharubhataḍḍharattaṁ vā.",
  "anya-e0801n6:13_0": "Agamā agamū, agamo,",
  "anya-e0801n6:13_1": "agamattha,",
  "anya-e0801n6:13_2": "agama agamamhā,",
  "anya-e0801n6:13_3": "agamattha agamatthuṁ,",
  "anya-e0801n6:13_4": "agamase agamavhaṁ,",
  "anya-e0801n6:13_5": "agamiṁ agamamhase.",
  "anya-e0801n6:13_6": "Aññapadattho kiṁ?",
  "anya-e0801n6:13_7": "Ajja hiyyo vā agamāsi.",
  "anya-e0801n6:14_0": "6. Parokkhe a u e ttha a mha ttha re ttho vho i mhe.",
  "anya-e0801n6:15_0": "Apaccakkhe bhūtānajjatane-",
  "anya-e0801n6:15_1": "tthe vuttamānato kriyātthā a ādayo honti.",
  "anya-e0801n6:15_2": "Jagāma jagamu,",
  "anya-e0801n6:15_3": "jagame jagapittha,",
  "anya-e0801n6:15_4": "jagama jagamimha,",
  "anya-e0801n6:15_5": "jagamittha jagamire,",
  "anya-e0801n6:15_6": "jagamittho jagamivho,",
  "anya-e0801n6:15_7": "jagami jagamimhe.",
  "anya-e0801n6:15_8": "Mūḷhavikkhittabyāsattacittena attanāpi kriyākatābhinibbattitakāle-",
  "anya-e0801n6:15_9": "nupaladdhā samānā phalenā-",
  "anya-e0801n6:15_10": "numīyamānā parokkhāva vatthuto,",
  "anya-e0801n6:15_11": "tenuttamavisayepi payogasamavo.",
  "anya-e0801n6:16_0": "7. Eyyādo vātipattiyaṁ ssā ssaṁ su sse ssatha ssaṁ ssāmhā ssatha ssiṁsu sasse ssavhe ssiṁ ssāmhase.",
  "anya-e0801n6:17_0": "Eyyādo visaye kriyātipattiyaṁ ssādayo honti vibhāsā.",
  "anya-e0801n6:17_1": "Vidhurappaccayopanipātato kāraṇavekallato vā kriyāyātipatanamanipphatti kriyātipatti,",
  "anya-e0801n6:17_2": "ete ca ssādayo sāmatthiyātītānāgatesveva honti na vattamāne tatra…",
  "anya-e0801n6:17_3": "kriyātipatyasambhavā,",
  "anya-e0801n6:17_4": "sace paṭhamavaye pabbajjaṁ alabhissā arahā abhavissā,",
  "anya-e0801n6:17_5": "dakkhiṇena ce agamissā na sakaṭaṁ pariyā bhavissā,",
  "anya-e0801n6:17_6": "dakkhiṇena ce agamissaṁsu,",
  "anya-e0801n6:17_7": "agamisse agamissatha,",
  "anya-e0801n6:17_8": "agamissaṁ agamissāmhā,",
  "anya-e0801n6:17_9": "agamissatha agamissiṁsu,",
  "anya-e0801n6:17_10": "agamissase agamissavhe,",
  "anya-e0801n6:17_11": "agamissiṁ agamissāmhase,",
  "anya-e0801n6:17_12": "na sakaṭaṁ pariyābhavissā, vātikiṁ?",
  "anya-e0801n6:17_13": "Dakkhiṇe na ce gamissati na sakaṭaṁ pariyā bhavissati.",
  "anya-e0801n6:18_0": "8. Hetuphalesveyya eyyuṁ eyyāsi eyyātha eyyāmi eyyāma etha eraṁ etho eyyavho eyyaṁ eyyāmhe.",
  "anya-e0801n6:19_0": "Hetubhūtāyaṁ elabhūtāyañca kriyāyaṁ vattamānato kriyatthā eyyādayo vā honti,",
  "anya-e0801n6:19_1": "sace saṅkhārā niccā bhaveyyuṁ na nirujjheyyuṁ,",
  "anya-e0801n6:19_2": "dakkhiṇena ce gaccheyya na sakaṭaṁ pariyābhaveyya,",
  "anya-e0801n6:19_3": "dakkhiṇena ce gaccheyyuṁ,",
  "anya-e0801n6:19_4": "gaccheyyāsi gaccheyyātha,",
  "anya-e0801n6:19_5": "gaccheyyāmi gaccheyyāma,",
  "anya-e0801n6:19_6": "gacchetha gaccheraṁ,",
  "anya-e0801n6:19_7": "gacchetho gaccheyyavho,",
  "anya-e0801n6:19_8": "gaccheyyaṁ gaccheyyāmhe,",
  "anya-e0801n6:19_9": "na sakaṭaṁ pariyyābhaveyya,",
  "anya-e0801n6:19_10": "bhavanaṁ gamanaṁ ca hetu,",
  "anya-e0801n6:19_11": "anirujjhanaṁ apariyābhavanaṁ ca phalaṁ,",
  "anya-e0801n6:19_12": "iha kasmā na hoti ‘hantīhi palāyati,",
  "anya-e0801n6:19_13": "vassatīti dhāvati,",
  "anya-e0801n6:19_14": "hanissatīti palāyissatī’ti?",
  "anya-e0801n6:19_15": "Iti saddeneva hetuhetumantatāya jotitattā, vāti kiṁ?",
  "anya-e0801n6:19_16": "Dakkhiṇena ce gamissati na sakaṭaṁ pariyābhavissati.",
  "anya-e0801n6:20_0": "9. Pañhapatthanāvidhīsu.",
  "anya-e0801n6:21_0": "Pañho=sampucchanaṁ sampadhāraṇaṁ nirūpaṇaṁ kāriyānicchayanaṁ patthanā=yācanaṁ iṭṭhāsiṁ bhanañca,",
  "anya-e0801n6:21_1": "vidhi=vidhānaṁ niyojanaṁ kriyāsu byāpāraṇā,",
  "anya-e0801n6:21_2": "sā ca duvidhāva sādarānādaravasena…",
  "anya-e0801n6:21_3": "visayabhedena bhinnāyapi tadubhayānativattanato,",
  "anya-e0801n6:21_4": "etesu pañhādīsu kriyatthato eyyodayo honti, pañhe -",
  "anya-e0801n6:21_5": "kimāyasmā vinayaṁ pariyāpuṇeyya?",
  "anya-e0801n6:21_6": "Udāhu dhammaṁ,",
  "anya-e0801n6:21_7": "gaccheyyaṁ vāhaṁ uposathaṁ na vā gaccheyyaṁ,",
  "anya-e0801n6:21_8": "patthanāyaṁ- labheyyā-",
  "anya-e0801n6:21_9": "haṁ bhante bhagavato santike pabbajjaṁ labheyyaṁ upasampadaṁ,",
  "anya-e0801n6:21_10": "passeyyaṁ taṁ vassasataṁ arogaṁ, vidhimhi-",
  "anya-e0801n6:21_11": "bhavaṁ pattaṁ paceyya,",
  "anya-e0801n6:21_12": "bhavaṁ puññaṁ kareyya,",
  "anya-e0801n6:21_13": "iha bhavaṁ bhuñjeyya,",
  "anya-e0801n6:21_14": "iha bhavaṁ nisīdeyya,",
  "anya-e0801n6:21_15": "māṇavakaṁ bhavaṁ ajjhāpeyya,",
  "anya-e0801n6:21_16": "anuññāpattakālesupi siddhāva…",
  "anya-e0801n6:21_17": "tatthāpi vidhippatītito,",
  "anya-e0801n6:21_18": "anuññāyaṁ-",
  "anya-e0801n6:21_19": "evaṁ kareyyāsi,",
  "anya-e0801n6:21_20": "pattakāle-",
  "anya-e0801n6:21_21": "kaṭaṁ kareyyāsi,",
  "anya-e0801n6:21_22": "patto te kālo kaṭakaraṇe,",
  "anya-e0801n6:21_23": "yadi saṅghassa pattakallaṁ saṅgho uposathaṁ kareyya,",
  "anya-e0801n6:21_24": "etassa bhagavā kālo etassa sugata kālo yaṁ bhagavā sāvakānaṁ sikkhāpadaṁ paññapeyya,",
  "anya-e0801n6:21_25": "pesanepicchanti ‘gāmaṁ tvaṁ bhaṇe gaccheyyāsi’.",
  "anya-e0801n6:22_0": "10. Tu antu hi tha mi ma taṁ antaṁ ssu vho e āmase.",
  "anya-e0801n6:23_0": "Pañhādīsvete honti kriyatthato.",
  "anya-e0801n6:23_1": "Gacchatu gacchantu,",
  "anya-e0801n6:23_2": "gacchāhi gacchatha,",
  "anya-e0801n6:23_3": "gacchāmi gacchāma,",
  "anya-e0801n6:23_4": "gacchataṁ gacchantaṁ,",
  "anya-e0801n6:23_5": "gacchassu gacchavho, gacche,",
  "anya-e0801n6:23_6": "gacchāmase, pañhe-",
  "anya-e0801n6:23_7": "kinnu khalu bho byākaraṇamadhīyassu,",
  "anya-e0801n6:23_8": "patthanāyaṁ-",
  "anya-e0801n6:23_9": "dadāhi me,",
  "anya-e0801n6:23_10": "jīvatu bhavaṁ, vidhimhi-",
  "anya-e0801n6:23_11": "kaṭaṁ karotu bhavaṁ,",
  "anya-e0801n6:23_12": "puññaṁ karotu bhavaṁ,",
  "anya-e0801n6:23_13": "iha bhavaṁ bhuñjatu,",
  "anya-e0801n6:23_14": "iha bhavaṁ nisīdatu,",
  "anya-e0801n6:23_15": "uddisatu bhante bhagavā bhikkhūnaṁ pātimokkhaṁ, pesane-",
  "anya-e0801n6:23_16": "gaccha bhaṇe gāmaṁ,",
  "anya-e0801n6:23_17": "anumatiyaṁ -",
  "anya-e0801n6:23_18": "evaṁ karohi,",
  "anya-e0801n6:23_19": "pattakāle- kālo-",
  "anya-e0801n6:23_20": "yaṁ te mahāvīra uppajja mātukucchiyaṁ.",
  "anya-e0801n6:24_0": "11. Satyarahesveyyādī.",
  "anya-e0801n6:25_0": "Sattiyaṁ ara hatthe ca kriyatthā eyyādayo honti. Bhavaṁ khalu rajjaṁ kareyya, bhavaṁ satto araho.",
  "anya-e0801n6:26_0": "12. Sambhāvane vā.",
  "anya-e0801n6:27_0": "Sambhāvane gamyamāne dhātunā vuccamāne ca eyyādayo honti vibhāsā.",
  "anya-e0801n6:27_1": "Api pabbataṁ sirasā bhindeyya,",
  "anya-e0801n6:27_2": "kriyātipattiyantu ssādī-",
  "anya-e0801n6:27_3": "asaniyāpi hato nāpatissā,",
  "anya-e0801n6:27_4": "sambhāvemi saddahāmi avakappemi bhuñjeyya bhavaṁ bhuñjissati bhavaṁ abhuñji bhavaṁ,",
  "anya-e0801n6:27_5": "kriyātipattiyantu ssādī-",
  "anya-e0801n6:27_6": "sambhāvemi nābhuñjissā bhavaṁ.",
  "anya-e0801n6:28_0": "13. Māyoge īāādī.",
  "anya-e0801n6:29_0": "Mā yoge sati īādayo āādayo ca vā honti.",
  "anya-e0801n6:29_1": "Mā su punapi evarūpamakāsi,",
  "anya-e0801n6:29_2": "mā bhavaṁ agamā vanaṁ, vātveva?",
  "anya-e0801n6:29_3": "Mā te kāmaguṇe bhamassu cittaṁ,",
  "anya-e0801n6:29_4": "mā tvaṁ karissasi,",
  "anya-e0801n6:29_5": "mā tvaṁ kareyyāsi,",
  "anya-e0801n6:29_6": "asakakālatthoyamārambho,",
  "anya-e0801n6:29_7": "buddho bhavissatīti padantarasambandhenānāgatakālatā patīyate,",
  "anya-e0801n6:29_8": "evaṁ kato kaṭo sve bhavissati,",
  "anya-e0801n6:29_9": "bhāvi kiccamāsīti.",
  "anya-e0801n6:30_0": "Lunāhi lunāhitvevāyaṁ lunāti,",
  "anya-e0801n6:30_1": "lunassu lunassutvevāyaṁ lunā-",
  "anya-e0801n6:30_2": "tīti tvādīnamevetaṁ majjhimapurisekavacanānamābhikkhaññe dvibbavacanaṁ,",
  "anya-e0801n6:30_3": "idaṁ vuttaṁ hoti ‘eva mesa turito aññepi niyojentoviya kiriyaṁ karotī’ti,",
  "anya-e0801n6:30_4": "evaṁ lunātha lunāthatvevāyaṁ lunāti,",
  "anya-e0801n6:30_5": "lunavho lunavhotvevāyaṁ lunāti,",
  "anya-e0801n6:30_6": "tathā kālantaresupi lunāhi lunāhitvevāyaṁ aluni, alunā, lulāva,",
  "anya-e0801n6:30_7": "lunissatīti,",
  "anya-e0801n6:30_8": "evaṁ ssumhi ca yojanīyaṁ,",
  "anya-e0801n6:30_9": "tathā samuccayepi maṭhamaṭa,",
  "anya-e0801n6:30_10": "vihāramaṭetvevāyamaṭati,",
  "anya-e0801n6:30_11": "maṭhamaṭassu,",
  "anya-e0801n6:30_12": "vihāramaṭassutvevāyamaṭati,",
  "anya-e0801n6:30_13": "byāpārabhede tusāmaññavacanasseva byāpakattā anuppayogo bhavati,",
  "anya-e0801n6:30_14": "odanaṁ bhuñja,",
  "anya-e0801n6:30_15": "yāguṁ piva,",
  "anya-e0801n6:30_16": "dhānā khādetvevāya-",
  "anya-e0801n6:30_17": "majjhoharati.",
  "anya-e0801n6:31_0": "14. Pubbaparacchakkānamekānekesu tumhāmhasesesu dve dve majjhimuttamapaṭhamā.",
  "anya-e0801n6:32_0": "Ekānekesu tumhāmhasaddavacanīyesu tadaññasaddavacanīyesu ca kārakesu pubbacchakkānaṁ paracchakkānaṁ majjhimuttamapaṭhamā",
  "anya-e0801n6:32_1": "dve dve honti yathākkamaṁ kriyatthā,",
  "anya-e0801n6:32_2": "uttamasaddo-",
  "anya-e0801n6:32_3": "yaṁ sabhāvato tatiyaduke ruḷho,",
  "anya-e0801n6:32_4": "tvaṁ gacchasi,",
  "anya-e0801n6:32_5": "tumhe gacchatha,",
  "anya-e0801n6:32_6": "tvaṁ gacchase,",
  "anya-e0801n6:32_7": "tumhe gacchavhe,",
  "anya-e0801n6:32_8": "ahaṁ gacchāmi,",
  "anya-e0801n6:32_9": "mayaṁ gacchāma,",
  "anya-e0801n6:32_10": "ahaṁ gacche,",
  "anya-e0801n6:32_11": "mayaṁ gacchāmhe,",
  "anya-e0801n6:32_12": "so gacchati,",
  "anya-e0801n6:32_13": "te gacchanti,",
  "anya-e0801n6:32_14": "so gacchate,",
  "anya-e0801n6:32_15": "te gacchante,",
  "anya-e0801n6:32_16": "sāmatthiyā laddhattā appayujjamānesupi tumhāmhasesesu bhavanti. Gacchasi,",
  "anya-e0801n6:32_17": "gacchatha, gacchase,",
  "anya-e0801n6:32_18": "gacchavhe, gacchāmi, gacchāma, gacche,",
  "anya-e0801n6:32_19": "gacchāmhe, gacchati,",
  "anya-e0801n6:32_20": "gacchanti, gacchate,",
  "anya-e0801n6:32_21": "gacchante.",
  "anya-e0801n6:33_0": "15. Āīssādīsvaña vā.",
  "anya-e0801n6:34_0": "Āādo īādo ssā ādo ca kriyatthassa vā aña hoti. Ñakāro-nubandho, agamā, gamā, agamī, gamī, agamissā, gamissā.",
  "anya-e0801n6:35_0": "16. Aādīsvāho brūssa.",
  "anya-e0801n6:36_0": "Brūssa āho hoti aādīsu. Āha, āhu.",
  "anya-e0801n6:37_0": "17. Bhūssa vuka.",
  "anya-e0801n6:38_0": "Aādīsu bhūssa vuka hoti. Kakāro-nubandho, ukāro uccāraṇattho, babhūva.",
  "anya-e0801n6:39_0": "18. Pubbassa a.",
  "anya-e0801n6:40_0": "Aādīsu dvitte pubbassa bhūssa a hoti, babhūva.",
  "anya-e0801n6:41_0": "19. Ussaṁsvāhā vā.",
  "anya-e0801n6:42_0": "Āhādesā parassa ussa aṁsuvā hoti. Ahaṁsu, āhu.",
  "anya-e0801n6:43_0": "20. Tyantīnaṁ ṭaṭū.",
  "anya-e0801n6:44_0": "Āhā paresaṁ tiantīnaṁ ṭaṭū honti.",
  "anya-e0801n6:44_1": "Ṭakārā sabbādesatthā, āha, āhu,",
  "anya-e0801n6:44_2": "atoyeva ca ñāpakā tiantīsu ca brūssā- ho.",
  "anya-e0801n6:45_0": "21. Īādo vacassoma.",
  "anya-e0801n6:46_0": "Īādīsu vacassa oma hoti. Makāro-nubandho, avoca, īādoti kiṁ? Avacā.",
  "anya-e0801n6:47_0": "22. Dāssa daṁ vā mimesvadvitte.",
  "anya-e0801n6:48_0": "Advite vattamānassa dāssa daṁ vā hoti mimesu. Dammi demi, damma dema, advitteti kiṁ? Dadādhi dadāma.",
  "anya-e0801n6:49_0": "23. Karassa sossa kuṁ.",
  "anya-e0801n6:50_0": "Karassa saokārassa kuṁ vā hoti mimesu. Kummi kumma, karomi karoma.",
  "anya-e0801n6:51_0": "24. Kā īādīsu.",
  "anya-e0801n6:52_0": "Karassa saokārassa kā hoti vā īādīsu. Akāsi akari, akaṁsu akariṁsu, akā akarā.",
  "anya-e0801n6:53_0": "25. Hāssa, cāhaṅa ssena.",
  "anya-e0801n6:54_0": "Karassa sossa hāssa ca āhaṅa vā hoti ssena saha.",
  "anya-e0801n6:54_1": "Kāhati karissati,",
  "anya-e0801n6:54_2": "akāhā akarissā,",
  "anya-e0801n6:54_3": "hāhati hāyissati,",
  "anya-e0801n6:54_4": "ahāhā ahāyissā.",
  "anya-e0801n6:55_0": "26. Labhavasacchidabhidarudānaṁ cchaṅa.",
  "anya-e0801n6:56_0": "Labhādīnaṁ cchaṅa vā hoti ssenasaha.",
  "anya-e0801n6:56_1": "Alacchā alabhissā,",
  "anya-e0801n6:56_2": "lacchati labhissāti,",
  "anya-e0801n6:56_3": "avacchā avasissā,",
  "anya-e0801n6:56_4": "vacchati vasissati,",
  "anya-e0801n6:56_5": "acchecchā acchindissā,",
  "anya-e0801n6:56_6": "checchati chindissati,",
  "anya-e0801n6:56_7": "abhecchā abhindissā,",
  "anya-e0801n6:56_8": "bhecchati bhindissati,",
  "anya-e0801n6:56_9": "arucchā arodissā,",
  "anya-e0801n6:56_10": "rucchati rodissatī,",
  "anya-e0801n6:56_11": "aññasmimpi chidassa vā cchaṅa yogavibhāgā,",
  "anya-e0801n6:56_12": "acchecchuṁ acchantiṁsu,",
  "anya-e0801n6:56_13": "aññesañca gacchaṁ gacchissaṁ.",
  "anya-e0801n6:57_0": "27. Bhuja muca vaca visānaṁ kkhaṅa.",
  "anya-e0801n6:58_0": "Bhujādīnaṁ kkhaṅa vā hoti ssena saha.",
  "anya-e0801n6:58_1": "Abhokkhā abhuñjissā,",
  "anya-e0801n6:58_2": "bhokkhati bhuñjissati,",
  "anya-e0801n6:58_3": "amokkhā amuñcissā,",
  "anya-e0801n6:58_4": "mokkhatimuñcissati,",
  "anya-e0801n6:58_5": "avakkhā avacissā,",
  "anya-e0801n6:58_6": "vakkhati vaccissati,",
  "anya-e0801n6:58_7": "pāvekkhā pāvisissā,",
  "anya-e0801n6:58_8": "pavekkhati pavisissati, visassā-",
  "anya-e0801n6:58_9": "ññasmimpi vā kkhaṅa yogavibhāgā pāvekkhi, pāvisi.",
  "anya-e0801n6:59_0": "28. Āīādīsu harassā.",
  "anya-e0801n6:60_0": "Āādo īādo a harassa ā hoti vā. Ahā aharā, ahāsi ahari.",
  "anya-e0801n6:61_0": "29. Gamissa.",
  "anya-e0801n6:62_0": "Āādo īādo a gamissa ā hoti vā. Agā agamā, agā agamī.",
  "anya-e0801n6:63_0": "30. Ḍaṁsassa ca chaṅa.",
  "anya-e0801n6:64_0": "Ḍaṁsassa gamissa ca chaṅa vā hoti āīādīsu.",
  "anya-e0801n6:64_1": "Aḍañchā aḍaṁsā,",
  "anya-e0801n6:64_2": "aḍañchi aḍaṁsī,",
  "anya-e0801n6:64_3": "agañchā agacchā,",
  "anya-e0801n6:64_4": "agañchi agacchī.",
  "anya-e0801n6:65_0": "31. Hūssa hehehihohi ssatyādo.",
  "anya-e0801n6:66_0": "Hūssa heādayo honti ssatyādo. Hessati, hehissati, hohissati.",
  "anya-e0801n6:67_0": "32. Ṇānāsu rasso.",
  "anya-e0801n6:68_0": "Kṇāknāsu kriyatthassa rasso hoti. Kiṇāti, dhunāti.",
  "anya-e0801n6:69_0": "33. Ā ī ñu mhā ssā ssamhānaṁ vā.",
  "anya-e0801n6:70_0": "Esaṁ vā rasso hoti.",
  "anya-e0801n6:70_1": "Gama gamā,",
  "anya-e0801n6:70_2": "gami gamī,",
  "anya-e0801n6:70_3": "gamu gamū,",
  "anya-e0801n6:70_4": "gamimha gamimhā,",
  "anya-e0801n6:70_5": "gamissa gamissā,",
  "anya-e0801n6:70_6": "gamissamha gamissamhā.",
  "anya-e0801n6:71_0": "34. Kusaruhehīssa chi.",
  "anya-e0801n6:72_0": "Kusā ruhā ca parassa īssa chi vā hoti. Akkocchi akkosi, abhirucchi abhiruhi.",
  "anya-e0801n6:73_0": "35. A ī ssāādīnaṁ byañjanassiña.",
  "anya-e0801n6:74_0": "Kriyatthā paresaṁ aādīnaṁ īādīnaṁ ssaādīnañca-",
  "anya-e0801n6:74_1": "byañjanassa iña hoti vibhāsā.",
  "anya-e0801n6:74_2": "Babhuvittha,",
  "anya-e0801n6:74_3": "abhavitthā,",
  "anya-e0801n6:74_4": "anubhavissā,",
  "anya-e0801n6:74_5": "anubhavissati anubhossati harisati hassati,",
  "anya-e0801n6:74_6": "etesanti kiṁ? Bhavati,",
  "anya-e0801n6:74_7": "byañjanassāti kiṁ? Babhūva.",
  "anya-e0801n6:75_0": "36. Brūto tissīña.",
  "anya-e0801n6:76_0": "Brūto parassa tissa īña vā hoti. Bravīti, brūti.",
  "anya-e0801n6:77_0": "37. Kyassa.",
  "anya-e0801n6:78_0": "Kriyatthā parassa kyassa īña vā hoti. Pacīyati, paccati.",
  "anya-e0801n6:79_0": "38. Eyyātha sse a ā īthānaṁ o, a, aṁ, ttha, ttho, vhoka.",
  "anya-e0801n6:80_0": "Eyyāthādīnaṁ oādayo vā honti yathākkamaṁ.",
  "anya-e0801n6:80_1": "Tumhe bhaveyyātho bhaveyyātha,",
  "anya-e0801n6:80_2": "tvaṁ abhavissa abhavisse,",
  "anya-e0801n6:80_3": "ahaṁ abhavaṁ abhava,",
  "anya-e0801n6:80_4": "so abhavittha abhavā,",
  "anya-e0801n6:80_5": "so abhavittho, abhavī,",
  "anya-e0801n6:80_6": "tumhe bhavathavho bhavatha,",
  "anya-e0801n6:80_7": "āsahacaritova akāro gayhate, tho pana-",
  "anya-e0801n6:80_8": "nte niddesā tvādisambandhīyeva,",
  "anya-e0801n6:80_9": "tasseva vā nissitattā,",
  "anya-e0801n6:80_10": "nissayakaraṇampi hi suttakārāciṇṇaṁ.",
  "anya-e0801n6:81_0": "39. Uṁssiṁ svaṁsu.",
  "anya-e0801n6:82_0": "Umīccassa iṁsu aṁsu vā honti. Agamiṁsu, agamaṁsu, agamuṁ.",
  "anya-e0801n6:83_0": "40. Eottā suṁ.",
  "anya-e0801n6:84_0": "Eādesato oādesato ca parassa umiccassa suṁ vā hoti. Nesuṁ, nayiṁsu, assosuṁ, assuṁ,",
  "anya-e0801n6:84_1": "ādesattākhyāpanatthaṁttaggahaṇaṁ.",
  "anya-e0801n6:85_0": "41. Hūto resuṁ.",
  "anya-e0801n6:86_0": "Hūto parassa umiccassa resuṁ vā hoti. Ahesuṁ, ahavuṁ.",
  "anya-e0801n6:87_0": "42. Ossa a i ttha ttho.",
  "anya-e0801n6:88_0": "Ossa aādayo vā honti. Tvaṁ abhava, abhavi, abhavittha, abhavittho abhavo.",
  "anya-e0801n6:89_0": "43. Si.",
  "anya-e0801n6:90_0": "Ossa si vā hoti. Ahosi tvaṁ ahuvo.",
  "anya-e0801n6:91_0": "44. Dīghā īssa.",
  "anya-e0801n6:92_0": "Dīghato parassa īssa si vā hoti. Akāsi akā, adāsi adā.",
  "anya-e0801n6:93_0": "45. Mhātthānamuña.",
  "anya-e0801n6:94_0": "Mhātthānamhaña vā hoti. Agamhamhā agamimhā, agamuttha agamittha.",
  "anya-e0801n6:95_0": "46. Iṁssa ca siña.",
  "anya-e0801n6:96_0": "Imiccassa siña vā toti mhātthānañca bahulaṁ. Akāsiṁ akariṁ, akāsimhā akarimhā akāsittha akarittha.",
  "anya-e0801n6:97_0": "47. Eyyuṁssuṁ.",
  "anya-e0801n6:98_0": "Eyyumiccassa ñaṁ vā hoti. Gacchuṁ gaccheyyuṁ.",
  "anya-e0801n6:99_0": "48. Hissa-to lopo.",
  "anya-e0801n6:100_0": "Ato parassa hissa lopo vā hoti. Gaccha gacchāhi, atoti kiṁ? Karohi.",
  "anya-e0801n6:101_0": "49. Kyassa sse.",
  "anya-e0801n6:102_0": "Kyassa vā lopo hoti sse. Anvabhavissā anvabhūyissā, anubhavissati anuchūyissati.",
  "anya-e0801n6:103_0": "50. Atthiteyyādicchannaṁ sa su sa satha saṁ sāma.",
  "anya-e0801n6:104_0": "Asa=bhuviccasmā paresaṁ eyyādicchannaṁ sādayo honti yathākkamaṁ. Assa, assu, assa, assatha, assaṁ, assāma.",
  "anya-e0801n6:105_0": "51. Ādidvinnamiyāiyuṁ.",
  "anya-e0801n6:106_0": "Atthiteyyādicchannaṁ ādibhūtānaṁ dvinnaṁ iyā iyuṁ honti yathākkamaṁ. Siyā, siyuṁ.",
  "anya-e0801n6:107_0": "52. Tassa tho.",
  "anya-e0801n6:108_0": "Atthito parassa takārassa tho hoti. Atthi, atthu.",
  "anya-e0801n6:109_0": "53. Sihisvaṭa.",
  "anya-e0801n6:110_0": "Atthissa aṭa hoti sihisu, ṭo sabbādesattho. Asi ahi.",
  "anya-e0801n6:111_0": "54. Mimānaṁ vā mhimhā ca.",
  "anya-e0801n6:112_0": "Atthismā paresaṁ mimānaṁ mhimhā vā honti, taṁsanniyogenaatthissa aṭa ca. Amhi asmi, amha asma.",
  "anya-e0801n6:113_0": "55. Esu si.",
  "anya-e0801n6:114_0": "Esu mimesu atthissa sakāro hoti. Asmi asma, pararūpabādhanatthaṁ.",
  "anya-e0801n6:115_0": "56. Īādo dīgho.",
  "anya-e0801n6:116_0": "Atthissa dīgho hoti īādimhi. Āsi, āsuṁ, āsi, āsittha, āsiṁ, āsiṁ mhā.",
  "anya-e0801n6:117_0": "57. Himimesvassa.",
  "anya-e0801n6:118_0": "Akārassa dīgho hoti himimesu. Pacāhi, pacāmi, pacāma, muyhāmi.",
  "anya-e0801n6:119_0": "58. Sakā ṇāssa kha īādo.",
  "anya-e0801n6:120_0": "Sakasmā kṇāssakhohoti īādīsu. Asakkhi, asakkhiṁsu.",
  "anya-e0801n6:121_0": "59. Sse vā.",
  "anya-e0801n6:122_0": "Sakasmā kṇassakho vā hoti sse. Sakkhissā sakkuṇissā, sakkhissati, sakkuṇissati.",
  "anya-e0801n6:123_0": "60. Tesu suto kṇokṇānaṁ roṭa.",
  "anya-e0801n6:124_0": "Tesu īādissesu suto paresaṁ kṇokṇānaṁ roṭa vā hoti.",
  "anya-e0801n6:124_1": "Assosi asuṇi,",
  "anya-e0801n6:124_2": "assossā asuṇissā,",
  "anya-e0801n6:124_3": "sossati suṇissati.",
  "anya-e0801n6:125_0": "61. Ñāssa sanāssa nāyo timhi. Sanāssa ñāssa nāyo vā hoti timhi. Nāyati, jānāti.",
  "anya-e0801n6:126_0": "62. Ñāmhi jaṁ.",
  "anya-e0801n6:127_0": "Ñādese sanāssa ñāssa jaṁ (vā) hoti. Jaññā (jāneyya).",
  "anya-e0801n6:128_0": "63. Eyyāssiyāñā vā.",
  "anya-e0801n6:129_0": "Ñāto eyyāssa iyāñā honti vā. Jāniyā, jaññā jāneyya.",
  "anya-e0801n6:130_0": "64. Īssatyādīsu knālopo.",
  "anya-e0801n6:131_0": "Īādo ssatyādo ca ñāto knālopo vā hoti. Aññāsi ajāni, ñassati jānissati.",
  "anya-e0801n6:132_0": "65. Ssassa hi kamme.",
  "anya-e0801n6:133_0": "Ñāto parassa ssassa hi vā hoti kamme. Paññāyihiti paññāyissati.",
  "anya-e0801n6:134_0": "66. Etismā.",
  "anya-e0801n6:135_0": "Etismā parassa ssassa hi hoti vā. Ehiti essati.",
  "anya-e0801n6:136_0": "67. Hanā chakhā.",
  "anya-e0801n6:137_0": "Hanā ssassa chakhā vā honti. Hañchāmi hanissāmi, paṭihaṅkhāmi paṭihanissāmi.",
  "anya-e0801n6:138_0": "68. Hāto ha.",
  "anya-e0801n6:139_0": "Hāto parassa ssassa ha hoti vā. Hāhati jahissati.",
  "anya-e0801n6:140_0": "69. Dakkha kha hehi hohīhi lopo.",
  "anya-e0801n6:141_0": "Dakkhādīhi ādesehi parassa ssassa lopo vā hoti.",
  "anya-e0801n6:141_1": "Dakkhati dakkhissati,",
  "anya-e0801n6:141_2": "sakkhati sakkhissati,",
  "anya-e0801n6:141_3": "hehiti hehissatihohiti hohissati.",
  "anya-e0801n6:142_0": "70. Kayireyyasseyyumādīnaṁ.",
  "anya-e0801n6:143_0": "Kayirā parassa eyyumādīnaṁ eyyassa lopo hoti. Kayiruṁ, kayirāsi, kayirātha, kahirāmi, kayirāma.",
  "anya-e0801n6:144_0": "71. Ṭā.",
  "anya-e0801n6:145_0": "Kayirā parassa eyyassa ṭā hoti. So kayirā.",
  "anya-e0801n6:146_0": "72. Ethassā.",
  "anya-e0801n6:147_0": "Kayirā parassa ethassa ā hoti. Kayirātha.",
  "anya-e0801n6:148_0": "73. Labhā iṁ īnaṁ thaṁ thā vā.",
  "anya-e0801n6:149_0": "Labhasmā iṁīiccesaṁ thaṁthā honti vā. Alatthaṁ alabhiṁ, alattha alabhi.",
  "anya-e0801n6:150_0": "74. Gurupubbā rassā re ntentīnaṁ.",
  "anya-e0801n6:151_0": "Gurupubbasmā rassā paresaṁ ntentīnaṁ re vā hoti.",
  "anya-e0801n6:151_1": "Gacchare gacchanti,",
  "anya-e0801n6:151_2": "gacchare gacchante,",
  "anya-e0801n6:151_3": "gamissare gamissanti,",
  "anya-e0801n6:151_4": "gamissare gamissante,",
  "anya-e0801n6:151_5": "gurupubbāti kiṁ? Paca,",
  "anya-e0801n6:151_6": "rassati kiṁ? Honti.",
  "anya-e0801n6:152_0": "75. Eyyeyyāseyyannaṁ ṭe.",
  "anya-e0801n6:153_0": "Eyyādīnaṁ ṭe vā hoti. So kare kareyya, tvaṁ kare kareyyāsi, ahaṁ kare kareyyaṁ.",
  "anya-e0801n6:154_0": "76. Ovikaraṇassu paracchakke.",
  "anya-e0801n6:155_0": "Ovikaraṇassa u hoti paracchakke visaye. Tanute.",
  "anya-e0801n6:156_0": "77. Pubbacchakke vā kvaci.",
  "anya-e0801n6:157_0": "Ovikaraṇassa u hoti vā kvaci pubbacchakke. Vanuti vanoti.",
  "anya-e0801n6:158_0": "78. Eyyāmassemu ca.",
  "anya-e0801n6:159_0": "Eyyāmassemu vā hoti u ca. Bhavemha, bhaveyyāmu bhaveyyāma.",
  "anya-e0801n6:160_0": "Iti moggallāne byākaraṇe vuttiyaṁ",
  "anya-e0801n6:161_0": "Tyādikaṇḍo chaṭṭho."
}