{
  "anya-e1202n9:0_0": "Mahiyaṅgana thūpakathā",
  "anya-e1202n9:1_0": "17.",
  "anya-e1202n9:1_1": "Tato rājā damiḷehi saddhiṁ yujjhitvā chattadamiḷaṁ gaṇhitvā tatra bahu damiḷe ghātetvā ambatitthaṁ āgantvā ambadamiḷaṁ catūhi māsehi gaṇhi.",
  "anya-e1202n9:1_2": "Tato oruyha mahabbale sattadamiḷe ekāheneva gaṇhi tato antarasobbhe mahākoṭṭha damiḷaṁ-",
  "anya-e1202n9:1_3": "doṇagāme gavara damiḷaṁ-",
  "anya-e1202n9:1_4": "hālakole mahissariya damiḷaṁ-",
  "anya-e1202n9:1_5": "nāḷisobbhe nāḷika damiḷaṁ-",
  "anya-e1202n9:1_6": "dighābhasagallamhi dighābhaya damiḷaṁ gaṇhi.",
  "anya-e1202n9:1_7": "Tato kacchatitthe kiñcisīsa damiḷaṁ catūhi māsehi gaṇhi tato veṭha nagare tāḷa damiḷaṁ,",
  "anya-e1202n9:1_8": "bhāṇakadamiḷañca-",
  "anya-e1202n9:1_9": "vahiṭṭhe vahiṭṭha damiḷaṁ=gāmaṇimhi gāmaṇi damiḷaṁ-",
  "anya-e1202n9:1_10": "kumbugāmamhi kumbu damiḷaṁ-",
  "anya-e1202n9:1_11": "naṇdika gāmamhi naṇdika damiḷaṁ-",
  "anya-e1202n9:1_12": "khāṇugāmamhi khāṇu damiḷaṁ-",
  "anya-e1202n9:1_13": "tambunnagāmake mātula bhāgineyye dve damiḷe gaṇhi tadā-",
  "anya-e1202n9:2_0": "“Ajānitvā sakaṁ senaṁ-ghātenti sajanā iti,",
  "anya-e1202n9:3_0": "Sutvāna saccakiriyaṁ-akari tattha bhupati;",
  "anya-e1202n9:4_0": "Rajjasukhāya vāyāmo-nāyaṁ mama kadāpi ca,",
  "anya-e1202n9:5_0": "Sambuddhasāsanasseva-ṭhapanāya ayaṁ mama;",
  "anya-e1202n9:6_0": "Tena saccena me senā-kāyopagata bhaṇḍakaṁ,",
  "anya-e1202n9:7_0": "Jālavaṇṇaṁva hotūti-taṁ tatheva tadā ahu;”",
  "anya-e1202n9:8_0": "Evaṁ rājā gaṅgātīre damiḷe ghātesi.",
  "anya-e1202n9:8_1": "Ghātita so sabbe āgantvā vijita nagare pavisiṁsu.",
  "anya-e1202n9:8_2": "Tadā rājā vijita nagaraṁ gaṇhituṁ vīmaṁsanatthāya āgacchantaṁ naṇdhimittaṁ disvā kaṇḍulaṁ muñcesi.",
  "anya-e1202n9:8_3": "Kaṇḍulopi taṁ gaṇhituṁ āgañchi tadā naṇdhimitto hatthetahi ubho dante bāḷhaṁ gahetvā pīḷetvā ukkuṭikaṁ nisīdāpesi.",
  "anya-e1202n9:8_4": "Rājā ubho vimaṁsetvā vijitanagaraṁ āgato.",
  "anya-e1202n9:8_5": "Tato dakkhiṇadvāre yodhānaṁ mahāsaṅgāmo ahosi puratthimadvāre veḷusumano assaṁ āruyha bahū damiḷe ghātesi damiḷā anto pivisitvā dvāraṁ thakesuṁ.",
  "anya-e1202n9:8_6": "Tato rājā yodhe vissajjesi,",
  "anya-e1202n9:8_7": "kaṇḍulahatthi naṇdhimitto suranimmalo ca dakkhiṇadvāre kammaṁ kariṁsu mahāsoṇo goṭhayimbaro theraputtābhayo",
  "anya-e1202n9:8_8": "cāti ime tayo itaresu tīsu dvāresu kammaṁ kariṁsu.",
  "anya-e1202n9:9_0": "Tañca nagaraṁ parikhāttaya parikkhittaṁ,",
  "anya-e1202n9:9_1": "daḷha pākāra gopuraṁ,",
  "anya-e1202n9:9_2": "ayo dvārayuttaṁ ahosi kaṇḍulo jāṇuhi ṭhatvā silā sudhā iṭṭhakā bhiṇditvā ayodvāraṁ pāpuṇi tadā damiḷā",
  "anya-e1202n9:9_3": "gopure ṭhatvā nānāvudhāni khipiṁsu pakka ayoguḷe cevapakkaṭṭhita silesañca hatthipiṭṭhiyaṁ pakkhipiṁsu?",
  "anya-e1202n9:9_4": "Tadā kaṇḍulo vedanaṭṭo udakaṭṭhānaṁ gantvā udake ogāhi.",
  "anya-e1202n9:9_5": "Tadā goṭhayimbaro na idaṁ surāpānaṁ bhavati.",
  "anya-e1202n9:9_6": "Ayodvāra vighāṭanaṁ nāma,",
  "anya-e1202n9:9_7": "gaccha dvāraṁ vighāṭehīti āha.",
  "anya-e1202n9:9_8": "Taṁ sutvā jātābhimāto kuñcanādaṁ katvā udana uggamma thale aṭṭhāsi atha hatthivejjo silesaṁ dhovitvā osadhaṁ akāsi.",
  "anya-e1202n9:9_9": "Tato rājā hatthiṁ āruyha pāṇinā kumbhe parāmasitvā sakala laṅkātale rajjaṁ tava dammīti tosetvā varabhojanaṁ",
  "anya-e1202n9:9_10": "bhojetvā vaṇaṁ sāṭakena veṭhetvā suvammītaṁ katvā vammapiṭṭhiyaṁ mahisacammaṁ sattaguṇaṁ katvā baṇdhitvā",
  "anya-e1202n9:9_11": "tassupari telacammaṁ baṇdhitvā taṁ vissajjesi so asani viyagajjanto gantvā dāṭhāhi padaraṁ vijjhitvā",
  "anya-e1202n9:9_12": "pādena ummāraṁ hani.",
  "anya-e1202n9:9_13": "Dvāraṁ bāhāhi saddhiṁ ayodvāraṁ mahāsaddena bhūmiyaṁ pati.",
  "anya-e1202n9:9_14": "Gopure dabbasambhāraṁ pana hatthipiṭṭhiyaṁ patantaṁ disvā naṇdhimitto bāhāhi paharitvā pavaṭṭesi tadā kaṇḍulo dāṭhāpīḷanaveraṁ chaḍḍhesi.",
  "anya-e1202n9:10_0": "Tato kaṇḍulo attano piṭṭhiṁ ārūhanatthāya naṇdhimittaṁ olokesi.",
  "anya-e1202n9:10_1": "So tayā katamaggena na pavisissāmīti aṭṭhārasa hatthubbedhaṁ pākāraṁ bāhunā paharitvā aṭṭhusahappamāṇaṁ",
  "anya-e1202n9:10_2": "pākārappadesaṁ pātetvā suranimmalaṁ olokesi sopi tena katamaggaṁ anicchanto pākāraṁ laḍḍītvā nagarabbhantare",
  "anya-e1202n9:10_3": "pati goṭhayimbaropi - soṇopi -",
  "anya-e1202n9:10_4": "theraputtābhayopi ekeka dvāraṁ bhiṇditvā pavisiṁsu- tato.",
  "anya-e1202n9:11_0": "“Hatthi gahetvā rathacakkaṁ-mitto sakaṭa pañjaraṁ,",
  "anya-e1202n9:12_0": "Nāḷikerataruṁ goṭho-nimmalo khaggamuttamaṁ;",
  "anya-e1202n9:13_0": "Tālarukkhaṁ mahāsoṇo-theraputto mahāgadaṁ,",
  "anya-e1202n9:14_0": "Visuṁ visuṁ vīthigatā-damiḷe nattha cuṇṇayuṁ”;",
  "anya-e1202n9:15_0": "Evaṁ vijitanagaraṁ catūhi māsehi bhiṇditvā damiḷe māretvā tato garilokaṁ nāma gantvā giriya damiḷaṁ aggahesi.",
  "anya-e1202n9:15_1": "Tato mahela nagaraṁ gantvā catūhi māsehi mahela rājānaṁ gaṇhiṁ tato rājā anurudhapuraṁ gacchanto paritokāsapabbate",
  "anya-e1202n9:15_2": "nāma khaṇdhāvāraṁ nivāsetvā tattha taḷākaṁ kāretvā jeṭṭhamūlamāsamhi udakakīḷaṁ kīḷi.",
  "anya-e1202n9:15_3": "Eḷāropi duṭṭhagāmaṇissa āgatabhāvaṁ sutvā amaccehi saddhiṁ mantetvā sve yuddhaṁ karissāmāti nicchayaṁ",
  "anya-e1202n9:15_4": "akāsi punadivase sannaddho mahāpabbata hatthiṁ āruyha mahā balakāya parivuto nikkhami.",
  "anya-e1202n9:15_5": "Gāmaṇīpi mātarā saddhiṁ mantetvā dvattiṁsa bala koṭṭhake kāretvā chattadhare rājarūpake tattha tattha ṭhapesi.",
  "anya-e1202n9:15_6": "Abbhantara koṭṭhake sayaṁ aṭṭhāsi.",
  "anya-e1202n9:16_0": "Tato saṅgāme vattamāne eḷāra rañño dīghajattu nāma mahā yodho khaggaphalakaṁ gahetvā bhūmito aṭṭhārasa",
  "anya-e1202n9:16_1": "hatthaṁ nabhamuggantvā rājarūpaṁ chiṇditvā paṭhamaṁ bala koṭṭhakaṁ bhiṇdi evaṁ sesepi balakoṭṭhake bhiṇditvā",
  "anya-e1202n9:16_2": "mahāgamaṇinā ṭhataṁ balakoṭṭhakaṁ āgami.",
  "anya-e1202n9:16_3": "Tadā suranimmalo rañño parigacchantaṁ disvā attano nāmaṁ sāvetvā taṁ akkosi taṁ sutvā dīghajantu paṭhamaṁ",
  "anya-e1202n9:16_4": "imaṁ māremīti kujjhitvā ākasamabbhuggantvā attanopari otarantaṁ disvā saranimmalo attano phalakaṁ upanāmesi.",
  "anya-e1202n9:16_5": "Itaropi phalakena saddhiṁ taṁ bhiṇdissa mīti cintetvā phalakaṁ pahari.",
  "anya-e1202n9:16_6": "Itaro phalakaṁ muñci,",
  "anya-e1202n9:16_7": "dīghajantu phalakaṁ chiṇdanto bhūmiyaṁ pati.",
  "anya-e1202n9:16_8": "Suranimmalo taṁ sattiyā pahari,",
  "anya-e1202n9:16_9": "phussadevo taṁ khaṇe saṅkhaṁ dhami,",
  "anya-e1202n9:16_10": "asanisaddo viya ahosi ummādappattā viya manussā ahesuṁ.",
  "anya-e1202n9:16_11": "Tato damiḷa senā bhijjittha,",
  "anya-e1202n9:16_12": "eḷāro palāyittha tadāpi bahu damiḷe ghātesuṁ.",
  "anya-e1202n9:17_0": "“Tattha vāpijalaṁ āsi-hatānaṁ lohitāvilaṁ,",
  "anya-e1202n9:18_0": "Tasmā kulatthavāpīti-nāmato vissutā ahū;",
  "anya-e1202n9:19_0": "Carāpetvā tahiṁ bheriṁ-duṭṭhagāmiṇi bhūpati,",
  "anya-e1202n9:20_0": "Na hanissatu eḷāraṁ-maṁ muñciya paro iti;",
  "anya-e1202n9:21_0": "Sannaddho sayamāruyha-sannaddhaṁ kaṇḍulaṁ kariṁ,",
  "anya-e1202n9:22_0": "Eḷāraṁ anubaṇdhanto-dakkhiṇadvāra māgami;",
  "anya-e1202n9:23_0": "Pure dakkhiṇabhāgamhi-ubho yujjhiṁsu bhūmipā,",
  "anya-e1202n9:24_0": "Tomaraṁ khipi eḷāro-gāmaṇi taṁ avañcayi;",
  "anya-e1202n9:25_0": "Vijjhāpesi ca dantehi-taṁ hatthiṁ sakahatthinā,",
  "anya-e1202n9:26_0": "Tomaraṁ khipi eḷāro-sahatthi tattha so pati;",
  "anya-e1202n9:27_0": "Tato vijita saṅgāmo-sayoggabalavāhano,",
  "anya-e1202n9:28_0": "Laṅkā ekātapattaṁ so-katvāna pāvisi puraṁ;”",
  "anya-e1202n9:29_0": "Atha rājā nagare bheriṁ carāpetvā samantā yojanappamāṇe manusse sannipātetvā eḷāra rañño sarīraṁ mahantaṁ",
  "anya-e1202n9:29_1": "sakkāraṁ kāretvā kūṭāgārena netvā jhāpetvā tattha teciyaṁ kāretvā parihāramadāsi.",
  "anya-e1202n9:29_2": "Ajjapi rājāno taṁ padesampatvā bheriṁ na vādāpenti.",
  "anya-e1202n9:29_3": "Evaṁ duṭṭhagāmaṇi abhaya mahārājā dvattiṁsa damiḷa rājāno māretvā laṅkādīpaṁ ekacchattamakāsi.",
  "anya-e1202n9:30_0": "Yadā duṭṭhagāmaṇi vijitaṁ nagaraṁ gaṇhi tadā dīghajantu yodho eḷāraṁ upasaṅkamitvā attano bhāgineyyassa",
  "anya-e1202n9:30_1": "bhallukassa yodha bhāvaṁ ācikkhitvā idhāgamanatthāya tassa santikaṁ pesesi.",
  "anya-e1202n9:30_2": "Bhallukopi eḷārassa daḍḍhadivasato sattame divase saṭṭhiyā purisa sahassehi saddhiṁ otiṇṇo rañño matabhāvaṁ",
  "anya-e1202n9:30_3": "sutvāpi lajjāya yujjhissāmīti mahātitthato nikkhamitvā kolambahālake nāma gāme khaṇdhāvāraṁ nivesesi.",
  "anya-e1202n9:30_4": "Rājāpi tassā’gamanaṁ sutvā sannaddho kaṇḍulaṁ āruyha yodhaparivuto mahatā balakāyena abhinikkhami.",
  "anya-e1202n9:30_5": "Phussadevopi pañcāvudha sannaddho rañño pacchimāsane nisīdi.",
  "anya-e1202n9:30_6": "Bhallukopi pañcāvudha sannaddho hatthiṁ āruyha rājābhimukho agañchi.",
  "anya-e1202n9:30_7": "Tadā kaṇḍulo tassa vegamaṇdi bhāvatthaṁ sanikaṁ sanikaṁ paccosakaki senāpi hatthinā saddhiṁ tatheva paccosakaki.",
  "anya-e1202n9:31_0": "Rājā phussadevaṁ āha ayaṁ hatthi pubbe aṭṭhavīsatiyā yuddhesu apaccosakakitvā idāni kasmā pana paccosakkatīti.",
  "anya-e1202n9:31_1": "So āhādeva.",
  "anya-e1202n9:31_2": "Amhākameva jayo ayaṁ gajo jayabhūmiṁ avekkhanto paccosakkati jayabhūmiṁ patvā ṭhassatīti?",
  "anya-e1202n9:31_3": "Nāgopi paccosakakitva pura devassa passe mahāvihāra sīmante aṭṭhāsi.",
  "anya-e1202n9:32_0": "Tato bhalluko rājābhimukhā āgantvā rājānaṁ uppaṇḍesi rājāpi khaggatalena mukhaṁ pidhāya taṁ akkosi rañño mukhe vijjhissāmīti saraṁ khipi.",
  "anya-e1202n9:32_1": "So khaggatala māgaccabhūmiyaṁ pati,",
  "anya-e1202n9:32_2": "bhalluko mukhe viddhesmiti saññāya ukkuṭṭhi,",
  "anya-e1202n9:32_3": "akāsi tadā rañño pacchimāsane nisinno phussadevo rañño kuṇḍalaṁ ghaṭento tassa mukhe kaṇḍaṁ pātesi rañño",
  "anya-e1202n9:32_4": "pāde katvā patamānassa jāṇumhi aparena kaṇḍena vijjhitvā rañño sīsaṁ katvā pātesi.",
  "anya-e1202n9:32_5": "Rājā laddhajayo nagaraṁ āgantvā saraṁ āharāpetvā puṅkhena ujukaṁ ṭhapāpetvā taṁ pamāṇaṁ kahāpaṇarāsiṁ katvā phussadevassa adāsi.",
  "anya-e1202n9:33_0": "Evaṁ laṅkārajjaṁ ekacchattaṁ katvā rājā yodhānaṁ yathānurūpaṁ ṭhānantaraṁ adāsi.",
  "anya-e1202n9:33_1": "Theraputtābhayo pana dīyamānaṁ ṭṭhānantaraṁ na gaṇhi kasmā na gaṇhasiti pucchino yuddhaṁ atthi mahārājāti āhaṁ.",
  "anya-e1202n9:33_2": "Idāni ekarajje kate kiṁ nāma yuddhanti pucchite kilesa corehi yujjhissa mīti āha.",
  "anya-e1202n9:33_3": "Rājā punappunaṁ nivāresi sopi punappuna yācitvā rājānuññāya pabbajitvā vipassanāya kammaṁ karonto arahattaṁ patvā pañca khīṇāsavasata parivāro ahosi.",
  "anya-e1202n9:34_0": "Tato rājā attano pāsādatale sirīsayanagato mahatiṁ sampattiṁ oloketvā akkhobhiṇi senāghātaṁ anussari.",
  "anya-e1202n9:34_1": "Anussarantassa rañño mahantaṁ demanassaṁ uppajji sagga maggantarāyo me bhaveyyāti.",
  "anya-e1202n9:35_0": "Tadā piyaṅgudīpe arahanto rañño paricitakkaṁ ñatvā taṁ assāsetuṁ aṭṭha arahante pesse.",
  "anya-e1202n9:35_1": "Te āgantvā āgatabhāvā nivedetvā pāsādatalaṁ abhiruhiṁsu rājā there vaṇditvā āsane nisīdāpetvā āgata kāraṇaṁ pucchi.",
  "anya-e1202n9:35_2": "Therāpi āgata kāraṇaṁ vatvā rañño tena kammunā sagga-",
  "anya-e1202n9:35_3": "mokkhantarāyabhāvaṁ bodhetva pakkamiṁsu rājā tesaṁ vacanaṁ sutvā assāsaṁ paṭilabhitvā vaṇditvā (te vissajjetvā) sirisayanagato puna cintesi.",
  "anya-e1202n9:36_0": "Mātipitaro kho pana mā co kadācipi vinā saṅghena āhāraṁ bhuñjathāti amhehi sapathaṁ kāresuṁ bhikkhusaṅghassa",
  "anya-e1202n9:36_1": "adatvā bhuttaṁ atthi nu kho natthiti cintayanto satisammosena saṅghassa adatvā pātarāsakāle paribhuttaṁ",
  "anya-e1202n9:36_2": "ekaṁyeva maricavaṭṭiṁ addasa.",
  "anya-e1202n9:36_3": "Disvā ca ayuttaṁ mayā kataṁ daṇḍakammaṁ me kātabbantī cintesi atha rājā chattamaṅgala sattāhe vītivatte",
  "anya-e1202n9:36_4": "mahatā rājānubhāvena mahantena kīḷāvidhānena udakakīḷaṁ kīḷituṁ abhisittānaṁ rājunaṁ cārittānu pālanatthañca",
  "anya-e1202n9:36_5": "tissavāpiṁ agamāsi.",
  "anya-e1202n9:36_6": "Rañño sabbaṁ paricchadaṁ upāhanachattāni ca maricavaṭṭi vihāraṭṭhānamhi ṭhapayiṁsu.",
  "anya-e1202n9:37_0": "Tatrāpi thūpaṭṭhāne rājapurisā rañño sadhātukaṁ kuntaṁ ujukaṁ ṭhapesuṁ.",
  "anya-e1202n9:37_1": "Rājā divasabhāgaṁ orodha parivuto kīḷitvā sāyaṇhe jāte nagaraṁ gamissāma kuntaṁ vaḍḍhethāti āha.",
  "anya-e1202n9:37_2": "Rājapurisā kuntaṁ gaṇhantā cāletuṁ nāsakkhiṁsu rājasena,",
  "anya-e1202n9:37_3": "taṁ acchariyaṁ disvā samāgantvā gaṇdhamālādīhi pūjesi rājāpi mahantaṁ acchariyaṁ disvā haṭṭhamānaso samantā ārakkhaṁ saṁvidahitvā nagaraṁ pāvisi.",
  "anya-e1202n9:38_0": "Tato rājā kuntaṁ parikkhipāpetvā cetiyaṁ taṁ parikkhipāpetvā vihārañca kāresi.",
  "anya-e1202n9:38_1": "Vihāro tīhi saṁvaccharehi niṭṭhāsiṁ rājā vihāramahatthāya saṅghaṁ sannipātesi bhikkhūnaṁ satasahassāni",
  "anya-e1202n9:38_2": "bhikkhunīnaṁ navuti sahassāni sannipatiṁsu tasmiṁ samāgame rājā saṅghaṁ vaṇditvā evamāha bhante vissaritvā",
  "anya-e1202n9:38_3": "vinā saṅghena maricavaṭṭikaṁ paribhuñjiṁ tadatthaṁ daṇḍakammaṁ me hotūti-",
  "anya-e1202n9:38_4": "sacetiyaṁ maricavaṭṭiyaṁ vihāraṁ kāresiṁ patigaṇhātu bhante saṅgho sacetiyaṁ vihāranti dakkhiṇodakaṁ pātetvā bhikkhusaṅghassa vihāraṁ adāsi.",
  "anya-e1202n9:39_0": "Vihārassa samantato bhikkhusaṅghassa nisīdanatthāya mahantaṁ maṇḍapaṁ kāresi maṇḍapa pādā abhayavāpiyā jale patiṭṭhitā ahesuṁ.",
  "anya-e1202n9:39_1": "Sesokāse kathācanatthi.",
  "anya-e1202n9:39_2": "Tattha bhikkhusaṅghaṁ nisīdāpetvā sattāhaṁ mahādānaṁ datvā sabbaparikkhāraṁ adāsi.",
  "anya-e1202n9:39_3": "Tattha saṅghattherena laddha parikkhāro satasahassagghanako ahosi.",
  "anya-e1202n9:40_0": "Evaṁ-",
  "anya-e1202n9:41_0": "“Yuddhe dāne ca sūrena-sūrinā ratanattame,",
  "anya-e1202n9:42_0": "Pasannāmalacittena-sāsanujjotanatthinā;",
  "anya-e1202n9:43_0": "Raññā kataññunā tena-thūpakārāpanādito,",
  "anya-e1202n9:44_0": "Vihāramahanantāni - pūjetuṁ ratanattayaṁ;",
  "anya-e1202n9:45_0": "Pariccattadhanānettha-anagghāni vimuñciya,",
  "anya-e1202n9:46_0": "Sesāni honti ekāya-ūnā visatikoṭiyo;”",
  "anya-e1202n9:47_0": "Evaṁ sapañño bhidūre asāre,",
  "anya-e1202n9:48_0": "Dehe dhane saṅgamatikkamitvā",
  "anya-e1202n9:49_0": "Katvāna puññaṁ sukhasādanatthaṁ,",
  "anya-e1202n9:50_0": "Sāraṁ gahetuṁ satataṁ yateyyāti;"
}