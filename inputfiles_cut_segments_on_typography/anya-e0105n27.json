{
  "anya-e0105n27:0_0": "Nissayaṭṭhakathāvibhāvanā",
  "anya-e0105n27:1_0": "Visuddhimaggo pana na kevalaṁ pubbe vuttappakāreneva kato,",
  "anya-e0105n27:1_1": "atha kho vuccamānappakārenāpi.",
  "anya-e0105n27:1_2": "Tathā hi ācariyabuddhaghosatthero porāṇaṭṭhakathāhi samāharitvā bhāsāparivattanavasena dassentopi yā",
  "anya-e0105n27:1_3": "yā atthavaṇṇanā vā vinicchayo vā saṁsayitabbo hoti,",
  "anya-e0105n27:1_4": "tattha tattha vinayaṭṭhakathāyaṁ vuttanti vā (1, 263),",
  "anya-e0105n27:1_5": "vinayaṭṭhakathāsu vuttaṁ,",
  "anya-e0105n27:1_6": "majjhimaṭṭhakathāsu panāti vā (1, 70),",
  "anya-e0105n27:1_7": "aṅguttarabhāṇakāti vā (1, 72),",
  "anya-e0105n27:1_8": "aṭṭhakathācariyānaṁ matānusārena vinicchayoti vā (1, 99),",
  "anya-e0105n27:1_9": "vuttampi cetaṁ aṭṭhakathāsūti vā (1, 118),",
  "anya-e0105n27:1_10": "taṁ aṭṭhakathāsu paṭikkhittanti vā (1, 134),",
  "anya-e0105n27:1_11": "dīghabhāṇakasaṁyuttabhāṇakānaṁ matanti vā,",
  "anya-e0105n27:1_12": "majjhimabhāṇakā icchantīti vā (1, 267),",
  "anya-e0105n27:1_13": "aṭṭhakathāsu vinicchayoti vā,",
  "anya-e0105n27:1_14": "evaṁ tāva dīghabhāṇakā,",
  "anya-e0105n27:1_15": "majjhimabhāṇakā panāhūti vā (1, 277),",
  "anya-e0105n27:1_16": "aṅguttaraṭṭhakathāyaṁ pana…pe…",
  "anya-e0105n27:1_17": "ayaṁ kamo vutto,",
  "anya-e0105n27:1_18": "so pāḷiyā na sametīti vā (1, 309),",
  "anya-e0105n27:1_19": "evaṁ tāva majjhimabhāṇakā,",
  "anya-e0105n27:1_20": "saṁyuttabhāṇakā panāti vā (2, 62),",
  "anya-e0105n27:1_21": "saṁyuttaṭṭhakathāyaṁ vuttanti vā (2, 63),",
  "anya-e0105n27:1_22": "aṭṭhakathāyaṁ panāti vā (2,",
  "anya-e0105n27:1_23": "80) evaṁ taṁtaṁatthavaṇṇanāvinicchayānaṁ nissayampi vibhāvetvā pacchimajanānaṁ uppajjamānasaṁsayaṁ vinodentoyeva te dassesi.",
  "anya-e0105n27:2_0": "Tenimassa visuddhimaggassa karaṇakāle sabbāpi sīhaḷaṭṭhakathāyo ācariyassa santike santīti ca,",
  "anya-e0105n27:2_1": "pubbeyeva tā ācariyena sīhaḷattherānaṁ santike sutāti ca,",
  "anya-e0105n27:2_2": "tāhi gahetabbaṁ sabbaṁ gahetvā ayaṁ visuddhimaggo ācariyena likhitoti ca ayamattho ativiya pākaṭo hoti.",
  "anya-e0105n27:2_3": "Tasmā yaṁ mahāvaṁse –",
  "anya-e0105n27:3_0": "“Saṅgho gāthādvayaṁ tassā’dāsi sāmatthiyaṁ tavā”tiādinā “gāthādvayameva oloketvā kiñcipi aññaṁ potthakaṁ",
  "anya-e0105n27:3_1": "anoloketvā ācariyabuddhaghoso visuddhimaggaṁ akāsī”ti adhippāyena abhitthutivacanaṁ vuttaṁ,",
  "anya-e0105n27:3_2": "taṁ abhitthutimattamevāti veditabbaṁ."
}