{
  "tika-s0402t7:0_0": "(8) 3. Sanimittavaggavaṇṇanā",
  "tika-s0402t7:1_0": "78- 79.",
  "tika-s0402t7:1_1": "Tatiyassa paṭhame nimīyati ettha phalaṁ avasesapaccayehi pakkhipīyati viyāti nimittaṁ,",
  "tika-s0402t7:1_2": "kāraṇanti āha “sanimittāti sakāraṇā”ti.",
  "tika-s0402t7:1_3": "Dutiyādīsūti dutiyasuttādīsu.",
  "tika-s0402t7:1_4": "Eseva nayoti iminā nidānādipadānampi kāraṇapariyāyameva dīpeti.",
  "tika-s0402t7:1_5": "Nidadāti phalanti nidānaṁ,",
  "tika-s0402t7:1_6": "hinoti phalaṁ patiṭṭhāti etenāti hetu,",
  "tika-s0402t7:1_7": "saṅkharoti phalanti saṅkhāro,",
  "tika-s0402t7:1_8": "paṭicca etasmā phalaṁ etīti paccayo,",
  "tika-s0402t7:1_9": "ruppati niruppati phalaṁ etthāti rūpanti evaṁ nidānādipadānampi hetupariyāyatā veditabbā.",
  "tika-s0402t7:2_0": "84. Sattame paccayabhūtāyāti sahajātādipaccayabhūtāya.",
  "tika-s0402t7:3_0": "87.",
  "tika-s0402t7:3_1": "Dasame samecca sambhuyya paccayehi katoti saṅkhato,",
  "tika-s0402t7:3_2": "saṅkhato dhammo ārammaṇaṁ etesanti saṅkhatārammaṇā.",
  "tika-s0402t7:3_3": "Maggakkhaṇe na honti nāma pahīyantīti katvā.",
  "tika-s0402t7:3_4": "Nāhesunti ettha “vuccantī”ti ajjhāharitabbaṁ.",
  "tika-s0402t7:3_5": "Yāva arahattā desanā desitā taṁtaṁsuttapariyosāne “na hontī”ti vuttattā.",
  "tika-s0402t7:4_0": "Sanimittavaggavaṇṇanā niṭṭhitā."
}