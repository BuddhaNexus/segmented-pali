{
  "tika-abh02t25:0_0": "8. Sammappadhānavibhaṅgo",
  "tika-abh02t25:1_0": "1. Suttantabhājanīyavaṇṇanā",
  "tika-abh02t25:2_0": "390.",
  "tika-abh02t25:2_1": "Kāraṇasaddo yuttivācako “sabbametaṁ akāraṇaṁ vadatī”tiādīsu viya,",
  "tika-abh02t25:2_2": "tasmā kāraṇappadhānāti yuttippadhānā,",
  "tika-abh02t25:2_3": "anuppannapāpakānuppādanādikiriyāya anurūpappadhānāti evaṁ vā ettha attho daṭṭhabbo.",
  "tika-abh02t25:2_4": "Anuppannapāpakādīnaṁ anuppādādi anuppannapāpakānuppādādi.",
  "tika-abh02t25:3_0": "391.“Na añño dhammoti yathā taṇhāyanamicchābhinivesavāyamanasabhāvānaṁ taṇhādīnaṁ chandapariyāyo aññadhammo",
  "tika-abh02t25:3_1": "nāma hoti kattukamyatāsaṅkhātassa chandaniyassa tesu abhāvā,",
  "tika-abh02t25:3_2": "dhammacchando pana taṁsabhāvattā aññadhammo na hoti.",
  "tika-abh02t25:3_3": "Tenāha “dhammacchandoti sabhāvacchando”ti.",
  "tika-abh02t25:4_0": "406.Aṭṭhakathāyanti porāṇaṭṭhakathāyaṁ. Vaṭṭānatthasaṁvattanatoti saṁsāradukkhasambhavato.",
  "tika-abh02t25:5_0": "Na sakkontīti āha “santāya samāpattiyā parihīnā brahmacariyavāse santhambhituṁ na sakkontī”ti.",
  "tika-abh02t25:6_0": "Tattha duvidhāyāti yojetabbaṁ. Uppannāyevāti uppannapubbā eva uppajjanti samudācārādivasena.",
  "tika-abh02t25:7_0": "Sabbāsu avatthāsūti pakatattādiavatthāsu.",
  "tika-abh02t25:7_1": "Pakatattāvatthena hi sabbena sabbaṁ tāni na caritabbāni.",
  "tika-abh02t25:7_2": "Itarāvatthena ca tadavatthāya tāni tāniyeva caritabbāni.",
  "tika-abh02t25:7_3": "Vattabbantiādīnīti ādi-",
  "tika-abh02t25:7_4": "saddena “na ekacchanne anāvāse vatthabbaṁ,",
  "tika-abh02t25:7_5": "na ekacchanne āvāse vā anāvāse vā vatthabbaṁ,",
  "tika-abh02t25:7_6": "na ekāsane nisīditabbaṁ,",
  "tika-abh02t25:7_7": "na nīce āsane nisinne ucce āsane nisīditabbaṁ,",
  "tika-abh02t25:7_8": "na chamāyaṁ nisinne āsane nisīditabbaṁ,",
  "tika-abh02t25:7_9": "na ekacaṅkame caṅkamitabbaṁ,",
  "tika-abh02t25:7_10": "na nīce caṅkame caṅkamante ucce caṅkame caṅkamitabbaṁ,",
  "tika-abh02t25:7_11": "na chamāyaṁ caṅkamante caṅkame caṅkamitabba”nti imāni saṅgaṇhāti.",
  "tika-abh02t25:7_12": "Tesanti pārivāsikavuḍḍhatarādīnaṁ vasena.",
  "tika-abh02t25:7_13": "Sampiṇḍetvāti saṅkaḍḍhitvā.",
  "tika-abh02t25:7_14": "Ekekaṁ katvāti navāpi ekamekaṁ katvā.",
  "tika-abh02t25:7_15": "“Abhivādanapaccuṭṭhānañjalikammasāmīcikammaṁ na sāditabbaṁ,",
  "tika-abh02t25:7_16": "āsanābhihāraṁ,",
  "tika-abh02t25:7_17": "seyyābhihāraṁ,",
  "tika-abh02t25:7_18": "pādodakaṁ,",
  "tika-abh02t25:7_19": "pādapīṭhaṁ,",
  "tika-abh02t25:7_20": "pādakathalikaṁ,",
  "tika-abh02t25:7_21": "pattacīvarapaṭiggahaṇaṁ na sāditabba”nti idaṁ sabbampi asādiyanasāmaññena ekaṁ.",
  "tika-abh02t25:7_22": "Dasāti “na sīlavipattiyā,",
  "tika-abh02t25:7_23": "na ācāravipattiyā,",
  "tika-abh02t25:7_24": "na diṭṭhivipattiyā,",
  "tika-abh02t25:7_25": "na ājīvavipattiyā,",
  "tika-abh02t25:7_26": "na bhikkhū bhikkhūhi bhedetabbā,",
  "tika-abh02t25:7_27": "na gihiddhajo dhāretabbo,",
  "tika-abh02t25:7_28": "na titthiyaddhajo dhāretabbo,",
  "tika-abh02t25:7_29": "na titthiyā sevitabbā,",
  "tika-abh02t25:7_30": "bhikkhū sevitabbā,",
  "tika-abh02t25:7_31": "bhikkhusikkhāya sikkhitabba”nti evamāgatā dasa.",
  "tika-abh02t25:8_0": "“Kammañcā”ti paccattavasena vuttaṁ kammaṁ “avipakkavipākassā”ti ettha “kammassā”ti sāmivacanavasena pariṇāmetvā yojetabbaṁ.",
  "tika-abh02t25:8_1": "Bhūtāpagatuppannanti vuttanti sambandho.",
  "tika-abh02t25:8_2": "Idhāti imissā sammohavinodaniyā.",
  "tika-abh02t25:8_3": "“Evaṁ kate okāse vipāko…pe…",
  "tika-abh02t25:8_4": "uppannoti vuccatī”ti vadanto vipākameva vadati.",
  "tika-abh02t25:8_5": "Tatthāti aṭṭhasāliniyaṁ.",
  "tika-abh02t25:8_6": "Maggena samucchinnā thāmagatā kāmarāgādayo “anusayā”ti vuccantīti āha “anusayita…pe…",
  "tika-abh02t25:8_7": "maggena pahātabbā”ti.",
  "tika-abh02t25:9_0": "Āhatakhīrarukkho viya ārammaṇaṁ, kathaṁ?",
  "tika-abh02t25:9_1": "Nimittaggāhavasena.",
  "tika-abh02t25:9_2": "Tamevatthaṁ vivarati “adhigata”ntiādinā.",
  "tika-abh02t25:9_3": "Tattha nimittaggāhavasena ārammaṇassa adhiggahitattā taṁ ārammaṇaṁ anussaritānussaritakkhaṇe kilesuppattihetubhāvena",
  "tika-abh02t25:9_4": "uppattiṭṭhānato adhigatameva nāma hotīti āha “adhigataṁ nimittaggāhavasenā”ti,",
  "tika-abh02t25:9_5": "taṁ ārammaṇaṁ pātubhūtakilesanti adhippāyo.",
  "tika-abh02t25:9_6": "Kilesuppattinimittatāya uppattirahaṁ kilesaṁ “ārammaṇaṁ antogadhakilesa”nti vuttaṁ.",
  "tika-abh02t25:9_7": "Tañca kho gāhake labbhamānaṁ gahetabbe upacaritvā,",
  "tika-abh02t25:9_8": "yathā nissite labbhamānaṁ nissaye upacaritvā “mañcā ukkuṭṭhiṁ karontī”ti.",
  "tika-abh02t25:9_9": "Idāni upacāraṁ muñcitvā nippariyāyeneva atthaṁ dassento “nimittaggāha…pe…",
  "tika-abh02t25:9_10": "sadisā”ti āha.",
  "tika-abh02t25:9_11": "Vitthāretabbanti “yathā kiṁ?",
  "tika-abh02t25:9_12": "Sace khīrarukkha”ntiādinā vitthāretabbaṁ.",
  "tika-abh02t25:10_0": "Tidhāti atītādivasena tidhā.",
  "tika-abh02t25:10_1": "Ābhato upamāvasena.",
  "tika-abh02t25:10_2": "Appahīnatādassanatthampīti pi-",
  "tika-abh02t25:10_3": "saddena “tidhā navattabbatādassanatthampī”ti vuttameva sampiṇḍeti.",
  "tika-abh02t25:10_4": "Evaṁ maggena pahīnakilesā daṭṭhabbā magge anuppanne uppattirahānampi uppanne sabbena sabbaṁ abhāvato.",
  "tika-abh02t25:11_0": "Suttantabhājanīyavaṇṇanā niṭṭhitā.",
  "tika-abh02t25:12_0": "3. Pañhapucchakavaṇṇanā",
  "tika-abh02t25:13_0": "427.Vīriyajeṭṭhikāyapana maggabhāvanāya na vattabbāni sammappadhānāni “maggādhipatīnī”ti vā “namaggādhipatīnī”ti",
  "tika-abh02t25:13_1": "vāti vāti ettha paṭhamassa vīriyantarābhāvo,",
  "tika-abh02t25:13_2": "itarassa itarādhipatino,",
  "tika-abh02t25:13_3": "namaggabhūtavīriyādhipatino ca abhāvo navattabbatāya kāraṇanti imamatthamāha “maggādhipatīnī”tiādinā.",
  "tika-abh02t25:13_4": "Tadāti vīriyajeṭṭhikamaggabhāvanākāle.",
  "tika-abh02t25:14_0": "Pañhapucchakavaṇṇanā niṭṭhitā.",
  "tika-abh02t25:15_0": "Sammappadhānavibhaṅgavaṇṇanā niṭṭhitā."
}