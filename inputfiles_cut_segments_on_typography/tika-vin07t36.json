{
  "tika-vin07t36:0_0": "10. Bhikkhunikkhandhako",
  "tika-vin07t36:1_0": "Mahāpajāpatigotamīvatthukathāvaṇṇanā",
  "tika-vin07t36:2_0": "403.",
  "tika-vin07t36:2_1": "Bhikkhunikkhandhake “mātugāmassa pabbajitattā”ti idaṁ pañcavassasatato uddhaṁ saddhammassa appavattanakāraṇadassanaṁ.",
  "tika-vin07t36:2_2": "Sukkhavipassakakhīṇāsavavasena vassasahassantiādi khandhakabhāṇakānaṁ mataṁ gahetvā vuttaṁ.",
  "tika-vin07t36:2_3": "Dīghanikāyaṭṭhakathāyaṁ pana “paṭisambhidāppattehi vassasahassaṁ aṭṭhāsi,",
  "tika-vin07t36:2_4": "chaḷabhiññehi vassasahassaṁ,",
  "tika-vin07t36:2_5": "tevijjehi vassasahassaṁ,",
  "tika-vin07t36:2_6": "sukkhavipassakehi vassasahassaṁ,",
  "tika-vin07t36:2_7": "pātimokkhehi vassasahassaṁ aṭṭhāsī”ti vuttaṁ.",
  "tika-vin07t36:2_8": "Aṅguttara -",
  "tika-vin07t36:2_9": "saṁyuttaṭṭhakathāsupi aññathāva vuttaṁ,",
  "tika-vin07t36:2_10": "taṁ sabbaṁ aññamaññaviruddhampi taṁtaṁbhāṇakānaṁ matena likhitasīhaḷaṭṭhakathāsu āgatanayameva gahetvā",
  "tika-vin07t36:2_11": "ācariyena likhitaṁ īdise kathāvirodhe sāsanaparihāniyā abhāvato,",
  "tika-vin07t36:2_12": "sodhanupāyābhāvā ca.",
  "tika-vin07t36:2_13": "Paramatthavirodho eva hi suttādinayena sodhanīyo,",
  "tika-vin07t36:2_14": "na kathāmaggavirodhoti.",
  "tika-vin07t36:3_0": "Mahāpajāpatigotamīvatthukathāvaṇṇanā niṭṭhitā.",
  "tika-vin07t36:4_0": "Bhikkhunīupasampadānujānanakathāvaṇṇanā",
  "tika-vin07t36:5_0": "404-8. Pāḷiyaṁ yadaggenāti yasmiṁ divase. Tadāti tasmiṁyeva divase. Vimānetvāti avamānaṁ katvā.",
  "tika-vin07t36:6_0": "410-1.Āpattigāminiyoti āpattiṁ āpannāyo. Kammavibhaṅgeti parivāre kammavibhaṅge.",
  "tika-vin07t36:7_0": "413- 5.",
  "tika-vin07t36:7_1": "Pāḷiyaṁ dve tisso bhikkhuniyoti dvīhi tīhi bhikkhunīhi.",
  "tika-vin07t36:7_2": "Na ārocentīti pātimokkhuddesakassa na ārocenti.",
  "tika-vin07t36:8_0": "416.Dussaveṇiyāti anekadussapaṭṭe ekato katvā kataveṇiyā.",
  "tika-vin07t36:9_0": "417.Visesakanti pattalekhādivaṇṇavisesaṁ.",
  "tika-vin07t36:9_1": "Pakiṇantīti vikkiṇanti.",
  "tika-vin07t36:9_2": "Namanakanti pāsukaṭṭhinamanakabandhanaṁ.",
  "tika-vin07t36:10_0": "422-",
  "tika-vin07t36:10_1": "5.Saṁvelliyanti kacchaṁ bandhitvā nivāsanaṁ.",
  "tika-vin07t36:10_2": "Tayo nissayeti rukkhamūlasenāsanassa tāsaṁ alabbhanato vuttaṁ.",
  "tika-vin07t36:11_0": "426-",
  "tika-vin07t36:11_1": "8.Aṭṭheva bhikkhuniyo yathāvuḍḍhaṁ paṭibāhantīti aṭṭha bhikkhuniyo vuḍḍhapaṭipāṭiyāva gaṇhantiyo āgatapaṭipāṭiṁ paṭibāhanti,",
  "tika-vin07t36:11_2": "nāññāti attho.",
  "tika-vin07t36:11_3": "Anuvādaṁ paṭṭhapentīti issariyaṁ pavattentīti atthaṁ vadanti.",
  "tika-vin07t36:12_0": "430.Bhikkhudūtenāti bhikkhunā dūtabhūtena. Sikkhamānadūtenāti sikkhamānāya dūtāya.",
  "tika-vin07t36:13_0": "431.Na sammatīti nappahoti.",
  "tika-vin07t36:13_1": "Navakammanti “navakammaṁ katvā vasatū”ti apaloketvā saṅghikabhūmiyā okāsadānaṁ.",
  "tika-vin07t36:14_0": "432-6.Sannisinnagabbhāti duviññeyyagabbhā. Mahilātittheti itthīnaṁ sādhāraṇatitthe.",
  "tika-vin07t36:15_0": "Bhikkhunīupasampadānujānanakathāvaṇṇanā niṭṭhitā.",
  "tika-vin07t36:16_0": "Bhikkhunikkhandhakavaṇṇanānayo niṭṭhito."
}