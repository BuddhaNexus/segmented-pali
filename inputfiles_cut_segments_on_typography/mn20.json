{
  "mn20:0.1_0": "Majjhima Nikāya 20",
  "mn20:0.2_0": "Vitakkasaṇṭhānasutta",
  "mn20:1.1_0": "Evaṁ me sutaṁ—",
  "mn20:1.2_0": "ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.",
  "mn20:1.3_0": "Tatra kho bhagavā bhikkhū āmantesi:",
  "mn20:1.4_0": "“bhikkhavo”ti.",
  "mn20:1.5_0": "“Bhadante”ti te bhikkhū bhagavato paccassosuṁ.",
  "mn20:1.6_0": "Bhagavā etadavoca:",
  "mn20:2.1_0": "“Adhicittamanuyuttena, bhikkhave, bhikkhunā pañca nimittāni kālena kālaṁ manasi kātabbāni.",
  "mn20:2.2_0": "Katamāni pañca?",
  "mn20:3.1_0": "Idha,",
  "mn20:3.1_1": "bhikkhave,",
  "mn20:3.1_2": "bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena,",
  "mn20:3.1_3": "bhikkhave,",
  "mn20:3.1_4": "bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ.",
  "mn20:3.2_0": "Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi",
  "mn20:3.2_1": "dosūpasaṁhitāpi mohūpasaṁhitāpi te pahīyanti te abbhatthaṁ gacchanti.",
  "mn20:3.3_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:3.4_0": "Seyyathāpi,",
  "mn20:3.4_1": "bhikkhave,",
  "mn20:3.4_2": "dakkho palagaṇḍo vā palagaṇḍantevāsī vā sukhumāya āṇiyā oḷārikaṁ āṇiṁ abhinihaneyya abhinīhareyya abhinivatteyya;",
  "mn20:3.5_0": "evameva kho,",
  "mn20:3.5_1": "bhikkhave,",
  "mn20:3.5_2": "bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena,",
  "mn20:3.5_3": "bhikkhave,",
  "mn20:3.5_4": "bhikkhunā tamhā nimittā aññaṁ nimittaṁ manasi kātabbaṁ kusalūpasaṁhitaṁ.",
  "mn20:3.6_0": "Tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi",
  "mn20:3.6_1": "dosūpasaṁhitāpi mohūpasaṁhitāpi te pahīyanti te abbhatthaṁ gacchanti.",
  "mn20:3.7_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:4.1_0": "Tassa ce,",
  "mn20:4.1_1": "bhikkhave,",
  "mn20:4.1_2": "bhikkhuno tamhā nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā vitakkā",
  "mn20:4.1_3": "chandūpasaṁhitāpi dosūpasaṁhitāpi mohūpasaṁhitāpi, tena,",
  "mn20:4.1_4": "bhikkhave,",
  "mn20:4.1_5": "bhikkhunā tesaṁ vitakkānaṁ ādīnavo upaparikkhitabbo:",
  "mn20:4.2_0": "‘itipime vitakkā akusalā, itipime vitakkā sāvajjā, itipime vitakkā dukkhavipākā’ti.",
  "mn20:4.3_0": "Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi",
  "mn20:4.3_1": "mohūpasaṁhitāpi te pahīyanti te abbhatthaṁ gacchanti.",
  "mn20:4.4_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:4.5_0": "Seyyathāpi,",
  "mn20:4.5_1": "bhikkhave,",
  "mn20:4.5_2": "itthī vā puriso vā daharo yuvā maṇḍanakajātiko ahikuṇapena vā kukkurakuṇapena vā manussakuṇapena vā kaṇṭhe āsattena aṭṭiyeyya harāyeyya jiguccheyya;",
  "mn20:4.6_0": "evameva kho,",
  "mn20:4.6_1": "bhikkhave,",
  "mn20:4.6_2": "tassa ce bhikkhuno tamhāpi nimittā aññaṁ nimittaṁ manasikaroto kusalūpasaṁhitaṁ uppajjanteva pāpakā akusalā",
  "mn20:4.6_3": "vitakkā chandūpasaṁhitāpi dosūpasaṁhitāpi mohūpasaṁhitāpi, tena,",
  "mn20:4.6_4": "bhikkhave,",
  "mn20:4.6_5": "bhikkhunā tesaṁ vitakkānaṁ ādīnavo upaparikkhitabbo:",
  "mn20:4.7_0": "‘itipime vitakkā akusalā, itipime vitakkā sāvajjā, itipime vitakkā dukkhavipākā’ti.",
  "mn20:4.8_0": "Tassa tesaṁ vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi",
  "mn20:4.8_1": "mohūpasaṁhitāpi te pahīyanti te abbhatthaṁ gacchanti.",
  "mn20:4.9_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:5.1_0": "Tassa ce,",
  "mn20:5.1_1": "bhikkhave,",
  "mn20:5.1_2": "bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena,",
  "mn20:5.1_3": "bhikkhave,",
  "mn20:5.1_4": "bhikkhunā tesaṁ vitakkānaṁ asatiamanasikāro āpajjitabbo.",
  "mn20:5.2_0": "Tassa tesaṁ vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi",
  "mn20:5.2_1": "mohūpasaṁhitāpi te pahīyanti te abbhatthaṁ gacchanti.",
  "mn20:5.3_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:5.4_0": "Seyyathāpi, bhikkhave, cakkhumā puriso āpāthagatānaṁ rūpānaṁ adassanakāmo assa;",
  "mn20:5.5_0": "so nimīleyya vā aññena vā apalokeyya;",
  "mn20:5.6_0": "evameva kho,",
  "mn20:5.6_1": "bhikkhave,",
  "mn20:5.6_2": "tassa ce bhikkhuno tesampi vitakkānaṁ ādīnavaṁ upaparikkhato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi,",
  "mn20:5.6_3": "te pahīyanti te abbhatthaṁ gacchanti.",
  "mn20:5.7_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:6.1_0": "Tassa ce,",
  "mn20:6.1_1": "bhikkhave,",
  "mn20:6.1_2": "bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi, tena,",
  "mn20:6.1_3": "bhikkhave,",
  "mn20:6.1_4": "bhikkhunā tesaṁ vitakkānaṁ vitakkasaṅkhārasaṇṭhānaṁ manasikātabbaṁ.",
  "mn20:6.2_0": "Tassa tesaṁ vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi",
  "mn20:6.2_1": "dosūpasaṁhitāpi mohūpasaṁhitāpi te pahīyanti te abbhatthaṁ gacchanti.",
  "mn20:6.3_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:6.4_0": "Seyyathāpi, bhikkhave, puriso sīghaṁ gaccheyya.",
  "mn20:6.5_0": "Tassa evamassa:",
  "mn20:6.6_0": "‘kiṁ nu kho ahaṁ sīghaṁ gacchāmi?",
  "mn20:6.7_0": "Yannūnāhaṁ saṇikaṁ gaccheyyan’ti.",
  "mn20:6.8_0": "So saṇikaṁ gaccheyya.",
  "mn20:6.9_0": "Tassa evamassa:",
  "mn20:6.10_0": "‘kiṁ nu kho ahaṁ saṇikaṁ gacchāmi?",
  "mn20:6.11_0": "Yannūnāhaṁ tiṭṭheyyan’ti.",
  "mn20:6.12_0": "So tiṭṭheyya.",
  "mn20:6.13_0": "Tassa evamassa:",
  "mn20:6.14_0": "‘kiṁ nu kho ahaṁ ṭhito?",
  "mn20:6.15_0": "Yannūnāhaṁ nisīdeyyan’ti.",
  "mn20:6.16_0": "So nisīdeyya.",
  "mn20:6.17_0": "Tassa evamassa:",
  "mn20:6.18_0": "‘kiṁ nu kho ahaṁ nisinno?",
  "mn20:6.19_0": "Yannūnāhaṁ nipajjeyyan’ti.",
  "mn20:6.20_0": "So nipajjeyya.",
  "mn20:6.21_0": "Evañhi so,",
  "mn20:6.21_1": "bhikkhave,",
  "mn20:6.21_2": "puriso oḷārikaṁ oḷārikaṁ iriyāpathaṁ abhinivajjetvā sukhumaṁ sukhumaṁ iriyāpathaṁ kappeyya.",
  "mn20:6.22_0": "Evameva kho,",
  "mn20:6.22_1": "bhikkhave,",
  "mn20:6.22_2": "tassa ce bhikkhuno tesampi vitakkānaṁ asatiamanasikāraṁ āpajjato uppajjanteva pāpakā akusalā vitakkā",
  "mn20:6.22_3": "chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ gacchanti.",
  "mn20:6.23_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:7.1_0": "Tassa ce,",
  "mn20:7.1_1": "bhikkhave,",
  "mn20:7.1_2": "bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā vitakkā",
  "mn20:7.1_3": "chandūpasaṁhitāpi dosūpasaṁhitāpi mohūpasaṁhitāpi.",
  "mn20:7.2_0": "Tena,",
  "mn20:7.2_1": "bhikkhave,",
  "mn20:7.2_2": "bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ.",
  "mn20:7.3_0": "Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato",
  "mn20:7.3_1": "ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ",
  "mn20:7.3_2": "gacchanti.",
  "mn20:7.4_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:7.5_0": "Seyyathāpi,",
  "mn20:7.5_1": "bhikkhave,",
  "mn20:7.5_2": "balavā puriso dubbalataraṁ purisaṁ sīse vā gale vā khandhe vā gahetvā abhiniggaṇheyya abhinippīḷeyya abhisantāpeyya;",
  "mn20:7.6_0": "evameva kho,",
  "mn20:7.6_1": "bhikkhave,",
  "mn20:7.6_2": "tassa ce bhikkhuno tesampi vitakkānaṁ vitakkasaṅkhārasaṇṭhānaṁ manasikaroto uppajjanteva pāpakā akusalā",
  "mn20:7.6_3": "vitakkā chandūpasaṁhitāpi dosūpasaṁhitāpi mohūpasaṁhitāpi.",
  "mn20:7.7_0": "Tena,",
  "mn20:7.7_1": "bhikkhave,",
  "mn20:7.7_2": "bhikkhunā dantebhidantamādhāya jivhāya tāluṁ āhacca cetasā cittaṁ abhiniggaṇhitabbaṁ abhinippīḷetabbaṁ abhisantāpetabbaṁ.",
  "mn20:7.8_0": "Tassa dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato",
  "mn20:7.8_1": "ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ",
  "mn20:7.8_2": "gacchanti.",
  "mn20:7.9_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:8.1_0": "Yato kho,",
  "mn20:8.1_1": "bhikkhave,",
  "mn20:8.1_2": "bhikkhuno yaṁ nimittaṁ āgamma yaṁ nimittaṁ manasikaroto uppajjanti pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi,",
  "mn20:8.1_3": "tassa tamhā nimittā aññaṁ nimittaṁ manasikaroto kusalūpasaṁhitaṁ ye pāpakā akusalā vitakkā chandūpasaṁhitāpi",
  "mn20:8.1_4": "dosūpasaṁhitāpi mohūpasaṁhitāpi te pahīyanti te abbhatthaṁ gacchanti.",
  "mn20:8.2_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:8.3_0": "Tesampi vitakkānaṁ ādīnavaṁ upaparikkhato ye pāpakā akusalā vitakkā chandūpasaṁhitāpi dosūpasaṁhitāpi",
  "mn20:8.3_1": "mohūpasaṁhitāpi te pahīyanti te abbhatthaṁ gacchanti.",
  "mn20:8.4_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:8.5_0": "Tesampi vitakkānaṁ asatiamanasikāraṁ āpajjato ye pāpakā akusalā vitakkā chandūpasaṁhitāpi dosūpasaṁhitāpi",
  "mn20:8.5_1": "mohūpasaṁhitāpi te pahīyanti te abbhatthaṁ gacchanti.",
  "mn20:8.6_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:8.7_0": "Tesampi vitakkānaṁ vitakkasaṅkhārasaṇṭhānaṁ manasikaroto ye pāpakā akusalā vitakkā chandūpasaṁhitāpi",
  "mn20:8.7_1": "dosūpasaṁhitāpi mohūpasaṁhitāpi te pahīyanti te abbhatthaṁ gacchanti.",
  "mn20:8.8_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:8.9_0": "Dantebhidantamādhāya jivhāya tāluṁ āhacca cetasā cittaṁ abhiniggaṇhato abhinippīḷayato abhisantāpayato",
  "mn20:8.9_1": "ye pāpakā akusalā vitakkā chandūpasaṁhitāpi dosūpasaṁhitāpi mohūpasaṁhitāpi te pahīyanti te abbhatthaṁ",
  "mn20:8.9_2": "gacchanti.",
  "mn20:8.10_0": "Tesaṁ pahānā ajjhattameva cittaṁ santiṭṭhati sannisīdati ekodi hoti samādhiyati.",
  "mn20:8.11_0": "Ayaṁ vuccati, bhikkhave, bhikkhu vasī vitakkapariyāyapathesu.",
  "mn20:8.12_0": "Yaṁ vitakkaṁ ākaṅkhissati taṁ vitakkaṁ vitakkessati,",
  "mn20:8.12_1": "yaṁ vitakkaṁ nākaṅkhissati na taṁ vitakkaṁ vitakkessati.",
  "mn20:8.13_0": "Acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā”ti.",
  "mn20:8.14_0": "Idamavoca bhagavā.",
  "mn20:8.15_0": "Attamanā te bhikkhū bhagavato bhāsitaṁ abhinandunti.",
  "mn20:8.16_0": "Vitakkasaṇṭhānasuttaṁ niṭṭhitaṁ dasamaṁ.",
  "mn20:8.17_0": "Sīhanādavaggo niṭṭhito dutiyo.",
  "mn20:9.0_0": "Tassuddānaṁ",
  "mn20:9.1_0": "Cūḷasīhanādalomahaṁsavaro,",
  "mn20:9.2_0": "Mahācūḷadukkhakkhandhaanumānikasuttaṁ;",
  "mn20:9.3_0": "Khilapatthamadhupiṇḍikadvidhāvitakka,",
  "mn20:9.4_0": "Pañcanimittakathā puna vaggo."
}