{
  "anya-e0901n0:0_0": "Namo tassa bhagavato arahato sammāsambuddhassa",
  "anya-e0901n0:1_0": "Suttantapiṭake",
  "anya-e0901n0:2_0": "Dīghanikāye",
  "anya-e0901n0:3_0": "Sīlakkhandhavaggasutta",
  "anya-e0901n0:4_0": "Saṁgāyanassa pucchā vissajjanā",
  "anya-e0901n0:5_0": "Pucchā –",
  "anya-e0901n0:5_1": "paṭhamamahādhammasaṁgītikāle āvuso dhammasaṁgāhakā mahākassapādayo mahātheravarā paṭhamaṁ vinayaṁ saṁgāyitvā",
  "anya-e0901n0:5_2": "tadanantaraṁ kaṁ nāma pāvacanaṁ saṁgāyiṁsu.",
  "anya-e0901n0:6_0": "Vissajjanā –",
  "anya-e0901n0:6_1": "paṭhamamahādhammasaṁgītiyaṁ bhante dhammasaṁgāhakā mahākassapādayo mahātheravarā paṭhamaṁ vinayaṁ saṁgāyitvā tadanantaraṁ dhammaṁ saṁgāyiṁsu.",
  "anya-e0901n0:7_0": "Pucchā –",
  "anya-e0901n0:7_1": "dhammo nāma āvuso suttantābhidhammavasena duvidho,",
  "anya-e0901n0:7_2": "tattha kataraṁ dhammaṁ paṭhamaṁ saṁgāyiṁsu.",
  "anya-e0901n0:8_0": "Vissajjanā –",
  "anya-e0901n0:8_1": "dvīsu bhante dhammesu suttantābhidhammapiṭakesu paṭhamaṁ suttantaṁ piṭakaṁ dhammaṁ saṁgāyiṁsu.",
  "anya-e0901n0:9_0": "Pucchā –",
  "anya-e0901n0:9_1": "suttantapiṭake pi āvuso dīghamajjhimasaṁyuttaaṅguttarakhuddakanikāyavasena pañca nikāyā,",
  "anya-e0901n0:9_2": "tesu paṭhamaṁ kataraṁ nikāyaṁ saṁgāyiṁsu.",
  "anya-e0901n0:10_0": "Vissajjanā – pañcasu bhante nikāyesu paṭhamaṁ dīghanikāyaṁ saṁgāyiṁsu.",
  "anya-e0901n0:11_0": "Pucchā –",
  "anya-e0901n0:11_1": "dīghanikāyepi āvuso tayo vaggā catuttiṁsā ca suttāni,",
  "anya-e0901n0:11_2": "tesu kataraṁ vaggaṁ katarañca suttaṁ paṭhamaṁ saṁgāyiṁsu.",
  "anya-e0901n0:12_0": "Vissajjanā –",
  "anya-e0901n0:12_1": "dīghanikāyepi bhante tīsu vaggesu paṭhamaṁ sīlakkhandhavaggaṁ,",
  "anya-e0901n0:12_2": "catuttiṁsatiyā ca suttesu paṭhamaṁ brahmajālasuttaṁ saṁgāyiṁsu."
}