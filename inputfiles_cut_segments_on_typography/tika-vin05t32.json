{
  "tika-vin05t32:0_0": "32. Garukāpattivuṭṭhānavinicchayakathā",
  "tika-vin05t32:1_0": "236.Garukāpattivuṭṭhānanti parivāsamānattādīhi vinayakammehi garukāpattito vuṭṭhānaṁ.",
  "tika-vin05t32:1_1": "Tattha tividho parivāso paṭicchannaparivāso suddhantaparivāso samodhānaparivāsoti.",
  "tika-vin05t32:1_2": "Tesu paṭicchannaparivāso tāva yathāpaṭicchannāya āpattiyā dātabbo.",
  "tika-vin05t32:1_3": "Kassaci hi ekāhappaṭicchannā āpatti hoti,",
  "tika-vin05t32:1_4": "kassaci dvīhappaṭicchannā,",
  "tika-vin05t32:1_5": "kassaci ekāpatti hoti,",
  "tika-vin05t32:1_6": "kassaci dve tisso tatuttari vā.",
  "tika-vin05t32:1_7": "Tasmā paṭicchannaparivāsaṁ dentena paṭhamaṁ tāva paṭicchannabhāvo jānitabbo.",
  "tika-vin05t32:1_8": "Ayañhi āpatti nāma dasahākārehi paṭicchannā hoti.",
  "tika-vin05t32:2_0": "Tatrāyaṁ mātikā –",
  "tika-vin05t32:2_1": "āpatti ca hoti āpattisaññī ca,",
  "tika-vin05t32:2_2": "pakatatto ca hoti pakatattasaññī ca,",
  "tika-vin05t32:2_3": "anantarāyiko ca hoti anantarāyikasaññī ca,",
  "tika-vin05t32:2_4": "pahu ca hoti pahusaññī ca,",
  "tika-vin05t32:2_5": "chādetukāmo ca hoti chādeti cāti.",
  "tika-vin05t32:2_6": "Tattha āpatti ca hoti āpattisaññī cāti yaṁ āpanno,",
  "tika-vin05t32:2_7": "sā āpattiyeva hoti,",
  "tika-vin05t32:2_8": "sopi ca tattha āpattisaññīyeva.",
  "tika-vin05t32:2_9": "Iti jānanto chādeti,",
  "tika-vin05t32:2_10": "channā hoti,",
  "tika-vin05t32:2_11": "atha panāyaṁ tattha anāpattisaññī,",
  "tika-vin05t32:2_12": "acchannā hoti.",
  "tika-vin05t32:2_13": "Anāpatti pana āpattisaññāyapi anāpattisaññāyapi chādentena acchāditāva hoti,",
  "tika-vin05t32:2_14": "lahukaṁ vā garukāti garukaṁ vā lahukāti chādeti,",
  "tika-vin05t32:2_15": "alajjipakkhe tiṭṭhati,",
  "tika-vin05t32:2_16": "āpatti pana acchannā hoti,",
  "tika-vin05t32:2_17": "garukaṁ lahukāti maññamāno deseti,",
  "tika-vin05t32:2_18": "neva desitā hoti,",
  "tika-vin05t32:2_19": "na channā,",
  "tika-vin05t32:2_20": "garukaṁ vā garukāti ñatvā chādeti,",
  "tika-vin05t32:2_21": "channā hoti,",
  "tika-vin05t32:2_22": "garukalahukabhāvaṁ na jānāti,",
  "tika-vin05t32:2_23": "āpattiṁ chādemīti chādeti,",
  "tika-vin05t32:2_24": "channāva hoti.",
  "tika-vin05t32:3_0": "Pakatattoti tividhaṁ ukkhepanīyakammaṁ akato.",
  "tika-vin05t32:3_1": "So ce pakatattasaññī hutvā chādeti,",
  "tika-vin05t32:3_2": "channā hoti.",
  "tika-vin05t32:3_3": "Atha “mayhaṁ saṅghena kammaṁ kata”nti apakatattasaññī hutvā chādeti,",
  "tika-vin05t32:3_4": "acchannā hoti.",
  "tika-vin05t32:3_5": "Apakatattena pana pakatattasaññinā vā apakatattasaññinā vā chāditāpi acchannāva hoti.",
  "tika-vin05t32:3_6": "Vuttampi cetaṁ –",
  "tika-vin05t32:4_0": "“Āpajjati garukaṁ sāvasesaṁ,",
  "tika-vin05t32:5_0": "Chādeti anādariyaṁ paṭicca;",
  "tika-vin05t32:6_0": "Na bhikkhunī no ca phuseyya vajjaṁ,",
  "tika-vin05t32:7_0": "Pañhā mesā kusalehi cintitā”ti. –",
  "tika-vin05t32:8_0": "Ayañhi pañho ukkhittakena kathito.",
  "tika-vin05t32:9_0": "Anantarāyikoti yassa dasasu antarāyesu ekopi natthi,",
  "tika-vin05t32:9_1": "so ce anantarāyikasaññī hutvā chādeti,",
  "tika-vin05t32:9_2": "channā hoti.",
  "tika-vin05t32:9_3": "Sacepi so bhīrujātikatāya andhakāre amanussacaṇḍamigabhayena antarāyikasaññī hutvā chādeti,",
  "tika-vin05t32:9_4": "acchannāva hoti.",
  "tika-vin05t32:9_5": "Yassapi pabbatavihāre vasantassa kandaraṁ vā nadiṁ vā atikkamitvā ārocetabbaṁ hoti,",
  "tika-vin05t32:9_6": "antarāmagge ca caṇḍavāḷaamanussādibhayaṁ atthi,",
  "tika-vin05t32:9_7": "magge ajagarā nipajjanti,",
  "tika-vin05t32:9_8": "nadī pūrā hoti,",
  "tika-vin05t32:9_9": "etasmiṁ pana satiyeva antarāye antarāyikasaññī chādeti,",
  "tika-vin05t32:9_10": "acchannā hoti.",
  "tika-vin05t32:9_11": "Antarāyikassa pana antarāyikasaññāya chādayato acchannāva.",
  "tika-vin05t32:10_0": "Pahūti so sakkoti bhikkhuno santikaṁ gantuñceva ārocetuñca,",
  "tika-vin05t32:10_1": "so ce pahusaññī hutvā chādeti,",
  "tika-vin05t32:10_2": "channā hoti.",
  "tika-vin05t32:10_3": "Sacassa mukhe appamattako gaṇḍo vā hoti,",
  "tika-vin05t32:10_4": "hanukavāto vā vijjhati,",
  "tika-vin05t32:10_5": "danto vā rujjati,",
  "tika-vin05t32:10_6": "bhikkhā vā mandā laddhā hoti,",
  "tika-vin05t32:10_7": "tāvatakena pana neva vattuṁ na sakkoti,",
  "tika-vin05t32:10_8": "na gantuṁ,",
  "tika-vin05t32:10_9": "apica kho “na sakkomī”ti saññī hoti,",
  "tika-vin05t32:10_10": "ayaṁ pahu hutvā appahusaññī nāma.",
  "tika-vin05t32:10_11": "Iminā chāditāpi acchāditā.",
  "tika-vin05t32:10_12": "Appahunā pana vattuṁ vā gantuṁ vā asamatthena pahusaññinā vā appahusaññinā vā chāditā hoti,",
  "tika-vin05t32:10_13": "acchāditāva.",
  "tika-vin05t32:11_0": "Chādetukāmo ca hoti chādeti cāti idaṁ uttānatthameva.",
  "tika-vin05t32:11_1": "Sace pana “chādessāmī”ti dhuranikkhepaṁ katvā purebhatte vā pacchābhatte vā paṭhamayāmādīsu vā lajjidhammaṁ okkamitvā antoaruṇeyeva āroceti,",
  "tika-vin05t32:11_2": "ayaṁ chādetukāmo na chādeti nāma.",
  "tika-vin05t32:11_3": "Yassa pana abhikkhuke ṭhāne vasantassa āpajjitvā sabhāgassa bhikkhuno āgamanaṁ āgamentassa,",
  "tika-vin05t32:11_4": "sabhāgassa santikaṁ vā gacchantassa aḍḍhamāsopi māsopi atikkamati,",
  "tika-vin05t32:11_5": "ayaṁ na chādetukāmo chādeti nāma,",
  "tika-vin05t32:11_6": "ayampi acchannāva hoti.",
  "tika-vin05t32:11_7": "Yo pana āpannamattova aggiṁ akkantapuriso viya sahasā pakkamitvā sabhāgaṭṭhānaṁ gantvā āvikaroti,",
  "tika-vin05t32:11_8": "ayaṁ na chādetukāmova na chādeti nāma.",
  "tika-vin05t32:11_9": "Sace pana sabhāgaṁ disvāpi “ayaṁ me upajjhāyo vā ācariyo vā”ti lajjāya nāroceti,",
  "tika-vin05t32:11_10": "channāva hoti āpatti.",
  "tika-vin05t32:11_11": "Upajjhāyādibhāvo hi idha appamāṇaṁ,",
  "tika-vin05t32:11_12": "averisabhāgamattameva pamāṇaṁ.",
  "tika-vin05t32:11_13": "Tasmā averisabhāgassa santike ārocetabbā.",
  "tika-vin05t32:11_14": "Yo pana visabhāgo hoti sutvā pakāsetukāmo,",
  "tika-vin05t32:11_15": "evarūpassa upajjhāyassapi santike na ārocetabbā.",
  "tika-vin05t32:12_0": "Tattha purebhattaṁ vā āpattiṁ āpanno hotu pacchābhattaṁ vā divā vā rattiṁ vā,",
  "tika-vin05t32:12_1": "yāva aruṇaṁ na uggacchati,",
  "tika-vin05t32:12_2": "tāva ārocetabbaṁ.",
  "tika-vin05t32:12_3": "Uddhaste aruṇe paṭicchannā hoti,",
  "tika-vin05t32:12_4": "paṭicchādanapaccayā ca dukkaṭaṁ āpajjati,",
  "tika-vin05t32:12_5": "sabhāgasaṅghādisesaṁ āpannassa pana santike āvikātuṁ na vaṭṭati.",
  "tika-vin05t32:12_6": "Sace āvikaroti,",
  "tika-vin05t32:12_7": "āpatti āvikatā hoti,",
  "tika-vin05t32:12_8": "dukkaṭā pana na muccati.",
  "tika-vin05t32:12_9": "Tasmā suddhassa santike āvikātabbā.",
  "tika-vin05t32:12_10": "Āvikaronto ca “tuyhaṁ santike ekaṁ āpattiṁ āvikaromī”ti vā “ācikkhāmī”ti vā ārocemī”ti vā “mama ekaṁ āpattiṁ āpannabhāvaṁ jānāhī”ti vā vadatu,",
  "tika-vin05t32:12_11": "“ekaṁ garukāpattiṁ āvikaromī”tiādinā vā nayena vadatu,",
  "tika-vin05t32:12_12": "sabbehipi ākārehi appaṭicchannāva hotīti kurundiyaṁ vuttaṁ.",
  "tika-vin05t32:12_13": "Sace pana “lahukāpattiṁ āvikaromī”tiādinā nayena vadati,",
  "tika-vin05t32:12_14": "paṭicchannāva hoti.",
  "tika-vin05t32:12_15": "Vatthuṁ āroceti,",
  "tika-vin05t32:12_16": "āpattiṁ āroceti,",
  "tika-vin05t32:12_17": "ubhayaṁ āroceti,",
  "tika-vin05t32:12_18": "tividhenapi ārocitāva hoti.",
  "tika-vin05t32:13_0": "237.",
  "tika-vin05t32:13_1": "Iti imāni dasa kāraṇāni upaparikkhitvā paṭicchannaparivāsaṁ dentena paṭhamameva paṭicchannabhāvo jānitabbo,",
  "tika-vin05t32:13_2": "tato paṭicchannadivase ca āpattiyo ca sallakkhetvā sace ekāhappaṭicchannā hoti, “ahaṁ, bhante,",
  "tika-vin05t32:13_3": "ekaṁ āpattiṁ āpajjiṁ sañcetanikaṁ sukkavissaṭṭhiṁ ekāhappaṭicchanna”nti evaṁ yācāpetvā khandhake āgatanayeneva kammavācaṁ vatvā parivāso dātabbo.",
  "tika-vin05t32:13_4": "Atha dvīhatīhādipaṭicchannā hoti,",
  "tika-vin05t32:13_5": "“dvīhappaṭicchannaṁ,",
  "tika-vin05t32:13_6": "tīhappaṭicchannaṁ,",
  "tika-vin05t32:13_7": "catūhappaṭicchannaṁ,",
  "tika-vin05t32:13_8": "pañcāhappaṭicchannaṁ…pe…",
  "tika-vin05t32:13_9": "cuddasāhappaṭicchanna”nti evaṁ yāva cuddasadivasāni divasavasena yojanā kātabbā,",
  "tika-vin05t32:13_10": "pañcadasadivasapaṭicchannāya “pakkhapaṭicchanna”nti yojanā kātabbā.",
  "tika-vin05t32:13_11": "Tato yāva ekūnatiṁsatimo divaso,",
  "tika-vin05t32:13_12": "tāva “atirekapakkhapaṭicchanna”nti,",
  "tika-vin05t32:13_13": "tato “māsapaṭicchannaṁ,",
  "tika-vin05t32:13_14": "atirekamāsapaṭicchannaṁ,",
  "tika-vin05t32:13_15": "dvemāsapaṭicchannaṁ,",
  "tika-vin05t32:13_16": "atirekadvemāsapaṭicchannaṁ,",
  "tika-vin05t32:13_17": "temāsa…pe…",
  "tika-vin05t32:13_18": "atirekaekādasamāsapaṭicchanna”nti evaṁ yojanā kātabbā.",
  "tika-vin05t32:13_19": "Saṁvacchare puṇṇe “ekasaṁvaccharapaṭicchanna”nti,",
  "tika-vin05t32:13_20": "tato paraṁ “atirekasaṁvaccharaṁ,",
  "tika-vin05t32:13_21": "dvesaṁvacchara”nti evaṁ yāva “saṭṭhisaṁvaccharaṁ,",
  "tika-vin05t32:13_22": "atirekasaṭṭhisaṁvaccharapaṭicchanna”nti vā tato vā bhiyyopi vatvā yojanā kātabbā.",
  "tika-vin05t32:14_0": "Sace pana dve tisso tatuttari vā āpattiyo honti,",
  "tika-vin05t32:14_1": "yathā “ekaṁ āpatti”nti vuttaṁ,",
  "tika-vin05t32:14_2": "evaṁ “dve āpattiyo,",
  "tika-vin05t32:14_3": "tisso āpattiyo”ti vattabbaṁ.",
  "tika-vin05t32:14_4": "Tato paraṁ pana sataṁ vā hotu sahassaṁ vā,",
  "tika-vin05t32:14_5": "“sambahulā”ti vattuṁ vaṭṭati.",
  "tika-vin05t32:14_6": "Nānāvatthukāsupi “ahaṁ, bhante,",
  "tika-vin05t32:14_7": "sambahulā saṅghādisesā āpattiyo āpajjiṁ ekaṁ sukkavissaṭṭhiṁ,",
  "tika-vin05t32:14_8": "ekaṁ kāyasaṁsaggaṁ,",
  "tika-vin05t32:14_9": "ekaṁ duṭṭhullavācaṁ,",
  "tika-vin05t32:14_10": "ekaṁ attakāmaṁ,",
  "tika-vin05t32:14_11": "ekaṁ sañcarittaṁ,",
  "tika-vin05t32:14_12": "ekāhappaṭicchannāyo”ti evaṁ gaṇanavasena vā “ahaṁ, bhante,",
  "tika-vin05t32:14_13": "sambahulā saṅghādisesā āpattiyo āpajjiṁ nānāvatthukā ekāhappaṭicchannāyo”ti evaṁ vatthukittanavasena vā “ahaṁ, bhante,",
  "tika-vin05t32:14_14": "sambahulā saṅghādisesā āpattiyo āpajjiṁ ekāhappaṭicchannāyo”ti evaṁ nāmamattavasena vā yojanā kātabbā.",
  "tika-vin05t32:14_15": "Tattha nāmaṁ duvidhaṁ sajātisādhāraṇaṁ sabbasādhāraṇañca.",
  "tika-vin05t32:14_16": "Tattha saṅghādisesoti sajātisādhāraṇaṁ.",
  "tika-vin05t32:14_17": "Āpattīti sabbasādhāraṇaṁ.",
  "tika-vin05t32:14_18": "Tasmā “sambahulā āpattiyo āpajjiṁ ekāhappaṭicchannāyo”ti evaṁ sabbasādhāraṇanāmavasenapi vaṭṭati.",
  "tika-vin05t32:14_19": "Idañhi parivāsādivinayakammaṁ vatthuvasena gottavasena nāmavasena āpattivasena ca kātuṁ vaṭṭatiyeva.",
  "tika-vin05t32:15_0": "Tattha sukkavissaṭṭhīti vatthu ceva gottañca.",
  "tika-vin05t32:15_1": "Saṅghādisesoti nāmañceva āpatti ca.",
  "tika-vin05t32:15_2": "Tattha “sukkavissaṭṭhiṁ kāyasaṁsagga”ntiādinā vacanenapi “nānāvatthukāyo”ti vacanenapi vatthu ceva gottañca gahitaṁ hoti.",
  "tika-vin05t32:15_3": "“Saṅghādiseso”ti vacanenapi “āpattiyo”ti vacanenapi nāmañceva āpatti ca gahitā hoti.",
  "tika-vin05t32:15_4": "Tasmā etesu yassa kassaci vasena kammavācā kātabbā.",
  "tika-vin05t32:15_5": "Idha pana sabbāpattīnaṁ sādhāraṇavasena sambahulanayeneva ca sabbattha kammavācaṁ yojetvā dassayissāma.",
  "tika-vin05t32:15_6": "Ekañhi āpattiṁ āpajjitvā “sambahulā”ti vinayakammaṁ karontassapi vuṭṭhāti ekaṁ vinā sambahulānaṁ abhāvato.",
  "tika-vin05t32:15_7": "Sambahulā pana āpajjitvā “ekaṁ āpajji”nti karontassa na vuṭṭhāti,",
  "tika-vin05t32:15_8": "tasmā sambahulanayeneva yojayissāma.",
  "tika-vin05t32:15_9": "Seyyathidaṁ –",
  "tika-vin05t32:15_10": "paṭicchannaparivāsaṁ dentena sace ekāhappaṭicchannā āpatti hoti.",
  "tika-vin05t32:16_0": "“Ahaṁ, bhante,",
  "tika-vin05t32:16_1": "sambahulā āpattiyo āpajjiṁ ekāhappaṭicchannāyo, sohaṁ, bhante,",
  "tika-vin05t32:16_2": "saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yācāmi. Ahaṁ, bhante,",
  "tika-vin05t32:16_3": "sambahulā āpattiyo āpajjiṁ ekāhappaṭicchannāyo,",
  "tika-vin05t32:16_4": "dutiyampi, bhante,",
  "tika-vin05t32:16_5": "saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yācāmi. Ahaṁ, bhante,",
  "tika-vin05t32:16_6": "sambahulā āpattiyo āpajjiṁ ekāhappaṭicchannāyo,",
  "tika-vin05t32:16_7": "tatiyampi, bhante,",
  "tika-vin05t32:16_8": "saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yācāmīti –",
  "tika-vin05t32:17_0": "Evaṁ tikkhattuṁ yācāpetvā –",
  "tika-vin05t32:18_0": "“Suṇātu me, bhante, saṅgho,",
  "tika-vin05t32:18_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:18_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yācati,",
  "tika-vin05t32:18_3": "yadi saṅghassa pattakallaṁ,",
  "tika-vin05t32:18_4": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ dadeyya,",
  "tika-vin05t32:18_5": "esā ñatti.",
  "tika-vin05t32:19_0": "“Suṇātu me, bhante, saṅgho,",
  "tika-vin05t32:19_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:19_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yācati,",
  "tika-vin05t32:19_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ deti,",
  "tika-vin05t32:19_4": "yassāyasmato khamati itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsassa dānaṁ,",
  "tika-vin05t32:19_5": "so tuṇhassa.",
  "tika-vin05t32:19_6": "Yassa nakkhamati,",
  "tika-vin05t32:19_7": "so bhāseyya.",
  "tika-vin05t32:20_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:21_0": "“Dinno saṅghena itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāso,",
  "tika-vin05t32:21_1": "khamati saṅghassa,",
  "tika-vin05t32:21_2": "tasmā tuṇhī,",
  "tika-vin05t32:21_3": "evametaṁ dhārayāmī”ti –",
  "tika-vin05t32:22_0": "Evaṁ yo yo āpanno hoti, tassa tassa nāmaṁ gahetvā kammavācā kātabbā.",
  "tika-vin05t32:23_0": "Kammavācāpariyosāne ca tena bhikkhunā māḷakasīmāyameva “parivāsaṁ samādiyāmi,",
  "tika-vin05t32:23_1": "vattaṁ samādiyāmī”ti vattaṁ samādātabbaṁ,",
  "tika-vin05t32:23_2": "samādiyitvā tattheva saṅghassa ārocetabbaṁ.",
  "tika-vin05t32:23_3": "Ārocentena ca –",
  "tika-vin05t32:24_0": "“Ahaṁ, bhante,",
  "tika-vin05t32:24_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:24_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:24_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:24_4": "sohaṁ parivasāmi,",
  "tika-vin05t32:24_5": "vediyāmahaṁ, bhante,",
  "tika-vin05t32:24_6": "vediyatīti maṁ saṅgho dhāretū”ti –",
  "tika-vin05t32:25_0": "Evaṁ ārocetabbaṁ. Imañca atthaṁ gahetvā yāya kāyaci vācāya ārocetuṁ vaṭṭatiyeva.",
  "tika-vin05t32:26_0": "Ārocetvā sace nikkhipitukāmo hoti,",
  "tika-vin05t32:26_1": "“parivāsaṁ nikkhipāmi,",
  "tika-vin05t32:26_2": "vattaṁ nikkhipāmī”ti nikkhipitabbaṁ.",
  "tika-vin05t32:26_3": "Ekapadenapi cettha nikkhitto hoti parivāso,",
  "tika-vin05t32:26_4": "dvīhi pana sunikkhittoyeva.",
  "tika-vin05t32:26_5": "Samādānepi eseva nayo.",
  "tika-vin05t32:26_6": "Nikkhittakālato paṭṭhāya pakatattaṭṭhāne tiṭṭhati.",
  "tika-vin05t32:26_7": "Māḷakato bhikkhūsu nikkhantesu ekassapi santike nikkhipituṁ vaṭṭati,",
  "tika-vin05t32:26_8": "māḷakato nikkhamitvā satiṁ paṭilabhantena sahagacchantassa santike nikkhipitabbaṁ.",
  "tika-vin05t32:26_9": "Sace sopi pakkanto,",
  "tika-vin05t32:26_10": "aññassa yassa māḷake nārocitaṁ,",
  "tika-vin05t32:26_11": "tassa ārocetvā nikkhipitabbaṁ.",
  "tika-vin05t32:26_12": "Ārocentena ca avasāne “vediyatīti maṁ āyasmā dhāretū”ti vattabbaṁ.",
  "tika-vin05t32:26_13": "Dvinnaṁ ārocentena “āyasmantā dhārentū”ti,",
  "tika-vin05t32:26_14": "tiṇṇaṁ ārocentena “āyasmanto dhārentū”ti vattabbaṁ.",
  "tika-vin05t32:26_15": "Sace appabhikkhuko vihāro hoti,",
  "tika-vin05t32:26_16": "sabhāgā bhikkhū vasanti,",
  "tika-vin05t32:26_17": "vattaṁ anikkhipitvā vihāreyeva rattipariggaho kātabbo.",
  "tika-vin05t32:26_18": "Atha na sakkā sodhetuṁ,",
  "tika-vin05t32:26_19": "vuttanayeneva vattaṁ nikkhipitvā paccūsasamaye ekena bhikkhunā saddhiṁ parikkhittassa vihārassa parikkhepato,",
  "tika-vin05t32:26_20": "aparikkhittassa vihārassa parikkhepārahaṭṭhānato dve leḍḍupāte atikkamitvā mahāmaggato okkamma gumbena vā vatiyā vā paṭicchannaṭṭhāne nisīditabbaṁ,",
  "tika-vin05t32:26_21": "antoaruṇeyeva vuttanayena vattaṁ samādiyitvā ārocetabbaṁ.",
  "tika-vin05t32:26_22": "Ārocentena sace navakataro hoti,",
  "tika-vin05t32:26_23": "“āvuso”ti vattabbaṁ.",
  "tika-vin05t32:26_24": "Sace vuḍḍhataro,",
  "tika-vin05t32:26_25": "“bhante”ti vattabbaṁ.",
  "tika-vin05t32:26_26": "Sace añño koci bhikkhu kenacideva karaṇīyena taṁ ṭhānaṁ āgacchati,",
  "tika-vin05t32:26_27": "sace esa taṁ passati,",
  "tika-vin05t32:26_28": "saddaṁ vāssa suṇāti,",
  "tika-vin05t32:26_29": "ārocetabbaṁ,",
  "tika-vin05t32:26_30": "anārocentassa ratticchedo ceva vattabhedo ca.",
  "tika-vin05t32:26_31": "Atha dvādasahatthaṁ upacāraṁ okkamitvā ajānantasseva gacchati,",
  "tika-vin05t32:26_32": "ratticchedo hotiyeva,",
  "tika-vin05t32:26_33": "vattabhedo pana natthi,",
  "tika-vin05t32:26_34": "uggate aruṇe vattaṁ nikkhipitabbaṁ.",
  "tika-vin05t32:26_35": "Sace so bhikkhu kenacideva karaṇīyena pakkanto hoti,",
  "tika-vin05t32:26_36": "yaṁ aññaṁ sabbapaṭhamaṁ passati,",
  "tika-vin05t32:26_37": "tassa ārocetvā nikkhipitabbaṁ.",
  "tika-vin05t32:26_38": "Vihāraṁ gantvāpi yaṁ paṭhamaṁ passati,",
  "tika-vin05t32:26_39": "tassa ārocetvā nikkhipitabbaṁ.",
  "tika-vin05t32:26_40": "Ayaṁ nikkhittavattassa parihāro.",
  "tika-vin05t32:27_0": "238.",
  "tika-vin05t32:27_1": "Evaṁ yattakāni divasāni āpatti paṭicchannā hoti,",
  "tika-vin05t32:27_2": "tattakāni tato adhikatarāni vā kukkuccavinodanatthāya parivasitvā saṅghaṁ upasaṅkamitvā vattaṁ samādiyitvā mānattaṁ yācitabbaṁ.",
  "tika-vin05t32:27_3": "Ayañhi vatte samādinne eva mānattāraho hoti nikkhittavattena parivutthattā.",
  "tika-vin05t32:27_4": "Anikkhittavattassa pana puna samādānakiccaṁ natthi.",
  "tika-vin05t32:27_5": "So hi paṭicchannadivasātikkameneva mānattāraho hoti,",
  "tika-vin05t32:27_6": "tasmā tassa mānattaṁ dātabbameva.",
  "tika-vin05t32:27_7": "Taṁ dentena –",
  "tika-vin05t32:28_0": "“Ahaṁ, bhante,",
  "tika-vin05t32:28_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:28_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:28_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi, sohaṁ, bhante,",
  "tika-vin05t32:28_4": "parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yācāmi. Ahaṁ,",
  "tika-vin05t32:28_5": "bhante…pe…",
  "tika-vin05t32:28_6": "sohaṁ parivutthaparivāso,",
  "tika-vin05t32:28_7": "dutiyampi, bhante,",
  "tika-vin05t32:28_8": "saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yācāmi. Ahaṁ,",
  "tika-vin05t32:28_9": "bhante…pe…",
  "tika-vin05t32:28_10": "sohaṁ parivutthaparivāso,",
  "tika-vin05t32:28_11": "tatiyampi, bhante,",
  "tika-vin05t32:28_12": "saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yācāmī”ti –",
  "tika-vin05t32:29_0": "Evaṁ tikkhattuṁ yācāpetvā –",
  "tika-vin05t32:30_0": "“Suṇātu me, bhante, saṅgho,",
  "tika-vin05t32:30_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:30_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:30_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:30_4": "so parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yācati,",
  "tika-vin05t32:30_5": "yadi saṅghassa pattakallaṁ,",
  "tika-vin05t32:30_6": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ chārattaṁ mānattaṁ dadeyya,",
  "tika-vin05t32:30_7": "esā ñatti.",
  "tika-vin05t32:31_0": "“Suṇātu me, bhante, saṅgho,",
  "tika-vin05t32:31_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:31_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:31_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:31_4": "so parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yācati,",
  "tika-vin05t32:31_5": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ chārattaṁ mānattaṁ deti,",
  "tika-vin05t32:31_6": "yassāyasmato khamati itthannāmassa bhikkhuno sambahulānaṁ āpattīnaṁ ekāhappaṭicchannānaṁ chārattaṁ mānattassa dānaṁ,",
  "tika-vin05t32:31_7": "so tuṇhassa.",
  "tika-vin05t32:31_8": "Yassa nakkhamati,",
  "tika-vin05t32:31_9": "so bhāseyya.",
  "tika-vin05t32:32_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:33_0": "“Dinnaṁ saṅghena itthannāmassa bhikkhuno sambahulānaṁ āpattīnaṁ ekāhappaṭicchannānaṁ chārattaṁ mānattaṁ,",
  "tika-vin05t32:33_1": "khamati saṅghassa,",
  "tika-vin05t32:33_2": "tasmā tuṇhī,",
  "tika-vin05t32:33_3": "evametaṁ dhārayāmī”ti –",
  "tika-vin05t32:34_0": "Evaṁ kammavācā kātabbā.",
  "tika-vin05t32:35_0": "Kammavācāpariyosāne ca tena bhikkhunā māḷakasīmāyameva “mānattaṁ samādiyāmi,",
  "tika-vin05t32:35_1": "vattaṁ samādiyāmī”ti vattaṁ samādātabbaṁ,",
  "tika-vin05t32:35_2": "samādiyitvā tattheva saṅghassa ārocetabbaṁ.",
  "tika-vin05t32:35_3": "Ārocentena ca –",
  "tika-vin05t32:36_0": "“Ahaṁ, bhante,",
  "tika-vin05t32:36_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:36_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:36_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:36_4": "sohaṁ parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yāciṁ,",
  "tika-vin05t32:36_5": "tassa me saṅgho sambahulānaṁ āpattīnaṁ ekāhappaṭicchannānaṁ chārattaṁ mānattaṁ adāsi,",
  "tika-vin05t32:36_6": "sohaṁ mānattaṁ carāmi,",
  "tika-vin05t32:36_7": "vediyāmahaṁ bhante,",
  "tika-vin05t32:36_8": "vediyatīti maṁ saṅgho dhāretū”ti –",
  "tika-vin05t32:37_0": "Evaṁ ārocetabbaṁ. Imañca pana atthaṁ gahetvā yāya kāyaci vācāya ārocetuṁ vaṭṭatiyeva.",
  "tika-vin05t32:38_0": "Ārocetvā sace nikkhipitukāmo hoti,",
  "tika-vin05t32:38_1": "“mānattaṁ nikkhipāmi,",
  "tika-vin05t32:38_2": "vattaṁ nikkhipāmī”ti saṅghamajjhe nikkhipitabbaṁ.",
  "tika-vin05t32:38_3": "Māḷakato bhikkhūsu nikkhantesu ekassapi santike nikkhipituṁ vaṭṭati.",
  "tika-vin05t32:38_4": "Māḷakato nikkhamitvā satiṁ paṭilabhantena sahagacchantassa santike nikkhipitabbaṁ.",
  "tika-vin05t32:38_5": "Sace sopi pakkanto,",
  "tika-vin05t32:38_6": "aññassa yassa māḷake nārocitaṁ,",
  "tika-vin05t32:38_7": "tassa ārocetvā nikkhipitabbaṁ.",
  "tika-vin05t32:38_8": "Ārocentena pana avasāne “vediyatīti maṁ āyasmā dhāretū”ti vattabbaṁ.",
  "tika-vin05t32:38_9": "Dvinnaṁ ārocentena “āyasmantā dhārentū”ti,",
  "tika-vin05t32:38_10": "tiṇṇaṁ ārocentena “āyasmanto dhārentū”ti vattabbaṁ.",
  "tika-vin05t32:38_11": "Nikkhittakālato paṭṭhāya pakatattaṭṭhāne tiṭṭhati.",
  "tika-vin05t32:38_12": "Sace appabhikkhuko vihāro hoti,",
  "tika-vin05t32:38_13": "sabhāgā bhikkhū vasanti,",
  "tika-vin05t32:38_14": "vattaṁ anikkhipitvā antovihāreyeva rattiyo gaṇetabbā.",
  "tika-vin05t32:38_15": "Atha na sakkā sodhetuṁ,",
  "tika-vin05t32:38_16": "vuttanayeneva vattaṁ nikkhipitvā paccūsasamaye catūhi pañcahi vā bhikkhūhi saddhiṁ parikkhittassa vihārassa parikkhepato,",
  "tika-vin05t32:38_17": "aparikkhittassa parikkhepārahaṭṭhānato dve leḍḍupāte atikkamitvā mahāmaggato okkamma gumbena vā vatiyā vā paṭicchannaṭṭhāne nisīditabbaṁ,",
  "tika-vin05t32:38_18": "antoaruṇeyeva vuttanayena vattaṁ samādiyitvā ārocetabbaṁ.",
  "tika-vin05t32:38_19": "Sace añño koci bhikkhu kenacideva karaṇīyena taṁ ṭhānaṁ āgacchati,",
  "tika-vin05t32:38_20": "sace esa taṁ passati,",
  "tika-vin05t32:38_21": "saddaṁ vāssa suṇāti,",
  "tika-vin05t32:38_22": "ārocetabbaṁ.",
  "tika-vin05t32:38_23": "Anārocentassa ratticchedo ceva vattabhedo ca,",
  "tika-vin05t32:38_24": "atha dvādasahatthaṁ upacāraṁ okkamitvā ajānantasseva gacchati,",
  "tika-vin05t32:38_25": "ratticchedo hoti eva,",
  "tika-vin05t32:38_26": "vattabhedo pana natthi.",
  "tika-vin05t32:38_27": "Ārocitakālato paṭṭhāya ekaṁ bhikkhuṁ ṭhapetvā sesehi sati karaṇīye gantumpi vaṭṭati,",
  "tika-vin05t32:38_28": "aruṇe uṭṭhite tassa bhikkhussa santike vattaṁ nikkhipitabbaṁ.",
  "tika-vin05t32:38_29": "Sace sopi kenaci kammena pure aruṇeyeva gacchati,",
  "tika-vin05t32:38_30": "aññaṁ vihārato nikkhantaṁ vā āgantukaṁ vā yaṁ paṭhamaṁ passati,",
  "tika-vin05t32:38_31": "tassa santike ārocetvā vattaṁ nikkhipitabbaṁ.",
  "tika-vin05t32:38_32": "Ayañca yasmā gaṇassa ārocetvā bhikkhūnañca atthibhāvaṁ sallakkhetvāva vasi,",
  "tika-vin05t32:38_33": "tenassa ūne gaṇe caraṇadoso vā vippavāso vā na hoti.",
  "tika-vin05t32:38_34": "Sace na kañci passati,",
  "tika-vin05t32:38_35": "vihāraṁ gantvāpi yaṁ paṭhamaṁ passati,",
  "tika-vin05t32:38_36": "tassa ārocetvā nikkhipitabbaṁ.",
  "tika-vin05t32:38_37": "Ayaṁ nikkhittavattassa parihāro.",
  "tika-vin05t32:39_0": "239.",
  "tika-vin05t32:39_1": "Evaṁ chārattaṁ mānattaṁ akhaṇḍaṁ caritvā yattha siyā vīsatigaṇo bhikkhusaṅgho,",
  "tika-vin05t32:39_2": "tattha so bhikkhu abbhetabbo.",
  "tika-vin05t32:39_3": "Abbhentehi ca paṭhamaṁ abbhānāraho kātabbo.",
  "tika-vin05t32:39_4": "Ayañhi nikkhittavattattā pakatattaṭṭhāne ṭhito,",
  "tika-vin05t32:39_5": "pakatattassa ca abbhānaṁ kātuṁ na vaṭṭati,",
  "tika-vin05t32:39_6": "tasmā vattaṁ samādāpetabbo,",
  "tika-vin05t32:39_7": "vatte samādinne abbhānāraho hoti.",
  "tika-vin05t32:39_8": "Tenapi vattaṁ samādiyitvā ārocetvā abbhānaṁ yācitabbaṁ.",
  "tika-vin05t32:39_9": "Anikkhittavattassa puna vattasamādānakiccaṁ natthi.",
  "tika-vin05t32:39_10": "So hi chārattātikkameneva abbhānāraho hoti,",
  "tika-vin05t32:39_11": "tasmā so abbhetabbo.",
  "tika-vin05t32:39_12": "Abbhentena ca –",
  "tika-vin05t32:40_0": "“Ahaṁ, bhante,",
  "tika-vin05t32:40_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:40_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:40_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:40_4": "sohaṁ parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yāciṁ,",
  "tika-vin05t32:40_5": "tassa me saṅgho sambahulānaṁ āpattīnaṁ ekāhappaṭicchannānaṁ chārattaṁ mānattaṁ adāsi, sohaṁ, bhante,",
  "tika-vin05t32:40_6": "ciṇṇamānatto saṅghaṁ abbhānaṁ yācāmi. Ahaṁ,",
  "tika-vin05t32:40_7": "bhante…pe…",
  "tika-vin05t32:40_8": "sohaṁ ciṇṇamānatto dutiyampi, bhante,",
  "tika-vin05t32:40_9": "saṅghaṁ abbhānaṁ yācāmi. Ahaṁ,",
  "tika-vin05t32:40_10": "bhante…pe…",
  "tika-vin05t32:40_11": "sohaṁ ciṇṇamānatto tatiyampi, bhante,",
  "tika-vin05t32:40_12": "saṅghaṁ abbhānaṁ yācāmī”ti –",
  "tika-vin05t32:41_0": "Evaṁ tikkhattuṁ yācāpetvā –",
  "tika-vin05t32:42_0": "“Suṇātu me, bhante, saṅgho,",
  "tika-vin05t32:42_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:42_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:42_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:42_4": "so parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yāci,",
  "tika-vin05t32:42_5": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ chārattaṁ mānattaṁ adāsi,",
  "tika-vin05t32:42_6": "so ciṇṇamānatto saṅghaṁ abbhānaṁ yācati,",
  "tika-vin05t32:42_7": "yadi saṅghassa pattakallaṁ,",
  "tika-vin05t32:42_8": "saṅgho itthannāmaṁ bhikkhuṁ abbheyya,",
  "tika-vin05t32:42_9": "esā ñatti.",
  "tika-vin05t32:43_0": "“Suṇātu me, bhante, saṅgho,",
  "tika-vin05t32:43_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:43_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:43_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:43_4": "so parivutthaparivāso saṅghaṁ sambahulānaṁ āpattīnaṁ ekāhappaṭicchannānaṁ chārattaṁ mānattaṁ yāci,",
  "tika-vin05t32:43_5": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ chārattaṁ mānattaṁ adāsi,",
  "tika-vin05t32:43_6": "so ciṇṇamānatto saṅghaṁ abbhānaṁ yācati,",
  "tika-vin05t32:43_7": "saṅgho itthannāmaṁ bhikkhuṁ abbheti,",
  "tika-vin05t32:43_8": "yassāyasmato khamati itthannāmassa bhikkhuno abbhānaṁ,",
  "tika-vin05t32:43_9": "so tuṇhassa.",
  "tika-vin05t32:43_10": "Yassa nakkhamati,",
  "tika-vin05t32:43_11": "so bhāseyya.",
  "tika-vin05t32:44_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:45_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:46_0": "Evaṁ kammavācā kātabbā.",
  "tika-vin05t32:47_0": "Evaṁ tāva ekāhappaṭicchannāya āpattiyā paṭicchannaparivāso mānattadānaṁ abbhānañca veditabbaṁ.",
  "tika-vin05t32:47_1": "Imināva nayena dvīhādipaṭicchannāsupi tadanurūpā kammavācā kātabbā.",
  "tika-vin05t32:48_0": "240.",
  "tika-vin05t32:48_1": "Sace pana appaṭicchannā āpatti hoti,",
  "tika-vin05t32:48_2": "parivāsaṁ adatvā mānattameva datvā ciṇṇamānatto abbhetabbo. Kathaṁ?",
  "tika-vin05t32:48_3": "Mānattaṁ dentena tāva –",
  "tika-vin05t32:49_0": "“Ahaṁ, bhante,",
  "tika-vin05t32:49_1": "sambahulā āpattiyo āpajjiṁ appaṭicchannāyo, sohaṁ, bhante,",
  "tika-vin05t32:49_2": "saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yācāmi. Ahaṁ,",
  "tika-vin05t32:49_3": "bhante…pe…",
  "tika-vin05t32:49_4": "dutiyampi, bhante,",
  "tika-vin05t32:49_5": "saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yācāmi. Ahaṁ,",
  "tika-vin05t32:49_6": "bhante…pe…",
  "tika-vin05t32:49_7": "tatiyampi, bhante,",
  "tika-vin05t32:49_8": "saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yācāmī”ti –",
  "tika-vin05t32:50_0": "Tikkhattuṁ yācāpetvā –",
  "tika-vin05t32:51_0": "“Suṇātu me, bhante, saṅgho,",
  "tika-vin05t32:51_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:51_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yācati,",
  "tika-vin05t32:51_3": "yadi saṅghassa pattakallaṁ,",
  "tika-vin05t32:51_4": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ dadeyya,",
  "tika-vin05t32:51_5": "esā ñatti.",
  "tika-vin05t32:52_0": "“Suṇātu me, bhante, saṅgho,",
  "tika-vin05t32:52_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:52_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yācati,",
  "tika-vin05t32:52_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ deti,",
  "tika-vin05t32:52_4": "yassāyasmato khamati itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattassa dānaṁ,",
  "tika-vin05t32:52_5": "so tuṇhassa.",
  "tika-vin05t32:52_6": "Yassa nakkhamati,",
  "tika-vin05t32:52_7": "so bhāseyya.",
  "tika-vin05t32:53_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:54_0": "“Dinnaṁ saṅghena itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ,",
  "tika-vin05t32:54_1": "khamati saṅghassa,",
  "tika-vin05t32:54_2": "tasmā tuṇhī,",
  "tika-vin05t32:54_3": "evametaṁ dhārayāmī”ti –",
  "tika-vin05t32:55_0": "Evaṁ kammavācā kātabbā.",
  "tika-vin05t32:56_0": "Kammavācāpariyosāne ca vattasamādānaṁ vattanikkhepo mānattacaraṇañca sabbaṁ vuttanayeneva veditabbaṁ.",
  "tika-vin05t32:56_1": "Ārocentena pana –",
  "tika-vin05t32:57_0": "“Ahaṁ, bhante,",
  "tika-vin05t32:57_1": "sambahulā āpattiyo āpajjiṁ appaṭicchannāyo,",
  "tika-vin05t32:57_2": "sohaṁ saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:57_3": "tassa me saṅgho sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:57_4": "sohaṁ mānattaṁ carāmi,",
  "tika-vin05t32:57_5": "vediyāmahaṁ, bhante,",
  "tika-vin05t32:57_6": "vediyatīti maṁ saṅgho dhāretū”ti –",
  "tika-vin05t32:58_0": "Evaṁ ārocetabbaṁ.",
  "tika-vin05t32:59_0": "Ekassa dvinnaṁ tiṇṇaṁ vā ārocentena paṭicchannamānatte vuttanayeneva ārocetabbaṁ.",
  "tika-vin05t32:59_1": "Ciṇṇamānatto ca yattha siyā vīsatigaṇo bhikkhusaṅgho,",
  "tika-vin05t32:59_2": "tattha so abbhetabbo.",
  "tika-vin05t32:59_3": "Abbhentena ca –",
  "tika-vin05t32:60_0": "“Ahaṁ, bhante,",
  "tika-vin05t32:60_1": "sambahulā āpattiyo āpajjiṁ appaṭicchannāyo,",
  "tika-vin05t32:60_2": "sohaṁ saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:60_3": "tassa me saṅgho sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:60_4": "sohaṁ ciṇṇamānatto saṅghaṁ abbhānaṁ yācāmi. Ahaṁ,",
  "tika-vin05t32:60_5": "bhante…pe…",
  "tika-vin05t32:60_6": "sohaṁ ciṇṇamānatto dutiyampi, bhante,",
  "tika-vin05t32:60_7": "saṅghaṁ abbhānaṁ yācāmi. Ahaṁ,",
  "tika-vin05t32:60_8": "bhante…pe…",
  "tika-vin05t32:60_9": "sohaṁ ciṇṇamānatto tatiyampi, bhante,",
  "tika-vin05t32:60_10": "saṅghaṁ abbhānaṁ yācāmī”ti –",
  "tika-vin05t32:61_0": "Evaṁ tikkhattuṁ yācāpetvā –",
  "tika-vin05t32:62_0": "“Suṇātu me, bhante, saṅgho,",
  "tika-vin05t32:62_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:62_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:62_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:62_4": "so ciṇṇamānatto saṅghaṁ abbhānaṁ yācati,",
  "tika-vin05t32:62_5": "yadi saṅghassa pattakallaṁ,",
  "tika-vin05t32:62_6": "saṅgho itthannāmaṁ bhikkhuṁ abbheyya,",
  "tika-vin05t32:62_7": "esā ñatti.",
  "tika-vin05t32:63_0": "“Suṇātu me, bhante, saṅgho,",
  "tika-vin05t32:63_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:63_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:63_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:63_4": "so ciṇṇamānatto saṅghaṁ abbhānaṁ yācati,",
  "tika-vin05t32:63_5": "saṅgho itthannāmaṁ bhikkhuṁ abbheti,",
  "tika-vin05t32:63_6": "yassāyasmato khamati itthannāmassa bhikkhuno abbhānaṁ,",
  "tika-vin05t32:63_7": "so tuṇhassa.",
  "tika-vin05t32:63_8": "Yassa nakkhamati,",
  "tika-vin05t32:63_9": "so bhāseyya.",
  "tika-vin05t32:64_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:65_0": "Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:66_0": "Evaṁ kammavācaṁ vatvā abbhetabbo. Evaṁ appaṭicchannāya āpattiyā vuṭṭhānaṁ veditabbaṁ.",
  "tika-vin05t32:67_0": "241.",
  "tika-vin05t32:67_1": "Sace kassaci ekāpatti paṭicchannā hoti,",
  "tika-vin05t32:67_2": "ekā appaṭicchannā,",
  "tika-vin05t32:67_3": "tassa paṭicchannāya āpattiyā parivāsaṁ datvā parivutthaparivāsassa mānattaṁ dentena appaṭicchannāpattiṁ",
  "tika-vin05t32:67_4": "paṭicchannāpattiyā samodhānetvāpi dātuṁ vaṭṭati. Kathaṁ?",
  "tika-vin05t32:67_5": "Sace paṭicchannāpatti ekāhappaṭicchannā hoti –",
  "tika-vin05t32:68_0": "“Ahaṁ, bhante,",
  "tika-vin05t32:68_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:68_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:68_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:68_4": "sohaṁ parivutthaparivāso, ahaṁ, bhante,",
  "tika-vin05t32:68_5": "sambahulā āpattiyo āpajjiṁ appaṭicchannāyo, sohaṁ, bhante,",
  "tika-vin05t32:68_6": "saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yācāmī”ti –",
  "tika-vin05t32:69_0": "Tikkhattuṁ yācāpetvā –",
  "tika-vin05t32:70_0": "“Suṇātu me, bhante, saṅgho,",
  "tika-vin05t32:70_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:70_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:70_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:70_4": "so parivutthaparivāso,",
  "tika-vin05t32:70_5": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:70_6": "so saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yācati,",
  "tika-vin05t32:70_7": "yadi saṅghassa pattakallaṁ,",
  "tika-vin05t32:70_8": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ dadeyya,",
  "tika-vin05t32:70_9": "esā ñatti.",
  "tika-vin05t32:71_0": "“Suṇātu me, bhante, saṅgho,",
  "tika-vin05t32:71_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:71_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:71_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:71_4": "so parivutthaparivāso,",
  "tika-vin05t32:71_5": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:71_6": "so saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yācati,",
  "tika-vin05t32:71_7": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ deti,",
  "tika-vin05t32:71_8": "yassāyasmato khamati itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattassa dānaṁ,",
  "tika-vin05t32:71_9": "so tuṇhassa.",
  "tika-vin05t32:71_10": "Yassa nakkhamati,",
  "tika-vin05t32:71_11": "so bhāseyya.",
  "tika-vin05t32:72_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:73_0": "“Dinnaṁ saṅghena itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ,",
  "tika-vin05t32:73_1": "khamati saṅghassa,",
  "tika-vin05t32:73_2": "tasmā tuṇhī,",
  "tika-vin05t32:73_3": "evametaṁ dhārayāmī”ti –",
  "tika-vin05t32:74_0": "Evaṁ kammavācā kātabbā.",
  "tika-vin05t32:75_0": "Kammavācāpariyosāne ca vattasamādānādi sabbaṁ vuttanayameva. Ārocentena pana –",
  "tika-vin05t32:76_0": "“Ahaṁ, bhante,",
  "tika-vin05t32:76_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:76_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:76_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:76_4": "sohaṁ parivutthaparivāso, ahaṁ, bhante,",
  "tika-vin05t32:76_5": "sambahulā āpattiyo āpajjiṁ appaṭicchannāyo, sohaṁ, bhante,",
  "tika-vin05t32:76_6": "saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāciṁ,",
  "tika-vin05t32:76_7": "tassa me saṅgho tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi,",
  "tika-vin05t32:76_8": "sohaṁ mānattaṁ carāmi,",
  "tika-vin05t32:76_9": "vediyāmahaṁ, bhante,",
  "tika-vin05t32:76_10": "vediyatīti maṁ saṅgho dhāretū”ti –",
  "tika-vin05t32:77_0": "Evaṁ ārocetabbaṁ.",
  "tika-vin05t32:78_0": "Samādinnamānattena ca anūnaṁ katvā vuttanayena chārattaṁ mānattaṁ caritabbaṁ.",
  "tika-vin05t32:78_1": "Ciṇṇamānatto ca yattha siyā vīsatigaṇo bhikkhusaṅgho,",
  "tika-vin05t32:78_2": "tattha so abbhetabbo.",
  "tika-vin05t32:78_3": "Abbhentena ca –",
  "tika-vin05t32:79_0": "“Ahaṁ, bhante,",
  "tika-vin05t32:79_1": "sambahulā āpattiyo āpajjiṁ ekāhappaṭicchannāyo,",
  "tika-vin05t32:79_2": "sohaṁ saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāciṁ,",
  "tika-vin05t32:79_3": "tassa me saṅgho sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:79_4": "sohaṁ parivutthaparivāso, ahaṁ, bhante,",
  "tika-vin05t32:79_5": "sambahulā āpattiyo āpajjiṁ appaṭicchannāyo, sohaṁ, bhante,",
  "tika-vin05t32:79_6": "saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāciṁ,",
  "tika-vin05t32:79_7": "tassa me saṅgho tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi, sohaṁ, bhante,",
  "tika-vin05t32:79_8": "ciṇṇamānatto saṅghaṁ abbhānaṁ yācāmī”ti –",
  "tika-vin05t32:80_0": "Evaṁ tikkhattuṁ yācāpetvā –",
  "tika-vin05t32:81_0": "“Suṇātu me, bhante, saṅgho,",
  "tika-vin05t32:81_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:81_2": "so saṅghaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:81_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:81_4": "so parivutthaparivāso,",
  "tika-vin05t32:81_5": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:81_6": "so saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāci,",
  "tika-vin05t32:81_7": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannāñca appaṭicchannānañca chārattaṁ mānattaṁ adāsi,",
  "tika-vin05t32:81_8": "so ciṇṇamānatto saṅghaṁ abbhānaṁ yācati,",
  "tika-vin05t32:81_9": "yadi saṅghassa pattakallaṁ,",
  "tika-vin05t32:81_10": "saṅgho itthannāmaṁ bhikkhuṁ abbheyya,",
  "tika-vin05t32:81_11": "esā ñatti.",
  "tika-vin05t32:82_0": "“Suṇātu me, bhante, saṅgho,",
  "tika-vin05t32:82_1": "ayaṁ itthannāmo bhikkhu sambahulā āpattiyo āpajji ekāhappaṭicchannāyo,",
  "tika-vin05t32:82_2": "so saṅghaṁ tāsaṁ sambahulānaṁ āpattīnaṁ ekāhappaṭicchannānaṁ ekāhaparivāsaṁ yāci,",
  "tika-vin05t32:82_3": "saṅgho itthannāmassa bhikkhuno sambahulānaṁ āpattīnaṁ ekāhappaṭicchannānaṁ ekāhaparivāsaṁ adāsi,",
  "tika-vin05t32:82_4": "so parivutthaparivāso,",
  "tika-vin05t32:82_5": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:82_6": "so saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāci,",
  "tika-vin05t32:82_7": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi,",
  "tika-vin05t32:82_8": "so ciṇṇamānatto saṅghaṁ abbhānaṁ yācati,",
  "tika-vin05t32:82_9": "saṅgho itthannāmaṁ bhikkhuṁ abbheti,",
  "tika-vin05t32:82_10": "yassāyasmato khamati itthannāmassa bhikkhuno abbhānaṁ,",
  "tika-vin05t32:82_11": "so tuṇhassa.",
  "tika-vin05t32:82_12": "Yassa nakkhamati,",
  "tika-vin05t32:82_13": "so bhāseyya.",
  "tika-vin05t32:83_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:84_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:85_0": "Evaṁ kammavācaṁ katvā abbhetabbo.",
  "tika-vin05t32:86_0": "Paṭicchannaparivāsakathā niṭṭhitā.",
  "tika-vin05t32:87_0": "242.",
  "tika-vin05t32:87_1": "Suddhantaparivāso samodhānaparivāsoti dve avasesā.",
  "tika-vin05t32:87_2": "Tattha suddhantaparivāso duvidho cūḷasuddhanto mahāsuddhantoti.",
  "tika-vin05t32:87_3": "Duvidhopi cesa rattiparicchedaṁ sakalaṁ vā ekaccaṁ vā ajānantassa ca assarantassa ca tattha vematikassa ca dātabbo.",
  "tika-vin05t32:87_4": "Āpattipariyantaṁ pana “ettakā ahaṁ āpattiyo āpanno”ti jānātu vā mā vā,",
  "tika-vin05t32:87_5": "akāraṇametaṁ,",
  "tika-vin05t32:87_6": "tattha yo upasampadato paṭṭhāya anulomakkamena vā ārocitadivasato paṭṭhāya paṭilomakkamena vā “asukañca",
  "tika-vin05t32:87_7": "asukañca divasaṁ vā pakkhaṁ vā māsaṁ vā saṁvaccharaṁ vā tava suddhabhāvaṁ jānāsī”ti pucchiyamāno “āma,  bhante, jānāmi,",
  "tika-vin05t32:87_8": "ettakaṁ nāma kālaṁ ahaṁ suddho”ti vadati,",
  "tika-vin05t32:87_9": "tassa dinno suddhantaparivāso cūḷasuddhantoti vuccati.",
  "tika-vin05t32:88_0": "Taṁ gahetvā parivasantena yattakaṁ kālaṁ attano suddhiṁ jānāti,",
  "tika-vin05t32:88_1": "tattakaṁ apanetvā avasesaṁ māsaṁ vā dvemāsaṁ vā parivasitabbaṁ.",
  "tika-vin05t32:88_2": "Sace “māsamattaṁ asuddhomhī”ti sallakkhetvā aggahesi,",
  "tika-vin05t32:88_3": "parivasanto ca puna aññaṁ māsaṁ sarati,",
  "tika-vin05t32:88_4": "tampi māsaṁ parivasitabbameva,",
  "tika-vin05t32:88_5": "puna parivāsadānakiccaṁ natthi.",
  "tika-vin05t32:88_6": "Atha “dvemāsaṁ asuddhomhī”ti sallakkhetvā aggahesi,",
  "tika-vin05t32:88_7": "parivasanto ca “māsamattamevāhaṁ asuddhomhī”ti sanniṭṭhānaṁ karoti,",
  "tika-vin05t32:88_8": "māsameva parivasitabbaṁ,",
  "tika-vin05t32:88_9": "puna parivāsadānakiccaṁ natthi.",
  "tika-vin05t32:88_10": "Ayañhi suddhantaparivāso nāma uddhampi ārohati,",
  "tika-vin05t32:88_11": "heṭṭhāpi orohati.",
  "tika-vin05t32:88_12": "Idamassa lakkhaṇaṁ.",
  "tika-vin05t32:88_13": "Aññasmiṁ pana āpattivuṭṭhāne idaṁ lakkhaṇaṁ –",
  "tika-vin05t32:88_14": "yo appaṭicchannaṁ āpattiṁ “paṭicchannā”ti vinayakammaṁ karoti,",
  "tika-vin05t32:88_15": "tassāpatti vuṭṭhāti.",
  "tika-vin05t32:88_16": "Yo paṭicchannaṁ “appaṭicchannā”ti vinayakammaṁ karoti,",
  "tika-vin05t32:88_17": "tassa na vuṭṭhāti.",
  "tika-vin05t32:88_18": "Acirapaṭicchannaṁ “cirapaṭicchannā”ti karontassapi vuṭṭhāti,",
  "tika-vin05t32:88_19": "cirapaṭicchannaṁ “acirapaṭicchannā”ti karontassa na vuṭṭhāti.",
  "tika-vin05t32:88_20": "Ekaṁ āpattiṁ āpajjitvā “sambahulā”ti karontassa vuṭṭhāti ekaṁ vinā sambahulānaṁ abhāvato.",
  "tika-vin05t32:88_21": "Sambahulā pana āpajjitvā “ekaṁ āpajji”nti karontassa na vuṭṭhāti.",
  "tika-vin05t32:89_0": "Yo pana yathāvuttena anulomapaṭilomanayena pucchiyamānopi rattipariyantaṁ na jānāti nassarati,",
  "tika-vin05t32:89_1": "vematiko vā hoti,",
  "tika-vin05t32:89_2": "tassa dinno suddhantaparivāso mahāsuddhantoti vuccati.",
  "tika-vin05t32:89_3": "Taṁ gahetvā gahitadivasato paṭṭhāya yāva upasampadadivaso,",
  "tika-vin05t32:89_4": "tāva rattiyo gaṇetvā parivasitabbaṁ,",
  "tika-vin05t32:89_5": "ayaṁ uddhaṁ nārohati,",
  "tika-vin05t32:89_6": "heṭṭhā pana orohati.",
  "tika-vin05t32:89_7": "Tasmā sace parivasanto rattiparicchede sanniṭṭhānaṁ karoti “māso vā saṁvaccharo vā mayhaṁ āpannassā”ti,",
  "tika-vin05t32:89_8": "māsaṁ vā saṁvaccharaṁ vā parivasitabbaṁ.",
  "tika-vin05t32:90_0": "Parivāsayācanadānalakkhaṇaṁ panettha evaṁ veditabbaṁ –",
  "tika-vin05t32:90_1": "tena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā",
  "tika-vin05t32:90_2": "ukkuṭikaṁ nisīditvā añjaliṁ paggahetvā evamassa vacanīyo –",
  "tika-vin05t32:91_0": "“Ahaṁ, bhante,",
  "tika-vin05t32:91_1": "sambahulā saṅghādisesā āpattiyo āpajjiṁ,",
  "tika-vin05t32:91_2": "āpattipariyantaṁ na jānāmi,",
  "tika-vin05t32:91_3": "rattipariyantaṁ na jānāmi,",
  "tika-vin05t32:91_4": "āpattipariyantaṁ nassarāmi,",
  "tika-vin05t32:91_5": "rattipariyantaṁ nassarāmi,",
  "tika-vin05t32:91_6": "āpattipariyante vematiko,",
  "tika-vin05t32:91_7": "rattipariyante vematiko,",
  "tika-vin05t32:91_8": "sohaṁ saṅghaṁ tāsaṁ āpattīnaṁ suddhantaparivāsaṁ yācāmī”ti.",
  "tika-vin05t32:92_0": "Dutiyampi yācitabbo. Tatiyampi yācitabbo.",
  "tika-vin05t32:93_0": "Byattena bhikkhunā paṭibalena saṅgho ñāpetabbo –",
  "tika-vin05t32:94_0": "“Suṇātu me, bhante, saṅgho,",
  "tika-vin05t32:94_1": "ayaṁ itthannāmo bhikkhu sambahulā saṅghādisesā āpattiyo āpajji,",
  "tika-vin05t32:94_2": "āpattipariyantaṁ na jānāti,",
  "tika-vin05t32:94_3": "rattipariyantaṁ na jānāti,",
  "tika-vin05t32:94_4": "āpattipariyantaṁ nassarati,",
  "tika-vin05t32:94_5": "rattipariyantaṁ nassarati,",
  "tika-vin05t32:94_6": "āpattipariyante vematiko,",
  "tika-vin05t32:94_7": "rattipariyante vematiko,",
  "tika-vin05t32:94_8": "so saṅghaṁ tāsaṁ āpattīnaṁ suddhantaparivāsaṁ yācati,",
  "tika-vin05t32:94_9": "yadi saṅghassa pattakallaṁ,",
  "tika-vin05t32:94_10": "saṅgho itthannāmassa bhikkhuno tāsaṁ āpattīnaṁ suddhantaparivāsaṁ dadeyya,",
  "tika-vin05t32:94_11": "esā ñatti.",
  "tika-vin05t32:95_0": "“Suṇātu me, bhante, saṅgho,",
  "tika-vin05t32:95_1": "ayaṁ itthannāmo bhikkhu sambahulā saṅghādisesā āpattiyo āpajji,",
  "tika-vin05t32:95_2": "āpattipariyantaṁ na jānāti,",
  "tika-vin05t32:95_3": "rattipariyantaṁ na jānāti,",
  "tika-vin05t32:95_4": "āpattipariyantaṁ nassarati,",
  "tika-vin05t32:95_5": "rattipariyantaṁ nassarati,",
  "tika-vin05t32:95_6": "āpattipariyante vematiko,",
  "tika-vin05t32:95_7": "rattipariyante vematiko,",
  "tika-vin05t32:95_8": "so saṅghaṁ tāsaṁ āpattīnaṁ suddhantaparivāsaṁ yācati,",
  "tika-vin05t32:95_9": "saṅgho itthannāmassa bhikkhuno tāsaṁ āpattīnaṁ suddhantaparivāsaṁ deti,",
  "tika-vin05t32:95_10": "yassāyasmato khamati itthannāmassa bhikkhuno tāsaṁ āpattīnaṁ suddhantaparivāsassa dānaṁ,",
  "tika-vin05t32:95_11": "so tuṇhassa.",
  "tika-vin05t32:95_12": "Yassa nakkhamati,",
  "tika-vin05t32:95_13": "so bhāseyya.",
  "tika-vin05t32:96_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:97_0": "“Dinno saṅghena itthannāmassa bhikkhuno tāsaṁ āpattīnaṁ.",
  "tika-vin05t32:97_1": "Suddhantaparivāso,",
  "tika-vin05t32:97_2": "khamati saṅghassa,",
  "tika-vin05t32:97_3": "tasmā tuṇhī,",
  "tika-vin05t32:97_4": "evametaṁ dhārayāmī”ti –",
  "tika-vin05t32:98_0": "Evaṁ suddhantaparivāso dātabbo.",
  "tika-vin05t32:99_0": "Kammavācāpariyosāne vattasamādānādi sabbaṁ vuttanayameva. Ārocentena pana –",
  "tika-vin05t32:100_0": "“Ahaṁ, bhante,",
  "tika-vin05t32:100_1": "sambahulā saṅghādisesā āpattiyo āpajjiṁ,",
  "tika-vin05t32:100_2": "āpattipariyantaṁ na jānāmi,",
  "tika-vin05t32:100_3": "rattipariyantaṁ na jānāmi,",
  "tika-vin05t32:100_4": "āpattipariyantaṁ nassarāmi,",
  "tika-vin05t32:100_5": "rattipariyantaṁ nassarāmi,",
  "tika-vin05t32:100_6": "āpattipariyante vematiko,",
  "tika-vin05t32:100_7": "rattipariyante vematiko, sohaṁ, bhante,",
  "tika-vin05t32:100_8": "saṅghaṁ tāsaṁ āpattīnaṁ suddhantaparivāsaṁ yāciṁ,",
  "tika-vin05t32:100_9": "tassa me saṅgho tāsaṁ āpattīnaṁ suddhantaparivāsaṁ adāsi,",
  "tika-vin05t32:100_10": "sohaṁ parivasāmi,",
  "tika-vin05t32:100_11": "vediyāmahaṁ, bhante,",
  "tika-vin05t32:100_12": "vediyatīti maṁ saṅgho dhāretū”ti ārocetabbaṁ.",
  "tika-vin05t32:101_0": "Ekassa dvinnaṁ vā tiṇṇaṁ vā ārocanaṁ vuttanayameva. Parivutthaparivāsassa mānattaṁ dentena –",
  "tika-vin05t32:102_0": "“Ahaṁ, bhante,",
  "tika-vin05t32:102_1": "sambahulā saṅghādisesā āpattiyo āpajjiṁ,",
  "tika-vin05t32:102_2": "āpattipariyantaṁ na jānāmi,",
  "tika-vin05t32:102_3": "rattipariyantaṁ na jānāmi,",
  "tika-vin05t32:102_4": "āpattipariyantaṁ nassarāmi,",
  "tika-vin05t32:102_5": "rattipariyantaṁ nassarāmi,",
  "tika-vin05t32:102_6": "āpattipariyante vematiko,",
  "tika-vin05t32:102_7": "rattipariyante vematiko, sohaṁ, bhante,",
  "tika-vin05t32:102_8": "saṅghaṁ tāsaṁ āpattīnaṁ suddhantaparivāsaṁ yāciṁ,",
  "tika-vin05t32:102_9": "tassa me saṅgho tāsaṁ āpattīnaṁ suddhantaparivāsaṁ adāsi, sohaṁ, bhante,",
  "tika-vin05t32:102_10": "parivutthaparivāso saṅghaṁ tāsaṁ āpattīnaṁ chārattaṁ mārattaṁ yācāmī”ti –",
  "tika-vin05t32:103_0": "Evaṁ tikkhattuṁ yācāpetvā –",
  "tika-vin05t32:104_0": "“Suṇātu me, bhante, saṅgho,",
  "tika-vin05t32:104_1": "ayaṁ itthannāmo bhikkhu sambahulā saṅghādisesā āpattiyo āpajji,",
  "tika-vin05t32:104_2": "āpattipariyantaṁ na jānāti,",
  "tika-vin05t32:104_3": "rattipariyantaṁ na jānāti,",
  "tika-vin05t32:104_4": "āpattipariyantaṁ nassarati,",
  "tika-vin05t32:104_5": "rattipariyantaṁ nassarati,",
  "tika-vin05t32:104_6": "āpattipariyante vematiko,",
  "tika-vin05t32:104_7": "rattipariyante vematiko,",
  "tika-vin05t32:104_8": "so saṅghaṁ tāsaṁ āpattīnaṁ suddhantaparivāsaṁ yāci,",
  "tika-vin05t32:104_9": "saṅgho itthannāmassa bhikkhuno tāsaṁ āpattīnaṁ suddhantaparivāsaṁ adāsi,",
  "tika-vin05t32:104_10": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yācati,",
  "tika-vin05t32:104_11": "yadi saṅghassa pattakallaṁ,",
  "tika-vin05t32:104_12": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ dadeyya,",
  "tika-vin05t32:104_13": "esā ñatti.",
  "tika-vin05t32:105_0": "“Suṇātu me, bhante, saṅgho,",
  "tika-vin05t32:105_1": "ayaṁ itthannāmo bhikkhu sambahulā saṅghādisesā āpattiyo āpajji,",
  "tika-vin05t32:105_2": "āpattipariyantaṁ na jānāti,",
  "tika-vin05t32:105_3": "rattipariyantaṁ na jānāti,",
  "tika-vin05t32:105_4": "āpattipariyantaṁ nassarati,",
  "tika-vin05t32:105_5": "rattipariyantaṁ nassarati,",
  "tika-vin05t32:105_6": "āpattipariyante vematiko,",
  "tika-vin05t32:105_7": "rattipariyante vematiko,",
  "tika-vin05t32:105_8": "so saṅghaṁ tāsaṁ āpattīnaṁ suddhantaparivāsaṁ yāci,",
  "tika-vin05t32:105_9": "saṅgho itthannāmassa bhikkhuno tāsaṁ āpattīnaṁ suddhantaparivāsaṁ adāsi,",
  "tika-vin05t32:105_10": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yācati,",
  "tika-vin05t32:105_11": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ deti,",
  "tika-vin05t32:105_12": "yassāyasmato khamati itthannāmassa bhikkhuno tāsaṁ āpattīnaṁ chārattaṁ mānattassa dānaṁ,",
  "tika-vin05t32:105_13": "so tuṇhassa.",
  "tika-vin05t32:105_14": "Yassa nakkhamati,",
  "tika-vin05t32:105_15": "so bhāseyya.",
  "tika-vin05t32:106_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:107_0": "“Dinnaṁ saṅghena itthannāmassa bhikkhuno tāsaṁ āpattīnaṁ chārattaṁ mānattaṁ,",
  "tika-vin05t32:107_1": "khamati saṅghassa,",
  "tika-vin05t32:107_2": "tasmā tuṇhī,",
  "tika-vin05t32:107_3": "evametaṁ dhārayāmī”ti –",
  "tika-vin05t32:108_0": "Evaṁ kammavācā kātabbā.",
  "tika-vin05t32:109_0": "Kammavācāpariyosāne mānattasamādānādi sabbaṁ vuttanayameva. Ārocentena pana –",
  "tika-vin05t32:110_0": "“Ahaṁ, bhante,",
  "tika-vin05t32:110_1": "sambahulā saṅghādisesā āpattiyo āpajjiṁ,",
  "tika-vin05t32:110_2": "āpattipariyantaṁ na jānāmi,",
  "tika-vin05t32:110_3": "rattipariyantaṁ na jānāmi,",
  "tika-vin05t32:110_4": "āpattipariyantaṁ nassarāmi,",
  "tika-vin05t32:110_5": "rattipariyantaṁ nassarāmi,",
  "tika-vin05t32:110_6": "āpattipariyante vematiko,",
  "tika-vin05t32:110_7": "rattipariyante vematiko,",
  "tika-vin05t32:110_8": "sohaṁ saṅghaṁ tāsaṁ āpattīnaṁ suddhantaparivāsaṁ yāciṁ,",
  "tika-vin05t32:110_9": "tassa me saṅgho tāsaṁ āpattīnaṁ suddhantaparivāsaṁ adāsi,",
  "tika-vin05t32:110_10": "sohaṁ parivutthaparivāso saṅghaṁ tāsaṁ āpattīnaṁ chārattaṁ mānattaṁ yāciṁ,",
  "tika-vin05t32:110_11": "tassa me saṅgho tāsaṁ āpattīnaṁ chārattaṁ mānattaṁ adāsi,",
  "tika-vin05t32:110_12": "sohaṁ mānattaṁ carāmi,",
  "tika-vin05t32:110_13": "vediyāmahaṁ, bhante,",
  "tika-vin05t32:110_14": "vediyatīti maṁ saṅgho dhāretū”ti –",
  "tika-vin05t32:111_0": "Evaṁ ārocetabbaṁ.",
  "tika-vin05t32:112_0": "Ciṇṇamānatto ca yattha siyā vīsatigaṇo bhikkhusaṅgho, tattha so bhikkhu abbhetabbo. Abbhentena ca –",
  "tika-vin05t32:113_0": "“Ahaṁ, bhante,",
  "tika-vin05t32:113_1": "sambahulā saṅghādisesā āpattiyo āpajjiṁ,",
  "tika-vin05t32:113_2": "āpattipariyantaṁ na jānāmi,",
  "tika-vin05t32:113_3": "rattipariyantaṁ na jānāmi,",
  "tika-vin05t32:113_4": "āpattipariyantaṁ nassarāmi,",
  "tika-vin05t32:113_5": "rattipariyantaṁ nassarāmi,",
  "tika-vin05t32:113_6": "āpattipariyante vematiko,",
  "tika-vin05t32:113_7": "rattipariyante vematiko,",
  "tika-vin05t32:113_8": "sohaṁ saṅghaṁ tāsaṁ āpattīnaṁ suddhantaparivāsaṁ yāciṁ,",
  "tika-vin05t32:113_9": "tassa me saṅgho tāsaṁ āpattīnaṁ suddhantaparivāsaṁ adāsi,",
  "tika-vin05t32:113_10": "sohaṁ parivutthaparivāso saṅghaṁ tāsaṁ āpattīnaṁ chārattaṁ mānattaṁ yāciṁ,",
  "tika-vin05t32:113_11": "tassa me saṅgho tāsaṁ āpattīnaṁ chārattaṁ mānattaṁ adāsi,",
  "tika-vin05t32:113_12": "sohaṁ bhante ciṇṇamānatto saṅghaṁ abbhānaṁ yācāmī”ti –",
  "tika-vin05t32:114_0": "Evaṁ tikkhattuṁ yācāpetvā –",
  "tika-vin05t32:115_0": "“Suṇātu me, bhante, saṅgho,",
  "tika-vin05t32:115_1": "ayaṁ itthannāmo bhikkhu sambahulā saṅghādisesā āpattiyo āpajji,",
  "tika-vin05t32:115_2": "āpattipariyantaṁ na jānāti,",
  "tika-vin05t32:115_3": "rattipariyantaṁ na jānāti,",
  "tika-vin05t32:115_4": "āpattipariyantaṁ nassarati,",
  "tika-vin05t32:115_5": "rattipariyantaṁ nassarati,",
  "tika-vin05t32:115_6": "āpattipariyante vematiko,",
  "tika-vin05t32:115_7": "rattipariyante vematiko,",
  "tika-vin05t32:115_8": "so saṅghaṁ tāsaṁ āpattīnaṁ suddhantaparivāsaṁ yāci,",
  "tika-vin05t32:115_9": "saṅgho itthannāmassa bhikkhuno tāsaṁ āpattīnaṁ suddhantaparivāsaṁ adāsi,",
  "tika-vin05t32:115_10": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yāci,",
  "tika-vin05t32:115_11": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ adāsi,",
  "tika-vin05t32:115_12": "so ciṇṇamānatto saṅghaṁ abbhānaṁ yācati,",
  "tika-vin05t32:115_13": "yadi saṅghassa pattakallaṁ,",
  "tika-vin05t32:115_14": "saṅgho itthannāmaṁ bhikkhuṁ abbheyya,",
  "tika-vin05t32:115_15": "esā ñatti.",
  "tika-vin05t32:116_0": "“Suṇātu me, bhante, saṅgho,",
  "tika-vin05t32:116_1": "ayaṁ itthannāmo bhikkhu sambahulā saṅghādisesā āpattiyo āpajji,",
  "tika-vin05t32:116_2": "āpattipariyantaṁ na jānāti,",
  "tika-vin05t32:116_3": "rattipariyantaṁ na jānāti,",
  "tika-vin05t32:116_4": "āpattipariyantaṁ nassarati,",
  "tika-vin05t32:116_5": "rattipariyantaṁ nassarati,",
  "tika-vin05t32:116_6": "āpattipariyante vematiko,",
  "tika-vin05t32:116_7": "rattipariyante vematiko,",
  "tika-vin05t32:116_8": "so saṅghaṁ tāsaṁ āpattīnaṁ suddhantaparivāsaṁ yāci,",
  "tika-vin05t32:116_9": "saṅgho itthannāmassa bhikkhuno tāsaṁ āpattīnaṁ suddhantaparivāsaṁ adāsi,",
  "tika-vin05t32:116_10": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yāci,",
  "tika-vin05t32:116_11": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ adāsi,",
  "tika-vin05t32:116_12": "so ciṇṇamānatto saṅghaṁ abbhānaṁ yācati,",
  "tika-vin05t32:116_13": "saṅgho itthannāmaṁ bhikkhuṁ abbheti,",
  "tika-vin05t32:116_14": "yassāyasmato khamati itthannāmassa bhikkhuno abbhānaṁ,",
  "tika-vin05t32:116_15": "so tuṇhassa.",
  "tika-vin05t32:116_16": "Yassa nakkhamati,",
  "tika-vin05t32:116_17": "so bhāseyya.",
  "tika-vin05t32:117_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:118_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:119_0": "Evaṁ kammavācaṁ katvā abbhetabbo.",
  "tika-vin05t32:120_0": "Suddhantaparivāsakathā niṭṭhitā.",
  "tika-vin05t32:121_0": "243.Samodhānaparivāso pana tividho hoti –",
  "tika-vin05t32:121_1": "odhānasamodhāno agghasamodhāno missakasamodhānoti.",
  "tika-vin05t32:121_2": "Tattha odhānasamodhāno nāma antarāpattiṁ āpajjitvā paṭicchādentassa parivutthadivase odhunitvā makkhetvā",
  "tika-vin05t32:121_3": "purimāya āpattiyā mūladivasaparicchede pacchā āpannaṁ āpattiṁ samodahitvā dātabbaparivāso vuccati.",
  "tika-vin05t32:122_0": "Ayaṁ panettha vinicchayo –",
  "tika-vin05t32:122_1": "yo paṭicchannāya āpattiyā parivāsaṁ gahetvā parivasanto vā mānattāraho vā mānattaṁ caranto vā abbhānāraho",
  "tika-vin05t32:122_2": "vā anikkhittavatto aññaṁ āpattiṁ āpajjitvā purimāya āpattiyā samā vā ūnatarā vā rattiyo paṭicchādeti,",
  "tika-vin05t32:122_3": "tassa mūlāyapaṭikassanena te parivutthadivase ca mānattaciṇṇadivase ca sabbe odhunitvā adivase katvā",
  "tika-vin05t32:122_4": "pacchā āpannāpattiṁ mūlaāpattiyaṁ samodhāya parivāso dātabbo.",
  "tika-vin05t32:122_5": "Tena sace mūlāpatti pakkhapaṭicchannā,",
  "tika-vin05t32:122_6": "antarāpatti ūnakapakkhapaṭicchannā,",
  "tika-vin05t32:122_7": "puna pakkhameva parivāso parivasitabbo.",
  "tika-vin05t32:122_8": "Athāpi antarāpatti pakkhapaṭicchannāva,",
  "tika-vin05t32:122_9": "pakkhameva parivasitabbaṁ.",
  "tika-vin05t32:122_10": "Etenupāyena yāva saṭṭhivassapaṭicchannā mūlāpatti,",
  "tika-vin05t32:122_11": "tāva vinicchayo veditabbo.",
  "tika-vin05t32:122_12": "Saṭṭhivassānipi parivasitvā mānattāraho hutvāpi hi ekadivasaṁ antarāpattiṁ paṭicchādetvā puna saṭṭhivassāni parivāsāraho hoti.",
  "tika-vin05t32:122_13": "Evaṁ mānattacārikamānattārahakālepi āpannāya āpattiyā mūlāyapaṭikassane kate mānattaciṇṇadivasāpi parivāsavutthadivasāpi sabbe makkhitāva honti.",
  "tika-vin05t32:122_14": "Sace pana nikkhittavatto āpajjati,",
  "tika-vin05t32:122_15": "mūlāyapaṭikassanāraho nāma na hoti. Kasmā?",
  "tika-vin05t32:122_16": "Yasmā na so parivasanto āpanno,",
  "tika-vin05t32:122_17": "pakatattaṭṭhāne ṭhito āpanno,",
  "tika-vin05t32:122_18": "tasmā tassā āpattiyā visuṁ mānattaṁ caritabbaṁ.",
  "tika-vin05t32:122_19": "Sace paṭicchannā hoti,",
  "tika-vin05t32:122_20": "parivāsopi vasitabbo.",
  "tika-vin05t32:123_0": "“Sace pana antarāpatti mūlāpattito atirekapaṭicchannā hoti,",
  "tika-vin05t32:123_1": "tattha kiṁ kātabba”nti vutte mahāsumatthero āha “atekiccho ayaṁ puggalo,",
  "tika-vin05t32:123_2": "atekiccho nāma āvikārāpetvā vissajjetabbo”ti.",
  "tika-vin05t32:123_3": "Mahāpadumatthero panāha “kasmā atekiccho nāma,",
  "tika-vin05t32:123_4": "nanu ayaṁ samuccayakkhandhako nāma buddhānaṁ ṭhitakālasadiso,",
  "tika-vin05t32:123_5": "āpatti nāma paṭicchannā vā hotu appaṭicchannā vā samakaūnataraatirekapaṭicchannā vā,",
  "tika-vin05t32:123_6": "vinayadharassa kammavācaṁ yojetuṁ samatthabhāvoyevettha pamāṇaṁ,",
  "tika-vin05t32:123_7": "tasmā yā atirekapaṭicchannā hoti,",
  "tika-vin05t32:123_8": "taṁ mūlāpattiṁ katvā tattha itaraṁ samodhāya parivāso dātabbo”ti.",
  "tika-vin05t32:123_9": "Ayaṁ odhānasamodhāno nāma.",
  "tika-vin05t32:124_0": "Taṁ dentena paṭhamaṁ mūlāya paṭikassitvā pacchā parivāso dātabbo.",
  "tika-vin05t32:124_1": "Sace koci bhikkhu pakkhapaṭicchannāya āpattiyā parivasanto antarā anikkhittavattova puna pañcāhappaṭicchannaṁ āpattiṁ āpajjati,",
  "tika-vin05t32:124_2": "tena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā",
  "tika-vin05t32:124_3": "ukkuṭikaṁ nisīditvā añjaliṁ paggahetvā evamassa vacanīyo –",
  "tika-vin05t32:125_0": "“Ahaṁ, bhante,",
  "tika-vin05t32:125_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:125_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:125_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:125_4": "sohaṁ parivasanto antarā sambahulā āpattiyo āpajjiṁ pañcāhappaṭicchannāyo, sohaṁ, bhante,",
  "tika-vin05t32:125_5": "saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yācāmī”ti.",
  "tika-vin05t32:126_0": "Dutiyampi yācitabbo. Tatiyampi yācitabbo.",
  "tika-vin05t32:127_0": "Byattena bhikkhunā paṭibalena saṅgho ñāpetabbo –",
  "tika-vin05t32:128_0": "“Suṇātu me, bhante, saṅgho,",
  "tika-vin05t32:128_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:128_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:128_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:128_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:128_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yācati,",
  "tika-vin05t32:128_6": "yadi saṅghassa pattakallaṁ,",
  "tika-vin05t32:128_7": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikasseyya,",
  "tika-vin05t32:128_8": "esā ñatti.",
  "tika-vin05t32:129_0": "“Suṇātu me, bhante, saṅgho,",
  "tika-vin05t32:129_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:129_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:129_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:129_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:129_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yācati,",
  "tika-vin05t32:129_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassati,",
  "tika-vin05t32:129_7": "yassāyasmato khamati itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanā,",
  "tika-vin05t32:129_8": "so tuṇhassa.",
  "tika-vin05t32:129_9": "Yassa nakkhamati,",
  "tika-vin05t32:129_10": "so bhāseyya.",
  "tika-vin05t32:130_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:131_0": "“Paṭikassito saṅghena itthannāmo bhikkhu antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanā,",
  "tika-vin05t32:131_1": "khamati saṅghassa,",
  "tika-vin05t32:131_2": "tasmā tuṇhī,",
  "tika-vin05t32:131_3": "evametaṁ dhārayāmī”ti –",
  "tika-vin05t32:132_0": "Evaṁ mūlāyapaṭikassanā kātabbā.",
  "tika-vin05t32:133_0": "Evañca samodhānaparivāso dātabbo. Tena bhikkhunā saṅghaṁ upasaṅkamitvā…pe… evamassa vacanīyo –",
  "tika-vin05t32:134_0": "“Ahaṁ, bhante,",
  "tika-vin05t32:134_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:134_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:134_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:134_4": "sohaṁ parivasanto antarā sambahulā āpattiyo āpajjiṁ pañcāhappaṭicchannāyo,",
  "tika-vin05t32:134_5": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāciṁ,",
  "tika-vin05t32:134_6": "taṁ maṁ saṅgho antarā sambahulānaṁ āpattīnaṁ pañcāhappaṭicchannānaṁ mūlāya paṭikassi, sohaṁ, bhante,",
  "tika-vin05t32:134_7": "saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yācāmī”ti.",
  "tika-vin05t32:135_0": "Dutiyampi yācitabbo. Tatiyampi yācitabbo.",
  "tika-vin05t32:136_0": "Byattena bhikkhunā paṭibalena saṅgho ñāpetabbo –",
  "tika-vin05t32:137_0": "“Suṇātu me, bhante, saṅgho,",
  "tika-vin05t32:137_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:137_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:137_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:137_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:137_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāci,",
  "tika-vin05t32:137_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:137_7": "so saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yācati,",
  "tika-vin05t32:137_8": "yadi saṅghassa pattakallaṁ,",
  "tika-vin05t32:137_9": "saṅgho itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ dadeyya,",
  "tika-vin05t32:137_10": "esā ñatti.",
  "tika-vin05t32:138_0": "“Suṇātu me, bhante, saṅgho,",
  "tika-vin05t32:138_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:138_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:138_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:138_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:138_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāci,",
  "tika-vin05t32:138_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:138_7": "so saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yācati,",
  "tika-vin05t32:138_8": "saṅgho itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ deti,",
  "tika-vin05t32:138_9": "yassāyasmato khamati itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsassa dānaṁ,",
  "tika-vin05t32:138_10": "so tuṇhassa.",
  "tika-vin05t32:138_11": "Yassa nakkhamati,",
  "tika-vin05t32:138_12": "so bhāseyya.",
  "tika-vin05t32:139_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:140_0": "“Dinno saṅghena itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāso,",
  "tika-vin05t32:140_1": "khamati saṅghassa,",
  "tika-vin05t32:140_2": "tasmā tuṇhī,",
  "tika-vin05t32:140_3": "evametaṁ dhārayāmī”ti –",
  "tika-vin05t32:141_0": "Evaṁ samodhānaparivāso dātabbo.",
  "tika-vin05t32:142_0": "Kammavācāpariyosāne ca vattasamādānādi sabbaṁ pubbe vuttanayameva. Ārocentena pana –",
  "tika-vin05t32:143_0": "“Ahaṁ, bhante,",
  "tika-vin05t32:143_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:143_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:143_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:143_4": "sohaṁ parivasanto antarā sambahulā āpattiyo āpajjiṁ pañcāhappaṭicchannāyo,",
  "tika-vin05t32:143_5": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāciṁ,",
  "tika-vin05t32:143_6": "taṁ maṁ saṅgho antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:143_7": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāciṁ,",
  "tika-vin05t32:143_8": "tassa me saṅgho antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:143_9": "sohaṁ parivasāmi,",
  "tika-vin05t32:143_10": "vediyāmahaṁ, bhante,",
  "tika-vin05t32:143_11": "vediyatīti maṁ saṅgho dhāretū”ti –",
  "tika-vin05t32:144_0": "Evaṁ ārocetabbaṁ.",
  "tika-vin05t32:145_0": "Parivutthaparivāsassa mānattaṁ dentena –",
  "tika-vin05t32:146_0": "“Ahaṁ, bhante,",
  "tika-vin05t32:146_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:146_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:146_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:146_4": "sohaṁ parivasanto antarā sambahulā āpattiyo āpajjiṁ pañcāhappaṭicchannāyo,",
  "tika-vin05t32:146_5": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāciṁ,",
  "tika-vin05t32:146_6": "taṁ maṁ saṅgho antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:146_7": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāciṁ,",
  "tika-vin05t32:146_8": "tassa me saṅgho antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi, sohaṁ, bhante,",
  "tika-vin05t32:146_9": "parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yācāmī”ti –",
  "tika-vin05t32:147_0": "Evaṁ tikkhattuṁ yācāpetvā –",
  "tika-vin05t32:148_0": "“Suṇātu me, bhante, saṅgho,",
  "tika-vin05t32:148_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:148_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:148_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:148_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:148_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāci,",
  "tika-vin05t32:148_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:148_7": "so saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāci,",
  "tika-vin05t32:148_8": "saṅgho itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:148_9": "so parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yācati,",
  "tika-vin05t32:148_10": "yadi saṅghassa pattakallaṁ,",
  "tika-vin05t32:148_11": "saṅgho itthannāmassa bhikkhuno antarā sambahulānaṁ āpattīnaṁ chārattaṁ mānattaṁ dadeyya,",
  "tika-vin05t32:148_12": "esā ñatti.",
  "tika-vin05t32:149_0": "“Suṇātu me, bhante, saṅgho,",
  "tika-vin05t32:149_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:149_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:149_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:149_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:149_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāci,",
  "tika-vin05t32:149_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:149_7": "so saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāci,",
  "tika-vin05t32:149_8": "saṅgho itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:149_9": "so parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yācati,",
  "tika-vin05t32:149_10": "saṅgho itthannāmassa bhikkhuno sambahulānaṁ āpattīnaṁ chārattaṁ mānattaṁ deti,",
  "tika-vin05t32:149_11": "yassāyasmato khamati itthannāmassa bhikkhuno sambahulānaṁ āpattīnaṁ chārattaṁ mānattassa dānaṁ,",
  "tika-vin05t32:149_12": "so tuṇhassa.",
  "tika-vin05t32:149_13": "Yassa nakkhamati,",
  "tika-vin05t32:149_14": "so bhāseyya.",
  "tika-vin05t32:150_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:151_0": "“Dinnaṁ saṅghena itthannāmassa bhikkhuno antarā sambahulānaṁ āpattīnaṁ chārattaṁ mānattaṁ,",
  "tika-vin05t32:151_1": "khamati saṅghassa,",
  "tika-vin05t32:151_2": "tasmā tuṇhī,",
  "tika-vin05t32:151_3": "evametaṁ dhārayāmī”ti –",
  "tika-vin05t32:152_0": "Evaṁ kammavācā kātabbā.",
  "tika-vin05t32:153_0": "Kammavācāpariyosāne ca mānattasamādānādi sabbaṁ vuttanayameva. Ārocentena pana –",
  "tika-vin05t32:154_0": "“Ahaṁ, bhante,",
  "tika-vin05t32:154_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:154_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:154_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:154_4": "sohaṁ parivasanto antarā sambahulā āpattiyo āpajjiṁ pañcāhappaṭicchannāyo,",
  "tika-vin05t32:154_5": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāciṁ,",
  "tika-vin05t32:154_6": "taṁ maṁ saṅgho antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:154_7": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāciṁ,",
  "tika-vin05t32:154_8": "tassa me saṅgho antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:154_9": "sohaṁ parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yāciṁ,",
  "tika-vin05t32:154_10": "tassa me saṅgho sambahulānaṁ āpattīnaṁ chārattaṁ mānattaṁ adāsi,",
  "tika-vin05t32:154_11": "sohaṁ mānattaṁ carāmi,",
  "tika-vin05t32:154_12": "vediyāmahaṁ bhante,",
  "tika-vin05t32:154_13": "vediyatīti maṁ saṅgho dhāretū”ti –",
  "tika-vin05t32:155_0": "Evaṁ ārocetabbaṁ.",
  "tika-vin05t32:156_0": "Ciṇṇamānattaṁ abbhentena ca –",
  "tika-vin05t32:157_0": "“Ahaṁ, bhante,",
  "tika-vin05t32:157_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:157_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:157_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:157_4": "sohaṁ parivasanto antarā sambahulā āpattiyo āpajjiṁ pañcāhappaṭicchannāyo,",
  "tika-vin05t32:157_5": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāciṁ,",
  "tika-vin05t32:157_6": "taṁ maṁ saṅgho antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:157_7": "sohaṁ saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāciṁ,",
  "tika-vin05t32:157_8": "tassa me saṅgho antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:157_9": "sohaṁ parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yāciṁ,",
  "tika-vin05t32:157_10": "tassa me saṅgho sambahulānaṁ āpattīnaṁ chārattaṁ mānattaṁ adāsi, sohaṁ, bhante,",
  "tika-vin05t32:157_11": "ciṇṇamānatto saṅghaṁ abbhānaṁ yācāmī”ti –",
  "tika-vin05t32:158_0": "Evaṁ tikkhattuṁ yācāpetvā –",
  "tika-vin05t32:159_0": "“Suṇātu me, bhante, saṅgho,",
  "tika-vin05t32:159_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:159_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:159_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:159_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:159_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāci,",
  "tika-vin05t32:159_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:159_7": "so saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāci,",
  "tika-vin05t32:159_8": "saṅgho itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:159_9": "so parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yāci,",
  "tika-vin05t32:159_10": "saṅgho itthannāmassa bhikkhuno sambahulānaṁ āpattīnaṁ chārattaṁ mānattaṁ adāsi,",
  "tika-vin05t32:159_11": "so ciṇṇamānatto saṅghaṁ abbhānaṁ yācati,",
  "tika-vin05t32:159_12": "yadi saṅghassa pattakallaṁ,",
  "tika-vin05t32:159_13": "saṅgho itthannāmaṁ bhikkhuṁ abbheyya,",
  "tika-vin05t32:159_14": "esā ñatti.",
  "tika-vin05t32:160_0": "“Suṇātu me, bhante, saṅgho,",
  "tika-vin05t32:160_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:160_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:160_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:160_4": "so parivasanto antarā sambahulā āpattiyo āpajji pañcāhappaṭicchannāyo,",
  "tika-vin05t32:160_5": "so saṅghaṁ antarā sambahulānaṁ āpattīnaṁ pañcāhappaṭicchannānaṁ mūlāyapaṭikassanaṁ yāci,",
  "tika-vin05t32:160_6": "saṅgho itthannāmaṁ bhikkhuṁ antarā sambahulānaṁ āpattīnaṁ pañcāhappaṭicchannānaṁ mūlāya paṭikassi,",
  "tika-vin05t32:160_7": "so saṅghaṁ antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ yāci,",
  "tika-vin05t32:160_8": "saṅgho itthannāmassa bhikkhuno antarā sambahulānaṁ āpattīnaṁ pañcāhappaṭicchannānaṁ purimāsu āpattīsu samodhānaparivāsaṁ adāsi,",
  "tika-vin05t32:160_9": "so parivutthaparivāso saṅghaṁ sambahulānaṁ āpattīnaṁ chārattaṁ mānattaṁ yāci,",
  "tika-vin05t32:160_10": "saṅgho itthannāmassa bhikkhuno sambahulānaṁ āpattīnaṁ chārattaṁ mānattaṁ adāsi,",
  "tika-vin05t32:160_11": "so ciṇṇamānatto saṅghaṁ abbhānaṁ yācati,",
  "tika-vin05t32:160_12": "saṅgho itthannāmaṁ bhikkhuṁ abbheti,",
  "tika-vin05t32:160_13": "yassāyasmato khamati itthannāmassa bhikkhuno abbhānaṁ,",
  "tika-vin05t32:160_14": "so tuṇhassa.",
  "tika-vin05t32:160_15": "Yassa nakkhamati,",
  "tika-vin05t32:160_16": "so bhāseyya.",
  "tika-vin05t32:161_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:162_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:163_0": "Evaṁ kammavācā kātabbā.",
  "tika-vin05t32:164_0": "Sace mānattāraho vā mānattaṁ caranto vā abbhānāraho vā anikkhittavatto antarāpattiṁ āpajjitvā paṭicchādeti,",
  "tika-vin05t32:164_1": "vuttanayeneva purimāpattiyā antarāpattiyā ca divasaparicchedaṁ sallakkhetvā tadanurūpāya kammavācāya",
  "tika-vin05t32:164_2": "mūlāya paṭikassitvā parivāsaṁ datvā parivutthaparivāsassa mānattaṁ datvā ciṇṇamānatto abbhetabbo.",
  "tika-vin05t32:164_3": "Sace pana paṭicchannāya āpattiyā parivasanto antarāpattiṁ āpajjitvā na paṭicchādeti,",
  "tika-vin05t32:164_4": "tassa mūlāyapaṭikassanāyeva kātabbā,",
  "tika-vin05t32:164_5": "puna parivāsadānakiccaṁ natthi.",
  "tika-vin05t32:164_6": "Mūlāyapaṭikassanena pana parivutthadivasānaṁ makkhitattā puna ādito paṭṭhāya parivasitabbaṁ.",
  "tika-vin05t32:164_7": "Parivutthaparivāsassa ca mūlāpattiyā antarāpattiṁ samodhānetvā mānattaṁ dātabbaṁ,",
  "tika-vin05t32:164_8": "ciṇṇamānatto ca abbhetabbo. Kathaṁ?",
  "tika-vin05t32:164_9": "Mūlāyapaṭikassanaṁ karontena tāva sace mūlāpatti pakkhapaṭicchannā hoti,",
  "tika-vin05t32:165_0": "“Ahaṁ, bhante,",
  "tika-vin05t32:165_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:165_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:165_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:165_4": "sohaṁ parivasanto antarā sambahulā āpattiyo āpajjiṁ appaṭicchannāyo, sohaṁ, bhante,",
  "tika-vin05t32:165_5": "saṅghaṁ antarāsambahulānaṁ āpattīnaṁ appaṭicchannānaṁ mūlāyapaṭikassanaṁ yācāmī”ti –",
  "tika-vin05t32:166_0": "Tikkhattuṁ yācāpetvā –",
  "tika-vin05t32:167_0": "“Suṇātu me, bhante, saṅgho,",
  "tika-vin05t32:167_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:167_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:167_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:167_4": "so parivasanto antarā sambahulā āpattiyo āpajji appaṭicchannāyo,",
  "tika-vin05t32:167_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yācati,",
  "tika-vin05t32:167_6": "yadi saṅghassa pattakallaṁ,",
  "tika-vin05t32:167_7": "saṅgho itthannāmaṁ bhikkhuṁ antarā sambahulānaṁ āpattīnaṁ appaṭicchannānaṁ mūlāya paṭikasseyya,",
  "tika-vin05t32:167_8": "esā ñatti.",
  "tika-vin05t32:168_0": "“Suṇātu me, bhante, saṅgho,",
  "tika-vin05t32:168_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:168_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:168_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:168_4": "so parivasanto antarā sambahulā āpattiyo āpajji appaṭicchannāyo,",
  "tika-vin05t32:168_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yācati,",
  "tika-vin05t32:168_6": "saṅgho itthannāmaṁ bhikkhuṁ antarā sambahulānaṁ āpattīnaṁ appaṭicchannānaṁ mūlāya paṭikassati,",
  "tika-vin05t32:168_7": "yassāyasmato khamati itthannāmassa bhikkhuno antarā sambahulānaṁ āpattīnaṁ appaṭicchannānaṁ mūlāyapaṭikassanā,",
  "tika-vin05t32:168_8": "so tuṇhassa.",
  "tika-vin05t32:168_9": "Yassa nakkhamati,",
  "tika-vin05t32:168_10": "so bhāseyya.",
  "tika-vin05t32:169_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:170_0": "“Paṭikassito saṅghena itthannāmo bhikkhu,",
  "tika-vin05t32:170_1": "antarā sambahulānaṁ āpattīnaṁ appaṭicchannānaṁ mūlāya paṭikassanā khamati saṅghassa,",
  "tika-vin05t32:170_2": "tasmā tuṇhī,",
  "tika-vin05t32:170_3": "evametaṁ dhārayāmī”ti –",
  "tika-vin05t32:171_0": "Evaṁ kammavācā kātabbā.",
  "tika-vin05t32:172_0": "Evaṁ mūlāya paṭikassitena puna ādito paṭṭhāya parivasitabbaṁ. Parivasantena ca –",
  "tika-vin05t32:173_0": "“Ahaṁ, bhante,",
  "tika-vin05t32:173_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:173_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:173_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:173_4": "sohaṁ parivasanto antarā sambahulā āpattiyo āpajjiṁ paṭicchannāyo,",
  "tika-vin05t32:173_5": "sohaṁ saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāciṁ,",
  "tika-vin05t32:173_6": "taṁ maṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:173_7": "sohaṁ parivasāmi,",
  "tika-vin05t32:173_8": "vediyāmahaṁ, bhante,",
  "tika-vin05t32:173_9": "vediyatīti maṁ saṅgho dhāretū”ti –",
  "tika-vin05t32:174_0": "Ārocetabbaṁ.",
  "tika-vin05t32:175_0": "Parivutthaparivāsassa mānattaṁ dentena –",
  "tika-vin05t32:176_0": "“Ahaṁ, bhante,",
  "tika-vin05t32:176_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:176_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:176_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:176_4": "sohaṁ parivasanto antarā sambahulā āpattiyo āpajjiṁ appaṭicchannāyo,",
  "tika-vin05t32:176_5": "sohaṁ saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāciṁ,",
  "tika-vin05t32:176_6": "taṁ maṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi, sohaṁ, bhante,",
  "tika-vin05t32:176_7": "parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yācāmī”ti –",
  "tika-vin05t32:177_0": "Tikkhattuṁ yācāpetvā –",
  "tika-vin05t32:178_0": "“Suṇātu me, bhante, saṅgho,",
  "tika-vin05t32:178_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:178_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:178_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:178_4": "so parivasanto antarā sambahulā āpattiyo āpajji appaṭicchannāyo,",
  "tika-vin05t32:178_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:178_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:178_7": "so parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yācati,",
  "tika-vin05t32:178_8": "yadi saṅghassa pattakallaṁ,",
  "tika-vin05t32:178_9": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ dadeyya,",
  "tika-vin05t32:178_10": "esā ñatti.",
  "tika-vin05t32:179_0": "“Suṇātu me, bhante, saṅgho,",
  "tika-vin05t32:179_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:179_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:179_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:179_4": "so parivasanto antarā sambahulā āpattiyo āpajji appaṭicchannāyo,",
  "tika-vin05t32:179_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:179_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:179_7": "so parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yācati,",
  "tika-vin05t32:179_8": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ deti,",
  "tika-vin05t32:179_9": "yassāyasmato khamati itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattassa dānaṁ,",
  "tika-vin05t32:179_10": "so tuṇhassa.",
  "tika-vin05t32:179_11": "Yassa nakkhamati,",
  "tika-vin05t32:179_12": "so bhāseyya.",
  "tika-vin05t32:180_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:181_0": "“Dinnaṁ saṅghena itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ,",
  "tika-vin05t32:181_1": "khamati saṅghassa,",
  "tika-vin05t32:181_2": "tasmā tuṇhī,",
  "tika-vin05t32:181_3": "evametaṁ dhārayāmī”ti –",
  "tika-vin05t32:182_0": "Evaṁ kammavācā kātabbā.",
  "tika-vin05t32:183_0": "Kammavācāpariyosāne mānattasamādānādi sabbaṁ vuttanayameva. Ārocentena pana –",
  "tika-vin05t32:184_0": "“Ahaṁ, bhante,",
  "tika-vin05t32:184_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:184_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:184_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:184_4": "sohaṁ parivasanto antarā sambahulā āpattiyo āpajjiṁ appaṭicchannāyo,",
  "tika-vin05t32:184_5": "sohaṁ saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāciṁ,",
  "tika-vin05t32:184_6": "taṁ maṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:184_7": "sohaṁ parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāciṁ,",
  "tika-vin05t32:184_8": "tassa me saṅgho tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi,",
  "tika-vin05t32:184_9": "sohaṁ mānattaṁ carāmi,",
  "tika-vin05t32:184_10": "vediyāmahaṁ bhante,",
  "tika-vin05t32:184_11": "vediyatīti maṁ saṅgho dhāretū”ti –",
  "tika-vin05t32:185_0": "Evaṁ ārocetabbaṁ.",
  "tika-vin05t32:186_0": "Ciṇṇamānattaṁ abbhentena ca –",
  "tika-vin05t32:187_0": "“Ahaṁ, bhante,",
  "tika-vin05t32:187_1": "sambahulā āpattiyo āpajjiṁ pakkhapaṭicchannāyo,",
  "tika-vin05t32:187_2": "sohaṁ saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāciṁ,",
  "tika-vin05t32:187_3": "tassa me saṅgho sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:187_4": "sohaṁ parivasanto antarā sambahulā āpattiyo āpajjiṁ appaṭicchannāyo,",
  "tika-vin05t32:187_5": "sohaṁ saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāciṁ,",
  "tika-vin05t32:187_6": "taṁ maṁ saṅgho antarā sambahulānaṁ āpattīnaṁ apaṭicchannānaṁ mūlāya paṭikassi,",
  "tika-vin05t32:187_7": "sohaṁ parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāciṁ,",
  "tika-vin05t32:187_8": "tassa me saṅgho tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi,",
  "tika-vin05t32:187_9": "sohaṁ bhante ciṇṇamānatto saṅghaṁ abbhānaṁ yācāmī”ti –",
  "tika-vin05t32:188_0": "Tikkhattuṁ yācāpetvā –",
  "tika-vin05t32:189_0": "“Suṇātu me, bhante, saṅgho,",
  "tika-vin05t32:189_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:189_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:189_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:189_4": "so parivasanto antarā sambahulā āpattiyo āpajji appaṭicchannāyo,",
  "tika-vin05t32:189_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:189_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:189_7": "so parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāci,",
  "tika-vin05t32:189_8": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi,",
  "tika-vin05t32:189_9": "so ciṇṇamānatto saṅghaṁ abbhānaṁ yācati,",
  "tika-vin05t32:189_10": "yadi saṅghassa pattakallaṁ,",
  "tika-vin05t32:189_11": "saṅgho itthannāmaṁ bhikkhuṁ abbheyya,",
  "tika-vin05t32:189_12": "esā ñatti.",
  "tika-vin05t32:190_0": "“Suṇātu me, bhante, saṅgho,",
  "tika-vin05t32:190_1": "ayaṁ itthannāmo bhikkhu sambahulā āpattiyo āpajji pakkhapaṭicchannāyo,",
  "tika-vin05t32:190_2": "so saṅghaṁ sambahulānaṁ āpattīnaṁ pakkhapaṭicchannānaṁ pakkhaparivāsaṁ yāci,",
  "tika-vin05t32:190_3": "saṅgho itthannāmassa bhikkhuno sambahulānaṁ āpattīnaṁ pakkhapaṭicchannānaṁ pakkhaparivāsaṁ adāsi,",
  "tika-vin05t32:190_4": "so parivasanto antarā sambahulā āpattiyo āpajji appaṭicchannāyo,",
  "tika-vin05t32:190_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:190_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:190_7": "so parivutthaparivāso saṅghaṁ tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ yāci,",
  "tika-vin05t32:190_8": "saṅgho itthannāmassa bhikkhuno tāsaṁ sambahulānaṁ āpattīnaṁ paṭicchannānañca appaṭicchannānañca chārattaṁ mānattaṁ adāsi,",
  "tika-vin05t32:190_9": "so ciṇṇamānatto saṅghaṁ abbhānaṁ yācati,",
  "tika-vin05t32:190_10": "saṅgho itthannāmaṁ bhikkhuṁ abbheti,",
  "tika-vin05t32:190_11": "yassāyasmato khamati itthannāmassa bhikkhuno abbhānaṁ,",
  "tika-vin05t32:190_12": "so tuṇhassa.",
  "tika-vin05t32:190_13": "Yassa nakkhamati,",
  "tika-vin05t32:190_14": "so bhāseyya.",
  "tika-vin05t32:191_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:192_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:193_0": "Evaṁ kammavācā kātabbā.",
  "tika-vin05t32:194_0": "Imināva nayena mānattārahamānattacārikaabbhānārahakālesupi antarāpattiṁ āpajjitvā appaṭicchādentassa",
  "tika-vin05t32:194_1": "mūlāyapaṭikassanameva katvā mūlāpattiyā antarāpattiṁ samodhānetvā mānattaṁ datvā ciṇṇamānattassa abbhānaṁ kātabbaṁ.",
  "tika-vin05t32:194_2": "Ettha pana “sohaṁ parivasanto”ti āgataṭṭhāne “sohaṁ parivutthaparivāso mānattāraho”ti vā “sohaṁ mānattaṁ",
  "tika-vin05t32:194_3": "caranto”ti vā “sohaṁ ciṇṇamānatto abbhānāraho”ti vā vattabbaṁ.",
  "tika-vin05t32:195_0": "Sace pana appaṭicchannāya āpattiyā mānattaṁ caranto antarāpattiṁ āpajjitvā na paṭicchādeti,",
  "tika-vin05t32:195_1": "so mūlāya paṭikassitvā antarāpattiyā puna mānattaṁ datvā ciṇṇamānatto abbhetabbo. Kathaṁ?",
  "tika-vin05t32:195_2": "Mūlāyapaṭikassanaṁ karontena tāva –",
  "tika-vin05t32:196_0": "“Ahaṁ, bhante,",
  "tika-vin05t32:196_1": "sambahulā āpattiyo āpajjiṁ appaṭicchannāyo,",
  "tika-vin05t32:196_2": "sohaṁ saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:196_3": "tassa me saṅgho sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:196_4": "sohaṁ mānattaṁ caranto antarā sambahulā āpattiyo āpajjiṁ appaṭicchannāyo, sohaṁ, bhante,",
  "tika-vin05t32:196_5": "saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yācāmī”ti –",
  "tika-vin05t32:197_0": "Tikkhattuṁ yācāpetvā –",
  "tika-vin05t32:198_0": "“Suṇātu me, bhante, saṅgho,",
  "tika-vin05t32:198_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:198_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:198_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:198_4": "so mānattaṁ caranto antarā sambahulā āpattiyo āpajji appaṭicchannāyo,",
  "tika-vin05t32:198_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yācati,",
  "tika-vin05t32:198_6": "yadi saṅghassa pattakallaṁ,",
  "tika-vin05t32:198_7": "saṅgho itthannāmaṁ bhikkhuṁ antarā sambahulānaṁ āpattīnaṁ appaṭicchannānaṁ mūlāya paṭikasseyya,",
  "tika-vin05t32:198_8": "esā ñatti.",
  "tika-vin05t32:199_0": "“Suṇātu me, bhante, saṅgho,",
  "tika-vin05t32:199_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:199_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:199_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:199_4": "so mānattaṁ caranto antarā sambahulā āpattiyo āpajji appaṭicchannāyo,",
  "tika-vin05t32:199_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yācati,",
  "tika-vin05t32:199_6": "saṅgho itthannāmaṁ bhikkhuṁ antarā sambahulānaṁ āpattīnaṁ appaṭicchannānaṁ mūlāya paṭikassati,",
  "tika-vin05t32:199_7": "yassāyasmato khamati itthannāmassa bhikkhuno antarā sambahulānaṁ āpattīnaṁ appaṭicchannānaṁ mūlāyapaṭikassanā,",
  "tika-vin05t32:199_8": "so tuṇhassa.",
  "tika-vin05t32:199_9": "Yassa nakkhamati,",
  "tika-vin05t32:199_10": "so bhāseyya.",
  "tika-vin05t32:200_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:201_0": "“Paṭikassito saṅghena itthannāmo bhikkhu,",
  "tika-vin05t32:201_1": "antarā sambahulānaṁ āpattīnaṁ appaṭicchannānaṁ mūlāyapaṭikassanā khamati saṅghassa,",
  "tika-vin05t32:201_2": "tasmā tuṇhī,",
  "tika-vin05t32:201_3": "evametaṁ dhārayāmī”ti –",
  "tika-vin05t32:202_0": "Evaṁ kammavācā kātabbā.",
  "tika-vin05t32:203_0": "Evaṁ mūlāya paṭikassitvā mānattaṁ dentena –",
  "tika-vin05t32:204_0": "“Ahaṁ, bhante,",
  "tika-vin05t32:204_1": "sambahulā āpattiyo āpajjiṁ appaṭicchannāyo,",
  "tika-vin05t32:204_2": "sohaṁ saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:204_3": "tassa me saṅgho sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:204_4": "sohaṁ mānattaṁ caranto antarā sambahulā āpattiyo āpajjiṁ appaṭicchannāyo,",
  "tika-vin05t32:204_5": "sohaṁ saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāciṁ,",
  "tika-vin05t32:204_6": "taṁ maṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi, sohaṁ, bhante,",
  "tika-vin05t32:204_7": "saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yācāmī”ti –",
  "tika-vin05t32:205_0": "Tikkhattuṁ yācāpetvā –",
  "tika-vin05t32:206_0": "“Suṇātu me, bhante, saṅgho,",
  "tika-vin05t32:206_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:206_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:206_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:206_4": "so mānattaṁ caranto antarā sambahulā āpattiyo āpajji appaṭicchannāyo,",
  "tika-vin05t32:206_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:206_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:206_7": "so saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yācati,",
  "tika-vin05t32:206_8": "yadi saṅghassa pattakallaṁ,",
  "tika-vin05t32:206_9": "saṅgho itthannāmassa bhikkhuno antarā sambahulānaṁ āpattīnaṁ appaṭicchannānaṁ chārattaṁ mānattaṁ dadeyya,",
  "tika-vin05t32:206_10": "esā ñatti.",
  "tika-vin05t32:207_0": "“Suṇātu me, bhante, saṅgho,",
  "tika-vin05t32:207_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:207_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:207_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:207_4": "so mānattaṁ caranto antarā sambahulā āpattiyo āpajji appaṭicchannāyo,",
  "tika-vin05t32:207_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:207_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:207_7": "so saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yācati,",
  "tika-vin05t32:207_8": "saṅgho itthannāmassa bhikkhuno antarā sambahulānaṁ āpattīnaṁ appaṭicchannānaṁ chārattaṁ mānattaṁ deti,",
  "tika-vin05t32:207_9": "yassāyasmato khamati itthannāmassa bhikkhuno antarā sambahulānaṁ āpattīnaṁ appaṭicchannānaṁ chārattaṁ mānattassa dānaṁ,",
  "tika-vin05t32:207_10": "so tuṇhassa.",
  "tika-vin05t32:207_11": "Yassa nakkhamati,",
  "tika-vin05t32:207_12": "so bhāseyya.",
  "tika-vin05t32:208_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:209_0": "“Dinnaṁ saṅghena itthannāmassa bhikkhuno antarā sambahulānaṁ āpattīnaṁ appaṭicchannānaṁ chārattaṁ mānattaṁ,",
  "tika-vin05t32:209_1": "khamati saṅghassa,",
  "tika-vin05t32:209_2": "tasmā tuṇhī,",
  "tika-vin05t32:209_3": "evametaṁ dhārayāmī”ti –",
  "tika-vin05t32:210_0": "Evaṁ kammavācā kātabbā.",
  "tika-vin05t32:211_0": "Kammavācāpariyosāne mānattasamādānādi sabbaṁ vuttanayameva. Ārocentena pana –",
  "tika-vin05t32:212_0": "“Ahaṁ, bhante,",
  "tika-vin05t32:212_1": "sambahulā āpattiyo āpajjiṁ appaṭicchannāyo,",
  "tika-vin05t32:212_2": "sohaṁ saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:212_3": "tassa me saṅgho sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:212_4": "sohaṁ mānattaṁ caranto antarā sambahulā āpattiyo āpajjiṁ appaṭicchannāyo,",
  "tika-vin05t32:212_5": "sohaṁ saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:212_6": "taṁ maṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:212_7": "sohaṁ saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:212_8": "tassa me saṅgho antarā sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:212_9": "sohaṁ mānattaṁ carāmi,",
  "tika-vin05t32:212_10": "vediyāmahaṁ, bhante,",
  "tika-vin05t32:212_11": "vediyatīti maṁ saṅgho dhāretū”ti –",
  "tika-vin05t32:213_0": "Evaṁ ārocetabbaṁ.",
  "tika-vin05t32:214_0": "Ciṇṇamānattaṁ abbhentena ca –",
  "tika-vin05t32:215_0": "“Ahaṁ, bhante,",
  "tika-vin05t32:215_1": "sambahulā āpattiyo āpajjiṁ appaṭicchannāyo,",
  "tika-vin05t32:215_2": "sohaṁ saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:215_3": "tassa me saṅgho sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:215_4": "sohaṁ mānattaṁ caranto antarā sambahulā āpattiyo āpajjiṁ appaṭicchannāyo,",
  "tika-vin05t32:215_5": "sohaṁ saṅghaṁ sambahulānaṁ āpattīnaṁ appaṭicchannānaṁ mūlāyapaṭikassanaṁ yāciṁ,",
  "tika-vin05t32:215_6": "taṁ maṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:215_7": "sohaṁ saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yāciṁ,",
  "tika-vin05t32:215_8": "tassa me saṅgho antarā sambahulānaṁ āpattīnaṁ appaṭicchannānaṁ chārattaṁ mānattaṁ adāsi, sohaṁ, bhante,",
  "tika-vin05t32:215_9": "ciṇṇamānatto saṅghaṁ abbhānaṁ yācāmī”ti –",
  "tika-vin05t32:216_0": "Tikkhattuṁ yācāpetvā –",
  "tika-vin05t32:217_0": "“Suṇātu me, bhante, saṅgho,",
  "tika-vin05t32:217_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:217_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:217_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:217_4": "so mānattaṁ caranto antarā sambahulā āpattiyo āpajji appaṭicchannāyo,",
  "tika-vin05t32:217_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:217_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:217_7": "so saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:217_8": "saṅgho itthannāmassa bhikkhuno antarā sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:217_9": "so ciṇṇamānatto saṅghaṁ abbhānaṁ yācati,",
  "tika-vin05t32:217_10": "yadi saṅghassa pattakallaṁ,",
  "tika-vin05t32:217_11": "saṅgho itthannāmaṁ bhikkhuṁ abbheyya,",
  "tika-vin05t32:217_12": "esā ñatti.",
  "tika-vin05t32:218_0": "“Suṇātu me, bhante, saṅgho,",
  "tika-vin05t32:218_1": "ayaṁ itthannāmo bhikkhu sambahulā āpattiyo āpajji appaṭicchannāyo,",
  "tika-vin05t32:218_2": "so saṅghaṁ sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:218_3": "saṅgho itthannāmassa bhikkhuno sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:218_4": "so mānattaṁ caranto antarā sambahulā āpattiyo āpajji appaṭicchannāyo,",
  "tika-vin05t32:218_5": "so saṅghaṁ antarā sambahulānaṁ āpattīnaṁ appaṭicchannānaṁ mūlāyapaṭikassanaṁ yāci,",
  "tika-vin05t32:218_6": "taṁ saṅgho antarā sambahulānaṁ āpattīnaṁ appaṭicchannānaṁ mūlāya paṭikassi,",
  "tika-vin05t32:218_7": "so saṅghaṁ antarā sambahulānaṁ āpattīnaṁ appaṭicchannānaṁ chārattaṁ mānattaṁ yāci,",
  "tika-vin05t32:218_8": "saṅgho itthannāmassa bhikkhuno antarā sambahulānaṁ āpattīnaṁ appaṭicchannānaṁ chārattaṁ mānattaṁ adāsi,",
  "tika-vin05t32:218_9": "so ciṇṇamānatto saṅghaṁ abbhānaṁ yācati,",
  "tika-vin05t32:218_10": "saṅgho itthannāmaṁ bhikkhuṁ abbheti,",
  "tika-vin05t32:218_11": "yassāyasmato khamati itthannāmassa bhikkhuno abbhānaṁ,",
  "tika-vin05t32:218_12": "so tuṇhassa.",
  "tika-vin05t32:218_13": "Yassa nakkhamati,",
  "tika-vin05t32:218_14": "so bhāseyya.",
  "tika-vin05t32:219_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:220_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:221_0": "Evaṁ kammavācaṁ katvā abbhetabbo.",
  "tika-vin05t32:222_0": "Abbhānārahakālepi antarāpattiṁ āpajjitvā appaṭicchādentassa imināva nayena mūlāyapaṭikassanā mānattadānaṁ abbhānañca veditabbaṁ.",
  "tika-vin05t32:222_1": "Kevalaṁ panettha “mānattaṁ caranto”ti avatvā “ciṇṇamānatto abbhānāraho”ti vattabbaṁ.",
  "tika-vin05t32:223_0": "Odhānasamodhānaparivāsakathā niṭṭhitā.",
  "tika-vin05t32:224_0": "244.Agghasamodhāno nāma sambahulāsu āpattīsu yā ekā vā dve vā tisso vā sambahulā vā āpattiyo sabbacirapaṭicchannāyo,",
  "tika-vin05t32:224_1": "tāsaṁ agghena samodhāya tāsaṁ rattiparicchedavasena avasesānaṁ ūnatarapaṭicchannānaṁ āpattīnaṁ parivāso dīyati,",
  "tika-vin05t32:224_2": "ayaṁ vuccati agghasamodhāno.",
  "tika-vin05t32:224_3": "Yassa pana sataṁ āpattiyo dasāhappaṭicchannā,",
  "tika-vin05t32:224_4": "aparampi sataṁ āpattiyo dasāhappaṭicchannāti evaṁ dasakkhattuṁ katvā āpattisahassaṁ divasasataṁ paṭicchannaṁ hoti,",
  "tika-vin05t32:224_5": "tena kiṁ kātabbanti?",
  "tika-vin05t32:224_6": "Sabbā samodahitvā dasa divase parivasitabbaṁ.",
  "tika-vin05t32:224_7": "Evaṁ ekeneva dasāhena divasasatampi parivasitabbameva hoti.",
  "tika-vin05t32:224_8": "Vuttampi cetaṁ –",
  "tika-vin05t32:225_0": "“Dasasataṁ rattisataṁ, āpattiyo chādayitvāna;",
  "tika-vin05t32:226_0": "Dasa rattiyo vasitvāna, mucceyya pārivāsiko”ti. ;",
  "tika-vin05t32:227_0": "Ayaṁ agghasamodhāno nāma.",
  "tika-vin05t32:228_0": "Tassa ārocanadānalakkhaṇaṁ evaṁ veditabbaṁ –",
  "tika-vin05t32:228_1": "sace kassaci bhikkhuno ekā āpatti ekāhappaṭicchannā hoti,",
  "tika-vin05t32:228_2": "ekā āpatti dvīhappaṭicchannā,",
  "tika-vin05t32:228_3": "ekā tīhapaṭicchannā,",
  "tika-vin05t32:228_4": "ekā catūhappaṭicchannā,",
  "tika-vin05t32:228_5": "ekā pañcāhappaṭicchannā,",
  "tika-vin05t32:228_6": "ekā chāhappaṭicchannā,",
  "tika-vin05t32:228_7": "ekā sattāhappaṭicchannā,",
  "tika-vin05t32:228_8": "ekā aṭṭhāhappaṭicchannā,",
  "tika-vin05t32:228_9": "ekā navāhappaṭicchannā,",
  "tika-vin05t32:228_10": "ekā dasāhappaṭicchannā hoti,",
  "tika-vin05t32:228_11": "tena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā…pe…",
  "tika-vin05t32:228_12": "evamassa vacanīyo –",
  "tika-vin05t32:229_0": "“Ahaṁ, bhante,",
  "tika-vin05t32:229_1": "sambahulā saṅghādisesā āpattiyo āpajjiṁ sambahulā āpattiyo ekāhappaṭicchannāyo sambahulā āpattiyo dvīhappaṭicchannāyo…pe…",
  "tika-vin05t32:229_2": "sambahulā āpattiyo dasāhappaṭicchannāyo, sohaṁ, bhante,",
  "tika-vin05t32:229_3": "saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:229_4": "tāsaṁ agghena samodhānaparivāsaṁ yācāmī”ti.",
  "tika-vin05t32:230_0": "Dutiyampi yācitabbo. Tatiyampi yācitabbo.",
  "tika-vin05t32:231_0": "Byattena bhikkhunā paṭibalena saṅgho ñāpetabbo –",
  "tika-vin05t32:232_0": "“Suṇātu me, bhante, saṅgho,",
  "tika-vin05t32:232_1": "ayaṁ itthannāmo bhikkhu sambahulā saṅghādisesā āpattiyo āpajji sambahulā āpattiyo ekāhappaṭicchannāyo…pe…",
  "tika-vin05t32:232_2": "sambahulā āpattiyo dasāhappaṭicchannāyo,",
  "tika-vin05t32:232_3": "so saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:232_4": "tāsaṁ agghena samodhānaparivāsaṁ yācati,",
  "tika-vin05t32:232_5": "yadi saṅghassa pattakallaṁ,",
  "tika-vin05t32:232_6": "saṅgho itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:232_7": "tāsaṁ agghena samodhānaparivāsaṁ dadeyya,",
  "tika-vin05t32:232_8": "esā ñatti.",
  "tika-vin05t32:233_0": "“Suṇātu me, bhante, saṅgho,",
  "tika-vin05t32:233_1": "ayaṁ itthannāmo bhikkhu sambahulā saṅghādisesā āpattiyo āpajji sambahulā āpattiyo ekāhappaṭicchannāyo…pe…",
  "tika-vin05t32:233_2": "sambahulā āpattiyo dasāhappaṭicchannāyo,",
  "tika-vin05t32:233_3": "so saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:233_4": "tāsaṁ agghena samodhānaparivāsaṁ yācati,",
  "tika-vin05t32:233_5": "saṅgho itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:233_6": "tāsaṁ agghena samodhānaparivāsaṁ deti,",
  "tika-vin05t32:233_7": "yassāyasmato khamati itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:233_8": "tāsaṁ agghena samodhānaparivāsassa dānaṁ,",
  "tika-vin05t32:233_9": "so tuṇhassa.",
  "tika-vin05t32:233_10": "Yassa nakkhamati,",
  "tika-vin05t32:233_11": "so bhāseyya.",
  "tika-vin05t32:234_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:235_0": "“Dinno saṅghena itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:235_1": "tāsaṁ agghena samodhānaparivāso,",
  "tika-vin05t32:235_2": "khamati saṅghassa,",
  "tika-vin05t32:235_3": "tasmā tuṇhī,",
  "tika-vin05t32:235_4": "evametaṁ dhārayāmī”ti –",
  "tika-vin05t32:236_0": "Evaṁ kammavācā kātabbā.",
  "tika-vin05t32:237_0": "Kammavācāpariyosāne vattasamādānādi sabbaṁ vuttanayameva. Ārocentena pana –",
  "tika-vin05t32:238_0": "“Ahaṁ, bhante,",
  "tika-vin05t32:238_1": "sambahulā saṅghādisesā āpattiyo āpajjiṁ sambahulā āpattiyo ekāhappaṭicchannāyo…pe…",
  "tika-vin05t32:238_2": "sambahulā āpattiyo dasāhappaṭicchannāyo,",
  "tika-vin05t32:238_3": "sohaṁ saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:238_4": "tāsaṁ agghena samodhānaparivāsaṁ yāciṁ,",
  "tika-vin05t32:238_5": "tassa me saṅgho tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:238_6": "tāsaṁ agghena samodhānaparivāsaṁ adāsi,",
  "tika-vin05t32:238_7": "sohaṁ parivasāmi,",
  "tika-vin05t32:238_8": "vediyāmahaṁ, bhante,",
  "tika-vin05t32:238_9": "vediyatīti maṁ saṅgho dhāretū”ti –",
  "tika-vin05t32:239_0": "Evaṁ ārocetabbaṁ.",
  "tika-vin05t32:240_0": "Parivutthaparivāsassa mānattaṁ dentena –",
  "tika-vin05t32:241_0": "“Ahaṁ, bhante,",
  "tika-vin05t32:241_1": "sambahulā saṅghādisesā āpattiyo āpajjiṁ sambahulā āpattiyo ekāhappaṭicchannāyo…pe…",
  "tika-vin05t32:241_2": "sambahulā āpattiyo dasāhappaṭicchannāyo,",
  "tika-vin05t32:241_3": "sohaṁ saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:241_4": "tāsaṁ agghena samodhānaparivāsaṁ yāciṁ,",
  "tika-vin05t32:241_5": "tassa me saṅgho tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:241_6": "tāsaṁ agghena samodhānaparivāsaṁ adāsi, sohaṁ, bhante,",
  "tika-vin05t32:241_7": "parivutthaparivāso saṅghaṁ tāsaṁ āpattīnaṁ chārattaṁ mānattaṁ yācāmī”ti –",
  "tika-vin05t32:242_0": "Tikkhattuṁ yācāpetvā –",
  "tika-vin05t32:243_0": "“Suṇātu me, bhante, saṅgho,",
  "tika-vin05t32:243_1": "ayaṁ itthannāmo bhikkhu sambahulā saṅghādisesā āpattiyo āpajji sambahulā āpattiyo ekāhappaṭicchannāyo…pe…",
  "tika-vin05t32:243_2": "sambahulā āpattiyo dasāhappaṭicchannāyo,",
  "tika-vin05t32:243_3": "so saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:243_4": "tāsaṁ agghena samodhānaparivāsaṁ yāci,",
  "tika-vin05t32:243_5": "saṅgho itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:243_6": "tāsaṁ agghena samodhānaparivāsaṁ adāsi,",
  "tika-vin05t32:243_7": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yācati,",
  "tika-vin05t32:243_8": "yadi saṅghassa pattakallaṁ,",
  "tika-vin05t32:243_9": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ dadeyya,",
  "tika-vin05t32:243_10": "esā ñatti.",
  "tika-vin05t32:244_0": "“Suṇātu me, bhante, saṅgho,",
  "tika-vin05t32:244_1": "ayaṁ itthannāmo bhikkhu sambahulā saṅghādisesā āpattiyo āpajji sambahulā āpattiyo ekāhappaṭicchannāyo…pe…",
  "tika-vin05t32:244_2": "sambahulā āpattiyo dasāhappaṭicchannāyo,",
  "tika-vin05t32:244_3": "so saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:244_4": "tāsaṁ agghena samodhānaparivāsaṁ yāci,",
  "tika-vin05t32:244_5": "saṅgho itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:244_6": "tāsaṁ agghena samodhānaparivāsaṁ adāsi,",
  "tika-vin05t32:244_7": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yācati,",
  "tika-vin05t32:244_8": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ deti,",
  "tika-vin05t32:244_9": "yassāyasmato khamati itthannāmassa bhikkhuno tāsaṁ āpattīnaṁ chārattaṁ mānattassa dānaṁ,",
  "tika-vin05t32:244_10": "so tuṇhassa.",
  "tika-vin05t32:244_11": "Yassa nakkhamati,",
  "tika-vin05t32:244_12": "so bhāseyya.",
  "tika-vin05t32:245_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:246_0": "“Dinnaṁ saṅghena itthannāmassa bhikkhuno tāsaṁ āpattīnaṁ chārattaṁ mānattaṁ,",
  "tika-vin05t32:246_1": "khamati saṅghassa,",
  "tika-vin05t32:246_2": "tasmā tuṇhī,",
  "tika-vin05t32:246_3": "evametaṁ dhārayāmī”ti –",
  "tika-vin05t32:247_0": "Evaṁ kammavācā kātabbā.",
  "tika-vin05t32:248_0": "Kammavācāpariyosāne ca mānattasamādānādi sabbaṁ vuttanayameva. Ārocentena pana –",
  "tika-vin05t32:249_0": "“Ahaṁ, bhante,",
  "tika-vin05t32:249_1": "sambahulā saṅghādisesā āpattiyo āpajjiṁ sambahulā āpattiyo ekāhappaṭicchannāyo…pe…",
  "tika-vin05t32:249_2": "sambahulā āpattiyo dasāhappaṭicchannāyo,",
  "tika-vin05t32:249_3": "sohaṁ saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:249_4": "tāsaṁ agghena samodhānaparivāsaṁ yāciṁ,",
  "tika-vin05t32:249_5": "tassa me saṅgho tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:249_6": "tāsaṁ agghena samodhānaparivāsaṁ adāsi,",
  "tika-vin05t32:249_7": "sohaṁ parivutthaparivāso saṅghaṁ tāsaṁ āpattīnaṁ chārattaṁ mānattaṁ yāciṁ,",
  "tika-vin05t32:249_8": "tassa me saṅgho tāsaṁ āpattīnaṁ chārattaṁ mānattaṁ adāsi,",
  "tika-vin05t32:249_9": "sohaṁ mānattaṁ carāmi,",
  "tika-vin05t32:249_10": "vediyāmahaṁ, bhante,",
  "tika-vin05t32:249_11": "vediyatīti maṁ saṅgho dhāretū”ti ārocetabbaṁ.",
  "tika-vin05t32:250_0": "Ciṇṇamānatto abbhetabbo. Abbhentena ca –",
  "tika-vin05t32:251_0": "“Ahaṁ, bhante,",
  "tika-vin05t32:251_1": "sambahulā saṅghādisesā āpattiyo āpajjiṁ sambahulā āpattiyo ekāhappaṭicchannāyo…pe…",
  "tika-vin05t32:251_2": "sambahulā āpattiyo dasāhappaṭicchannāyo,",
  "tika-vin05t32:251_3": "sohaṁ saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:251_4": "tāsaṁ agghena samodhānaparivāsaṁ yāciṁ,",
  "tika-vin05t32:251_5": "tassa me saṅgho tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:251_6": "tāsaṁ agghena samodhānaparivāsaṁ adāsi,",
  "tika-vin05t32:251_7": "sohaṁ parivutthaparivāso saṅghaṁ tāsaṁ āpattīnaṁ chārattaṁ mānattaṁ yāciṁ,",
  "tika-vin05t32:251_8": "tassa me saṅgho tāsaṁ āpattīnaṁ chārattaṁ mānattaṁ adāsi, sohaṁ, bhante,",
  "tika-vin05t32:251_9": "ciṇṇamānatto saṅghaṁ abbhānaṁ yācāmī”ti –",
  "tika-vin05t32:252_0": "Tikkhattuṁ yācāpetvā –",
  "tika-vin05t32:253_0": "“Suṇātu me, bhante, saṅgho,",
  "tika-vin05t32:253_1": "ayaṁ itthannāmo bhikkhu sambahulā saṅghādisesā āpattiyo āpajji sambahulā āpattiyo ekāhappaṭicchannāyo…pe…",
  "tika-vin05t32:253_2": "sambahulā āpattiyo dasāhappaṭicchannāyo,",
  "tika-vin05t32:253_3": "so saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:253_4": "tāsaṁ agghena samodhānaparivāsaṁ yāci,",
  "tika-vin05t32:253_5": "saṅgho itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:253_6": "tāsaṁ agghena samodhānaparivāsaṁ adāsi,",
  "tika-vin05t32:253_7": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yāci,",
  "tika-vin05t32:253_8": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ adāsi,",
  "tika-vin05t32:253_9": "so ciṇṇamānatto saṅghaṁ abbhānaṁ yācati,",
  "tika-vin05t32:253_10": "yadi saṅghassa pattakallaṁ,",
  "tika-vin05t32:253_11": "saṅgho itthannāmaṁ bhikkhuṁ abbheyya,",
  "tika-vin05t32:253_12": "esā ñatti.",
  "tika-vin05t32:254_0": "“Suṇātu me, bhante, saṅgho,",
  "tika-vin05t32:254_1": "ayaṁ itthannāmo bhikkhu sambahulā saṅghādisesā āpattiyo āpajji sambahulā āpattiyo ekāhappaṭicchannāyo…pe…",
  "tika-vin05t32:254_2": "sambahulā āpattiyo dasāhappaṭicchannāyo,",
  "tika-vin05t32:254_3": "so saṅghaṁ tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:254_4": "tāsaṁ agghena samodhānaparivāsaṁ yāci,",
  "tika-vin05t32:254_5": "saṅgho itthannāmassa bhikkhuno tāsaṁ āpattīnaṁ yā āpattiyo dasāhappaṭicchannāyo,",
  "tika-vin05t32:254_6": "tāsaṁ agghena samodhānaparivāsaṁ adāsi,",
  "tika-vin05t32:254_7": "so parivutthaparivāso saṅghaṁ tāsaṁ āpattīnaṁ chārattaṁ mānattaṁ yāci,",
  "tika-vin05t32:254_8": "saṅgho itthannāmassa bhikkhuno tāsaṁ āpattīnaṁ chārattaṁ mānattaṁ adāsi,",
  "tika-vin05t32:254_9": "so ciṇṇamānatto saṅghaṁ abbhānaṁ yācati,",
  "tika-vin05t32:254_10": "saṅgho itthannāmaṁ bhikkhuṁ abbheti,",
  "tika-vin05t32:254_11": "yassāyasmato khamati itthannāmassa bhikkhuno abbhānaṁ,",
  "tika-vin05t32:254_12": "so tuṇhassa.",
  "tika-vin05t32:254_13": "Yassa nakkhamati,",
  "tika-vin05t32:254_14": "so bhāseyya.",
  "tika-vin05t32:255_0": "“Dutiyampi etamatthaṁ vadāmi…pe… tatiyampi etamatthaṁ vadāmi…pe….",
  "tika-vin05t32:256_0": "“Abbhito saṅghena itthannāmo bhikkhu, khamati saṅghassa, tasmā tuṇhī, evametaṁ dhārayāmī”ti –",
  "tika-vin05t32:257_0": "Evaṁ kammavācaṁ katvā abbhetabbo.",
  "tika-vin05t32:258_0": "Agghasamodhānaparivāsakathā niṭṭhitā.",
  "tika-vin05t32:259_0": "245.Missakasamodhāno nāma – yo nānāvatthukā āpattiyo ekato katvā dīyati. Tatrāyaṁ nayo –",
  "tika-vin05t32:260_0": "“Ahaṁ, bhante,",
  "tika-vin05t32:260_1": "sambahulā saṅghādisesā āpattiyo āpajjiṁ ekaṁ sukkavissaṭṭhiṁ,",
  "tika-vin05t32:260_2": "ekaṁ kāyasaṁsaggaṁ,",
  "tika-vin05t32:260_3": "ekaṁ duṭṭhullavācaṁ,",
  "tika-vin05t32:260_4": "ekaṁ attakāmaṁ,",
  "tika-vin05t32:260_5": "ekaṁ sañcarittaṁ,",
  "tika-vin05t32:260_6": "ekaṁ kuṭikāraṁ,",
  "tika-vin05t32:260_7": "ekaṁ vihārakāraṁ,",
  "tika-vin05t32:260_8": "ekaṁ duṭṭhadosaṁ,",
  "tika-vin05t32:260_9": "ekaṁ aññabhāgiyaṁ,",
  "tika-vin05t32:260_10": "ekaṁ saṅghabhedakaṁ,",
  "tika-vin05t32:260_11": "ekaṁ saṅghabhedānuvattakaṁ,",
  "tika-vin05t32:260_12": "ekaṁ dubbacaṁ,",
  "tika-vin05t32:260_13": "ekaṁ kuladūsakaṁ, sohaṁ, bhante,",
  "tika-vin05t32:260_14": "saṅghaṁ tāsaṁ āpattīnaṁ samodhānaparivāsaṁ yācāmī”ti –",
  "tika-vin05t32:261_0": "Tikkhattuṁ yācāpetvā tadanurūpāya kammavācāya parivāso dātabbo.",
  "tika-vin05t32:262_0": "Ettha ca “saṅghādisesā āpattiyo āpajji nānāvatthukāyo”tipi “saṅghādisesā āpattiyo āpajji”itipi evaṁ pubbe",
  "tika-vin05t32:262_1": "vuttanayena vatthuvasenapi gottavasenapi nāmavasenapi āpattivasenapi yojetvā kammaṁ kātuṁ vaṭṭatiyeva,",
  "tika-vin05t32:262_2": "tasmā na idha visuṁ kammavācaṁ yojetvā dassayissāma pubbe sabbāpattisādhāraṇaṁ katvā yojetvā dassitāya",
  "tika-vin05t32:262_3": "eva kammavācāya nānāvatthukāhipi āpattīhi vuṭṭhānasambhavato sāyevettha kammavācā alanti.",
  "tika-vin05t32:263_0": "Missakasamodhānaparivāsakathā niṭṭhitā.",
  "tika-vin05t32:264_0": "246.",
  "tika-vin05t32:264_1": "Sace koci bhikkhu parivasanto vibbhamati,",
  "tika-vin05t32:264_2": "sāmaṇero vā hoti,",
  "tika-vin05t32:264_3": "vibbhamantassa sāmaṇerassa ca parivāso na ruhati.",
  "tika-vin05t32:264_4": "So ce puna upasampajjati,",
  "tika-vin05t32:264_5": "tassa tadeva purimaṁ parivāsadānaṁ,",
  "tika-vin05t32:264_6": "yo parivāso dinno, sudinno,",
  "tika-vin05t32:264_7": "yo parivuttho,",
  "tika-vin05t32:264_8": "suparivuttho,",
  "tika-vin05t32:264_9": "avaseso parivasitabbo.",
  "tika-vin05t32:264_10": "Sacepi mānattāraho mānattaṁ caranto abbhānāraho vā vibbhamati,",
  "tika-vin05t32:264_11": "sāmaṇero vā hoti,",
  "tika-vin05t32:264_12": "so ce puna upasampajjati,",
  "tika-vin05t32:264_13": "tassa tadeva purimaṁ parivāsadānaṁ,",
  "tika-vin05t32:264_14": "yo parivāso dinno, sudinno,",
  "tika-vin05t32:264_15": "yo parivuttho,",
  "tika-vin05t32:264_16": "suparivuttho,",
  "tika-vin05t32:264_17": "yaṁ mānattaṁ dinnaṁ, sudinnaṁ,",
  "tika-vin05t32:264_18": "yaṁ mānattaṁ ciṇṇaṁ,",
  "tika-vin05t32:264_19": "taṁ suciṇṇaṁ,",
  "tika-vin05t32:264_20": "so bhikkhu abbhetabbo.",
  "tika-vin05t32:265_0": "Sace koci bhikkhu parivasanto ummattako hoti khittacitto vedanāṭṭo,",
  "tika-vin05t32:265_1": "ummattakassa khittacittassa vedanāṭṭassa ca parivāso na ruhati.",
  "tika-vin05t32:265_2": "So ce puna anummattako hoti akhittacitto avedanāṭṭo,",
  "tika-vin05t32:265_3": "tadeva purimaṁ parivāsadānaṁ,",
  "tika-vin05t32:265_4": "yo parivāso dinno, sudinno,",
  "tika-vin05t32:265_5": "yo parivuttho,",
  "tika-vin05t32:265_6": "suparivuttho,",
  "tika-vin05t32:265_7": "avaseso parivasitabbo.",
  "tika-vin05t32:265_8": "Mānattārahādīsupi eseva nayo.",
  "tika-vin05t32:266_0": "Sace koci parivasanto ukkhittako hoti,",
  "tika-vin05t32:266_1": "ukkhittakassa parivāso na ruhati.",
  "tika-vin05t32:266_2": "Sace puna osārīyati,",
  "tika-vin05t32:266_3": "tassa tadeva purimaṁ parivāsadānaṁ,",
  "tika-vin05t32:266_4": "yo parivāso dinno, sudinno,",
  "tika-vin05t32:266_5": "yo parivuttho,",
  "tika-vin05t32:266_6": "suparivuttho,",
  "tika-vin05t32:266_7": "avaseso parivasitabbo.",
  "tika-vin05t32:266_8": "Mānattārahādīsupi eseva nayo.",
  "tika-vin05t32:267_0": "Sace kassaci bhikkhuno itthiliṅgaṁ pātubhavati,",
  "tika-vin05t32:267_1": "tassa sāyeva upajjhā,",
  "tika-vin05t32:267_2": "sāyeva upasampadā,",
  "tika-vin05t32:267_3": "puna upajjhā na gahetabbā,",
  "tika-vin05t32:267_4": "upasampadā ca na kātabbā,",
  "tika-vin05t32:267_5": "bhikkhuupasampadato pabhuti yāva vassagaṇanā,",
  "tika-vin05t32:267_6": "sāyeva vassagaṇanā,",
  "tika-vin05t32:267_7": "na ito paṭṭhāya vassagaṇanā kātabbā.",
  "tika-vin05t32:267_8": "Appatirūpaṁ dānissā bhikkhūnaṁ majjhe vasituṁ,",
  "tika-vin05t32:267_9": "tasmā bhikkhunupassayaṁ gantvā bhikkhunīhi saddhiṁ vasitabbaṁ.",
  "tika-vin05t32:267_10": "Yā desanāgāminiyo vā vuṭṭhānagāminiyo vā āpattiyo bhikkhūnaṁ bhikkhunīhi sādhāraṇā,",
  "tika-vin05t32:267_11": "tāsaṁ bhikkhunīhi kātabbaṁ,",
  "tika-vin05t32:267_12": "vinayakammameva bhikkhunīnaṁ santike kātabbaṁ.",
  "tika-vin05t32:267_13": "Yā pana bhikkhūnaṁ bhikkhunīhi asādhāraṇā sukkavissaṭṭhiādikā āpattiyo,",
  "tika-vin05t32:267_14": "tāhi āpattīhi anāpatti,",
  "tika-vin05t32:267_15": "liṅge parivatte tā āpattiyo vuṭṭhitāva honti,",
  "tika-vin05t32:267_16": "puna pakatiliṅge uppannepi tāhi āpattīhi tassa anāpattiyeva.",
  "tika-vin05t32:267_17": "Bhikkhuniyā purisaliṅge pātubhūtepi eseva nayo.",
  "tika-vin05t32:267_18": "Vuttañcetaṁ –",
  "tika-vin05t32:268_0": "“Tena kho pana samayena aññatarassa bhikkhuno itthiliṅgaṁ pātubhūtaṁ hoti.",
  "tika-vin05t32:268_1": "Bhagavato etamatthaṁ ārocesuṁ.",
  "tika-vin05t32:268_2": "Anujānāmi bhikkhave taṁyeva upajjhaṁ,",
  "tika-vin05t32:268_3": "taṁyeva upasampadaṁ,",
  "tika-vin05t32:268_4": "tāniyeva vassāni bhikkhunīhi saṅgamituṁ,",
  "tika-vin05t32:268_5": "yā āpattiyo bhikkhūnaṁ bhikkhunīhi sādhāraṇā,",
  "tika-vin05t32:268_6": "tā āpattiyo bhikkhunīnaṁ santike vuṭṭhātuṁ.",
  "tika-vin05t32:268_7": "Yā āpattiyo bhikkhūnaṁ bhikkhunīhi asādhāraṇā,",
  "tika-vin05t32:268_8": "tāhi āpattīhi anāpatti.",
  "tika-vin05t32:269_0": "“Tena kho pana samayena aññatarissā bhikkhuniyā purisaliṅgaṁ pātubhūtaṁ hoti.",
  "tika-vin05t32:269_1": "Bhagavato etamatthaṁ ārocesuṁ.",
  "tika-vin05t32:269_2": "Anujānāmi bhikkhave taṁyeva upajjhaṁ,",
  "tika-vin05t32:269_3": "taṁyeva upasampadaṁ,",
  "tika-vin05t32:269_4": "tāniyeva vassāni bhikkhūhi saṅgamituṁ,",
  "tika-vin05t32:269_5": "yā āpattiyo bhikkhunīnaṁ bhikkhūhi sādhāraṇā,",
  "tika-vin05t32:269_6": "tā āpattiyo bhikkhūnaṁ santike vuṭṭhātuṁ.",
  "tika-vin05t32:269_7": "Yā āpattiyo bhikkhunīnaṁ bhikkhūhi asādhāraṇā,",
  "tika-vin05t32:269_8": "tāhi āpattīhi anāpattī”ti.",
  "tika-vin05t32:270_0": "247.Ayaṁ panettha pāḷimuttakavinicchayo –",
  "tika-vin05t32:270_1": "imesu dvīsu liṅgesu purisaliṅgaṁ uttamaṁ,",
  "tika-vin05t32:270_2": "itthiliṅgaṁ hīnaṁ,",
  "tika-vin05t32:270_3": "tasmā purisaliṅgaṁ balavaakusalena antaradhāyati,",
  "tika-vin05t32:270_4": "itthiliṅgaṁ dubbalakusalena patiṭṭhāti.",
  "tika-vin05t32:270_5": "Itthiliṅgaṁ pana antaradhāyantaṁ dubbalaakusalena antaradhāyati,",
  "tika-vin05t32:270_6": "purisaliṅgaṁ balavakusalena patiṭṭhāti.",
  "tika-vin05t32:270_7": "Evaṁ ubhayampi akusalena antaradhāyati,",
  "tika-vin05t32:270_8": "kusalena paṭilabbhati.",
  "tika-vin05t32:271_0": "Tattha sace dvinnaṁ bhikkhūnaṁ ekato sajjhāyaṁ vā dhammasākacchaṁ vā katvā ekāgāre nipajjitvā niddaṁ okkantānaṁ ekassa itthiliṅgaṁ pātubhavati,",
  "tika-vin05t32:271_1": "ubhinnampi sahaseyyāpatti hoti.",
  "tika-vin05t32:271_2": "So ce paṭibujjhitvā attano vippakāraṁ disvā dukkhī dummano rattibhāgeyeva itarassa āroceyya,",
  "tika-vin05t32:271_3": "tena samassāsetabbo “hotu mā cintayittha,",
  "tika-vin05t32:271_4": "vaṭṭasseveso doso,",
  "tika-vin05t32:271_5": "sammāsambuddhena dvāraṁ dinnaṁ,",
  "tika-vin05t32:271_6": "bhikkhu vā hotu bhikkhunī vā,",
  "tika-vin05t32:271_7": "anāvaṭo dhammo,",
  "tika-vin05t32:271_8": "avārito saggamaggo”ti.",
  "tika-vin05t32:271_9": "Samassāsetvā evaṁ vattabbaṁ “tumhehi bhikkhunupassayaṁ gantuṁ vaṭṭati,",
  "tika-vin05t32:271_10": "atthi pana te kāci sandiṭṭhā bhikkhuniyo”ti.",
  "tika-vin05t32:271_11": "Sacassā honti tādisā bhikkhuniyo,",
  "tika-vin05t32:271_12": "“atthī”ti,",
  "tika-vin05t32:271_13": "no ce honti,",
  "tika-vin05t32:271_14": "“natthī”ti vatvā so bhikkhu vattabbo “mama saṅgahaṁ karotha,",
  "tika-vin05t32:271_15": "idāni maṁ paṭhamaṁ bhikkhunupassayaṁ nethā”ti.",
  "tika-vin05t32:271_16": "Tena bhikkhunā taṁ gahetvā tassā vā sandiṭṭhānaṁ attano vā sandiṭṭhānaṁ bhikkhunīnaṁ santikaṁ gantabbaṁ.",
  "tika-vin05t32:271_17": "Gacchantena ca na ekakena gantabbaṁ,",
  "tika-vin05t32:271_18": "catūhi pañcahi bhikkhūhi saddhiṁ jotikañca kattaradaṇḍakañca gahetvā saṁvidahanaṁ parimocetvā “mayaṁ asukaṁ nāma ṭhānaṁ gacchāmā”ti gantabbaṁ.",
  "tika-vin05t32:271_19": "Sace bahigāme dūre vihāro hoti,",
  "tika-vin05t32:271_20": "antarāmagge gāmantaranadīpārarattivippavāsagaṇaohīyanāpattīhi anāpatti.",
  "tika-vin05t32:271_21": "Bhikkhunupassayaṁ gantvā tā bhikkhuniyo vattabbā “asukaṁ nāma bhikkhuṁ jānāthā”ti? “Āma, ayyā”ti.",
  "tika-vin05t32:271_22": "Tassa itthiliṅgaṁ pātubhūtaṁ,",
  "tika-vin05t32:271_23": "saṅgahaṁ dānissā karothāti.",
  "tika-vin05t32:271_24": "Tā ce “sādhu ayyā,",
  "tika-vin05t32:271_25": "idāni mayampi sajjhāyissāma,",
  "tika-vin05t32:271_26": "dhammaṁ sossāma,",
  "tika-vin05t32:271_27": "gacchatha tumhe”ti vatvā saṅgahaṁ karonti,",
  "tika-vin05t32:271_28": "ārādhikā ca honti saṅgāhikā lajjiniyo,",
  "tika-vin05t32:271_29": "tā kopetvā aññattha na gantabbaṁ.",
  "tika-vin05t32:271_30": "Gacchati ce,",
  "tika-vin05t32:271_31": "gāmantaranadīpārarattivippavāsagaṇaohīyanāpattīhi na muccati.",
  "tika-vin05t32:272_0": "Sace pana lajjiniyo honti,",
  "tika-vin05t32:272_1": "na saṅgāhikāyo,",
  "tika-vin05t32:272_2": "aññattha gantuṁ labbhati.",
  "tika-vin05t32:272_3": "Sacepi alajjiniyo honti,",
  "tika-vin05t32:272_4": "saṅgahaṁ pana karonti,",
  "tika-vin05t32:272_5": "tāpi pariccajitvā aññattha gantuṁ labbhati.",
  "tika-vin05t32:272_6": "Sace lajjiniyo ca saṅgāhikā ca,",
  "tika-vin05t32:272_7": "ñātikā na honti,",
  "tika-vin05t32:272_8": "āsannagāme pana aññā ñātikā honti paṭijagganikā,",
  "tika-vin05t32:272_9": "tāsampi santikaṁ gantuṁ vaṭṭatīti vadanti.",
  "tika-vin05t32:272_10": "Gantvā sace bhikkhubhāvepi nissayapaṭipanno,",
  "tika-vin05t32:272_11": "patirūpāya bhikkhuniyā santike nissayo gahetabbo,",
  "tika-vin05t32:272_12": "mātikā vā vinayo vā uggahito suggahito,",
  "tika-vin05t32:272_13": "puna uggaṇhanakāraṇaṁ natthi.",
  "tika-vin05t32:272_14": "Sace bhikkhubhāvepi parisāvacaro,",
  "tika-vin05t32:272_15": "tassa santikeyeva upasampannā sūpasampannā,",
  "tika-vin05t32:272_16": "aññassa santike nissayo gahetabbo.",
  "tika-vin05t32:272_17": "Pubbe taṁ nissāya vasantehipi aññassa santike nissayo gahetabbo.",
  "tika-vin05t32:272_18": "Paripuṇṇavassasāmaṇerenapi aññassa santike upajjhā gahetabbā.",
  "tika-vin05t32:273_0": "Yaṁ panassa bhikkhubhāve adhiṭṭhitaṁ ticīvarañca patto ca,",
  "tika-vin05t32:273_1": "taṁ adhiṭṭhānaṁ vijahati,",
  "tika-vin05t32:273_2": "puna adhiṭṭhātabbaṁ.",
  "tika-vin05t32:273_3": "Saṅkaccikā ca udakasāṭikā ca gahetabbā.",
  "tika-vin05t32:273_4": "Yaṁ atirekacīvaraṁ vā atirekapatto vā vinayakammaṁ katvā ṭhapito hoti,",
  "tika-vin05t32:273_5": "tampi sabbaṁ vinayakammaṁ vijahati,",
  "tika-vin05t32:273_6": "puna kātabbaṁ.",
  "tika-vin05t32:273_7": "Paṭiggahitatelamadhuphāṇitādīnipi paṭiggahaṇaṁ vijahanti.",
  "tika-vin05t32:273_8": "Sace paṭiggahaṇato sattame divase liṅgaṁ parivattati,",
  "tika-vin05t32:273_9": "puna paṭiggahetvā sattāhaṁ vaṭṭati.",
  "tika-vin05t32:273_10": "Yaṁ pana bhikkhukāle aññassa bhikkhuno santakaṁ paṭiggahitaṁ,",
  "tika-vin05t32:273_11": "taṁ paṭiggahaṇaṁ na vijahati.",
  "tika-vin05t32:273_12": "Yampi ubhinnaṁ sādhāraṇaṁ avibhajitvā ṭhapitaṁ,",
  "tika-vin05t32:273_13": "taṁ pakatatto rakkhati.",
  "tika-vin05t32:273_14": "Yaṁ pana vibhattaṁ etasseva santakaṁ,",
  "tika-vin05t32:273_15": "taṁ paṭiggahaṇaṁ vijahati.",
  "tika-vin05t32:273_16": "Vuttañcetaṁ parivāre –",
  "tika-vin05t32:274_0": "“Telaṁ madhu phāṇitañcāpi sappiṁ, sāmaṁ gahetvā nikkhipeyya;",
  "tika-vin05t32:275_0": "Avītivatte sattāhe, sati paccaye paribhuñjantassa āpatti;",
  "tika-vin05t32:276_0": "Pañhā mesā kusalehi cintitā”ti. ;",
  "tika-vin05t32:277_0": "Idañhi liṅgaparivattanaṁ sandhāya vuttaṁ.",
  "tika-vin05t32:277_1": "Paṭiggahaṇaṁ nāma liṅgaparivattanena,",
  "tika-vin05t32:277_2": "kālakiriyāya,",
  "tika-vin05t32:277_3": "sikkhāpaccakkhānena,",
  "tika-vin05t32:277_4": "hīnāyāvattanena,",
  "tika-vin05t32:277_5": "anupasampannassa dānena,",
  "tika-vin05t32:277_6": "anapekkhavissajjanena,",
  "tika-vin05t32:277_7": "acchinditvā gahaṇena ca vijahati.",
  "tika-vin05t32:277_8": "Tasmā sacepi harītakakhaṇḍampi paṭiggahetvā ṭhapitamatthi,",
  "tika-vin05t32:277_9": "sabbamassa paṭiggahaṇaṁ vijahati.",
  "tika-vin05t32:277_10": "Bhikkhuvihāre pana yaṁ kiñcissā santakaṁ paṭiggahetvā vā appaṭiggahetvā vā ṭhapitaṁ,",
  "tika-vin05t32:277_11": "sabbassa sāva issarā,",
  "tika-vin05t32:277_12": "āharāpetvā gahetabbaṁ.",
  "tika-vin05t32:277_13": "Yaṁ panettha thāvaraṁ tassā santakaṁ senāsanaṁ vā uparopakā vā,",
  "tika-vin05t32:277_14": "te yassicchati,",
  "tika-vin05t32:277_15": "tassa dātabbā.",
  "tika-vin05t32:277_16": "Terasasu sammutīsu yā bhikkhukāle laddhā sammuti,",
  "tika-vin05t32:277_17": "sabbā paṭippassambhati,",
  "tika-vin05t32:277_18": "purimikāya senāsanaggāho paṭippassambhati.",
  "tika-vin05t32:277_19": "Sace pacchimikāya senāsane gahite liṅgaṁ parivattati,",
  "tika-vin05t32:277_20": "bhikkhusaṅgho cassā uppannalābhaṁ dātukāmo hoti,",
  "tika-vin05t32:277_21": "apaloketvā dātabbo.",
  "tika-vin05t32:278_0": "Sace bhikkhunīhi sādhāraṇāya paṭicchannāya āpattiyā parivasantassa liṅgaṁ parivattati,",
  "tika-vin05t32:278_1": "puna pakkhamānattameva dātabbaṁ.",
  "tika-vin05t32:278_2": "Sace mānattaṁ carantassa parivattati,",
  "tika-vin05t32:278_3": "puna pakkhamānattameva dātabbaṁ.",
  "tika-vin05t32:278_4": "Sace ciṇṇamānattassa parivattati,",
  "tika-vin05t32:278_5": "bhikkhunīhi abbhānakammaṁ kātabbaṁ.",
  "tika-vin05t32:278_6": "Sace akusalavipāke parikkhīṇe pakkhamānattakāle punadeva liṅgaṁ parivattati,",
  "tika-vin05t32:278_7": "chārattaṁ mānattameva dātabbaṁ.",
  "tika-vin05t32:278_8": "Sace ciṇṇe pakkhamānatte parivattati,",
  "tika-vin05t32:278_9": "bhikkhūhi abbhānakammaṁ kātabbanti.",
  "tika-vin05t32:279_0": "Bhikkhuniyā liṅgaparivattanepi vuttanayeneva sabbo vinicchayo veditabbo.",
  "tika-vin05t32:279_1": "Ayaṁ pana viseso –",
  "tika-vin05t32:279_2": "sace bhikkhunikāle āpannā sañcarittāpatti paṭicchannā hoti,",
  "tika-vin05t32:279_3": "parivāsadānaṁ natthi,",
  "tika-vin05t32:279_4": "chārattaṁ mānattameva dātabbaṁ.",
  "tika-vin05t32:279_5": "Sace pakkhamānattaṁ carantiyā liṅgaṁ parivattati,",
  "tika-vin05t32:279_6": "na tenattho,",
  "tika-vin05t32:279_7": "chārattaṁ mānattameva dātabbaṁ.",
  "tika-vin05t32:279_8": "Sace ciṇṇamānattāya parivattati,",
  "tika-vin05t32:279_9": "puna mānattaṁ adatvā bhikkhūhi abbhetabbo.",
  "tika-vin05t32:279_10": "Atha bhikkhūhi mānatte adinne puna liṅgaṁ parivattati,",
  "tika-vin05t32:279_11": "bhikkhunīhi pakkhamānattameva dātabbaṁ.",
  "tika-vin05t32:279_12": "Atha chārattaṁ mānattaṁ carantassa puna parivattati,",
  "tika-vin05t32:279_13": "pakkhamānattameva dātabbaṁ.",
  "tika-vin05t32:279_14": "Ciṇṇamānattassa pana liṅgaparivatte jāte bhikkhunīhi abbhānakammaṁ kātabbaṁ.",
  "tika-vin05t32:279_15": "Puna parivatte ca liṅge bhikkhunibhāve ṭhitāyapi yā āpattiyo pubbe paṭippassaddhā,",
  "tika-vin05t32:279_16": "tā suppaṭippassaddhā evāti.",
  "tika-vin05t32:280_0": "248.",
  "tika-vin05t32:280_1": "Ito paraṁ pārivāsikādīnaṁ vattaṁ dassayissāma –",
  "tika-vin05t32:280_2": "pārivāsikena bhikkhunā upajjhāyena hutvā na upasampādetabbaṁ,",
  "tika-vin05t32:280_3": "vattaṁ nikkhipitvā pana upasampādetuṁ vaṭṭati.",
  "tika-vin05t32:280_4": "Ācariyena hutvāpi kammavācā na sāvetabbā,",
  "tika-vin05t32:280_5": "aññasmiṁ asati vattaṁ nikkhipitvā sāvetuṁ vaṭṭati.",
  "tika-vin05t32:280_6": "Āgantukānaṁ nissayo na dātabbo.",
  "tika-vin05t32:280_7": "Yehipi pakatiyāva nissayo gahito,",
  "tika-vin05t32:280_8": "te vattabbā “ahaṁ vinayakammaṁ karomi,",
  "tika-vin05t32:280_9": "asukattherassa nāma santike nissayaṁ gaṇhatha,",
  "tika-vin05t32:280_10": "mayhaṁ vattaṁ mā karotha,",
  "tika-vin05t32:280_11": "mā maṁ gāmappavesanaṁ āpucchathā”ti.",
  "tika-vin05t32:280_12": "Sace evaṁ vuttepi karontiyeva,",
  "tika-vin05t32:280_13": "vāritakālato paṭṭhāya karontesupi anāpatti.",
  "tika-vin05t32:280_14": "Añño sāmaṇeropi na gahetabbo,",
  "tika-vin05t32:280_15": "upajjhaṁ datvā gahitasāmaṇeropi vattabbo “ahaṁ vinayakammaṁ karomi,",
  "tika-vin05t32:280_16": "mayhaṁ vattaṁ mā karotha,",
  "tika-vin05t32:280_17": "mā maṁ gāmappavesanaṁ āpucchathā”ti.",
  "tika-vin05t32:280_18": "Sace evaṁ vuttepi karontiyeva,",
  "tika-vin05t32:280_19": "vāritakālato paṭṭhāya karontesupi anāpatti.",
  "tika-vin05t32:280_20": "Na bhikkhunovādakasammuti sāditabbā,",
  "tika-vin05t32:280_21": "sammatenapi bhikkhuniyo na ovaditabbā,",
  "tika-vin05t32:280_22": "tasmā bhikkhusaṅghassa vattabbaṁ “bhante,",
  "tika-vin05t32:280_23": "ahaṁ vinayakammaṁ karomi,",
  "tika-vin05t32:280_24": "bhikkhunovādakaṁ jānāthā”ti.",
  "tika-vin05t32:280_25": "Paṭibalassa vā bhikkhussa bhāro kātabbo.",
  "tika-vin05t32:280_26": "Āgatā bhikkhuniyo “saṅghassa santikaṁ gacchatha,",
  "tika-vin05t32:280_27": "saṅgho vo ovādadāyakaṁ jānissatī”ti vā “ahaṁ vinayakammaṁ karomi,",
  "tika-vin05t32:280_28": "asukabhikkhussa nāma santikaṁ gacchatha,",
  "tika-vin05t32:280_29": "so vo ovādaṁ dassatī”ti vā vattabbā.",
  "tika-vin05t32:281_0": "Yāya āpattiyā saṅghena parivāso dinno hoti,",
  "tika-vin05t32:281_1": "sā āpatti na āpajjitabbā,",
  "tika-vin05t32:281_2": "aññā vā tādisikā tato vā pāpiṭṭhatarā,",
  "tika-vin05t32:281_3": "kammaṁ na garahitabbaṁ,",
  "tika-vin05t32:281_4": "kammikā na garahitabbā,",
  "tika-vin05t32:281_5": "na pakatattassa bhikkhuno uposatho ṭhapetabbo,",
  "tika-vin05t32:281_6": "na pavāraṇā ṭhapetabbā,",
  "tika-vin05t32:281_7": "palibodhatthāya vā pakkosanatthāya vā savacanīyaṁ na kātabbaṁ.",
  "tika-vin05t32:281_8": "Palibodhatthāya hi karonto “ahaṁ āyasmantaṁ imasmiṁ vatthusmiṁ savacanīyaṁ karomi,",
  "tika-vin05t32:281_9": "imamhā āvāsā parampi mā pakkama,",
  "tika-vin05t32:281_10": "yāva na taṁ adhikaraṇaṁ vūpasantaṁ hotī”ti evaṁ karoti,",
  "tika-vin05t32:281_11": "pakkosanatthāya karonto “ahaṁ taṁ savacanīyaṁ karomi,",
  "tika-vin05t32:281_12": "ehi mayā saddhiṁ vinayadharānaṁ sammukhībhāvaṁ gacchāhī”ti evaṁ karoti,",
  "tika-vin05t32:281_13": "tadubhayampi na kātabbaṁ.",
  "tika-vin05t32:281_14": "Vihāre jeṭṭhakaṭṭhānaṁ na kātabbaṁ,",
  "tika-vin05t32:281_15": "pātimokkhuddesakena vā dhammajjhesakena vā na bhavitabbaṁ,",
  "tika-vin05t32:281_16": "napi terasasu sammutīsu ekasammutivasenapi issariyakammaṁ kātabbaṁ,",
  "tika-vin05t32:281_17": "“karotu me āyasmā okāsaṁ,",
  "tika-vin05t32:281_18": "ahaṁ taṁ vattukāmo”ti evaṁ pakatattassa okāso na kāretabbo,",
  "tika-vin05t32:281_19": "vatthunā vā āpattiyā vā na codetabbo,",
  "tika-vin05t32:281_20": "“ayaṁ te doso”ti na sāretabbo,",
  "tika-vin05t32:281_21": "bhikkhūhi aññamaññaṁ yojetvā kalaho na kāretabbo,",
  "tika-vin05t32:281_22": "saṅghattherena hutvā pakatattassa bhikkhuno purato na gantabbaṁ na nisīditabbaṁ,",
  "tika-vin05t32:281_23": "dvādasahatthaṁ upacāraṁ muñcitvā ekakeneva gantabbañceva nisīditabbañca,",
  "tika-vin05t32:281_24": "yo hoti saṅghassa āsanapariyanto seyyāpariyanto vihārapariyanto,",
  "tika-vin05t32:281_25": "so tassa dātabbo.",
  "tika-vin05t32:282_0": "Tattha āsanapariyanto nāma bhattaggādīsu saṅghanavakāsanaṁ,",
  "tika-vin05t32:282_1": "svassa dātabbo,",
  "tika-vin05t32:282_2": "tattha nisīditabbaṁ.",
  "tika-vin05t32:282_3": "Seyyāpariyanto nāma seyyānaṁ pariyanto sabbalāmakaṁ mañcapīṭhaṁ.",
  "tika-vin05t32:282_4": "Ayañhi vassaggena attano pattaṭṭhāne seyyaṁ gahetuṁ na labhati,",
  "tika-vin05t32:282_5": "sabbabhikkhūhi vicinitvā gahitāvasesā maṅgulagūthabharitā vettalatādivinaddhā lāmakaseyyāvassa dātabbā.",
  "tika-vin05t32:282_6": "Yathā ca seyyā,",
  "tika-vin05t32:282_7": "evaṁ vasanaāvāsopi vassaggena attano pattaṭṭhāne tassa na vaṭṭati,",
  "tika-vin05t32:282_8": "sabbabhikkhūhi vicinitvā gahitāvasesā pana rajohatabhūmi jatukamūsikabharitā paṇṇasālā assa dātabbā.",
  "tika-vin05t32:282_9": "Sace pakatattā sabbe rukkhamūlikā abbhokāsikā ca honti,",
  "tika-vin05t32:282_10": "channaṁ na upenti,",
  "tika-vin05t32:282_11": "sabbepi etehi vissaṭṭhāvāsā nāma honti,",
  "tika-vin05t32:282_12": "tesu yaṁ icchati,",
  "tika-vin05t32:282_13": "taṁ labhati.",
  "tika-vin05t32:283_0": "Vassūpanāyikadivase paccayaṁ ekapasse ṭhatvā vassaggena gaṇhituṁ labhati,",
  "tika-vin05t32:283_1": "senāsanaṁ na labhati,",
  "tika-vin05t32:283_2": "nibaddhavassāvāsikaṁ senāsanaṁ gaṇhitu kāmena vattaṁ nikkhipitvā gahetabbaṁ.",
  "tika-vin05t32:283_3": "Ñātipavāritaṭṭhāne “ettake bhikkhū gahetvā āgacchathā”ti nimantitena “bhante,",
  "tika-vin05t32:283_4": "asukaṁ nāma kulaṁ bhikkhū nimantesi, etha,",
  "tika-vin05t32:283_5": "tattha gacchāmā”ti evaṁ saṁvidhāya bhikkhūnaṁ puresamaṇena vā pacchāsamaṇena vā hutvā kulāni na upasaṅkamitabbāni, “bhante,",
  "tika-vin05t32:283_6": "asukasmiṁ nāma gāme manussā bhikkhūnaṁ āgamanaṁ icchanti,",
  "tika-vin05t32:283_7": "sādhu vatassa,",
  "tika-vin05t32:283_8": "sace tesaṁ saṅgahaṁ kareyyāthā”ti evaṁ panassa vinayapariyāyena kathetuṁ vaṭṭati.",
  "tika-vin05t32:283_9": "Āgatāgatānaṁ ārocetuṁ harāyamānena āraññikadhutaṅgaṁ na samādātabbaṁ.",
  "tika-vin05t32:283_10": "Yenapi pakatiyā samādinnaṁ,",
  "tika-vin05t32:283_11": "tena dutiyaṁ bhikkhuṁ gahetvā araññe aruṇaṁ uṭṭhāpetabbaṁ,",
  "tika-vin05t32:283_12": "na ekakena vatthabbaṁ.",
  "tika-vin05t32:283_13": "Tathā bhattaggādīsu āsanapariyante nisajjāya harāyamānena piṇḍapātikadhutaṅgampi na samādātabbaṁ.",
  "tika-vin05t32:283_14": "Yo pana pakatiyāva piṇḍapātiko,",
  "tika-vin05t32:283_15": "tassa paṭisedho natthi,",
  "tika-vin05t32:283_16": "na ca tappaccayā piṇḍapāto nīharāpetabbo “mā maṁ jāniṁsū”ti.",
  "tika-vin05t32:283_17": "Nīhaṭabhatto hutvā vihāreyeva nisīditvā bhuñjanto “rattiyo gaṇayissāmi,",
  "tika-vin05t32:283_18": "gacchato me bhikkhuṁ disvā anārocentassa ratticchedo siyā”ti iminā kāraṇena piṇḍapāto na nīharāpetabbo,",
  "tika-vin05t32:283_19": "“mā maṁ ekabhikkhupi jānātū”ti ca iminā ajjhāsayena vihāre sāmaṇerehi pacāpetvā bhuñjitumpi na labhati,",
  "tika-vin05t32:283_20": "gāmaṁ piṇḍāya pavisitabbameva.",
  "tika-vin05t32:283_21": "Gilānassa pana navakammaācariyupajjhāyakiccādipasutassa vā vihāreyeva acchituṁ vaṭṭati.",
  "tika-vin05t32:284_0": "Sacepi gāme anekasatā bhikkhū vicaranti,",
  "tika-vin05t32:284_1": "na sakkā hoti ārocetuṁ,",
  "tika-vin05t32:284_2": "gāmakāvāsaṁ gantvā sabhāgaṭṭhāne vasituṁ vaṭṭati.",
  "tika-vin05t32:284_3": "Yasmā “pārivāsikena,",
  "tika-vin05t32:284_4": "bhikkhave,",
  "tika-vin05t32:284_5": "bhikkhunā āgantukena ārocetabbaṁ,",
  "tika-vin05t32:284_6": "āgantukassa ārocetabbaṁ,",
  "tika-vin05t32:284_7": "uposathe ārocetabbaṁ,",
  "tika-vin05t32:284_8": "pavāraṇāya ārocetabbaṁ,",
  "tika-vin05t32:284_9": "sace gilāno hoti,",
  "tika-vin05t32:284_10": "dūtenapi ārocetabba”nti vuttaṁ,",
  "tika-vin05t32:284_11": "tasmā kañci vihāraṁ gatena āgantukena tattha bhikkhūnaṁ ārocetabbaṁ.",
  "tika-vin05t32:284_12": "Sace sabbe ekaṭṭhāne ṭhite passati,",
  "tika-vin05t32:284_13": "ekaṭṭhāne ṭhiteneva ārocetabbaṁ.",
  "tika-vin05t32:284_14": "Atha rukkhamūlādīsu visuṁ ṭhitā honti,",
  "tika-vin05t32:284_15": "tattha tattha gantvā ārocetabbaṁ,",
  "tika-vin05t32:284_16": "sañcicca anārocentassa ratticchedo ca hoti,",
  "tika-vin05t32:284_17": "vattabhede ca dukkaṭaṁ.",
  "tika-vin05t32:284_18": "Atha vicinanto ekacce na passati,",
  "tika-vin05t32:284_19": "ratticchedova hoti,",
  "tika-vin05t32:284_20": "na vattabhede dukkaṭaṁ.",
  "tika-vin05t32:285_0": "Āgantukassapi attano vasanavihāraṁ āgatassa ekassa vā bahūnaṁ vā vuttanayeneva ārocetabbaṁ,",
  "tika-vin05t32:285_1": "ratticchedavattabhedāpi cettha vuttanayeneva veditabbā.",
  "tika-vin05t32:285_2": "Sace āgantukā muhuttaṁ vissamitvā vā avissamitvā eva vā vihāramajjhena gacchanti,",
  "tika-vin05t32:285_3": "tesampi ārocetabbaṁ.",
  "tika-vin05t32:285_4": "Sace tassa ajānantasseva gacchanti,",
  "tika-vin05t32:285_5": "ayañca gatakāle jānāti,",
  "tika-vin05t32:285_6": "gantvā ārocetabbaṁ,",
  "tika-vin05t32:285_7": "sampāpuṇituṁ vā sāvetuṁ vā asakkontassa ratticchedova hoti,",
  "tika-vin05t32:285_8": "na vattabhede dukkaṭaṁ.",
  "tika-vin05t32:285_9": "Yepi antovihāraṁ appavisitvā upacārasīmaṁ okkamitvā gacchanti,",
  "tika-vin05t32:285_10": "ayañca nesaṁ chattasaddaṁ vā ukkāsitasaddaṁ vā khipitasaddaṁ vā sutvā āgantukabhāvaṁ jānāti,",
  "tika-vin05t32:285_11": "gantvā ārocetabbaṁ,",
  "tika-vin05t32:285_12": "gatakāle jānantenapi anubandhitvā ārocetabbameva,",
  "tika-vin05t32:285_13": "sampāpuṇituṁ asakkontassa ratticchedova hoti,",
  "tika-vin05t32:285_14": "na vattabhede dukkaṭaṁ.",
  "tika-vin05t32:285_15": "Yopi rattiṁ āgantvā rattiṁyeva gacchati,",
  "tika-vin05t32:285_16": "sopissa ratticchedaṁ karoti,",
  "tika-vin05t32:285_17": "aññātattā pana vattabhede dukkaṭaṁ natthi.",
  "tika-vin05t32:285_18": "Sace ajānitvāva abbhānaṁ karoti,",
  "tika-vin05t32:285_19": "akatameva hotīti kurundiyaṁ vuttaṁ,",
  "tika-vin05t32:285_20": "tasmā adhikā rattiyo gahetvā kātabbaṁ.",
  "tika-vin05t32:285_21": "Ayaṁ apaṇṇakapaṭipadā.",
  "tika-vin05t32:286_0": "Nadīādīsu nāvāya gacchantampi paratīre ṭhitampi ākāse gacchantampi pabbatatalaaraññādīsu dūre ṭhitampi",
  "tika-vin05t32:286_1": "bhikkhuṁ disvā sace “bhikkhū”ti vavatthānaṁ atthi,",
  "tika-vin05t32:286_2": "nāvādīhi gantvā vā mahāsaddaṁ katvā vā vegena anubandhitvā vā ārocetabbaṁ,",
  "tika-vin05t32:286_3": "anārocentassa ratticchedo ceva vattabhede dukkaṭañca.",
  "tika-vin05t32:286_4": "Sace vāyamantopi sampāpuṇituṁ vā sāvetuṁ vā na sakkoti,",
  "tika-vin05t32:286_5": "ratticchedova hoti,",
  "tika-vin05t32:286_6": "na vattabhede dukkaṭaṁ.",
  "tika-vin05t32:286_7": "Saṅghasenābhayatthero pana visayāvisayena katheti “visaye kira anārocentassa ratticchedo ceva vattabhede dukkaṭañca hoti,",
  "tika-vin05t32:286_8": "avisaye pana ubhayampi natthī”ti.",
  "tika-vin05t32:286_9": "Karavīkatissatthero “samaṇo ayanti vavatthānameva pamāṇaṁ.",
  "tika-vin05t32:286_10": "Sacepi avisayo hoti,",
  "tika-vin05t32:286_11": "vattabhede dukkaṭameva natthi,",
  "tika-vin05t32:286_12": "ratticchedo pana hotiyevā”ti āha.",
  "tika-vin05t32:287_0": "Uposathadivase “uposathaṁ sampāpuṇissāmā”ti āgantukā bhikkhū āgacchanti,",
  "tika-vin05t32:287_1": "iddhiyā gacchantāpi uposathabhāvaṁ ñatvā otaritvā uposathaṁ karonti,",
  "tika-vin05t32:287_2": "tasmā āgantukasodhanatthaṁ uposathadivasepi ārocetabbaṁ.",
  "tika-vin05t32:287_3": "Pavāraṇāyapi eseva nayo.",
  "tika-vin05t32:287_4": "Gantuṁ asamatthena gilānena bhikkhuṁ pesetvā ārocāpetabbaṁ,",
  "tika-vin05t32:287_5": "anupasampannaṁ pesetuṁ na vaṭṭati.",
  "tika-vin05t32:288_0": "Na pārivāsikena bhikkhunā sabhikkhukā āvāsā vā anāvāsā vā abhikkhuko nānāsaṁvāsakehi vā sabhikkhuko āvāso",
  "tika-vin05t32:288_1": "vā anāvāso vā gantabbo aññatra pakatattena aññatra antarāyā.",
  "tika-vin05t32:288_2": "Yattha hi ekopi bhikkhu natthi,",
  "tika-vin05t32:288_3": "tattha na vasitabbaṁ.",
  "tika-vin05t32:288_4": "Na hi tattha vuttharattiyo gaṇanūpikā honti.",
  "tika-vin05t32:288_5": "Dasavidhe antarāye pana sacepi rattiyo gaṇanūpikā na honti,",
  "tika-vin05t32:288_6": "antarāyato parimuccanatthāya gantabbameva.",
  "tika-vin05t32:288_7": "Tena vuttaṁ “aññatra antarāyā”ti.",
  "tika-vin05t32:288_8": "Nānāsaṁvāsakehi saddhiṁ vinayakammaṁ kātuṁ na vaṭṭati,",
  "tika-vin05t32:288_9": "tesaṁ anārocanepi ratticchedo natthi,",
  "tika-vin05t32:288_10": "abhikkhukāvāsasadisameva hoti.",
  "tika-vin05t32:288_11": "Tena vuttaṁ “nānāsaṁvāsakehi vā sabhikkhuko”ti.",
  "tika-vin05t32:289_0": "Na pārivāsikena bhikkhunā pakatattena bhikkhunā saddhiṁ ekacchanne āvāse vā anāvāse vā vatthabbaṁ.",
  "tika-vin05t32:289_1": "Tattha āvāso nāma vasanatthāya katasenāsanaṁ.",
  "tika-vin05t32:289_2": "Anāvāso nāma cetiyagharaṁ bodhigharaṁ sammuñjanīaṭṭako dāruaṭṭako pānīyamāḷo vaccakuṭi dvārakoṭṭhakoti evamādi.",
  "tika-vin05t32:289_3": "“Etesu yattha katthaci ekacchanne chadanato udakapatanaṭṭhānaparicchinne okāse ukkhittakova vasituṁ na labhati,",
  "tika-vin05t32:289_4": "pārivāsiko pana antoāvāseyeva na labhatī”ti mahāpaccariyaṁ vuttaṁ.",
  "tika-vin05t32:289_5": "Mahāaṭṭhakathāyaṁ avisesena “udakapātena vārita”nti vuttaṁ.",
  "tika-vin05t32:289_6": "Kurundiyaṁ pana “etesu ettakesu pañcavaṇṇacchadanabaddhaṭṭhānesu pārivāsikassa ca ukkhittakassa ca pakatattena saddhiṁ udakapātena vārita”nti vuttaṁ.",
  "tika-vin05t32:289_7": "Tasmā nānūpacārepi ekacchanne na vaṭṭati.",
  "tika-vin05t32:289_8": "Sace panettha tadahupasampannepi pakatatte paṭhamaṁ pavisitvā nipannepi saṭṭhivassikopi pārivāsiko pacchā pavisitvā jānanto nipajjati,",
  "tika-vin05t32:289_9": "ratticchedo ceva vattabhede dukkaṭañca,",
  "tika-vin05t32:289_10": "ajānantassa ratticchedova,",
  "tika-vin05t32:289_11": "na vattabhede dukkaṭaṁ.",
  "tika-vin05t32:289_12": "Sace pana tasmiṁ nisinne pacchā pakatatto pavisitvā nipajjati,",
  "tika-vin05t32:289_13": "pārivāsiko ca jānāti,",
  "tika-vin05t32:289_14": "ratticchedo ceva vattabhede dukkaṭañca.",
  "tika-vin05t32:289_15": "No ce jānāti,",
  "tika-vin05t32:289_16": "ratticchedova,",
  "tika-vin05t32:289_17": "na vattabhede dukkaṭaṁ.",
  "tika-vin05t32:290_0": "Pārivāsikena bhikkhunā pakatattaṁ bhikkhuṁ tadahupasampannampi disvā āsanā vuṭṭhātabbaṁ,",
  "tika-vin05t32:290_1": "vuṭṭhāya ca “ahaṁ iminā sukhanisinno vuṭṭhāpito”ti parammukhenapi na gantabbaṁ,",
  "tika-vin05t32:290_2": "“idaṁ ācariya āsanaṁ,",
  "tika-vin05t32:290_3": "ettha nisīdathā”ti evaṁ pakatatto bhikkhu āsanena nimantetabboyeva.",
  "tika-vin05t32:290_4": "Navakena pana “mahātheraṁ obaddhaṁ karomī”ti pārivāsikattherassa santikaṁ na gantabbaṁ.",
  "tika-vin05t32:290_5": "Pārivāsikena pakatattena bhikkhunā saddhiṁ na ekāsane nisīditabbaṁ,",
  "tika-vin05t32:290_6": "na nīce āsane nisinne ucce āsane nisīditabbaṁ,",
  "tika-vin05t32:290_7": "na chamāyaṁ nisinne āsane nisīditabbaṁ,",
  "tika-vin05t32:290_8": "dvādasahatthaṁ pana upacāraṁ muñcitvā nisīdituṁ vaṭṭati.",
  "tika-vin05t32:290_9": "Pārivāsikena bhikkhunā pakatattena saddhiṁ na ekacaṅkame caṅkamitabbaṁ,",
  "tika-vin05t32:290_10": "na nīce caṅkame caṅkamante ucce caṅkame caṅkamitabbaṁ,",
  "tika-vin05t32:290_11": "na chamāyaṁ caṅkamante caṅkame caṅkamitabbaṁ.",
  "tika-vin05t32:290_12": "Ettha pana akataparicchedāya bhūmiyā caṅkamante paricchedaṁ katvā vālukaṁ ākiritvā ālambanaṁ yojetvā katacaṅkame nīcepi na caṅkamitabbaṁ,",
  "tika-vin05t32:290_13": "ko pana vādo iṭṭhakacayena sampanne vedikāparikkhitte.",
  "tika-vin05t32:290_14": "Sace pana pākāraparikkhitto hoti,",
  "tika-vin05t32:290_15": "dvārakoṭṭhakayutto pabbatantaravanantaragumbantaresu vā suppaṭicchanno,",
  "tika-vin05t32:290_16": "tādise caṅkame caṅkamituṁ vaṭṭati,",
  "tika-vin05t32:290_17": "appaṭicchannepi upacāraṁ muñcitvā vaṭṭati.",
  "tika-vin05t32:291_0": "Pārivāsikena bhikkhunā pārivāsikavuḍḍhatarena bhikkhunā saddhiṁ mūlāyapaṭikassanārahena mānattārahena",
  "tika-vin05t32:291_1": "mānattacārikena abbhānārahena bhikkhunā saddhiṁ na ekacchanne āvāse vā anāvāse vā vatthabbaṁ.",
  "tika-vin05t32:291_2": "Ettha pana sace vuḍḍhatare pārivāsike paṭhamaṁ nipanne itaro jānanto pacchā nipajjati,",
  "tika-vin05t32:291_3": "ratticchedo cassa hoti,",
  "tika-vin05t32:291_4": "vattabhede ca dukkaṭaṁ.",
  "tika-vin05t32:291_5": "Vuḍḍhatarassa pana ratticchedova,",
  "tika-vin05t32:291_6": "na vattabhede dukkaṭaṁ.",
  "tika-vin05t32:291_7": "Ajānitvā nipajjati,",
  "tika-vin05t32:291_8": "dvinnampi vattabhedo natthi,",
  "tika-vin05t32:291_9": "ratticchedo pana hoti.",
  "tika-vin05t32:291_10": "Atha navakapārivāsike paṭhamaṁ nipanne vuḍḍhataro pacchā nipajjati,",
  "tika-vin05t32:291_11": "navako ca jānāti,",
  "tika-vin05t32:291_12": "ratti cassa chijjati,",
  "tika-vin05t32:291_13": "vattabhede ca dukkaṭaṁ hoti.",
  "tika-vin05t32:291_14": "Vuḍḍhatarassa ratticchedova,",
  "tika-vin05t32:291_15": "na vattabhedo.",
  "tika-vin05t32:291_16": "No ce jānāti,",
  "tika-vin05t32:291_17": "dvinnampi vattabhedo natthi,",
  "tika-vin05t32:291_18": "ratticchedo pana hoti.",
  "tika-vin05t32:291_19": "Sace apacchāpurimaṁ nipajjanti,",
  "tika-vin05t32:291_20": "vuḍḍhatarassa ratticchedova,",
  "tika-vin05t32:291_21": "itarassa vattabhedopīti kurundiyaṁ vuttaṁ.",
  "tika-vin05t32:292_0": "Dve pārivāsikā samavassā,",
  "tika-vin05t32:292_1": "eko paṭhamaṁ nipanno,",
  "tika-vin05t32:292_2": "eko jānantova pacchā nipajjati,",
  "tika-vin05t32:292_3": "ratti cassa chijjati,",
  "tika-vin05t32:292_4": "vattabhede ca dukkaṭaṁ.",
  "tika-vin05t32:292_5": "Paṭhamaṁ nipannassa ratticchedova,",
  "tika-vin05t32:292_6": "na vattabhedo.",
  "tika-vin05t32:292_7": "Sace pacchā nipajjantopi na jānāti,",
  "tika-vin05t32:292_8": "dvinnampi vattabhedo natthi,",
  "tika-vin05t32:292_9": "ratticchedo pana hoti.",
  "tika-vin05t32:292_10": "Sace dvepi apacchāpurimaṁ nipajjanti,",
  "tika-vin05t32:292_11": "dvinnampi ratticchedoyeva,",
  "tika-vin05t32:292_12": "na vattabhedo.",
  "tika-vin05t32:292_13": "Sace hi dve pārivāsikā ekato vaseyyuṁ,",
  "tika-vin05t32:292_14": "te aññamaññassa ajjhācāraṁ ñatvā agāravā vā vippaṭisārino vā hutvā taṁ vā āpattiṁ āpajjeyyuṁ tato pāpiṭṭhataraṁ vā,",
  "tika-vin05t32:292_15": "vibbhameyyuṁ vā,",
  "tika-vin05t32:292_16": "tasmā nesaṁ sahaseyyā sabbapakārena paṭikkhittā.",
  "tika-vin05t32:292_17": "Mūlāyapaṭikassanārahādayo cettha pārivāsikānaṁ pakatattaṭṭhāne ṭhitāti veditabbā.",
  "tika-vin05t32:292_18": "Tasmā pārivāsikena bhikkhunā mūlāyapaṭikassanārahena mānattārahena mānattacārikena abbhānārahena bhikkhunā saddhiṁ na ekāsane nisīditabbaṁ,",
  "tika-vin05t32:292_19": "na nīce āsane nisinne ucce āsane nisīditabbaṁ,",
  "tika-vin05t32:292_20": "na chamāya nisinne āsane nisīditabbaṁ,",
  "tika-vin05t32:292_21": "na ekacaṅkame caṅkamitabbaṁ,",
  "tika-vin05t32:292_22": "na nīce caṅkame caṅkamante ucce caṅkame caṅkamitabbaṁ,",
  "tika-vin05t32:292_23": "na chamāya caṅkamante caṅkame caṅkamitabbaṁ.",
  "tika-vin05t32:293_0": "“Na,",
  "tika-vin05t32:293_1": "bhikkhave,",
  "tika-vin05t32:293_2": "pārivāsikena bhikkhunā sāditabbaṁ pakatattānaṁ bhikkhūnaṁ abhivādanaṁ paccuṭṭhānaṁ añjalikammaṁ sāmīcikammaṁ",
  "tika-vin05t32:293_3": "āsanābhihāro seyyābhihāro pādodakaṁ pādapīṭhaṁ pādakathalikaṁ pattacīvarapaṭiggahaṇaṁ nahāne piṭṭhiparikammaṁ,",
  "tika-vin05t32:293_4": "yo sādiyeyya,",
  "tika-vin05t32:293_5": "āpatti dukkaṭassā”ti vacanato pakatattānaṁ bhikkhūnaṁ ṭhapetvā navakataraṁ pārivāsikaṁ avasesānaṁ antamaso",
  "tika-vin05t32:293_6": "mūlāyapaṭikassanārahādīnampi abhivādanādiṁ sādiyantassa dukkaṭaṁ,",
  "tika-vin05t32:293_7": "saddhivihārikānampi sādiyantassa dukkaṭameva.",
  "tika-vin05t32:293_8": "Tasmā te vattabbā “ahaṁ vinayakammaṁ karomi,",
  "tika-vin05t32:293_9": "mayhaṁ vattaṁ mā karotha,",
  "tika-vin05t32:293_10": "mā maṁ gāmappavesanaṁ āpucchathā”ti.",
  "tika-vin05t32:293_11": "Sace saddhāpabbajitā kulaputtā “tumhe, bhante,",
  "tika-vin05t32:293_12": "tumhākaṁ vinayakammaṁ karothā”ti vatvā vattaṁ karonti,",
  "tika-vin05t32:293_13": "gāmappavesanampi āpucchantiyeva,",
  "tika-vin05t32:293_14": "vāritakālato paṭṭhāya anāpatti.",
  "tika-vin05t32:294_0": "“Anujānāmi,",
  "tika-vin05t32:294_1": "bhikkhave,",
  "tika-vin05t32:294_2": "pārivāsikānaṁ bhikkhūnaṁ mithū yathāvuḍḍhaṁ abhivādanaṁ paccuṭṭhānaṁ añjalikammaṁ sāmīcikammaṁ āsanābhihāraṁ",
  "tika-vin05t32:294_3": "seyyābhihāraṁ pādodakaṁ pādapīṭhaṁ pādakathalikaṁ pattacīvarapaṭiggahaṇaṁ nahāne piṭṭhiparikamma”nti",
  "tika-vin05t32:294_4": "vacanato pana pārivāsikānaṁ bhikkhūnaṁ aññamaññaṁ yo yo vuḍḍho,",
  "tika-vin05t32:294_5": "tena tena navakatarassa abhivādanādiṁ sādituṁ vaṭṭati.",
  "tika-vin05t32:295_0": "“Anujānāmi,",
  "tika-vin05t32:295_1": "bhikkhave,",
  "tika-vin05t32:295_2": "pārivāsikānaṁ bhikkhūnaṁ pañca yathāvuḍḍhaṁ uposathaṁ pavāraṇaṁ vassikasāṭikaṁ oṇojanaṁ bhatta”nti vacanato",
  "tika-vin05t32:295_3": "imāni uposathādīni pañca pakatattehipi saddhiṁ vuḍḍhapaṭipāṭiyā kātuṁ vaṭṭati,",
  "tika-vin05t32:295_4": "tasmā pātimokkhe uddissamāne hatthapāse nisīdituṁ vaṭṭati.",
  "tika-vin05t32:295_5": "Mahāpaccariyaṁ pana “pāḷiyā anisīditvā pāḷiṁ vihāya hatthapāsaṁ amuñcantena nisīditabba”nti vuttaṁ.",
  "tika-vin05t32:295_6": "Pārisuddhiuposathe kariyamāne saṅghanavakaṭṭhāne nisīditvā tattheva nisinnena attano pāḷiyā pārisuddhiuposatho kātabbo.",
  "tika-vin05t32:295_7": "Pavāraṇāyapi saṅghanavakaṭṭhāne nisīditvā tattheva nisinnena attano pāḷiyā pavāretabbaṁ.",
  "tika-vin05t32:295_8": "Saṅghena ghaṇṭiṁ paharitvā bhājiyamānaṁ vassikasāṭikampi attano pattaṭṭhāne gahetuṁ vaṭṭati.",
  "tika-vin05t32:296_0": "Oṇojananti vissajjanaṁ vuccati.",
  "tika-vin05t32:296_1": "Sace hi pārivāsikassa dve tīṇi uddesabhattādīni pāpuṇanti,",
  "tika-vin05t32:296_2": "aññā cassa puggalikabhattapaccāsā hoti,",
  "tika-vin05t32:296_3": "tāni paṭipāṭiyā gahetvā “bhante,",
  "tika-vin05t32:296_4": "heṭṭhā gāhetha,",
  "tika-vin05t32:296_5": "ajja mayhaṁ bhattapaccāsā atthi,",
  "tika-vin05t32:296_6": "sveva gaṇhissāmī”ti vatvā vissajjetabbāni.",
  "tika-vin05t32:296_7": "Evaṁ tāni punadivasesu gaṇhituṁ labhati.",
  "tika-vin05t32:296_8": "“Punadivase sabbapaṭhamaṁ tassa dātabba”nti kurundiyaṁ vuttaṁ.",
  "tika-vin05t32:296_9": "Yadi pana na gaṇhāti na vissajjeti,",
  "tika-vin05t32:296_10": "punadivase na labhati.",
  "tika-vin05t32:296_11": "Idaṁ oṇojanaṁ nāma pārivāsikasseva odissa anuññātaṁ. Kasmā?",
  "tika-vin05t32:296_12": "Tassa hi saṅghanavakaṭṭhāne nisinnassa bhattagge yāgukhajjakādīni pāpuṇanti vā na vā,",
  "tika-vin05t32:296_13": "tasmā “so bhikkhāhārena mā kilamitthā”ti idamassa saṅgahakaraṇatthāya odissa anuññātaṁ.",
  "tika-vin05t32:297_0": "Bhattanti āgatāgatehi vuḍḍhapaṭipāṭiyā gahetvā gantabbaṁ vihāre saṅghassa catussālabhattaṁ.",
  "tika-vin05t32:297_1": "Etaṁ yathāvuḍḍhaṁ labhati,",
  "tika-vin05t32:297_2": "pāḷiyā pana gantuṁ vā ṭhātuṁ vā na labhati,",
  "tika-vin05t32:297_3": "tasmā pāḷito osakkitvā hatthapāse ṭhitena hatthaṁ pasāretvā yathā seno nipatitvā gaṇhāti,",
  "tika-vin05t32:297_4": "evaṁ gaṇhitabbaṁ.",
  "tika-vin05t32:297_5": "Ārāmikasamaṇuddesehi āharāpetuṁ na labhati.",
  "tika-vin05t32:297_6": "Sace sayameva āharanti, vaṭṭati.",
  "tika-vin05t32:297_7": "Rañño mahāpeḷabhattepi eseva nayo.",
  "tika-vin05t32:297_8": "Catussālabhatte pana sace oṇojanaṁ kattukāmo hoti,",
  "tika-vin05t32:297_9": "attano atthāya ukkhitte piṇḍe “ajja me bhattaṁ atthi,",
  "tika-vin05t32:297_10": "sveva gaṇhissāmī”ti vattabbaṁ.",
  "tika-vin05t32:297_11": "“Punadivase dve piṇḍe labhatī”ti mahāpaccariyaṁ vuttaṁ.",
  "tika-vin05t32:297_12": "Uddesabhattādīnipi pāḷito osakkitvāva gahetabbāni,",
  "tika-vin05t32:297_13": "yattha pana nisīdāpetvā parivisanti,",
  "tika-vin05t32:297_14": "tattha sāmaṇerānaṁ jeṭṭhakena,",
  "tika-vin05t32:297_15": "bhikkhūnaṁ saṅghanavakena hutvā nisīditabbaṁ.",
  "tika-vin05t32:297_16": "Idaṁ pārivāsikavattaṁ.",
  "tika-vin05t32:298_0": "Mūlāyapaṭikassanārahānaṁ mānattārahānaṁ mānattacārikānaṁ abbhānārahānañca idameva vattanti veditabbaṁ.",
  "tika-vin05t32:298_1": "Mānattacārikassa vatte pana “devasikaṁ ārocetabba”nti viseso.",
  "tika-vin05t32:298_2": "Ratticchedesu ca “tayo kho, upāli,",
  "tika-vin05t32:298_3": "pārivāsikassa bhikkhuno ratticchedā,",
  "tika-vin05t32:298_4": "sahavāso vippavāso anārocanā”ti vacanato yvāyaṁ “pakatattena bhikkhunā saddhiṁ ekacchanne”tiādinā nayena vutto sahavāso,",
  "tika-vin05t32:298_5": "yo ca ekasseva vāso,",
  "tika-vin05t32:298_6": "yā cāyaṁ āgantukādīnaṁ anārocanā,",
  "tika-vin05t32:298_7": "etesu tīsu ekenapi kāraṇena pārivāsikassa bhikkhuno ratticchedo hoti.",
  "tika-vin05t32:299_0": "Mānattacārikassa pana “cattāro kho, upāli,",
  "tika-vin05t32:299_1": "mānattacārikassa bhikkhuno ratticchedā, sahavāso,",
  "tika-vin05t32:299_2": "vippavāso,",
  "tika-vin05t32:299_3": "anārocanā,",
  "tika-vin05t32:299_4": "ūne gaṇe caraṇa”nti vacanato imesu catūsu kāraṇesu ekenapi ratticchedo hoti.",
  "tika-vin05t32:299_5": "Gaṇoti cettha cattāro vā atirekā vā.",
  "tika-vin05t32:299_6": "Tasmā sacepi tīhi bhikkhūhi saddhiṁ vasati,",
  "tika-vin05t32:299_7": "ratticchedo hotiyeva.",
  "tika-vin05t32:300_0": "Iti pāḷimuttakavinayavinicchayasaṅgahe",
  "tika-vin05t32:301_0": "Garukāpattivuṭṭhānavinicchayakathā samattā."
}