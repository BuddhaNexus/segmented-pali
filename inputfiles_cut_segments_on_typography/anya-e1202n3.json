{
  "anya-e1202n3:0_0": "Dasathūpakathā",
  "anya-e1202n3:1_0": "10.",
  "anya-e1202n3:1_1": "Evaṁ patiṭṭhitesu pana thūpesu mahākassapatthero dhātūnaṁ antarāyaṁ disvā ajātasattuṁ upasaṅkamitvā mahārāja",
  "anya-e1202n3:1_2": "ekaṁ dhātunidhānaṁ kātuṁ vaṭṭatiti āha sādhu bhante nidhānakammaṁ tāva mama hotu,",
  "anya-e1202n3:1_3": "dhātuyo pana kathaṁ āharāpemiti.",
  "anya-e1202n3:1_4": "Na mahārāja dhātu āharaṇaṁ tuyhaṁ bhāro,",
  "anya-e1202n3:1_5": "amhākaṁ bhāroti.",
  "anya-e1202n3:1_6": "Sādhu bhante tumhe dhātuyo āharatha.",
  "anya-e1202n3:1_7": "Ahaṁ dhātunidhānaṁ karissāmīti.",
  "anya-e1202n3:1_8": "Thero tesaṁ tesaṁ rājakulānaṁ paricaraṇamattakameva ṭhapetvā sesedhātuyo āhari.",
  "anya-e1202n3:2_0": "Rāmagāme pana dhātuyo nāgā gaṇhiṁsu tāsaṁ antarāyo natthi,",
  "anya-e1202n3:2_1": "anāgate laṅkādīpe mahāvihāre mahācetiyamhi nidhiyissa nīti.",
  "anya-e1202n3:2_2": "Tā na āharittha,",
  "anya-e1202n3:2_3": "sesehi sattahi nagarehi āharitvā rājagahassa pācīna dakkhina disābhāge ṭhapetvā imasmiṁ ṭhāne yo pāsāṇo atthi,",
  "anya-e1202n3:2_4": "so antaradhāyatu,",
  "anya-e1202n3:2_5": "paṁsu suvisuddhā hotu,",
  "anya-e1202n3:2_6": "udakañca mā uṭṭhahatūti adhiṭṭhāsi.",
  "anya-e1202n3:3_0": "Rājā taṁ ṭhānaṁ khaṇāpetvā tato uddhaṭa paṁsunā iṭṭhikā kāretvā asīti mahāsāvakānaṁ thūpe kāreti idha",
  "anya-e1202n3:3_1": "rājā kiṁ kārehīti pucchantānampi mahāsāvakānaṁcetiyā nīti vadanti na koci dhātunidhānabhāvaṁ jānāti asītihatthagambhīre",
  "anya-e1202n3:3_2": "pana tasmiṁ padese jāte heṭṭhā lobhasattharaṁ sattharāpetvā tattha thūpārāme cetiya gharappamāṇaṁ tambalohamayaṁ",
  "anya-e1202n3:3_3": "gehaṁ kārāpetvā aṭṭhaṭṭha hari caṇdanādimaye karaṇḍe ca thūpe ca kārāpesi.",
  "anya-e1202n3:4_0": "Atha kho bhagavato dhātuyo haricaṇdana karaṇḍe pakkhipitvā taṁ haricaṇdanaṁ karaṇḍaṁ aññasmiṁ haricaṇdana",
  "anya-e1202n3:4_1": "karaṇḍe tampi aññasminti evaṁ aṭṭha haricaṇdana karaṇḍe ekato katvā eteneva upāyena aṭṭha karaṇḍe aṭṭhasu",
  "anya-e1202n3:4_2": "haricaṇdana thūpesu aṭṭha haricaṇdanathūpe aṭṭhasu lohitacaṇdana karaṇḍesu,",
  "anya-e1202n3:4_3": "aṭṭha lohitacaṇdanakaraṇḍe aṭṭhasu lohitacaṇdanathūpesu,",
  "anya-e1202n3:4_4": "aṭṭhalohita caṇdanathūpe aṭṭhasu dantakaraṇḍesu,",
  "anya-e1202n3:4_5": "aṭṭha dantakaraṇḍe aṭṭhasu dantathūpesu,",
  "anya-e1202n3:4_6": "aṭṭhadantathūpe aṭṭhasusabba ratanakaraṇḍesu,",
  "anya-e1202n3:4_7": "aṭṭha sabba ratanakaraṇḍe aṭṭhasu sabbaratanathūpesu,",
  "anya-e1202n3:4_8": "aṭṭha sabbaratana thūpe aṭṭhasu suvaṇṇakaraṇḍesu.",
  "anya-e1202n3:4_9": "Aṭṭhasuvaṇṇakaraṇḍe aṭṭhasu suvaṇṇathūpesu,",
  "anya-e1202n3:4_10": "aṭṭhasuvaṇṇathūpe aṭṭhasurajatakaraṇḍesu,",
  "anya-e1202n3:4_11": "aṭṭha rajatakaraṇḍe aṭṭhasu rajatathūpese aṭṭha rajatathūpe aṭṭhasu maṇikaraṇḍesu aṭṭhamaṇikareṇḍaaṭṭhasuvaṇṇathūpesu,",
  "anya-e1202n3:4_12": "aṭṭha maṇithūpe aṭṭhasu lohitaṅka karaṇḍesu,",
  "anya-e1202n3:4_13": "aṭṭhalohitaṅka karaṇḍe aṭṭhasu lohitaṅkathūpesu,",
  "anya-e1202n3:4_14": "aṭṭha lohitaṅkathūpe aṭṭhasu masāragallathūpesu,",
  "anya-e1202n3:4_15": "aṭṭha masāragallathūpe aṭṭhasu phalika karaṇḍesu,",
  "anya-e1202n3:4_16": "aṭṭha phaḷika karaṇḍe aṭṭhasu phaḷikathūpesu pakkhipi sabba uparimaṁ phaḷikacetiyaṁ thūpārāma cetiyappamāṇaṁ ahosi.",
  "anya-e1202n3:5_0": "Tassa uparisabbaratanamayaṁ gehaṁ kāresi tassa upari suvaṇṇamayaṁ,",
  "anya-e1202n3:5_1": "tassa upari rajatamayaṁ,",
  "anya-e1202n3:5_2": "tassa upari tambalohamayaṁ gehaṁ kāresi tattha sabbaratanamayaṁ vālukaṁ okiritvā jalaja thalaja pupphānaṁ",
  "anya-e1202n3:5_3": "sahassāni vippakiritvā addhacchaṭṭhāni jātakasatāni āsīti mahāthere suddhodana mahārājānaṁ mahāmāyādeviṁ",
  "anya-e1202n3:5_4": "satta sahajāte sabbānetāni suvaṇṇamayāneva kāresi pañcapañcasate suvaṇṇarajatamaye puṇṇaghaṭe ṭhapāpesi",
  "anya-e1202n3:5_5": "pañcasuvaṇṇadhajasate pañcasate suvaṇṇadīpake ca kārāpetvā sugaṇdhatelassa pūretvā tesu dukūlavaṭṭiyo ṭhapesi.",
  "anya-e1202n3:6_0": "Athāyasmā mahākassapo mālā mā milāyantu.",
  "anya-e1202n3:6_1": "Gaṇdhā mā vinassantu,",
  "anya-e1202n3:6_2": "dīpā mā vijjhāyantūti adhiṭṭhahitvā suvaṇṇapaṭṭaakkharāni chiṇdāpesi.",
  "anya-e1202n3:6_3": "Anāgate piyadāso nāma kumāro chattaṁ ussāpetvā asoko nāma dhammarājā bhavissati so imaṁ dhātuyo vitthārikā",
  "anya-e1202n3:6_4": "karissatīti rājā sabbapasādhanehi pūjetvā ādito paṭṭhāya dvāraṁ pidahanto nikkhami tambalohadvāraṁ pidahitvā",
  "anya-e1202n3:6_5": "āviñjana rajjuyaṁ kuñcikamuddikaṁ baṇdhi tattheva mahantaṁ maṇikkhaṇdhaṁ ṭhapesi anāgate daḷiddarājāno",
  "anya-e1202n3:6_6": "imaṁ maṇiṁ gahetvā dhātūnaṁ sakkāraṁ karontūti akkharāni chiṇdāpesī.",
  "anya-e1202n3:7_0": "Sakko devarājā vissakammaṁ āmantetvā’tāta,",
  "anya-e1202n3:7_1": "ajātasattunā dhātunidhānaṁ kataṁ.",
  "anya-e1202n3:7_2": "Ettha ārakkhaṁ ṭhapehi’ti pahiṇi so āgantvā vāḷasaṅghāṭayantaṁ yojesi.",
  "anya-e1202n3:7_3": "Kaṭṭharūpakāni tasmiṁ dhātugabbhe phaḷikavaṇṇa khagge gahetvā vātasadisena vegena anupariyāyantaṁ yojetvā",
  "anya-e1202n3:7_4": "ekāya eva āṇivā baṇdhitvā samantato giñjaka vasathākārena silāparikkhepaṁ katvā upari ekāya pidahitvā",
  "anya-e1202n3:7_5": "paṁsuṁ pakkhipitvā bhūmiṁ samaṁ katvā tassupari pāsāṇathūpaṁ patiṭṭhāpesi."
}