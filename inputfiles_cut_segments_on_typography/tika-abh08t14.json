{
  "tika-abh08t14:0_0": "15. Pannarasamo paricchedo",
  "tika-abh08t14:1_0": "Arūpāvacarasamādhibhāvanāniddesavaṇṇanā",
  "tika-abh08t14:2_0": "982-",
  "tika-abh08t14:2_1": "3.Rūpekho vijjamānasminti rūpakāye vijjamāne daṇḍādānādayo daṇḍaggahaṇādayo.",
  "tika-abh08t14:2_2": "Iti rūpe rūpakāye ādīnavaṁ disvā.",
  "tika-abh08t14:3_0": "984.Sūkarābhihatova sāti sūkaraṁ anubandhito sā sunakho viya.",
  "tika-abh08t14:4_0": "985.Vasīti yogī.",
  "tika-abh08t14:5_0": "988-",
  "tika-abh08t14:5_1": "990.Phuṭṭhokāsañca tena tanti tena cittena phuṭṭhaṁ tamokāsaṁ “ananto ākāso”iti ca manasā karonto eva ugghāṭeti.",
  "tika-abh08t14:5_2": "Iti vacanaṁ vuccate,",
  "tika-abh08t14:5_3": "ayamañño nayo,",
  "tika-abh08t14:5_4": "“ākāso” iti manasā karonto taṁ kasiṇaṁ na saṁvelleti.",
  "tika-abh08t14:6_0": "998. Rūpāvacarajjhānameva paccatthikaṁ rūpāvacarajjhānapaccatthikaṁ.",
  "tika-abh08t14:7_0": "1004.Ākāsaphuṭaviññāṇeti phuṭameva viññāṇaṁ phuṭaviññāṇaṁ, tasmiṁ ākāsārammaṇe phuṭaviññāṇe.",
  "tika-abh08t14:8_0": "1005- 6.",
  "tika-abh08t14:8_1": "Ayaṁ ākāso ananto iti evaṁ taṁ ākāsameva pharitvā pavattaṁ viññāṇaṁ viññāṇañca iti vacanaṁ vuccate.",
  "tika-abh08t14:8_2": "Viññāṇaṁ anantaṁ nāma na hoti,",
  "tika-abh08t14:8_3": "anantārammaṇattā “viññāṇaṁ ananta”nti vuccate,",
  "tika-abh08t14:8_4": "taṁ viññāṇaṁ manakkāravasena api anantaṁ paridīpitaṁ.",
  "tika-abh08t14:9_0": "1010. Paṭhamāruppaviññāṇassa abhāvo tassa eva paṭhamāruppassa suññato suññabhāvato.",
  "tika-abh08t14:10_0": "1013.Satitiṭṭhati bhiyyo balavā sati tiṭṭhati.",
  "tika-abh08t14:11_0": "1015. Abhāvake natthibhāve.",
  "tika-abh08t14:12_0": "1017-",
  "tika-abh08t14:12_1": "8.Dutiyāruppacakkhunāti cakkhunā dutiyāruppaṁ “natthi natthī”tiādinā ākārena parikammavasena manakkāre.",
  "tika-abh08t14:12_2": "Tassāpagamamattañca tassa paṭhamāruppassa apagamamattañca.",
  "tika-abh08t14:13_0": "1029.",
  "tika-abh08t14:13_1": "Yā nāma ayaṁ samāpatti abhāvamattampi gocaraṁ katvā ṭhassati,",
  "tika-abh08t14:13_2": "ayaṁ samāpatti vata ekantena aho santāti padissati.",
  "tika-abh08t14:14_0": "1033. Yāya saññāya nevasaññī, nāsaññī ca hoti, kevalaṁ ekantena atha kho sā saññā edisī na hoti.",
  "tika-abh08t14:15_0": "1035- 7.",
  "tika-abh08t14:15_1": "Paṭusaññāya kiccassa neva karaṇato ayaṁ samāpatti “nevasaññā”ti niddiṭṭhāti catutthaāruppato sambhavā",
  "tika-abh08t14:15_2": "pavattā tejodhātu sukhodake dahanakiccaṁ kātuṁ na sakkoti yathā,",
  "tika-abh08t14:15_3": "sā saṅkhāradhammānaṁ avasesattā.",
  "tika-abh08t14:16_0": "1040. Pāsādatalañca sāṭikā ca.",
  "tika-abh08t14:17_0": "1041.",
  "tika-abh08t14:17_1": "Yo pana bhikkhu imaṁ rūpārūpajjhānasamāpattividhānaṁ sārataraṁ jānāti,",
  "tika-abh08t14:17_2": "so rūpārūpajjhānasamāpattipurekkho sekkho bhavaṁ kāmabhavaṁ abhibhuyya abhibhavitvā rūpārūpaṁ yāti pāpuṇāti.",
  "tika-abh08t14:18_0": "Iti abhidhammāvatāraṭīkāya",
  "tika-abh08t14:19_0": "Arūpāvacarasamādhibhāvanāniddesavaṇṇanā niṭṭhitā.",
  "tika-abh08t14:20_0": "Pannarasamo paricchedo."
}