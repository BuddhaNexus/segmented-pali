{
  "anya-e0401n2:0_0": "3. Pakiṇṇakasaṅgahaanudīpanā",
  "anya-e0401n2:1_0": "129.",
  "anya-e0401n2:1_1": "Pakiṇṇakasaṅgahe.",
  "anya-e0401n2:1_2": "Ubhinnaṁ citta cetasikānaṁ.",
  "anya-e0401n2:1_3": "“Tepaññāsā”ti tepaññāsavidhā.",
  "anya-e0401n2:1_4": "“Bhāvo”ti vijjamānakiriyā.",
  "anya-e0401n2:1_5": "Yo lakkhaṇa rasādīsu lakkhaṇanti vuccati.",
  "anya-e0401n2:1_6": "Tenāha “dhammānaṁ”tiādiṁ.",
  "anya-e0401n2:1_7": "Pavattoti pāṭhasesa padaṁ.",
  "anya-e0401n2:1_8": "Etena ‘vedanā bhedena cittacetasikānaṁ saṅgaho’tiādīsupi vedanā bhedena pavatto cittacetasikānaṁ saṅgahotiādinā sambandhaṁ dasseti.",
  "anya-e0401n2:1_9": "“Vacanattho dassito”ti,",
  "anya-e0401n2:1_10": "kathaṁ dassitoti āha “vedanā bhedena cittacetasikānaṁ saṅgaho”tiādi.",
  "anya-e0401n2:1_11": "“Tesaṁ dāni yathārahaṁ”ti ettha “tesaṁ”ti cittacetasikānaṁ,",
  "anya-e0401n2:1_12": "saṅgaho nāmāti sambandho.",
  "anya-e0401n2:1_13": "Etena ayaṁ saṅgaho citta cetasikānaṁ eva saṅgahoti siddhaṁ hoti.",
  "anya-e0401n2:1_14": "Vedanā hetuto. La.",
  "anya-e0401n2:1_15": "Lambaṇavatthuto saṅgaho nāmāti sambandho.",
  "anya-e0401n2:1_16": "Etena upari vedanā saṅgahotiādīsu vedanāto saṅgaho vedanā saṅgaho. La.",
  "anya-e0401n2:1_17": "Vatthuto saṅgaho vatthu saṅgahoti siddhaṁ hoti,",
  "anya-e0401n2:1_18": "vedanātotiādīsu ca vedanā bhedatotiādi atthato siddhaṁ hoti.",
  "anya-e0401n2:1_19": "Evaṁ channaṁ pakiṇṇakasaṅgahānaṁ vacanattho dassito.",
  "anya-e0401n2:1_20": "Tenāha “vedanā bhedenā”tiādiṁ.",
  "anya-e0401n2:1_21": "Ādinā dassitoti sambandho.",
  "anya-e0401n2:1_22": "“Saṅgaho nāma niyyate”ti vuttattā “nīto nāma atthī”ti vuttaṁ.",
  "anya-e0401n2:1_23": "“Niyyate”ti ca pavattīyateti attho.",
  "anya-e0401n2:1_24": "Nanu tesaṁ “saṅgaho nāma niyyate”ti vuttattā dvīhi citta cetasikehi eva ayaṁ saṅgaho netabboti. Na.",
  "anya-e0401n2:1_25": "Cittena nīte cetasikehi visuṁ netabba kiccassa abhāvatoti dassetuṁ “citte pana siddhe”tiādi vuttaṁ.",
  "anya-e0401n2:2_0": "130.",
  "anya-e0401n2:2_1": "Vedanā saṅgahe.",
  "anya-e0401n2:2_2": "Vedanā bhedaṁ nissāya imassa saṅgahassa pavattattā “nissaya dhamma pariggahattha”nti vuttaṁ.",
  "anya-e0401n2:2_3": "“Saṁyuttake”ti vedanā saṁyuttake.",
  "anya-e0401n2:2_4": "“Ārammaṇaṁ anubhontī”ti ārammaṇa rasaṁ anubhonti.",
  "anya-e0401n2:2_5": "“Te”ti tejanā.",
  "anya-e0401n2:2_6": "“Taṁ”ti taṁ ārammaṇaṁ.",
  "anya-e0401n2:2_7": "“Sātato”ti sukhākārato.",
  "anya-e0401n2:2_8": "“Assātato”ti dukkhā kārato.",
  "anya-e0401n2:2_9": "Tato aññopakāro natthi,",
  "anya-e0401n2:2_10": "tasmā vedanā anubhavana lakkhaṇena tividhā eva hotīti yojanā.",
  "anya-e0401n2:2_11": "“Dve”ti dve vedanāyo.",
  "anya-e0401n2:2_12": "Upekkhaṁ sukhe saṅgahetvā sukhadukkhavasena vā dve vedanā vuttāti yojanā.",
  "anya-e0401n2:2_13": "“Santasmiṁ esā paṇīte sukhe”ti jhānasampayuttaṁ adukkhama sukhaṁ sandhāya vuttaṁ.",
  "anya-e0401n2:2_14": "Pañca bhedādīsu vitthāro vedanā saṁyutte gahetabbo.",
  "anya-e0401n2:2_15": "Vedayitanti ca vedanāti ca atthato ekaṁ.",
  "anya-e0401n2:2_16": "“Sabbaṁ taṁ dukkhasmiṁ”ti sabbaṁ taṁ vedayitaṁ dukkhasmiṁ eva paviṭṭhaṁ hoti.",
  "anya-e0401n2:2_17": "Saṅkhāra dukkhataṁ ānanda mayā sandhāya bhāsitaṁ saṅkhāra vipariṇāmatañca,",
  "anya-e0401n2:2_18": "yaṁ kiñci vedayitaṁ,",
  "anya-e0401n2:2_19": "sabbaṁ taṁ dukkhasmiṁti pāḷi.",
  "anya-e0401n2:2_20": "“Indriyabhedavasenā”ti somanassa sahagataṁ,",
  "anya-e0401n2:2_21": "upekkhāsahagataṁ,",
  "anya-e0401n2:2_22": "domanassa sahagataṁ,",
  "anya-e0401n2:2_23": "sukhasahagataṁ,",
  "anya-e0401n2:2_24": "dukkha sahagatanti evaṁ indriya bhedavasena.",
  "anya-e0401n2:2_25": "“Yesu dhammesū”ti sampayutta dhammesu.",
  "anya-e0401n2:2_26": "“Tesaṁ”ti sampayutta dhammānaṁ.",
  "anya-e0401n2:2_27": "Tattha sukhasampayuttā dhammā kāyika sukha sampayutta cetasika sukha sampayutta vasena duvidhā.",
  "anya-e0401n2:2_28": "Evaṁ issaraṭṭhānabhūtānaṁ sampayutta dhammānaṁ duvidhattā anubhavana bhede tīsu vedanāsu ekaṁ sukha vedanaṁ",
  "anya-e0401n2:2_29": "dvidhā bhinditvā sukhindriyaṁ somanassindriyanti vuttaṁ.",
  "anya-e0401n2:2_30": "Dukkhasampayutta dhammesupi esevanayo.",
  "anya-e0401n2:2_31": "“Api cā”ti kiñci vattabbaṁ atthīti attho.",
  "anya-e0401n2:2_32": "“Tepī”ti upekkhā sampayuttāpi dhammā.",
  "anya-e0401n2:2_33": "Cakkhādi pasādakāyā nāma cakkhu sota ghāna jivhā pasādakāyā.",
  "anya-e0401n2:2_34": "Tesu nissitā nāma cakkhu viññāṇa cittuppādādayo.",
  "anya-e0401n2:2_35": "“Sabbhāvā”ti santabhāvato saṁvijjamāna bhāvato duvidhā hontīti yojanā.",
  "anya-e0401n2:2_36": "“Eka rasattā”ti majjhattabhāvena ekarasattā.",
  "anya-e0401n2:2_37": "“Itarānī”ti somanassa domanassa upekkhindriyāni.",
  "anya-e0401n2:2_38": "Sesamettha suviññeyyaṁ.",
  "anya-e0401n2:3_0": "131.",
  "anya-e0401n2:3_1": "Hetusaṅgahe.",
  "anya-e0401n2:3_2": "“Suppatiṭṭhitabhāvasādhanaṁ”ti suṭṭhu patiṭṭhahantīti suppatiṭṭhitā.",
  "anya-e0401n2:3_3": "Suppatiṭṭhita bhāvasādhanaṁ hetu kiccaṁ nāmāti yojanā.",
  "anya-e0401n2:3_4": "“Imepi dhammā”ti imepi cha hetu dhammā.",
  "anya-e0401n2:3_5": "“Tatthā”ti tesu ārammaṇesu, sādhenti.",
  "anya-e0401n2:3_6": "Tasmā suppatiṭṭhita bhāvasādhanaṁ hetukiccaṁ nāmāti vuttaṁ.",
  "anya-e0401n2:3_7": "“Apare panā”ti paṭṭhānaṭṭha kathāyaṁ āgato revatatthera vādo.",
  "anya-e0401n2:3_8": "“Dhammānaṁ kusalādi bhāvasādhanaṁ”ti sahajātadhammānaṁ kusalabhāvasādhanaṁ akusalabhāvasādhanaṁ abyākatabhāvasādhanaṁ.",
  "anya-e0401n2:3_9": "“Evaṁ sante”tiādi taṁ vādaṁ paṭikkhipantānaṁ paṭikkhepavacanaṁ.",
  "anya-e0401n2:3_10": "“Yesa”nti mohamūla citta dvaye moho ca ahetuka cittuppāda rūpa nibbānāni ca.",
  "anya-e0401n2:3_11": "“Na sampajjeyyā”ti sahajāta hetuno abhāvā tassa mohassa akusala bhāvo,",
  "anya-e0401n2:3_12": "itare sañca abyākata bhāvo na sampajjeyya.",
  "anya-e0401n2:3_13": "Idaṁ vuttaṁ hoti.",
  "anya-e0401n2:3_14": "Hetu nāma sahajāta dhammānaṁ kusalādibhāvaṁ sādhetīti vuttaṁ.",
  "anya-e0401n2:3_15": "Evaṁ sati,",
  "anya-e0401n2:3_16": "so moho sampayutta dhammānaṁ akusala bhāvaṁ sādheyya.",
  "anya-e0401n2:3_17": "Attano pana akusala bhāvaṁ sādhento sahajāto añño hetu natthi.",
  "anya-e0401n2:3_18": "Tasmā tassa akusalabhāvo na sampajjeyya.",
  "anya-e0401n2:3_19": "Tathā ahetuka cittuppāda rūpa nibbānānañca abyākatabhāvaṁ sādhento koci sahajāto hetu nāma natthīti tesampi abyākata bhāvo na sampajjeyya.",
  "anya-e0401n2:3_20": "Na ca na sampajjati.",
  "anya-e0401n2:3_21": "Tasmā so theravādo na yuttoti.",
  "anya-e0401n2:3_22": "Ettha siyā.",
  "anya-e0401n2:3_23": "Soca moho attano dhammatāya akusalo hoti.",
  "anya-e0401n2:3_24": "Tāni ca ahetuka cittuppādarūpa nibbānāni attano dhammatāya abyākatāni hontīti.",
  "anya-e0401n2:3_25": "Evaṁ sante,",
  "anya-e0401n2:3_26": "yathā te dhammā.",
  "anya-e0401n2:3_27": "Tathā aññepi dhammā attano dhammatāya eva kusalā kusalā byākatā bhavissanti.",
  "anya-e0401n2:3_28": "Na cettha kāraṇaṁ atthi,",
  "anya-e0401n2:3_29": "yenakāraṇena te eva dhammā attano dhammatāya akusalā byākatā honti.",
  "anya-e0401n2:3_30": "Aññe pana dhammā attano dhammatāya kusalā kusalā byākatā na honti,",
  "anya-e0401n2:3_31": "hetūhi eva hontīti.",
  "anya-e0401n2:3_32": "Tasmā tesaṁ sabbesampi kusalādi bhāvatthāya hetūhi payojanaṁ natthi.",
  "anya-e0401n2:3_33": "Tasmā so theravādo na yutto yevāti.",
  "anya-e0401n2:3_34": "Na kevalañca tasmiṁ theravāde ettako doso atthi.",
  "anya-e0401n2:3_35": "Atha kho aññopi doso atthīti dassetuṁ “yāni cā”tiādimāha.",
  "anya-e0401n2:3_36": "Tatthāyaṁ adhippāyo.",
  "anya-e0401n2:3_37": "Sace dhammānaṁ kusalādi bhāvo sahajāta hetuppaṭibaddho siyā.",
  "anya-e0401n2:3_38": "Evaṁ sati,",
  "anya-e0401n2:3_39": "hetu paccaye kusala hetuto laddha paccayāni rūpāni kusalāni bhaveyyuṁ.",
  "anya-e0401n2:3_40": "Akusala hetuto laddha paccayāni rūpāni akusalāni bhaveyyuṁ.",
  "anya-e0401n2:3_41": "Na ca bhavanti.",
  "anya-e0401n2:3_42": "Tasmā so vādo ayutto yevāti.",
  "anya-e0401n2:3_43": "Idāni puna taṁ theravādaṁ paggahetuṁ “yathāpanā”tiādimāha.",
  "anya-e0401n2:3_44": "“Dhammesū”ti catussacca dhammesu.",
  "anya-e0401n2:3_45": "Muyhanakiriyā nāma andhakāra kiriyā.",
  "anya-e0401n2:3_46": "Dhammacchando nāma dānaṁ dātukāmo,",
  "anya-e0401n2:3_47": "sīlaṁ pūretukāmo,",
  "anya-e0401n2:3_48": "bhāvanaṁ bhāvetukāmo iccādinā pavatto chando.",
  "anya-e0401n2:3_49": "“Akkhantī”ti akkhamanaṁ, arocanaṁ, amanāpo.",
  "anya-e0401n2:3_50": "Pāpa dhamma pāpā rammaṇa virodho nāma kāmarāgaṭṭhānīyehi sattavidha methuna dhammādīhi pāpa dhammehi",
  "anya-e0401n2:3_51": "ceva pañcakāmaguṇā rammaṇe hi ca cittassa virodho,",
  "anya-e0401n2:3_52": "jeguccho paṭikūlo.",
  "anya-e0401n2:3_53": "Muyhanakiriyā pana ekanta akusala jātikā eva hoti.",
  "anya-e0401n2:3_54": "Ettāvatā mohamūla citta dvaye moho attano dhammatāya akusalo hotīti imamatthaṁ patiṭṭhāpeti.",
  "anya-e0401n2:3_55": "“Evaṁ sante”tiādikaṁ tattha dosāropanaṁ vidhamati.",
  "anya-e0401n2:3_56": "Idāni ahetuka cittuppāda rūpa nibbānāni attano dhammatāya abyākatāni hontīti imamatthaṁ patiṭṭhāpetuṁ “yoca dhammo”tiādimāha.",
  "anya-e0401n2:3_57": "“Ettakamevā”ti aññaṁ dukkara kāraṇaṁ natthīti adhippāyo.",
  "anya-e0401n2:3_58": "“Ahetuka cittānaṁ”ti ahetuka cittuppādānaṁ.",
  "anya-e0401n2:3_59": "Attano dhammatāya eva siddho. Ettāvatā- ahetuka. La.",
  "anya-e0401n2:3_60": "Nibbānāni attano dhammatāya abyākatāni hontī-",
  "anya-e0401n2:3_61": "ti imamatthaṁ patiṭṭhāpeti.",
  "anya-e0401n2:3_62": "“Evaṁ sante”tiādi tattha dosāropanaṁ apaneti.",
  "anya-e0401n2:3_63": "Idāni sabbopi moho attano dhammatāya akusala bhāveṭhatvā aññesaṁ icchā nāma atthi,",
  "anya-e0401n2:3_64": "akkhanti nāma atthīti evaṁ vuttānaṁ icchā akkhanti dhammānampi akusala bhāvaṁ sādhetīti dassetuṁ “tattha moho”tiādimāha.",
  "anya-e0401n2:3_65": "“Muyhana nissandāni evā”ti muyhanakiriyāya nissandapphalāni eva.",
  "anya-e0401n2:3_66": "Na kevalaṁ so lobhādīnaṁ akusalabhāvaṁ sādheti,",
  "anya-e0401n2:3_67": "atha kho alobhādīnampi kusalabhāvaṁ so eva sādhetīti dassetuṁ “alobhādīnañcā”tiādi vuttaṁ.",
  "anya-e0401n2:3_68": "“Avijjānusayena saheva siddho”ti tāni sattasantāne avijjānusaye appahīne kusalāni honti.",
  "anya-e0401n2:3_69": "Pahīne kiriyāni hontīti adhippāyo.",
  "anya-e0401n2:3_70": "Idāni lobha dosānaṁ alobhādīnañca hetu kiccaṁ dassetuṁ “tāni pana lobhādīnī”tiādi vuttaṁ.",
  "anya-e0401n2:3_71": "Rajjana dussanānaṁ nissandāni rajjanādinissandāni.",
  "anya-e0401n2:3_72": "“Diṭṭhi mānādīnī”ti diṭṭhi māna issā macchariyādīni.",
  "anya-e0401n2:3_73": "Arajjana adussana amuyhanānaṁ nissandāni arajjanādi nissandāni.",
  "anya-e0401n2:3_74": "“Saddhādīnī”ti saddhā sati hiri ottappādīni.",
  "anya-e0401n2:3_75": "“Hetumukhenapī”ti ahetuka cittuppāda rūpa nibbānānaṁ abyākatabhāvo attano dhammatāya siddhoti vutto.",
  "anya-e0401n2:3_76": "Sahetuka vipāka kriyānaṁ abyākata bhāvo pana attano dhammatāya siddhotipi sahajāta hetūnaṁ hetu kiccena siddhotipi vattuṁ vaṭṭatīti adhippāyo.",
  "anya-e0401n2:3_77": "Vibhāva nipāṭhe.",
  "anya-e0401n2:3_78": "“Maggitabbo”ti gavesitabbo.",
  "anya-e0401n2:3_79": "Atha tesaṁ kusalādi bhāvo sesasampayutta hetuppaṭi baddho siyāti yojanā.",
  "anya-e0401n2:3_80": "“Appaṭi baddho”ti hetunā appaṭi baddho.",
  "anya-e0401n2:3_81": "“Kusalādibhāvo”ti kusalādibhāvo siyā.",
  "anya-e0401n2:3_82": "“So”ti kusalādibhāvo.",
  "anya-e0401n2:3_83": "“Ahetukānaṁ”ti ahetuka cittuppāda rūpa nibbānānaṁ.",
  "anya-e0401n2:3_84": "Idāni ‘yāni ca laddhahetu paccayānī’tiādi vacanaṁ paṭikkhipanto “yathācā”tiādimāha.",
  "anya-e0401n2:3_85": "“Rūpārūpa dhammesū”ti niddhāraṇe bhumma vacanaṁ.",
  "anya-e0401n2:3_86": "“Arūpa dhammesu evā”ti niddhāraṇīyaṁ.",
  "anya-e0401n2:3_87": "Na rūpa dhammesu pharanti.",
  "anya-e0401n2:3_88": "Evaṁ sati,",
  "anya-e0401n2:3_89": "kasmā te rūpa dhammā jhānapaccayuppannesu vuttāti āha “te panā”tiādiṁ.",
  "anya-e0401n2:3_90": "Sesamettha suviññeyyaṁ.",
  "anya-e0401n2:3_91": "“Taṁ pana tesaṁ”ti tesaṁ haṁsādīnaṁ taṁ vaṇṇavisesaṁ.",
  "anya-e0401n2:3_92": "“Yoniyo”ti mātāpitu jātiyo.",
  "anya-e0401n2:3_93": "“Abyākatānaṁ panāti sabbaṁ”ti abyākatānaṁ pana abyākatabhāvo niranusaya santānappaṭi baddho,",
  "anya-e0401n2:3_94": "kammappaṭi baddho,",
  "anya-e0401n2:3_95": "avipākabhāvappaṭi baddho cāti daṭṭhabbanti idaṁ sabbaṁ.",
  "anya-e0401n2:3_96": "“Vutta pakkhepatati yevā”ti tasmiṁ pakkhe antogadhamevāti adhippāyo.",
  "anya-e0401n2:4_0": "132.",
  "anya-e0401n2:4_1": "Kiccasaṅgahe.",
  "anya-e0401n2:4_2": "Tasmiṁ parikkhīṇeti sambandho.",
  "anya-e0401n2:4_3": "“Kammassā”ti kammantarassa.",
  "anya-e0401n2:4_4": "Cutassa sattassa abhinibbattīti sambandho.",
  "anya-e0401n2:4_5": "“Bhavantarādippaṭi sandhāna vasenā”ti bhavantarassa ādikoṭiyā paṭisandhāna vasena.",
  "anya-e0401n2:4_6": "Bhavasantānassa pavattīti sambandho.",
  "anya-e0401n2:4_7": "Kathaṁ pavattīti āha “yāva taṁ kammaṁ”tiādiṁ.",
  "anya-e0401n2:4_8": "“Avicchedappavatti paccayaṅgabhāvenā”ti avicchedappavattiyā padhāna paccaya saṅkhātena aṅgabhāvena.",
  "anya-e0401n2:4_9": "Etena bhavaṅgapade aṅgasaddassa atthaṁ vadati.",
  "anya-e0401n2:4_10": "Tenāha “tassahī”tiādiṁ.",
  "anya-e0401n2:4_11": "“Tassā”ti bhavaṅgassa.",
  "anya-e0401n2:4_12": "Āvajjanaṁ āvaṭṭananti eko vacanattho.",
  "anya-e0401n2:4_13": "Taṁ vā āvajjetīti eko.",
  "anya-e0401n2:4_14": "“Taṁ”ti citta santānaṁ.",
  "anya-e0401n2:4_15": "Āvaṭṭati vā taṁ etthāti eko.",
  "anya-e0401n2:4_16": "Āvaṭṭati vā taṁ etenāti eko.",
  "anya-e0401n2:4_17": "“Taṁ”ti citta santānaṁ.",
  "anya-e0401n2:4_18": "Āvajjeti vāti eko.",
  "anya-e0401n2:4_19": "“Voṭṭhabbanaṁ”ti vi- ava-",
  "anya-e0401n2:4_20": "ṭhapanaṁti padacchedo.",
  "anya-e0401n2:4_21": "Vibhāvani vicāraṇāyaṁ.",
  "anya-e0401n2:4_22": "“Ekāvajjana parikamma cittato”ti maggena vā abhiññāya vā ekaṁ samānaṁ āvajjanaṁ assāti viggaho.",
  "anya-e0401n2:4_23": "Tassaṁ vīthiyaṁ ‘āvajjanaṁ,",
  "anya-e0401n2:4_24": "parikammaṁ, upacāro, anulomaṁ,",
  "anya-e0401n2:4_25": "gotrabhū,ti ettha parikamma javanacittaṁ idha parikamma cittanti vuttaṁ.",
  "anya-e0401n2:4_26": "“Tānī”ti maggā bhiññājavanāni.",
  "anya-e0401n2:4_27": "“Tatthā”ti tasmiṁ vibhāvani pāṭhe.",
  "anya-e0401n2:4_28": "“Dīghaṁ addhānaṁ”ti sakalarattiyaṁ vā sakala divasaṁ vā niddokkamana vasena dīghaṁ kālaṁ.",
  "anya-e0401n2:4_29": "Sesamettha suviññeyyaṁ.",
  "anya-e0401n2:4_30": "“Paṭisandhiyāṭhānaṁ”ti paṭisandhikiccassa ṭhānaṁ.",
  "anya-e0401n2:4_31": "Kālohi nāma visuṁ cittassa ārammaṇa bhūto eko paññatti dhammoti etena kālo nāma sabhāvato avijjamānattā",
  "anya-e0401n2:4_32": "kathaṁ kiccānaṁ pavattiṭṭhānaṁ nāma sakkā bhavitunti imaṁ āsaṅkaṁ visodheti.",
  "anya-e0401n2:4_33": "“Itarathā”ti tathā aggahetvā aññathā kiccaṭṭhānānaṁ abhede gahite satīti attho.",
  "anya-e0401n2:4_34": "“Sayaṁ somanassa yuttaṁpī”ti kadāci sayaṁ somanassa yuttaṁpi.",
  "anya-e0401n2:4_35": "“Taṁ”ti somanassa santīraṇaṁ.",
  "anya-e0401n2:4_36": "“Laddhapaccaya bhāvenā”ti laddhaanantara paccayabhāvena.",
  "anya-e0401n2:4_37": "“Āsevana bhāva rahitaṁ pī”ti āsevana guṇa rahitampi.",
  "anya-e0401n2:4_38": "Tañhi āsevana paccaye paccayopi na hoti,",
  "anya-e0401n2:4_39": "paccayuppannampi na hotīti.",
  "anya-e0401n2:4_40": "“Parikamma bhāvanā balena ca pavattattā”ti idaṁ phalasamāpatti vīthiyaṁ phalajavanesu pākaṭaṁ.",
  "anya-e0401n2:4_41": "Sesametthasubodhameva.",
  "anya-e0401n2:5_0": "133.",
  "anya-e0401n2:5_1": "Dvārasaṅgahe.",
  "anya-e0401n2:5_2": "“Ādāsapaṭṭamayo”ti ādāsapaṭṭena pakato.",
  "anya-e0401n2:5_3": "“Dve evā”ti dve eva dvārāni.",
  "anya-e0401n2:5_4": "“Dvāra sadisattā”ti nagara dvāra sadisattā.",
  "anya-e0401n2:5_5": "“Kammavisesa mahābhūta visesa siddhenā”ti ettha kammavisesena ca mahābhūta visesena ca siddhoti viggaho.",
  "anya-e0401n2:5_6": "Āvajjanādīni ca vīthi cittāni gaṇhanti.",
  "anya-e0401n2:5_7": "“Yamhī”ti yasmiṁ cakkhumhi.",
  "anya-e0401n2:5_8": "Tadeva cakkhu cakkhudvāraṁ nāmāti sambandho.",
  "anya-e0401n2:5_9": "“Tesaṁ dvinnaṁ”ti rūpa nimittānañca āvajjanādi vīthicittānañca.",
  "anya-e0401n2:5_10": "“Visaya visayī bhāvūpagamanassā”ti ettha rūpa nimittānaṁ visayabhāvassa upagamanaṁ nāma cakkhu maṇḍe āpātāgamanaṁ vuccati.",
  "anya-e0401n2:5_11": "Āvajjanādīnaṁ visayī bhāvassa upagamanaṁ nāma tesaṁ nimittānaṁ ārammaṇa karaṇaṁ vuccati.",
  "anya-e0401n2:5_12": "“Mukhappathabhūtattā”ti mukhamaggabhūtattā.",
  "anya-e0401n2:5_13": "Evaṁ dvāra saddassa karaṇa sādhanayuttiṁ dassetvā idāni adhikaraṇa sādhana yuttiṁ dasseti “athavā”tiādinā.",
  "anya-e0401n2:5_14": "“Rūpānaṁ”ti rūpa nimittānaṁ.",
  "anya-e0401n2:5_15": "“Cakkhumeva cakkhu dvāra”nti etena cakkhumeva dvāraṁ cakkhu dvāranti avadhāraṇa samāsaṁ dasseti.",
  "anya-e0401n2:5_16": "“Kāraṇaṁ vuttamevā”ti heṭṭhā cittasaṅgahe manodvārāvajjanapade vuttameva.",
  "anya-e0401n2:5_17": "Sabbaṁ ekūna navutividhaṁ cittaṁ manodvārameva nāma hoti.",
  "anya-e0401n2:5_18": "Tathāhi vuttaṁ aṭṭhasāliniyaṁ ayaṁ nāmamano manodvāraṁ nāma na hotīti na vattabboti.",
  "anya-e0401n2:5_19": "“Upapatti dvāramevā”ti upapattibhava pariyāpannaṁ kammajadvārameva.",
  "anya-e0401n2:5_20": "“Idha cā”ti imasmiṁ saṅgahaganthe ca.",
  "anya-e0401n2:5_21": "Yañca sādhaka vacananti sambandho.",
  "anya-e0401n2:5_22": "“Tatthā”ti vibhāvaniyaṁ.",
  "anya-e0401n2:5_23": "“Tattheva taṁ yuttaṁ”ti tasmiṁ pāḷippadese eva taṁ sādhaka vacanaṁ yuttaṁ.",
  "anya-e0401n2:5_24": "Itare dve paccayāti sambandho.",
  "anya-e0401n2:5_25": "“Manañcāti etthā”ti manañca paṭicca dhamme ca uppajjati manoviññāṇaṁti vākye manañcātipade.",
  "anya-e0401n2:5_26": "Tattha pana javana manoviññāṇassa uppattiyā catūsu paccayesu manañcāti ettha dvārabhūtaṁ bhavaṅgamano ca āvajjana mano cāti dve paccayā labbhanti.",
  "anya-e0401n2:5_27": "Dhamme cāti pade dhammārammaṇa saṅkhāto eko paccayo labbhati.",
  "anya-e0401n2:5_28": "Ca saddena manoviññāṇa sampayuttakkhandhā gayhanti.",
  "anya-e0401n2:5_29": "Evaṁ cattāro paccayā honti.",
  "anya-e0401n2:5_30": "“Ettha cā”ti imasmiṁ aṭṭhakathā vacane.",
  "anya-e0401n2:5_31": "“Sannihita paccayānaṁ eva tattha adhippetattā”ti paṭicca saddasāmatthiyena āsanne dharamānapaccayānaṁ eva tasmiṁ pāḷivākye adhippetattā.",
  "anya-e0401n2:5_32": "“Dvārabhāvārahassā”ti visaya visayīnaṁ vutta nayena pavatti mukhabhāvārahassa.",
  "anya-e0401n2:5_33": "Etena ārammaṇāni āpātaṁ āgacchantu vā, māvā,",
  "anya-e0401n2:5_34": "vīthi cittāni pavattantuvā, māvā,",
  "anya-e0401n2:5_35": "appamāṇaṁ.",
  "anya-e0401n2:5_36": "Pabhassarappasannabhāvena dvārabhāvā rahatā eva pamāṇanti dīpeti.",
  "anya-e0401n2:5_37": "“Niṭṭhamettha gantabbaṁ”ti sanniṭṭhānaṁ ettha gantabbaṁ.",
  "anya-e0401n2:5_38": "Dvāravikāra mūlakāni tādisāni kiccāni yesaṁ tāni taṁ kiccavantāni.",
  "anya-e0401n2:5_39": "“Kammavasena sijjhantī”ti sattasantāne pavattantīti adhippāyo.",
  "anya-e0401n2:5_40": "Taṁ kiccavantāni cittāni.",
  "anya-e0401n2:5_41": "Vibhāvani pāṭhe “manodvāra saṅkhāta bhavaṅgato”ti manodvāra saṅkhāta bhavaṅga bhāvato ca.",
  "anya-e0401n2:5_42": "“Ārammaṇantaraggahaṇavasena appavattito”ti paṭisandhi cittena yathā gahitaṁ kammakammanimittādikaṁ ārammaṇaṁ",
  "anya-e0401n2:5_43": "muñcitvā pavattikāle chasu dvāresu āpātāgatassa ārammaṇantarassa gahaṇa vasena appavattito ca.",
  "anya-e0401n2:5_44": "Heṭṭhāpi pañcadvārā vajjana cakkhu viññāṇa sampaṭicchana santīraṇa voṭṭhabbana kāmāvacarajavana tadā rammaṇa vasenātiādinā kiccasīseneva. La. Vutto.",
  "anya-e0401n2:5_45": "Etthahi āvajjana sampaṭicchanādīni kicca visesānaṁ nāmāni honti.",
  "anya-e0401n2:5_46": "“Ce”ti ce vadeyya.",
  "anya-e0401n2:5_47": "“Nā”ti na vattabbaṁ.",
  "anya-e0401n2:5_48": "“Tathā assutattā”ti ekūna vīsati dvāra vimuttānīti ca,",
  "anya-e0401n2:5_49": "cha dvārikāni ceva dvāra vimuttānīti ca,",
  "anya-e0401n2:5_50": "mahaggata vipākāni dvāra vimuttāne vāti ca, sutaṁ.",
  "anya-e0401n2:5_51": "Na pana dvārika vimuttānīti sutaṁ.",
  "anya-e0401n2:6_0": "134.",
  "anya-e0401n2:6_1": "Ārammaṇa saṅgahe.",
  "anya-e0401n2:6_2": "“Dubbala purisenā”ti gelaññābhibhūtattā vā jarābhibhūtattā vā daṇḍena vā rajjukena vā vinā uṭṭhātumpi",
  "anya-e0401n2:6_3": "patiṭṭhātumpi aparāparaṁ gantumpi asakkontena dubbala purisena daṇḍakaṁ vā rajjukaṁ vā ālambiyati.",
  "anya-e0401n2:6_4": "Ālambitvā uṭṭhāti.",
  "anya-e0401n2:6_5": "Patiṭṭhāti.",
  "anya-e0401n2:6_6": "Aparāparaṁ gacchati. Evameva.",
  "anya-e0401n2:6_7": "Amuñca mānehi hutvāti pāṭhaseso.",
  "anya-e0401n2:6_8": "“Āgantvā”ti ārammaṇa karaṇa vasena tato tato āgantvā.",
  "anya-e0401n2:6_9": "“Visuṁ siddhānī”ti ālambiyatīti etasmiṁ atthe sati,",
  "anya-e0401n2:6_10": "ālambaṇanti sijjhati.",
  "anya-e0401n2:6_11": "Ārammaṇanti na sijjhati.",
  "anya-e0401n2:6_12": "Tāni ettha āgantvā ramantīti etasmiṁ atthe sati,",
  "anya-e0401n2:6_13": "ārammaṇanti sijjhati.",
  "anya-e0401n2:6_14": "Ālambaṇanti na sijjhati.",
  "anya-e0401n2:6_15": "Evañca sati ekaṁ padaṁ dvīhivākyehi dassanaṁ na sundaranti.",
  "anya-e0401n2:6_16": "“Aññāni ārammaṇānī”ti rūpārammaṇato aññāni saddārammaṇādīni.",
  "anya-e0401n2:6_17": "“Āgacchatī”ti āvibhāvaṁ gacchati,",
  "anya-e0401n2:6_18": "uppādappavatti vasena paccakkhabhāvaṁ pāpuṇāti.",
  "anya-e0401n2:6_19": "“Āgacchitthā”ti āvibhāvaṁ gacchittha,",
  "anya-e0401n2:6_20": "uppādappavatti vasena paccakkhabhāvaṁ pāpuṇittha.",
  "anya-e0401n2:6_21": "“Anāgataṁ”ti ettha na kāro avatthā vasena paṭisedho.",
  "anya-e0401n2:6_22": "Yo dhammo paccaya sāmaggiyaṁ sati āgamana jātiko uppajjana sīlo.",
  "anya-e0401n2:6_23": "So eva idāni āgacchati,",
  "anya-e0401n2:6_24": "idāni āgacchittha,",
  "anya-e0401n2:6_25": "idāni āgamana jātiyaṁ ṭhito,",
  "anya-e0401n2:6_26": "nāgacchati nāgacchitthāti iminā atthena so anāgato nāma.",
  "anya-e0401n2:6_27": "Nibbāna paññattiyo pana āgamana jātikā na honti.",
  "anya-e0401n2:6_28": "Tasmā āgamanappasaṅgābhāvato anāgatāti na vuccantīti.",
  "anya-e0401n2:6_29": "Tenāha “uppāda jātikā”tiādiṁ.",
  "anya-e0401n2:6_30": "“Taṁ vicāretabbaṁ”ti vatvā vicāraṇākāraṁ dasseti “sabbepihī”tiādinā.",
  "anya-e0401n2:6_31": "Te yadā vattabba pakkhe tiṭṭhantīti sambandho.",
  "anya-e0401n2:6_32": "Uppāda jātikānaññeva saṅkhata dhammānaṁ.",
  "anya-e0401n2:6_33": "Tāsaṁ nibbāna paññattīnaṁ.",
  "anya-e0401n2:6_34": "“Na tathā imesaṁ”ti imesaṁ dvāra vimuttānaṁ ārammaṇaṁ pana tathā na hotīti yojanā.",
  "anya-e0401n2:6_35": "“Tatthā”ti tasmiṁ bhava visese.",
  "anya-e0401n2:6_36": "Vibhāvanipāṭhe “āvajjanassaviyā”ti āvajjanassa ārammaṇaṁ viya.",
  "anya-e0401n2:6_37": "Aggahitameva hutvā.",
  "anya-e0401n2:6_38": "“Ekavajjana vīthiyaṁ aggahita bhāvo idha na pamāṇa”nti cha dvāraggahitanti idha appamāṇaṁ.",
  "anya-e0401n2:6_39": "Bhavantare gahitassa adhippetattā.",
  "anya-e0401n2:6_40": "“Kālavimutta sāmaññaṁ”vāti yaṁ kiñcikāla vimuttaṁ vā na hotīti adhippāyo.",
  "anya-e0401n2:6_41": "Āgamasiddhi vohāro nāma “kammanti vā,",
  "anya-e0401n2:6_42": "kammanimittanti vā,",
  "anya-e0401n2:6_43": "gati nimittanti vā,",
  "anya-e0401n2:6_44": "pasiddho vohāro vuccati.",
  "anya-e0401n2:6_45": "Ajāta satturājā saṅkiccajātakepi pitaraṁ māreti.",
  "anya-e0401n2:6_46": "Tasmā “dvīsubhavesū”ti vuttaṁ.",
  "anya-e0401n2:6_47": "“Cha hi dvārehī”ti karaṇa bhūtehi chahi cakkhādi dvārehi.",
  "anya-e0401n2:6_48": "“Maraṇāsanna javanehī”ti kattu bhūtehi maraṇāsanne pavattehi cha dvārika javanehi.",
  "anya-e0401n2:6_49": "“Anekaṁ sabhāvaṁ”ti anekanta bhāvaṁ.",
  "anya-e0401n2:6_50": "Yañhi ārammaṇanti sambandho.",
  "anya-e0401n2:6_51": "“Kenaci dvārena aggahitameva hotī”ti ettha asaññī bhavato cutānaṁ sattānaṁ kāmapaṭisandhiyā kammādi ārammaṇaṁ",
  "anya-e0401n2:6_52": "bhavantare kenaci dvārena aggahitanti yuttaṁ. Kasmā,",
  "anya-e0401n2:6_53": "tasmiṁ bhave kassacidvārasseva abhāvato.",
  "anya-e0401n2:6_54": "Arūpabhavato cutānaṁ pana kāmapaṭisandhiyā gati nimitta sammataṁ ārammaṇaṁ kathaṁ bhavantare kenaci dvārena aggahitaṁ bhaveyya,",
  "anya-e0401n2:6_55": "manodvāraggahitameva bhaveyyāti imaṁ codanaṁ visodhetuṁ “ettha ca yasmā paṭṭhāne”tiādi vuttaṁ.",
  "anya-e0401n2:6_56": "Tato cutānaṁ sattānaṁ yā kāmapaṭisandhi,",
  "anya-e0401n2:6_57": "tassākāmapaṭi sandhiyā.",
  "anya-e0401n2:6_58": "Paccuppannaṁ gatinimittaṁ ārammaṇaṁ etissāti viggaho.",
  "anya-e0401n2:6_59": "Kāmapaṭisandhi.",
  "anya-e0401n2:6_60": "Paresaṁ payoga balenāpi kammādīnaṁ upaṭṭhānaṁ nāma hotītiādinā yojetabbaṁ.",
  "anya-e0401n2:6_61": "“Suṭṭhu āsevitānaṁ”ti cirakālaṁ saṅgha vatta cetiyavatta karaṇādivasena taṁ taṁ bhāvanā kammavasena ca suṭṭhu āsevitānaṁ kammakammanimittānaṁ.",
  "anya-e0401n2:6_62": "“Hoti yevā”ti kammādīnaṁ upaṭṭhānaṁ nāma hotiyeva.",
  "anya-e0401n2:6_63": "“Āgantvā”ti imaṁ manussa lokaṁ āgantvā gaṇhantiyeva.",
  "anya-e0401n2:6_64": "Tadāpi nirayapālehi dassitaṁ taṁ taṁ gati nimittaṁ ārammaṇaṁ katvā cavanti.",
  "anya-e0401n2:6_65": "“Taṁ”ti revatiṁ nāma itthiṁ.",
  "anya-e0401n2:6_66": "Nanu nirayapālā nāma tāvatiṁsā bhavanaṁ gantuṁ na sakkuṇeyyunti.",
  "anya-e0401n2:6_67": "No nasakkuṇeyyuṁ. Kasmā,",
  "anya-e0401n2:6_68": "mahiddhika yakkha jātikattāti dassetuṁ “tehī”tiādi vuttaṁ.",
  "anya-e0401n2:6_69": "“Vessavaṇa dūtā”ti vessavaṇamahārājassa dūtā.",
  "anya-e0401n2:6_70": "“Upacārajjhāneṭhatvā”ti appanājhānaṁ apattatāya upacārabhāvanābhūte kāmāvacarajjhāneṭhatvā.",
  "anya-e0401n2:6_71": "“Tāneva nimittānī”ti pathavīkasiṇa nimittādīni paṭibhāga nimittāni.",
  "anya-e0401n2:6_72": "“Kāmapaṭisandhiyā ārammaṇaṁ”ti tehi nimittārammaṇehi aññaṁ upacāra bhāvanā kammaṁ vā yaṁ kiñci anurūpaṁ gati nimittaṁ vā.",
  "anya-e0401n2:6_73": "“Tāneva nimittāni gahetvā”ti vacanena tāni nimittāni maraṇāsanna javanehi gahitānīti dasseti.",
  "anya-e0401n2:6_74": "Tāni ca paññatti dhammattā kāmapaṭisandhiyā ārammaṇaṁ na hontīti.",
  "anya-e0401n2:6_75": "“Paccuppannagati nimitte siddhe siddhamevā”ti tasmiṁ bhave gatassa tattha yāvajīvampi anu bhavitabbaṁ",
  "anya-e0401n2:6_76": "ārammaṇaṁ nāma tasmiṁ khaṇe dharamānaṁ paccuppannampi atthi.",
  "anya-e0401n2:6_77": "Tato vaḍḍhamānaṁ anāgatampi atthi.",
  "anya-e0401n2:6_78": "Tattha paccuppanne upaṭṭhahante paṭisandhiyā ārammaṇaṁ sampajjati.",
  "anya-e0401n2:6_79": "Anāgataṁ pana anupaṭṭhahantampi paccuppanne antogadhasadisaṁ hotīti adhippāyo.",
  "anya-e0401n2:6_80": "Vibhāvani pāṭhena ca paccuppanna gatinimittaṁ viya āpātamāgataṁ, kasmā,",
  "anya-e0401n2:6_81": "paccuppanna gati nimitteneva kicca siddhito-",
  "anya-e0401n2:6_82": "ti adhippāyo.",
  "anya-e0401n2:6_83": "Sesamettha subodhaṁ.",
  "anya-e0401n2:6_84": "“Tānihī”tiādīsu.",
  "anya-e0401n2:6_85": "Keci vadanti.",
  "anya-e0401n2:6_86": "Anejosanti mārabbha.",
  "anya-e0401n2:6_87": "Yaṁ kālamakarīmunīti vuttattā sabbaññu buddhādīnaṁ parinibbāna cuti cittaṁ santi lakkhaṇaṁ nibbānaṁ ārammaṇaṁ karotīti.",
  "anya-e0401n2:6_88": "Taṁ sabbathāpi kāmāvacarā lambaṇā nevāti iminā apanetabbanti dassetuṁ “tā nihi sabbaññu buddhānaṁ uppannāni pī”tiādi vuttaṁ.",
  "anya-e0401n2:6_89": "“Lokuttara dhammā”tiādīsu.",
  "anya-e0401n2:6_90": "“Tānī”ti dvādasā kusala cittāni aṭṭhañāṇa vippayutta kusala kriya javanāni ca.",
  "anya-e0401n2:6_91": "Ajjhāna lābhino puthujjanā mahaggatajjhānānipi ālambituṁ na sakkontīti vuttaṁ “paññattiyā saha kāmāvacarā rammaṇānī”ti.",
  "anya-e0401n2:6_92": "“Tāne vā”ti ñāṇa sampayutta kāma kusalāni eva.",
  "anya-e0401n2:6_93": "Jhānalābhīnaṁ tāneva ñāṇa sampayuttakāma kusalāni.",
  "anya-e0401n2:6_94": "Heṭṭhima phalaṭṭhānaṁ tāneva attanā adhigata maggaphala nibbānā rammaṇāni.",
  "anya-e0401n2:6_95": "“Jhānāni patthentī”ti āyatiṁ jhānalābhino bhaveyyāmāti patthanaṁ karonti.",
  "anya-e0401n2:6_96": "“Tesaṁ pī”ti tesaṁ puthujjanānampi.",
  "anya-e0401n2:6_97": "“Te”ti te lokuttara dhammā.",
  "anya-e0401n2:6_98": "“Anubhontī”ti sampāpuṇanti.",
  "anya-e0401n2:6_99": "“Navanipāte”ti aṅguttara nikāye navanipāte.",
  "anya-e0401n2:6_100": "Sesaṁ sabbaṁ suviññeyyameva.",
  "anya-e0401n2:7_0": "135.",
  "anya-e0401n2:7_1": "Vatthusaṅgahe.",
  "anya-e0401n2:7_2": "“Vatthū”ti nissaya viseso vuccati.",
  "anya-e0401n2:7_3": "Tāni nissaya vatthūni yesaṁ tāni tabbatthukāni.",
  "anya-e0401n2:7_4": "“Tesañca saddo na yujjatī”ti tesaṁ vāde ca saddo na yujjati.",
  "anya-e0401n2:7_5": "Na hi alutta ca kāraṁ dvanda padaṁ nāma atthīti.",
  "anya-e0401n2:7_6": "“Pubbapadesu ānetabbo”ti cakkhu vatthu ca sotavatthu cātiādinā ānetabbo.",
  "anya-e0401n2:7_7": "Samāsa padaṁ na yujjati.",
  "anya-e0401n2:7_8": "Na hi samāsa padato eka desaṁ aññattha ānetuṁ yujjatīti.",
  "anya-e0401n2:7_9": "Avibhattika niddeso nāma cakkhuṁ, sotaṁ, ghānaṁ, jivhā, kāyo, hadayaṁ,",
  "anya-e0401n2:7_10": "vatthu cāti vattabbe pubbapadesu avibhattika niddeso.",
  "anya-e0401n2:7_11": "Evañcasati vatthu saddo ca saddo ca pubbapadesu ānetuṁ labbhantīti.",
  "anya-e0401n2:7_12": "Kāmataṇhāya adhīnena āyattena kāmāvacara kammena nibbattā kāmataṇhādhīna kamma nibbattā.",
  "anya-e0401n2:7_13": "“Rūpādīnaṁ paribhogo”ti rūpādīnaṁ pañcakāmaguṇānaṁ paribhogo.",
  "anya-e0401n2:7_14": "“Parittakammaṁ pī”ti sabbaṁ kāmāvacara kammampi.",
  "anya-e0401n2:7_15": "“Pūrayamānaṁ”ti paripūrentaṁ.",
  "anya-e0401n2:7_16": "Cakkhu dassanānuttariyaṁ nāma.",
  "anya-e0401n2:7_17": "Sotaṁ savanānuttariyaṁ nāma.",
  "anya-e0401n2:7_18": "Sabbesaṁ dassana kiccānaṁ majjhe buddha dassanā divasena anuttaraṁ dassanaṁ janetīti dassanānuttariyaṁ.",
  "anya-e0401n2:7_19": "Evaṁ savanānuttariyepi catusacca dhammassavanā divasenāti vattabbaṁ.",
  "anya-e0401n2:7_20": "“Ajjhatta bahiddha santā nesu pī”ti ajjhatta santānepi bahiddha santānepi.",
  "anya-e0401n2:7_21": "“Suddhe”ti kenaci ālokena ca andhakārena ca virahite.",
  "anya-e0401n2:7_22": "Āloko hi eko rūpa viseso.",
  "anya-e0401n2:7_23": "Tathā andhakāro ca.",
  "anya-e0401n2:7_24": "Te ca tattha natthi.",
  "anya-e0401n2:7_25": "“Imasmiṁ saṅgahe”ti vatthu saṅgahe.",
  "anya-e0401n2:7_26": "Visiṭṭhaṁ jānanaṁ vijānanaṁ.",
  "anya-e0401n2:7_27": "Tañca vijānanaṁ tīsu manodhātūsu natthīti vuttaṁ “vijānana kiccābhāvato”ti.",
  "anya-e0401n2:7_28": "Āvajjana kiccaṁ kimetanti,",
  "anya-e0401n2:7_29": "manasikāra mattaṁ hoti.",
  "anya-e0401n2:7_30": "Sampaṭicchana kiccañca pañcaviññāṇehi yathā gahitāneva pañcārammaṇāni sampaṭicchana mattaṁ hoti.",
  "anya-e0401n2:7_31": "Tenāha “visesajānana kiccāni na hontī”ti. Dassanaṁ, savanaṁ, ghāyanaṁ, sāyanaṁ, phusana,",
  "anya-e0401n2:7_32": "nti imāni kiccāni thokaṁ visesa jānana kiccāni hontīti vuttaṁ “paccakkhato dassanā divasenā”tiādiṁ.",
  "anya-e0401n2:7_33": "Thokaṁ visesa jānana kiccāni honti.",
  "anya-e0401n2:7_34": "Tasmā tāni pañcaviññāṇānīti vuttāni.",
  "anya-e0401n2:7_35": "Avasesā pana santīraṇādayo manoviññāṇadhātuyo nāmāti sambandho.",
  "anya-e0401n2:7_36": "Nanu mananaṭṭhena mano ca taṁ vijānanaṭṭhena viññāṇañcāti vuttepi pañcaviññāṇehi viseso natthīti āha “atissaya visesa jānana dhātuyoti attho”ti.",
  "anya-e0401n2:7_37": "Evaṁ santepi so attho saddayuttiyā siddho na hoti.",
  "anya-e0401n2:7_38": "Yadicchā vasena vutto hotīti āha “pariyāya padānaṁ”tiādi.",
  "anya-e0401n2:7_39": "Etena so attho saddayuttiyā eva siddho.",
  "anya-e0401n2:7_40": "Na yadicchāvasena vuttoti dasseti.",
  "anya-e0401n2:7_41": "“Visesana samāse”ti mano ca taṁ viññāṇañcāti manoviññāṇanti evarūpe kammadhāraya samāse.",
  "anya-e0401n2:7_42": "“Padaṭṭhānaṁ”ti ettha padanti ca ṭhānanti ca kāraṇattha vacanāni,",
  "anya-e0401n2:7_43": "tasmā pariyāya saddā nāma.",
  "anya-e0401n2:7_44": "Padañca taṁ ṭhānañcāti vutte atissaya kāraṇanti attho viññāyati.",
  "anya-e0401n2:7_45": "Tathā dukkha dukkhaṁ,",
  "anya-e0401n2:7_46": "rūpa rūpaṁ,",
  "anya-e0401n2:7_47": "rāja rājā,",
  "anya-e0401n2:7_48": "devadevotiādīni.",
  "anya-e0401n2:7_49": "“Katthaci dissati yujjati cā”ti na hi katthaci dissati ca.",
  "anya-e0401n2:7_50": "Sacepi katthaci disseyya,",
  "anya-e0401n2:7_51": "na hi yujjati cāti attho.",
  "anya-e0401n2:7_52": "“Manaso viññāṇaṁ”ti ettha paṭisandhi cittato paṭṭhāya yāvacuti cittā antare sabbaṁ citta santānaṁ satta",
  "anya-e0401n2:7_53": "viññāṇa dhātūnaṁ vasena vibhāgaṁ katvā attho vattabbo.",
  "anya-e0401n2:7_54": "Pañcadvārā vajjanañca sampaṭicchana dvayañca manodhātu mattattā mano nāma.",
  "anya-e0401n2:7_55": "Pañcaviññāṇāni viññāṇa mattāni nāma.",
  "anya-e0401n2:7_56": "Avasesāni sabbāni viññāṇāni manassa viññāṇanti atthena manoviññāṇāni nāma.",
  "anya-e0401n2:7_57": "Tattha “manassa viññāṇaṁ”ti anantara paccaya bhūtassa vā manassa paccayuppanna bhūtaṁ viññāṇaṁ.",
  "anya-e0401n2:7_58": "Ettha sampaṭicchana dvayaṁ paccayamano nāma.",
  "anya-e0401n2:7_59": "Santīraṇato paṭṭhāya yāva dvārantare pañcadvārā vajjanaṁ nāgacchati,",
  "anya-e0401n2:7_60": "tāva antare sabbaṁ manoviññāṇa santānaṁ paccayuppanna viññāṇaṁ nāma.",
  "anya-e0401n2:7_61": "Puna “manassa viññāṇa”nti paccayuppanna bhūtassa manassa paccaya bhūtaṁ viññāṇaṁ.",
  "anya-e0401n2:7_62": "Ettha pañcadvārā vajjanaṁ paccayuppanna mano nāma.",
  "anya-e0401n2:7_63": "Tato pure sabbaṁ manoviññāṇa santānaṁ paccaya mano nāma.",
  "anya-e0401n2:7_64": "Sesaṁ suviññeyyaṁ.",
  "anya-e0401n2:7_65": "Avasesāpanātiādīsu.",
  "anya-e0401n2:7_66": "“Manoviññāṇadhātu bhāvaṁ sambhāvetī”ti avasesā pana dhammā manoviññāṇadhātu ca nāma honti,",
  "anya-e0401n2:7_67": "hadaya vatthuñca nissāyayeva vattantīti evaṁ tesaṁ dhammānaṁ manoviññāṇadhātu bhāvañca sambhāveti, vaṇṇeti.",
  "anya-e0401n2:7_68": "Suṭṭhu pakāsetīti attho.",
  "anya-e0401n2:7_69": "Ettha panātiādīsu.",
  "anya-e0401n2:7_70": "“Pāḷiyaṁ”ti indriya saṁyutta pāḷiyaṁ.",
  "anya-e0401n2:7_71": "Dutīyajjhāne eva aparisesa nirodha vacanaṁ viruddhaṁ siyā. Kathaṁ,",
  "anya-e0401n2:7_72": "sace paṭigho anīvaraṇā vattho nāma natthi.",
  "anya-e0401n2:7_73": "Pathamajjhānato pubbe eva so niruddho siyā.",
  "anya-e0401n2:7_74": "Atha dutīyajjhānupacārepi so uppajjeyya,",
  "anya-e0401n2:7_75": "pathamajjhānampi parihīnaṁ siyā.",
  "anya-e0401n2:7_76": "Tasmiṁ parihīne sati,",
  "anya-e0401n2:7_77": "dutīyajjhānampi nuppajjeyya.",
  "anya-e0401n2:7_78": "Evaṁ viruddhaṁ siyā.",
  "anya-e0401n2:7_79": "“Purima kāraṇamevā”ti anīvaraṇā vatthassa paṭighassa abhāvatoti kāraṇaṁ eva.",
  "anya-e0401n2:7_80": "Paratoghoso nāma sāvakānaṁ sammādiṭṭhippaṭilābhāya padhāna paccayo hoti.",
  "anya-e0401n2:7_81": "So ca arūpabhave natthi.",
  "anya-e0401n2:7_82": "Dhammābhisamayo nāma catusacca dhammappaṭivedho,",
  "anya-e0401n2:7_83": "buddhā ca pacceka sambuddhā ca sayambhuno parato ghosena vinā dhammaṁ paṭivijjhanti.",
  "anya-e0401n2:7_84": "Te ca tattha nuppajjanti.",
  "anya-e0401n2:7_85": "“Rūpavirāga bhāvanāyā”ti rūpavirāga bhāvanā balena.",
  "anya-e0401n2:7_86": "Tesaṁ rūpāvacara cittānaṁ.",
  "anya-e0401n2:7_87": "“Samatikkantattā”ti tesu nikantippahānavasena suṭṭhu atikkantattā.",
  "anya-e0401n2:7_88": "Sesaṁ sabbaṁ suviññeyyaṁ.",
  "anya-e0401n2:8_0": "Pakiṇṇakasaṅgahadīpaniyāanudīpanāniṭṭhitā."
}