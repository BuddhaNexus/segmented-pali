{
  "tika-vin11t38:0_0": "Bhikkhunivibhaṅgo",
  "tika-vin11t38:1_0": "170.Vinayassa vinicchaye bhikkhūnaṁ pāṭavatthāyāti bhikkhunīnaṁ pāṭavassāpi tadadhīnattā padhānadassanavasena vuttaṁ.",
  "tika-vin11t38:1_1": "Atha vā dassanaliṅgantarasādhāraṇatte icchite pulliṅgena,",
  "tika-vin11t38:1_2": "napuṁsakaliṅgena vā niddeso saddasatthānuyogatoti “bhikkhūna”nti pulliṅgena vuttaṁ.",
  "tika-vin11t38:2_0": "171.Nandantī sādiyantī.",
  "tika-vin11t38:3_0": "172.",
  "tika-vin11t38:3_1": "Tisso āpattiyo phuseti yojanā.",
  "tika-vin11t38:3_2": "Jāṇussa uddhaṁ,",
  "tika-vin11t38:3_3": "akkhakassa adho gahaṇaṁ sādiyantiyā tassā pārājikanti yojanā.",
  "tika-vin11t38:4_0": "173. Kāyapaṭibaddhe vā gahaṇaṁ sādiyantiyā dukkaṭaṁ.",
  "tika-vin11t38:5_0": "174.Vajjanti aññissā bhikkhuniyā pārājikāpattiṁ.",
  "tika-vin11t38:6_0": "176.Taṁladdhinti ukkhittassa yaṁ laddhiṁ attano rocesi, taṁ laddhiṁ na nissajjantīti yojanā.",
  "tika-vin11t38:7_0": "178. “Idha āgacchā”ti padacchedo. “Vuttā āgacchatī”ti padacchedo.",
  "tika-vin11t38:8_0": "179.Hatthapāsappavesaneti hatthapāsūpagamane. “Hatthagatappavesane”ti vā pāṭho, soyeva attho.",
  "tika-vin11t38:9_0": "Iti uttare līnatthapakāsaniyā bhikkhunivibhaṅge",
  "tika-vin11t38:10_0": "Pārājikakathāvaṇṇanā niṭṭhitā.",
  "tika-vin11t38:11_0": "180.Ekassāti attano attano aṭṭakārassa vā. Ārocaneti vattabbassa vohārikānaṁ nivedane.",
  "tika-vin11t38:12_0": "181.Dutiyārocaneti dutiyassa, dutiyaṁ evaṁ ārocane.",
  "tika-vin11t38:13_0": "182.Dvīhīti dvīhi kammavācāhi. Kammavācosāneti kammavācāosāne.",
  "tika-vin11t38:14_0": "183.Parikkhepe atikkanteti attano gāmato gantvā itaraṁ gāmaṁ pavisantiyā paṭhamena pādena tassa gāmassa parikkhepe atikkante,",
  "tika-vin11t38:14_1": "paṭhamapāde parikkhepaṁ atikkametvā antogāmasaṅkhepaṁ gateti attho.",
  "tika-vin11t38:15_0": "184.Dutiyenāti gāmaparikkhepato bahi ṭhitena dutiyapādena.",
  "tika-vin11t38:15_1": "Atikkanteti tasmiṁ gāmaparikkhepe atikkante,",
  "tika-vin11t38:15_2": "tasmiṁ pāde antogāmaṁ pavesiteti attho.",
  "tika-vin11t38:15_3": "Sesaṁ uttānatthameva.",
  "tika-vin11t38:16_0": "Iti uttare līnatthapakāsaniyā bhikkhunivibhaṅge",
  "tika-vin11t38:17_0": "Saṅghādisesakathāvaṇṇanā niṭṭhitā.",
  "tika-vin11t38:18_0": "193. Iha bhikkhunī pattasannicayaṁ karontī hoti, sā ekaṁ nissaggiyaṁ pācittiyaṁyeva phuseti yojanā.",
  "tika-vin11t38:19_0": "194.Akālacīvaraṁ kālacīvaraṁ katvā bhājāpentiyāti yojanā. Payogeti bhājanapayoge.",
  "tika-vin11t38:20_0": "195.Chinneti acchinne.",
  "tika-vin11t38:21_0": "196.Tato paranti tato paṭhamato aññaṁ.",
  "tika-vin11t38:22_0": "Iti uttare līnatthapakāsaniyā bhikkhunivibhaṅge",
  "tika-vin11t38:23_0": "Nissaggiyakathāvaṇṇanā niṭṭhitā.",
  "tika-vin11t38:24_0": "199. Lasuṇaṁ khādati ce, dve āpattiyo phuṭāti yojanā.",
  "tika-vin11t38:25_0": "200.Payogeti saṁhārāpanapayoge. Saṁhaṭeti attanā saṁhaṭe, parena saṁharāpite ca āpatti pācitti hoti.",
  "tika-vin11t38:26_0": "201.Kateti talaghāte kate.",
  "tika-vin11t38:27_0": "202.Jatunā maṭṭhakanti jatunā kataṁ maṭṭhadaṇḍakaṁ. “Dukkaṭaṁ ādinne”ti padacchedo.",
  "tika-vin11t38:28_0": "204. Bhuñjamānassa bhikkhussa hatthapāseti yojanā. Hitvā hatthapāsaṁ.",
  "tika-vin11t38:29_0": "205.Viññāpetvāti antamaso mātarampi yācitvā. Ajjhohāre pācittiṁ dīpayeti yojanā.",
  "tika-vin11t38:30_0": "206.Uccārādinti ādi-saddena vighāsasaṅkāramuttānaṁ gahaṇaṁ.",
  "tika-vin11t38:31_0": "Lasuṇavaggavaṇṇanā paṭhamā.",
  "tika-vin11t38:32_0": "209.Idha imasmiṁ rattandhakāravagge. Paṭhame, dutiye, tatiye,",
  "tika-vin11t38:32_1": "catutthepi vinicchayo lasuṇavaggassa chaṭṭhena sikkhāpadena tulyo sadisoti yojanā.",
  "tika-vin11t38:33_0": "210.Āsaneti pallaṅke tassokāsabhūte.",
  "tika-vin11t38:33_1": "Sāmike anāpucchāti tasmiṁ kule yaṁ kiñci viññumanussaṁ anāpucchā.",
  "tika-vin11t38:34_0": "211.Anovassanti bhittiyā bahi nibbakosabbhantaraṁ.",
  "tika-vin11t38:34_1": "Dutiyātikkameti dutiyena pādena nibbakosassa udakapātaṭṭhānātikkame.",
  "tika-vin11t38:35_0": "212.Nisīditeti nisinne.",
  "tika-vin11t38:36_0": "213.Payogeti ujjhāpanapayoge.",
  "tika-vin11t38:37_0": "214.",
  "tika-vin11t38:37_1": "Nirayādinā attānaṁ vā paraṁ vā abhisappentī sapathaṁ karontī dve phuseti yojanā.",
  "tika-vin11t38:37_2": "Abhisappiteti abhisapite.",
  "tika-vin11t38:38_0": "215.Vadhitvāti hatthādīhi paharitvā. “Karoti eka”nti padacchedo.",
  "tika-vin11t38:39_0": "Rattandhakāravaggavaṇṇanā dutiyā.",
  "tika-vin11t38:40_0": "216.Naggāti anivatthā vā apārutā vā. Payogeti cuṇṇamattikāabhisaṅkharaṇādipayoge.",
  "tika-vin11t38:41_0": "217.Pamāṇātikkantanti “dīghasocatasso vidatthiyo sugatavidatthiyā,",
  "tika-vin11t38:41_1": "tiriyaṁ dve vidatthiyo”ti vuttapamāṇamatikkantaṁ.",
  "tika-vin11t38:41_2": "Payogeti kārāpanapayoge.",
  "tika-vin11t38:42_0": "218.Visibbetvāti dussibbitaṁ puna sibbanatthāya visibbetvā.",
  "tika-vin11t38:43_0": "219.",
  "tika-vin11t38:43_1": "Pañca ahāni pañcāhaṁ,",
  "tika-vin11t38:43_2": "pañcāhameva pañcāhikaṁ.",
  "tika-vin11t38:43_3": "Saṅghāṭīnaṁ cāro saṅghāṭicāro,",
  "tika-vin11t38:43_4": "paribhogavasena vā otāpanavasena vā saṅghaṭitaṭṭhena “saṅghāṭī”ti laddhanāmānaṁ “ticīvaraṁ,",
  "tika-vin11t38:43_5": "udakasāṭikā,",
  "tika-vin11t38:43_6": "saṁkaccikā”ti imesaṁ pañcannaṁ cīvarānaṁ parivattanaṁ.",
  "tika-vin11t38:43_7": "Atikkameti bhikkhunī atikkameyya.",
  "tika-vin11t38:43_8": "Assā pana ekāva pācitti paridīpitāti yojanā.",
  "tika-vin11t38:44_0": "220.Saṅkamanīyanti saṅkametabbaṁ.",
  "tika-vin11t38:44_1": "Aññissā santakaṁ anāpucchā gahitaṁ puna dātabbaṁ pañcannaṁ aññataraṁ.",
  "tika-vin11t38:45_0": "221.Gaṇacīvaralābhassāti bhikkhunisaṅghena labhitabbacīvarassa.",
  "tika-vin11t38:45_1": "Antarāyaṁ karotīti yathā te dātukāmā na denti,",
  "tika-vin11t38:45_2": "evaṁ parakkamati.",
  "tika-vin11t38:46_0": "222.Dhammikanti samaggena saṅghena sannipatitvā kariyamānaṁ.",
  "tika-vin11t38:46_1": "Paṭibāhantīti paṭisedhentī.",
  "tika-vin11t38:46_2": "Paṭibāhite paṭisedhite.",
  "tika-vin11t38:47_0": "223.Agārikādinoti ādi-",
  "tika-vin11t38:47_1": "saddena “paribbājakassa vā paribbājikāya vā”ti vutte saṅgaṇhāti.",
  "tika-vin11t38:47_2": "Samaṇacīvaranti kappakataṁ nivāsanapārupanupagaṁ.",
  "tika-vin11t38:47_3": "Payogeti dānapayoge.",
  "tika-vin11t38:48_0": "224.Cīvare dubbalāsāyāti dubbalacīvarapaccāsāya “sace sakkoma,",
  "tika-vin11t38:48_1": "dassāmā”ti ettakamattaṁ sutvā uppāditāya āsāyāti attho.",
  "tika-vin11t38:48_2": "Kālanti cīvarakālasamayaṁ.",
  "tika-vin11t38:48_3": "Samatikkameti bhikkhunīhi kālacīvare bhājiyamāne “āgametha, ayye,",
  "tika-vin11t38:48_4": "atthi saṅghassa cīvarapaccāsā”ti vatvā taṁ cīvaravibhaṅgaṁ samatikkameyya.",
  "tika-vin11t38:49_0": "225.Dhammikaṁ kathinuddhāranti samaggena saṅghena kariyamānaṁ kathinassa antarubbhāraṁ.",
  "tika-vin11t38:49_1": "Paṭibāhantiyāti nivārentiyā.",
  "tika-vin11t38:50_0": "Nhānavaggavaṇṇanā tatiyā.",
  "tika-vin11t38:51_0": "226.Tuvaṭṭeyyunti nipajjeyyuṁ. Itaraṁ pācittiyaṁ.",
  "tika-vin11t38:52_0": "227.Payogeti bhikkhuniyā aphāsukakaraṇapayoge kariyamāne.",
  "tika-vin11t38:53_0": "228.Dukkhitanti gilānaṁ.",
  "tika-vin11t38:53_1": "Nupaṭṭhāpentiyā vāpīti tassā upaṭṭhānaṁ parehi akārāpentiyā,",
  "tika-vin11t38:53_2": "sayaṁ vā akarontiyā.",
  "tika-vin11t38:54_0": "229.Upassayaṁ datvāti kavāṭabandhaṁ attano puggalikavihāraṁ datvā. Kaḍḍhiteti nikkaḍḍhite.",
  "tika-vin11t38:55_0": "230.Saṁsaṭṭhāti gahapatinā vā gahapatiputtena vā saṁsaṭṭhavihārī bhikkhunī saṅghena saṁsaṭṭhavihārato nivattiyamānā.",
  "tika-vin11t38:55_1": "Ñattiyā dukkaṭaṁ phuseti samanubhāsanakammañattiyā dukkaṭaṁ āpajjeyya.",
  "tika-vin11t38:56_0": "231.Antoraṭṭheti yassa vijite viharati,",
  "tika-vin11t38:56_1": "tassa raṭṭhe.",
  "tika-vin11t38:56_2": "Paṭipannāyāti cārikaṁ kappentiyā.",
  "tika-vin11t38:56_3": "Sesakanti pācittiyaṁ.",
  "tika-vin11t38:57_0": "Tuvaṭṭavaggavaṇṇanā catutthā.",
  "tika-vin11t38:58_0": "233.Rājāgārādikanti ādi-saddena cittāgārādīnaṁ gahaṇaṁ.",
  "tika-vin11t38:59_0": "235.Payogeti kappāsavicāraṇaṁ ādiṁ katvā sabbapayoge.",
  "tika-vin11t38:59_1": "Ujjavujjavaneti yattakaṁ hatthena añchitaṁ hoti,",
  "tika-vin11t38:59_2": "tasmiṁ takkamhi veṭhite.",
  "tika-vin11t38:60_0": "237.Payogeti agārikassa vā paribbājakassa vā paribbājikāya vā sahatthā khādanīyādīnaṁ dānapayoge.",
  "tika-vin11t38:61_0": "238. “Samaṁ āpattipabhedato”ti padacchedo.",
  "tika-vin11t38:62_0": "239.Tiracchānagataṁvijjanti yaṁ kiñci bāhirakaṁ anatthasaṁhitaṁ parūpaghātakaraṁ hatthisikkhādisippaṁ.",
  "tika-vin11t38:62_1": "Paṭhantiyāti sikkhantiyā.",
  "tika-vin11t38:62_2": "Payogeti durupasaṅkamanādipayoge.",
  "tika-vin11t38:62_3": "Pade padeti padādivasena pariyāpuṇantiyā pade pade akkharapadānaṁ vasena.",
  "tika-vin11t38:63_0": "240.",
  "tika-vin11t38:63_1": "Navame “pariyāpuṇātī”ti padaṁ,",
  "tika-vin11t38:63_2": "dasame “vācetī”ti padanti evaṁ padamattameva ubhinnaṁ visesakaṁ bhedakaṁ.",
  "tika-vin11t38:64_0": "Cittāgāravaggavaṇṇanā pañcamā.",
  "tika-vin11t38:65_0": "241.Tamārāmanti yattha bhikkhū rukkhamūlepi vasanti, taṁ sabhikkhukaṁ padesaṁ.",
  "tika-vin11t38:66_0": "243.Akkosatīti dasannaṁ akkosavatthūnaṁ aññatarena sammukhā vā parammukhā vā akkosati.",
  "tika-vin11t38:66_1": "Paribhāsatīti bhayadassanena tajjeti.",
  "tika-vin11t38:66_2": "“Pācitti akkosite”ti padacchedo.",
  "tika-vin11t38:67_0": "244.Caṇḍikabhāvenāti kodhena.",
  "tika-vin11t38:67_1": "Gaṇanti bhikkhunisaṅghaṁ.",
  "tika-vin11t38:67_2": "Paribhāsatīti “bālā etā”tiādīhi vacanehi akkosati.",
  "tika-vin11t38:67_3": "Payogeti paribhāsanapayoge.",
  "tika-vin11t38:67_4": "Paribhaṭṭheti akkosite.",
  "tika-vin11t38:67_5": "Itaraṁ pācittiyaṁ.",
  "tika-vin11t38:68_0": "245.Nimantitāti gaṇabhojane vuttanayena nimantitā.",
  "tika-vin11t38:68_1": "Pavāritāti pavāraṇasikkhāpade vuttanayena vāritā.",
  "tika-vin11t38:68_2": "Khādanaṁ bhojanampi vāti yāgupūvakhajjakaṁ,",
  "tika-vin11t38:68_3": "yāvakālikaṁ mūlakhādanīyādikhādanīyaṁ,",
  "tika-vin11t38:68_4": "odanādibhojanampi vā yā bhikkhunī bhuñjantī hoti,",
  "tika-vin11t38:68_5": "sā pana dveyeva āpattiyo phuseti yojanā.",
  "tika-vin11t38:69_0": "247.Maccharāyantīti maccharaṁ karontī,",
  "tika-vin11t38:69_1": "attano paccayadāyakakulassa aññehi sādhāraṇabhāvaṁ asahantīti attho.",
  "tika-vin11t38:69_2": "Payogeti tadanurūpe kāyavacīpayoge.",
  "tika-vin11t38:69_3": "Macchariteti maccharavasena katapayoge nipphanne.",
  "tika-vin11t38:70_0": "248.Abhikkhuke panāvāseti yato bhikkhunupassayato addhayojanabbhantare ovādadāyakā bhikkhū na vasanti,",
  "tika-vin11t38:70_1": "maggo vā akhemo hoti,",
  "tika-vin11t38:70_2": "na sakkā anantarāyena gantuṁ,",
  "tika-vin11t38:70_3": "evarūpe āvāse.",
  "tika-vin11t38:70_4": "Pubbakiccesūti “vassaṁ vasissāmī”ti senāsanapaññāpanapānīyaupaṭṭhāpanādipubbakicce pana kariyamāne dukkaṭaṁ bhaveti yojanā.",
  "tika-vin11t38:71_0": "249.Vassaṁvutthāti purimaṁ vā pacchimaṁ vā temāsaṁ vutthā.",
  "tika-vin11t38:71_1": "Ubhatosaṅgheti bhikkhunisaṅghe,",
  "tika-vin11t38:71_2": "bhikkhusaṅghe ca.",
  "tika-vin11t38:71_3": "Tīhipi ṭhānehīti “diṭṭhena vā”tiādinā vuttehi tīhi kāraṇehi.",
  "tika-vin11t38:72_0": "250.Ovādatthāyāti garudhammovādanatthāya.",
  "tika-vin11t38:72_1": "Saṁvāsatthāyāti uposathapucchanatthāya ceva pavāraṇatthāya ca.",
  "tika-vin11t38:72_2": "Na gacchatīti bhikkhuṁ na upagacchati.",
  "tika-vin11t38:73_0": "251.Ovādampi na yācantīti uposathādivasena ovādūpasaṅkamanaṁ bhikkhuṁ na yācantī na pucchantī.",
  "tika-vin11t38:73_1": "Uposathanti uposathadivasato purimadivase terasiyaṁ vā cātuddasiyaṁ vā uposathaṁ na pucchantī.",
  "tika-vin11t38:74_0": "252.Apucchitvāva saṅghaṁ vāti saṅghaṁ vā gaṇaṁ vā anapaloketvāva.",
  "tika-vin11t38:74_1": "“Bhedāpetī”ti idaṁ nidassanamattaṁ “phālāpeyya vā dhovāpeyya vā ālimpāpeyya vā bandhāpeyya vā mocāpeyya",
  "tika-vin11t38:74_2": "vā”ti imesampi kiriyāvikappānaṁ saṅgahetabbattā.",
  "tika-vin11t38:74_3": "Pasākhajanti nābhiyā heṭṭhā,",
  "tika-vin11t38:74_4": "jāṇumaṇḍalānaṁ upari padese jātaṁ gaṇḍaṁ vā rudhitaṁ vā.",
  "tika-vin11t38:74_5": "Payogeti bhedāpanādipayoge.",
  "tika-vin11t38:75_0": "Ārāmavaggavaṇṇanā chaṭṭhā.",
  "tika-vin11t38:76_0": "253.Gabbhininti āpannasattaṁ sikkhamānaṁ.",
  "tika-vin11t38:76_1": "Vuṭṭhāpentīti upajjhāyā hutvā upasampādentī.",
  "tika-vin11t38:76_2": "Payogeti gaṇapariyesanādipayoge.",
  "tika-vin11t38:76_3": "Vuṭṭhāpiteti upasampādite,",
  "tika-vin11t38:76_4": "kammavācāpariyosāneti attho.",
  "tika-vin11t38:77_0": "255.Sahajīvininti saddhivihāriniṁ. Nānuggaṇhantīti uddesadānādīhi na saṅgaṇhantī.",
  "tika-vin11t38:78_0": "Gabbhinivaggavaṇṇanā sattamā.",
  "tika-vin11t38:79_0": "258.",
  "tika-vin11t38:79_1": "“Alaṁ vuṭṭhāpitenā”ti vuccamānā bhikkhunīhi nivāriyamānā.",
  "tika-vin11t38:79_2": "Khīyatīti aññāsaṁ byattānaṁ lajjīnaṁ vuṭṭhānasammutiṁ dīyamānaṁ disvā “ahameva nūna bālā”tiādinā bhaṇamānā khīyati.",
  "tika-vin11t38:79_3": "Payogeti khīyamānapayoge.",
  "tika-vin11t38:79_4": "Khīyiteti khīyanapayoge niṭṭhite.",
  "tika-vin11t38:80_0": "Kumāribhūtavaggavaṇṇanā aṭṭhamā.",
  "tika-vin11t38:81_0": "260.Chattupāhananti vuttalakkhaṇaṁ chattañca upāhanāyo ca. Payogeti dhāraṇapayoge.",
  "tika-vin11t38:82_0": "261.Yānenāti vayhādinā. Yāyantīti sace yānena gatā hoti.",
  "tika-vin11t38:83_0": "262.Saṅghāṇinti yaṁ kiñci kaṭūpagaṁ. Dhārentiyāti kaṭiyaṁ paṭimuccantiyā.",
  "tika-vin11t38:84_0": "263.Gandhavaṇṇenāti yena kenaci vaṇṇena ca yena kenaci gandhena ca.",
  "tika-vin11t38:84_1": "Gandho nāma candanālepādi.",
  "tika-vin11t38:84_2": "Vaṇṇo nāma kuṅkumahaliddādi.",
  "tika-vin11t38:84_3": "Payogeti gandhādipayoge racanato paṭṭhāya pubbapayoge.",
  "tika-vin11t38:85_0": "266.Anāpucchāti “nisīdāmi,",
  "tika-vin11t38:85_1": "ayyā”ti anāpucchitvā.",
  "tika-vin11t38:85_2": "Nisīdite bhikkhussa upacāre antamaso chamāya nisinne.",
  "tika-vin11t38:86_0": "267.Anokāsakatanti “asukasmiṁ nāma ṭhāne pucchissāmī”ti evaṁ akataokāsaṁ.",
  "tika-vin11t38:87_0": "268.Pavisantiyāti vinicchayaṁ ārāmavaggassa paṭhameneva sikkhāpadena sadisaṁ katvā vadeyyāti yojanā.",
  "tika-vin11t38:88_0": "Chattupāhanavaggavaṇṇanā navamā.",
  "tika-vin11t38:89_0": "Iti uttare līnatthapakāsaniyā bhikkhunivibhaṅge",
  "tika-vin11t38:90_0": "Pācittiyakathāvaṇṇanā niṭṭhitā.",
  "tika-vin11t38:91_0": "269- 70.",
  "tika-vin11t38:91_1": "Aṭṭhasu pāṭidesanīyasikkhāpadesupi dvidhā āpatti hotīti yojanā.",
  "tika-vin11t38:91_2": "Tatoti gahaṇahetu.",
  "tika-vin11t38:91_3": "Sabbesūti pāṭidesanīyasikkhāpadesu.",
  "tika-vin11t38:92_0": "Pāṭidesanīyakathāvaṇṇanā.",
  "tika-vin11t38:93_0": "271- 2.",
  "tika-vin11t38:93_1": "Imaṁ paramaṁ uttamaṁ niruttaraṁ kenaci vā vattabbena uttarena rahitaṁ niddosaṁ uttaraṁ evaṁnāmakaṁ dhīro",
  "tika-vin11t38:93_2": "paññavā bhikkhu atthavasena viditvā duruttaraṁ kicchena uttaritabbaṁ paññattamahāsamuddaṁ vinayamahāsāgaraṁ",
  "tika-vin11t38:93_3": "sukheneva yasmā uttarati,",
  "tika-vin11t38:93_4": "tasmā kaṅkhacchede vinayavicikicchāya chindane satthe satthasadise asmiṁ satthe imasmiṁ uttarapakaraṇe",
  "tika-vin11t38:93_5": "usmāyutto kammajatejodhātuyā samannāgato jīvamāno bhikkhu niccaṁ nirantaraṁ satto abhirato niccaṁ yogaṁ",
  "tika-vin11t38:93_6": "satatābhiyogaṁ kātuṁ yutto anurūpoti yojanā.",
  "tika-vin11t38:94_0": "Bhikkhunivibhaṅgo niṭṭhitoti etthāpi uppatti vuttanayeneva veditabbā.",
  "tika-vin11t38:95_0": "Iti uttare līnatthapakāsaniyā",
  "tika-vin11t38:96_0": "Bhikkhunivibhaṅgavaṇṇanā niṭṭhitā."
}