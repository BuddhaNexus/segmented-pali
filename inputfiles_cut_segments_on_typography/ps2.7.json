{
  "ps2.7:0.1_0": "Paṭisambhidāmagga",
  "ps2.7:0.2_0": "2 Yuganaddhavagga",
  "ps2.7:0.3_0": "2.7. Dhammacakkakathā",
  "ps2.7:1.0_0": "2.7.1. Saccavāra",
  "ps2.7:1.1_0": "Ekaṁ samayaṁ bhagavā bārāṇasiyaṁ viharati …pe…",
  "ps2.7:1.2_0": "iti hidaṁ āyasmato koṇḍaññassa “aññāsikoṇḍañño” tveva nāmaṁ ahosi.",
  "ps2.7:2.1_0": "“Idaṁ dukkhaṁ ariyasaccan”ti pubbe ananussutesu dhammesu cakkhuṁ udapādi,",
  "ps2.7:2.1_1": "ñāṇaṁ udapādi,",
  "ps2.7:2.1_2": "paññā udapādi,",
  "ps2.7:2.1_3": "vijjā udapādi,",
  "ps2.7:2.1_4": "āloko udapādi.",
  "ps2.7:3.1_0": "Cakkhuṁ udapādīti—",
  "ps2.7:3.2_0": "kenaṭṭhena?",
  "ps2.7:3.3_0": "Ñāṇaṁ udapādīti—",
  "ps2.7:3.4_0": "kenaṭṭhena?",
  "ps2.7:3.5_0": "Paññā udapādīti—",
  "ps2.7:3.6_0": "kenaṭṭhena?",
  "ps2.7:3.7_0": "Vijjā udapādīti—",
  "ps2.7:3.8_0": "kenaṭṭhena?",
  "ps2.7:3.9_0": "Āloko udapādīti—",
  "ps2.7:3.10_0": "kenaṭṭhena?",
  "ps2.7:3.11_0": "<b>Cakkhuṁ udapādī</b>ti—",
  "ps2.7:3.12_0": "dassanaṭṭhena.",
  "ps2.7:3.13_0": "<b>Ñāṇaṁ udapādī</b>ti—",
  "ps2.7:3.14_0": "ñātaṭṭhena.",
  "ps2.7:3.15_0": "<b>Paññā udapādī</b>ti—",
  "ps2.7:3.16_0": "pajānanaṭṭhena.",
  "ps2.7:3.17_0": "<b>Vijjā udapādī</b>ti—",
  "ps2.7:3.18_0": "paṭivedhaṭṭhena.",
  "ps2.7:3.19_0": "<b>Āloko udapādī</b>ti—",
  "ps2.7:3.20_0": "obhāsaṭṭhena.",
  "ps2.7:4.1_0": "Cakkhuṁ dhammo, dassanaṭṭho attho.",
  "ps2.7:4.2_0": "Ñāṇaṁ dhammo, ñātaṭṭho attho.",
  "ps2.7:4.3_0": "Paññā dhammo, pajānanaṭṭho attho.",
  "ps2.7:4.4_0": "Vijjā dhammo, paṭivedhaṭṭho attho.",
  "ps2.7:4.5_0": "Āloko dhammo, obhāsaṭṭho attho.",
  "ps2.7:4.6_0": "Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā",
  "ps2.7:4.6_1": "sacce samudāgatā sacce ṭhitā sacce patiṭṭhitā.",
  "ps2.7:5.1_0": "<b>Dhammacakkan</b>ti kenaṭṭhena dhammacakkaṁ?",
  "ps2.7:5.2_0": "Dhammañca pavatteti cakkañcāti—dhammacakkaṁ.",
  "ps2.7:5.3_0": "Cakkañca pavatteti dhammañcāti—dhammacakkaṁ.",
  "ps2.7:5.4_0": "Dhammena pavattetīti—dhammacakkaṁ.",
  "ps2.7:5.5_0": "Dhammacariyāya pavattetīti—dhammacakkaṁ.",
  "ps2.7:5.6_0": "Dhamme ṭhito pavattetīti—dhammacakkaṁ.",
  "ps2.7:5.7_0": "Dhamme patiṭṭhito pavattetīti—dhammacakkaṁ.",
  "ps2.7:5.8_0": "Dhamme patiṭṭhāpento pavattetīti—dhammacakkaṁ.",
  "ps2.7:5.9_0": "Dhamme vasippatto pavattetīti—dhammacakkaṁ.",
  "ps2.7:5.10_0": "Dhamme vasiṁ pāpento pavattetīti—dhammacakkaṁ.",
  "ps2.7:5.11_0": "Dhamme pāramippatto pavattetīti—dhammacakkaṁ.",
  "ps2.7:5.12_0": "Dhamme pāramiṁ pāpento pavattetīti—dhammacakkaṁ.",
  "ps2.7:5.13_0": "Dhamme vesārajjappatto pavattetīti—dhammacakkaṁ.",
  "ps2.7:5.14_0": "Dhamme vesārajjaṁ pāpento pavattetīti—dhammacakkaṁ.",
  "ps2.7:5.15_0": "Dhammaṁ sakkaronto pavattetīti—dhammacakkaṁ.",
  "ps2.7:5.16_0": "Dhammaṁ garuṁ karonto pavattetīti—dhammacakkaṁ.",
  "ps2.7:5.17_0": "Dhammaṁ mānento pavattetīti—dhammacakkaṁ.",
  "ps2.7:5.18_0": "Dhammaṁ pūjento pavattetīti—dhammacakkaṁ.",
  "ps2.7:5.19_0": "Dhammaṁ apacāyamāno pavattetīti—dhammacakkaṁ.",
  "ps2.7:5.20_0": "Dhammaddhajo pavattetīti—dhammacakkaṁ.",
  "ps2.7:5.21_0": "Dhammaketu pavattetīti—dhammacakkaṁ.",
  "ps2.7:5.22_0": "Dhammādhipateyyo pavattetīti—dhammacakkaṁ.",
  "ps2.7:5.23_0": "Taṁ kho pana dhammacakkaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṁ.",
  "ps2.7:6.1_0": "Saddhindriyaṁ dhammo taṁ dhammaṁ pavattetīti—dhammacakkaṁ.",
  "ps2.7:6.2_0": "Vīriyindriyaṁ dhammo taṁ dhammaṁ pavattetīti—dhammacakkaṁ.",
  "ps2.7:6.3_0": "Satindriyaṁ dhammo taṁ dhammaṁ pavattetīti—dhammacakkaṁ.",
  "ps2.7:6.4_0": "Samādhindriyaṁ dhammo taṁ dhammaṁ pavattetīti—dhammacakkaṁ.",
  "ps2.7:6.5_0": "Paññindriyaṁ dhammo taṁ dhammaṁ pavattetīti—dhammacakkaṁ.",
  "ps2.7:6.6_0": "Saddhābalaṁ dhammo taṁ dhammaṁ pavattetīti—dhammacakkaṁ.",
  "ps2.7:6.7_0": "Vīriyabalaṁ dhammo taṁ dhammaṁ pavattetīti—dhammacakkaṁ.",
  "ps2.7:6.8_0": "Satibalaṁ dhammo taṁ dhammaṁ pavattetīti—dhammacakkaṁ.",
  "ps2.7:6.9_0": "Samādhibalaṁ dhammo taṁ dhammaṁ pavattetīti—dhammacakkaṁ.",
  "ps2.7:6.10_0": "Paññābalaṁ dhammo taṁ dhammaṁ pavattetīti—dhammacakkaṁ.",
  "ps2.7:6.11_0": "Satisambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.12_0": "Dhammavicayasambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.13_0": "Vīriyasambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.14_0": "Pītisambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.15_0": "Passaddhisambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.16_0": "Samādhisambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.17_0": "Upekkhāsambojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:6.18_0": "Sammādiṭṭhi dhammo taṁ dhammaṁ pavattetīti—dhammacakkaṁ.",
  "ps2.7:6.19_0": "Sammāsaṅkappo dhammo taṁ dhammaṁ pavattetīti—dhammacakkaṁ.",
  "ps2.7:6.20_0": "Sammāvācā dhammo taṁ dhammaṁ pavattetīti—dhammacakkaṁ.",
  "ps2.7:6.21_0": "Sammākammanto dhammo taṁ dhammaṁ pavattetīti—dhammacakkaṁ.",
  "ps2.7:6.22_0": "Sammāājīvo dhammo taṁ dhammaṁ pavattetīti—dhammacakkaṁ.",
  "ps2.7:6.23_0": "Sammāvāyāmo dhammo taṁ dhammaṁ pavattetīti—dhammacakkaṁ.",
  "ps2.7:6.24_0": "Sammāsati dhammo taṁ dhammaṁ pavattetīti—dhammacakkaṁ.",
  "ps2.7:6.25_0": "Sammāsamādhi dhammo taṁ dhammaṁ pavattetīti—dhammacakkaṁ.",
  "ps2.7:7.1_0": "Ādhipateyyaṭṭhena indriyaṁ dhammo taṁ dhammaṁ pavattetīti—dhammacakkaṁ.",
  "ps2.7:7.2_0": "Akampiyaṭṭhena balaṁ dhammo taṁ dhammaṁ pavattetīti—dhammacakkaṁ.",
  "ps2.7:7.3_0": "Niyyānikaṭṭhena bojjhaṅgo dhammo taṁ dhammaṁ pavattetīti—dhammacakkaṁ.",
  "ps2.7:7.4_0": "Hetuṭṭhena maggo dhammo taṁ dhammaṁ pavattetīti—dhammacakkaṁ.",
  "ps2.7:7.5_0": "Upaṭṭhānaṭṭhena satipaṭṭhānā dhammo taṁ dhammaṁ pavattetīti—dhammacakkaṁ.",
  "ps2.7:7.6_0": "Padahanaṭṭhena sammappadhānā dhammo taṁ dhammaṁ pavattetīti—dhammacakkaṁ.",
  "ps2.7:7.7_0": "Ijjhanaṭṭhena iddhipādā dhammo taṁ dhammaṁ pavattetīti—dhammacakkaṁ.",
  "ps2.7:7.8_0": "Tathaṭṭhena saccā dhammo taṁ dhammaṁ pavattetīti—dhammacakkaṁ.",
  "ps2.7:7.9_0": "Avikkhepaṭṭhena samatho dhammo taṁ dhammaṁ pavattetīti—dhammacakkaṁ.",
  "ps2.7:7.10_0": "Anupassanaṭṭhena vipassanā dhammo taṁ dhammaṁ pavattetīti—dhammacakkaṁ.",
  "ps2.7:7.11_0": "Ekarasaṭṭhena samathavipassanā dhammo taṁ dhammaṁ pavattetīti—dhammacakkaṁ.",
  "ps2.7:7.12_0": "Anativattanaṭṭhena yuganaddhaṁ dhammo taṁ dhammaṁ pavattetīti—dhammacakkaṁ.",
  "ps2.7:7.13_0": "Saṁvaraṭṭhena sīlavisuddhi dhammo taṁ dhammaṁ pavattetīti—dhammacakkaṁ.",
  "ps2.7:7.14_0": "Avikkhepaṭṭhena cittavisuddhi dhammo taṁ dhammaṁ pavattetīti—dhammacakkaṁ.",
  "ps2.7:7.15_0": "Dassanaṭṭhena diṭṭhivisuddhi dhammo taṁ dhammaṁ pavattetīti—dhammacakkaṁ.",
  "ps2.7:7.16_0": "Muttaṭṭhena vimokkho dhammo taṁ dhammaṁ pavattetīti—dhammacakkaṁ.",
  "ps2.7:7.17_0": "Paṭivedhaṭṭhena vijjā dhammo taṁ dhammaṁ pavattetīti—dhammacakkaṁ.",
  "ps2.7:7.18_0": "Pariccāgaṭṭhena vimutti dhammo taṁ dhammaṁ pavattetīti—dhammacakkaṁ.",
  "ps2.7:7.19_0": "Samucchedaṭṭhena khaye ñāṇaṁ dhammo taṁ dhammaṁ pavattetīti—dhammacakkaṁ.",
  "ps2.7:7.20_0": "Paṭippassaddhaṭṭhena anuppāde ñāṇaṁ dhammo taṁ dhammaṁ pavattetīti—dhammacakkaṁ.",
  "ps2.7:7.21_0": "Chando mūlaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.22_0": "Manasikāro samuṭṭhānaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.23_0": "Phasso samodhānaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.24_0": "Vedanā samosaraṇaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.25_0": "Samādhi pamukhaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.26_0": "Sati ādhipateyyaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.27_0": "Paññā taduttaraṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.28_0": "Vimutti sāraṭṭhena dhammo taṁ dhammaṁ pavattetīti—dhammacakkaṁ.",
  "ps2.7:7.29_0": "Amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:8.1_0": "“Taṁ kho panidaṁ dukkhaṁ ariyasaccaṁ pariññeyyan”ti …pe…",
  "ps2.7:8.2_0": "pariññātanti pubbe ananussutesu dhammesu cakkhuṁ udapādi …pe…",
  "ps2.7:8.3_0": "āloko udapādi.",
  "ps2.7:9.1_0": "Cakkhuṁ udapādīti—",
  "ps2.7:9.2_0": "kenaṭṭhena …pe…",
  "ps2.7:9.3_0": "āloko udapādīti—",
  "ps2.7:9.4_0": "kenaṭṭhena?",
  "ps2.7:9.5_0": "<b>Cakkhuṁ udapādī</b>ti—",
  "ps2.7:9.6_0": "dassanaṭṭhena …pe…",
  "ps2.7:9.7_0": "<b>āloko udapādī</b>ti—",
  "ps2.7:9.8_0": "obhāsaṭṭhena.",
  "ps2.7:9.9_0": "Cakkhuṁ dhammo, dassanaṭṭho attho …pe…",
  "ps2.7:9.10_0": "āloko dhammo, obhāsaṭṭho attho.",
  "ps2.7:9.11_0": "Ime pañca dhammā pañca atthā dukkhavatthukā saccavatthukā saccārammaṇā saccagocarā saccasaṅgahitā saccapariyāpannā",
  "ps2.7:9.11_1": "sacce samudāgatā sacce ṭhitā sacce patiṭṭhitā.",
  "ps2.7:10.1_0": "<b>Dhammacakkan</b>ti kenaṭṭhena dhammacakkaṁ?",
  "ps2.7:10.2_0": "Dhammañca pavatteti cakkañcāti—dhammacakkaṁ.",
  "ps2.7:10.3_0": "Cakkañca pavatteti dhammañcāti—dhammacakkaṁ.",
  "ps2.7:10.4_0": "Dhammena pavattetīti—dhammacakkaṁ.",
  "ps2.7:10.5_0": "Dhammacariyāya pavattetīti—dhammacakkaṁ.",
  "ps2.7:10.6_0": "Dhamme ṭhito pavattetīti—dhammacakkaṁ.",
  "ps2.7:10.7_0": "Dhamme patiṭṭhito pavattetīti—dhammacakkaṁ …pe…",
  "ps2.7:10.8_0": "amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:11.1_0": "“Idaṁ dukkhasamudayaṁ ariyasaccan”ti pubbe ananussutesu dhammesu cakkhuṁ udapādi …pe…",
  "ps2.7:11.2_0": "āloko udapādi …pe…",
  "ps2.7:11.3_0": "“taṁ kho panidaṁ dukkhasamudayaṁ ariyasaccaṁ pahātabban”ti …pe…",
  "ps2.7:11.4_0": "“pahīnan”ti pubbe ananussutesu dhammesu cakkhuṁ udapādi …pe…",
  "ps2.7:11.5_0": "āloko udapādi.",
  "ps2.7:12.1_0": "Cakkhuṁ udapādīti—",
  "ps2.7:12.2_0": "kenaṭṭhena …pe…",
  "ps2.7:12.3_0": "āloko udapādīti—",
  "ps2.7:12.4_0": "kenaṭṭhena?",
  "ps2.7:12.5_0": "<b>Cakkhuṁ udapādī</b>ti—",
  "ps2.7:12.6_0": "dassanaṭṭhena …pe…",
  "ps2.7:12.7_0": "<b>āloko udapādī</b>ti—",
  "ps2.7:12.8_0": "obhāsaṭṭhena.",
  "ps2.7:13.1_0": "Cakkhuṁ dhammo, dassanaṭṭho attho …pe…",
  "ps2.7:13.2_0": "āloko dhammo, obhāsaṭṭho attho.",
  "ps2.7:13.3_0": "Ime pañca dhammā pañca atthā samudayavatthukā saccavatthukā …pe…",
  "ps2.7:13.4_0": "nirodhavatthukā saccavatthukā …pe…",
  "ps2.7:13.5_0": "maggavatthukā saccavatthukā saccārammaṇā saccagocarā saccasaṅgahitā saccapariyāpannā sacce samudāgatā sacce ṭhitā sacce patiṭṭhitā.",
  "ps2.7:14.1_0": "<b>Dhammacakkan</b>ti kenaṭṭhena dhammacakkaṁ?",
  "ps2.7:14.2_0": "Dhammañca pavatteti cakkañcāti—dhammacakkaṁ.",
  "ps2.7:14.3_0": "Cakkañca pavatteti dhammañcāti—dhammacakkaṁ.",
  "ps2.7:14.4_0": "Dhammena pavattetīti—dhammacakkaṁ.",
  "ps2.7:14.5_0": "Dhammacariyāya pavattetīti—dhammacakkaṁ.",
  "ps2.7:14.6_0": "Dhamme ṭhito pavattetīti—dhammacakkaṁ.",
  "ps2.7:14.7_0": "Dhamme patiṭṭhito pavattetīti—dhammacakkaṁ …pe…",
  "ps2.7:14.8_0": "amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:15.0_0": "2.7.2. Satipaṭṭhānavāra",
  "ps2.7:15.1_0": "“‘Ayaṁ kāye kāyānupassanā’ti me, bhikkhave, pubbe ananussutesu dhammesu cakkhuṁ udapādi …pe…",
  "ps2.7:15.2_0": "āloko udapādi.",
  "ps2.7:15.3_0": "Sā kho panāyaṁ kāye kāyānupassanā bhāvetabbāti me, bhikkhave …pe…",
  "ps2.7:15.4_0": "bhāvitāti me, bhikkhave, pubbe ananussutesu dhammesu cakkhuṁ udapādi …pe…",
  "ps2.7:15.5_0": "āloko udapādi.",
  "ps2.7:16.1_0": "Ayaṁ vedanāsu …pe…",
  "ps2.7:16.2_0": "ayaṁ citte …",
  "ps2.7:16.3_0": "ayaṁ dhammesu dhammānupassanāti me, bhikkhave, pubbe ananussutesu dhammesu cakkhuṁ udapādi …pe…",
  "ps2.7:16.4_0": "āloko udapādi.",
  "ps2.7:16.5_0": "Sā kho panāyaṁ dhammesu dhammānupassanā bhāvetabbāti me, bhikkhave …pe…",
  "ps2.7:16.6_0": "bhāvitāti me, bhikkhave, pubbe ananussutesu dhammesu cakkhuṁ udapādi …pe…",
  "ps2.7:16.7_0": "āloko udapādi”.",
  "ps2.7:17.1_0": "“Ayaṁ kāye kāyānupassanā”ti pubbe ananussutesu dhammesu cakkhuṁ udapādi …pe…",
  "ps2.7:17.2_0": "āloko udapādi …pe…",
  "ps2.7:17.3_0": "sā kho panāyaṁ kāye kāyānupassanā bhāvetabbāti …pe…",
  "ps2.7:17.4_0": "bhāvitāti pubbe ananussutesu dhammesu cakkhuṁ udapādi …pe…",
  "ps2.7:17.5_0": "āloko udapādi.",
  "ps2.7:18.1_0": "Cakkhuṁ udapādīti—",
  "ps2.7:18.2_0": "kenaṭṭhena …pe…",
  "ps2.7:18.3_0": "āloko udapādīti—",
  "ps2.7:18.4_0": "kenaṭṭhena?",
  "ps2.7:18.5_0": "<b>Cakkhuṁ udapādī</b>ti—",
  "ps2.7:18.6_0": "dassanaṭṭhena …pe…",
  "ps2.7:18.7_0": "<b>āloko udapādī</b>ti—",
  "ps2.7:18.8_0": "obhāsaṭṭhena.",
  "ps2.7:19.1_0": "Cakkhuṁ dhammo, dassanaṭṭho attho …pe…",
  "ps2.7:19.2_0": "āloko dhammo, obhāsaṭṭho attho.",
  "ps2.7:19.3_0": "Ime pañca dhammā pañca atthā kāyavatthukā satipaṭṭhānavatthukā …pe…",
  "ps2.7:19.4_0": "vedanāvatthukā satipaṭṭhānavatthukā …",
  "ps2.7:19.5_0": "cittavatthukā satipaṭṭhānavatthukā …",
  "ps2.7:19.6_0": "dhammavatthukā satipaṭṭhānavatthukā satipaṭṭhānārammaṇā satipaṭṭhānagocarā satipaṭṭhānasaṅgahitā satipaṭṭhānapariyāpannā",
  "ps2.7:19.6_1": "satipaṭṭhāne samudāgatā satipaṭṭhāne ṭhitā satipaṭṭhāne patiṭṭhitā.",
  "ps2.7:20.1_0": "<b>Dhammacakkan</b>ti kenaṭṭhena dhammacakkaṁ?",
  "ps2.7:20.2_0": "Dhammañca pavatteti cakkañcāti—dhammacakkaṁ.",
  "ps2.7:20.3_0": "Cakkañca pavatteti dhammañcāti—dhammacakkaṁ.",
  "ps2.7:20.4_0": "Dhammena pavattetīti—dhammacakkaṁ.",
  "ps2.7:20.5_0": "Dhammacariyāya pavattetīti—dhammacakkaṁ.",
  "ps2.7:20.6_0": "Dhamme ṭhito pavattetīti—dhammacakkaṁ.",
  "ps2.7:20.7_0": "Dhamme patiṭṭhito pavattetīti—dhammacakkaṁ …pe…",
  "ps2.7:20.8_0": "amatogadhaṁ nibbānaṁ pariyosānaṭṭhena dhammo taṁ dhammaṁ pavattetīti—dhammacakkaṁ.",
  "ps2.7:21.0_0": "2.7.3. Iddhipādavāra",
  "ps2.7:21.1_0": "“‘Ayaṁ chandasamādhipadhānasaṅkhārasamannāgato iddhipādo’ti me,",
  "ps2.7:21.1_1": "bhikkhave pubbe ananussutesu dhammesu cakkhuṁ udapādi …pe…",
  "ps2.7:21.2_0": "āloko udapādi.",
  "ps2.7:21.3_0": "‘So kho panāyaṁ chandasamādhipadhānasaṅkhārasamannāgato iddhipādo bhāvetabbo’ti me, bhikkhave …pe…",
  "ps2.7:21.4_0": "bhāvitoti me, bhikkhave, pubbe ananussutesu dhammesu cakkhuṁ udapādi …pe…",
  "ps2.7:21.5_0": "āloko udapādi.",
  "ps2.7:22.1_0": "Ayaṁ vīriyasamādhi …pe…",
  "ps2.7:22.2_0": "ayaṁ cittasamādhi …pe…",
  "ps2.7:22.3_0": "ayaṁ vīmaṁsāsamādhipadhānasaṅkhārasamannāgato iddhipādoti me,",
  "ps2.7:22.3_1": "bhikkhave,",
  "ps2.7:22.3_2": "pubbe ananussutesu dhammesu cakkhuṁ udapādi …pe…",
  "ps2.7:22.4_0": "āloko udapādi.",
  "ps2.7:22.5_0": "So kho panāyaṁ vīmaṁsāsamādhipadhānasaṅkhārasamannāgato iddhipādo bhāvetabboti me, bhikkhave …pe…",
  "ps2.7:22.6_0": "bhāvitoti me, bhikkhave, pubbe ananussutesu dhammesu cakkhuṁ udapādi …pe…",
  "ps2.7:22.7_0": "āloko udapādi”.",
  "ps2.7:23.1_0": "“Ayaṁ chandasamādhipadhānasaṅkhārasamannāgato iddhipādo”ti pubbe ananussutesu dhammesu cakkhuṁ udapādi …pe…",
  "ps2.7:23.2_0": "āloko udapādi …pe…",
  "ps2.7:23.3_0": "so kho panāyaṁ chandasamādhipadhānasaṅkhārasamannāgato iddhipādo bhāvetabboti …pe…",
  "ps2.7:23.4_0": "bhāvitoti pubbe ananussutesu dhammesu cakkhuṁ udapādi,",
  "ps2.7:23.4_1": "ñāṇaṁ udapādi,",
  "ps2.7:23.4_2": "paññā udapādi,",
  "ps2.7:23.4_3": "vijjā udapādi,",
  "ps2.7:23.4_4": "āloko udapādi.",
  "ps2.7:24.1_0": "Cakkhuṁ udapādīti—",
  "ps2.7:24.2_0": "kenaṭṭhena?",
  "ps2.7:24.3_0": "Ñāṇaṁ udapādīti—",
  "ps2.7:24.4_0": "kenaṭṭhena?",
  "ps2.7:24.5_0": "Paññā udapādīti—",
  "ps2.7:24.6_0": "kenaṭṭhena?",
  "ps2.7:24.7_0": "Vijjā udapādīti—",
  "ps2.7:24.8_0": "kenaṭṭhena?",
  "ps2.7:24.9_0": "Āloko udapādīti—",
  "ps2.7:24.10_0": "kenaṭṭhena?",
  "ps2.7:24.11_0": "<b>Cakkhuṁ udapādī</b>ti—",
  "ps2.7:24.12_0": "dassanaṭṭhena.",
  "ps2.7:24.13_0": "<b>Ñāṇaṁ udapādī</b>ti—",
  "ps2.7:24.14_0": "ñātaṭṭhena.",
  "ps2.7:24.15_0": "<b>Paññā udapādī</b>ti—",
  "ps2.7:24.16_0": "pajānanaṭṭhena.",
  "ps2.7:24.17_0": "<b>Vijjā udapādī</b>ti—",
  "ps2.7:24.18_0": "paṭivedhaṭṭhena.",
  "ps2.7:24.19_0": "<b>Āloko udapādī</b>ti—",
  "ps2.7:24.20_0": "obhāsaṭṭhena.",
  "ps2.7:25.1_0": "Cakkhuṁ dhammo, dassanaṭṭho attho.",
  "ps2.7:25.2_0": "Ñāṇaṁ dhammo, ñātaṭṭho attho.",
  "ps2.7:25.3_0": "Paññā dhammo, pajānanaṭṭho attho.",
  "ps2.7:25.4_0": "Vijjā dhammo, paṭivedhaṭṭho attho.",
  "ps2.7:25.5_0": "Āloko dhammo, obhāsaṭṭho attho.",
  "ps2.7:25.6_0": "Ime pañca dhammā pañca atthā chandavatthukā iddhipādavatthukā iddhipādārammaṇā iddhipādagocarā iddhipādasaṅgahitā",
  "ps2.7:25.6_1": "iddhipādapariyāpannā iddhipāde samudāgatā iddhipāde ṭhitā iddhipāde patiṭṭhitā.",
  "ps2.7:26.1_0": "<b>Dhammacakkan</b>ti kenaṭṭhena dhammacakkaṁ?",
  "ps2.7:26.2_0": "Dhammañca pavatteti cakkañcāti—dhammacakkaṁ.",
  "ps2.7:26.3_0": "Cakkañca pavatteti dhammañcāti—dhammacakkaṁ.",
  "ps2.7:26.4_0": "Dhammena pavattetīti—dhammacakkaṁ.",
  "ps2.7:26.5_0": "Dhammacariyāya pavattetīti—dhammacakkaṁ.",
  "ps2.7:26.6_0": "Dhamme ṭhito pavattetīti—dhammacakkaṁ.",
  "ps2.7:26.7_0": "Dhamme patiṭṭhito pavattetīti—dhammacakkaṁ.",
  "ps2.7:26.8_0": "Dhamme patiṭṭhāpento pavattetīti—dhammacakkaṁ.",
  "ps2.7:26.9_0": "Dhamme vasippatto pavattetīti—dhammacakkaṁ.",
  "ps2.7:26.10_0": "Dhamme vasiṁ pāpento pavattetīti—dhammacakkaṁ.",
  "ps2.7:26.11_0": "Dhamme pāramippatto pavattetīti—dhammacakkaṁ.",
  "ps2.7:26.12_0": "Dhamme pāramiṁ pāpento pavattetīti—dhammacakkaṁ …pe…",
  "ps2.7:26.13_0": "dhammaṁ apacāyamāno pavattetīti—dhammacakkaṁ.",
  "ps2.7:26.14_0": "Dhammaddhajo pavattetīti—dhammacakkaṁ.",
  "ps2.7:26.15_0": "Dhammaketu pavattetīti—dhammacakkaṁ.",
  "ps2.7:26.16_0": "Dhammādhipateyyo pavattetīti—dhammacakkaṁ.",
  "ps2.7:26.17_0": "Taṁ kho pana dhammacakkaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasminti—dhammacakkaṁ.",
  "ps2.7:27.1_0": "“Saddhindriyaṁ dhammo.",
  "ps2.7:27.2_0": "Taṁ dhammaṁ pavattetī”ti—dhammacakkaṁ …pe…",
  "ps2.7:27.3_0": "amatogadhaṁ nibbānaṁ pariyosānaṭṭhena dhammo.",
  "ps2.7:27.4_0": "Taṁ dhammaṁ pavattetīti—dhammacakkaṁ.",
  "ps2.7:28.1_0": "Ayaṁ vīriyasamādhipadhānasaṅkhārasamannāgato iddhipādoti pubbe ananussutesu dhammesu cakkhuṁ udapādi …pe…",
  "ps2.7:28.2_0": "āloko udapādi …pe…",
  "ps2.7:28.3_0": "so kho panāyaṁ vīriyasamādhipadhānasaṅkhārasamannāgato iddhipādo bhāvetabboti …pe…",
  "ps2.7:28.4_0": "bhāvitoti pubbe ananussutesu dhammesu cakkhuṁ udapādi …pe…",
  "ps2.7:28.5_0": "āloko udapādi.",
  "ps2.7:29.1_0": "Cakkhuṁ udapādīti—",
  "ps2.7:29.2_0": "kenaṭṭhena …pe…",
  "ps2.7:29.3_0": "āloko udapādīti—",
  "ps2.7:29.4_0": "kenaṭṭhena?",
  "ps2.7:29.5_0": "<b>Cakkhuṁ udapādī</b>ti—",
  "ps2.7:29.6_0": "dassanaṭṭhena …pe…",
  "ps2.7:29.7_0": "<b>āloko udapādī</b>ti—",
  "ps2.7:29.8_0": "obhāsaṭṭhena.",
  "ps2.7:30.1_0": "Cakkhuṁ dhammo, dassanaṭṭho attho …pe…",
  "ps2.7:30.2_0": "āloko dhammo, obhāsaṭṭho attho.",
  "ps2.7:30.3_0": "Ime pañca dhammā pañca atthā vīriyavatthukā iddhipādavatthukā …pe…",
  "ps2.7:30.4_0": "cittavatthukā iddhipādavatthukā …",
  "ps2.7:30.5_0": "vīmaṁsāvatthukā iddhipādavatthukā iddhipādārammaṇā iddhipādagocarā iddhipādasaṅgahitā iddhipādapariyāpannā",
  "ps2.7:30.5_1": "iddhipāde samudāgatā iddhipāde ṭhitā iddhipāde patiṭṭhitā.",
  "ps2.7:31.1_0": "<b>Dhammacakkan</b>ti kenaṭṭhena dhammacakkaṁ?",
  "ps2.7:31.2_0": "Dhammañca pavatteti cakkañcāti—dhammacakkaṁ.",
  "ps2.7:31.3_0": "Cakkañca pavatteti dhammañcāti—dhammacakkaṁ.",
  "ps2.7:31.4_0": "Dhammena pavattetīti—dhammacakkaṁ.",
  "ps2.7:31.5_0": "Dhammacariyāya pavattetīti—dhammacakkaṁ.",
  "ps2.7:31.6_0": "Dhamme ṭhito pavattetīti—dhammacakkaṁ.",
  "ps2.7:31.7_0": "Dhamme patiṭṭhito pavattetīti—dhammacakkaṁ …pe…",
  "ps2.7:31.8_0": "amatogadhaṁ nibbānaṁ pariyosānaṭṭhena dhammo.",
  "ps2.7:31.9_0": "Taṁ dhammaṁ pavattetīti—dhammacakkanti.",
  "ps2.7:31.10_0": "Dhammacakkakathā niṭṭhitā."
}