{
  "ud5.9:0.1_0": "Udāna 5.9",
  "ud5.9:0.2_0": "Sadhāyamānasutta",
  "ud5.9:1.1_0": "Evaṁ me sutaṁ—",
  "ud5.9:1.2_0": "ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ.",
  "ud5.9:1.3_0": "Tena kho pana samayena sambahulā māṇavakā bhagavato avidūre sadhāyamānarūpā atikkamanti.",
  "ud5.9:1.4_0": "Addasā kho bhagavā sambahule māṇavake avidūre sadhāyamānarūpe atikkante.",
  "ud5.9:2.1_0": "Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi:",
  "ud5.9:3.1_0": "“Parimuṭṭhā paṇḍitābhāsā,",
  "ud5.9:3.2_0": "vācāgocarabhāṇino;",
  "ud5.9:3.3_0": "Yāvicchanti mukhāyāmaṁ,",
  "ud5.9:3.4_0": "yena nītā na taṁ vidū”ti.",
  "ud5.9:3.5_0": "Navamaṁ."
}