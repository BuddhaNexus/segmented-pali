{
  "tika-vin02t45:0_0": "Aparadutiyagāthāsaṅgaṇikaṁ",
  "tika-vin02t45:1_0": "Kāyikādiāpattivaṇṇanā",
  "tika-vin02t45:2_0": "474.",
  "tika-vin02t45:2_1": "Vinaye garukā vinayagarukā.",
  "tika-vin02t45:2_2": "Kiñcāpi idaṁ dvīsu gāthāsu āgataṁ,",
  "tika-vin02t45:2_3": "aññehi pana missetvā vuttabhāvato nānākaraṇaṁ paccetabbaṁ.",
  "tika-vin02t45:3_0": "Desanāgāminiyādivaṇṇanā",
  "tika-vin02t45:4_0": "475.Dve saṁvāsakabhūmiyoti ettha bhūmīti avatthā.",
  "tika-vin02t45:4_1": "Aṅgahīnatā kāraṇavekallavasenapi veditabbāti āha “apicetthā”tiādi.",
  "tika-vin02t45:4_2": "Esa nayoti “apicetthā”tiādinā vuttanayo.",
  "tika-vin02t45:4_3": "Vanappatiṁ chindantassa pārājikanti adinnādāne vanappatikathāya āgataṁ parasantakaṁ sandhāya vuttaṁ.",
  "tika-vin02t45:4_4": "Vissaṭṭhichaḍḍaneti sukkavissaṭṭhiyā mocane.",
  "tika-vin02t45:4_5": "Dukkaṭā katāti dukkaṭaṁ vuttaṁ.",
  "tika-vin02t45:4_6": "Paṭhamasikkhāpadamhiyevāti bhikkhunovādakavaggassa paṭhamasikkhāpadeyeva.",
  "tika-vin02t45:4_7": "Āmakadhaññaṁ viññāpetvā bhuñjantiyā pubbapayoge dukkaṭaṁ,",
  "tika-vin02t45:4_8": "ajjhohāre pācittiyaṁ.",
  "tika-vin02t45:5_0": "Pācittiyavaṇṇanā",
  "tika-vin02t45:6_0": "476.Abbhuṇhasīloti abhinavasīlo.",
  "tika-vin02t45:7_0": "478.Asuttakanti suttavirahitaṁ, suttato apanītaṁ natthīti attho."
}