{
  "anya-e0501n17:0_0": "18. Maggapaccayo",
  "anya-e0501n17:1_0": "Dvādasa maggaṅgāni maggapaccayo sammādiṭṭhi sammāsaṅkappo sammā vācā sammākammanto sammāājīvo sammāvāyāmo",
  "anya-e0501n17:1_1": "sammāsati sammāsamādhi micchādiṭṭhi micchāsaṅkappo micchāvāyāmo micchāsamādhi.",
  "anya-e0501n17:1_2": "Sesā micchāvācā micchākammanto micchāājīvoti tayo dhammā visuṁ cetasikadhammā na honti.",
  "anya-e0501n17:1_3": "Musāvādādivasena pavattānaṁ catunnaṁ akusalakhandhānaṁ nāmaṁ.",
  "anya-e0501n17:1_4": "Tasmā te maggapaccaye visuṁ na gahitāti.",
  "anya-e0501n17:1_5": "Sabbe sahetukā citta cetasikadhammā ca sahetukacittasaha jātā rūpadhammā ca tassa paccayuppannā.",
  "anya-e0501n17:2_0": "Kenaṭṭhena maggoti.",
  "anya-e0501n17:2_1": "Sugatiduggatinibbāna disādesasampā panaṭṭhena maggo.",
  "anya-e0501n17:2_2": "Sammādiṭṭhiādikāni hi aṭṭha sammāmaggaṅgāni sugati disādesañca nibbānadisādesañca sampāpanatthāya saṁvattanti.",
  "anya-e0501n17:2_3": "Cattāri micchāmaggaṅgāni duggatidisādesaṁ sampāpanatthāya saṁvattantīti.",
  "anya-e0501n17:3_0": "Tattha jhānapaccayo ārammaṇe cittaṁ ujuṁ karoti,",
  "anya-e0501n17:3_1": "thiraṁ karoti,",
  "anya-e0501n17:3_2": "appanāpattaṁ karoti.",
  "anya-e0501n17:3_3": "Appanāpattaṁ nāma gambhīre udake pakkhitto macchoviya kasiṇanimittādike nimittārammaṇe anupaviṭṭhaṁ cittaṁ pavuccati.",
  "anya-e0501n17:3_4": "Maggapaccayo vaṭṭapathe cetanākammaṁ vivaṭṭapathe bhāvanākammaṁ ujuṁ karoti,",
  "anya-e0501n17:3_5": "thiraṁ karoti,",
  "anya-e0501n17:3_6": "kammapathapattaṁ karoti,",
  "anya-e0501n17:3_7": "vuddhiṁ viruḷhiṁ vepullaṁ karoti,",
  "anya-e0501n17:3_8": "bhūmantarapattaṁ karoti.",
  "anya-e0501n17:3_9": "Aya metesaṁ dvinnaṁ paccayānaṁ viseso.",
  "anya-e0501n17:4_0": "Tattha kammapathapattaṁ nāma pāṇātipātādīnaṁ kusalākusala kammānaṁ aṅgapāripūriyā paṭisandhijanane samatthabhāvasaṅkhātaṁ",
  "anya-e0501n17:4_1": "kammagatiṁ pattaṁ cetanākammaṁ.",
  "anya-e0501n17:4_2": "Bhūmantarapattaṁ nāma bhāvanānukkamena kāma bhūmito paṭṭhāya yāva lokuttarabhūmiyā ekasmiṁiriyāpathepi uparūparibhūmiṁ pattaṁ bhāvanākammaṁ.",
  "anya-e0501n17:4_3": "Ayañca attho jhānapaccaye vuttanayena sammādiṭṭhiādikānaṁ maggaṅgadhammānaṁ visuṁ visuṁ sabhāva lakkhaṇehi dīpetabboti.",
  "anya-e0501n17:4_4": "Maggapaccayadīpanā niṭṭhitā."
}