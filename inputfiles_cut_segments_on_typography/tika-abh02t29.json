{
  "tika-abh02t29:0_0": "12. Jhānavibhaṅgo",
  "tika-abh02t29:1_0": "1. Suttantabhājanīyaṁ",
  "tika-abh02t29:2_0": "Mātikāvaṇṇanā",
  "tika-abh02t29:3_0": "508.Pātimokkhasaṁvarādīti ādi-",
  "tika-abh02t29:3_1": "saddena indriyesu guttadvāratā,",
  "tika-abh02t29:3_2": "bhojane mattaññutā,",
  "tika-abh02t29:3_3": "satisampajaññaṁ,",
  "tika-abh02t29:3_4": "jāgariyānuyogoti evamādike saṅgaṇhāti.",
  "tika-abh02t29:3_5": "Asubhānussatiyoti asubhajhānāni,",
  "tika-abh02t29:3_6": "anussatijhānāni ca.",
  "tika-abh02t29:3_7": "Sati samaṇabhāvakarapubbabhāgakaraṇīyasampattiyaṁ samaṇabhāvopi siddhoyeva hotīti āha “suññā…pe…",
  "tika-abh02t29:3_8": "dassetī”ti.",
  "tika-abh02t29:3_9": "Kāraṇe hi siddhe phalampi siddhameva hotīti.",
  "tika-abh02t29:3_10": "Sikkhāpadānaṁ sarūpaṁ,",
  "tika-abh02t29:3_11": "sikkhitabbākāraṁ,",
  "tika-abh02t29:3_12": "saṅkhepato vibhāgañca dassetuṁ “sikkhāpadesū”tiādi vuttaṁ.",
  "tika-abh02t29:3_13": "Tattha nāmakāyādivasenāti nāmakāyapadakāyabyañjanakāyavasena vuttesu.",
  "tika-abh02t29:3_14": "Iminā sikkhāpadānaṁ sikkhāya adhigamūpāyabhūtapaññattisabhāvataṁ dasseti.",
  "tika-abh02t29:3_15": "Tesu sikkhitabbākāro satthuāṇānatikkamoyevāti āha “vaca…pe…",
  "tika-abh02t29:3_16": "tabbesū”ti.",
  "tika-abh02t29:3_17": "Sikkhākoṭṭhāsesūti vuttappabhedesu adhisīlasikkhābhāgesu.",
  "tika-abh02t29:3_18": "Tesu samādānameva sikkhitabbākāroti vuttaṁ “paripūraṇavasena sikkhitabbesū”ti.",
  "tika-abh02t29:3_19": "Sikkhāpadekadesabhūtāti sikkhāpadasamudāyassa avayavabhūtā.",
  "tika-abh02t29:3_20": "Bhikkhusikkhā hi idhādhippetā “idha bhikkhū”ti vuttattā.",
  "tika-abh02t29:3_21": "Tathā hi vakkhati “sesasikkhā pana atthuddhāravasena sikkhāsaddassa atthadassanatthaṁ vuttā”ti.",
  "tika-abh02t29:4_0": "Mātikāvaṇṇanā niṭṭhitā.",
  "tika-abh02t29:5_0": "Niddesavaṇṇanā",
  "tika-abh02t29:6_0": "509.Diṭṭhattāti sayambhūñāṇena sacchikatattā.",
  "tika-abh02t29:6_1": "Khantiādīsupi eseva nayo.",
  "tika-abh02t29:6_2": "Sayambhūñāṇena sacchikaraṇavaseneva hi bhagavato khamanaruccanādayo,",
  "tika-abh02t29:6_3": "na aññesaṁ viya anussavākāraparivitakkādimukhena.",
  "tika-abh02t29:6_4": "Aviparītaṭṭho ekantaniyyānaṭṭhena veditabbo.",
  "tika-abh02t29:6_5": "Sikkhiyamānoti sikkhāya paṭipajjiyamāno.",
  "tika-abh02t29:6_6": "Sikkhitabbāni sikkhāpadānīti sikkhāpadapāḷiṁ vadati.",
  "tika-abh02t29:6_7": "Khandhattayanti sīlādikkhandhattayaṁ.",
  "tika-abh02t29:6_8": "“Sabbapāpassa…pe…",
  "tika-abh02t29:6_9": "buddhāna sāsana”nti vacanato āha “anusāsanadānabhūtaṁ sikkhattaya”nti.",
  "tika-abh02t29:7_0": "Sammādiṭṭhiyā paccayattāti maggasammādiṭṭhiyā ekantahetubhāvato.",
  "tika-abh02t29:7_1": "Ettha ca sammādiṭṭhīti kammassakatāsammādiṭṭhi,",
  "tika-abh02t29:7_2": "kammapathasammādiṭṭhi ca.",
  "tika-abh02t29:7_3": "Phalakāraṇopacārehīti phalūpacārena sammādiṭṭhipaccayattā,",
  "tika-abh02t29:7_4": "kāraṇūpacārena sammādiṭṭhipubbaṅgamattā.",
  "tika-abh02t29:7_5": "Kusaladhammehi attano ekadesabhūtehīti sammādiṭṭhidhamme sandhāyāha.",
  "tika-abh02t29:7_6": "Kusalapaññāviññāṇānaṁ vā pajānanavijānanavasena dassanaṁ diṭṭhīti.",
  "tika-abh02t29:7_7": "Tena avayavadhammena samudāyassa upacaritataṁ dasseti.",
  "tika-abh02t29:7_8": "Vinayanakiriyattāti desanābhūtaṁ sikkhattayamāha.",
  "tika-abh02t29:7_9": "Dhammenāti dhammato anapetena.",
  "tika-abh02t29:7_10": "Avisamasabhāvenāti avisamena sabhāvena,",
  "tika-abh02t29:7_11": "samenāti attho.",
  "tika-abh02t29:8_0": "510.Anaññatthenāti garahādiaññattharahitena sakatthena.",
  "tika-abh02t29:8_1": "Bhinnapaṭadhareti bhikkhusāruppavasena pañcakhaṇḍādinā chedena chinnacīvaradhare.",
  "tika-abh02t29:9_0": "Bhedanapariyāyavasena vuttaṁ, tasmā kilesānaṁ pahānā kilesānaṁ bhedā bhikkhūti vuttaṁ hoti.",
  "tika-abh02t29:10_0": "Guṇavasenāti sekkhadhammādiguṇānaṁ vasena. Tena bhāvatthato bhikkhusaddo dassito hoti.",
  "tika-abh02t29:11_0": "Idaṁ dvayanti “ettha cā”tiādinā parato saṅgahadassanavasena vuttaṁ “sekkho”tiādikaṁ vacanadvayaṁ.",
  "tika-abh02t29:11_1": "Imināti “sekkho bhikkhu bhinnattā pāpakāna”nti padānaṁ atthadassanena.",
  "tika-abh02t29:11_2": "Na sameti sekkhaasekkhaputhujjanāsekkhadīpanato.",
  "tika-abh02t29:11_3": "Tadidanti paṭhamadvayaṁ.",
  "tika-abh02t29:11_4": "Nippariyāyadassanaṁ ariyānaṁ,",
  "tika-abh02t29:11_5": "asekkhānaṁyeva ca sekkhabhinnakilesabhāvadīpanato.",
  "tika-abh02t29:11_6": "Vuttoti paṭiññāvacanaṁ,",
  "tika-abh02t29:11_7": "saccaṁ vuttoti attho.",
  "tika-abh02t29:11_8": "Na pana idhādhippeto atthuddhāravasena dassitattā.",
  "tika-abh02t29:12_0": "Bhagavato vacananti upasampadākammavācamāha.",
  "tika-abh02t29:12_1": "Tadanurūpanti tadanucchavikaṁ,",
  "tika-abh02t29:12_2": "yathāvuttanti attho.",
  "tika-abh02t29:12_3": "Parisāvatthusīmāsampattiyo “samaggena saṅghena akuppenā”ti iminā pakāsitāti “ṭhānāraha”nti padassa “anūna…pe…",
  "tika-abh02t29:12_4": "avutta”nti ettakameva atthamāha.",
  "tika-abh02t29:13_0": "511.Avītikkamanaviratibhāvatoti avītikkamasamādānabhūtā viratīti katvā vārittasīlaṁ patvā virati eva padhānanti cetanāsīlassapi pariyāyatā vuttā.",
  "tika-abh02t29:13_1": "“Nagaravaḍḍhakī vatthuvijjācariyo”ti idaṁ idhādhippetanagaravaḍḍhakīdassanaṁ.",
  "tika-abh02t29:13_2": "Vatthuvijjā,",
  "tika-abh02t29:13_3": "pāsādavijjāti duvidhā hi vaḍḍhakīvijjā.",
  "tika-abh02t29:13_4": "Lehitabbanti sāyitabbaṁ.",
  "tika-abh02t29:13_5": "Cubitabbanti pātabbaṁ.",
  "tika-abh02t29:14_0": "Indriyasaṁvarāhārattāti indriyasaṁvarahetukattā.",
  "tika-abh02t29:14_1": "Pātimokkhasīlaṁ sikkhāpadasīlaṁ na pakatisīlādikena gayhatīti āha “pātimokkhato aññaṁ sīlaṁ kāyikaavītikkamādiggahaṇena gahita”nti.",
  "tika-abh02t29:14_2": "Taṁ pana pātimokkhasīlena na saṅgayhatīti na sakkā vattuṁ,",
  "tika-abh02t29:14_3": "kāyikavācasikasaṁvarassa tabbinimuttassa abhāvatoti dassento “iminā adhippāyena vutta”nti āha.",
  "tika-abh02t29:15_0": "Tattha pātimokkhasaddassa evaṁ attho veditabbo –",
  "tika-abh02t29:15_1": "kilesānaṁ balavabhāvato,",
  "tika-abh02t29:15_2": "pāpakiriyāya sukarabhāvato,",
  "tika-abh02t29:15_3": "puññakiriyāya ca dukkarabhāvato bahukkhattuṁ apāyesu patanasīloti pātī,",
  "tika-abh02t29:15_4": "puthujjano,",
  "tika-abh02t29:15_5": "aniccatāya vā bhavādīsu kammavegakkhitto ghaṭiyantaṁ viya anavaṭṭhānena paribbhamanato gamanasīloti pātī,",
  "tika-abh02t29:15_6": "maraṇavasena vā tamhi tamhi sattanikāye attabhāvassa pātanasīloti pātī,",
  "tika-abh02t29:15_7": "sattasantāno,",
  "tika-abh02t29:15_8": "cittameva vā.",
  "tika-abh02t29:15_9": "Taṁ pātinaṁ saṁsāradukkhato mokkhetīti pātimokkhaṁ.",
  "tika-abh02t29:15_10": "Cittassa hi vimokkhena sattopi “vimutto”ti vuccati.",
  "tika-abh02t29:15_11": "Vuttañhi “cittavodānā visujjhantī”ti,",
  "tika-abh02t29:15_12": "“anupādāya āsavehi cittaṁ vimutta”nti ca.",
  "tika-abh02t29:15_13": "Atha vā avijjādinā hetunā saṁsāre patati gacchati pavattatīti pātī.",
  "tika-abh02t29:15_14": "“Avijjānīvaraṇānaṁ sattānaṁ taṇhāsaṁyojanānaṁ sandhāvataṁ saṁsarata”nti hi vuttaṁ.",
  "tika-abh02t29:15_15": "Tassa pātino sattassa taṇhādisaṁkilesattayato mokkho etenāti pātimokkhaṁ.",
  "tika-abh02t29:15_16": "“Kaṇṭhekāḷo”tiādīnaṁ viya tassa samāsasiddhi veditabbā.",
  "tika-abh02t29:16_0": "Atha vā pāteti vinipāteti dukkheti pāti, cittaṁ.",
  "tika-abh02t29:16_1": "Vuttañhi “cittena nīyati loko,",
  "tika-abh02t29:16_2": "cittena parikassatī”ti.",
  "tika-abh02t29:16_3": "Tassa pātino mokkho etenāti pātimokkhaṁ.",
  "tika-abh02t29:16_4": "Patati vā etena apāyadukkhe vā saṁsāradukkhe vāti pātī,",
  "tika-abh02t29:16_5": "taṇhādisaṁkileso.",
  "tika-abh02t29:16_6": "Vuttañhi “taṇhā janeti purisaṁ,",
  "tika-abh02t29:16_7": "taṇhādutiyo puriso”ti ca ādi.",
  "tika-abh02t29:16_8": "Tato mokkhoti pātimokkhaṁ.",
  "tika-abh02t29:17_0": "Atha vā patati etthāti pātīni,",
  "tika-abh02t29:17_1": "cha ajjhattikabāhirāni āyatanāni.",
  "tika-abh02t29:17_2": "Vuttañhi “chasu loko samuppanno,",
  "tika-abh02t29:17_3": "chasu kubbati santhava”nti.",
  "tika-abh02t29:17_4": "Tato chaajjhattikabāhirāyatanasaṅkhātato pātito mokkhoti pātimokkhaṁ.",
  "tika-abh02t29:18_0": "Atha vā pāto vinipāto assa atthīti pātī, saṁsāro, tato mokkhoti pātimokkhaṁ.",
  "tika-abh02t29:19_0": "Atha vā sabbalokādhipatibhāvato dhammissaro bhagavā “patī”ti vuccati,",
  "tika-abh02t29:19_1": "muccati etenāti mokkho,",
  "tika-abh02t29:19_2": "patino mokkho tena paññattattāti patimokkho,",
  "tika-abh02t29:19_3": "patimokkho eva pātimokkhaṁ.",
  "tika-abh02t29:19_4": "Sabbaguṇānaṁ vā mūlabhāvato uttamaṭṭhena pati ca so yathāvuttenatthena mokkho cāti patimokkho,",
  "tika-abh02t29:19_5": "patimokkho eva pātimokkhaṁ.",
  "tika-abh02t29:19_6": "Tathā hi vuttaṁ “pātimokkhanti mukhametaṁ pamukhameta”nti vitthāro.",
  "tika-abh02t29:20_0": "Atha vā pa-",
  "tika-abh02t29:20_1": "iti pakāre,",
  "tika-abh02t29:20_2": "atīti accantatthe nipāto,",
  "tika-abh02t29:20_3": "tasmā pakārehi accantaṁ mokkhetīti pātimokkhaṁ.",
  "tika-abh02t29:20_4": "Idañhi sīlaṁ sayaṁ tadaṅgavasena,",
  "tika-abh02t29:20_5": "samādhisahitaṁ paññāsahitañca vikkhambhanavasena samucchedavasena ca accantaṁ mokkheti mocetīti pātimokkhaṁ.",
  "tika-abh02t29:20_6": "Pati pati mokkhoti vā patimokkho,",
  "tika-abh02t29:20_7": "tamhā tamhā vītikkamadosato paccekaṁ mokkhoti attho,",
  "tika-abh02t29:20_8": "patimokkhoyeva pātimokkhaṁ.",
  "tika-abh02t29:20_9": "Mokkho vā nibbānaṁ,",
  "tika-abh02t29:20_10": "tassa mokkhassa paṭibimbabhūtoti patimokkhaṁ.",
  "tika-abh02t29:20_11": "Sīlasaṁvaro hi nibbedhabhāgiyo sūriyassa aruṇuggamanaṁ viya nibbānassa udayabhūto tappaṭibhāgo viya hoti yathārahaṁ kilesanibbāpanatoti patimokkhaṁ,",
  "tika-abh02t29:20_12": "patimokkhaṁyeva pātimokkhaṁ.",
  "tika-abh02t29:21_0": "Atha vā mokkhaṁ pati vattati,",
  "tika-abh02t29:21_1": "mokkhābhimukhanti vā patimokkhaṁ,",
  "tika-abh02t29:21_2": "patimokkhaṁyeva pātimokkhanti.",
  "tika-abh02t29:21_3": "Idampi pātimokkhasaddassa mukhamattadassanameva.",
  "tika-abh02t29:21_4": "Sabbākaārena pana jinapātimokkho bhagavāva anavajjapatimokkhaṁ pātimokkhaṁ saṁvaṇṇeyya.",
  "tika-abh02t29:22_0": "513.",
  "tika-abh02t29:22_1": "Garubhaṇḍavissajjanakaraṇabhūtaṁ etassa atthīti garubhaṇḍavissajjanaṁ.",
  "tika-abh02t29:22_2": "Garubhaṇḍantarabhūtaṁ thāvarādi.",
  "tika-abh02t29:22_3": "Ūnakaṁ na vaṭṭatīti phātikammaṁ vuttaṁ.",
  "tika-abh02t29:22_4": "Atirekagghanakaṁ,",
  "tika-abh02t29:22_5": "tadagghanakameva vā vaṭṭatīti.",
  "tika-abh02t29:22_6": "Yathāvuttanti pokkharaṇito paṁsuuddharaṇādithāvarakammaṁ.",
  "tika-abh02t29:23_0": "Dhāreti, poseti vā paresaṁ dārake.",
  "tika-abh02t29:24_0": "Gihīnaṁ kariyamānaṁ vuttaṁ,",
  "tika-abh02t29:24_1": "na saṅghassa,",
  "tika-abh02t29:24_2": "gaṇassa vāti attho.",
  "tika-abh02t29:24_3": "Piṇḍapaṭipiṇḍanti uttarapadalopaṁ,",
  "tika-abh02t29:24_4": "purimapade uttarapadalopañca katvā niddesoti āha “piṇḍattha”ntiādi.",
  "tika-abh02t29:24_5": "Ayoniso vicāraṇaṁ ayāthāvapaṭipatti.",
  "tika-abh02t29:25_0": "514. Gacchanti yathāsakaṁ visaye pavattantīti gāvo, cakkhādīni indriyāni.",
  "tika-abh02t29:26_0": "Vidhunanaṁ papphoṭanaṁ, pavāhananti attho.",
  "tika-abh02t29:27_0": "515.",
  "tika-abh02t29:27_1": "Yathā karaṇattho karaṇīyasaddo,",
  "tika-abh02t29:27_2": "evaṁ vikiraṇatthopi hotīti āha “vikkhipitabbānī”ti,",
  "tika-abh02t29:27_3": "viddhaṁsitabbānīti attho.",
  "tika-abh02t29:27_4": "Saṁyamanīyāni vā saṁyamakaraṇīyāni,",
  "tika-abh02t29:27_5": "“na puna evaṁ karomī”ti attano dahanaṁ manasā adhiṭṭhānaṁ saṁyamanaṁ,",
  "tika-abh02t29:27_6": "saṁyamanakaraṇīyāni saṁvarakaraṇīyānīti cittamattāyattā eva saṁyamasaṁvarā ācariyena adhippetāti āha “anāpattigamanīyānī”ti.",
  "tika-abh02t29:27_7": "Antevāsikatthero pana desanāpi cittuppādamanasikārehi vinā na hotīti desanāvisuddhiṁ nissaraṇaṁ vadati.",
  "tika-abh02t29:28_0": "516.",
  "tika-abh02t29:28_1": "“Alaṅkato cepi…pe…",
  "tika-abh02t29:28_2": "sa bhikkhū”tiādīsu viya idhāpi guṇato bhikkhu adhippeto.",
  "tika-abh02t29:28_3": "Tathā ca vuttaṁ “idha bhikkhūti paṭipattiyā bhikkhubhāvadassanato evamāhā”ti.",
  "tika-abh02t29:28_4": "Yattakaṁ ekena puggalena asesetvā samādātuṁ sakkā,",
  "tika-abh02t29:28_5": "taṁ sandhāyāha “yena samādānena sabbāpi sikkhā samādinnā hontī”ti yathā upasampadāpāripūriyā asesaṁ upasampannasikkhāsamādānaṁ.",
  "tika-abh02t29:28_6": "Tanti samādānaṁ.",
  "tika-abh02t29:28_7": "Anekesūti visuṁ visuṁ samādānesu.",
  "tika-abh02t29:28_8": "Yathā samādinnāya sikkhāya sabbena sabbaṁ avītikkamanaṁ sikkhitabbākāro,",
  "tika-abh02t29:28_9": "evaṁ sati vītikkame desanāgāminiyā desanā,",
  "tika-abh02t29:28_10": "vuṭṭhānagāminiyā vuṭṭhānaṁ tadupāyabhūtaṁ pārivāsikavattacaraṇādīti vuttaṁ “avīti…pe…",
  "tika-abh02t29:28_11": "ākārenā”ti.",
  "tika-abh02t29:28_12": "Yaṁ sikkhāpadaṁ pamādena vītikkantaṁ,",
  "tika-abh02t29:28_13": "taṁ sikkhiyamānaṁ na hotīti sesitaṁ nāma hotīti āha “vītikkamanavasena sesassā”ti.",
  "tika-abh02t29:29_0": "519.Cittaparisodhanabhāvanāti cittassa parisodhanabhūtā āvaraṇīyadhammavikkhambhikā samādhivipassanābhāvanā cittaparisodhanabhāvanā.",
  "tika-abh02t29:29_1": "Suppapariggāhakanti niddāpariggāhakaṁ.",
  "tika-abh02t29:29_2": "Idanti idaṁ abbokiṇṇabhavaṅgottaraṇasaṅkhātaṁ kiriyamayacittānaṁ appavattanaṁ suppaṁ nāma.",
  "tika-abh02t29:29_3": "Ito bhavaṅgottaraṇato.",
  "tika-abh02t29:29_4": "Pubbe ito kiriyamayacittappavattito parañca natthi.",
  "tika-abh02t29:29_5": "Ayaṁ kāyakilamatho,",
  "tika-abh02t29:29_6": "thinamiddhañca etassa suttassa paccayo.",
  "tika-abh02t29:30_0": "522.Satipaṭṭhānādayoti satipaṭṭhānasammappadhānaiddhipādā,",
  "tika-abh02t29:30_1": "ekacce ca maggadhammā saha na pavattanti,",
  "tika-abh02t29:30_2": "tasmā pāḷiyaṁ na vuttāti adhippāyo.",
  "tika-abh02t29:30_3": "Ete tāva ekasmiṁ ārammaṇe saha na pavattantīti na gaṇheyyuṁ,",
  "tika-abh02t29:30_4": "indriyabalāni kasmā na gahitānīti āha “pavatta…pe… hontī”ti.",
  "tika-abh02t29:30_5": "Evampi saddhindriyabalāni bojjhaṅgehi na saṅgayhantīti kathaṁ tesaṁ tadantogadhatāti codanaṁ sandhāyāha “pīti…pe…",
  "tika-abh02t29:30_6": "vuttattā”ti.",
  "tika-abh02t29:31_0": "523.Samantatoti sabbabhāgesu sabbesu abhikkamādīsu,",
  "tika-abh02t29:31_1": "sabbabhāgato vā tesu eva abhikkamādīsu atthānatthādisabbabhāgato sabbākārato.",
  "tika-abh02t29:31_2": "Sammāti aviparītaṁ yoniso.",
  "tika-abh02t29:31_3": "Samanti avisamaṁ,",
  "tika-abh02t29:31_4": "iṭṭhādiārammaṇe rāgādivisamarahitaṁ katvāti attho.",
  "tika-abh02t29:32_0": "Bhikkhā carīyati etthāti bhikkhācāro,",
  "tika-abh02t29:32_1": "bhikkhāya caraṇaṭṭhānaṁ,",
  "tika-abh02t29:32_2": "so eva gocaro,",
  "tika-abh02t29:32_3": "bhikkhāya caraṇameva vā sampajaññassa visayabhāvato gocaro,",
  "tika-abh02t29:32_4": "tasmiṁ bhikkhācāragocare.",
  "tika-abh02t29:32_5": "So pana abhikkamādibhedabhinnanti visesanavasena vuttaṁ “abhikkamādīsu panā”ti.",
  "tika-abh02t29:32_6": "Kammaṭṭhānasaṅkhāteti yogakammassa bhāvanāya pavattiṭṭhānasaṅkhāte ārammaṇe,",
  "tika-abh02t29:32_7": "bhāvanākammeyeva vā,",
  "tika-abh02t29:32_8": "yogino sukhavisesahetutāya vā kammaṭṭhānasaṅkhāte sampajaññassa visayabhāvena gocare.",
  "tika-abh02t29:32_9": "Abhikkamādīsūti abhikkamapaṭikkamādīsu ceva cīvarapārupanādīsu ca.",
  "tika-abh02t29:32_10": "Asammuyhanaṁ cittakiriyāvāyodhātuvipphāravaseneva tesaṁ pavatti,",
  "tika-abh02t29:32_11": "na aññathāti yāthāvato jānanaṁ.",
  "tika-abh02t29:33_0": "Kammaṭṭhānaṁ padhānaṁ katvāti cīvarapārupanādisarīrapariharaṇakiccakālepi kammaṭṭhānamanasikārameva padhānaṁ katvā.",
  "tika-abh02t29:34_0": "Tasmāti yasmā ussukkajāto hutvā ativiya maṁ yācasi,",
  "tika-abh02t29:34_1": "yasmā ca jīvitantarāyānaṁ dujjānataṁ vadasi,",
  "tika-abh02t29:34_2": "indriyāni ca te paripākaṁ gatāni, tasmā.",
  "tika-abh02t29:34_3": "Tihāti nipātamattaṁ. Te tayā.",
  "tika-abh02t29:34_4": "Evanti idāni vattabbākāraṁ vadati.",
  "tika-abh02t29:34_5": "Sikkhitabbanti adhisīlasikkhādīnaṁ tissannampi sikkhānaṁ vasena sikkhanaṁ kātabbaṁ.",
  "tika-abh02t29:34_6": "Yathā pana sikkhitabbaṁ,",
  "tika-abh02t29:34_7": "taṁ dassento “diṭṭhe diṭṭhamattaṁ bhavissatī”tiādimāha.",
  "tika-abh02t29:35_0": "Tattha diṭṭhe diṭṭhamattanti rūpāyatane cakkhuviññāṇena diṭṭhamattaṁ.",
  "tika-abh02t29:35_1": "Yathā hi cakkhuviññāṇaṁ rūpe rūpamattameva passati,",
  "tika-abh02t29:35_2": "na niccādisabhāvaṁ,",
  "tika-abh02t29:35_3": "evaṁ sesataṁdvārikaviññāṇehipi me ettha diṭṭhamattameva bhavissatīti sikkhitabbanti attho.",
  "tika-abh02t29:35_4": "Atha vā diṭṭhe diṭṭhaṁ nāma cakkhuviññāṇaṁ,",
  "tika-abh02t29:35_5": "rūpe rūpavijānananti attho.",
  "tika-abh02t29:35_6": "Mattāti pamāṇaṁ.",
  "tika-abh02t29:35_7": "Diṭṭhaṁ mattā etassāti diṭṭhamattaṁ,",
  "tika-abh02t29:35_8": "cakkhuviññāṇamattameva me cittaṁ bhavissatīti attho.",
  "tika-abh02t29:35_9": "Idaṁ vuttaṁ hoti –",
  "tika-abh02t29:35_10": "yathā āpāthagate rūpe cakkhuviññāṇaṁ na rajjati na dussati na muyhati,",
  "tika-abh02t29:35_11": "evaṁ rāgādivirahena cakkhuviññāṇamattameva me javanaṁ bhavissati,",
  "tika-abh02t29:35_12": "cakkhuviññāṇappamāṇeneva naṁ ṭhapessāmīti.",
  "tika-abh02t29:35_13": "Atha vā diṭṭhaṁ nāma cakkhuviññāṇena diṭṭharūpaṁ.",
  "tika-abh02t29:35_14": "Diṭṭhe diṭṭhaṁ nāma tattheva uppannaṁ sampaṭicchanasantīraṇavoṭṭhabbanasaṅkhātaṁ cittattayaṁ.",
  "tika-abh02t29:35_15": "Yathā taṁ na rajjati na dussati na muyhati,",
  "tika-abh02t29:35_16": "evaṁ āpāthagate rūpe teneva sampaṭicchanādippamāṇena javanaṁ uppādessāmi,",
  "tika-abh02t29:35_17": "nāssa taṁ pamāṇaṁ atikkamitvā rajjanādivasena uppajjituṁ dassāmīti evamettha attho daṭṭhabbo.",
  "tika-abh02t29:35_18": "Esa nayo sutamutesu.",
  "tika-abh02t29:35_19": "Mutanti ca tadārammaṇaviññāṇehi saddhiṁ gandharasaphoṭṭhabbāyatanaṁ veditabbaṁ.",
  "tika-abh02t29:35_20": "Viññāte viññātamattanti ettha pana viññātaṁ nāma manodvārāvajjanena viññātārammaṇaṁ,",
  "tika-abh02t29:35_21": "tasmiṁ viññāte.",
  "tika-abh02t29:35_22": "Viññātamattanti āvajjanappamāṇaṁ.",
  "tika-abh02t29:35_23": "Yathā āvajjanaṁ na rajjati na dussati na muyhati,",
  "tika-abh02t29:35_24": "evaṁ rajjanādivasena uppajjituṁ adatvā āvajjanappamāṇeneva cittaṁ ṭhapessāmīti ayamettha attho.",
  "tika-abh02t29:35_25": "Evañhi te bāhiya sikkhitabbanti evaṁ imāya paṭipadāya tayā bāhiya tissannaṁ sikkhānaṁ anupavattanavasena sikkhitabbaṁ.",
  "tika-abh02t29:35_26": "Iti bhagavā bāhiyassa saṁkhittarucitāya chahi viññāṇakāyehi saddhiṁ chaḷārammaṇabhedabhinnaṁ vipassanāvisayaṁ",
  "tika-abh02t29:35_27": "diṭṭhādīhi catūhi koṭṭhāsehi vibhajitvā tatthassa ñātatīraṇapariññaṁ dasseti.",
  "tika-abh02t29:36_0": "Kathaṁ?",
  "tika-abh02t29:36_1": "Ettha hi rūpāyatanaṁ passitabbaṭṭhena diṭṭhaṁ nāma,",
  "tika-abh02t29:36_2": "cakkhuviññāṇaṁ pana saddhiṁ taṁdvārikaviññāṇehi dassanaṭṭhena,",
  "tika-abh02t29:36_3": "tadubhayampi yathāpaccayaṁ pavattamānaṁ dhammamattameva,",
  "tika-abh02t29:36_4": "na ettha koci kattā vā kāretā vā.",
  "tika-abh02t29:36_5": "Yato taṁ hutvā abhāvaṭṭhena aniccaṁ,",
  "tika-abh02t29:36_6": "udayabbayapaṭipīḷanaṭṭhena dukkhaṁ,",
  "tika-abh02t29:36_7": "avasavattanaṭṭhena anattāti kuto tattha paṇḍitassa rajjanādīnaṁ okāsoti ayañhettha adhippāyo.",
  "tika-abh02t29:36_8": "Esa nayo sutādīsupi.",
  "tika-abh02t29:37_0": "Idāni ñātatīraṇapariññāsu patiṭṭhitassa upari saha phalena pahānapariññaṁ dassetuṁ “yato kho te bāhiyā”tiādi āraddhaṁ.",
  "tika-abh02t29:37_1": "Tattha yatoti yadā, yasmā vā.",
  "tika-abh02t29:37_2": "Teti tava.",
  "tika-abh02t29:37_3": "Tatoti tadā, tasmā vā.",
  "tika-abh02t29:37_4": "Tenāti tena diṭṭhādinā,",
  "tika-abh02t29:37_5": "diṭṭhādipaṭibaddhena vā rāgādinā.",
  "tika-abh02t29:37_6": "Idaṁ vuttaṁ hoti – bāhiya,",
  "tika-abh02t29:37_7": "tava yasmiṁ kāle,",
  "tika-abh02t29:37_8": "yena vā kāraṇena diṭṭhādīsu mayā vuttavidhiṁ paṭipajjantassa aviparītasabhāvāvabodhena diṭṭhādimattaṁ bhavissati,",
  "tika-abh02t29:37_9": "tasmiṁ kāle,",
  "tika-abh02t29:37_10": "tena vā kāraṇena tvaṁ tena diṭṭhādipaṭibaddhena rāgādinā saha na bhavissasi,",
  "tika-abh02t29:37_11": "ratto vā duṭṭho vā mūḷho vā na bhavissasi pahīnarāgādikattā,",
  "tika-abh02t29:37_12": "tena vā diṭṭhādinā saha paṭibaddho na bhavissasīti.",
  "tika-abh02t29:37_13": "Tato tvaṁ, bāhiya,",
  "tika-abh02t29:37_14": "na tatthāti yadā,",
  "tika-abh02t29:37_15": "yasmā vā tvaṁ tena rāgena vā ratto,",
  "tika-abh02t29:37_16": "dosena vā duṭṭho,",
  "tika-abh02t29:37_17": "mohena vā mūḷho na bhavissasi, tadā,",
  "tika-abh02t29:37_18": "tasmā vā tvaṁ tattha diṭṭhādike na bhavissasi,",
  "tika-abh02t29:37_19": "tasmiṁ diṭṭhe vā sutamutaviññāte vā “etaṁ mama,",
  "tika-abh02t29:37_20": "esohamasmi,",
  "tika-abh02t29:37_21": "eso me attā”ti taṇhāmānadiṭṭhīhi allīno patiṭṭhito na bhavissasi.",
  "tika-abh02t29:37_22": "Ettāvatā pahānapariññaṁ matthakaṁ pāpetvā khīṇāsavabhūmi dassitā.",
  "tika-abh02t29:37_23": "Tato tvaṁ, bāhiya, nevidha, na huraṁ,",
  "tika-abh02t29:37_24": "na ubhayamantarenāti yadā tvaṁ, bāhiya,",
  "tika-abh02t29:37_25": "tena rāgādinā tattha diṭṭhādīsu paṭibaddho na bhavissasi,",
  "tika-abh02t29:37_26": "tadā tvaṁ neva idha loke,",
  "tika-abh02t29:37_27": "na paraloke,",
  "tika-abh02t29:37_28": "na ubhayattha hosi.",
  "tika-abh02t29:37_29": "Esevanto dukkhassāti kilesadukkhassa,",
  "tika-abh02t29:37_30": "vaṭṭadukkhassa ca ayameva anto ayaṁ paricchedo parivaṭumabhāvoti ayameva hi ettha attho.",
  "tika-abh02t29:37_31": "Ye pana “ubhayamantarenā”ti padaṁ gahetvā antarābhavaṁ nāma icchanti,",
  "tika-abh02t29:37_32": "tesaṁ taṁ micchā.",
  "tika-abh02t29:37_33": "Tattha yaṁ vattabbaṁ,",
  "tika-abh02t29:37_34": "taṁ parato antarābhavakathāyaṁ āvi bhavissati.",
  "tika-abh02t29:38_0": "Etesanti atiharaṇavītiharaṇānaṁ.",
  "tika-abh02t29:39_0": "“Tattha hī”tiādinā pañcaviññāṇavīthiyaṁ puretaraṁ pavattaayonisomanasikāravasena āvajjanādīnaṁ ayoniso",
  "tika-abh02t29:39_1": "āvajjanādinā iṭṭhādiārammaṇe lobhādippavattimattaṁ hoti,",
  "tika-abh02t29:39_2": "na pana itthipurisādivikappagāho,",
  "tika-abh02t29:39_3": "manodvāreyeva pana so hotīti dasseti.",
  "tika-abh02t29:39_4": "Tassāti “itthī,",
  "tika-abh02t29:39_5": "puriso”ti rajjanādikassa.",
  "tika-abh02t29:39_6": "Bhavaṅgādīti bhavaṅgaāvajjanadassanāni,",
  "tika-abh02t29:39_7": "sampaṭicchanasantīraṇavoṭṭhabbanapañcadvārikajavanañca.",
  "tika-abh02t29:39_8": "Apubbatittaratāvasenāti apubbatāittarabhāvānaṁ vasena.",
  "tika-abh02t29:40_0": "Atiharatīti mukhadvāraṁ atikkamitvā harati.",
  "tika-abh02t29:40_1": "Taṁtaṁvijānananipphādakoti tassa tassa pariyesanādivisayassa,",
  "tika-abh02t29:40_2": "vijānanassa ca nipphādako.",
  "tika-abh02t29:40_3": "Yena hi payogena pariyesanādi nipphajjati,",
  "tika-abh02t29:40_4": "so tabbisayaṁ vijānanampi nipphādeti nāma hoti.",
  "tika-abh02t29:40_5": "Sammāpaṭipattinti dhammesu aviparītapaṭipattiṁ yathābhūtāvabodhaṁ.",
  "tika-abh02t29:41_0": "Gamanepīti gamanapayogepi.",
  "tika-abh02t29:41_1": "Atiharaṇaṁ yathāṭhitasseva kāyassa icchitadesābhimukhakaraṇaṁ.",
  "tika-abh02t29:41_2": "Gamanaṁ desantaruppatti.",
  "tika-abh02t29:41_3": "Vakkhamānoti “abhikkante paṭikkanteti…pe…",
  "tika-abh02t29:41_4": "addhāgamanavasena kathito.",
  "tika-abh02t29:41_5": "Gate ṭhite nisinneti ettha vihāre cuṇṇikapāduddhārairiyāpathavasena kathito”ti vakkhamāno viseso.",
  "tika-abh02t29:42_0": "Pavatteti caṅkamādīsu pavatte rūpārūpadhamme. Pariggaṇhantassa aniccādito.",
  "tika-abh02t29:43_0": "Kāyikakiriyādinibbattakajavanaṁ phalūpacārena “kāyādikiriyāmaya”nti vuttaṁ.",
  "tika-abh02t29:43_1": "Kiriyāsamuṭṭhitattāti pana kāraṇūpacārena.",
  "tika-abh02t29:44_0": "526.Kammaṭṭhānaupāsanassāti kammaṭṭhānabhāvanāya. Yogapathanti bhāvanāyoggakiriyāya pavattanamaggaṁ.",
  "tika-abh02t29:45_0": "537.Kāyādīsūti kāyavedanācittadhammesu.",
  "tika-abh02t29:45_1": "Suṭṭhu pavattiyāti asubhānupassanādivasena pavattiyā.",
  "tika-abh02t29:45_2": "Niyyānasabhāvo sammāsatitā eva.",
  "tika-abh02t29:45_3": "Upaṭṭhānanti satiṁ kiccato dasseti.",
  "tika-abh02t29:45_4": "Ettha ca yathāvutto pariggaho jāto etissāti pariggahitā,",
  "tika-abh02t29:45_5": "taṁ pariggahitaṁ niyyānabhūtaṁ satiṁ katvāti attho veditabbo.",
  "tika-abh02t29:46_0": "542-3. Pakuppanaṁ idha vikārāpattibhāvo.",
  "tika-abh02t29:47_0": "550.Tappaṭipakkhasaññāti thinamiddhapaṭipakkhasaññā.",
  "tika-abh02t29:47_1": "Sā atthato tadaṅgādivasena thinamiddhavinodanākārappavattā kusalavitakkasampayuttasaññā,",
  "tika-abh02t29:47_2": "tathābhūto vā cittuppādo saññāsīsena vuttoti veditabbo.",
  "tika-abh02t29:48_0": "553.Sārambhanti ārambhavantaṁ,",
  "tika-abh02t29:48_1": "sahārambhanti attho.",
  "tika-abh02t29:48_2": "Nirāvaraṇābhogā thinamiddhandhakāravigamena nirāvaraṇasamannāhārasaññā.",
  "tika-abh02t29:48_3": "Vivaṭā appaṭicchādanā.",
  "tika-abh02t29:49_0": "564.Tattha tatthāti “iminā pātimokkhasaṁvarena upeto hotī”tiādīsu.",
  "tika-abh02t29:50_0": "588.",
  "tika-abh02t29:50_1": "Yathā kenaci nikkujjitaṁ “idaṁ nāmeta”nti pakatiñāṇena na ñāyati,",
  "tika-abh02t29:50_2": "evaṁ sabbappakārena aviditaṁ nikkujjitaṁ viya hotīti āha “sabbathā aññātatā nikkujjitabhāvo”ti.",
  "tika-abh02t29:50_3": "Niravasesaparicchindanābhāvoti duviññeyyatāya niravasesato paricchinditabbatābhāvo,",
  "tika-abh02t29:50_4": "paricchindikābhāvo vā.",
  "tika-abh02t29:50_5": "Ekadeseneva hi gambhīraṁ ñāyati.",
  "tika-abh02t29:51_0": "Ācikkhantītiādito paribyattaṁ kathenti.",
  "tika-abh02t29:51_1": "Desentīti upadisanavasena vadanti,",
  "tika-abh02t29:51_2": "pabodhenti vā.",
  "tika-abh02t29:51_3": "Paññāpentīti pajānāpenti,",
  "tika-abh02t29:51_4": "saṁpakāsentīti attho.",
  "tika-abh02t29:51_5": "Paṭṭhapentīti pakārehi asaṅkarato ṭhapenti.",
  "tika-abh02t29:51_6": "Vivarantīti vivaṭaṁ karonti.",
  "tika-abh02t29:51_7": "Vibhajantīti vibhattaṁ karonti.",
  "tika-abh02t29:51_8": "Uttānīkarontīti anuttānaṁ gambhīraṁ uttānaṁ pākaṭaṁ karonti.",
  "tika-abh02t29:51_9": "Ettha ca “paññāpentī”tiādīhi chahi padehi atthapadāni dassitāni.",
  "tika-abh02t29:51_10": "“Ācikkhanti desentī”ti pana dvīhi padehi byañjanapadānīti evaṁ atthabyañjanapadasampannāya uḷārāya pasaṁsāya pasaṁsanaṁ dasseti.",
  "tika-abh02t29:51_11": "Yaṁ panetesu atthabyañjanapadesu vattabbaṁ,",
  "tika-abh02t29:51_12": "taṁ nettiaṭṭhakathāyaṁ vitthārato vuttameva,",
  "tika-abh02t29:51_13": "tasmā tattha vuttanayeneva veditabbaṁ.",
  "tika-abh02t29:52_0": "602.Etthevayojetabbaṁ tassa heṭṭhābhūmisamatikkamanamukhena bhūmivisesādhigamupāyadīpanato.",
  "tika-abh02t29:52_1": "Sabbatthāpīti “rūpasaññānaṁ samatikkamā,",
  "tika-abh02t29:52_2": "ākāsānañcāyatanaṁ samatikkammā”ti sabbesupi samatikkamavacanesu.",
  "tika-abh02t29:53_0": "610.Taṁyeva ākāsaṁ phuṭaṁ viññāṇanti taṁyeva kasiṇugghāṭimākāsaṁ “ananta”nti manasikārena phuṭaṁ pharitvā",
  "tika-abh02t29:53_1": "ṭhitaṁ paṭhamāruppaviññāṇaṁ “anantaṁ viññāṇa”nti manasi karotīti attho.",
  "tika-abh02t29:53_2": "Dutiyavikappe pana sāmaññajotanā visese tiṭṭhatīti “phuṭa”nti iminā viññāṇameva vuttanti phuṭaṁ viññāṇanti paṭhamāruppaviññāṇamāha.",
  "tika-abh02t29:53_3": "Tañhi ākāsassa sapharaṇakaviññāṇaṁ.",
  "tika-abh02t29:53_4": "Viññāṇenāti ca karaṇatthe karaṇavacanaṁ,",
  "tika-abh02t29:53_5": "tañca dutiyāruppaviññāṇaṁ vadatīti āha “viññāṇañcāyatanaviññāṇena manasi karotī”ti.",
  "tika-abh02t29:53_6": "Tenāti paṭhamāruppaviññāṇena.",
  "tika-abh02t29:53_7": "Gahitākāranti anantapharaṇavasena gahitākāraṁ.",
  "tika-abh02t29:53_8": "Manasi karotīti dutiyāruppaparikammamanasikārena manasi karoti.",
  "tika-abh02t29:53_9": "Evanti yathāvuttākāraṁ kasiṇugghāṭimākāse paṭhamāruppaviññāṇena anantapharaṇavasena yo gahitākāro,",
  "tika-abh02t29:53_10": "taṁ manasi karontaṁyeva.",
  "tika-abh02t29:53_11": "Taṁ viññāṇanti taṁ dutiyāruppaviññāṇaṁ.",
  "tika-abh02t29:53_12": "Anantaṁ pharatīti “ananta”nti pharati,",
  "tika-abh02t29:53_13": "tasmā dutiyoyevattho yuttoti.",
  "tika-abh02t29:53_14": "“Yañhī”tiādinā yathāvuttamatthaṁ pākaṭaṁ karoti.",
  "tika-abh02t29:53_15": "Taṁpharaṇākārasahitanti tasmiṁ ākāse pharaṇākārasahitaṁ.",
  "tika-abh02t29:53_16": "Viññāṇanti paṭhamāruppaviññāṇaṁ.",
  "tika-abh02t29:54_0": "615.Pubbeti dutiyāruppaparikammakāle.",
  "tika-abh02t29:54_1": "Yaṁ “anantaṁ viññāṇa”nti manasi kataṁ,",
  "tika-abh02t29:54_2": "taṁyeva paṭhamāruppaviññāṇameva.",
  "tika-abh02t29:54_3": "Taṁyeva hi abhāveti.",
  "tika-abh02t29:54_4": "Ārammaṇātikkamavasena hi etā samāpattiyo laddhabbāti.",
  "tika-abh02t29:55_0": "Niddesavaṇṇanā niṭṭhitā.",
  "tika-abh02t29:56_0": "Suttantabhājanīyavaṇṇanā niṭṭhitā.",
  "tika-abh02t29:57_0": "2. Abhidhammabhājanīyavaṇṇanā",
  "tika-abh02t29:58_0": "623.",
  "tika-abh02t29:58_1": "Catukkanaye dutiyajjhānameva yesaṁ vicāro oḷārikato na upaṭṭhāti,",
  "tika-abh02t29:58_2": "yesañca upaṭṭhāti,",
  "tika-abh02t29:58_3": "tesaṁ vasena dvidhā bhinditvā desitanti catukkanayato pañcakanayo nīhatoti āha “uddhaṭānaṁyeva catunnaṁ…pe…",
  "tika-abh02t29:58_4": "dassanato cā”ti.",
  "tika-abh02t29:59_0": "Abhidhammabhājanīyavaṇṇanā niṭṭhitā.",
  "tika-abh02t29:60_0": "3. Pañhapucchakavaṇṇanā",
  "tika-abh02t29:61_0": "640.Tīsūti paṭhamādīsu tīsu.",
  "tika-abh02t29:61_1": "Catukkanayena hi taṁ vuttaṁ.",
  "tika-abh02t29:61_2": "Evaṁkoṭṭhāsikāti appamāṇāti vuttā.",
  "tika-abh02t29:61_3": "Tenāha “lokuttarabhūtā evāti adhippāyo”ti.",
  "tika-abh02t29:61_4": "Paricchinnākāsa…pe…",
  "tika-abh02t29:61_5": "catutthānaṁ vaṭṭavipassanāpādakattā “sabbatthapādakacatutthe saṅgahitānī”ti vuttaṁ.",
  "tika-abh02t29:62_0": "Ayaṁ kathāti parittārammaṇādikathā.",
  "tika-abh02t29:62_1": "Heṭṭhimo ariyo uparimassa ariyassa lokuttaracittāni paṭivijjhituṁ na sakkotīti vuttaṁ “na ca…pe…",
  "tika-abh02t29:62_2": "sakkotī”ti.",
  "tika-abh02t29:63_0": "“Kiriyato dvādasanna”nti ca pāṭho atthi.",
  "tika-abh02t29:63_1": "Saha vadati lokuttaraphalacatutthatāsāmaññenāti adhippāyo.",
  "tika-abh02t29:63_2": "Idha sabbasaddassa padesasabbavācibhāvato ekadesassa asambhavepi sabbatthapādakatā eva veditabbāti dassetuṁ “sabbattha…pe…",
  "tika-abh02t29:63_3": "daṭṭhabba”nti āha.",
  "tika-abh02t29:63_4": "Paricchinnākāsakasiṇacatutthādīnīti ādi-",
  "tika-abh02t29:63_5": "saddena ānāpānacatutthādayo saṅgahitā.",
  "tika-abh02t29:63_6": "Navattabbatāyāti navattabbārammaṇatāya.",
  "tika-abh02t29:64_0": "Nibbānañcāti vattabbaṁ tadārammaṇassāpi bahiddhārammaṇabhāvato.",
  "tika-abh02t29:65_0": "“Sasantānagatampī”ti idaṁ rūpa- saddena, kamma-",
  "tika-abh02t29:65_1": "saddena ca sambandhitabbaṁ “sasantānagatampi apākaṭaṁ rūpaṁ dibbacakkhu viya sasantānagatampi apākaṭaṁ kammaṁ vibhāvetī”ti.",
  "tika-abh02t29:65_2": "Pākaṭe pana sasantānagate rūpe,",
  "tika-abh02t29:65_3": "kamme ca abhiññāñāṇena payojanaṁ natthīti “apākaṭa”nti visesetvā vuttaṁ.",
  "tika-abh02t29:66_0": "Pañhapucchakavaṇṇanā niṭṭhitā.",
  "tika-abh02t29:67_0": "Jhānavibhaṅgavaṇṇanā niṭṭhitā."
}