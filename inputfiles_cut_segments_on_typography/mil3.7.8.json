{
  "mil3.7.8:0.1_0": "Milindapañha",
  "mil3.7.8:0.2_0": "Arūpadhammavavatthānavagga",
  "mil3.7.8:0.3_0": "8. Jānantājānantapāpakaraṇapañha",
  "mil3.7.8:1.1_0": "Rājā āha—",
  "mil3.7.8:1.2_0": "“bhante nāgasena,",
  "mil3.7.8:1.2_1": "yo jānanto pāpakammaṁ karoti,",
  "mil3.7.8:1.2_2": "yo ajānanto pāpakammaṁ karoti,",
  "mil3.7.8:1.2_3": "kassa bahutaraṁ apuññan”ti?",
  "mil3.7.8:1.3_0": "Thero āha “yo kho, mahārāja, ajānanto pāpakammaṁ karoti, tassa bahutaraṁ apuññan”ti.",
  "mil3.7.8:1.4_0": "“Tena hi,",
  "mil3.7.8:1.4_1": "bhante nāgasena,",
  "mil3.7.8:1.4_2": "yo amhākaṁ rājaputto vā rājamahāmatto vā ajānanto pāpakammaṁ karoti,",
  "mil3.7.8:1.4_3": "taṁ mayaṁ diguṇaṁ daṇḍemā”ti?",
  "mil3.7.8:1.5_0": "“Taṁ kiṁ maññasi, mahārāja,",
  "mil3.7.8:1.5_1": "tattaṁ ayoguḷaṁ ādittaṁ sampajjalitaṁ sajotibhūtaṁ eko jānanto gaṇheyya,",
  "mil3.7.8:1.5_2": "eko ajānanto gaṇheyya,",
  "mil3.7.8:1.5_3": "katamo balavataraṁ ḍayheyyā”ti.",
  "mil3.7.8:1.6_0": "“Yo kho, bhante, ajānanto gaṇheyya, so balavataraṁ ḍayheyyā”ti.",
  "mil3.7.8:1.7_0": "“Evameva kho, mahārāja, yo ajānanto pāpakammaṁ karoti, tassa bahutaraṁ apuññan”ti.",
  "mil3.7.8:2.1_0": "“Kallosi, bhante nāgasenā”ti.",
  "mil3.7.8:3.1_0": "Jānantājānantapāpakaraṇapañho aṭṭhamo."
}