{
  "atk-s0303a8:0_0": "9. Supaṇṇasaṁyuttavaṇṇanā",
  "atk-s0303a8:1_0": "392- 437.",
  "atk-s0303a8:1_1": "Supaṇṇasaṁyutte pattānaṁ vaṇṇavantatāya garuḷā supaṇṇāti vuttā.",
  "atk-s0303a8:1_2": "Idhāpi paṭhamasuttaṁ purimanayeneva aṭṭhuppattiyaṁ vuttaṁ.",
  "atk-s0303a8:1_3": "Harantīti uddharanti.",
  "atk-s0303a8:1_4": "Uddharamānā ca pana te attanā hīne vā same vā uddharituṁ sakkonti,",
  "atk-s0303a8:1_5": "na attanā paṇītatare.",
  "atk-s0303a8:1_6": "Sattavidhā hi anuddharaṇīyanāgā nāma paṇītatarā kambalassatarā dhataraṭṭhā sattasīdantaravāsino pathaviṭṭhakā pabbataṭṭhakā vimānaṭṭhakāti.",
  "atk-s0303a8:1_7": "Tatra aṇḍajādīnaṁ jalābujādayo paṇītatarā,",
  "atk-s0303a8:1_8": "te tehi anuddharaṇīyā.",
  "atk-s0303a8:1_9": "Kambalassatarā pana nāgasenāpatino,",
  "atk-s0303a8:1_10": "te yattha katthaci disvā yo koci supaṇṇo uddharituṁ na sakkoti.",
  "atk-s0303a8:1_11": "Dhataraṭṭhā pana nāgarājāno,",
  "atk-s0303a8:1_12": "tepi koci uddharituṁ na sakkoti.",
  "atk-s0303a8:1_13": "Ye pana sattasīdantare mahāsamudde vasanti,",
  "atk-s0303a8:1_14": "te yasmā katthaci vikampanaṁ kātuṁ na sakkā,",
  "atk-s0303a8:1_15": "tasmā koci uddharituṁ na sakkoti.",
  "atk-s0303a8:1_16": "Pathaviṭṭhakādīnaṁ nilīyanokāso atthi,",
  "atk-s0303a8:1_17": "tasmā tepi uddharituṁ na sakkoti.",
  "atk-s0303a8:1_18": "Ye pana mahāsamudde ūmipiṭṭhe vasanti,",
  "atk-s0303a8:1_19": "te yo koci samo vā paṇītataro vā supaṇṇo uddharituṁ sakkoti.",
  "atk-s0303a8:1_20": "Sesaṁ nāgasaṁyutte vuttanayamevāti.",
  "atk-s0303a8:2_0": "Supaṇṇasaṁyuttavaṇṇanā niṭṭhitā."
}