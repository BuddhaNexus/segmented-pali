{
  "pli-tv-bu-vb-pc8:0.1_0": "Theravāda Vinaya",
  "pli-tv-bu-vb-pc8:0.2_0": "Mahāvibhaṅga",
  "pli-tv-bu-vb-pc8:0.3_0": "Pācittiyakaṇḍa",
  "pli-tv-bu-vb-pc8:0.4_0": "Musāvādavagga",
  "pli-tv-bu-vb-pc8:0.5_0": "8. Bhūtārocanasikkhāpada",
  "pli-tv-bu-vb-pc8:1.1.1_0": "Tena samayena buddho bhagavā vesāliyaṁ viharati mahāvane kūṭāgārasālāyaṁ.",
  "pli-tv-bu-vb-pc8:1.1.2_0": "Tena kho pana samayena sambahulā sandiṭṭhā sambhattā bhikkhū vaggumudāya nadiyā tīre vassaṁ upagacchiṁsu.",
  "pli-tv-bu-vb-pc8:1.1.3_0": "Tena kho pana samayena vajjī dubbhikkhā hoti—dvīhitikā setaṭṭhikā salākāvuttā,",
  "pli-tv-bu-vb-pc8:1.1.3_1": "na sukarā uñchena paggahena yāpetuṁ.",
  "pli-tv-bu-vb-pc8:1.1.4_0": "Atha kho tesaṁ bhikkhūnaṁ etadahosi—“etarahi kho vajjī dubbhikkhā—dvīhitikā setaṭṭhikā salākāvuttā,",
  "pli-tv-bu-vb-pc8:1.1.4_1": "na sukarā uñchena paggahena yāpetuṁ.",
  "pli-tv-bu-vb-pc8:1.1.4_2": "Kena nu kho mayaṁ upāyena samaggā sammodamānā avivadamānā phāsukaṁ vassaṁ vaseyyāma,",
  "pli-tv-bu-vb-pc8:1.1.4_3": "na ca piṇḍakena kilameyyāmā”ti?",
  "pli-tv-bu-vb-pc8:1.1.5_0": "Ekacce evamāhaṁsu—“handa mayaṁ, āvuso,",
  "pli-tv-bu-vb-pc8:1.1.5_1": "gihīnaṁ kammantaṁ adhiṭṭhema.",
  "pli-tv-bu-vb-pc8:1.1.5_2": "Evaṁ te amhākaṁ dātuṁ maññissanti.",
  "pli-tv-bu-vb-pc8:1.1.6_0": "Evaṁ mayaṁ samaggā sammodamānā avivadamānā phāsukaṁ vassaṁ vasissāma,",
  "pli-tv-bu-vb-pc8:1.1.6_1": "na ca piṇḍakena kilamissāmā”ti.",
  "pli-tv-bu-vb-pc8:1.1.7_0": "Ekacce evamāhaṁsu—“alaṁ, āvuso, kiṁ gihīnaṁ kammantaṁ adhiṭṭhitena?",
  "pli-tv-bu-vb-pc8:1.1.8_0": "Handa mayaṁ, āvuso, gihīnaṁ dūteyyaṁ harāma. Evaṁ te amhākaṁ dātuṁ maññissanti.",
  "pli-tv-bu-vb-pc8:1.1.9_0": "Evaṁ mayaṁ samaggā sammodamānā avivadamānā phāsukaṁ vassaṁ vasissāma,",
  "pli-tv-bu-vb-pc8:1.1.9_1": "na ca piṇḍakena kilamissāmā”ti.",
  "pli-tv-bu-vb-pc8:1.1.10_0": "Ekacce evamāhaṁsu—“alaṁ, āvuso; kiṁ gihīnaṁ kammantaṁ adhiṭṭhitena. Kiṁ gihīnaṁ dūteyyaṁ haṭena.",
  "pli-tv-bu-vb-pc8:1.1.11_0": "Handa mayaṁ, āvuso, gihīnaṁ aññamaññassa uttarimanussadhammassa vaṇṇaṁ bhāsissāma—",
  "pli-tv-bu-vb-pc8:1.1.12_0": "‘asuko bhikkhu paṭhamassa jhānassa lābhī,",
  "pli-tv-bu-vb-pc8:1.1.12_1": "asuko bhikkhu dutiyassa jhānassa lābhī,",
  "pli-tv-bu-vb-pc8:1.1.12_2": "asuko bhikkhu tatiyassa jhānassa lābhī,",
  "pli-tv-bu-vb-pc8:1.1.12_3": "asuko bhikkhu catutthassa jhānassa lābhī,",
  "pli-tv-bu-vb-pc8:1.1.12_4": "asuko bhikkhu sotāpanno,",
  "pli-tv-bu-vb-pc8:1.1.12_5": "asuko bhikkhu sakadāgāmī,",
  "pli-tv-bu-vb-pc8:1.1.12_6": "asuko bhikkhu anāgāmī,",
  "pli-tv-bu-vb-pc8:1.1.12_7": "asuko bhikkhu arahā,",
  "pli-tv-bu-vb-pc8:1.1.12_8": "asuko bhikkhu tevijjo,",
  "pli-tv-bu-vb-pc8:1.1.12_9": "asuko bhikkhu chaḷabhiñño’ti.",
  "pli-tv-bu-vb-pc8:1.1.13_0": "Evaṁ te amhākaṁ dātuṁ maññissanti.",
  "pli-tv-bu-vb-pc8:1.1.14_0": "Evaṁ mayaṁ samaggā sammodamānā avivadamānā phāsukaṁ vassaṁ vasissāma,",
  "pli-tv-bu-vb-pc8:1.1.14_1": "na ca piṇḍakena kilamissāmā”ti.",
  "pli-tv-bu-vb-pc8:1.1.15_0": "“Eso yeva kho, āvuso, seyyo,",
  "pli-tv-bu-vb-pc8:1.1.15_1": "yo amhākaṁ gihīnaṁ aññamaññassa uttarimanussadhammassa vaṇṇo bhāsito”ti.",
  "pli-tv-bu-vb-pc8:1.1.16_0": "Atha kho te bhikkhū gihīnaṁ aññamaññassa uttarimanussadhammassa vaṇṇaṁ bhāsiṁsu—",
  "pli-tv-bu-vb-pc8:1.1.17_0": "“asuko bhikkhu paṭhamassa jhānassa lābhī …pe… asuko bhikkhu chaḷabhiñño”ti.",
  "pli-tv-bu-vb-pc8:1.1.18_0": "Atha kho te manussā—“lābhā vata no,",
  "pli-tv-bu-vb-pc8:1.1.18_1": "suladdhaṁ vata no,",
  "pli-tv-bu-vb-pc8:1.1.18_2": "yesaṁ no evarūpā bhikkhū vassaṁ upagatā,",
  "pli-tv-bu-vb-pc8:1.1.18_3": "na vata no ito pubbe evarūpā bhikkhū vassaṁ upagatā,",
  "pli-tv-bu-vb-pc8:1.1.18_4": "yathayime bhikkhū sīlavanto kalyāṇadhammā”ti.",
  "pli-tv-bu-vb-pc8:1.1.19_0": "Te na tādisāni bhojanāni attanā bhuñjanti,",
  "pli-tv-bu-vb-pc8:1.1.19_1": "mātāpitūnaṁ denti puttadārassa denti dāsakammakaraporisassa denti mittāmaccānaṁ denti ñātisālohitānaṁ denti yādisāni bhikkhūnaṁ denti.",
  "pli-tv-bu-vb-pc8:1.1.20_0": "Na tādisāni khādanīyāni sāyanīyāni pānāni attanā khādanti sāyanti pivanti mātāpitūnaṁ denti puttadārassa",
  "pli-tv-bu-vb-pc8:1.1.20_1": "denti dāsakammakaraporisassa denti mittāmaccānaṁ denti ñātisālohitānaṁ denti,",
  "pli-tv-bu-vb-pc8:1.1.20_2": "yādisāni bhikkhūnaṁ denti.",
  "pli-tv-bu-vb-pc8:1.1.21_0": "Atha kho te bhikkhū vaṇṇavā ahesuṁ pīṇindriyā pasannamukhavaṇṇā vippasannachavivaṇṇā.",
  "pli-tv-bu-vb-pc8:1.2.1_0": "Āciṇṇaṁ kho panetaṁ vassaṁvuṭṭhānaṁ bhikkhūnaṁ bhagavantaṁ dassanāya upasaṅkamituṁ.",
  "pli-tv-bu-vb-pc8:1.2.2_0": "Atha kho te bhikkhū vassaṁvuṭṭhā temāsaccayena senāsanaṁ saṁsāmetvā pattacīvaramādāya yena vesālī tena pakkamiṁsu.",
  "pli-tv-bu-vb-pc8:1.2.3_0": "Anupubbena yena vesālī mahāvanaṁ kūṭāgārasālā yena bhagavā tenupasaṅkamiṁsu;",
  "pli-tv-bu-vb-pc8:1.2.4_0": "upasaṅkamitvā bhagavantaṁ abhivādetvā ekamantaṁ nisīdiṁsu.",
  "pli-tv-bu-vb-pc8:1.2.5_0": "Tena kho pana samayena disāsu vassaṁvuṭṭhā bhikkhū kisā honti lūkhā dubbaṇṇā uppaṇḍuppaṇḍukajātā dhamanisanthatagattā.",
  "pli-tv-bu-vb-pc8:1.2.6_0": "Vaggumudātīriyā pana bhikkhū vaṇṇavā honti pīṇindriyā pasannamukhavaṇṇā vippasannachavivaṇṇā.",
  "pli-tv-bu-vb-pc8:1.2.7_0": "Āciṇṇaṁ kho panetaṁ buddhānaṁ bhagavantānaṁ āgantukehi bhikkhūhi saddhiṁ paṭisammodituṁ.",
  "pli-tv-bu-vb-pc8:1.2.8_0": "Atha kho bhagavā vaggumudātīriye bhikkhū etadavoca—",
  "pli-tv-bu-vb-pc8:1.2.9_0": "“kacci, bhikkhave, khamanīyaṁ, kacci yāpanīyaṁ,",
  "pli-tv-bu-vb-pc8:1.2.10_0": "kacci samaggā sammodamānā avivadamānā phāsukaṁ vassaṁ vasittha, na ca piṇḍakena kilamitthā”ti?",
  "pli-tv-bu-vb-pc8:1.2.11_0": "“Khamanīyaṁ, bhagavā, yāpanīyaṁ, bhagavā.",
  "pli-tv-bu-vb-pc8:1.2.12_0": "Samaggā ca mayaṁ, bhante,",
  "pli-tv-bu-vb-pc8:1.2.12_1": "sammodamānā avivadamānā phāsukaṁ vassaṁ vasimhā,",
  "pli-tv-bu-vb-pc8:1.2.12_2": "na ca piṇḍakena kilamimhā”ti.",
  "pli-tv-bu-vb-pc8:1.2.13_0": "Jānantāpi tathāgatā pucchanti, jānantāpi na pucchanti.",
  "pli-tv-bu-vb-pc8:1.2.14_0": "Kālaṁ viditvā pucchanti, kālaṁ viditvā na pucchanti.",
  "pli-tv-bu-vb-pc8:1.2.15_0": "Atthasañhitaṁ tathāgatā pucchanti, no anatthasañhitaṁ.",
  "pli-tv-bu-vb-pc8:1.2.16_0": "Anatthasañhite setughāto tathāgatānaṁ.",
  "pli-tv-bu-vb-pc8:1.2.17_0": "Dvīhākārehi buddhā bhagavanto bhikkhū paṭipucchanti—“dhammaṁ vā desessāma,",
  "pli-tv-bu-vb-pc8:1.2.17_1": "sāvakānaṁ vā sikkhāpadaṁ paññapessāmā”ti.",
  "pli-tv-bu-vb-pc8:1.2.18_0": "Atha kho bhagavā vaggumudātīriye bhikkhū etadavoca—“yathā kathaṁ pana tumhe,",
  "pli-tv-bu-vb-pc8:1.2.18_1": "bhikkhave,",
  "pli-tv-bu-vb-pc8:1.2.18_2": "samaggā sammodamānā avivadamānā phāsukaṁ vassaṁ vasittha,",
  "pli-tv-bu-vb-pc8:1.2.18_3": "na ca piṇḍakena kilamitthā”ti?",
  "pli-tv-bu-vb-pc8:1.2.19_0": "Atha kho te bhikkhū bhagavato etamatthaṁ ārocesuṁ.",
  "pli-tv-bu-vb-pc8:1.2.20_0": "“Kacci pana vo, bhikkhave, bhūtan”ti?",
  "pli-tv-bu-vb-pc8:1.2.21_0": "“Bhūtaṁ, bhagavā”ti.",
  "pli-tv-bu-vb-pc8:1.2.22_0": "Vigarahi buddho bhagavā …pe…",
  "pli-tv-bu-vb-pc8:1.2.23_0": "kathañhi nāma tumhe,",
  "pli-tv-bu-vb-pc8:1.2.23_1": "bhikkhave,",
  "pli-tv-bu-vb-pc8:1.2.23_2": "udarassa kāraṇā gihīnaṁ aññamaññassa uttarimanussadhammassa vaṇṇaṁ bhāsissatha.",
  "pli-tv-bu-vb-pc8:1.2.24_0": "Netaṁ, bhikkhave, appasannānaṁ vā pasādāya …pe…",
  "pli-tv-bu-vb-pc8:1.2.25_0": "evañca pana, bhikkhave, imaṁ sikkhāpadaṁ uddiseyyātha—",
  "pli-tv-bu-vb-pc8:1.2.26.1_0": "“Yo pana bhikkhu anupasampannassa uttarimanussadhammaṁ āroceyya bhūtasmiṁ, pācittiyan”ti.",
  "pli-tv-bu-vb-pc8:2.1.1_0": "Yo panāti",
  "pli-tv-bu-vb-pc8:2.1.2_0": "yo yādiso …pe…",
  "pli-tv-bu-vb-pc8:2.1.3_0": "bhikkhūti",
  "pli-tv-bu-vb-pc8:2.1.4_0": "…pe… ayaṁ imasmiṁ atthe adhippeto bhikkhūti.",
  "pli-tv-bu-vb-pc8:2.1.5_0": "Anupasampanno nāma",
  "pli-tv-bu-vb-pc8:2.1.6_0": "bhikkhuñca bhikkhuniñca ṭhapetvā, avaseso anupasampanno nāma.",
  "pli-tv-bu-vb-pc8:2.1.7_0": "Uttarimanussadhammo nāma",
  "pli-tv-bu-vb-pc8:2.1.8_0": "jhānaṁ, vimokkho, samādhi,",
  "pli-tv-bu-vb-pc8:2.1.8_1": "samāpatti,",
  "pli-tv-bu-vb-pc8:2.1.8_2": "ñāṇadassanaṁ,",
  "pli-tv-bu-vb-pc8:2.1.8_3": "maggabhāvanā,",
  "pli-tv-bu-vb-pc8:2.1.8_4": "phalasacchikiriyā,",
  "pli-tv-bu-vb-pc8:2.1.8_5": "kilesappahānaṁ,",
  "pli-tv-bu-vb-pc8:2.1.8_6": "vinīvaraṇatā cittassa,",
  "pli-tv-bu-vb-pc8:2.1.8_7": "suññāgāre abhirati.",
  "pli-tv-bu-vb-pc8:2.1.9.1_0": "Jhānanti",
  "pli-tv-bu-vb-pc8:2.1.10_0": "paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.",
  "pli-tv-bu-vb-pc8:2.1.11_0": "Vimokkhoti",
  "pli-tv-bu-vb-pc8:2.1.12_0": "suññato vimokkho, animitto vimokkho, appaṇihito vimokkho.",
  "pli-tv-bu-vb-pc8:2.1.13_0": "Samādhīti",
  "pli-tv-bu-vb-pc8:2.1.14_0": "suññato samādhi, animitto samādhi, appaṇihito samādhi.",
  "pli-tv-bu-vb-pc8:2.1.15_0": "Samāpattīti",
  "pli-tv-bu-vb-pc8:2.1.16_0": "suññatā samāpatti, animittā samāpatti, appaṇihitā samāpatti.",
  "pli-tv-bu-vb-pc8:2.1.17_0": "Ñāṇadassananti",
  "pli-tv-bu-vb-pc8:2.1.18_0": "tisso vijjā.",
  "pli-tv-bu-vb-pc8:2.1.19_0": "Maggabhāvanāti",
  "pli-tv-bu-vb-pc8:2.1.20_0": "cattāro satipaṭṭhānā,",
  "pli-tv-bu-vb-pc8:2.1.20_1": "cattāro sammappadhānā,",
  "pli-tv-bu-vb-pc8:2.1.20_2": "cattāro iddhipādā,",
  "pli-tv-bu-vb-pc8:2.1.20_3": "pañcindriyāni,",
  "pli-tv-bu-vb-pc8:2.1.20_4": "pañca balāni,",
  "pli-tv-bu-vb-pc8:2.1.20_5": "satta bojjhaṅgā,",
  "pli-tv-bu-vb-pc8:2.1.20_6": "ariyo aṭṭhaṅgiko maggo.",
  "pli-tv-bu-vb-pc8:2.1.21_0": "Phalasacchikiriyāti",
  "pli-tv-bu-vb-pc8:2.1.22_0": "sotāpattiphalassa sacchikiriyā,",
  "pli-tv-bu-vb-pc8:2.1.22_1": "sakadāgāmiphalassa sacchikiriyā,",
  "pli-tv-bu-vb-pc8:2.1.22_2": "anāgāmiphalassa sacchikiriyā,",
  "pli-tv-bu-vb-pc8:2.1.22_3": "arahattassa sacchikiriyā.",
  "pli-tv-bu-vb-pc8:2.1.23_0": "Kilesappahānanti",
  "pli-tv-bu-vb-pc8:2.1.24_0": "rāgassa pahānaṁ, dosassa pahānaṁ, mohassa pahānaṁ.",
  "pli-tv-bu-vb-pc8:2.1.25_0": "Vinīvaraṇatā cittassāti",
  "pli-tv-bu-vb-pc8:2.1.26_0": "rāgā cittaṁ vinīvaraṇatā, dosā cittaṁ vinīvaraṇatā, mohā cittaṁ vinīvaraṇatā.",
  "pli-tv-bu-vb-pc8:2.1.27_0": "Suññāgāre abhiratīti",
  "pli-tv-bu-vb-pc8:2.1.28_0": "paṭhamena jhānena suññāgāre abhirati,",
  "pli-tv-bu-vb-pc8:2.1.28_1": "dutiyena jhānena suññāgāre abhirati,",
  "pli-tv-bu-vb-pc8:2.1.28_2": "tatiyena jhānena suññāgāre abhirati,",
  "pli-tv-bu-vb-pc8:2.1.28_3": "catutthena jhānena suññāgāre abhirati.",
  "pli-tv-bu-vb-pc8:2.2.1_0": "Āroceyyāti",
  "pli-tv-bu-vb-pc8:2.2.2_0": "anupasampannassa—“paṭhamaṁ jhānaṁ samāpajjin”ti bhaṇantassa āpatti pācittiyassa.",
  "pli-tv-bu-vb-pc8:2.2.3_0": "Āroceyyāti",
  "pli-tv-bu-vb-pc8:2.2.4_0": "anupasampannassa—“paṭhamaṁ jhānaṁ samāpajjāmī”ti bhaṇantassa āpatti pācittiyassa.",
  "pli-tv-bu-vb-pc8:2.2.5_0": "Āroceyyāti",
  "pli-tv-bu-vb-pc8:2.2.6_0": "anupasampannassa—“paṭhamaṁ jhānaṁ samāpanno”ti bhaṇantassa āpatti pācittiyassa.",
  "pli-tv-bu-vb-pc8:2.2.7_0": "Āroceyyāti",
  "pli-tv-bu-vb-pc8:2.2.8_0": "anupasampannassa—“paṭhamassa jhānassa lābhimhī”ti bhaṇantassa āpatti pācittiyassa.",
  "pli-tv-bu-vb-pc8:2.2.9_0": "Āroceyyāti",
  "pli-tv-bu-vb-pc8:2.2.10_0": "anupasampannassa—“paṭhamassa jhānassa vasimhī”ti bhaṇantassa āpatti pācittiyassa.",
  "pli-tv-bu-vb-pc8:2.2.11_0": "Āroceyyāti",
  "pli-tv-bu-vb-pc8:2.2.12_0": "anupasampannassa—“paṭhamaṁ jhānaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.13.1_0": "Āroceyyāti",
  "pli-tv-bu-vb-pc8:2.2.14_0": "anupasampannassa— “dutiyaṁ jhānaṁ …pe…",
  "pli-tv-bu-vb-pc8:2.2.15_0": "tatiyaṁ jhānaṁ …",
  "pli-tv-bu-vb-pc8:2.2.16_0": "catutthaṁ jhānaṁ samāpajjiṁ,",
  "pli-tv-bu-vb-pc8:2.2.16_1": "samāpajjāmi,",
  "pli-tv-bu-vb-pc8:2.2.16_2": "samāpanno;",
  "pli-tv-bu-vb-pc8:2.2.16_3": "catutthassa jhānassa lābhimhi, vasimhi;",
  "pli-tv-bu-vb-pc8:2.2.16_4": "catutthaṁ jhānaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.17_0": "Āroceyyāti",
  "pli-tv-bu-vb-pc8:2.2.18_0": "anupasampannassa— “suññataṁ vimokkhaṁ …pe…",
  "pli-tv-bu-vb-pc8:2.2.19_0": "animittaṁ vimokkhaṁ …",
  "pli-tv-bu-vb-pc8:2.2.20_0": "appaṇihitaṁ vimokkhaṁ …",
  "pli-tv-bu-vb-pc8:2.2.21_0": "suññataṁ samādhiṁ …",
  "pli-tv-bu-vb-pc8:2.2.22_0": "animittaṁ samādhiṁ …",
  "pli-tv-bu-vb-pc8:2.2.23_0": "appaṇihitaṁ samādhiṁ samāpajjiṁ,",
  "pli-tv-bu-vb-pc8:2.2.23_1": "samāpajjāmi,",
  "pli-tv-bu-vb-pc8:2.2.23_2": "samāpanno;",
  "pli-tv-bu-vb-pc8:2.2.23_3": "appaṇihitassa samādhissa lābhimhi, vasimhi;",
  "pli-tv-bu-vb-pc8:2.2.23_4": "appaṇihito samādhi sacchikato mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.24_0": "Āroceyyāti",
  "pli-tv-bu-vb-pc8:2.2.25_0": "anupasampannassa— “suññataṁ samāpattiṁ …pe…",
  "pli-tv-bu-vb-pc8:2.2.26_0": "animittaṁ samāpattiṁ …",
  "pli-tv-bu-vb-pc8:2.2.27_0": "appaṇihitaṁ samāpattiṁ samāpajjiṁ,",
  "pli-tv-bu-vb-pc8:2.2.27_1": "samāpajjāmi,",
  "pli-tv-bu-vb-pc8:2.2.27_2": "samāpanno;",
  "pli-tv-bu-vb-pc8:2.2.27_3": "appaṇihitāya samāpattiyā lābhimhi, vasimhi;",
  "pli-tv-bu-vb-pc8:2.2.27_4": "appaṇihitā samāpatti sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.28_0": "Āroceyyāti",
  "pli-tv-bu-vb-pc8:2.2.29_0": "anupasampannassa— “tisso vijjā samāpajjiṁ,",
  "pli-tv-bu-vb-pc8:2.2.29_1": "samāpajjāmi,",
  "pli-tv-bu-vb-pc8:2.2.29_2": "samāpanno;",
  "pli-tv-bu-vb-pc8:2.2.29_3": "tissannaṁ vijjānaṁ lābhimhi, vasimhi;",
  "pli-tv-bu-vb-pc8:2.2.29_4": "tisso vijjā sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.30_0": "Āroceyyāti",
  "pli-tv-bu-vb-pc8:2.2.31_0": "anupasampannassa— “cattāro satipaṭṭhāne …pe…",
  "pli-tv-bu-vb-pc8:2.2.32_0": "cattāro sammappadhāne …",
  "pli-tv-bu-vb-pc8:2.2.33_0": "cattāro iddhipāde samāpajjiṁ,",
  "pli-tv-bu-vb-pc8:2.2.33_1": "samāpajjāmi,",
  "pli-tv-bu-vb-pc8:2.2.33_2": "samāpanno;",
  "pli-tv-bu-vb-pc8:2.2.33_3": "catunnaṁ iddhipādānaṁ lābhimhi, vasimhi;",
  "pli-tv-bu-vb-pc8:2.2.33_4": "cattāro iddhipādā sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.34_0": "Āroceyyāti",
  "pli-tv-bu-vb-pc8:2.2.35_0": "anupasampannassa— “pañcindriyāni …pe…",
  "pli-tv-bu-vb-pc8:2.2.36_0": "pañca balāni samāpajjiṁ,",
  "pli-tv-bu-vb-pc8:2.2.36_1": "samāpajjāmi,",
  "pli-tv-bu-vb-pc8:2.2.36_2": "samāpanno;",
  "pli-tv-bu-vb-pc8:2.2.36_3": "pañcannaṁ balānaṁ lābhimhi, vasimhi;",
  "pli-tv-bu-vb-pc8:2.2.36_4": "pañca balāni sacchikatāni mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.37_0": "Āroceyyāti",
  "pli-tv-bu-vb-pc8:2.2.38_0": "anupasampannassa— “satta bojjhaṅge samāpajjiṁ,",
  "pli-tv-bu-vb-pc8:2.2.38_1": "samāpajjāmi,",
  "pli-tv-bu-vb-pc8:2.2.38_2": "samāpanno;",
  "pli-tv-bu-vb-pc8:2.2.38_3": "sattannaṁ bojjhaṅgānaṁ lābhimhi, vasimhi;",
  "pli-tv-bu-vb-pc8:2.2.38_4": "satta bojjhaṅgā sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.39_0": "Āroceyyāti",
  "pli-tv-bu-vb-pc8:2.2.40_0": "anupasampannassa— “ariyaṁ aṭṭhaṅgikaṁ maggaṁ samāpajjiṁ,",
  "pli-tv-bu-vb-pc8:2.2.40_1": "samāpajjāmi,",
  "pli-tv-bu-vb-pc8:2.2.40_2": "samāpanno;",
  "pli-tv-bu-vb-pc8:2.2.40_3": "ariyassa aṭṭhaṅgikassa maggassa lābhimhi, vasimhi;",
  "pli-tv-bu-vb-pc8:2.2.40_4": "ariyo aṭṭhaṅgiko maggo sacchikato mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.41_0": "Āroceyyāti",
  "pli-tv-bu-vb-pc8:2.2.42_0": "anupasampannassa— “sotāpattiphalaṁ …pe…",
  "pli-tv-bu-vb-pc8:2.2.43_0": "sakadāgāmiphalaṁ …",
  "pli-tv-bu-vb-pc8:2.2.44_0": "anāgāmiphalaṁ …",
  "pli-tv-bu-vb-pc8:2.2.45_0": "arahattaṁ samāpajjiṁ,",
  "pli-tv-bu-vb-pc8:2.2.45_1": "samāpajjāmi,",
  "pli-tv-bu-vb-pc8:2.2.45_2": "samāpanno;",
  "pli-tv-bu-vb-pc8:2.2.45_3": "arahattassa lābhimhi, vasimhi;",
  "pli-tv-bu-vb-pc8:2.2.45_4": "arahattaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.2.46_0": "Āroceyyāti",
  "pli-tv-bu-vb-pc8:2.2.47_0": "anupasampannassa— “rāgo me catto …pe…",
  "pli-tv-bu-vb-pc8:2.2.48_0": "doso me catto …",
  "pli-tv-bu-vb-pc8:2.2.49_0": "moho me catto, vanto, mutto, pahīno,",
  "pli-tv-bu-vb-pc8:2.2.49_1": "paṭinissaṭṭho,",
  "pli-tv-bu-vb-pc8:2.2.49_2": "ukkheṭito,",
  "pli-tv-bu-vb-pc8:2.2.49_3": "samukkheṭito”ti bhaṇantassa āpatti pācittiyassa.",
  "pli-tv-bu-vb-pc8:2.2.50_0": "Āroceyyāti",
  "pli-tv-bu-vb-pc8:2.2.51_0": "anupasampannassa— “rāgā me cittaṁ vinīvaraṇaṁ …pe…",
  "pli-tv-bu-vb-pc8:2.2.52_0": "dosā me cittaṁ vinīvaraṇaṁ …",
  "pli-tv-bu-vb-pc8:2.2.53_0": "mohā me cittaṁ vinīvaraṇan”ti bhaṇantassa āpatti pācittiyassa.",
  "pli-tv-bu-vb-pc8:2.2.54_0": "Āroceyyāti",
  "pli-tv-bu-vb-pc8:2.2.55_0": "anupasampannassa— “suññāgāre paṭhamaṁ jhānaṁ …pe…",
  "pli-tv-bu-vb-pc8:2.2.56_0": "dutiyaṁ jhānaṁ …",
  "pli-tv-bu-vb-pc8:2.2.57_0": "tatiyaṁ jhānaṁ …",
  "pli-tv-bu-vb-pc8:2.2.58_0": "catutthaṁ jhānaṁ samāpajjiṁ,",
  "pli-tv-bu-vb-pc8:2.2.58_1": "samāpajjāmi,",
  "pli-tv-bu-vb-pc8:2.2.58_2": "samāpanno;",
  "pli-tv-bu-vb-pc8:2.2.58_3": "suññāgāre catutthassa jhānassa lābhimhi, vasimhi;",
  "pli-tv-bu-vb-pc8:2.2.58_4": "suññāgāre catutthaṁ jhānaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.1_0": "Āroceyyāti",
  "pli-tv-bu-vb-pc8:2.3.2_0": "anupasampannassa— “paṭhamañca jhānaṁ dutiyañca jhānaṁ samāpajjiṁ,",
  "pli-tv-bu-vb-pc8:2.3.2_1": "samāpajjāmi,",
  "pli-tv-bu-vb-pc8:2.3.2_2": "samāpanno;",
  "pli-tv-bu-vb-pc8:2.3.2_3": "paṭhamassa ca jhānassa dutiyassa ca jhānassa lābhimhi, vasimhi;",
  "pli-tv-bu-vb-pc8:2.3.2_4": "paṭhamañca jhānaṁ dutiyañca jhānaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.3_0": "Āroceyyāti",
  "pli-tv-bu-vb-pc8:2.3.4_0": "anupasampannassa— “paṭhamañca jhānaṁ tatiyañca jhānaṁ …pe…",
  "pli-tv-bu-vb-pc8:2.3.5_0": "paṭhamañca jhānaṁ catutthañca jhānaṁ samāpajjiṁ,",
  "pli-tv-bu-vb-pc8:2.3.5_1": "samāpajjāmi,",
  "pli-tv-bu-vb-pc8:2.3.5_2": "samāpanno;",
  "pli-tv-bu-vb-pc8:2.3.5_3": "paṭhamassa ca jhānassa catutthassa ca jhānassa lābhimhi, vasimhi;",
  "pli-tv-bu-vb-pc8:2.3.5_4": "paṭhamañca jhānaṁ catutthañca jhānaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.6_0": "Āroceyyāti",
  "pli-tv-bu-vb-pc8:2.3.7_0": "anupasampannassa— “paṭhamañca jhānaṁ suññatañca vimokkhaṁ …pe…",
  "pli-tv-bu-vb-pc8:2.3.8_0": "animittañca vimokkhaṁ …",
  "pli-tv-bu-vb-pc8:2.3.9_0": "appaṇihitañca vimokkhaṁ …",
  "pli-tv-bu-vb-pc8:2.3.10_0": "suññatañca samādhiṁ …",
  "pli-tv-bu-vb-pc8:2.3.11_0": "animittañca samādhiṁ …",
  "pli-tv-bu-vb-pc8:2.3.12_0": "appaṇihitañca samādhiṁ samāpajjiṁ,",
  "pli-tv-bu-vb-pc8:2.3.12_1": "samāpajjāmi,",
  "pli-tv-bu-vb-pc8:2.3.12_2": "samāpanno;",
  "pli-tv-bu-vb-pc8:2.3.12_3": "paṭhamassa ca jhānassa appaṇihitassa ca samādhissa lābhimhi, vasimhi;",
  "pli-tv-bu-vb-pc8:2.3.12_4": "paṭhamañca jhānaṁ appaṇihito ca samādhi sacchikato mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.13_0": "Āroceyyāti",
  "pli-tv-bu-vb-pc8:2.3.14_0": "anupasampannassa— “paṭhamañca jhānaṁ suññatañca samāpattiṁ …pe…",
  "pli-tv-bu-vb-pc8:2.3.15_0": "animittañca samāpattiṁ …",
  "pli-tv-bu-vb-pc8:2.3.16_0": "appaṇihitañca samāpattiṁ samāpajjiṁ,",
  "pli-tv-bu-vb-pc8:2.3.16_1": "samāpajjāmi,",
  "pli-tv-bu-vb-pc8:2.3.16_2": "samāpanno;",
  "pli-tv-bu-vb-pc8:2.3.16_3": "paṭhamassa ca jhānassa appaṇihitāya ca samāpattiyā lābhimhi, vasimhi;",
  "pli-tv-bu-vb-pc8:2.3.16_4": "paṭhamañca jhānaṁ appaṇihitā ca samāpatti sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.17_0": "Āroceyyāti",
  "pli-tv-bu-vb-pc8:2.3.18_0": "anupasampannassa— “paṭhamañca jhānaṁ tisso ca vijjā samāpajjiṁ,",
  "pli-tv-bu-vb-pc8:2.3.18_1": "samāpajjāmi,",
  "pli-tv-bu-vb-pc8:2.3.18_2": "samāpanno;",
  "pli-tv-bu-vb-pc8:2.3.18_3": "paṭhamassa ca jhānassa tissannañca vijjānaṁ lābhimhi, vasimhi;",
  "pli-tv-bu-vb-pc8:2.3.18_4": "paṭhamañca jhānaṁ tisso ca vijjā sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.19_0": "Āroceyyāti",
  "pli-tv-bu-vb-pc8:2.3.20_0": "anupasampannassa— “paṭhamañca jhānaṁ cattāro ca satipaṭṭhāne …pe…",
  "pli-tv-bu-vb-pc8:2.3.21_0": "cattāro ca sammappadhāne …",
  "pli-tv-bu-vb-pc8:2.3.22_0": "cattāro ca iddhipāde samāpajjiṁ,",
  "pli-tv-bu-vb-pc8:2.3.22_1": "samāpajjāmi,",
  "pli-tv-bu-vb-pc8:2.3.22_2": "samāpanno;",
  "pli-tv-bu-vb-pc8:2.3.22_3": "paṭhamassa ca jhānassa catunnañca iddhipādānaṁ lābhimhi, vasimhi;",
  "pli-tv-bu-vb-pc8:2.3.22_4": "paṭhamañca jhānaṁ cattāro ca iddhipādā sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.23_0": "Āroceyyāti",
  "pli-tv-bu-vb-pc8:2.3.24_0": "anupasampannassa— “paṭhamañca jhānaṁ, pañca ca indriyāni …pe…",
  "pli-tv-bu-vb-pc8:2.3.25_0": "pañca ca balāni samāpajjiṁ,",
  "pli-tv-bu-vb-pc8:2.3.25_1": "samāpajjāmi,",
  "pli-tv-bu-vb-pc8:2.3.25_2": "samāpanno;",
  "pli-tv-bu-vb-pc8:2.3.25_3": "paṭhamassa ca jhānassa pañcannañca balānaṁ lābhimhi, vasimhi;",
  "pli-tv-bu-vb-pc8:2.3.25_4": "paṭhamañca jhānaṁ pañca ca balāni sacchikatāni mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.26_0": "Āroceyyāti",
  "pli-tv-bu-vb-pc8:2.3.27_0": "anupasampannassa— “paṭhamañca jhānaṁ satta ca bojjhaṅge samāpajjiṁ,",
  "pli-tv-bu-vb-pc8:2.3.27_1": "samāpajjāmi,",
  "pli-tv-bu-vb-pc8:2.3.27_2": "samāpanno;",
  "pli-tv-bu-vb-pc8:2.3.27_3": "paṭhamassa ca jhānassa sattannañca bojjhaṅgānaṁ lābhimhi, vasimhi;",
  "pli-tv-bu-vb-pc8:2.3.27_4": "paṭhamañca jhānaṁ satta ca bojjhaṅgā sacchikatā mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.28_0": "Āroceyyāti",
  "pli-tv-bu-vb-pc8:2.3.29_0": "anupasampannassa— “paṭhamañca jhānaṁ ariyañca aṭṭhaṅgikaṁ maggaṁ samāpajjiṁ,",
  "pli-tv-bu-vb-pc8:2.3.29_1": "samāpajjāmi,",
  "pli-tv-bu-vb-pc8:2.3.29_2": "samāpanno;",
  "pli-tv-bu-vb-pc8:2.3.29_3": "paṭhamassa ca jhānassa ariyassa ca aṭṭhaṅgikassa maggassa lābhimhi, vasimhi;",
  "pli-tv-bu-vb-pc8:2.3.29_4": "paṭhamañca jhānaṁ ariyo ca aṭṭhaṅgiko maggo sacchikato mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.30_0": "Āroceyyāti",
  "pli-tv-bu-vb-pc8:2.3.31_0": "anupasampannassa— “paṭhamañca jhānaṁ sotāpattiphalañca …pe…",
  "pli-tv-bu-vb-pc8:2.3.32_0": "sakadāgāmiphalañca …",
  "pli-tv-bu-vb-pc8:2.3.33_0": "anāgāmiphalañca …",
  "pli-tv-bu-vb-pc8:2.3.34_0": "arahattañca samāpajjiṁ,",
  "pli-tv-bu-vb-pc8:2.3.34_1": "samāpajjāmi,",
  "pli-tv-bu-vb-pc8:2.3.34_2": "samāpanno;",
  "pli-tv-bu-vb-pc8:2.3.34_3": "paṭhamassa ca jhānassa arahattassa ca lābhimhi, vasimhi;",
  "pli-tv-bu-vb-pc8:2.3.34_4": "paṭhamañca jhānaṁ arahattañca sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.35_0": "Āroceyyāti",
  "pli-tv-bu-vb-pc8:2.3.36_0": "anupasampannassa— “paṭhamañca jhānaṁ samāpajjiṁ, samāpajjāmi, samāpanno …pe… rāgo ca me catto …",
  "pli-tv-bu-vb-pc8:2.3.37_0": "doso ca me catto …",
  "pli-tv-bu-vb-pc8:2.3.38_0": "moho ca me catto, vanto, mutto, pahīno,",
  "pli-tv-bu-vb-pc8:2.3.38_1": "paṭinissaṭṭho,",
  "pli-tv-bu-vb-pc8:2.3.38_2": "ukkheṭito,",
  "pli-tv-bu-vb-pc8:2.3.38_3": "samukkheṭito”ti bhaṇantassa āpatti pācittiyassa.",
  "pli-tv-bu-vb-pc8:2.3.39_0": "Āroceyyāti",
  "pli-tv-bu-vb-pc8:2.3.40_0": "anupasampannassa— “paṭhamañca jhānaṁ samāpajjiṁ,",
  "pli-tv-bu-vb-pc8:2.3.40_1": "samāpajjāmi,",
  "pli-tv-bu-vb-pc8:2.3.40_2": "samāpanno …pe…",
  "pli-tv-bu-vb-pc8:2.3.40_3": "rāgā ca me cittaṁ vinīvaraṇaṁ …",
  "pli-tv-bu-vb-pc8:2.3.41_0": "dosā ca me cittaṁ vinīvaraṇaṁ …",
  "pli-tv-bu-vb-pc8:2.3.42_0": "mohā ca me cittaṁ vinīvaraṇan”ti bhaṇantassa āpatti pācittiyassa.",
  "pli-tv-bu-vb-pc8:2.3.43_0": "Āroceyyāti",
  "pli-tv-bu-vb-pc8:2.3.44_0": "anupasampannassa— “dutiyañca jhānaṁ tatiyañca jhānaṁ …pe…",
  "pli-tv-bu-vb-pc8:2.3.45_0": "dutiyañca jhānaṁ catutthañca jhānaṁ samāpajjiṁ,",
  "pli-tv-bu-vb-pc8:2.3.45_1": "samāpajjāmi,",
  "pli-tv-bu-vb-pc8:2.3.45_2": "samāpanno;",
  "pli-tv-bu-vb-pc8:2.3.45_3": "dutiyassa ca jhānassa catutthassa ca jhānassa lābhimhi, vasimhi;",
  "pli-tv-bu-vb-pc8:2.3.45_4": "dutiyañca jhānaṁ catutthañca jhānaṁ sacchikataṁ mayā”ti bhaṇantassa āpatti pācittiyassa.",
  "pli-tv-bu-vb-pc8:2.3.46_0": "Āroceyyāti",
  "pli-tv-bu-vb-pc8:2.3.47_0": "anupasampannassa— “dutiyañca jhānaṁ suññatañca vimokkhaṁ …pe…",
  "pli-tv-bu-vb-pc8:2.3.47_1": "mohā ca me cittaṁ vinīvaraṇan”ti bhaṇantassa āpatti pācittiyassa.",
  "pli-tv-bu-vb-pc8:2.3.48_0": "Āroceyyāti",
  "pli-tv-bu-vb-pc8:2.3.49_0": "anupasampannassa— “dutiyañca jhānaṁ paṭhamañca jhānaṁ samāpajjiṁ,",
  "pli-tv-bu-vb-pc8:2.3.49_1": "samāpajjāmi,",
  "pli-tv-bu-vb-pc8:2.3.49_2": "samāpanno;",
  "pli-tv-bu-vb-pc8:2.3.49_3": "dutiyassa ca jhānassa paṭhamassa ca jhānassa lābhimhi, vasimhi;",
  "pli-tv-bu-vb-pc8:2.3.49_4": "dutiyañca jhānaṁ paṭhamañca jhānaṁ sacchikataṁ mayā”ti bhaṇantassa āpatti pācittiyassa …pe….",
  "pli-tv-bu-vb-pc8:2.3.50_0": "Mūlaṁ saṅkhittaṁ.",
  "pli-tv-bu-vb-pc8:2.3.51_0": "Āroceyyāti",
  "pli-tv-bu-vb-pc8:2.3.52_0": "anupasampannassa— “mohā ca me cittaṁ vinīvaraṇaṁ,",
  "pli-tv-bu-vb-pc8:2.3.52_1": "paṭhamañca jhānaṁ samāpajjiṁ,",
  "pli-tv-bu-vb-pc8:2.3.52_2": "samāpajjāmi,",
  "pli-tv-bu-vb-pc8:2.3.52_3": "samāpanno;",
  "pli-tv-bu-vb-pc8:2.3.52_4": "mohā ca me cittaṁ vinīvaraṇaṁ,",
  "pli-tv-bu-vb-pc8:2.3.52_5": "paṭhamassa ca jhānassa lābhimhi, vasimhi;",
  "pli-tv-bu-vb-pc8:2.3.52_6": "mohā ca me cittaṁ vinīvaraṇaṁ,",
  "pli-tv-bu-vb-pc8:2.3.52_7": "paṭhamañca jhānaṁ sacchikataṁ mayā”ti bhaṇantassa āpatti pācittiyassa …pe….",
  "pli-tv-bu-vb-pc8:2.3.53_0": "Āroceyyāti",
  "pli-tv-bu-vb-pc8:2.3.54_0": "anupasampannassa— “mohā ca me cittaṁ vinīvaraṇaṁ,",
  "pli-tv-bu-vb-pc8:2.3.54_1": "dosā ca me cittaṁ vinīvaraṇan”ti bhaṇantassa āpatti pācittiyassa …pe….",
  "pli-tv-bu-vb-pc8:2.3.55.1_0": "Āroceyyāti",
  "pli-tv-bu-vb-pc8:2.3.56_0": "anupasampannassa— “paṭhamañca jhānaṁ dutiyañca jhānaṁ tatiyañca jhānaṁ catutthañca jhānaṁ suññatañca",
  "pli-tv-bu-vb-pc8:2.3.56_1": "vimokkhaṁ animittañca vimokkhaṁ appaṇihitañca vimokkhaṁ suññatañca samādhiṁ animittañca samādhiṁ appaṇihitañca",
  "pli-tv-bu-vb-pc8:2.3.56_2": "samādhiṁ suññatañca samāpattiṁ animittañca samāpattiṁ appaṇihitañca samāpattiṁ tisso ca vijjā cattāro",
  "pli-tv-bu-vb-pc8:2.3.56_3": "ca satipaṭṭhāne cattāro ca sammappadhāne cattāro ca iddhipāde pañca ca indriyāni pañca ca balāni satta",
  "pli-tv-bu-vb-pc8:2.3.56_4": "ca bojjhaṅge ariyañca aṭṭhaṅgikaṁ maggaṁ sotāpattiphalañca sakadāgāmiphalañca anāgāmiphalañca arahattañca",
  "pli-tv-bu-vb-pc8:2.3.56_5": "samāpajjiṁ …pe…",
  "pli-tv-bu-vb-pc8:2.3.57_0": "rāgo ca me catto,",
  "pli-tv-bu-vb-pc8:2.3.57_1": "doso ca me catto,",
  "pli-tv-bu-vb-pc8:2.3.57_2": "moho ca me catto, vanto, mutto, pahīno,",
  "pli-tv-bu-vb-pc8:2.3.57_3": "paṭinissaṭṭho,",
  "pli-tv-bu-vb-pc8:2.3.57_4": "ukkheṭito samukkheṭito,",
  "pli-tv-bu-vb-pc8:2.3.57_5": "rāgā ca me cittaṁ vinīvaraṇaṁ,",
  "pli-tv-bu-vb-pc8:2.3.57_6": "dosā ca me cittaṁ vinīvaraṇaṁ,",
  "pli-tv-bu-vb-pc8:2.3.57_7": "mohā ca me cittaṁ vinīvaraṇan”ti bhaṇantassa āpatti pācittiyassa.",
  "pli-tv-bu-vb-pc8:2.4.1_0": "Āroceyyāti",
  "pli-tv-bu-vb-pc8:2.4.2_0": "anupasampannassa— “paṭhamaṁ jhānaṁ samāpajjin”ti vattukāmo—“dutiyaṁ jhānaṁ samāpajjin”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.2_1": "na paṭivijānantassa āpatti dukkaṭassa.",
  "pli-tv-bu-vb-pc8:2.4.3_0": "Āroceyyāti",
  "pli-tv-bu-vb-pc8:2.4.4_0": "anupasampannassa— “paṭhamaṁ jhānaṁ samāpajjin”ti vattukāmo—“tatiyaṁ jhānaṁ …pe…",
  "pli-tv-bu-vb-pc8:2.4.5_0": "catutthaṁ jhānaṁ,",
  "pli-tv-bu-vb-pc8:2.4.6_0": "suññataṁ vimokkhaṁ,",
  "pli-tv-bu-vb-pc8:2.4.7_0": "animittaṁ vimokkhaṁ,",
  "pli-tv-bu-vb-pc8:2.4.8_0": "appaṇihitaṁ vimokkhaṁ,",
  "pli-tv-bu-vb-pc8:2.4.9_0": "suññataṁ samādhiṁ,",
  "pli-tv-bu-vb-pc8:2.4.10_0": "animittaṁ samādhiṁ,",
  "pli-tv-bu-vb-pc8:2.4.11_0": "appaṇihitaṁ samādhiṁ,",
  "pli-tv-bu-vb-pc8:2.4.12_0": "suññataṁ samāpattiṁ,",
  "pli-tv-bu-vb-pc8:2.4.13_0": "animittaṁ samāpattiṁ,",
  "pli-tv-bu-vb-pc8:2.4.14_0": "appaṇihitaṁ samāpattiṁ,",
  "pli-tv-bu-vb-pc8:2.4.15_0": "tisso vijjā,",
  "pli-tv-bu-vb-pc8:2.4.16_0": "cattāro satipaṭṭhāne,",
  "pli-tv-bu-vb-pc8:2.4.17_0": "cattāro sammappadhāne,",
  "pli-tv-bu-vb-pc8:2.4.18_0": "cattāro iddhipāde,",
  "pli-tv-bu-vb-pc8:2.4.19_0": "pañcindriyāni,",
  "pli-tv-bu-vb-pc8:2.4.20_0": "pañca balāni,",
  "pli-tv-bu-vb-pc8:2.4.21_0": "satta bojjhaṅge,",
  "pli-tv-bu-vb-pc8:2.4.22_0": "ariyaṁ aṭṭhaṅgikaṁ maggaṁ,",
  "pli-tv-bu-vb-pc8:2.4.23_0": "sotāpattiphalaṁ,",
  "pli-tv-bu-vb-pc8:2.4.24_0": "sakadāgāmiphalaṁ,",
  "pli-tv-bu-vb-pc8:2.4.25_0": "anāgāmiphalaṁ,",
  "pli-tv-bu-vb-pc8:2.4.26_0": "arahattaṁ samāpajjiṁ …pe…",
  "pli-tv-bu-vb-pc8:2.4.27_0": "rāgo me catto,",
  "pli-tv-bu-vb-pc8:2.4.28_0": "doso me catto,",
  "pli-tv-bu-vb-pc8:2.4.29_0": "moho me catto, vanto, mutto, pahīno; paṭinissaṭṭho, ukkheṭito, samukkheṭito;",
  "pli-tv-bu-vb-pc8:2.4.30_0": "rāgā me cittaṁ vinīvaraṇaṁ,",
  "pli-tv-bu-vb-pc8:2.4.31_0": "dosā me cittaṁ vinīvaraṇaṁ,",
  "pli-tv-bu-vb-pc8:2.4.32_0": "mohā me cittaṁ vinīvaraṇan”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.32_1": "na paṭivijānantassa āpatti dukkaṭassa.",
  "pli-tv-bu-vb-pc8:2.4.33_0": "Āroceyyāti",
  "pli-tv-bu-vb-pc8:2.4.34_0": "anupasampannassa— “dutiyaṁ jhānaṁ samāpajjin”ti vattukāmo …pe…",
  "pli-tv-bu-vb-pc8:2.4.35_0": "“mohā me cittaṁ vinīvaraṇan”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.35_1": "na paṭivijānantassa āpatti dukkaṭassa …pe….",
  "pli-tv-bu-vb-pc8:2.4.36_0": "Āroceyyāti",
  "pli-tv-bu-vb-pc8:2.4.37_0": "anupasampannassa— “dutiyaṁ jhānaṁ samāpajjin”ti vattukāmo—“paṭhamaṁ jhānaṁ samāpajjin”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.37_1": "na paṭivijānantassa āpatti dukkaṭassa …pe….",
  "pli-tv-bu-vb-pc8:2.4.38_0": "Mūlaṁ saṅkhittaṁ.",
  "pli-tv-bu-vb-pc8:2.4.39_0": "Āroceyyāti",
  "pli-tv-bu-vb-pc8:2.4.40_0": "anupasampannassa— “mohā me cittaṁ vinīvaraṇan”ti vattukāmo—“paṭhamaṁ jhānaṁ samāpajjin”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.40_1": "na paṭivijānantassa āpatti dukkaṭassa …pe….",
  "pli-tv-bu-vb-pc8:2.4.41_0": "Āroceyyāti",
  "pli-tv-bu-vb-pc8:2.4.42_0": "anupasampannassa— “mohā me cittaṁ vinīvaraṇan”ti vattukāmo—“dosā me cittaṁ vinīvaraṇan”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.42_1": "na paṭivijānantassa āpatti dukkaṭassa …pe….",
  "pli-tv-bu-vb-pc8:2.4.43_0": "Āroceyyāti",
  "pli-tv-bu-vb-pc8:2.4.44_0": "anupasampannassa— “paṭhamañca jhānaṁ dutiyañca jhānaṁ tatiyañca jhānaṁ catutthañca jhānaṁ …pe…",
  "pli-tv-bu-vb-pc8:2.4.44_1": "dosā ca me cittaṁ vinīvaraṇan”ti vattukāmo—“mohā me cittaṁ vinīvaraṇan”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.44_2": "na paṭivijānantassa āpatti dukkaṭassa.",
  "pli-tv-bu-vb-pc8:2.4.45_0": "Āroceyyāti",
  "pli-tv-bu-vb-pc8:2.4.46_0": "anupasampannassa— “dutiyañca jhānaṁ tatiyañca jhānaṁ catutthañca jhānaṁ …pe…",
  "pli-tv-bu-vb-pc8:2.4.46_1": "mohā ca me cittaṁ vinīvaraṇan”ti vattukāmo—“paṭhamaṁ jhānaṁ samāpajjin”ti bhaṇantassa paṭivijānantassa āpatti pācittiyassa,",
  "pli-tv-bu-vb-pc8:2.4.46_2": "na paṭivijānantassa āpatti dukkaṭassa …pe….",
  "pli-tv-bu-vb-pc8:2.5.1_0": "Āroceyyāti",
  "pli-tv-bu-vb-pc8:2.5.2_0": "anupasampannassa— “yo te vihāre vasi so bhikkhu paṭhamaṁ jhānaṁ samāpajji,",
  "pli-tv-bu-vb-pc8:2.5.2_1": "samāpajjati,",
  "pli-tv-bu-vb-pc8:2.5.2_2": "samāpanno;",
  "pli-tv-bu-vb-pc8:2.5.2_3": "so bhikkhu paṭhamassa jhānassa lābhī, vasī;",
  "pli-tv-bu-vb-pc8:2.5.2_4": "tena bhikkhunā paṭhamaṁ jhānaṁ sacchikatan”ti bhaṇantassa āpatti dukkaṭassa.",
  "pli-tv-bu-vb-pc8:2.5.3_0": "Āroceyyāti",
  "pli-tv-bu-vb-pc8:2.5.4_0": "anupasampannassa— “yo te vihāre vasi so bhikkhu dutiyaṁ jhānaṁ …pe…",
  "pli-tv-bu-vb-pc8:2.5.5_0": "tatiyaṁ jhānaṁ …",
  "pli-tv-bu-vb-pc8:2.5.6_0": "catutthaṁ jhānaṁ samāpajji,",
  "pli-tv-bu-vb-pc8:2.5.6_1": "samāpajjati,",
  "pli-tv-bu-vb-pc8:2.5.6_2": "samāpanno;",
  "pli-tv-bu-vb-pc8:2.5.6_3": "so bhikkhu catutthassa jhānassa lābhī, vasī;",
  "pli-tv-bu-vb-pc8:2.5.6_4": "tena bhikkhunā catutthaṁ jhānaṁ sacchikatan”ti bhaṇantassa āpatti dukkaṭassa.",
  "pli-tv-bu-vb-pc8:2.5.7_0": "Āroceyyāti",
  "pli-tv-bu-vb-pc8:2.5.8_0": "anupasampannassa— “yo te vihāre vasi so bhikkhu suññataṁ vimokkhaṁ …pe…",
  "pli-tv-bu-vb-pc8:2.5.9_0": "animittaṁ vimokkhaṁ",
  "pli-tv-bu-vb-pc8:2.5.10_0": "appaṇihitaṁ vimokkhaṁ",
  "pli-tv-bu-vb-pc8:2.5.11_0": "suññataṁ samādhiṁ",
  "pli-tv-bu-vb-pc8:2.5.12_0": "animittaṁ samādhiṁ",
  "pli-tv-bu-vb-pc8:2.5.13_0": "appaṇihitaṁ samādhiṁ samāpajji,",
  "pli-tv-bu-vb-pc8:2.5.13_1": "samāpajjati,",
  "pli-tv-bu-vb-pc8:2.5.13_2": "samāpanno;",
  "pli-tv-bu-vb-pc8:2.5.13_3": "so bhikkhu appaṇihitassa samādhissa lābhī, vasī;",
  "pli-tv-bu-vb-pc8:2.5.13_4": "tena bhikkhunā appaṇihito samādhi sacchikato”ti bhaṇantassa āpatti dukkaṭassa.",
  "pli-tv-bu-vb-pc8:2.5.14_0": "Āroceyyāti",
  "pli-tv-bu-vb-pc8:2.5.15_0": "anupasampannassa— “yo te vihāre vasi so bhikkhu suññataṁ samāpattiṁ …pe…",
  "pli-tv-bu-vb-pc8:2.5.16_0": "animittaṁ samāpattiṁ",
  "pli-tv-bu-vb-pc8:2.5.17_0": "appaṇihitaṁ samāpattiṁ samāpajji,",
  "pli-tv-bu-vb-pc8:2.5.17_1": "samāpajjati,",
  "pli-tv-bu-vb-pc8:2.5.17_2": "samāpanno;",
  "pli-tv-bu-vb-pc8:2.5.17_3": "appaṇihitāya samāpattiyā lābhī, vasī;",
  "pli-tv-bu-vb-pc8:2.5.17_4": "tena bhikkhunā appaṇihitā samāpatti sacchikatā”ti bhaṇantassa āpatti dukkaṭassa.",
  "pli-tv-bu-vb-pc8:2.5.18_0": "Āroceyyāti",
  "pli-tv-bu-vb-pc8:2.5.19_0": "anupasampannassa— “yo te vihāre vasi so bhikkhu tisso vijjā …pe…",
  "pli-tv-bu-vb-pc8:2.5.20_0": "cattāro satipaṭṭhāne,",
  "pli-tv-bu-vb-pc8:2.5.21_0": "cattāro sammappadhāne,",
  "pli-tv-bu-vb-pc8:2.5.22_0": "cattāro iddhipāde,",
  "pli-tv-bu-vb-pc8:2.5.23_0": "pañcindriyāni,",
  "pli-tv-bu-vb-pc8:2.5.24_0": "pañca balāni,",
  "pli-tv-bu-vb-pc8:2.5.25_0": "satta bojjhaṅge,",
  "pli-tv-bu-vb-pc8:2.5.26_0": "ariyaṁ aṭṭhaṅgikaṁ maggaṁ,",
  "pli-tv-bu-vb-pc8:2.5.27_0": "sotāpattiphalaṁ,",
  "pli-tv-bu-vb-pc8:2.5.28_0": "sakadāgāmiphalaṁ,",
  "pli-tv-bu-vb-pc8:2.5.29_0": "anāgāmiphalaṁ,",
  "pli-tv-bu-vb-pc8:2.5.30_0": "arahattaṁ samāpajji … samāpajjati, samāpanno …pe…",
  "pli-tv-bu-vb-pc8:2.5.31_0": "tassa bhikkhuno rāgo catto,",
  "pli-tv-bu-vb-pc8:2.5.32_0": "doso catto,",
  "pli-tv-bu-vb-pc8:2.5.33_0": "moho catto, vanto, mutto, pahīno, paṭinissaṭṭho, ukkheṭito, samukkheṭito;",
  "pli-tv-bu-vb-pc8:2.5.34_0": "tassa bhikkhuno rāgā cittaṁ vinīvaraṇaṁ,",
  "pli-tv-bu-vb-pc8:2.5.35_0": "dosā cittaṁ vinīvaraṇaṁ,",
  "pli-tv-bu-vb-pc8:2.5.36_0": "mohā cittaṁ vinīvaraṇan”ti bhaṇantassa āpatti dukkaṭassa.",
  "pli-tv-bu-vb-pc8:2.5.37_0": "Āroceyyāti",
  "pli-tv-bu-vb-pc8:2.5.38_0": "anupasampannassa— “yo te vihāre vasi so bhikkhu suññāgāre paṭhamaṁ jhānaṁ …pe…",
  "pli-tv-bu-vb-pc8:2.5.39_0": "dutiyaṁ jhānaṁ tatiyaṁ jhānaṁ catutthaṁ jhānaṁ samāpajji,",
  "pli-tv-bu-vb-pc8:2.5.40_0": "samāpajjati,",
  "pli-tv-bu-vb-pc8:2.5.41_0": "samāpanno;",
  "pli-tv-bu-vb-pc8:2.5.41_1": "so bhikkhu suññāgāre catutthassa jhānassa lābhī, vasī;",
  "pli-tv-bu-vb-pc8:2.5.41_2": "tena bhikkhunā suññāgāre catutthaṁ jhānaṁ sacchikatan”ti bhaṇantassa āpatti dukkaṭassa.",
  "pli-tv-bu-vb-pc8:2.5.42_0": "Āroceyyāti",
  "pli-tv-bu-vb-pc8:2.5.43_0": "anupasampannassa— “yo te cīvaraṁ paribhuñji,",
  "pli-tv-bu-vb-pc8:2.5.44_0": "yo te piṇḍapātaṁ paribhuñji,",
  "pli-tv-bu-vb-pc8:2.5.45_0": "yo te senāsanaṁ paribhuñji,",
  "pli-tv-bu-vb-pc8:2.5.46_0": "yo te gilānappaccayabhesajjaparikkhāraṁ paribhuñji so bhikkhu suññāgāre catutthaṁ jhānaṁ samāpajji,",
  "pli-tv-bu-vb-pc8:2.5.46_1": "samāpajjati,",
  "pli-tv-bu-vb-pc8:2.5.46_2": "samāpanno;",
  "pli-tv-bu-vb-pc8:2.5.46_3": "so bhikkhu suññāgāre catutthassa jhānassa lābhī, vasī;",
  "pli-tv-bu-vb-pc8:2.5.46_4": "tena bhikkhunā suññāgāre catutthaṁ jhānaṁ sacchikatan”ti bhaṇantassa āpatti dukkaṭassa.",
  "pli-tv-bu-vb-pc8:2.5.47_0": "Āroceyyāti",
  "pli-tv-bu-vb-pc8:2.5.48_0": "anupasampannassa— “yena te vihāro paribhutto …pe…",
  "pli-tv-bu-vb-pc8:2.5.49_0": "yena te cīvaraṁ paribhuttaṁ,",
  "pli-tv-bu-vb-pc8:2.5.50_0": "yena te piṇḍapāto paribhutto,",
  "pli-tv-bu-vb-pc8:2.5.51_0": "yena te senāsanaṁ paribhuttaṁ,",
  "pli-tv-bu-vb-pc8:2.5.52_0": "yena te gilānappaccayabhesajjaparikkhāro paribhutto so bhikkhu suññāgāre catutthaṁ jhānaṁ samāpajji,",
  "pli-tv-bu-vb-pc8:2.5.52_1": "samāpajjati,",
  "pli-tv-bu-vb-pc8:2.5.52_2": "samāpanno;",
  "pli-tv-bu-vb-pc8:2.5.52_3": "so bhikkhu suññāgāre catutthassa jhānassa lābhī, vasī;",
  "pli-tv-bu-vb-pc8:2.5.52_4": "tena bhikkhunā suññāgāre catutthaṁ jhānaṁ sacchikatan”ti bhaṇantassa āpatti dukkaṭassa.",
  "pli-tv-bu-vb-pc8:2.5.53_0": "Āroceyyāti",
  "pli-tv-bu-vb-pc8:2.5.54_0": "anupasampannassa— “yaṁ tvaṁ āgamma vihāraṁ adāsi …pe…",
  "pli-tv-bu-vb-pc8:2.5.55_0": "cīvaraṁ adāsi,",
  "pli-tv-bu-vb-pc8:2.5.56_0": "piṇḍapātaṁ adāsi,",
  "pli-tv-bu-vb-pc8:2.5.57_0": "senāsanaṁ adāsi,",
  "pli-tv-bu-vb-pc8:2.5.58_0": "gilānappaccayabhesajjaparikkhāraṁ adāsi so bhikkhu suññāgāre catutthaṁ jhānaṁ samāpajji,",
  "pli-tv-bu-vb-pc8:2.5.59_0": "samāpajjati,",
  "pli-tv-bu-vb-pc8:2.5.59_1": "samāpanno;",
  "pli-tv-bu-vb-pc8:2.5.59_2": "so bhikkhu suññāgāre catutthassa jhānassa lābhī, vasī;",
  "pli-tv-bu-vb-pc8:2.5.59_3": "tena bhikkhunā suññāgāre catutthaṁ jhānaṁ sacchikatan”ti bhaṇantassa āpatti dukkaṭassa.",
  "pli-tv-bu-vb-pc8:2.6.1_0": "Anāpatti—",
  "pli-tv-bu-vb-pc8:2.6.2_0": "upasampannassa, bhūtaṁ āroceti,",
  "pli-tv-bu-vb-pc8:2.6.3_0": "ādikammikassāti.",
  "pli-tv-bu-vb-pc8:2.6.4_0": "Bhūtārocanasikkhāpadaṁ niṭṭhitaṁ aṭṭhamaṁ."
}