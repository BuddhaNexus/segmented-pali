{
  "tika-abh05t:0_0": "Namo tassa bhagavato arahato sammāsambuddhassa",
  "tika-abh05t:1_0": "Abhidhammapiṭake",
  "tika-abh05t:2_0": "Pañcapakaraṇa-anuṭīkā",
  "tika-abh05t:3_0": "Dhātukathāpakaraṇa-anuṭīkā",
  "tika-abh05t:4_0": "Ganthārambhavaṇṇanā",
  "tika-abh05t:5_0": "Dhātukathāpakaraṇadesanāya desadesakaparisāpadesā vuttappakārā evāti kālāpadesaṃ dassento “dhātukathāpakaraṇaṃ desento”tiādimāha.",
  "tika-abh05t:5_1": "“Tasseva anantaraṃ adesayī”ti hi iminā vibhaṅgānantaraṃ dhātukathā desitāti tassā desanākālo apadiṭṭho hoti.",
  "tika-abh05t:5_2": "Ye pana “vibhaṅgānantaraṃ kathāvatthupakaraṇaṃ desita”nti vadanti,",
  "tika-abh05t:5_3": "tesaṃ vādaṃ paṭikkhipanto “vibhaṅgānantaraṃ…pe…",
  "tika-abh05t:5_4": "dassetu”nti āha.",
  "tika-abh05t:6_0": "“Kāmā te paṭhamā senā”tiādivacanato kilesaviddhaṃsanampi devaputtamārassa balavidhamananti sakkā vattuṃ,",
  "tika-abh05t:6_1": "“appavattikaraṇavasena kilesābhisaṅkhāramārāna”nti pana vuccamānattā khantibalasaddhābalādiānubhāvena",
  "tika-abh05t:6_2": "ussāhaparisābalabhañjanameva devaputtamārassa balaviddhaṃsanaṃ daṭṭhabbaṃ.",
  "tika-abh05t:6_3": "Visayātikkamanaṃ kāmadhātusamatikkamo.",
  "tika-abh05t:6_4": "Samudayappahānapariññāvasenāti pahānābhisamayapariññābhisamayānaṃ vasena.",
  "tika-abh05t:6_5": "Nanu cetaṃ pañcannaṃ mārānaṃ bhañjanaṃ sāvakesupi labbhatevāti codanaṃ manasi katvā āha “parūpanissayarahita”ntiādi.",
  "tika-abh05t:6_6": "Vīrassa bhāvo vīriyanti katvā vuttaṃ “mahāvīriyoti mahāvīro”ti.",
  "tika-abh05t:6_7": "Mahāvīriyatā ca paripuṇṇavīriyapāramitāya caturaṅgasamannāgatavīriyādhiṭṭhānena anaññasādhāraṇacatubbidhasammappadhānasampattiyā ca veditabbā.",
  "tika-abh05t:6_8": "Tato eva hissa vīriyāhānisiddhipīti.",
  "tika-abh05t:7_0": "Khandhādike dhamme adhiṭṭhāya nissāya visayaṃ katvā abhidhammakathā pavattāti āha “abhidhammakathādhiṭṭhānaṭṭhena vā”ti.",
  "tika-abh05t:7_1": "Tesaṃ kathanatoti tesaṃ khandhādīnaṃ kathābhāvato.",
  "tika-abh05t:7_2": "Etena atthavisesasannissayo byañjanasamudāyo pakaraṇanti vuttaṃ hoti.",
  "tika-abh05t:7_3": "Atha vā dhātuyo kathīyanti ettha,",
  "tika-abh05t:7_4": "etena vāti dhātukathā,",
  "tika-abh05t:7_5": "tathāpavatto byañjanatthasamudāyo.",
  "tika-abh05t:7_6": "Yadi evaṃ sattannampi pakaraṇānaṃ dhātukathābhāvo āpajjatīti codanaṃ sandhāyāha “yadipī”tiādi.",
  "tika-abh05t:7_7": "Tattha sātisayanti savisesaṃ vicittātirekavasena anavasesato ca desanāya pavattattā.",
  "tika-abh05t:7_8": "Tathā hi vuttaṃ “sabbāpi dhammasaṅgaṇī dhātukathāya mātikā”ti.",
  "tika-abh05t:7_9": "Tenevāha “ekadesakathanameva hi aññattha kata”nti.",
  "tika-abh05t:8_0": "Idāni sāsane yesu dhātu-",
  "tika-abh05t:8_1": "saddo niruḷho,",
  "tika-abh05t:8_2": "tesaṃ vasena aññehipi asādhāraṇaṃ imassa pakaraṇassa dhātukathābhāvaṃ dassento “khandhāyatanadhātūhi vā”tiādimāha.",
  "tika-abh05t:8_3": "Tattha tatthāti khandhāyatanadhātūsu.",
  "tika-abh05t:8_4": "Mahanto pabhedānugato visayo etāsanti mahāvisayā, dhātuyo,",
  "tika-abh05t:8_5": "na khandhāyatanāni appatarapadattā.",
  "tika-abh05t:8_6": "Yena vā sabhāvena dhammā saṅgahāsaṅgahasampayogavippayogehi uddesaniddese labhanti,",
  "tika-abh05t:8_7": "so sabhāvo dhātu.",
  "tika-abh05t:8_8": "Sā dhātu idha sātisayaṃ desitāti savisesaṃ dhātuyā kathanato idaṃ pakaraṇaṃ “dhātukathā”ti vuttaṃ.",
  "tika-abh05t:8_9": "Sabhāvattho hi ayaṃ dhātu-",
  "tika-abh05t:8_10": "saddo “dhātuso,",
  "tika-abh05t:8_11": "bhikkhave,",
  "tika-abh05t:8_12": "sattā saṃsandantī”tiādīsu viya.",
  "tika-abh05t:8_13": "Dhātubhedanti dhātuvibhāgaṃ.",
  "tika-abh05t:8_14": "Pakaraṇanti vacanaseso.",
  "tika-abh05t:8_15": "Kuto pakaraṇa-",
  "tika-abh05t:8_16": "saddo labbhatīti āha “sattannaṃ pakaraṇānaṃ kamena vaṇṇanāya pavattattā”ti.",
  "tika-abh05t:8_17": "Tena yojanaṃ katvāti tena pakaraṇa-",
  "tika-abh05t:8_18": "saddena “dhātukathāva pakaraṇaṃ dhātukathāpakaraṇa”nti yojanaṃ katvā.",
  "tika-abh05t:8_19": "Taṃ dīpananti taṃ dhātukathāpakaraṇassa atthadīpanaṃ,",
  "tika-abh05t:8_20": "atthadīpanākārena pavattaṃ vaṇṇanaṃ.",
  "tika-abh05t:8_21": "“Atthaṃ dīpayissāmī”ti vatvā “taṃ suṇāthā”ti vadanto sotadvārānusārena tattha upadhāraṇe niyojetīti āha",
  "tika-abh05t:8_22": "“taṃdīpanavacanasavanena upadhārethāti attho”ti.",
  "tika-abh05t:9_0": "Ganthārambhavaṇṇanā niṭṭhitā.",
  "tika-abh05t:10_0": "1. Mātikāvaṇṇanā",
  "tika-abh05t:11_0": "1. Nayamātikāvaṇṇanā",
  "tika-abh05t:12_0": "1.",
  "tika-abh05t:12_1": "Cuddasavidhenāti cuddasappakārena,",
  "tika-abh05t:12_2": "cuddasahi padehīti attho.",
  "tika-abh05t:12_3": "Tattha “saṅgaho asaṅgaho”ti idamekaṃ padaṃ,",
  "tika-abh05t:12_4": "tathā “sampayogo vippayogo”ti.",
  "tika-abh05t:12_5": "“Saṅgahitena sampayuttaṃ vippayutta”ntiādīni pana tīṇi tīṇi padāni ekekaṃ padaṃ.",
  "tika-abh05t:12_6": "Itaresu padavibhāgo suviññeyyova.",
  "tika-abh05t:12_7": "Etehīti saṅgahādippakārehi.",
  "tika-abh05t:12_8": "Nayanaṃ pāpanaṃ,",
  "tika-abh05t:12_9": "taṃ pana pavattanaṃ ñāpanañca hotīti “pavattīyati ñāyantī”ti ca dvidhāpi attho vutto.",
  "tika-abh05t:12_10": "Nayā eva uddisiyamānā mātikā.",
  "tika-abh05t:12_11": "Atthadvayepi pavattanañāṇakiriyānaṃ karaṇabhāvena saṅgahādippakārā nayāti vuttā.",
  "tika-abh05t:12_12": "Tenāha aṭṭhakathāyaṃ “iminā saṅgahādikena nayenā”ti.",
  "tika-abh05t:12_13": "Padānanti atthadīpakānaṃ vacanānaṃ.",
  "tika-abh05t:12_14": "Pajjati etena atthoti hi padaṃ.",
  "tika-abh05t:12_15": "Padānanti ca saṃsāmisambandhe sāmivacanaṃ,",
  "tika-abh05t:12_16": "pakaraṇassāti pana avayavāvayavīsambandhe.",
  "tika-abh05t:13_0": "2. Abbhantaramātikāvaṇṇanā",
  "tika-abh05t:14_0": "2.",
  "tika-abh05t:14_1": "Tadatthānīti paṭiccasamuppādatthāni.",
  "tika-abh05t:14_2": "Paṭicca samuppajjati saṅkhārādikaṃ etasmāti hi paṭiccasamuppādo,",
  "tika-abh05t:14_3": "paccekaṃ avijjādiko paccayadhammo.",
  "tika-abh05t:14_4": "Tathā hi vuttaṃ saṅkhārapiṭake “dvādasa paccayā,",
  "tika-abh05t:14_5": "dvādasa paṭiccasamuppādā”ti.",
  "tika-abh05t:14_6": "Tesanti khandhādīnaṃ.",
  "tika-abh05t:14_7": "Tathādassitānanti gaṇanuddesavibhāgamattena dassitānaṃ.",
  "tika-abh05t:14_8": "Kasmā panettha paṭiccasamuppādo dvādasabhāveneva gahito,",
  "tika-abh05t:14_9": "nanu tattha bhavo kammabhavādibhedena,",
  "tika-abh05t:14_10": "sokādayo ca sarūpatoyeva idha pāḷiyaṃ gahitāti codanaṃ sandhāyāha “tatthā”tiādi.",
  "tika-abh05t:14_11": "Tattha tatthāti tasmiṃ “pañcavīsādhikena padasatenā”ti evaṃ vutte aṭṭhakathāvacane.",
  "tika-abh05t:14_12": "Kammabhavassa bhāvanabhāvena,",
  "tika-abh05t:14_13": "upapattibhavassa bhavanabhāvena.",
  "tika-abh05t:14_14": "Padatthato pana kammabhavo bhavati etasmāti bhavo,",
  "tika-abh05t:14_15": "itaro bhavati,",
  "tika-abh05t:14_16": "bhavanaṃ vāti.",
  "tika-abh05t:14_17": "Tannidānadukkhabhāvenāti jarāmaraṇanidānadukkhabhāvena.",
  "tika-abh05t:15_0": "“Sabbāpi dhammasaṅgaṇī dhātukathāya mātikā”ti idampi dhātukathāya mātikākittanamevāti “sabbāpi…pe…",
  "tika-abh05t:15_1": "mātikāti ayaṃ dhātukathāmātikāto bahiddhā vuttā”ti vacanaṃ asambhāvento “atha vā”tiādimāha.",
  "tika-abh05t:15_2": "Pakaraṇantaragatā vuttā dhātukathāya mātikābhāvenāti attho.",
  "tika-abh05t:15_3": "Kāmañcettha mātikābhāvena vuttā,",
  "tika-abh05t:15_4": "pakaraṇantaragatattā pana aññato gahetabbarūpā ito bahibhūtā nāma honti,",
  "tika-abh05t:15_5": "sarūpato gahitāva pañcakkhandhātiādikā abbhantarā.",
  "tika-abh05t:15_6": "Tenāha “sarūpato dassetvā ṭhapitattā”ti.",
  "tika-abh05t:15_7": "Mātikāya asaṅgahitattāti mātikāya sarūpena asaṅgahitattā,",
  "tika-abh05t:15_8": "na aññathā.",
  "tika-abh05t:15_9": "Na hi mātikāya asaṅgahito koci padattho atthi.",
  "tika-abh05t:15_10": "Vikiṇṇabhāvenāti khandhavibhaṅgādīsu visuṃ visuṃ kiṇṇabhāvena visaṭabhāvena.",
  "tika-abh05t:16_0": "3. Nayamukhamātikāvaṇṇanā",
  "tika-abh05t:17_0": "3.",
  "tika-abh05t:17_1": "Nayānaṃ saṅgahādippakāravisesānaṃ pavatti desanā,",
  "tika-abh05t:17_2": "tassā viniggamaṭṭhānatāya dvāraṃ.",
  "tika-abh05t:17_3": "Yathāvuttadhammā yathārahaṃ khandhāyatanadhātuyo arūpino ca khandhāti tesaṃ uddeso nayamukhamātikā.",
  "tika-abh05t:17_4": "Tenāha “nayāna”ntiādi.",
  "tika-abh05t:17_5": "Viyujjanasīlā,",
  "tika-abh05t:17_6": "viyogo vā etesaṃ atthīti viyogino,",
  "tika-abh05t:17_7": "tathā sahayogino,",
  "tika-abh05t:17_8": "saṅgahāsaṅgahadhammā ca viyogīsahayogīdhammā ca saṅgahā…pe… dhammā,",
  "tika-abh05t:17_9": "saṅgaṇhanāsaṅgaṇhanavasena viyujjanasaṃyujjanavasena ca pavattanakasabhāvāti attho.",
  "tika-abh05t:17_10": "Cuddasapītiādinā tamevatthaṃ pākaṭataraṃ karoti.",
  "tika-abh05t:17_11": "Yehīti yehi khandhādīhi arūpakkhandhehi ca.",
  "tika-abh05t:17_12": "Te cattāroti te saṅgahādayo cattāro.",
  "tika-abh05t:17_13": "Saccādīhipīti saccaindriyapaṭiccasamuppādādīhipi saha.",
  "tika-abh05t:17_14": "Yathāsambhavanti sambhavānurūpaṃ,",
  "tika-abh05t:17_15": "yaṃ yaṃ padaṃ saṅgahito asaṅgahitoti ca vattuṃ yuttaṃ,",
  "tika-abh05t:17_16": "taṃ tanti attho.",
  "tika-abh05t:18_0": "So panāti saṅgahāsaṅgaho.",
  "tika-abh05t:18_1": "Saṅgāhakabhūtehīti saṅgahaṇakiriyāya kattubhūtehi.",
  "tika-abh05t:18_2": "Tehīti saccādīhi.",
  "tika-abh05t:18_3": "Na saṅgahabhūtehīti saṅgahaṇakiriyāya karaṇabhūtehi saccādīhi saṅgahāsaṅgaho na vutto.",
  "tika-abh05t:18_4": "Tatthāpi hi khandhāyatanadhātuyo eva karaṇabhūtāti dasseti.",
  "tika-abh05t:18_5": "Khandhādīheva saṅgahehīti khandhādīhiyeva saṅgaṇhanakiriyāya karaṇabhūtehi,",
  "tika-abh05t:18_6": "“khandhasaṅgahena saṅgahitā,",
  "tika-abh05t:18_7": "āyatanasaṅgahena asaṅgahitā,",
  "tika-abh05t:18_8": "dhātusaṅgahena asaṅgahitā,",
  "tika-abh05t:18_9": "te dhammā catūhi khandhehi,",
  "tika-abh05t:18_10": "dvīhāyatanehi,",
  "tika-abh05t:18_11": "aṭṭhahi dhātūhi asaṅgahitā”ti saṅgahāsaṅgaho niyametvā vutto.",
  "tika-abh05t:18_12": "Tasmāti yasmā saccādīni saṅgāhakabhāvena vuttāni,",
  "tika-abh05t:18_13": "na saṅgahabhāvena,",
  "tika-abh05t:18_14": "khandhādīniyeva ca saṅgahabhāvena vuttāni, tasmā.",
  "tika-abh05t:19_0": "Kasmā panettha saccādayo saṅgahavasena na vuttāti?",
  "tika-abh05t:19_1": "Tathādesanāya asambhavato.",
  "tika-abh05t:19_2": "Na hi sakkā rūpakkhandhādīnaṃ samudayasaccādīhi,",
  "tika-abh05t:19_3": "saññādīnaṃ vā indriyādīhi saṅgahanayena pucchituṃ vissajjituṃ vāti.",
  "tika-abh05t:19_4": "Tathā ariyaphalādīsu uppannavedanādīnaṃ saccavinimuttatāya “vedanākkhandho katihi saccehi saṅgahito”ti",
  "tika-abh05t:19_5": "pucchitvāpi “ekena saccena saṅgahito”tiādinā niyametvā saṅgahaṃ dassetuṃ na sakkāti.",
  "tika-abh05t:19_6": "Yathāsambhavanti yehi sampayogo,",
  "tika-abh05t:19_7": "yehi ca vippayogo,",
  "tika-abh05t:19_8": "tadanurūpaṃ.",
  "tika-abh05t:20_0": "Rūpaṃ rūpena nibbānena vā vippayuttaṃ na hoti,",
  "tika-abh05t:20_1": "nibbānaṃ vā rūpena. Kasmā?",
  "tika-abh05t:20_2": "Sampayuttanti anāsaṅkanīyasabhāvattā.",
  "tika-abh05t:20_3": "Catunnañhi khandhānaṃ aññamaññaṃ sampayogībhāvato “rūpanibbānehipi so atthi natthī”ti siyā āsaṅkā,",
  "tika-abh05t:20_4": "tasmā tesaṃ itarehi,",
  "tika-abh05t:20_5": "itaresañca tehi vippayogo vuccati,",
  "tika-abh05t:20_6": "na pana rūpassa rūpena,",
  "tika-abh05t:20_7": "nibbānena vā,",
  "tika-abh05t:20_8": "nibbānassa vā rūpena katthaci sampayogo atthīti tadāsaṅkābhāvato vippayogopi rūpassa rūpanibbānehi,",
  "tika-abh05t:20_9": "nibbānassa vā tena na vuccati,",
  "tika-abh05t:20_10": "arūpakkhandhehiyeva pana vuccatīti āha “catūhevā”tiādi.",
  "tika-abh05t:20_11": "Anārammaṇassa cakkhāyatanādikassa.",
  "tika-abh05t:20_12": "Anārammaṇaanārammaṇamissakehīti anārammaṇena sotāyatanādinā anārammaṇamissakena ca dhammāyatanādinā.",
  "tika-abh05t:20_13": "Missakassa dhammāyatanādikassa.",
  "tika-abh05t:20_14": "Anārammaṇaanārammaṇamissakehi na hotīti yojetabbaṃ.",
  "tika-abh05t:20_15": "Yesaṃ pana yehi hoti,",
  "tika-abh05t:20_16": "taṃ dassetuṃ “anārammaṇassa panā”tiādi vuttaṃ.",
  "tika-abh05t:20_17": "Yathā hi sārammaṇassa anārammaṇena anārammaṇamissakena ca vippayogo hoti,",
  "tika-abh05t:20_18": "evaṃ sārammaṇenapi so hotiyeva.",
  "tika-abh05t:20_19": "Tena viya anārammaṇassa anārammaṇamissakassa cāti daṭṭhabbaṃ.",
  "tika-abh05t:21_0": "4. Lakkhaṇamātikāvaṇṇanā",
  "tika-abh05t:22_0": "4.",
  "tika-abh05t:22_1": "Visuṃ yojanā kātabbāti yo tīhi saṅgaho catūhi ca sampayogo vutto,",
  "tika-abh05t:22_2": "taṃ sabhāgo bhāvo payojeti,",
  "tika-abh05t:22_3": "yo ca tīhi asaṅgaho catūhi ca vippayogo vutto,",
  "tika-abh05t:22_4": "taṃ visabhāgo bhāvoti imamatthaṃ dassento “saṅgaho…pe…",
  "tika-abh05t:22_5": "viññāyatī”ti āha.",
  "tika-abh05t:22_6": "Yassa saṅgaho,",
  "tika-abh05t:22_7": "so dhammo khandhādiko sabhāgo.",
  "tika-abh05t:22_8": "Yassa asaṅgaho,",
  "tika-abh05t:22_9": "so visabhāgo.",
  "tika-abh05t:22_10": "Tathā sampayogesupi veditabbaṃ.",
  "tika-abh05t:22_11": "Idāni yathāvuttaṃ sabhāgataṃ sarūpato niddhāretvā dassetuṃ “tatthā”tiādi vuttaṃ.",
  "tika-abh05t:22_12": "Tattha samānabhāvo saṅgahe sabhāgatā,",
  "tika-abh05t:22_13": "ekuppādādiko sampayogeti iminā ruppanādividhuro asamānasabhāvo asaṅgahe visabhāgatā,",
  "tika-abh05t:22_14": "nānuppādādiko vippayogeti ayamattho atthasiddhoti na vuttoti.",
  "tika-abh05t:23_0": "5. Bāhiramātikāvaṇṇanā",
  "tika-abh05t:24_0": "5.",
  "tika-abh05t:24_1": "Etena ṭhapanākārenāti sarūpena aggahetvā yathāvuttena pakaraṇantaramātikāya idha mātikābhāvakittanasaṅkhātena ṭhapanākārena.",
  "tika-abh05t:24_2": "Pakaraṇantaraṭhapitāya mātikāya avibhāgena pacchato gahaṇaṃ bahi ṭhapananti āha “bahi piṭṭhito ṭhapitattā”ti.",
  "tika-abh05t:24_3": "Idha aṭṭhapetvāti imissā dhātukathāya sarūpena avatvā.",
  "tika-abh05t:24_4": "Tathā pakāsitattāti mātikābhāvena jotitattā.",
  "tika-abh05t:24_5": "Dhammasaṅgaṇīsīsena hi dhammasaṅgaṇiyaṃ āgatamātikāva gahitāti.",
  "tika-abh05t:24_6": "Yehi nayehi dhātukathāya niddeso,",
  "tika-abh05t:24_7": "tesu nayesu,",
  "tika-abh05t:24_8": "tehi vibhajitabbesu khandhādīsu,",
  "tika-abh05t:24_9": "tesaṃ nayānaṃ pavattidvāralakkhaṇesu ca uddiṭṭhesu dhātukathāya uddesavasena vattabbaṃ vuttameva hotīti yaṃ uddesavasena vattabbaṃ,",
  "tika-abh05t:24_10": "taṃ vatvā puna yathāvuttānaṃ khandhādīnaṃ kusalādivibhāgadassanatthaṃ “sabbāpi dhammasaṅgaṇī dhātukathāya",
  "tika-abh05t:24_11": "mātikā”ti vuttanti evamettha mātikāya nikkhepavidhi veditabbo.",
  "tika-abh05t:25_0": "“Gāvīti ayamāhā”ti ettha gāvī-",
  "tika-abh05t:25_1": "saddo viya “saṅgaho asaṅgaho”ti ettha padatthavipallāsakārinā iti-",
  "tika-abh05t:25_2": "saddena atthapadatthako saṅgahāsaṅgaha-",
  "tika-abh05t:25_3": "saddo saddapadatthako jāyatīti adhippāyenāha “aniddhāritatthassa saddasseva vuttattā”ti.",
  "tika-abh05t:25_4": "Tena atthuddhārato saṅgahasaddaṃ saṃvaṇṇetīti dasseti.",
  "tika-abh05t:25_5": "Aniddhāritavisesoti asaṅgahitajātisañjātiādiviseso.",
  "tika-abh05t:25_6": "Sāmaññena gahetabbatanti saṅgahasaddābhidheyyatāsāmaññena viññāyamāno vuccamāno vā.",
  "tika-abh05t:25_7": "Na cettha sāmaññañca ekarūpamevāti codanā kātabbā bhedāpekkhattā tassa.",
  "tika-abh05t:25_8": "Yattakā hi tassa visesā,",
  "tika-abh05t:25_9": "tadapekkhameva tanti.",
  "tika-abh05t:25_10": "“Attano jātiyā”ti viññāyati yathā “matteyyā”ti vutte attano mātu hitāti.",
  "tika-abh05t:26_0": "Dhammavisesaṃ aniddhāretvāti saṅgahitatādinā pucchitabbavissajjetabbadhammānaṃ visesanaṃ akatvā.",
  "tika-abh05t:26_1": "Sāmaññenāti avisesena.",
  "tika-abh05t:26_2": "Dhammānanti khandhādidhammānaṃ.",
  "tika-abh05t:26_3": "Avasesā niddhāretvāti “saṅgahitena asaṅgahita”ntiādikā avasesā dvādasapi pucchitabbavissajjetabbadhammavisesaṃ",
  "tika-abh05t:26_4": "niddhāretvā dhammānaṃ pucchanavissajjananayauddesāti yojanā.",
  "tika-abh05t:26_5": "Nanu ca “saṅgahitena asaṅgahita”ntiādayopi yathāvuttavisesaṃ aniddhāretvā sāmaññena dhammānaṃ pucchanavissajjananayuddesāti",
  "tika-abh05t:26_6": "codanaṃ sandhāyāha “saṅgahitena asaṅgahita”ntiādi.",
  "tika-abh05t:26_7": "Yassa attho ñāyati,",
  "tika-abh05t:26_8": "saddo ca na payujjati,",
  "tika-abh05t:26_9": "so lopoti veditabbo,",
  "tika-abh05t:26_10": "āvuttiādivasena vā ayamattho dīpetabbo.",
  "tika-abh05t:26_11": "Tenāti luttaniddiṭṭhena asaṅgahita- saddena.",
  "tika-abh05t:26_12": "Saṅgahitavisesavisiṭṭhoti cakkhāyatanena khandhasaṅgahena saṅgahitatāvisesavisiṭṭho,",
  "tika-abh05t:26_13": "tena sotāyatanādibhāvena asaṅgahito sotapasādādiko yo ruppanasabhāvo dhammaviseso.",
  "tika-abh05t:26_14": "Tannissito taṃ dhammavisesaṃ nissāya labbhamāno.",
  "tika-abh05t:26_15": "“Te dhammā katihi khandhehi…pe…",
  "tika-abh05t:26_16": "catūhi khandhehi asaṅgahitā”tiādinā asaṅgahitatāsaṅkhāto pucchāvissajjananayo parato pucchitvā vissajjiyamāno idha uddiṭṭho hoti.",
  "tika-abh05t:26_17": "Visesane karaṇavacananti iminā tassa dhammassa yathāvuttasaṅgahitatāvisesavisiṭṭhataṃyeva vibhāveti.",
  "tika-abh05t:26_18": "Evamete pucchitabbavissajjetabbadhammavisesaṃ niddhāretvā pucchanavissajjananayuddesā pavattāti veditabbā.",
  "tika-abh05t:27_0": "Nanu ca “saṅgahitena asaṅgahita”nti ettāvatāpi ayamattho labbhatīti?",
  "tika-abh05t:27_1": "Na labbhati tassa dhammamattadīpanato.",
  "tika-abh05t:27_2": "Nayuddeso heso,",
  "tika-abh05t:27_3": "na dhammuddeso.",
  "tika-abh05t:27_4": "Tathā hi pāḷiyaṃ saṅgahitenaasaṅgahitapadaniddese “cakkhāyatanena ye dhammā khandhasaṅgahena saṅgahitā,",
  "tika-abh05t:27_5": "āyatana…pe…",
  "tika-abh05t:27_6": "dhātusaṅgahena asaṅgahitā”ti vatvā “te dhammā katihi khandhehi…pe…",
  "tika-abh05t:27_7": "asaṅgahitā”ti pucchitvā “te dhammā catūhi khandhehi dvīhāyatanehi aṭṭhahi dhātūhi asaṅgahitā”ti dutiyaṃ asaṅgahitapadaṃ gahitaṃ.",
  "tika-abh05t:27_8": "Aññathā “cakkhāyatanena ye dhammā khandhasaṅgahena saṅgahitā,",
  "tika-abh05t:27_9": "te dhammā āyatanasaṅgahena asaṅgahitā,",
  "tika-abh05t:27_10": "dhātusaṅgahena asaṅgahitā.",
  "tika-abh05t:27_11": "Te katame”icceva niddisitabbaṃ siyā.",
  "tika-abh05t:28_0": "Esa nayoti atidesena dassitamatthaṃ pākaṭataraṃ kātuṃ “tesupī”tiādi vuttaṃ.",
  "tika-abh05t:28_1": "Tatiyapadenāti luttaniddesena gahetabbanti vuttapadaṃ sandhāyāha.",
  "tika-abh05t:28_2": "Kattuatthe karaṇaniddeso saṅgahitāsaṅgahitehi tehi dhammehi dhammānaṃ saṅgahitatāsaṅgahitatāya vuttattā.",
  "tika-abh05t:28_3": "Tathā hi tattha pāḷiyaṃ “tehi dhammehi ye dhammā”ti dhammamukheneva saṅgahitatāsaṅgahitatā vuttā.",
  "tika-abh05t:28_4": "Dutiyatatiyesu pana saṅgahitatāsaṅgahitatāsaṅkhātavisesanadvārena dhammānaṃ asaṅgahitatāsaṅgahitatā vuttāti tattha “visesane karaṇavacana”nti vuttaṃ.",
  "tika-abh05t:28_5": "Tenāha “tattha hi…pe…",
  "tika-abh05t:28_6": "dhammantarassā”ti.",
  "tika-abh05t:28_7": "Tattha sabhāvantarenāti saṅgahitatāsaṅgahitatāsaṅkhātena sabhāvantarena pakārantarena.",
  "tika-abh05t:28_8": "Sabhāvantarassāti asaṅgahitatāsaṅgahitatāsaṅkhātassa sabhāvantarassa.",
  "tika-abh05t:28_9": "Etesūti catutthapañcamesu.",
  "tika-abh05t:28_10": "Dhammantarenāti aññadhammena.",
  "tika-abh05t:28_11": "Dhammantarassāti tato aññassa dhammassa visesanaṃ kataṃ.",
  "tika-abh05t:28_12": "Tattha hi antarena pakāravisesāmasanaṃ dhammeneva dhammo visesitoti.",
  "tika-abh05t:28_13": "Ādipadenevāti “saṅgahitenā”tiādinā vuttena paṭhamapadeneva.",
  "tika-abh05t:28_14": "Itarehīti “sampayuttaṃ vippayutta”ntiādinā vuttehi dutiyatatiyapadehi.",
  "tika-abh05t:28_15": "Etthāti ekādasamādīsu catūsu.",
  "tika-abh05t:28_16": "Dutiyatatiyesu viya visesane eva karaṇavacanaṃ daṭṭhabbaṃ,",
  "tika-abh05t:28_17": "na catutthapañcamesu viya kattuattheti adhippāyo.",
  "tika-abh05t:28_18": "Pucchāvissajjanānantiādinā tamevatthaṃ vibhāveti.",
  "tika-abh05t:29_0": "Vividhakappanatoti vividhaṃ bahudhā kappanato,",
  "tika-abh05t:29_1": "saṅgahāsaṅgahānaṃ visuṃ saha ca visesanavisesitabbabhāvakappanatoti attho.",
  "tika-abh05t:29_2": "Taṃ pana vikappanaṃ vuttākārena vibhajanaṃ hotīti āha “vibhāgatoti attho”ti.",
  "tika-abh05t:29_3": "Sanniṭṭhānalakkhaṇena adhimokkhena sampayuttadhammā ārammaṇe nicchayanākārena pavattiyā sanniṭṭhānavasena vuttadhammā.",
  "tika-abh05t:29_4": "Te ca tehi saddhiṃ tadavasiṭṭhe dvipañcaviññāṇavicikicchāsahagatadhamme ca saṅgahetvā āha “sanniṭṭhānavasena",
  "tika-abh05t:29_5": "vuttā ca sabbe ca cittuppādā sanniṭṭhānavasena vuttasabbacittuppādā”ti.",
  "tika-abh05t:29_6": "Itareti phassādayo.",
  "tika-abh05t:29_7": "Sabbesanti ekūnanavutiyā cittuppādānaṃ.",
  "tika-abh05t:29_8": "Pariggahetabbāti saṅgahādivasena pariggaṇhitabbā.",
  "tika-abh05t:29_9": "Mahāvisayena adhimokkhena.",
  "tika-abh05t:29_10": "Aññesanti vitakkādīnaṃ.",
  "tika-abh05t:29_11": "Vacanaṃ sandhāyāti “adhimuccanaṃ adhimokkho,",
  "tika-abh05t:29_12": "so sanniṭṭhānalakkhaṇo”ti dhammasaṅgahavaṇṇanāyaṃ “taṇhāpaccayā adhimokkho,",
  "tika-abh05t:29_13": "adhimokkhapaccayā bhavo”ti paṭiccasamuppādavibhaṅge ca āgataṃ vacanaṃ sandhāya.",
  "tika-abh05t:29_14": "Atthe satīti “sanniṭṭhāna…pe…",
  "tika-abh05t:29_15": "sādhāraṇato”ti evamatthe vuccamāne.",
  "tika-abh05t:29_16": "Vattabbesūti saṅgahādipariggahatthaṃ vattabbesu.",
  "tika-abh05t:29_17": "Vuttā phassādayo manasikārapariyosānā.",
  "tika-abh05t:29_18": "Tādisassāti phassādisadisassa sādhāraṇassa adhimokkhasadisassa asādhāraṇassa aññassa dhammassa abhāvā.",
  "tika-abh05t:30_0": "Nanu jīvitindriyacittaṭṭhitiyopi sādhāraṇāti?",
  "tika-abh05t:30_1": "Saccaṃ sādhāraṇā,",
  "tika-abh05t:30_2": "atthi pana visesoti dassento āha “jīvitindriyaṃ panā”tiādi.",
  "tika-abh05t:30_3": "Asamādhisabhāvā balabhāvaṃ appattā sāmaññasaddeneva vattabbāti yojanā.",
  "tika-abh05t:30_4": "Sāmaññavisesasaddehi cāti sāmaññavisesasaddehi vattabbā ca samādhisabhāvā cittekaggatā.",
  "tika-abh05t:30_5": "Visesasaddavacanīyaṃ aññanti balappattasamādhito aññaṃ sāmaññasaddena byāpetabbaṃ,",
  "tika-abh05t:30_6": "visesasaddena ca nivattetabbaṃ natthi samādhisabhāvāya eva cittekaggatāya gahitattā.",
  "tika-abh05t:30_7": "Na aññabyāpakanivattako sāmaññaviseso anañña…pe… viseso,",
  "tika-abh05t:30_8": "tassa dīpanato.",
  "tika-abh05t:30_9": "Tasseva dhammassāti tasseva balappattasamādhidhammassa.",
  "tika-abh05t:30_10": "Bhedadīpakehīti visesadīpakehi samādhibalādivacanehi vattabbā.",
  "tika-abh05t:30_11": "Vuttalakkhaṇā anaññabyāpakanivattakasāmaññavisesadīpanā saddā.",
  "tika-abh05t:30_12": "Tato viparītehi aññaṃ byāpetabbaṃ nivattetabbañca gahetvā pavattehi sāmaññavisesasaddeheva na sukhādisabhāvā vedanā viya vattabbā.",
  "tika-abh05t:30_13": "Tasmāti yasmā asamādhisabhāvā samādhisabhāvāti dvedhā bhinditvā gahitā cittekaggatā, tasmā.",
  "tika-abh05t:30_14": "Asamādhisabhāvameva pakāseyya visesasaddanirapekkhaṃ pavattamānattā.",
  "tika-abh05t:30_15": "Itaroti samādhibalādiko visesasaddo.",
  "tika-abh05t:30_16": "Idhāti imasmiṃ abbhantaramātikuddese,",
  "tika-abh05t:30_17": "sādhāraṇe phassādike,",
  "tika-abh05t:30_18": "mahāvisaye vā adhimokkhe uddisiyamāne.",
  "tika-abh05t:30_19": "Nanu ca abhinditvā gayhamānā cittekaggatā vedanā viya sādhāraṇā hotīti codanaṃ sandhāyāha “abhinnāpi vā”tiādi.",
  "tika-abh05t:30_20": "“Cittassa ṭhiti cittekaggatā avisāhaṭamānasatā.",
  "tika-abh05t:30_21": "Arūpīnaṃ dhammānaṃ āyu ṭhitī”ti vacanato samādhijīvitindriyānaṃ aññadhammanissayena vattabbatā veditabbā.",
  "tika-abh05t:30_22": "Na arahatīti idha uddesaṃ na arahati samukheneva vattabbesu phassādīsu uddisiyamānesūti attho.",
  "tika-abh05t:31_0": "Mātikāvaṇṇanā niṭṭhitā.",
  "tika-abh05t:32_0": "2. Niddesavaṇṇanā",
  "tika-abh05t:33_0": "1. Paṭhamanayo saṅgahāsaṅgahapadavaṇṇanā",
  "tika-abh05t:34_0": "1. Khandhapadavaṇṇanā",
  "tika-abh05t:35_0": "6.",
  "tika-abh05t:35_1": "“Abhiññeyyadhammabhāvena vuttā cattāro khandhā hontī”tiādinā,",
  "tika-abh05t:35_2": "“rūpakkhandho abhiññeyyo”tiādinā ca abhiññātalakkhaṇavisayāti āha “sabhāvato abhiññātāna”nti.",
  "tika-abh05t:35_3": "Pariññeyyatādīti ādi-",
  "tika-abh05t:35_4": "saddena pahātabbasacchikātabbabhāvetabbatā saṅgayhati.",
  "tika-abh05t:35_5": "Adhipatiyādīti adhipatipaccayabhāvaupaṭṭhānapadahanādīni.",
  "tika-abh05t:35_6": "Saccādiviseso viyāti dukkhasaccādipariyāyo abhiññeyyapīḷanaṭṭhādiviseso viya.",
  "tika-abh05t:35_7": "Evañca katvāti nayamukhamātikāya abhiññeyyanissayena vuccamānattā eva.",
  "tika-abh05t:35_8": "Tesaṃ rūpadhammānaṃ pañcannaṃ khandhānaṃ khandhabhāvena viya rūpakkhandhabhāvena sabhāgatā hoti,",
  "tika-abh05t:35_9": "na vedanākkhandhādibhāvenāti saṅgahalakkhaṇamāha.",
  "tika-abh05t:35_10": "Itīti tasmā,",
  "tika-abh05t:35_11": "yasmā rūpadhammā aññamaññaṃ rūpakkhandhabhāvena sabhāgā,",
  "tika-abh05t:35_12": "tasmāti attho.",
  "tika-abh05t:35_13": "Rūpakkhandhabhāvasaṅkhātena rūpakkhandhabhāvena atthamukheneva gahaṇe.",
  "tika-abh05t:35_14": "Saddadvārena pana gahaṇe rūpakkhandhavacanasaṅkhātena vā rūpakkhandhavacanavacanīyatāsaṅkhātena.",
  "tika-abh05t:35_15": "Idāni tamevatthaṃ pākaṭataraṃ kātuṃ “rūpakkhandhoti hī”tiādi vuttaṃ.",
  "tika-abh05t:36_0": "Purimenāti rūpakkhandhena.",
  "tika-abh05t:36_1": "Saññākkhandhamūlakātiādīsu “purimena yojiyamāne”tiādiṃ ānetvā yathārahaṃ yojetabbaṃ.",
  "tika-abh05t:36_2": "Abhedato pañcakapucchāvissajjanaṃ khandhapadaniddese sabbapacchimamevāti āha “bhedato pañcakapucchāvissajjanānantara”nti.",
  "tika-abh05t:37_0": "Āyatanapadādivaṇṇanā",
  "tika-abh05t:38_0": "40.",
  "tika-abh05t:38_1": "Yadipi ekakepi sadisaṃ vissajjanaṃ vissajjanaṃ samudayamaggasaccānaṃ “samudayasaccaṃ ekena khandhena…pe…",
  "tika-abh05t:38_2": "maggasaccaṃ ekena khandhena ekenāyatanena ekāya dhātuyā saṅgahitaṃ,",
  "tika-abh05t:38_3": "catūhi khandhehi ekādasahi āyatanehi sattarasahi dhātūhi asaṅgahita”nti niddiṭṭhattā.",
  "tika-abh05t:38_4": "Etthāti etasmiṃ indriyapadaniddese.",
  "tika-abh05t:38_5": "Cakkhusotacakkhusukhindriyadukānanti cakkhusotadukaṃ cakkhusukhindriyadukanti etesaṃ dukānaṃ.",
  "tika-abh05t:38_6": "Cakkhusotasukhindriyānañhi “ekena khandhena ekenāyatanena ekāya dhātuyā saṅgahitaṃ,",
  "tika-abh05t:38_7": "catūhi khandhehi ekādasahi āyatanehi sattarasahi dhātūhi asaṅgahita”nti ekake sadisaṃ vissajjanaṃ.",
  "tika-abh05t:38_8": "Cakkhusotindriyadukassa pana “cakkhundriyañca sotindriyañca ekena khandhena dvīhāyatanehi dvīhi dhātūhi saṅgahitā,",
  "tika-abh05t:38_9": "catūhi khandhehi dasahāyatanehi soḷasahi dhātūhi asaṅgahitā”ti,",
  "tika-abh05t:38_10": "“cakkhundriyañca sukhindriyañca dvīhi khandhehi dvīhāyatanehi dvīhi dhātūhi saṅgahitā,",
  "tika-abh05t:38_11": "tīhi khandhehi dasahāyatanehi soḷasahi dhātūhi asaṅgahitā”ti cakkhusukhindriyadukassa ca asadisaṃ vissajjanaṃ.",
  "tika-abh05t:38_12": "Nāpi dukehi tikassāti cakkhusotacakkhusukhindriyādidukehi cakkhusotasukhindriyāditikassa nāpi sadisaṃ vissajjanaṃ.",
  "tika-abh05t:38_13": "Idhāti saccapadaniddese.",
  "tika-abh05t:38_14": "Tikena cāti dukkhasamudayamaggāditikena ca.",
  "tika-abh05t:38_15": "“Pañcahi khandhehi dvādasahāyatanehi aṭṭhārasahi dhātūhi saṅgahitā,",
  "tika-abh05t:38_16": "na kehici khandhehi na kehici āyatanehi na kāhici dhātūhi asaṅgahitā”ti sadisaṃ vissajjanaṃ.",
  "tika-abh05t:39_0": "6. Paṭiccasamuppādavaṇṇanā",
  "tika-abh05t:40_0": "61.",
  "tika-abh05t:40_1": "Avijjāvacanenāti “avijjāpaccayā saṅkhārā”ti ettha avijjāggahaṇena.",
  "tika-abh05t:40_2": "Visesanaṃ na kattabbaṃ,",
  "tika-abh05t:40_3": "“sabbampi viññāṇa”nti vattabbanti adhippāyo.",
  "tika-abh05t:40_4": "Tattha kāraṇamāha “kusalādīnampī”tiādinā.",
  "tika-abh05t:40_5": "Vissajjanāsadisena sabbaviññāṇādisaṅgahaṇato.",
  "tika-abh05t:40_6": "Tesanti viññāṇādipadānaṃ.",
  "tika-abh05t:40_7": "Idhāti imasmiṃ paṭhamanaye.",
  "tika-abh05t:40_8": "Akammajānampi saṅgahitatā viññāyati saddāyatanassapi gahitattā.",
  "tika-abh05t:41_0": "71.",
  "tika-abh05t:41_1": "Jāyamāna…pe…",
  "tika-abh05t:41_2": "mānānanti jāyamānādiavatthānaṃ dhammānaṃ.",
  "tika-abh05t:41_3": "Jāyamānādibhāvamattattāti nibbattanādiavatthāmattabhāvato.",
  "tika-abh05t:41_4": "Vinibbhujjitvāti avatthābhāvato vinibbhogaṃ katvā.",
  "tika-abh05t:41_5": "Paramatthato avijjamānāni,",
  "tika-abh05t:41_6": "sabhāvamattabhūtānīti paramatthadhammānaṃ avatthābhāvamattabhūtāni.",
  "tika-abh05t:41_7": "Aparamatthasabhāvānipi rūpadhammassa nibbattiādibhāvato ruppanabhāvena gayhanti.",
  "tika-abh05t:41_8": "Tato “rūpakkhandhassa sabhāgāni,",
  "tika-abh05t:41_9": "arūpānaṃ pana jātijarāmaraṇānī”ti ānetvā yojanā.",
  "tika-abh05t:41_10": "Ekekabhūtānīti yathā ekasmiṃ rūpakalāpe jātiādīni ekekāniyeva honti,",
  "tika-abh05t:41_11": "evaṃ ekasmiṃ arūpakalāpepīti vuttaṃ.",
  "tika-abh05t:41_12": "Tenāha “rūpakalāpajātiādīni viyā”tiādi.",
  "tika-abh05t:41_13": "Anubhavanasañjānanavijānanakiccānaṃ vedanādīnaṃ nibbattiādibhūtānipi jātiādīni tathā na gayhantīti āha “vediyana…pe…",
  "tika-abh05t:41_14": "agayhamānānī”ti.",
  "tika-abh05t:41_15": "Tena vedanākkhandhādīhi jātiādīnaṃ saṅgahābhāvamāha. “Jāti,",
  "tika-abh05t:41_16": "bhikkhave,",
  "tika-abh05t:41_17": "aniccā saṅkhatā”tiādivacanato jātiādīnampi saṅkhatapariyāyo atthīti saṅkhatābhisaṅkharaṇakiccena saṅkhārakkhandhena",
  "tika-abh05t:41_18": "tesaṃ saṅgahoti vuttaṃ “saṅkhatā…pe…",
  "tika-abh05t:41_19": "sabhāgānī”ti.",
  "tika-abh05t:41_20": "Teneva ca saṅkhārakkhandhassa anekantaparamatthakiccatā veditabbā.",
  "tika-abh05t:41_21": "Tathā duvidhānīti vuttappakārena rūpārūpadhammānaṃ nibbattiādibhāvena dvippakārāni.",
  "tika-abh05t:41_22": "Tenāti yathāvuttasabhāgatthena.",
  "tika-abh05t:41_23": "Tehi khandhādīhīti rūpakkhandhasaṅkhārakkhandhadhammāyatanadhammadhātūhi.",
  "tika-abh05t:42_0": "Paṭhamanayasaṅgahāsaṅgahapadavaṇṇanā niṭṭhitā.",
  "tika-abh05t:43_0": "2. Dutiyanayo saṅgahitenaasaṅgahitapadavaṇṇanā",
  "tika-abh05t:44_0": "171.",
  "tika-abh05t:44_1": "“Saṅgahitena asaṅgahita”nti ettha saṅgahitāsaṅgahitasaddā bhinnādhikaraṇā na gahetabbā visesanavisesitabbatāya icchitattā.",
  "tika-abh05t:44_2": "Yo hi dhammo saṅgahitatāvisesavisiṭṭho asaṅgahito heṭṭhā uddiṭṭho,",
  "tika-abh05t:44_3": "sveva idha asaṅgahitabhāvena pucchitvā vissajjīyatīti dassento “yaṃ taṃ…pe…",
  "tika-abh05t:44_4": "tadeva dassento”ti āha.",
  "tika-abh05t:44_5": "Ye hi dhammā cakkhāyatanena khandhasaṅgahena saṅgahitā,",
  "tika-abh05t:44_6": "āyatanadhātusaṅgahena ca asaṅgahitā,",
  "tika-abh05t:44_7": "tesaṃyeva puna khandhādīhi asaṅgaho pucchitvā vissajjito.",
  "tika-abh05t:44_8": "Tena vuttaṃ “cakkhāyatanena…pe… āhā”ti.",
  "tika-abh05t:44_9": "Sabbatthāti sabbesu nayesu vāresu ca.",
  "tika-abh05t:44_10": "Khandhādisaṅgahasāmaññānanti “khandhasaṅgahenā”tiādinā avisesena vuttānaṃ khandhādisaṅgahānaṃ.",
  "tika-abh05t:44_11": "“Sāmaññajotanā visese avatiṭṭhatī”ti āha “niccaṃ visesāpekkhattā”ti.",
  "tika-abh05t:44_12": "Visesāvabodhanatthāni pañhabyākaraṇānīti vuttaṃ “bhedanissitattā ca pucchāvissajjanāna”nti.",
  "tika-abh05t:44_13": "Savisesāva khandhādigaṇanāti “khandhasaṅgahenā”tiādinā avisesena vuttāpi rūpakkhandhādinā savisesāva khandhādigaṇanā,",
  "tika-abh05t:44_14": "khandhādinā saṅgahoti attho.",
  "tika-abh05t:44_15": "Suddhāti kevalā anavasesā,",
  "tika-abh05t:44_16": "sāmaññabhūtāti vuttaṃ hoti.",
  "tika-abh05t:45_0": "Tatthāti yathādhikate dutiyanaye.",
  "tika-abh05t:45_1": "Sāmaññajotanāya visesaniddiṭṭhattā āha “saṅgahi…pe…",
  "tika-abh05t:45_2": "niddhāritattā”ti.",
  "tika-abh05t:45_3": "Tīsu saṅgahesūti khandhādisaṅgahesu tīsu.",
  "tika-abh05t:45_4": "Aññehīti vuttāvasesehi dvīhi ekena vā.",
  "tika-abh05t:45_5": "Ettakeneva dassetabbā siyuṃ tāvatāpi saṅgahitena asaṅgahitabhāvassa pakāsitattā.",
  "tika-abh05t:45_6": "Tesanti saṅgahitenaasaṅgahitabhāvena vuttadhammānaṃ.",
  "tika-abh05t:45_7": "Evaṃvidhānanti “cakkhāyatanaṃ sotāyatana”ntiādinā aniddhāritavisesānaṃ.",
  "tika-abh05t:45_8": "Asambhavāti vuttappakārena niddisituṃ asambhavā.",
  "tika-abh05t:45_9": "Saṅgahādinayadassanamattaṃ nayamātikāya byāpāro,",
  "tika-abh05t:45_10": "yattha pana saṅgahādayo,",
  "tika-abh05t:45_11": "te khandhādayo kusalādayo ca tesaṃ visayabhūtāti tehi vinā saṅgahādīnaṃ pavatti natthi.",
  "tika-abh05t:45_12": "Tenāha “nayamātikāya abbhantarabāhiramātikāpekkhattā”ti.",
  "tika-abh05t:45_13": "Saṅgāhakaṃ asaṅgāhakañcāti vattabbaṃ.",
  "tika-abh05t:45_14": "Yo hi idha saṅgāhakabhāvena vutto dhammo asaṅgāhakabhāvenapi vuttoyevāti.",
  "tika-abh05t:46_0": "“Ye dhammā khandhasaṅgahena saṅgahitā,",
  "tika-abh05t:46_1": "āyatanadhātusaṅgahena asaṅgahitā”ti,",
  "tika-abh05t:46_2": "“ye dhammā khandhasaṅgahena asaṅgahitā,",
  "tika-abh05t:46_3": "āyatanadhātusaṅgahena saṅgahitā”ti ca yattha pucchitabbavissajjitabbadhammavisesaniddhāraṇaṃ natthi,",
  "tika-abh05t:46_4": "tattha paṭhamanaye chaṭṭhanaye ca “rūpakkhandho katihi khandhehi saṅgahito?",
  "tika-abh05t:46_5": "Ekena khandhenā”ti,",
  "tika-abh05t:46_6": "“rūpakkhandho katihi khandhehi sampayuttoti? Natthi.",
  "tika-abh05t:46_7": "Catūhi khandhehi vippayutto”ti ca evaṃ pucchitabbavissajjitabbabhāvena.",
  "tika-abh05t:46_8": "Itaresūti dutiyādinayesu.",
  "tika-abh05t:46_9": "Tassa tassāti yaṃ pucchitabbaṃ vissajjitabbañca “ye dhammā”ti aniyamitarūpena niddhāritaṃ,",
  "tika-abh05t:46_10": "tassa tassa “te dhammā”ti niyāmakabhāvena.",
  "tika-abh05t:47_0": "Etthāti etasmiṃ pakaraṇe.",
  "tika-abh05t:47_1": "Yena yena cakkhāyatanādinā saṅgāhakena.",
  "tika-abh05t:47_2": "Khandhādisaṅgahesūti khandhāyatanadhātusaṅgahesu.",
  "tika-abh05t:47_3": "Tena tenāti khandhādisaṅgahena.",
  "tika-abh05t:47_4": "Aññanti tato tato saṅgāhakato aññaṃ.",
  "tika-abh05t:47_5": "Tabbinimuttaṃ saṅgahetabbāsaṅgahetabbaṃ yaṃ dhammajātaṃ atthi,",
  "tika-abh05t:47_6": "taṃ tadeva “cakkhāyatanena ye dhammā khandhasaṅgahena saṅgahitā,",
  "tika-abh05t:47_7": "āyatanadhātusaṅgahena asaṅgahitā”ti saṅgāhakāsaṅgāhakabhāvena uddhaṭaṃ.",
  "tika-abh05t:47_8": "Añño dhammo natthi tassa sabhāgabhāvena saṅgāhakasseva abhāvato.",
  "tika-abh05t:47_9": "Siyā panetaṃ sabhāgena ekadesena saṅgahoti,",
  "tika-abh05t:47_10": "taṃ paṭikkhipanto āha “na ca so…pe… hotī”ti.",
  "tika-abh05t:47_11": "Yañcātiādinā vacanantaraṃ pariharati.",
  "tika-abh05t:48_0": "Yadi cātiādināpi tasseva tena saṅgahābhāvaṃ pāṭhābhāvadassanena vibhāveti.",
  "tika-abh05t:48_1": "Tattha so evāti yo rūpādikkhandho saṅgāhakabhāvena vutto,",
  "tika-abh05t:48_2": "so eva tena rūpādikkhandhena saṅgayheyya saṅgahetabbo bhaveyya,",
  "tika-abh05t:48_3": "teneva tassa saṅgahābhāve lakkhaṇaṃ dassento āha “na hi so eva tassa sabhāgo visabhāgo cā”ti.",
  "tika-abh05t:48_4": "Ekadesā viya cakkhāyatanādayo samudāyassa rūpakkhandhādikassa.",
  "tika-abh05t:48_5": "Rūpakkhandho cakkhāyatanādīnaṃ na saṅgāhako asaṅgāhako ca sabhāgavisabhāgabhāvābhāvato.",
  "tika-abh05t:48_6": "Esa nayo sesesupi.",
  "tika-abh05t:48_7": "Samudāyantogadhānantiādinā vuttamevatthaṃ pākaṭataraṃ karoti.",
  "tika-abh05t:48_8": "Tattha yenāti vibhāgena.",
  "tika-abh05t:48_9": "Teti ekadesā.",
  "tika-abh05t:48_10": "Tesanti ekadesānaṃ.",
  "tika-abh05t:48_11": "Ettha tadantogadhatāya vibhāgābhāvo,",
  "tika-abh05t:48_12": "vibhāgābhāvena sabhāgavisabhāgatābhāvo,",
  "tika-abh05t:48_13": "tena saṅgāhakāsaṅgāhakatābhāvo dassitoti veditabbo.",
  "tika-abh05t:49_0": "Yathā sabbena sabbaṃ sabhāgavisabhāgābhāvena ekadesānaṃ samudāyo saṅgāhako asaṅgāhako ca na hoti,",
  "tika-abh05t:49_1": "evaṃ ekadesasabhāgavisabhāgānanti dassento “tathā”tiādimāha.",
  "tika-abh05t:49_2": "Tattha yathātiādi udāharaṇadassanena yathāvuttassa atthassa pākaṭakaraṇaṃ.",
  "tika-abh05t:49_3": "Khandhasaṅgahena saṅgāhakaṃ asaṅgāhakañcāti yojanā.",
  "tika-abh05t:49_4": "Tathā sesesupi.",
  "tika-abh05t:49_5": "Na hi ekadesa…pe…",
  "tika-abh05t:49_6": "visabhāgaṃ yena samudāyo saṅgāhako asaṅgāhako ca siyāti adhippāyo.",
  "tika-abh05t:49_7": "Ettha ca saṅgāhakattaṃ tāva mā hotu,",
  "tika-abh05t:49_8": "asaṅgāhakattaṃ pana kasmā paṭikkhipīyatīti codanaṃ manasi katvā āha “tasmā”tiādi.",
  "tika-abh05t:49_9": "Tattha tasmāti vuttamevatthaṃ hetubhāvena parāmasati.",
  "tika-abh05t:49_10": "Attato aññassa,",
  "tika-abh05t:49_11": "attani antogadhato aññassa,",
  "tika-abh05t:49_12": "attekadesasabhāgato aññassa satipi asaṅgāhakatteti yojanā.",
  "tika-abh05t:49_13": "Taṃ panetaṃ “rūpakkhandho rūpakkhandhena saṅgahito asaṅgahito ca na hotī”tiādinā vutte tayo pakāre sandhāya vuttaṃ.",
  "tika-abh05t:49_14": "Saṅgāhakattameva etesaṃ natthīti etesaṃ attā,",
  "tika-abh05t:49_15": "attani antogadho,",
  "tika-abh05t:49_16": "attekadesasabhāgo cāti vuttānaṃ saṅgāhakabhāvo eva natthi sabhāgābhāvato.",
  "tika-abh05t:49_17": "Tena vuttaṃ “na hi so eva tassa sabhāgo”tiādi.",
  "tika-abh05t:49_18": "Yenāti saṅgāhakattena.",
  "tika-abh05t:49_19": "Evarūpānanti yathāvuttānaṃ tippakārānaṃ aggahaṇaṃ veditabbaṃ satipi visabhāgabhāveti adhippāyo.",
  "tika-abh05t:50_0": "Tenāti “dhammāyatana”ntiādinā vacanena.",
  "tika-abh05t:50_1": "Ekadesassa vedanākkhandhādikassa samudāyassa dhammāyatanassa saṅgāhakattaṃ ekadesena samudāyassa saṅgahitabhāvanti attho,",
  "tika-abh05t:50_2": "samudāyassa rūpakkhandhassa ekadesassa cakkhāyatanassa sotāyatanassa ca saṅgāhakattaṃ samudāyena ekadesassa saṅgahitabhāvanti vuttaṃ hoti.",
  "tika-abh05t:50_3": "Yadi evaṃ na dasseti,",
  "tika-abh05t:50_4": "atha kiṃ dassetīti āha “catukkhandhagaṇanabhedehī”tiādi.",
  "tika-abh05t:50_5": "Tattha catukkhandhagaṇanabhedehīti rūpādicatukkhandhagaṇanavibhāgehi.",
  "tika-abh05t:50_6": "Pañcadhāti rūpādicatukkhandhasaṅgaho viññāṇakkhandhasaṅgahoti evaṃ pañcappakārena bhinnataṃ.",
  "tika-abh05t:50_7": "Tenāha “gaṇetabbāgaṇetabbabhāvenā”ti.",
  "tika-abh05t:50_8": "“Ekena khandhenā”tiādīsu karaṇatthe karaṇavacanaṃ,",
  "tika-abh05t:50_9": "na kattuattheti katvā āha “saṅgāhakāsaṅgāhakanirapekkhāna”nti.",
  "tika-abh05t:50_10": "Tenevāha “kammakaraṇamattasabbhāvā”ti.",
  "tika-abh05t:50_11": "Dutiyādayo pana nayā.",
  "tika-abh05t:50_12": "Agaṇanādidassanānīti agaṇanagaṇanadassanāni.",
  "tika-abh05t:50_13": "Nanu ca dutiyādīsu gaṇanādīnipi vijjantīti?",
  "tika-abh05t:50_14": "Saccaṃ vijjanti,",
  "tika-abh05t:50_15": "tāni pana visesanabhūtāni appadhānānīti visesitabbabhūtānaṃ padhānānaṃ vasenevaṃ vuttaṃ.",
  "tika-abh05t:50_16": "“Cakkhāyatanena ye dhammā khandhasaṅgahena saṅgahitā”tiādinā kattuādayo niddiṭṭhāti āha “kattukaraṇakammattayasabbhāvā”ti.",
  "tika-abh05t:51_0": "Tathā tathāti tena tena rūpakkhandhādippakārena.",
  "tika-abh05t:51_1": "Taṃtaṃkhandhādibhāvābhāvo sabhāgavisabhāgatāti rūpadhammādīnaṃ rūpakkhandhādibhāvo sabhāgatā,",
  "tika-abh05t:51_2": "vedanākkhandhādiabhāvo visabhāgatāti attho.",
  "tika-abh05t:51_3": "Yathāniddhāritadhammadassaneti “ye dhammā,",
  "tika-abh05t:51_4": "te dhammā”ti niddhāritappakāradhammanirūpane.",
  "tika-abh05t:51_5": "Saṅgāhakasaṅgahetabbānanti cakkhāyatanādikassa saṅgāhakassa sotāyatanādikassa ca saṅgahetabbassa.",
  "tika-abh05t:51_6": "Samānakkhandhādibhāvoti ekakkhandhādibhāvo,",
  "tika-abh05t:51_7": "rūpakkhandhādibhāvoti attho.",
  "tika-abh05t:51_8": "Tadabhāvoti tassa samānakkhandhādibhāvassa abhāvo aññakkhandhādibhāvo.",
  "tika-abh05t:51_9": "Ayanti yvāyaṃ paṭhamanaye tathā tathā gaṇetabbāgaṇetabbatāsaṅkhāto dutiyādinayesu yathāvuttānaṃ samānakkhandhādibhāvābhāvasaṅkhāto",
  "tika-abh05t:51_10": "taṃtaṃkhandhādibhāvābhāvo vutto,",
  "tika-abh05t:51_11": "ayametesaṃ dvippakārānaṃ nayānaṃ sabhāgavisabhāgatāsu viseso.",
  "tika-abh05t:52_0": "Samudayasaccasukhindriyādīti ādi-",
  "tika-abh05t:52_1": "saddena maggasaccadukkhindriyādi saṅgayhati.",
  "tika-abh05t:52_2": "Asaṅgāhakattābhāvatoti saṅgahitatāvisiṭṭhassa asaṅgāhakattassa abhāvato.",
  "tika-abh05t:52_3": "Na hi sakkā “samudayasaccena ye dhammā khandhasaṅgahena saṅgahitā,",
  "tika-abh05t:52_4": "āyatanadhātusaṅgahena asaṅgahitā”tiādi vattuṃ.",
  "tika-abh05t:52_5": "Dukkhasaccasadisāni abyākatapadādīni.",
  "tika-abh05t:52_6": "Itarehīti āyatanadhātusaṅgahehi saṅgāhakattāsaṅgāhakattābhāvato na uddhaṭānīti yojanā.",
  "tika-abh05t:52_7": "Evantiādi yathāvuttassa atthassa nigamanavasena vuttaṃ.",
  "tika-abh05t:52_8": "Na rūpakkhandhoti na sabbo rūpakkhandhadhammoti attho.",
  "tika-abh05t:53_0": "“Khandhapadenā”ti idaṃ karaṇatthe karaṇavacanaṃ,",
  "tika-abh05t:53_1": "na kattuattheti āha “khandhapadasaṅgahenāti attho”ti.",
  "tika-abh05t:53_2": "Tenevassa kattuatthataṃ paṭisedhetuṃ “na saṅgāhakenā”ti vuttaṃ.",
  "tika-abh05t:53_3": "Karaṇaṃ pana katturahitaṃ natthīti āha “kenaci saṅgāhakenāti idaṃ pana ānetvā vattabba”nti.",
  "tika-abh05t:53_4": "Saṅgāhakesu na yujjati na saṅgahetabbesūti adhippāyo.",
  "tika-abh05t:53_5": "Rūpakkhandhadhammā hi “ye dhammā khandhasaṅgahena saṅgahitā”ti vuttāti.",
  "tika-abh05t:53_6": "Samudāye vuttavidhi tadavayavepi sambhavatīti codanaṃ samuṭṭhāpento “etena nayenā”tiādimāha.",
  "tika-abh05t:53_7": "Paṭiyogīnivattanaṃ eva-",
  "tika-abh05t:53_8": "saddena karīyatīti āha “na hi aññamattanivāraṇaṃ eva-",
  "tika-abh05t:53_9": "saddassa attho”ti.",
  "tika-abh05t:53_10": "Tenāha “saṅgāhakato aññanivāraṇaṃ eva-",
  "tika-abh05t:53_11": "saddassa attho”ti. So ca…pe…",
  "tika-abh05t:53_12": "pekkhanti iminā tamevatthaṃ pākaṭataraṃ karoti.",
  "tika-abh05t:53_13": "Saṅgāhakāpekkhatte hi “so cā”tiādivacanassa “cakkhāyatanena rūpakkhandhova saṅgahito”ti ettha cakkhāyatanaṃ",
  "tika-abh05t:53_14": "saṅgāhakanti yathādhippetassa atthassa asambhavo evāti idāni taṃ asambhavaṃ vibhāvento “katha”ntiādimāha,",
  "tika-abh05t:53_15": "taṃ suviññeyyameva.",
  "tika-abh05t:54_0": "Etthāti “aḍḍhekādasahi āyatanadhātūhī”ti ettha.",
  "tika-abh05t:54_1": "“Rūpakkhandhenā”ti ānetvā vattabbaṃ āyatanadhātuvisesanatthaṃ.",
  "tika-abh05t:54_2": "Na so eva tassa,",
  "tika-abh05t:54_3": "samudāyo vā tadekadesānaṃ saṅgāhako asaṅgāhako ca hotīti vuttovāyamatthoti āha “rūpakkhandho…pe…",
  "tika-abh05t:54_4": "na hotī”ti.",
  "tika-abh05t:54_5": "Iminā pariyāyenāti yasmā vuttappakāraṃ saṅgāhakattaṃ natthi “yena saṅgahitassa asaṅgāhakaṃ siyā”ti iminā pariyāyena.",
  "tika-abh05t:54_6": "Asaṅgahitatāya abhāvo vutto aṭṭhakathāyaṃ “so ca…pe…",
  "tika-abh05t:54_7": "natthī”ti.",
  "tika-abh05t:54_8": "Saṅgahitatāyāti nippariyāyena saṅgahitabhāvena asaṅgahitatāya abhāvo vuttoti na yujjatīti yojanā.",
  "tika-abh05t:54_9": "Sā saṅgahitatāti attanā attano,",
  "tika-abh05t:54_10": "attekadesānaṃ vā saṅgahitatā.",
  "tika-abh05t:54_11": "Tenāti rūpakkhandhena.",
  "tika-abh05t:54_12": "Tesanti rūpakkhandhatadekadesānaṃ.",
  "tika-abh05t:54_13": "Atthi ca vippayuttatā vedanākkhandhādīhi.",
  "tika-abh05t:54_14": "Cakkhāyatanādīhi viyāti visadisudāharaṇaṃ.",
  "tika-abh05t:54_15": "Etehi rūpavedanākkhandhādīhi aññehi ca evarūpehi.",
  "tika-abh05t:54_16": "Etāni aññāni cāti etthāpi eseva nayo.",
  "tika-abh05t:55_0": "Teneva tassa saṅgahitattābhāvadassanena heṭṭhā dassitena.",
  "tika-abh05t:55_1": "Etthāti etasmiṃ vāre.",
  "tika-abh05t:55_2": "Aggahaṇeti akathane,",
  "tika-abh05t:55_3": "adesanāyanti attho.",
  "tika-abh05t:55_4": "Samudayasaccādīsūti samudayasaccasukhindriyādīsu yujjeyya taṃ kāraṇaṃ. Kasmā?",
  "tika-abh05t:55_5": "Tehi samudayasaccādīhi khandhādisaṅgahena saṅgahite dhammajāte sati tassa āyatanasaṅgahādīhi asaṅgahitattassa abhāvato.",
  "tika-abh05t:55_6": "Rūpakkhandhādīhīti rūpakkhandhavedanākkhandhādīhi.",
  "tika-abh05t:55_7": "Saṅgahitameva natthi, kasmā?",
  "tika-abh05t:55_8": "“So eva tassa saṅgāhako na hotī”ti vuttovāyamattho.",
  "tika-abh05t:55_9": "Yadipi rūpakkhandhādinā rūpakkhandhādikassa attano…pe…",
  "tika-abh05t:55_10": "natthīti sambandho.",
  "tika-abh05t:55_11": "Aññassa pana vedanākkhandhādikassa rūpakkhandhādinā saṅgahitattābhāvena asaṅgahitattaṃ atthīti yojanā.",
  "tika-abh05t:55_12": "Ubhayābhāvoti saṅgahitattāsaṅgahitattābhāvo.",
  "tika-abh05t:55_13": "Ettha etasmiṃ vāre.",
  "tika-abh05t:55_14": "Dhammāyatanajīvitindriyādīnanti dhammāyatanādīnaṃ khandhacatukkasaṅgāhakatte,",
  "tika-abh05t:55_15": "jīvitindriyādīnaṃ khandhadukasaṅgāhakatteti yojanā.",
  "tika-abh05t:55_16": "Pāḷiyaṃ anāgatattā “satī”ti sāsaṅkaṃ vadati. Ādi-",
  "tika-abh05t:55_17": "saddena paṭhamena dhammadhātusaḷāyatanādīnaṃ sukhindriyādīnañca,",
  "tika-abh05t:55_18": "dutiyena ekakkhandhassa saṅgaho daṭṭhabbo.",
  "tika-abh05t:55_19": "Sukhindriyañhi vedanākkhandhasseva saṅgāhakaṃ.",
  "tika-abh05t:55_20": "Tesanti khandhacatukkakhandhadukādīnaṃ asaṅgahitatā na natthi atthevāti tassā abhāvo anekantiko.",
  "tika-abh05t:55_21": "Pubbe vuttanayenāti “rūpakkhandhādīhi panā”tiādinā vuttanayena.",
  "tika-abh05t:56_0": "Tatthevāti tasmiṃyeva pubbe vutte sanidassanasappaṭighapade.",
  "tika-abh05t:56_1": "Nivattetvā gaṇhantoti pubbe vuttaṃ paṭinivattetvā gaṇhanto paccāmasanto.",
  "tika-abh05t:56_2": "Tadavattabbatāti tesaṃ saṅgāhakāsaṅgāhakasaṅgahitattāsaṅgahitattānaṃ avattabbatā.",
  "tika-abh05t:56_3": "Asaṅgāhakattābhāvato eva…pe…",
  "tika-abh05t:56_4": "na saṅgāhakattābhāvatoti yasmā nesaṃ asaṅgāhakattaṃ viya saṅgāhakattampi natthi,",
  "tika-abh05t:56_5": "tato eva saṅgahitattāsaṅgahitattampīti dasseti.",
  "tika-abh05t:57_0": "Dutiyanayasaṅgahitenaasaṅgahitapadavaṇṇanā niṭṭhitā.",
  "tika-abh05t:58_0": "3. Tatiyanayo asaṅgahitenasaṅgahitapadavaṇṇanā",
  "tika-abh05t:59_0": "179.",
  "tika-abh05t:59_1": "Rūpakkhandhena khandhasaṅgahena asaṅgahitesūti niddhāraṇe bhummaṃ.",
  "tika-abh05t:59_2": "Tasmāti yasmā ekadesasabhāgatā samudāyasabhāgatā na hoti, tasmā.",
  "tika-abh05t:59_3": "Tenāti rūpakkhandhena.",
  "tika-abh05t:59_4": "Tānīti vedanādikkhandhattayanibbānāni.",
  "tika-abh05t:59_5": "Yathā ca ekadesavisabhāgatāya na saṅgahitatā,",
  "tika-abh05t:59_6": "evaṃ ekadesasabhāgatāya asaṅgahitatāpi natthīti dassento “na kevala”ntiādimāha.",
  "tika-abh05t:59_7": "Saṅgahitāneva na na hontīti yojanā.",
  "tika-abh05t:59_8": "Teti vedanādikkhandhattayanibbānasukhumarūpadhammā.",
  "tika-abh05t:59_9": "Tehīti viññāṇakkhandhacakkhāyatanādīhi.",
  "tika-abh05t:59_10": "Na kathañci sammissāti kenacipi pakārena na sammissāti asammissatāya saṅgahitattābhāvaṃ sādheti.",
  "tika-abh05t:59_11": "Rūpakkhandhena viya…pe…",
  "tika-abh05t:59_12": "na hotīti yathā rūpakkhandhena sabhāgatābhāvato nibbānaṃ na kenacipi saṅgahaṇena saṅgahitaṃ,",
  "tika-abh05t:59_13": "evaṃ viññāṇakkhandhacakkhāyatanādīhi taṃ āyatanadhātusaṅgahehi saṅgahitaṃ na hotīti khandhasaṅgahābhāvo pākaṭo vuttovāti evaṃ vuttaṃ.",
  "tika-abh05t:60_0": "Evarūpānanti rūpakkhandhaviññāṇakkhandhacakkhāyatanādīnaṃ.",
  "tika-abh05t:60_1": "Na hi nibbānaṃ sandhāya “rūpakkhandhena viññāṇakkhandhena cakkhāyatanena ye dhammā khandhasaṅgahena asaṅgahitā,",
  "tika-abh05t:60_2": "āyatanadhātusaṅgahena saṅgahitā”ti sakkā vattuṃ.",
  "tika-abh05t:60_3": "Tena vuttaṃ “saṅgāhakattābhāvato evā”ti.",
  "tika-abh05t:60_4": "Tathā “abyākatehi dhammehi ye dhammā khandhasaṅgahena asaṅgahitā,",
  "tika-abh05t:60_5": "āyatanadhātusaṅgahena saṅgahitā”tiādi na sakkā vattuṃ tādisassa dhammassa abhāvatoti āha “sanibbāna…pe…",
  "tika-abh05t:60_6": "bhāvatovā”ti.",
  "tika-abh05t:60_7": "Aggahaṇaṃ veditabbanti yojanā.",
  "tika-abh05t:60_8": "Tenāha “na hī”tiādi.",
  "tika-abh05t:60_9": "Kañcīti kañci dhammajātaṃ.",
  "tika-abh05t:60_10": "Teti abyākatadhammādayo.",
  "tika-abh05t:60_11": "Attanoti abyākatadhammādiṃ sandhāyāha.",
  "tika-abh05t:60_12": "Ekadesoti rūpakkhandhādi.",
  "tika-abh05t:60_13": "Attekadesasabhāgoti nibbānaṃ.",
  "tika-abh05t:60_14": "Tañhi dhammāyatanadhammadhātupariyāpannatāya tadekadesasabhāgo.",
  "tika-abh05t:60_15": "Asaṅgahitasaṅgāhakattāti khandhasaṅgahena asaṅgahitānaṃ saññākkhandhādīnaṃ āyatanadhātusaṅgahena saṅgāhakattāti attho.",
  "tika-abh05t:61_0": "Visabhāgakkhandhanibbānasamudāyattā khandhasaṅgahena dhammāyatanena na koci dhammo saṅgahito atthīti yojanā.",
  "tika-abh05t:61_1": "Etassāti “dhammāyatanena saṅgahitā”ti etassa padassa dhammāyatanagaṇanena saṅgahitāti attho.",
  "tika-abh05t:61_2": "Oḷārikarūpasammissaṃ dhammāyatanekadesaṃ.",
  "tika-abh05t:62_0": "Tatiyanayaasaṅgahitenasaṅgahitapadavaṇṇanā niṭṭhitā.",
  "tika-abh05t:63_0": "4. Catutthanayo saṅgahitenasaṅgahitapadavaṇṇanā",
  "tika-abh05t:64_0": "191.",
  "tika-abh05t:64_1": "Tiṇṇaṃ saṅgahānanti khandhāyatanadhātusaṅgahānaṃ.",
  "tika-abh05t:64_2": "Saṅgahaṇapubbaṃ asaṅgahaṇaṃ,",
  "tika-abh05t:64_3": "asaṅgahaṇapubbaṃ saṅgahaṇañca vuccamānaṃ saṅgahaṇāsaṅgahaṇānaṃ pavattivisesena vuttaṃ hotīti āha “saṅgahaṇā…pe…",
  "tika-abh05t:64_4": "uddiṭṭhā”ti.",
  "tika-abh05t:64_5": "Saṅgahābhāvakato asaṅgaho saṅgahahetuko saṅgahassa pavattivisesoyeva nāma hotīti āha “saṅgahaṇappavattivisesavirahe”ti.",
  "tika-abh05t:64_6": "Kenaci samudayasaccādinā tīhipi saṅgahehi saṅgahitena saṅkhārakkhandhapariyāpannena dhammavisesena puna",
  "tika-abh05t:64_7": "tatheva saṅgahito so eva samudayasaccādiko dhammaviseso saṅgahitena saṅgahito.",
  "tika-abh05t:64_8": "Saṅgāhakattābhāvasabbhāvā saṅgāhakabhāvena na uddhaṭā,",
  "tika-abh05t:64_9": "na asaṅgāhakattā eva.",
  "tika-abh05t:64_10": "Yathā hi tīhi saṅgahehi na saṅgāhakā,",
  "tika-abh05t:64_11": "evaṃ dvīhi,",
  "tika-abh05t:64_12": "ekenapi saṅgahena na saṅgāhakā idha na uddhaṭā.",
  "tika-abh05t:64_13": "Tehi saṅgahitāti tehi tīhi saṅgahehi saṅgahitā dhammā.",
  "tika-abh05t:64_14": "Yassāti yassa attano saṅgāhakassa.",
  "tika-abh05t:65_0": "Sakalavācakenāti anavasesaṃ khandhādiatthaṃ vadantena.",
  "tika-abh05t:65_1": "Tena khandhādipadenāti “teneva saṅgahaṃ gaccheyyā”ti ettha tena khandhādipadenāti evaṃ yojetabbaṃ.",
  "tika-abh05t:65_2": "Evaṃ pana ayojetvā “yaṃ attano saṅgāhakaṃ saṅgaṇhitvā puna teneva saṅgahaṃ gaccheyya,",
  "tika-abh05t:65_3": "taṃ aññaṃ saṅgahitaṃ nāma natthī”ti evaṃ na sakkā vattuṃ.",
  "tika-abh05t:65_4": "Kasmāti ce?",
  "tika-abh05t:65_5": "Na hi yena samudayasaccādinā yaṃ saṅkhārakkhandhapariyāpannaṃ dhammajātaṃ khandhādisaṅgahehi saṅgahitaṃ,",
  "tika-abh05t:65_6": "teneva samudayasaccādinā tassa tadavasiṭṭhassa saṅkhārakkhandhadhammassa,",
  "tika-abh05t:65_7": "na ca tasseva kevalassa samudayasaccādikassa saṅgaho pucchito vissajjitoti yojanā,",
  "tika-abh05t:65_8": "atha kho tena saṅkhārakkhandhadhammena phassādinā.",
  "tika-abh05t:65_9": "Saṅgahitassāti saṅgahitatāvisiṭṭhassāti attho.",
  "tika-abh05t:65_10": "Tasmā attano saṅgāhakaṃ sakalakkhaṇādiṃ saṅgaṇhitvā puna tena khandhādipadena yaṃ saṅgahaṃ gaccheyya,",
  "tika-abh05t:65_11": "taṃ tādisaṃ natthīti attho veditabbo.",
  "tika-abh05t:65_12": "Vedanā saddo ca khandho āyatanañcāti vedanā visuṃ khandho,",
  "tika-abh05t:65_13": "saddo ca visuṃ āyatananti attho.",
  "tika-abh05t:65_14": "Aññena khandhantarādinā.",
  "tika-abh05t:65_15": "Asammissanti abyākatadukkhasaccādi viya amissitaṃ. Na hi…pe…",
  "tika-abh05t:65_16": "etthāti saṅgahitatāvisiṭṭhena dhammena yo dhammo saṅgahito,",
  "tika-abh05t:65_17": "tassa saṅgahitatāvisiṭṭhoyeva yo saṅgaho,",
  "tika-abh05t:65_18": "so na ettha vāre pucchito vissajjito ca.",
  "tika-abh05t:65_19": "Saṅgahovāti kevalo saṅgaho,",
  "tika-abh05t:65_20": "na kattāpekkhoti attho.",
  "tika-abh05t:65_21": "Na saṅgāhakenāti idaṃ yathāvuttena atthena nivattitassa dassanaṃ.",
  "tika-abh05t:65_22": "Na hītiādi taṃsamatthanaṃ.",
  "tika-abh05t:66_0": "Catutthanayasaṅgahitenasaṅgahitapadavaṇṇanā niṭṭhitā.",
  "tika-abh05t:67_0": "5. Pañcamanayo asaṅgahitenaasaṅgahitapadavaṇṇanā",
  "tika-abh05t:68_0": "193.",
  "tika-abh05t:68_1": "Vuttanayenāti yasmā saṅgahappavattivisesavirahito asaṅgahitadhammavisesanissito pañcamanayo,",
  "tika-abh05t:68_2": "tasmā yo ettha kenaci asaṅgahitena dhammavisesena puna asaṅgahito dhammaviseso asaṅgahitena asaṅgahito asaṅgahitatāya pucchitabbo vissajjitabbo ca.",
  "tika-abh05t:68_3": "Tameva tāva yathāniddhāritaṃ dassento “rūpakkhandhena ye dhammā khandha…pe…",
  "tika-abh05t:68_4": "asaṅgahitā,",
  "tika-abh05t:68_5": "tehi dhammehi ye dhammā khandha…pe…",
  "tika-abh05t:68_6": "asaṅgahitāti āhā”ti catutthanaye vuttanayānusārena.",
  "tika-abh05t:68_7": "Yathāniddhāritadhammadassananti pāḷiyaṃ niddhāritappakāradhammadassanaṃ.",
  "tika-abh05t:68_8": "Saha sukhumarūpenāti sasukhumarūpaṃ,",
  "tika-abh05t:68_9": "tena sukhumarūpena saddhiṃ gahitaṃ viññāṇaṃ,",
  "tika-abh05t:68_10": "tena sahitadhammasamudāyā sasukhuma…pe… dāyā.",
  "tika-abh05t:68_11": "Ke pana teti āha “dukkhasaccā”tiādi.",
  "tika-abh05t:68_12": "Kesañcīti nibbānacakkhāyatanādīnaṃ.",
  "tika-abh05t:68_13": "Tīhipi saṅgahehi.",
  "tika-abh05t:68_14": "Paripuṇṇasaṅgahehi tīhipi saṅgahehi asaṅgāhakā paripuṇṇasaṅgahāsaṅgāhakā.",
  "tika-abh05t:68_15": "Abyākatadhammasadisā nevadassanenanabhāvanāyapahātabbanevasekkhānāsekkhādayo.",
  "tika-abh05t:68_16": "Itareti rūpakkhandhādayo.",
  "tika-abh05t:68_17": "Tabbipariyāyenāti vuttavipariyāyena,",
  "tika-abh05t:68_18": "tīhipi saṅgahehi asaṅgahetabbassa atthitāya paripuṇṇasaṅgahāsaṅgāhakattāti attho.",
  "tika-abh05t:69_0": "Asaṅgāhakesu nibbānaṃ antogadhaṃ,",
  "tika-abh05t:69_1": "tasmā taṃ anidassanaappaṭighehi asaṅgahetabbaṃ na hotīti attho.",
  "tika-abh05t:69_2": "Tenāha “na ca tadeva tassa asaṅgāhaka”nti.",
  "tika-abh05t:69_3": "“Vedanākkhandhena ye dhammā”tiādayo nava pañhā dutiyapañhādayo,",
  "tika-abh05t:69_4": "te paṭhamapañhena saddhiṃ dasa,",
  "tika-abh05t:69_5": "nāmarūpapañhādayo pana catuvīsatīti āha “sabbepi catuttiṃsa hontī”ti.",
  "tika-abh05t:69_6": "Rūpakkhandhādivisesakapadanti “rūpakkhandhenā”tiādinā asaṅgāhakattena visesakaṃ rūpakkhandhādipadaṃ.",
  "tika-abh05t:69_7": "Pucchāyāti ca pucchanatthanti attho.",
  "tika-abh05t:69_8": "“Rūpakkhandhenā”tiādi sabbampi vā viññāpetuṃ icchitabhāvena vacanaṃ pañhabhāvato pucchā.",
  "tika-abh05t:69_9": "Tenāha aṭṭhakathāyaṃ “pañhā panettha…pe…",
  "tika-abh05t:69_10": "catuttiṃsa hontī”ti.",
  "tika-abh05t:69_11": "Te hi lakkhaṇato dassitāti te niddhāritadhammā teneva asaṅgahitāsaṅgahitatāya niddhāraṇasaṅkhātena lakkhaṇena dassitā.",
  "tika-abh05t:70_0": "Tadevāti eva-",
  "tika-abh05t:70_1": "saddenāti “tadevā”ti ettha eva- saddena.",
  "tika-abh05t:70_2": "“Yaṃ pucchāya uddhaṭaṃ padaṃ,",
  "tika-abh05t:70_3": "taṃ khandhādīhi asaṅgahita”nti ettha “khandhādīhevā”ti avadhāraṇaṃ nippayojanaṃ pakārantarassa abhāvato.",
  "tika-abh05t:70_4": "“Tīhi asaṅgaho”ti hi vuttaṃ.",
  "tika-abh05t:70_5": "Tathā “asaṅgahitamevā”ti saṅgahitatānivattanassa anadhippetattā.",
  "tika-abh05t:70_6": "Tadevāti pana icchitaṃ uddhaṭasseva asaṅgahitenaasaṅgahitabhāvassa avadhāretabbattāti dassento “na kadācī”tiādimāha.",
  "tika-abh05t:70_7": "Tattha aññassāti anuddhaṭassa.",
  "tika-abh05t:70_8": "Aniyatataṃ dassetīti idaṃ avadhāraṇaphaladassanaṃ.",
  "tika-abh05t:70_9": "Niyamatoti sakkā vacanaseso yojetunti idampi eva-",
  "tika-abh05t:70_10": "kārena siddhamevatthaṃ pākaṭataraṃ kātuṃ vuttaṃ.",
  "tika-abh05t:70_11": "Yato hi eva- kāro,",
  "tika-abh05t:70_12": "tato aññattha niyamoti.",
  "tika-abh05t:70_13": "Evaṃpakāramevāti pucchāya uddhaṭappakārameva,",
  "tika-abh05t:70_14": "yaṃ pakāraṃ pucchāya uddhaṭaṃ,",
  "tika-abh05t:70_15": "taṃpakāramevāti attho.",
  "tika-abh05t:70_16": "Tassāti asaṅgahitassa.",
  "tika-abh05t:70_17": "Aññassāti pucchāya anuddhaṭappakārassa.",
  "tika-abh05t:70_18": "Etena yo pucchāya uddhaṭo tīhipi saṅgahehi asaṅgahito,",
  "tika-abh05t:70_19": "tasseva idha pucchitabbavissajjitabbabhāvo,",
  "tika-abh05t:70_20": "na aññassāti dasseti.",
  "tika-abh05t:70_21": "Tenāha “pucchāya uddhaṭañhī”tiādi.",
  "tika-abh05t:70_22": "Āyatanadhātusaṅgahavasena cettha rūpakkhandhādīnaṃ aññasahitatā,",
  "tika-abh05t:70_23": "viññāṇakkhandhādīnaṃ asahitatā ca veditabbā.",
  "tika-abh05t:71_0": "Avasesā vedanādayo tayo khandhā nibbānañca sakalena rūpakkhandhena tesaṃ saṅgaho natthīti “saṅgahitā”ti na sakkā vattuṃ,",
  "tika-abh05t:71_1": "ekadesena pana saṅgaho atthīti “asaṅgahitā na hontīti evaṃ daṭṭhabba”nti āha.",
  "tika-abh05t:71_2": "“Rūpadhammāvā”ti niyamanaṃ pucchāya uddhaṭabhāvāpekkhanti dassento “pucchāya…pe…",
  "tika-abh05t:71_3": "adhippāyo”ti āha.",
  "tika-abh05t:71_4": "Tena vuttaṃ “anuddhaṭā vedanādayopi hi asaṅgahitā evā”ti.",
  "tika-abh05t:71_5": "Etthāti etasmiṃ pañcamanayaniddese.",
  "tika-abh05t:71_6": "Paṭhame nayeti paṭhame atthavikappe.",
  "tika-abh05t:71_7": "Tathā dutiyeti etthāpi.",
  "tika-abh05t:71_8": "Rūpaviññāṇehīti asukhumarūpadhammehi viññāṇena cāti ayamettha adhippāyoti dassento “oḷārika…pe…",
  "tika-abh05t:71_9": "attho”ti āha.",
  "tika-abh05t:71_10": "Kathaṃ pana rūpadhammāti vutte oḷārikarūpasseva gahaṇanti āha “rūpekadeso hi ettha rūpaggahaṇena gahito”ti.",
  "tika-abh05t:72_0": "196.",
  "tika-abh05t:72_1": "Asaṅgāhakanti “cakkhāyatanena…pe…",
  "tika-abh05t:72_2": "asaṅgahitā”ti evaṃ asaṅgāhakabhāvena vuttaṃ pucchitabbavissajjetabbabhāvena vuttampi kāmaṃ vedanādīheva catūhi asaṅgahitaṃ,",
  "tika-abh05t:72_3": "taṃ pana na cakkhāyatanamevāti dassetuṃ “cakkhāyatanena panā”tiādi vuttaṃ.",
  "tika-abh05t:72_4": "Yehi dhammehīti khandhādīsu yehi.",
  "tika-abh05t:72_5": "Sabbaṃ dhammajātaṃ teva rūpādike dhamme udāneti pāḷiyaṃ.",
  "tika-abh05t:72_6": "Kasmā panetaṃ udānetīti āha “sadisavissajjanā”tiādi.",
  "tika-abh05t:72_7": "Paṭhamena udānena.",
  "tika-abh05t:72_8": "Dveti “bāhirā upādā dve”ti ettha vuttaṃ dve-",
  "tika-abh05t:72_9": "saddaṃ sandhāyāha.",
  "tika-abh05t:72_10": "Tassa asaṅgahitassa.",
  "tika-abh05t:72_11": "Yathādassitassāti “rūpa”ntiādinā dassitappakārassa.",
  "tika-abh05t:72_12": "Dhammanvayañāṇuppādanaṃ nayadānaṃ.",
  "tika-abh05t:72_13": "“Rūpaṃ dhammāyatana”ntiādīnaṃ padānaṃ vasena dvevīsapadiko esa nayo.",
  "tika-abh05t:73_0": "Pañcamanayaasaṅgahitenaasaṅgahitapadavaṇṇanā niṭṭhitā.",
  "tika-abh05t:74_0": "6. Chaṭṭhanayo sampayogavippayogapadavaṇṇanā",
  "tika-abh05t:75_0": "228.",
  "tika-abh05t:75_1": "“Tatthā”ti iminā “sampayogavippayogapadaṃ bhājetvā”ti ettha sampayogavippayogapadaṃ bhājitaṃ,",
  "tika-abh05t:75_2": "saṃvaṇṇetabbatāya ca padhānabhūtaṃ paccāmaṭṭhaṃ,",
  "tika-abh05t:75_3": "na rūpakkhandhādipadanti dassento “yaṃ labbhati…pe…",
  "tika-abh05t:75_4": "veditabba”nti vatvā puna “rūpakkhandhādīsu hī”tiādinā tamatthaṃ vivarati.",
  "tika-abh05t:75_5": "Tattha na labbhatīti “sampayuttaṃ vippayutta”nti vā gahetuṃ na labbhati,",
  "tika-abh05t:75_6": "alabbhamānampi pucchāya gahitaṃ paṭikkhepena vissajjetuṃ.",
  "tika-abh05t:75_7": "Paṭikkhepopi hi pucchāya vissajjanameva.",
  "tika-abh05t:75_8": "Tathā hi yamake “yassa rūpakkhandho nuppajjittha,",
  "tika-abh05t:75_9": "tassa vedanākkhandho nuppajjitthā”ti pucchāya “natthī”ti vissajjitaṃ.",
  "tika-abh05t:75_10": "Tena panettha rūpadhammesu sampayogaṭṭho na labbhatīti ayamattho dassito hoti.",
  "tika-abh05t:75_11": "Alabbhamānampi sampayogapadaṃ gahitanti sambandho.",
  "tika-abh05t:75_12": "Sabbatthāti rūpakkhandhavedanākkhandhādīsu.",
  "tika-abh05t:75_13": "Etesanti rūpanibbānānaṃ.",
  "tika-abh05t:75_14": "Visabhāgatāti ataṃsabhāgatā.",
  "tika-abh05t:75_15": "Ekuppādādibhāvo hi sampayoge sabhāgatā,",
  "tika-abh05t:75_16": "na saṅgahe viya samānasabhāgatā,",
  "tika-abh05t:75_17": "tasmā ekuppādādibhāvarahitānaṃ rūpanibbānānaṃ sā ekuppādāditā visabhāgatā vuttā.",
  "tika-abh05t:75_18": "Tadabhāvatoti tassā visabhāgatāya ekuppādāditāya abhāvato.",
  "tika-abh05t:75_19": "Vippayogopi nivārito eva hoti,",
  "tika-abh05t:75_20": "visabhāgo bhāvo vippayogoti vuttovāyamatthoti.",
  "tika-abh05t:75_21": "“Catūsu hī”tiādinā vuttamevatthaṃ pākaṭataraṃ karoti.",
  "tika-abh05t:75_22": "Tattha tesaṃ tehīti ca arūpakkhandhe eva parāmasati.",
  "tika-abh05t:75_23": "Visabhāgatā ca hoti rūpanibbānesu avijjamānattāti attho.",
  "tika-abh05t:75_24": "Tenāha “na ca rūpekadesassā”tiādi.",
  "tika-abh05t:75_25": "Tenevāti catukkhandhasabhāgattā eva.",
  "tika-abh05t:76_0": "Tīhi viññāṇadhātūhīti ghānajivhākāyaviññāṇadhātūhi vippayutte anārammaṇamissake rūpadhammamissake dhamme dīpeti rūpabhavoti yojanā.",
  "tika-abh05t:76_1": "Pañcahīti cakkhuviññāṇādīhi pañcahi viññāṇadhātūhi.",
  "tika-abh05t:76_2": "Ekāya manodhātuyā.",
  "tika-abh05t:76_3": "Na sampayutteti na sampayutte eva.",
  "tika-abh05t:76_4": "Tathā hi “vippayutte ahonte sattahipi sampayutte sattapi vā tā”ti vuttaṃ.",
  "tika-abh05t:76_5": "Tenāti vippayuttatāpaṭikkhepena.",
  "tika-abh05t:76_6": "Tāhīti sattaviññāṇadhātūhi.",
  "tika-abh05t:76_7": "Sampayutte dīpentīti sampayutte dīpentiyeva,",
  "tika-abh05t:76_8": "na sampayutte evāti evamavadhāraṇaṃ gahetabbaṃ.",
  "tika-abh05t:76_9": "Esa nayo sesesupi.",
  "tika-abh05t:76_10": "Sampayutte vedanādike.",
  "tika-abh05t:76_11": "Sampayuttavippayuttabhāvehi navattabbaṃ,",
  "tika-abh05t:76_12": "taṃyeva viññāṇadhātusattakaṃ.",
  "tika-abh05t:76_13": "Sampayuttabhāvena navattabbāni sampayuttanavattabbāni,",
  "tika-abh05t:76_14": "bhinnasantānikāni,",
  "tika-abh05t:76_15": "nānākkhaṇikāni ca arūpānipi dhammajātāni.",
  "tika-abh05t:76_16": "Anārammaṇamissakasabbaviññāṇadhātutaṃsampayuttā dhammāyatanādipadehi dīpetabbā,",
  "tika-abh05t:76_17": "anārammaṇamissakasabbaviññāṇadhātuyo acetasikādipadehi dīpetabbā,",
  "tika-abh05t:76_18": "tadubhayasamudāyā dukkhasaccādipadehi dīpetabbāti veditabbā.",
  "tika-abh05t:77_0": "Yadi evanti yadi anārammaṇamissānaṃ dhammānaṃ vippayogo natthi.",
  "tika-abh05t:77_1": "Anārammaṇamissobhayadhammāti rūpanibbānasahitasabbaviññāṇadhātutaṃsampayuttadhammā.",
  "tika-abh05t:77_2": "Khandhādīhevāti khandhāyatanadhātūhi eva,",
  "tika-abh05t:77_3": "na arūpakkhandhamattena.",
  "tika-abh05t:77_4": "Arūpakkhandheyeva pana sandhāya “tehi dhammehi ye dhammā vippayuttā”ti vuttanti nāyaṃ dosoti dasseti.",
  "tika-abh05t:77_5": "Tadekadesāti “anārammaṇamissā”tiādinā vuttadhammasamudāyassa ekadesā.",
  "tika-abh05t:77_6": "Tadekadesaññasamudāyāti tasseva yathāvuttassa samudāyassa ekadesā hutvā aññesaṃ avayavānaṃ rūpakkhandhādīnaṃ samudāyabhūtā.",
  "tika-abh05t:77_7": "Vibhāgābhāvatoti bhedābhāvato.",
  "tika-abh05t:77_8": "Bhedoti cettha accantabhedo adhippeto.",
  "tika-abh05t:77_9": "Na hi samudāyāvayavānaṃ sāmaññavisesānaṃ viya accantabhedo atthi bhedābhedayuttattā.",
  "tika-abh05t:77_10": "Tesaṃ accantabhedameva hi sandhāya “samudāyantogadhānaṃ ekadesānaṃ na vibhāgo atthī”ti saṅgahepi vuttaṃ.",
  "tika-abh05t:77_11": "Tenāti avibhāgasabbhāvato sabhāgavisabhāgattābhāvena.",
  "tika-abh05t:77_12": "Tesanti anārammaṇamissakasabbaviññāṇadhātuādīnaṃ.",
  "tika-abh05t:77_13": "Te ca akusalābyākatā.",
  "tika-abh05t:77_14": "Tesanti kusalākusalābyākatadhammānaṃ.",
  "tika-abh05t:77_15": "Tasmāti yasmā vibhattasabhāvānaṃ na tesaṃ samudāyekadesādibhāvo, tasmā.",
  "tika-abh05t:77_16": "Yasmā pana kusalādayo eva khandhādayoti khandhādiāmasanena samudāyekadesādibhāvo āpanno evāti vuttanayena vippayogābhāvo hoti,",
  "tika-abh05t:77_17": "tasmā taṃ pariharanto “khandhādīni anāmasitvā”tiādimāha.",
  "tika-abh05t:77_18": "Tesanti kusalādīnaṃ.",
  "tika-abh05t:77_19": "Aññamaññavippayuttatā vuttā “kusalehi dhammehi ye dhammā vippayuttā”tiādinā.",
  "tika-abh05t:77_20": "Sabbesūti dutiyādisabbapañhesu.",
  "tika-abh05t:78_0": "Chattiṃsāya piṭṭhidukapadesu vīsati dukapadāni imasmiṃ naye labbhanti,",
  "tika-abh05t:78_1": "avasiṭṭhāni soḷasevāti āha “soḷasāti vattabba”nti.",
  "tika-abh05t:78_2": "Tato eva “tevīsapadasata”nti ettha “tevīsa”nti idañca “ekavīsa”nti vattabbanti yojanā.",
  "tika-abh05t:78_3": "Sabbatthāti sabbapañhesu.",
  "tika-abh05t:78_4": "Ekakālekasantānānaṃ bhinnakālabhinnasantānānañca anekesaṃ dhammānaṃ samudāyabhūtā saṅkhārakkhandhadhammāyatanadhammadhātuyoti āha “kālasantāna…pe…",
  "tika-abh05t:78_5": "dhātūna”nti.",
  "tika-abh05t:78_6": "Ekadesasammissāti cittiddhipādādinā attano ekadeseneva khandhantarādīhi sammissā iddhipādādayo,",
  "tika-abh05t:78_7": "anārammaṇehi rūpanibbānehi ca asammissā.",
  "tika-abh05t:78_8": "Samānakālasantānehīti ekakālasantānehi kālasantānabhedarahitehi ekadesantarehi,",
  "tika-abh05t:78_9": "saṅkhārakkhandhādīnaṃ ekadesantarehi,",
  "tika-abh05t:78_10": "saṅkhārakkhandhādīnaṃ ekadesavisesabhūtehi satipaṭṭhānasammappadhānasaññākkhandhādīhi vibhattā eva samudayasaccādayo sampayogīvippayogībhāvena,",
  "tika-abh05t:78_11": "rūpakkhandhādayo vippayogībhāvena gahitāti yojanā.",
  "tika-abh05t:78_12": "Tehi samudayasaccādīhi.",
  "tika-abh05t:78_13": "Te saññākkhandhādayo.",
  "tika-abh05t:78_14": "Kehici sahuppajjanārahehi ekadesantarehi vibhattehi.",
  "tika-abh05t:78_15": "Na hi saṅkhārakkhandhādipariyāpannattepi samudayasaccādayo maggasaccādīhi sampayogaṃ labhanti.",
  "tika-abh05t:78_16": "Tesanti vedanākkhandhasaññākkhandhādīnaṃ.",
  "tika-abh05t:78_17": "Ekuppādā…pe…",
  "tika-abh05t:78_18": "visabhāgatā cāti ekuppādāditāsaṅkhātā yathārahaṃ sabhāgatā visabhāgatā ca.",
  "tika-abh05t:78_19": "Tena yathāvuttakāraṇena sampayogassa vippayogassa ca labhanato.",
  "tika-abh05t:79_0": "Bhinnakālānaṃ samudāyīnaṃ samudāyā bhinnakālasamudāyā.",
  "tika-abh05t:79_1": "Vattamānā ca ekasmiṃ santāne ekekadhammā vattanti.",
  "tika-abh05t:79_2": "Tasmāti yasmā etadeva, tasmā.",
  "tika-abh05t:79_3": "Tesaṃ vedanākkhandhādīnaṃ vibhajitabbassa ekadesabhūtassa abhāvato.",
  "tika-abh05t:79_4": "Sukhindriyādīni vedanākkhandhekadesabhūtānipi.",
  "tika-abh05t:79_5": "Tena vibhāgākaraṇena.",
  "tika-abh05t:79_6": "Yadi samānakālassa vibhajitabbassa abhāvato cakkhuviññāṇadhātādayo viññāṇakkhandhassa vibhāgaṃ na karonti,",
  "tika-abh05t:79_7": "atha kasmā “cakkhuviññāṇadhātu…pe…",
  "tika-abh05t:79_8": "manoviññāṇadhātu soḷasahi dhātūhi vippayuttā”ti vuttanti codanaṃ manasi katvā āha “khandhāyatana…pe…",
  "tika-abh05t:79_9": "vippayuttāti vutta”nti.",
  "tika-abh05t:79_10": "Evamevanti yathā dhātuvibhāgena vibhattassa viññāṇassa, evamevaṃ.",
  "tika-abh05t:80_0": "235.",
  "tika-abh05t:80_1": "Taṃsampayogībhāvanti tehi khandhehi sampayogībhāvaṃ.",
  "tika-abh05t:80_2": "Yathā hi samānakālasantānehi ekacittuppādagatehi vedanāsaññāviññāṇakkhandhehi samudayasaccassa sampayuttatā,",
  "tika-abh05t:80_3": "evaṃ bhinnasantānehi bhinnakālehi ca tehi tassa vippayuttatāti āha “evaṃ taṃvippayogībhāvaṃ…pe…",
  "tika-abh05t:80_4": "na vutta”nti.",
  "tika-abh05t:80_5": "Visabhāgatānibandhassa vibhāgassa abhāvena avibhāgehi tehi tīhi khandhehi.",
  "tika-abh05t:80_6": "Vibhāge hītiādinā tamevatthaṃ pākaṭataraṃ karoti.",
  "tika-abh05t:80_7": "Vibhāgarahitehīti samānakālasantānehi ekacittuppādagatattā avibhattehi vedanākkhandhādīhi na yuttaṃ vippayuttanti vattuṃ.",
  "tika-abh05t:80_8": "Tenāha “vijjamānehi…pe…",
  "tika-abh05t:80_9": "bhāvato”ti.",
  "tika-abh05t:80_10": "Tattha vijjamānassa samānassa samānajātikassāti adhippāyo.",
  "tika-abh05t:80_11": "Na hi vijjamānaṃ rūpārūpaṃ aññamaññassa visabhāgaṃ na hoti.",
  "tika-abh05t:80_12": "Anuppannā dhammā viyāti idaṃ visadisudāharaṇadassanaṃ.",
  "tika-abh05t:80_13": "Yathā “anuppannā dhammā”ti anāgatakālaṃ vuccatīti āmaṭṭhakālabhedaṃ,",
  "tika-abh05t:80_14": "evaṃ yaṃ āmaṭṭhakālabhedaṃ na hotīti attho.",
  "tika-abh05t:80_15": "Uddharitabbaṃ desanāya desetabbanti vuttaṃ hoti.",
  "tika-abh05t:80_16": "Vijjamānasseva vijjamānena sampayogo,",
  "tika-abh05t:80_17": "sampayogārahasseva ca vippayogoti atthibhāvasannissayā sampayuttavippayuttatāti āha “paccuppannabhāvaṃ nissāyā”ti.",
  "tika-abh05t:80_18": "Tenevāha “avijjamānassā”tiādi.",
  "tika-abh05t:80_19": "Tañcāti uddharaṇaṃ.",
  "tika-abh05t:81_0": "Vibhāgarahitehīti visabhāgatābhāvato avibhāgehi.",
  "tika-abh05t:81_1": "Anāmaṭṭhakālabhedeti anāmaṭṭhakālavisese.",
  "tika-abh05t:81_2": "Avijjamānassa…pe…",
  "tika-abh05t:81_3": "sampayogo natthīti etena pārisesato vijjamānassa ca vijjamānena sampayogo dassito.",
  "tika-abh05t:81_4": "Avijjamānatādīpake bhede gahiteti yathāgahitesu dhammesu tehi vippayogīnaṃ avijjamānabhāvadīpake tesaṃyeva",
  "tika-abh05t:81_5": "visese “arūpabhavo ekena khandhena dasahāyatanehi soḷasahi dhātūhi vippayutto”tiādinā gahite teneva ruppanādinā",
  "tika-abh05t:81_6": "bhedena tesaṃ aññamaññaṃ visabhāgatāpi gahitā evāti vippayogo hotīti yojanā.",
  "tika-abh05t:81_7": "Bhede pana aggahite tena tena gahaṇenāti yathāvutte avijjamānatādīpake visese,",
  "tika-abh05t:81_8": "visabhāge vā aggahite “vedanā, saññā,",
  "tika-abh05t:81_9": "saṅkhārakkhandho tīhi khandhehi ekenāyatanena sattahi dhātūhi sampayutto”tiādinā tena tena gahaṇena sabhāgatādīpanena",
  "tika-abh05t:81_10": "visabhāgatāya aggahitattā sabhāgatāva hoti.",
  "tika-abh05t:81_11": "Tathā ca sati sabhāgatte kā panettha sabhāgatāti āha “vijjamānatāya…pe… hotī”ti.",
  "tika-abh05t:81_12": "Tassāti sabhāgatāya.",
  "tika-abh05t:81_13": "Tasmāti visabhāgatāya alabbhamānattā,",
  "tika-abh05t:81_14": "sabhāgatāya ca labbhamānattā.",
  "tika-abh05t:82_0": "262.",
  "tika-abh05t:82_1": "Vitakko viyāti savitakkasavicāresu cittuppādesu vitakko viya.",
  "tika-abh05t:82_2": "So hi vitakkarahitattā avitakko vicāramatto ca.",
  "tika-abh05t:82_3": "Tenāha “koṭṭhāsantaracittuppādesu alīnā”ti.",
  "tika-abh05t:82_4": "Tato eva so appadhāno,",
  "tika-abh05t:82_5": "dutiyajhānadhammā evettha padhānāti āha “ye padhānā”ti.",
  "tika-abh05t:82_6": "Tenevāti savitakkasavicāresu cittuppādesu vitakkassa avitakkavicāramattaggahaṇena idha aggahitattā,",
  "tika-abh05t:82_7": "vitakkattike dutiyarāsiyeva ca adhippetattā.",
  "tika-abh05t:82_8": "Anantaranayeti sampayuttenavippayuttapadaniddese.",
  "tika-abh05t:82_9": "Samudayasaccena samānagatikā sadisappavattikā.",
  "tika-abh05t:82_10": "Itīti iminā kāraṇena.",
  "tika-abh05t:82_11": "Te avitakkavicāramattā dhammā na gahitā,",
  "tika-abh05t:82_12": "samudayasaccaṃ viya na desanāruḷhā.",
  "tika-abh05t:82_13": "Na savitakkasavicārehi samānagatikāti yojanā.",
  "tika-abh05t:82_14": "Yadi hi te savitakkasavicārehi samānagatikā siyuṃ,",
  "tika-abh05t:82_15": "“avitakkavicāramattehi dhammehi ye dhammā sampayuttā,",
  "tika-abh05t:82_16": "tehi dhammehi ye dhammā vippayuttā,",
  "tika-abh05t:82_17": "te dhammā na kehici khandhehi,",
  "tika-abh05t:82_18": "na kehici āyatanehi,",
  "tika-abh05t:82_19": "ekāya dhātuyā vippayuttā”ti vattabbā siyuṃ.",
  "tika-abh05t:82_20": "Yasmā pana te samudayasaccena samānagatikā.",
  "tika-abh05t:82_21": "Yathā hi ye samudayasaccena sampayuttehi vippayuttā,",
  "tika-abh05t:82_22": "tesaṃ kehici vippayogaṃ vattuṃ na sakkā,",
  "tika-abh05t:82_23": "evaṃ tehipi.",
  "tika-abh05t:82_24": "Tathā hi vakkhati “samudayasaccādīnī”tiādi.",
  "tika-abh05t:82_25": "Dasamo…pe…",
  "tika-abh05t:82_26": "vuttoti ettha dasamanaye tehi avitakkavicāramattehi vippayuttehi vippayuttānaṃ soḷasahi dhātūhi vippayogo vutto,",
  "tika-abh05t:82_27": "osānanaye tehi vippayuttānaṃ aṭṭhārasahi dhātūhi saṅgaho ca vuttoti tasmā na te savitakkasavicārehi samānagatikāti dasseti.",
  "tika-abh05t:83_0": "Vitakkasahitesūti sahavitakkesu.",
  "tika-abh05t:83_1": "Tesūti avitakkavicāramattesu saha vitakkena dutiyajjhānadhammesu,",
  "tika-abh05t:83_2": "“avitakkavicāramattā”ti gahitesu vuttesūti attho.",
  "tika-abh05t:83_3": "Sabbepi teti dutiyajjhānadhammā vitakko cāti sabbepi te dhammā sakkā vattuṃ.",
  "tika-abh05t:83_4": "Tathā hi sampayogavippayogapadaniddese “avitakkavicāramattā dhammā ekena khandhena ekenāyatanena ekāya dhātuyā kehici sampayuttā”ti vuttaṃ.",
  "tika-abh05t:83_5": "Tattha ekena khandhenāti saṅkhārakkhandhena.",
  "tika-abh05t:83_6": "So hi samudāyoti “avitakkavicāramattā dhammā”ti vuttadhammasamudāyo.",
  "tika-abh05t:83_7": "Nanu vitakkopettha dhammasaṅgahaṃ gato,",
  "tika-abh05t:83_8": "so ca vicārato aññenapi sampayuttoti codanaṃ sandhāyāha “na hi tadekadesassa…pe… hotī”ti.",
  "tika-abh05t:83_9": "Yathātiādinā tamevatthaṃ iddhipādanidassanena vibhāveti.",
  "tika-abh05t:83_10": "Tassattho –",
  "tika-abh05t:83_11": "yathā iddhipādasamudāyassa ekadesabhūtānaṃ chandiddhipādādīnaṃ tīhi khandhehi sampayogo vutto,",
  "tika-abh05t:83_12": "taṃsamudāyassa na hoti,",
  "tika-abh05t:83_13": "evaṃ idhāpi vitakkassa aññehi sampayogo avitakkavicāramattassa samudāyassa na hotīti.",
  "tika-abh05t:84_0": "Yadi evaṃ “iddhipādo dvīhi khandhehi sampayutto”tiādi na vattabbanti ce?",
  "tika-abh05t:84_1": "No na vattabbanti dassento “yathā panā”tiādimāha.",
  "tika-abh05t:84_2": "Tattha tesūti iddhipādesu.",
  "tika-abh05t:84_3": "Samudāyassāti iddhipādasamudāyassa.",
  "tika-abh05t:84_4": "Tehi vedanākkhandhādīhi sampayuttatā vuttā “iddhipādo dvīhi khandhehi sampayutto”tiādinā.",
  "tika-abh05t:84_5": "Tenāti vicārena.",
  "tika-abh05t:84_6": "Na hītiādinā yathādhigatadhammānaṃ sampayuttatāya navattabbābhāvaṃ udāharaṇadassanavasena vibhāveti.",
  "tika-abh05t:84_7": "Keci vicikicchā taṃsahagatā ca mohavajjā mohena sampayuttā,",
  "tika-abh05t:84_8": "keci asampayuttā.",
  "tika-abh05t:84_9": "Mohenāti vicikicchāsahagatamohameva sandhāya vadati.",
  "tika-abh05t:84_10": "Iti iminā kāraṇena na samudāyo tena mohena sampayutto.",
  "tika-abh05t:84_11": "Añño koci dhammo hetubhāvo nāpi atthi,",
  "tika-abh05t:84_12": "yena hetunā so dassanenapahātabbahetukoti vutto samudāyo.",
  "tika-abh05t:84_13": "Evanti iminā nayena “bhāvanā…pe…",
  "tika-abh05t:84_14": "yopi sampayuttā”ti navattabbatāya nidassetabbāti attho.",
  "tika-abh05t:84_15": "Evanti yathā dassanenapahātabbahetukasamudāyassa sampayuttatā na vattabbā,",
  "tika-abh05t:84_16": "evaṃ yena dhammena avitakka…pe… siyā,",
  "tika-abh05t:84_17": "taṃ na natthi.",
  "tika-abh05t:84_18": "Tasmāti yasmā avitakkavicāramattesu kocipi vicārena asampayutto natthi, tasmā.",
  "tika-abh05t:84_19": "Teti avitakkavicāramattā dhammā.",
  "tika-abh05t:84_20": "Ekadhammepi…pe…",
  "tika-abh05t:84_21": "kato yathā “appaccayā dhammā asaṅkhatā dhammā”ti.",
  "tika-abh05t:85_0": "Chaṭṭhanayasampayogavippayogapadavaṇṇanā niṭṭhitā.",
  "tika-abh05t:86_0": "7. Sattamanayo sampayuttenavippayuttapadavaṇṇanā",
  "tika-abh05t:87_0": "306.",
  "tika-abh05t:87_1": "Tehi samudayasaccādīhi khandhattayakhandhekadesādike sampayutte satipi,",
  "tika-abh05t:87_2": "sampayuttehi ca vippayutte rūpanibbānādike tadaññadhamme satipi vippayogābhāvato.",
  "tika-abh05t:87_3": "Saṅkhepena vuttamatthaṃ vitthārena dassetuṃ “na hī”tiādi vuttaṃ.",
  "tika-abh05t:87_4": "Tato lobhasahagatacittuppādato aññadhammānaṃ avasiṭṭhānaṃ kusalākusalābyākatadhammānaṃ khandhādīsu kenaci",
  "tika-abh05t:87_5": "vippayogo na hi atthi khandhapañcakādīnaṃ saṅgaṇhanato tesaṃ.",
  "tika-abh05t:87_6": "Te eva cittuppādāti te lobhasahagatacittuppādā eva.",
  "tika-abh05t:87_7": "Tadaññadhammānanti tadaññadhammānampīti pi-",
  "tika-abh05t:87_8": "saddalopo daṭṭhabbo.",
  "tika-abh05t:87_9": "Tathāti iminā na ca te eva dhammā aḍḍhadutiyāyatanadhātuyo,",
  "tika-abh05t:87_10": "atha kho te ca tato aññe cāti imamatthaṃ upasaṃharati.",
  "tika-abh05t:88_0": "Nanu tadaññabhāvato eva tehi itaresaṃ vippayogo siddhoti āha “na cā”tiādi.",
  "tika-abh05t:88_1": "Tadaññasamudāyehīti tato lobhasahagatacittuppādato aññasamudāyehi aññe lobhasahagatā dhammā vippayuttā na honti. Kasmā?",
  "tika-abh05t:88_2": "Samudāye…pe…",
  "tika-abh05t:88_3": "vippayogābhāvato.",
  "tika-abh05t:88_4": "Tassattho –",
  "tika-abh05t:88_5": "samudāyena lobhasahagatatadaññadhammarāsinā ekadesānaṃ lobhasahagatadhammānaṃ vippayogābhāvato,",
  "tika-abh05t:88_6": "tathā ye ekadesā hutvā aññesaṃ avayavānaṃ samudāyabhūtā,",
  "tika-abh05t:88_7": "tesañca samudāyena vippayogābhāvatoti.",
  "tika-abh05t:88_8": "Anena samudāyena avayavassa samudāyassa avayavena ca tassa na vippayogo,",
  "tika-abh05t:88_9": "avayavasseva pana avayavenāti dasseti.",
  "tika-abh05t:88_10": "Esa nayoti yvāyaṃ samudayasacce vutto vidhi,",
  "tika-abh05t:88_11": "eseva maggasaccasukhindriyādīsu arūpakkhandhekadesattā tesanti dasseti.",
  "tika-abh05t:88_12": "Niravasesesūti abahikatavitakkesu.",
  "tika-abh05t:88_13": "Vitakko hi samudāyato abahikato.",
  "tika-abh05t:88_14": "“So hi samudāyo”tiādiko vuttanayo labbhatīti āha “aggahaṇe kāraṇaṃ na dissatī”ti.",
  "tika-abh05t:89_0": "Aññesupi samudayasaccādīsu vissajjanassa…pe…",
  "tika-abh05t:89_1": "daṭṭhabbaṃ,",
  "tika-abh05t:89_2": "yato samudayasaccādi idha na gahitanti adhippāyo.",
  "tika-abh05t:89_3": "Sampayuttādhikārato “aññenā”ti padaṃ sampayuttato aññaṃ vadatīti āha “asampayuttena asammissanti attho”ti.",
  "tika-abh05t:89_4": "Idāni byatirekenapi tamatthaṃ patiṭṭhāpetuṃ “adukkhamasukhā…pe…",
  "tika-abh05t:89_5": "gahitānī”ti vuttaṃ.",
  "tika-abh05t:89_6": "Etena lakkhaṇenāti “asampayuttena asammissa”nti vuttalakkhaṇena.",
  "tika-abh05t:89_7": "Cittanti “cittehi dhammehi ye dhammā”ti pañhaṃ upalakkheti.",
  "tika-abh05t:89_8": "Sahayuttapadehi sattāti “cetasikehi dhammehi ye dhammā”tiādinā cittena sahayutte dhamme dīpentehi padehi āgatā satta pañhā.",
  "tika-abh05t:89_9": "Tiṇṇaṃ tikapadānamaggahaṇena ūnoti katvā.",
  "tika-abh05t:89_10": "Ye sandhāya “tike tayo”ti vuttaṃ.",
  "tika-abh05t:89_11": "Taṃ pana vedanāpītittikesu pacchimaṃ,",
  "tika-abh05t:89_12": "vitakkattike paṭhamanti padattayaṃ veditabbaṃ.",
  "tika-abh05t:90_0": "309.",
  "tika-abh05t:90_1": "Uddhaṭapadena pakāsiyamānā atthā abhedopacārena “uddhaṭapada”nti vuttāti āha “uddhaṭapadena sampayuttehī”ti.",
  "tika-abh05t:90_2": "Tena ca yathāvuttena uddhaṭapadena.",
  "tika-abh05t:90_3": "Manena yuttāti ettha mananamattattā manodhātu “mano”ti vuttāti āha “manodhātuyā ekantasampayuttā”ti.",
  "tika-abh05t:91_0": "Sattamanayasampayuttenavippayuttapadavaṇṇanā niṭṭhitā.",
  "tika-abh05t:92_0": "8. Aṭṭhamanayo vippayuttenasampayuttapadavaṇṇanā",
  "tika-abh05t:93_0": "317.",
  "tika-abh05t:93_1": "Rūpakkhandhena vippayuttā nāma cattāro arūpino khandhā,",
  "tika-abh05t:93_2": "tesaṃ aññehi sampayogo nāma natthi tādisassa aññassa sampayogino abhāvato.",
  "tika-abh05t:93_3": "Samudāyassa ca ekadesena sampayogo natthīti vuttovāyamattho.",
  "tika-abh05t:93_4": "Vedanākkhandhādīhi vippayuttaṃ rūpaṃ nibbānañca,",
  "tika-abh05t:93_5": "tassa kenaci sampayogo natthevāti āha “rūpakkhandhādīhi…pe…",
  "tika-abh05t:93_6": "natthī”ti.",
  "tika-abh05t:93_7": "Tenāti “rūpakkhandhena ye dhammā vippayuttā”tiādivacanena.",
  "tika-abh05t:94_0": "Aṭṭhamanayavippayuttenasampayuttapadavaṇṇanā niṭṭhitā.",
  "tika-abh05t:95_0": "9. Navamanayo sampayuttenasampayuttapadavaṇṇanā",
  "tika-abh05t:96_0": "319.",
  "tika-abh05t:96_1": "“Samāsapadaṃ ida”nti vatvā ayaṃ nāma samāsoti dassento “yassa khandhādino”tiādimāha,",
  "tika-abh05t:96_2": "yassa vedanākkhandhādinoti attho.",
  "tika-abh05t:96_3": "Yaṃ idha sampayuttaṃ vuttanti imasmiṃ navamanaye yaṃ dhammajātaṃ sampayuttanti vuttaṃ.",
  "tika-abh05t:96_4": "Rūpakkhandhādīsu araṇantesu abbhantarabāhiramātikādhammesūti niddhāraṇe bhummaṃ.",
  "tika-abh05t:96_5": "Tañhi dhammajātaṃ attanā sampayuttena vedanākkhandhādinā sayaṃ sampayuttanti niddhāritaṃ.",
  "tika-abh05t:96_6": "Ayogoti asampayogo.",
  "tika-abh05t:96_7": "Vakkhati dasamanaye.",
  "tika-abh05t:96_8": "Tattha hi “rūpakkhandhena vedanādayo vippayuttā,",
  "tika-abh05t:96_9": "tehi rūpakkhandho vippayutto”ti vatvā nibbānaṃ kathanti codanaṃ sandhāyāha “nibbānaṃ pana sukhumarūpagatikamevā”ti vuttaṃ.",
  "tika-abh05t:96_10": "“Manāyatanaṃ ekenāyatanena ekāya dhātuyā kehici vippayutta”nti ettha hi yathā sukhumarūpaṃ viya sarūpato",
  "tika-abh05t:96_11": "anuddhaṭampi nibbānaṃ kehicītipadena gahitameva hotīti edisesu ṭhānesu nibbānaṃ sukhumarūpagatikanti",
  "tika-abh05t:96_12": "viññāyati,",
  "tika-abh05t:96_13": "evamidhāpi “rūpamissakehi vā”ti etena anupādinnaanupādāniyādīhi nibbānamissakehipi asampayogo vutto hotīti daṭṭhabbo.",
  "tika-abh05t:96_14": "Avikalacatukkhandhasaṅgāhakehi padehi sahavattino aññassa sampayogino abhāvato atītānāgatehi ca sampayogo",
  "tika-abh05t:96_15": "natthevāti tassa ayujjamānataṃ dassento “vattamānānameva…pe…",
  "tika-abh05t:96_16": "arūpabhavādīhīti attho”ti āha.",
  "tika-abh05t:96_17": "Itareti ye sampayogaṃ labhanti,",
  "tika-abh05t:96_18": "ke pana te rūpena asammissā arūpekadesabhūtā.",
  "tika-abh05t:96_19": "Tenāha “vedanākkhandhādayo”ti.",
  "tika-abh05t:97_0": "Navamanayasampayuttenasampayuttapadavaṇṇanā niṭṭhitā.",
  "tika-abh05t:98_0": "10. Dasamanayo vippayuttenavippayuttapadavaṇṇanā",
  "tika-abh05t:99_0": "353.",
  "tika-abh05t:99_1": "Ye vippayuttena vippayuttabhāvena pāḷiyaṃ aggahitā,",
  "tika-abh05t:99_2": "tesu keci vippayuttassa dhammantarassa abhāvato keci khandhādīhi vippayogasseva asambhavatoti imamatthaṃ dassento “dhammāyatanādidhammā”tiādimāha.",
  "tika-abh05t:99_3": "Tattha sabbacittuppādagatadhammabhāvatoti iminā bhinnakālatādivisesavato arūpakkhandhassa vippayuttassa dhammantarassa abhāvamāha,",
  "tika-abh05t:99_4": "anārammaṇamissakabhāvatoti iminā pana sabbassapi.",
  "tika-abh05t:99_5": "Kāmabhavo upapattibhavo saññībhavo pañcavokārabhavoti ime cattāro mahābhavā.",
  "tika-abh05t:99_6": "Vippayogābhāvatoti vippayogāsambhavato.",
  "tika-abh05t:99_7": "Na hi ye dukkhasaccādīhi vippayuttā,",
  "tika-abh05t:99_8": "tehi vippayuttānaṃ tesaṃyeva dukkhasaccādīnaṃ khandhādīsu kenaci vippayogo sambhavati.",
  "tika-abh05t:100_0": "Dasamanayavippayuttenavippayuttapadavaṇṇanā niṭṭhitā.",
  "tika-abh05t:101_0": "11. Ekādasamanayo saṅgahitenasampayuttavippayuttapadavaṇṇanā",
  "tika-abh05t:102_0": "409.",
  "tika-abh05t:102_1": "Teti saṅkhārakkhandhadhammā.",
  "tika-abh05t:102_2": "Sesehīti avasiṭṭhehi vedanāsaññāviññāṇakkhandhehi.",
  "tika-abh05t:102_3": "“Etena saha sambandho”ti iminā padānaṃ sambandhadassanamukhena “samudayasaccena ye dhammā sampayuttā”ti",
  "tika-abh05t:102_4": "pāḷiyā atthavivaraṇaṃ pākaṭataraṃ katvā kehicītipadassatthaṃ kātuṃ “kehicīti etassa panā”tiādimāha.",
  "tika-abh05t:102_5": "Atthaṃ dassetuṃ āhāti sambandho.",
  "tika-abh05t:102_6": "Visesetvāti ettha tesaṃ dhammānaṃ taṇhāvajjānaṃ saṅkhārakkhandhadhammāyatanadhammadhātupariyāpannatākittanaṃ visesanaṃ daṭṭhabbaṃ,",
  "tika-abh05t:102_7": "yato te samudayasaccena khandhādisaṅgahena saṅgahitāti vuttā.",
  "tika-abh05t:102_8": "Sayaṃ attanā sampayutto na hotīti vuttaṃ “attavajjehī”ti.",
  "tika-abh05t:102_9": "Tena vuttaṃ “cittaṃ na vattabbaṃ cittena sampayuttantipi,",
  "tika-abh05t:102_10": "cittena vippayuttantipī”ti.",
  "tika-abh05t:102_11": "Sampayogārahehīti visesanaṃ sukhumarūpaṃ nibbānanti dve sandhāya kataṃ,",
  "tika-abh05t:102_12": "na taṇhādike.",
  "tika-abh05t:103_0": "Ekādasamanayasaṅgahitenasampayuttavippayuttapadavaṇṇanā niṭṭhitā.",
  "tika-abh05t:104_0": "12. Dvādasamanayo sampayuttenasaṅgahitāsaṅgahitapadavaṇṇanā",
  "tika-abh05t:105_0": "417.",
  "tika-abh05t:105_1": "Navamanaye sampayogavisiṭṭhā sampayuttā uddhaṭā,",
  "tika-abh05t:105_2": "dvādasamanaye ca sampayogavisiṭṭhā saṅgahitāsaṅgahitāti ubhayatthāpi sampayogavisiṭṭhāva gahitāti āha “dvādasama…pe…",
  "tika-abh05t:105_3": "labbhantī”ti.",
  "tika-abh05t:106_0": "Dvādasamanayasampayuttenasaṅgahitāsaṅgahitapadavaṇṇanā niṭṭhitā.",
  "tika-abh05t:107_0": "13. Terasamanayo asaṅgahitenasampayuttavippayuttapadavaṇṇanā",
  "tika-abh05t:108_0": "448.",
  "tika-abh05t:108_1": "Yehīti rūpakkhandhadhammāyatanādīhi.",
  "tika-abh05t:108_2": "Tīhipi khandhāyatanādisaṅgahehi.",
  "tika-abh05t:108_3": "Puna yehīti arūpabhavādīhi.",
  "tika-abh05t:108_4": "Oḷārikāyatanāneva honti āyatanadhātusaṅgahehipi asaṅgahitattā.",
  "tika-abh05t:108_5": "Teti catuvokārabhavādayo.",
  "tika-abh05t:108_6": "Vuttāvasesāti rūpakkhandhadhammāyatanādīhi avasiṭṭhā.",
  "tika-abh05t:108_7": "Satipi asaṅgāhakatte tehi asaṅgahitānaṃ sampayogo na sambhavatīti vedanākkhandhādayo idha terasamanaye vissajjanaṃ na ruhanti nārohanti.",
  "tika-abh05t:108_8": "Tenāha aṭṭhakathāyaṃ “vedanākkhandhena hi khandhādivasena rūpārūpadhammā asaṅgahitā honti,",
  "tika-abh05t:108_9": "tesañca sampayogo nāma natthī”ti asaṅgāhakā eva na honti avikalapañcakkhandhādisamudāyabhāvato.",
  "tika-abh05t:109_0": "Teti “dukkhasaccādī”ti ādi-",
  "tika-abh05t:109_1": "saddena vuttadhammā.",
  "tika-abh05t:109_2": "Asabba…pe…",
  "tika-abh05t:109_3": "siyuṃ avitakkāvicārādidhammā viya.",
  "tika-abh05t:109_4": "Na tesaṃ vippayogo natthi tabbinimuttassa cittuppādassa sambhavato.",
  "tika-abh05t:109_5": "Vedanākkhandhena asaṅgahitānaṃ anārammaṇamissakattā na “vippayogassa atthitāyā”ti vuttaṃ.",
  "tika-abh05t:109_6": "Tathā cāha “rūpārūpadhammā asaṅgahitā”ti.",
  "tika-abh05t:109_7": "Ubhayābhāvatoti sampayogavippayogābhāvato.",
  "tika-abh05t:109_8": "Anārammaṇasahitasabbaviññāṇataṃdhātusampayuttatadubhayadhammā acetasikacetasikalokiyapadādīnaṃ vasena veditabbā.",
  "tika-abh05t:110_0": "Terasamanayaasaṅgahitenasampayuttavippayuttapadavaṇṇanā niṭṭhitā.",
  "tika-abh05t:111_0": "14. Cuddasamanayo vippayuttenasaṅgahitāsaṅgahitapadavaṇṇanā",
  "tika-abh05t:112_0": "456. Dhammasabhāvamattattāti sabhāvadhammānaṃ dhammamattattā avatthāvisesamattattā.",
  "tika-abh05t:113_0": "Samucchijjati etenāti samucchedo.",
  "tika-abh05t:113_1": "Saṅgahādivicārapariniṭṭhānabhūto cuddasamanayo.",
  "tika-abh05t:113_2": "Tenāha “pariyosāne naye”ti.",
  "tika-abh05t:113_3": "Vissajjetabbadhammavivittā pucchā moghapucchā,",
  "tika-abh05t:113_4": "sā tathābhūtāpi vissajjetabbadhammābhāvassa ñāpikā hotīti āha “tesaṃ pucchāya moghattā te na labbhantī”ti.",
  "tika-abh05t:113_5": "Moghā pucchā etassāti moghapucchako.",
  "tika-abh05t:113_6": "Aṭṭhamo nayo tattha sabbapucchānaṃ moghattā.",
  "tika-abh05t:113_7": "Tena ca sahāti tena aṭṭhamanayena saddhiṃ imasmiṃ osānanaye aṭṭhamanaye ca osānanaye ca ete dhammāyatanādayo sabbappakārena na labbhanti.",
  "tika-abh05t:113_8": "Vippayogassapi abhāvāti tattha kāraṇamāha.",
  "tika-abh05t:114_0": "Cuddasamanayavippayuttenasaṅgahitāsaṅgahitapadavaṇṇanā niṭṭhitā.",
  "tika-abh05t:115_0": "Dhātukathāpakaraṇa-anuṭīkā samattā.",
  "tika-abh05t:116_0": "Puggalapaññattipakaraṇa-anuṭīkā",
  "tika-abh05t:117_0": "1. Mātikāvaṇṇanā",
  "tika-abh05t:118_0": "1.",
  "tika-abh05t:118_1": "“Dhātukathaṃ desayitvā anantaraṃ tassa āha puggalapaññatti”nti vutte tattha kāraṇaṃ samudāgamato paṭṭhāya vibhāvento “dhammasaṅgahe”tiādimāha.",
  "tika-abh05t:118_2": "Tattha yadipi dhammasaṅgahe phassādīnaṃ pathavīādīnañca dhammānaṃ nānānayavicitto anupadavibhāgopi kato,",
  "tika-abh05t:118_3": "na saṅgaho eva,",
  "tika-abh05t:118_4": "so pana tesaṃ kusalattikādihetudukāditikadukehi saṅgahasandassanatthoti vuttaṃ “dhammasaṅgahe tikadukādivasena saṅgahitānaṃ dhammāna”nti.",
  "tika-abh05t:118_5": "Teneva hi taṃ pakaraṇaṃ “dhammasaṅgaho”ti samaññaṃ labhi.",
  "tika-abh05t:118_6": "Kāmañca dhammasaṅgahepi “tasmiṃ kho pana samaye cattāro khandhā hontī”tiādinā khandhādivibhāgo dassito,",
  "tika-abh05t:118_7": "so pana na tathā sātisayo,",
  "tika-abh05t:118_8": "yathā vibhaṅgapakaraṇeti sātisayaṃ taṃ gahetvā āha “vibhaṅge khandhādivibhāgaṃ dassetvā”ti,",
  "tika-abh05t:118_9": "yato taṃ “vibhaṅgo”tveva paññāyittha.",
  "tika-abh05t:118_10": "Dhātukathāyāti ādhāre bhummaṃ,",
  "tika-abh05t:118_11": "tathā “dhammasaṅgahe vibhaṅge”ti etthāpi.",
  "tika-abh05t:118_12": "Ādhāro hi saṅgahaṇavibhajanappabhedavacanasaṅkhātānaṃ avayavakiriyānaṃ taṃsamudāyabhūtāni pakaraṇāni yathā “rukkhe sākhā”ti.",
  "tika-abh05t:118_13": "Karaṇavacanaṃ vā etaṃ,",
  "tika-abh05t:118_14": "dhātukathāya karaṇabhūtāyāti attho.",
  "tika-abh05t:119_0": "Ettha ca abhiññeyyadhamme desento desanākusalo bhagavā tikadukavasena tāva nesaṃ saṅgahaṃ dassento dhammasaṅgaṇiṃ",
  "tika-abh05t:119_1": "desetvā saṅgahapubbakattā vibhāgassa tadanantaraṃ khandhādivasena vibhāgaṃ dassento vibhaṅgaṃ desesi.",
  "tika-abh05t:119_2": "Puna yathāvuttavibhāgasaṅgahayutte dhamme saṅgahāsaṅgahādinayappabhedato dassento dhātukathaṃ desesi tassā abbhantarabāhiramātikāsarīrakattā.",
  "tika-abh05t:119_3": "Na hi sakkā khandhādike kusalādike ca vinā saṅgahāsaṅgahādinayaṃ netunti.",
  "tika-abh05t:119_4": "Tenāha “tathāsaṅgahitavibhattāna”nti.",
  "tika-abh05t:119_5": "Evaṃ saṅgahato vibhāgato pabhedato ca dhammānaṃ desanā yassā paññattiyā vasena hoti,",
  "tika-abh05t:119_6": "yo cāyaṃ yathāvuttadhammupādāno puggalavohāro,",
  "tika-abh05t:119_7": "tassa ca samayavimuttādivasena vibhāgo,",
  "tika-abh05t:119_8": "taṃ sabbaṃ vibhāvetuṃ puggalapaññatti desitāti idametesaṃ catunnaṃ pakaraṇānaṃ desanānukkamakāraṇaṃ daṭṭhabbaṃ.",
  "tika-abh05t:120_0": "Tesanti dhammānaṃ.",
  "tika-abh05t:120_1": "Sabhāvatoti “phasso vedanā”tiādisabhāvato.",
  "tika-abh05t:120_2": "Upādāyāti “puggalo satto poso”tiādinā khandhe upādāya.",
  "tika-abh05t:120_3": "Paññāpanaṃ yāya tajjāupādādibhedāya paññattiyā hoti,",
  "tika-abh05t:120_4": "taṃ paññattiṃ.",
  "tika-abh05t:120_5": "Pabhedatoti khandhādisamayavimuttādivibhāgato.",
  "tika-abh05t:120_6": "Yāya paññattiyā sabhāvato upādāya ca paññāpananti saṅkhepato vuttamatthaṃ vivaranto “tattha ye dhamme”tiādimāha.",
  "tika-abh05t:120_7": "Tattha asabhāvapaññattiyāpi mūlabhūtaṃ upādānaṃ sabhāvadhammo eva,",
  "tika-abh05t:120_8": "kevalaṃ pana tesaṃ pavattiākārabhedasannissayato visesoti dassento “ye dhamme…pe…",
  "tika-abh05t:120_9": "hotī”ti āha.",
  "tika-abh05t:120_10": "Tattha pubbāpariyabhāvena pavattamāneti iminā pabandhasannissayataṃ dassento santānapaññattiṃ vadati,",
  "tika-abh05t:120_11": "asabhāvasamūhavasenāti iminā sesapaññattiṃ.",
  "tika-abh05t:120_12": "Tisso hi paññattiyo santānapaññatti samūhapaññatti avatthāvisesapaññattīti.",
  "tika-abh05t:120_13": "Tattha pabandho santāno.",
  "tika-abh05t:120_14": "Samudāyo samūho.",
  "tika-abh05t:120_15": "Uppādādiko daharabhāvādiko ca avatthāviseso.",
  "tika-abh05t:120_16": "Tesu asabhāvaggahaṇena vinā pabandhasamūhānaṃ asabhāvatte siddhe asabhāvasamūhavasenāti asabhāvaggahaṇaṃ",
  "tika-abh05t:120_17": "pabandhasamūhavinimuttapaññattisandassanatthanti tena avatthāvisesapaññattiyā pariggaho vuttoti veditabbo.",
  "tika-abh05t:121_0": "Tesanti pubbe yaṃ-",
  "tika-abh05t:121_1": "saddena parāmaṭṭhānaṃ indriyabaddhadhammānaṃ.",
  "tika-abh05t:121_2": "Tenevāha “aññesañca bāhirarūpanibbānāna”nti.",
  "tika-abh05t:121_3": "Sasabhāvasamūhasasabhāvappabhedavasenāti rūpakkhandhādisasabhāvasamūhavasena cakkhāyatanādisasabhāvavisesavasena ca.",
  "tika-abh05t:121_4": "“Sasabhāvasamūhasabhāvabhedavasenā”ti ca pāṭho.",
  "tika-abh05t:121_5": "Tattha samūhasabhāvoti sabhāvasantānaṃ avatthāvisesavidhuraṃ samūhavasena lakkhaṇamevāha.",
  "tika-abh05t:121_6": "Tathā hi khandhapaññattiyāpi sabhāvapaññattitā vuttā.",
  "tika-abh05t:121_7": "Tāyāti āyatanapaññattiādippabhedāya sabhāvapaññattiyā.",
  "tika-abh05t:121_8": "Vibhattā sabhāvapaññattīti “phasso phusanā”tiādinā vibhattā phassādisabhāvapaññatti.",
  "tika-abh05t:121_9": "Sabbāpīti pi-",
  "tika-abh05t:121_10": "saddena sabhāvadhammesu sāmaññavasena pavattaṃ kusalādipaññattiṃ saṅgaṇhāti.",
  "tika-abh05t:121_11": "Rūpādidhammānaṃ samūho santānena pavattamāno avatthāvisesasahito ekattaggahaṇanibandhano sattoti voharīyatīti",
  "tika-abh05t:121_12": "so sabhāvadhammo nāma pana na hotīti āha “puggalapaññatti pana asabhāvapaññattī”ti.",
  "tika-abh05t:121_13": "Tāyāti puggalapaññattiyā.",
  "tika-abh05t:121_14": "Yasmā pana dhammānaṃ pabandho samūho ca dhammasannissitoti vattabbataṃ arahati,",
  "tika-abh05t:121_15": "tasmā “pariññeyyādisabhāvadhamme upādāya pavattito”ti vuttaṃ.",
  "tika-abh05t:122_0": "Vijjamānapaññatti pana “sabhāvapaññattī”ti vuttā,",
  "tika-abh05t:122_1": "avijjamānapaññatti “asabhāvapaññattī”ti vuttā.",
  "tika-abh05t:122_2": "Sabbā paññattiyoti upādāyapaññattikiccapaññattiādayo sabbā paññattiyo.",
  "tika-abh05t:122_3": "Yadi sabbā paññattiyo idha dassitā honti,",
  "tika-abh05t:122_4": "kathaṃ “puggalapaññattī”ti nāmaṃ jātanti āha “khandhādipaññattīsū”tiādi.",
  "tika-abh05t:122_5": "Aññatthāti dhammasaṅgahādīsu.",
  "tika-abh05t:122_6": "Ye dhammeti ye khandhādidhamme.",
  "tika-abh05t:122_7": "Paññattiyā vatthubhāvenāti paññāpanassa adhiṭṭhānabhāvena.",
  "tika-abh05t:122_8": "Adhiṭṭhānañhi paññāpetabbadhammā paññāpanassa.",
  "tika-abh05t:122_9": "Evañca katvā khandhādīhi saddhiṃ puggalo gahito.",
  "tika-abh05t:122_10": "Ye dhammeti vā ye paññattidhamme.",
  "tika-abh05t:122_11": "Paññāpetukāmoti nikkhipitukāmo vatthubhedato asaṅkarato ṭhapetukāmo.",
  "tika-abh05t:122_12": "Paññattiparicchedanti ca vatthubhedabhinnaṃ paññattibhūtaṃ paricchedaṃ.",
  "tika-abh05t:122_13": "Evamettha attho daṭṭhabbo.",
  "tika-abh05t:123_0": "Sāmaññappabhedapaññāpanāti sāmaññabhūtānaṃ visesabhūtānañca atthānaṃ paññāpanā.",
  "tika-abh05t:123_1": "Tesanti attha-",
  "tika-abh05t:123_2": "saddāpekkhāya pulliṅganiddeso.",
  "tika-abh05t:123_3": "Tatthāti paññāpanāya atthadassanabhūtesu dassanādīsu.",
  "tika-abh05t:123_4": "Idamevaṃnāmakanti idaṃ ruppanādiatthajātaṃ itthannāmakaṃ rūpakkhandhavedanākkhandhādisamaññaṃ.",
  "tika-abh05t:123_5": "Taṃtaṃkoṭṭhāsikakaraṇanti rūpavedanāditaṃtaṃatthavibhāgapariyāpannatāpādanaṃ.",
  "tika-abh05t:123_6": "Tathā saññuppādānamevāti āha “bodhanameva nikkhipanā”ti.",
  "tika-abh05t:123_7": "Bodhanañhi bodhaneyyasantāne bodhetabbassa atthassa ṭhapananti katvā “nikkhipanā”ti vuttaṃ.",
  "tika-abh05t:123_8": "“Paññāpanā”tiādinā bhāvasādhanena vatvā sādhanantarāmasanena atthantaraparikappāsaṅkā siyāti taṃ nivāretuṃ “yo panāyaṃ…pe…",
  "tika-abh05t:123_9": "veditabbo”ti āha.",
  "tika-abh05t:123_10": "Tesaṃ tesaṃ dhammānanti taṃtaṃpaññāpetabbadhammānaṃ.",
  "tika-abh05t:123_11": "Dassanabhūtāya nāmapaññattiyā diṭṭhatāya,",
  "tika-abh05t:123_12": "ṭhapanabhūtāya ṭhapitatāya.",
  "tika-abh05t:123_13": "Taṃnimittatanti tassa dassanassa ṭhapanassa ca nimittakāraṇataṃ.",
  "tika-abh05t:123_14": "Nimittañhi kattubhāvena voharīyati yathā “bhikkhā vāsetī”ti,",
  "tika-abh05t:123_15": "“ariyabhāvakarāni saccāni ariyasaccānī”ti ca.",
  "tika-abh05t:124_0": "Pāḷiyaṃ anāgatatanti vijjamānatādivisesavacanena saha pāṭhānāruḷhataṃ.",
  "tika-abh05t:124_1": "Vijjamānassa satoti vijjamānassa samānassāti imamatthaṃ dassento “vijjamānabhūtassāti attho”ti āha.",
  "tika-abh05t:124_2": "Tathāti saccikaṭṭhaparamatthavasena avijjamānassa anupalabbhamānassa.",
  "tika-abh05t:124_3": "Taṃ pana anupalabbhamānataṃ tathā-",
  "tika-abh05t:124_4": "saddena byatirekavasena dīpitaṃ pākaṭataraṃ kātuṃ “yathā kusalādīnī”tiādimāha.",
  "tika-abh05t:124_5": "Tattha vinivattasabhāvānīti vibhattasabhāvāni.",
  "tika-abh05t:124_6": "Upaladdhīti gahaṇaṃ.",
  "tika-abh05t:124_7": "Tenākārenāti tena rūpavedanādiākārena avijjamānassa.",
  "tika-abh05t:124_8": "Aññenākārenāti tato rūpavedanādito aññena tabbinimuttena paññāpetabbapaññāpanākārena vijjamānassa.",
  "tika-abh05t:124_9": "Paññattiduke vuttameva “ayañca vādo sevatthikathāya paṭisiddho”tiādinā.",
  "tika-abh05t:124_10": "Lokaniruttimattasiddhassāti ettha mattaggahaṇaṃ tassa paññattivatthussa na kevalaṃ vijjamānasabhāvatānivattanatthameva,",
  "tika-abh05t:124_11": "atha kho viparītaggāhanivattanatthampīti dassento “anabhinivesena cittenā”ti āha.",
  "tika-abh05t:124_12": "Catusaccapañcakkhandhādivinimuttaṃ saccantarakhandhantarādikaṃ pañcamasaccādikaṃ.",
  "tika-abh05t:124_13": "Sace taṃ koci atthīti paṭijāneyya,",
  "tika-abh05t:124_14": "ayāthāvagahitassa taṃ vācāvatthumattamevassāti dassento āha “sābhinivesena…pe…",
  "tika-abh05t:124_15": "vutta”nti.",
  "tika-abh05t:124_16": "Uddese niddese ca sattavantaṃ padhānabhāvena āgamanaṃ sandhāyāha “sarūpato tissannaṃ āgatata”nti.",
  "tika-abh05t:124_17": "Guṇabhāvena pana uddhaṃsotapaññāvimuttapāsāṇalekhādiggahaṇesu itarāpi tisso paññattiyo imasmiṃ pakaraṇe āgatā eva.",
  "tika-abh05t:125_0": "Yathāvuttassa…pe…",
  "tika-abh05t:125_1": "avirodhenāti “vijjamānapaññatti avijjamānapaññattī”ti evaṃ vuttappakārassa avilomanena.",
  "tika-abh05t:125_2": "Ācariyavādāti cettha attanomatiyo veditabbā,",
  "tika-abh05t:125_3": "aññattha pana aṭṭhakathā ca.",
  "tika-abh05t:125_4": "Yathā ca avirodho hoti,",
  "tika-abh05t:125_5": "taṃ dassento “tasmā”tiādimāha.",
  "tika-abh05t:125_6": "Tattha avijjamānattā paññāpetabbamattatthena paññattīti etena “avijjamānā paññatti avijjamānapaññattī”ti imaṃ samāsavikappamāha.",
  "tika-abh05t:125_7": "Avijjamānapaññattīti ettha hi dve samāsā avijjamānassa,",
  "tika-abh05t:125_8": "avijjamānā vā paññattīti avijjamānapaññatti.",
  "tika-abh05t:125_9": "Tesu purimena nāmapaññatti vuttā,",
  "tika-abh05t:125_10": "dutiyena upādāpaññattiādibhedā itarāpi.",
  "tika-abh05t:125_11": "Sasabhāvaṃ vedanādikaṃ.",
  "tika-abh05t:125_12": "Tajjaparamatthanāmalābhatoti tajjassa tadanurūpassa paramatthassa anvatthassa nāmassa labhanato,",
  "tika-abh05t:125_13": "anubhavanādisabhāvānaṃ dhammānaṃ paramatthikassa vedanādināmassa labhanattāti attho.",
  "tika-abh05t:125_14": "Etena visesanivattiattho matta- saddo,",
  "tika-abh05t:125_15": "tena cāyaṃ viseso nivattitoti dasseti.",
  "tika-abh05t:125_16": "Parato labhitabbanti paraṃ upādāya laddhabbaṃ yathā rūpādike upādāya sattoti nissabhāvasamūhasantānādi paññattivatthu.",
  "tika-abh05t:125_17": "Ekattenāti anaññattena.",
  "tika-abh05t:125_18": "Anupalabbhasabhāvatā ñāṇena aggahetabbasabhāvatā,",
  "tika-abh05t:125_19": "yato te navattabbāti vuccanti.",
  "tika-abh05t:126_0": "Sasūkasālirāsiādiākārena saṃkucitaggo vāsavavāsudevādīnaṃ viya moliviseso kirīṭaṃ,",
  "tika-abh05t:126_1": "so pana makuṭavisesopi hotiyevāti āha “kirīṭaṃ makuṭa”nti.",
  "tika-abh05t:126_2": "Sabbasamorodhoti sabbāsaṃ vijjamānapaññattiādīnaṃ channaṃ paññattīnaṃ antokaraṇaṃ.",
  "tika-abh05t:126_3": "Saṅkhātabbappadhānattāti idaṃ lakkhaṇavacanaṃ.",
  "tika-abh05t:126_4": "Na hi sabbāpi upanidhāpaññattisaṅkhāvasena pavattā,",
  "tika-abh05t:126_5": "nāpi sabbā saṅkhātabbappadhānā.",
  "tika-abh05t:126_6": "Dutiyaṃ tatiyantiādikaṃ pana upanidhāpaññattiyā,",
  "tika-abh05t:126_7": "dve tīṇītiādikaṃ upanikkhittapaññattiyā ekadesaṃ upalakkhaṇavasena dassento tassa ca saṅkhyeyyappadhānatāyāha “saṅkhātabbappadhānattā”ti.",
  "tika-abh05t:126_8": "Pūraṇattho hi saddo tadatthadīpanamukhena pūretabbamatthaṃ dīpeti.",
  "tika-abh05t:126_9": "So ca saṅkhāvisayo padhānovāti dutiyādīnaṃ paññattīnaṃ saṅkhātabbappadhānatā vuttā.",
  "tika-abh05t:126_10": "Yāva hi dasasaṅkhā saṅkhyeyyappadhānāti.",
  "tika-abh05t:126_11": "Tathā dve tīṇītiādīnampi paññattīnaṃ.",
  "tika-abh05t:126_12": "Saṅkhātabbo pana attho koci vijjamāno,",
  "tika-abh05t:126_13": "koci avijjamāno,",
  "tika-abh05t:126_14": "koci saha visuñca tadubhayaṃ missoti chapi paññattiyo bhajatīti.",
  "tika-abh05t:127_0": "Itarāti upādāsamodhānatajjāsantatipaññattiyo vuttāvasesā upanidhāpaññattiupanikkhittapaññattiyo ca.",
  "tika-abh05t:127_1": "Sattarathādibhedā upādāpaññatti,",
  "tika-abh05t:127_2": "dīgharassādibhedā upanidhāpaññatti ca avijjamānapaññatti.",
  "tika-abh05t:127_3": "Hatthagatādivisiṭṭhā upanidhāpaññatti,",
  "tika-abh05t:127_4": "samodhānapaññatti ca avijjamānenaavijjamānapaññatti.",
  "tika-abh05t:127_5": "Tatheva “suvaṇṇavaṇṇo brahmassaro”tiādikā vijjamānagabbhā vijjamānenaavijjamānapaññattiṃ bhajantīti āha “yathāyogaṃ taṃ taṃ paññatti”nti.",
  "tika-abh05t:127_6": "Tena vuttaṃ “dutiyaṃ tatiyaṃ…pe…",
  "tika-abh05t:127_7": "bhajantī”ti.",
  "tika-abh05t:127_8": "Yañhītiādi yathāvuttaupanidhāupanikkhittapaññattīnaṃ avijjamānenaavijjamānapaññattibhāvasamatthanaṃ.",
  "tika-abh05t:127_9": "Tattha tañca saṅkhānanti yaṃ “paṭhamaṃ eka”ntiādikaṃ saṅkhānaṃ,",
  "tika-abh05t:127_10": "tañca saṅkhāmukhena gahetabbarūpaṃ. Ca-",
  "tika-abh05t:127_11": "saddena saṅkhyeyyaṃ saṅgaṇhāti.",
  "tika-abh05t:127_12": "Tampi hi paññāpetabbaṃ paññattīti.",
  "tika-abh05t:127_13": "Tassā pana paramatthato abhāvo vuttoyeva.",
  "tika-abh05t:127_14": "Kiñci natthīti paramatthato kiñci natthi.",
  "tika-abh05t:127_15": "Tathāti iminā avijjamānenaavijjamānabhāvanti etaṃ ākaḍḍhati.",
  "tika-abh05t:127_16": "Tenāha “na hi…pe…",
  "tika-abh05t:127_17": "vijjamāno”ti.",
  "tika-abh05t:128_0": "Okāseti avīciparanimmitavasavattīparicchinne padese.",
  "tika-abh05t:128_1": "So hi kāmādhiṭṭhānato “kāmo”ti vuccati.",
  "tika-abh05t:128_2": "Kammanibbattakkhandhesūti iminā uttarapadalopena kāmabhavaṃ “kāmo”ti vadati.",
  "tika-abh05t:128_3": "Bhaṇanaṃ saddo cetanā vā,",
  "tika-abh05t:128_4": "taṃsamaṅgitāya tabbisiṭṭhe puggale bhāṇakoti paññattīti āha “vijjamānenaavijjamānapaññattipakkhaṃ bhajatī”ti.",
  "tika-abh05t:128_5": "Yebhuyyena rūpāyatanaggahaṇamukhena rūpasaṅkhātena saṇṭhānaṃ gayhatīti tassa tena abhedopacāraṃ katvā vuttaṃ “rūpāyatanasaṅkhātena saṇṭhānenā”ti.",
  "tika-abh05t:128_6": "Yaṃ abhedopacāraṃ bhindituṃ ajānantā nikāyantariyā rūpāyatanaṃ saṇṭhānasabhāvaṃ paṭijānanti.",
  "tika-abh05t:128_7": "“Kiso puggalo,",
  "tika-abh05t:128_8": "thūlo puggalo,",
  "tika-abh05t:128_9": "kiso daṇḍo,",
  "tika-abh05t:128_10": "thūlo daṇḍo”tiādinā puggalādīnaṃ paññāpanā tathātathāsanniviṭṭhe rūpasaṅkhāte kisādisaṇṭhānapaññatti,",
  "tika-abh05t:128_11": "na rūpāyatanamatteti āha “saṇṭhānanti vā rūpāyatane aggahite”ti.",
  "tika-abh05t:128_12": "Paccattadhammanāmavasenāti “pathavī phasso”tiādinā dhammānaṃ taṃtaṃnāmavasena.",
  "tika-abh05t:128_13": "Kiccapaññattiādivibhāgena pavatto ayampi ācariyavādo “kiccapaññatti ekaccā bhūmipaññatti paccattapaññatti asaṅkhatapaññatti ca vijjamānapaññatti,",
  "tika-abh05t:128_14": "liṅgapaññatti ekaccā paccattapaññatti ca avijjamānapaññatti,",
  "tika-abh05t:128_15": "ekaccā kiccapaññatti vijjamānenaavijjamānapaññatti,",
  "tika-abh05t:128_16": "ekaccā bhūmisaṇṭhānapaññatti vijjamānena vā avijjamānena vā avijjamānapaññattī”ti dassitattā “dhammakathā",
  "tika-abh05t:128_17": "itthiliṅga”ntiādīnaṃ vijjamānenavijjamānapaññattibhāvo,",
  "tika-abh05t:128_18": "avijjamānenaavijjamānapaññattibhāvo ca dassitanayoti āha “sabbasaṅgāhakoti daṭṭhabbo”ti.",
  "tika-abh05t:128_19": "Upādāpaññattiādibhāvo cettha kiccapaññattiādīnaṃ kiccapaññattiādibhāvo ca tāsaṃ yathārahaṃ vibhāvetabbo.",
  "tika-abh05t:129_0": "2.",
  "tika-abh05t:129_1": "Saṅkhepappabhedavasenāti “yāvatā pañcakkhandhā”ti sabbepi khandhe khandhabhāvasāmaññena saṃkhipanavasena,",
  "tika-abh05t:129_2": "“yāvatā rūpakkhandho”tiādinā khandhānaṃ tato sāmaññato pakārehi bhindanavasena ca.",
  "tika-abh05t:129_3": "Ayaṃ atthoti ayaṃ paññattisaṅkhāto attho.",
  "tika-abh05t:129_4": "Sāmaññato vā hi dhammānaṃ paññāpanaṃ hoti visesato vā.",
  "tika-abh05t:129_5": "Viseso cettha attano sāmaññāpekkhāya veditabbo,",
  "tika-abh05t:129_6": "visesāpekkhāya pana sopi sāmaññaṃ sampajjatīti “kittāvatā khandhānaṃ khandhapaññattī”ti pucchāya saṅkhepato",
  "tika-abh05t:129_7": "vissajjanavasena “yāvatā pañcakkhandhā”ti vuttanti tatthāpi “khandhānaṃ khandhapaññattī”ti ānetvā yojetabbanti",
  "tika-abh05t:129_8": "āha “yāvatā…pe…",
  "tika-abh05t:129_9": "paññattī”ti.",
  "tika-abh05t:129_10": "“Yāvatā pañcakkhandhā,",
  "tika-abh05t:129_11": "ettāvatā khandhānaṃ khandhapaññatti.",
  "tika-abh05t:129_12": "Yāvatā rūpakkhandho…pe…",
  "tika-abh05t:129_13": "viññāṇakkhandho,",
  "tika-abh05t:129_14": "ettāvatā khandhānaṃ khandhapaññattī”ti evamettha pāḷiyojanā kātabbā.",
  "tika-abh05t:129_15": "Evañhi saṅkhepato pabhedato ca khandhapaññatti vissajjitā hoti.",
  "tika-abh05t:129_16": "Tathā hi imasseva atthassa aṭṭhakathāyaṃ vuttabhāvaṃ dassento “yattakena…pe…",
  "tika-abh05t:129_17": "ādikenā”ti āha.",
  "tika-abh05t:129_18": "Tatthāti tasmiṃ vissajjanassa atthavacane,",
  "tika-abh05t:129_19": "tasmiṃ vā vissajjanapāṭhe tadatthavacane ca.",
  "tika-abh05t:129_20": "Pabhedanidassanamattanti pabhedassa udāharaṇamattaṃ.",
  "tika-abh05t:129_21": "Avuttopi sabbo bhūtupādiko,",
  "tika-abh05t:129_22": "sukhādiko ca pabhedo.",
  "tika-abh05t:129_23": "Taṃ pana bhūmimukhena dassetuṃ “rūpakkhandho kāmāvacaro”tiādi vuttanti daṭṭhabbaṃ.",
  "tika-abh05t:130_0": "Evaṃ aṭṭhakathāyaṃ āgatanayena pāḷiyā atthayojanaṃ dassetvā idāni taṃ pakārantarena dassetuṃ “ayaṃ vā”tiādi vuttaṃ.",
  "tika-abh05t:130_1": "Tattha ayaṃ vāti vuccamānaṃ sandhāyāha.",
  "tika-abh05t:130_2": "Etthāti etasmiṃ khandhapaññattivissajjane.",
  "tika-abh05t:130_3": "Idanti idaṃ padaṃ.",
  "tika-abh05t:130_4": "Yattako…pe…",
  "tika-abh05t:130_5": "khandhapaññattiyā pabhedoti iminā saṅkhepato vitthārato ca khandhānaṃ pabhedaṃ pati paññattivibhāgoti dassitaṃ hoti.",
  "tika-abh05t:130_6": "Tenāha “vatthubhedena…pe…",
  "tika-abh05t:130_7": "dassetī”ti.",
  "tika-abh05t:130_8": "Pakaraṇantareti vibhaṅgapakaraṇe.",
  "tika-abh05t:130_9": "Tattha hi sātisayaṃ khandhānaṃ vibhāgapaññatti vuttā.",
  "tika-abh05t:130_10": "Tenāha aṭṭhakathāyaṃ “sammāsambuddhena hi…pe…",
  "tika-abh05t:130_11": "kathitā”ti.",
  "tika-abh05t:130_12": "Ettha ca paṭhamanaye samukhena,",
  "tika-abh05t:130_13": "dutiye vatthumukhena paññattiyā vibhāgā dassitāti ayametesaṃ viseso.",
  "tika-abh05t:131_0": "Esa nayoti iminā khandhapaññattiyā vuttamatthaṃ āyatanapaññattiyādīsu atidisati.",
  "tika-abh05t:131_1": "Tattha “yāvatā pañcakkhandhā”ti,",
  "tika-abh05t:131_2": "“khandhānaṃ khandhapaññattī”ti idaṃ paññattiniddesapāḷiyā ādipariyosānaggahaṇamukhena dassanaṃ.",
  "tika-abh05t:131_3": "“Yāvatā dvādasāyatanānī”ti,",
  "tika-abh05t:131_4": "“āyatanānaṃ āyatanapaññattī”ti imassa attho “yattakena paññāpanena saṅkhepato dvādasāyatanānī”ti etena dassito,",
  "tika-abh05t:131_5": "“yāvatā cakkhāyatana”ntiādikassa pana “pabhedato cakkhāyatana”ntiādikenāti.",
  "tika-abh05t:131_6": "Tattha “cakkhāyatanaṃ…pe…",
  "tika-abh05t:131_7": "dhammāyatana”nti pabhedanidassanamattametaṃ.",
  "tika-abh05t:131_8": "Etena avuttopi sabbo saṅgahito hotīti “tatrāpi dasāyatanā kāmāvacarā”tiādi vuttaṃ.",
  "tika-abh05t:131_9": "Ayaṃ vā ettha pāḷiyā atthayojanā –",
  "tika-abh05t:131_10": "“yāvatā”ti idaṃ sabbehi padehi yojetvā “yattakāni dvādasāyatanāni…pe…",
  "tika-abh05t:131_11": "yattako dvādasannaṃ āyatanānaṃ,",
  "tika-abh05t:131_12": "tappabhedānañca cakkhāyatanādīnaṃ pabhedo,",
  "tika-abh05t:131_13": "tattako āyatanānaṃ āyatanapaññattiyā pabhedo”ti pakaraṇantare vuttena vatthupabhedena āyatanapaññattiyā",
  "tika-abh05t:131_14": "pabhedaṃ dassetītiādinā itarapaññattīsupi nayo yojetabbo.",
  "tika-abh05t:132_0": "7.",
  "tika-abh05t:132_1": "“Cha paññattiyo…pe…",
  "tika-abh05t:132_2": "puggalapaññattī”ti imaṃ apekkhitvā “kittāvatā…pe…",
  "tika-abh05t:132_3": "ettāvatā indriyānaṃ indriyapaññattī”ti ayaṃ pāḷipadeso niddesopi samāno pakaraṇantare vatthubhedena vuttaṃ",
  "tika-abh05t:132_4": "khandhādipaññattippabhedaṃ upādāya uddesoyeva hotīti āha “uddesamattenevāti attho”ti.",
  "tika-abh05t:133_0": "Mātikāvaṇṇanā niṭṭhitā.",
  "tika-abh05t:134_0": "2. Niddesavaṇṇanā",
  "tika-abh05t:135_0": "1. Ekakaniddesavaṇṇanā",
  "tika-abh05t:136_0": "1.",
  "tika-abh05t:136_1": "Paccanīkadhammānaṃ jhāpanaṭṭhena jhānaṃ,",
  "tika-abh05t:136_2": "tato suṭṭhu vimuccanaṭṭhena vimokkhoti nippariyāyena jhānaṅgāneva vimokkhoti aṭṭhakathāadhippāyo.",
  "tika-abh05t:136_3": "Ṭīkākārena pana “abhibhāyatanaṃ viya sasampayuttaṃ jhānaṃ vimokkho”ti maññamānena “adhippāyenāhā”ti vuttaṃ.",
  "tika-abh05t:136_4": "Jhānadhammā hi sampayuttadhammehi saddhiṃyeva paṭipakkhato vimuccanti, na vinā,",
  "tika-abh05t:136_5": "tathā abhirativasena ārammaṇe nirāsaṅkappavattipīti adhippāyo.",
  "tika-abh05t:136_6": "Yathā vā jhānaṅgānaṃ jhānapaccayena paccayabhāvato saviseso jhānapariyāyo,",
  "tika-abh05t:136_7": "evaṃ vimokkhakiccayogato tesaṃ saviseso vimokkhapariyāyo,",
  "tika-abh05t:136_8": "tadupacārena sampayuttānaṃ veditabbo.",
  "tika-abh05t:136_9": "Paṭhamaṃ samaṅgibhāvatthanti paṭilābhaṃ sandhāyāha.",
  "tika-abh05t:136_10": "“Phusitvā viharatīti paṭilabhitvā iriyatī”ti hi vuttaṃ.",
  "tika-abh05t:136_11": "Aṭṭhakathāyaṃ “yena hi saddhiṃ…pe…",
  "tika-abh05t:136_12": "paṭiladdhā nāma hontī”ti tehi sādhetabbasahajātādipaccayalābhoyevettha paṭilābho daṭṭhabbo.",
  "tika-abh05t:136_13": "Yathā phasso yattha uppanno,",
  "tika-abh05t:136_14": "taṃ ārammaṇaṃ phusatīti vuccati,",
  "tika-abh05t:136_15": "evaṃ sampayuttadhammepi taṃsabhāvattāti āha “samphassena phusanattha”nti.",
  "tika-abh05t:136_16": "Tassa “vivaratī”ti iminā sambandho.",
  "tika-abh05t:136_17": "Itarehīti upacārampītiādinā upacārapurimappanāparappanānaṃ paṭilābhakāraṇanti vacanehi.",
  "tika-abh05t:136_18": "Itare kāraṇattheti “upacārena…pe…",
  "tika-abh05t:136_19": "phusatiyevā”ti vutte kāraṇatthadīpake atthe.",
  "tika-abh05t:136_20": "Phusati phalaṃ adhigacchati etāyāti kāraṇabhāvassa phusanāpariyāyo veditabbo.",
  "tika-abh05t:137_0": "Paṭhamatthamevāti samaṅgibhāvatthameva.",
  "tika-abh05t:137_1": "Tāni aṅgānīti iminā jhānakoṭṭhāsabhāvena vuttadhammāyeva gahitā,",
  "tika-abh05t:137_2": "na phassapañcamakaindriyaṭṭhakādibhāvenāti vuttaṃ “sesā…pe…",
  "tika-abh05t:137_3": "saṅgahitānī”ti.",
  "tika-abh05t:137_4": "Evaṃ satīti sukhasaṅkhātajhānaṅgato vedanāsomanassindriyānaṃ sesitabbabhāve sati.",
  "tika-abh05t:137_5": "Evañhi nesaṃ phassakatā itarassa phassitabbatāva siyā.",
  "tika-abh05t:137_6": "Tenāha “sukhassa phusitabbattā”ti.",
  "tika-abh05t:137_7": "Vedayitādhipateyyaṭṭhehīti ārammaṇānubhavanasaṅkhātena vedayitasabhāvena,",
  "tika-abh05t:137_8": "tasseva sātavisesasaṅkhātena sampayuttehi anuvattanīyabhāvena ca.",
  "tika-abh05t:137_9": "Upanijjhāyanabhāvopi yathāvuttavedayitādhipateyyaṭṭhavisiṭṭho oḷārikassa ārammaṇassa nijjhāyanabhāvo.",
  "tika-abh05t:137_10": "Abhinnasabhāvopi hi dhammo purimavisiṭṭhapaccayavisesasambhavena visesena bhinnākāro hutvā visiṭṭhaphalabhāvaṃ āpajjati.",
  "tika-abh05t:137_11": "Yathekaṃyeva kammaṃ cakkhādinibbattihetubhūtaṃ kammaṃ.",
  "tika-abh05t:137_12": "Tena vuttaṃ “vedayitā…pe…",
  "tika-abh05t:137_13": "vuttattā”ti.",
  "tika-abh05t:137_14": "Aṅgānīti nāyaṃ tapparabhāvena bahuvacananiddeso anantabhāvato,",
  "tika-abh05t:137_15": "kevalañca aṅgānaṃ bahuttā bahuvacanaṃ,",
  "tika-abh05t:137_16": "tena kiṃ siddhaṃ?",
  "tika-abh05t:137_17": "Paccekampi yojanā siddhā hoti.",
  "tika-abh05t:137_18": "Tena vuttaṃ “paccekampi yojanā kātabbā”ti.",
  "tika-abh05t:137_19": "Yadi “sukhaṃ ṭhapetvā”ti yojanāyaṃ sesā tayo khandhā honti,",
  "tika-abh05t:137_20": "sesā tayo,",
  "tika-abh05t:137_21": "cattāro ca khandhā hontīti vattabbaṃ siyāti? Na,",
  "tika-abh05t:137_22": "catūsu tiṇṇaṃ antogadhattā.",
  "tika-abh05t:137_23": "Tenāha “sabbayojanā…pe…",
  "tika-abh05t:137_24": "vutta”nti.",
  "tika-abh05t:138_0": "2.",
  "tika-abh05t:138_1": "Asamayavimokkhenāti heṭṭhāmaggavimokkhena.",
  "tika-abh05t:138_2": "So hi lokiyavimokkho viya adhigamavaḷañjanatthaṃ pakappetabbasamayavisesābhāvato evaṃ vutto.",
  "tika-abh05t:138_3": "Aggamaggavimokkho pana ekaccāsavavimuttivacanato idha nādhippeto.",
  "tika-abh05t:138_4": "Tenāha “ekacce āsavā parikkhīṇā hontī”ti.",
  "tika-abh05t:138_5": "Ekaccehi āsavehi vimuttoti diṭṭhāsavādīhi samucchedavimuttiyā vimutto.",
  "tika-abh05t:138_6": "Asamaya…pe…",
  "tika-abh05t:138_7": "lābhenāti yathāvuttaasamayavimokkhassa upanissayabhūtassa adhigamena.",
  "tika-abh05t:138_8": "Tato eva sātisayena,",
  "tika-abh05t:138_9": "ekaccehi kāmāsavehi vimutto vikkhambhanavasenāti attho.",
  "tika-abh05t:138_10": "So eva ekaccasamayavimokkhalābhī yathāvutto samayavimutto asamayavimokkhavisesassa vasena samayavimokkhapaññattiyā adhippetattā.",
  "tika-abh05t:138_11": "Soti asamayavimokkhūpanissayasamayavimokkhalābhī.",
  "tika-abh05t:138_12": "Tena sātisayena samayavimokkhena.",
  "tika-abh05t:138_13": "Tathāvimuttova hotīti ettha iti-",
  "tika-abh05t:138_14": "saddo hetuattho.",
  "tika-abh05t:138_15": "Yasmā tathāvimutto hoti,",
  "tika-abh05t:138_16": "tasmā samayavimuttapaññattiṃ laddhuṃ arahatīti pariññātatthaṃ hetunā patiṭṭhāpeti.",
  "tika-abh05t:138_17": "Byatirekamukhenapi tamatthaṃ pākaṭataraṃ kātuṃ “puthujjano panā”tiādi vuttaṃ.",
  "tika-abh05t:138_18": "Tattha samudācārabhāvatoti samudācārassa sambhavato.",
  "tika-abh05t:138_19": "Soti jhānalābhī puthujjano.",
  "tika-abh05t:139_0": "Yadi punarāvattakadhammatāya puthujjano samayavimuttoti na vutto,",
  "tika-abh05t:139_1": "tadabhāvato kasmā arahā tathā na vuttoti āha “arahato panā”tiādi.",
  "tika-abh05t:139_2": "Tadakāraṇabhāvanti tesaṃ vimokkhānaṃ,",
  "tika-abh05t:139_3": "tassa vā samayavimuttibhāvassa akāraṇabhāvaṃ.",
  "tika-abh05t:139_4": "Sabboti sukkhavipassakopi samathayānikopi aṭṭhavimokkhalābhīpi.",
  "tika-abh05t:139_5": "Bahiabbhantarabhāvā apekkhāsiddhā,",
  "tika-abh05t:139_6": "vattu adhippāyavasena gahetabbarūpā cāti āha “bāhirānanti lokuttarato bahibhūtāna”nti.",
  "tika-abh05t:140_0": "3.",
  "tika-abh05t:140_1": "Rūpato aññaṃ na rūpanti tattha rūpapaṭibhāgaṃ kasiṇarūpādi rūpa-",
  "tika-abh05t:140_2": "saddena gahitanti tadaññaṃ paṭhamatatiyāruppavisayamattaṃ arūpakkhandhanibbānavinimuttaṃ arūpa-",
  "tika-abh05t:140_3": "saddena gahitaṃ daṭṭhabbaṃ.",
  "tika-abh05t:140_4": "Paṭipakkhabhūtehi kilesacorehi amūsitabbaṃ jhānameva cittamañjūsaṃ.",
  "tika-abh05t:140_5": "Samādhinti vā samādhisīsena jhānameva vuttanti veditabbaṃ.",
  "tika-abh05t:141_0": "4.",
  "tika-abh05t:141_1": "Attano anurūpena pamādenāti ettha anāgāmino adhikusalesu dhammesu asakkaccaasātaccakiriyādinā.",
  "tika-abh05t:141_2": "Khīṇāsavassa pana tādisena pamādapatirūpakena,",
  "tika-abh05t:141_3": "tādisāya vā asakkaccakiriyāya.",
  "tika-abh05t:141_4": "Sā cassa ussukkābhāvato veditabbā.",
  "tika-abh05t:141_5": "Paṭippassaddhasabbussukkā hi te uttamapurisā.",
  "tika-abh05t:141_6": "Samayena samayanti samaye samaye.",
  "tika-abh05t:141_7": "Bhummatthe hi etaṃ karaṇavacanaṃ upayogavacanañca.",
  "tika-abh05t:141_8": "Anipphattitoti samāpajjituṃ asakkuṇeyyato.",
  "tika-abh05t:141_9": "Assāti “tesañhī”tiādinā vuttassa imassa aṭṭhakathāvacanassa.",
  "tika-abh05t:141_10": "Tenāti yathābhatena suttena.",
  "tika-abh05t:142_0": "5.",
  "tika-abh05t:142_1": "Yenādhippāyena “dhammehī”ti vattabbanti vuttaṃ,",
  "tika-abh05t:142_2": "taṃ vivaranto “idhā”tiādimāha.",
  "tika-abh05t:142_3": "Tattha idhāti “parihānadhammo aparihānadhammo”ti etasmiṃ padadvaye.",
  "tika-abh05t:142_4": "Tatthāti “kuppadhammo akuppadhammo”ti padadvaye.",
  "tika-abh05t:142_5": "Sati vacananānatte attheva vacanatthanānattanti āha “vacanatthanānattamattena vā”ti.",
  "tika-abh05t:142_6": "Vacanatthaggahaṇamukhena gahetabbassa pana vibhāvanatthassa natthettha nānattaṃ,",
  "tika-abh05t:142_7": "yato tesaṃ pariyāyantaratāsiddhi.",
  "tika-abh05t:143_0": "7- 8.",
  "tika-abh05t:143_1": "Samāpatticetanāti yāya cetanāya samāpattiṃ nibbatteti samāpajjati ca.",
  "tika-abh05t:143_2": "Tenāha “tadāyūhanā”ti.",
  "tika-abh05t:143_3": "Ārakkhapaccupaṭṭhānā satīti katvā āha “anurakkhaṇā…pe… satī”ti.",
  "tika-abh05t:143_4": "Tenāha “ekārakkho satārakkhena cetasā viharatī”ti.",
  "tika-abh05t:143_5": "Tathā hi sā “kusalākusalānaṃ dhammānaṃ gatiyo samannesatī”ti vuttā.",
  "tika-abh05t:144_0": "11.",
  "tika-abh05t:144_1": "Aggamaggaṭṭhopi itaramaggaṭṭhā viya anupacchinnabhayattā bhayūparatavohāraṃ labhatīti āha “arahattamaggaṭṭho ca…pe…",
  "tika-abh05t:144_2": "bhayūparato”ti.",
  "tika-abh05t:145_0": "12.",
  "tika-abh05t:145_1": "Kecīti tihetukapaṭisandhike mandabuddhike sandhāyāha.",
  "tika-abh05t:145_2": "Tena vuttaṃ “duppaññāti iminā gayhantī”ti.",
  "tika-abh05t:145_3": "Dubbalā paññā yesaṃ te duppaññāti.",
  "tika-abh05t:146_0": "14.",
  "tika-abh05t:146_1": "Aniyatadhammasamannāgatasseva paccayavisesena niyatadhammapaṭilābhoti āha “yattha…pe… hontī”ti.",
  "tika-abh05t:146_2": "Tadabhāvāti niyatāniyatavomissāya pavattiyā abhāvā.",
  "tika-abh05t:147_0": "16.",
  "tika-abh05t:147_1": "Pariyādiyitabbānīti pariyādakena maggena khepetabbāni.",
  "tika-abh05t:147_2": "Taṇhādīnaṃ palibudhanādikiriyāya matthakappattiyā sīsabhāvo veditabbo,",
  "tika-abh05t:147_3": "nibbānassa pana visaṅkhārabhāvato saṅkhārasīsatā.",
  "tika-abh05t:147_4": "Tenāha “saṅkhāravivekabhūto nirodho”ti.",
  "tika-abh05t:147_5": "Keci pana “saṅkhārasīsaṃ nirodhasamāpattī”ti vadanti,",
  "tika-abh05t:147_6": "taṃ tesaṃ matimattaṃ paññattimattassa sīsabhāvānupapattito taduddhañca saṅkhārappavattisabbhāvato.",
  "tika-abh05t:147_7": "Saha viyāti ekajjhaṃ viya.",
  "tika-abh05t:147_8": "Etena sama-",
  "tika-abh05t:147_9": "saddassa atthamāha.",
  "tika-abh05t:147_10": "Sahattho hesa sama- saddo.",
  "tika-abh05t:147_11": "Saṃsiddhidassanenāti saṃsiddhiyā niṭṭhānassa uparamassa dassanena.",
  "tika-abh05t:148_0": "Idhāti imissā puggalapaññattipāḷiyā,",
  "tika-abh05t:148_1": "imissā vā tadaṭṭhakathāya.",
  "tika-abh05t:148_2": "Kilesapavattasīsānanti kilesasīsapavattasīsānaṃ.",
  "tika-abh05t:148_3": "Tesu hi gahitesu itarampi pariyādiyitabbaṃ kilesabhāvena pariyādiyitabbatāsāmaññena ca gahitameva hotīti",
  "tika-abh05t:148_4": "kilesavaṭṭapariyādānena maggassa itaravaṭṭānampi pariyādiyanaṃ.",
  "tika-abh05t:148_5": "Vaṭṭupacchedakena maggeneva hi jīvitindriyampi anavasesato nirujjhatīti.",
  "tika-abh05t:148_6": "Kasmā panettha pavattasīsaṃ visuṃ gahitanti codanaṃ sandhāyāha “pavattasīsampī”tiādi.",
  "tika-abh05t:148_7": "Odhiso ca anodhiso ca kilesapariyādāne sati sijjhamānā paccavekkhaṇavārā tena nipphādetabbāti vuttā.",
  "tika-abh05t:148_8": "Tenevāha “kilesapariyādānasseva vārā”ti.",
  "tika-abh05t:148_9": "Idāni tamatthaṃ āgamena sādhento “vimuttasmi”ntiādimāha.",
  "tika-abh05t:148_10": "Cuticittena hotīti idaṃ yathāvuttassa kilesapariyādānasamāpanabhūtassa paccavekkhaṇavārassa cuticittena paricchinnattā vuttaṃ,",
  "tika-abh05t:148_11": "tasmā cuticittena paricchedakena paricchinnaṃ hotīti attho.",
  "tika-abh05t:149_0": "17. Tiṭṭheyyāti na upagaccheyya. Ṭhānañhi gatinivatti. Tena vuttaṃ “nappavatteyyā”ti.",
  "tika-abh05t:150_0": "18. Payirupāsanāya bahūpakārattā payirupāsitabbattā.",
  "tika-abh05t:151_0": "20.",
  "tika-abh05t:151_1": "Aggavijjā yassa anadhigatavijjādvayassa hoti,",
  "tika-abh05t:151_2": "so ce pacchā vijjādvayaṃ adhigacchati,",
  "tika-abh05t:151_3": "tassa paṭhamaṃ adhigatavijjādvayassa viya atevijjatābhāvā yadipi nippariyāyatā tevijjatā,",
  "tika-abh05t:151_4": "paṭhamaṃ adhigatavijjādvayassa pana sā savisesāti dassento “yāya katakiccatā”tiādimāha.",
  "tika-abh05t:151_5": "Tattha aggavijjāti āsavakkhayañāṇaṃ,",
  "tika-abh05t:151_6": "aggamaggañāṇameva vā veditabbaṃ.",
  "tika-abh05t:151_7": "Sā ca tevijjatāti yojanā.",
  "tika-abh05t:152_0": "22. Tatthevāti saccābhisambodhe eva.",
  "tika-abh05t:153_0": "24.",
  "tika-abh05t:153_1": "Tanti nirodhasamāpattilābhino ubhatobhāgavimuttatāvacanaṃ.",
  "tika-abh05t:153_2": "Vuttalakkhaṇūpapattikoti dvīhi bhāgehi dve vāre vimuttoti evaṃ vuttalakkhaṇena upapattito yuttito samannāgato.",
  "tika-abh05t:153_3": "Eseva nayoti yathā catunnaṃ arūpasamāpattīnaṃ ekekato nirodhato ca vuṭṭhāya arahattaṃ pattānaṃ vasena pañca ubhatobhāgavimuttā vuttā,",
  "tika-abh05t:153_4": "tathā sekkhabhāvaṃ pattānaṃ vasena pañca kāyasakkhino hontīti katvā vuttaṃ.",
  "tika-abh05t:154_0": "Dassanakāraṇāti iminā “disvā”ti ettha tvā-",
  "tika-abh05t:154_1": "saddo hetuatthoti dasseti yathā “sīhaṃ disvā bhayaṃ hotī”tiādīsu.",
  "tika-abh05t:154_2": "Dassane sati parikkhayo,",
  "tika-abh05t:154_3": "nāsatīti āha “dassanāyattaparikkhayattā”ti.",
  "tika-abh05t:154_4": "Purimakiriyāti āsavānaṃ khayakiriyāya purimakiriyā.",
  "tika-abh05t:154_5": "Samānakālattepi hi kāraṇakiriyā phalakiriyāya purimasiddhā viya voharīyati.",
  "tika-abh05t:154_6": "Tato nāmakāyato muccanato.",
  "tika-abh05t:154_7": "Yato hi yena muccitabbaṃ,",
  "tika-abh05t:154_8": "taṃ nissito hotīti vuttaṃ “nāmanissitako”ti.",
  "tika-abh05t:154_9": "Tassāti kāyadvayavimuttiyā ubhatobhāgavimuttabhāvassa.",
  "tika-abh05t:154_10": "Arūpaloke hi ṭhitārahantavasenāyamattho vutto.",
  "tika-abh05t:154_11": "Tenāha “sutte hī”tiādi.",
  "tika-abh05t:155_0": "Dvīhi bhāgehīti vikkhambhanasamucchedabhāgehi.",
  "tika-abh05t:155_1": "Dve vāreti kilesānaṃ vikkhambhanasamucchindanavasena dvikkhattuṃ.",
  "tika-abh05t:155_2": "Kilesehi vimuttoti idaṃ paṭhamatatiyavādānaṃ vasena vuttaṃ,",
  "tika-abh05t:155_3": "itaraṃ dutiyavādassa.",
  "tika-abh05t:155_4": "Arūpajjhānaṃ yadipi rūpasaññādīhi vimuttaṃ taṃsamatikkamādinā pattabbattā,",
  "tika-abh05t:155_5": "pavattinivārakehi pana kāmacchandādīhiyevassa vimutti sātisayāti dassento “nīvaraṇasaṅkhātanāmakāyato vimutta”nti āha.",
  "tika-abh05t:155_6": "Yañcāpi arūpajjhānaṃ rūpaloke vivekaṭṭhatāvasenapi rūpakāyato vimuttaṃ,",
  "tika-abh05t:155_7": "taṃ pana rūpapaṭibandhachandarāgavikkhambhaneneva hotīti vikkhambhanameva padhānanti vuttaṃ “rūpataṇhāvikkhambhanena rūpakāyato ca vimuttattā”ti.",
  "tika-abh05t:155_8": "Ekadesena ubhatobhāgavimuttaṃ nāma hoti samucchedavimuttiyā abhāvā.",
  "tika-abh05t:156_0": "25.",
  "tika-abh05t:156_1": "“Sattisayo”ti viya samudāye pavatto vohāro avayavepi dissatīti dassento āha “aṭṭhavimokkhekadesena…pe…",
  "tika-abh05t:156_2": "vuccatī”ti.",
  "tika-abh05t:157_0": "26.",
  "tika-abh05t:157_1": "Phuṭṭhānanti phassitānaṃ,",
  "tika-abh05t:157_2": "adhigatānanti attho.",
  "tika-abh05t:157_3": "Antoti antasadiso phassanāya parakālo.",
  "tika-abh05t:157_4": "Tadanantaro hi tappariyosāno viya hotīti.",
  "tika-abh05t:157_5": "Kālavisayo cāyaṃ anta- saddo,",
  "tika-abh05t:157_6": "na pana kālattho.",
  "tika-abh05t:157_7": "Tenāha “adhippāyo”ti.",
  "tika-abh05t:157_8": "Nāmakāyekadesatoti nīvaraṇasaṅkhātanāmakāyekadesato.",
  "tika-abh05t:157_9": "Ālocito pakāsito viya hoti vibandhavikkhambhanena ālocane pakāsane samatthassa ñāṇacakkhuno adhiṭṭhānasamuppādanato.",
  "tika-abh05t:157_10": "Na tu vimuttoti vimuttoti na vuccateva.",
  "tika-abh05t:158_0": "28.",
  "tika-abh05t:158_1": "Imaṃ pana nayanti “apica tesa”ntiādinā āgatavidhiṃ.",
  "tika-abh05t:158_2": "Yena visesenāti yena kāraṇavisesena.",
  "tika-abh05t:158_3": "Soti diṭṭhippattasaddhāvimuttānaṃ yathāvutto paññāya viseso.",
  "tika-abh05t:158_4": "Paṭikkhepo kato kāraṇassa avibhāvitattā.",
  "tika-abh05t:158_5": "Ubhatobhāgavimutto viya,",
  "tika-abh05t:158_6": "paññāvimutto viya vā sabbathā avimuttassa sāvasesavimuttiyampi diṭṭhippattassa viya paññāya sātisayāya abhāvato saddhāmattena vimuttabhāvo daṭṭhabbo.",
  "tika-abh05t:158_7": "Saddhāya adhimuttoti idaṃ āgamanavasena saddhāya adhikabhāvaṃ sandhāya vuttaṃ,",
  "tika-abh05t:158_8": "maggādhigamato panassa paccakkhameva ñāṇadassanaṃ.",
  "tika-abh05t:159_0": "31.",
  "tika-abh05t:159_1": "“Sototi ariyamaggassa nāma”nti nippariyāyena taṃsamaṅgī sotāpannoti adhippāyena codako “api-",
  "tika-abh05t:159_2": "saddo kasmā vutto”ti codanaṃ uṭṭhāpetvā “nanū”tiādinā attano adhippāyaṃ vivarati.",
  "tika-abh05t:159_3": "Itaro “nāpanna”ntiādinā pariharati.",
  "tika-abh05t:159_4": "Samannāgato eva nāma lokuttaradhammānaṃ akuppasabhāvattā.",
  "tika-abh05t:159_5": "Itarehīti dutiyamaggaṭṭhādīhi.",
  "tika-abh05t:159_6": "So evāti paṭhamaphalaṭṭho eva.",
  "tika-abh05t:159_7": "Idhāti imasmiṃ sattakkhattuparamaniddese.",
  "tika-abh05t:159_8": "Sotaṃ vā ariyamaggaṃ ādito panno adhigatoti sotāpannoti vuccamāne dutiyamaggaṭṭhādīnaṃ nattheva sotāpannabhāvāpatti.",
  "tika-abh05t:159_9": "Sutte pana sotaṃ ariyamaggaṃ ādito mariyādaṃ amuñcitvāva panno paṭipajjatīti katvā maggasamaṅgī “sotāpanno”ti vutto.",
  "tika-abh05t:159_10": "Pariyāyena itaropi tassa aparihānadhammattā sotāpannoti veditabbaṃ.",
  "tika-abh05t:159_11": "Pahīnāvasiṭṭhakilesapaccavekkhaṇāya samudayasaccaṃ viya dukkhasaccampi paccavekkhitaṃ hoti saccadvayapariyāpannattā",
  "tika-abh05t:159_12": "kilesānanti āha “catusaccapaccavekkhaṇādīna”nti. Ādi-",
  "tika-abh05t:159_13": "saddena phalapaccavekkhaṇauparimaggaphaladhamme ca saṅgaṇhāti.",
  "tika-abh05t:160_0": "32. Mahākulamevāti uḷārakulameva vuccati “kulīno kulaputto”tiādīsu viya.",
  "tika-abh05t:161_0": "33.",
  "tika-abh05t:161_1": "Sajjhānako aparihīnajjhāno kālakato brahmalokūpago hutvā vaṭṭajjhāsayo ce,",
  "tika-abh05t:161_2": "uparūpari nibbattitvā nibbāyatīti āha “anāgāmisabhāgo”ti.",
  "tika-abh05t:161_3": "Yato so jhānānāgāmīti vuccati.",
  "tika-abh05t:161_4": "Tenāha “anāvattidhammo”ti.",
  "tika-abh05t:162_0": "36.",
  "tika-abh05t:162_1": "Parayoge tvā-",
  "tika-abh05t:162_2": "saddo tadanto hutvā “parasaddayoge”ti vutto,",
  "tika-abh05t:162_3": "appatvāti vuttaṃ hotīti “appattaṃ hutvā”ti iminā vuccati.",
  "tika-abh05t:163_0": "37.",
  "tika-abh05t:163_1": "Tenāti “upahaccā”ti padena.",
  "tika-abh05t:163_2": "Nanu ca vemajjhātikkamo “atikkamitvā vemajjha”nti iminā pakāsito hotīti adhippāyo.",
  "tika-abh05t:164_0": "40.",
  "tika-abh05t:164_1": "Taṇhāvaṭṭasotā taṇhāvaṭṭabandhā.",
  "tika-abh05t:164_2": "Tassāti sotassa.",
  "tika-abh05t:164_3": "Sambandhe cetaṃ sāmivacanaṃ.",
  "tika-abh05t:164_4": "Uddhaṃsotassa uparibhavūpagatā ekaṃsikāti āha “yattha vā tattha vā gantvā”ti.",
  "tika-abh05t:164_5": "Tassāti uddhaṃsotassa.",
  "tika-abh05t:164_6": "Tatthāti avihesu.",
  "tika-abh05t:164_7": "Lahusālahusagatikāti lahukālahukāyugatikā,",
  "tika-abh05t:164_8": "lahukālahukañāṇagatikā vā.",
  "tika-abh05t:164_9": "Uppajjitvāva nibbāyanakādīhīti ādi-",
  "tika-abh05t:164_10": "saddena “ākāsaṃ laṅghitvā nibbāyatī”tiādinā vuttā tisso upamā saṅgaṇhāti.",
  "tika-abh05t:164_11": "Antarāupahaccaparinibbāyīhi adhimattatā,",
  "tika-abh05t:164_12": "uddhaṃsotato anadhimattatā ca asaṅkhārasasaṅkhāraparinibbāyīnaṃ na veditabbāti yojanā.",
  "tika-abh05t:164_13": "Te evāti antarāupahaccaparinibbāyiuddhaṃsotā eva.",
  "tika-abh05t:164_14": "Yadi evaṃ asaṅkhārasasaṅkhāraparinibbāyīnaṃ upamāvacanena tato mahantatarehi kasmā vuttanti codanaṃ sandhāyāha “tato mahanta…pe…",
  "tika-abh05t:164_15": "dassanattha”nti.",
  "tika-abh05t:165_0": "Tenāti “no cassa,",
  "tika-abh05t:165_1": "no ca me siyā”ti vacanena.",
  "tika-abh05t:165_2": "Tenāti vā yathāvuttena tassa atthavacanena.",
  "tika-abh05t:165_3": "Imassa dukkhassāti imassa sampati vattamānassa viññāṇādidukkhassa.",
  "tika-abh05t:165_4": "Udayadassanaṃ ñāṇaṃ.",
  "tika-abh05t:165_5": "Catūhipīti “no cassā”ti catūhi padehi.",
  "tika-abh05t:165_6": "Yaṃ atthīti yaṃ paramatthato vijjati.",
  "tika-abh05t:165_7": "Tenāha “bhūtanti sasabhāva”nti,",
  "tika-abh05t:165_8": "bhūtanti khandhapañcakanti attho.",
  "tika-abh05t:165_9": "Yathāha “bhūtamidanti,",
  "tika-abh05t:165_10": "bhikkhave,",
  "tika-abh05t:165_11": "samanupassathā”ti.",
  "tika-abh05t:165_12": "Vivaṭṭamānaso viviccamānahadayo taṇhādisotato nivattajjhāsayo.",
  "tika-abh05t:165_13": "Upekkhako hotīti cattabhariyo viya puriso bhayaṃ nandiñca pahāya udāsino hoti.",
  "tika-abh05t:166_0": "Avisiṭṭheti hīne.",
  "tika-abh05t:166_1": "Visiṭṭheti uttame.",
  "tika-abh05t:166_2": "“Bhave”ti vatvā “sambhave”ti vuccamānaṃ avuttavācakaṃ hotīti dassento “paccuppanno”tiādimāha.",
  "tika-abh05t:166_3": "Bhūtameva vuccatīti yaṃ bhūtanti vuccati,",
  "tika-abh05t:166_4": "tadeva bhavoti ca vuccati,",
  "tika-abh05t:166_5": "bhavati ahosīti vā.",
  "tika-abh05t:166_6": "Sambhavati etasmāti sambhavo.",
  "tika-abh05t:166_7": "Tadāhāro tassa bhavassa paccayo.",
  "tika-abh05t:166_8": "Anukkamena maggapaññāyāti vipassanānukkamena laddhāya ariyamaggapaññāya.",
  "tika-abh05t:166_9": "Tenāti sekkhena.",
  "tika-abh05t:167_0": "Ekakaniddesavaṇṇanā niṭṭhitā.",
  "tika-abh05t:168_0": "2. Dukaniddesavaṇṇanā",
  "tika-abh05t:169_0": "63.",
  "tika-abh05t:169_1": "Kassacīti kassacipi.",
  "tika-abh05t:169_2": "Kathañcīti kenaci pakārena,",
  "tika-abh05t:169_3": "vikkhambhanamattenāpīti vuttaṃ hoti.",
  "tika-abh05t:169_4": "Ajjhattaggahaṇassāti attānaṃ adhikicca uddissa pavattaggāhassa.",
  "tika-abh05t:170_0": "83.",
  "tika-abh05t:170_1": "Purimaggahitanti “karissati me”tiādinā cittena paṭhamaṃ gahitaṃ.",
  "tika-abh05t:170_2": "Taṃ katanti taṃ tādisaṃ upakāraṃ.",
  "tika-abh05t:170_3": "Puññaphalaṃ upajīvanto kataññupakkhe tiṭṭhatīti vuttaṃ “puññaphalaṃ anupajīvanto”ti.",
  "tika-abh05t:171_0": "90. Guṇapāripūriyā paripuṇṇo yāvadattho idha tittoti āha “niṭṭhitakiccatāya nirussukko”ti.",
  "tika-abh05t:172_0": "Dukaniddesavaṇṇanā niṭṭhitā.",
  "tika-abh05t:173_0": "3. Tikaniddesavaṇṇanā",
  "tika-abh05t:174_0": "91.",
  "tika-abh05t:174_1": "Sesasaṃvarabhedenāti kāyikavācasikavītikkamato sesena saṃvaravināsena.",
  "tika-abh05t:174_2": "So pana dvāravasena vuccamāno manodvāriko hotīti āha “manosaṃvarabhedenā”ti.",
  "tika-abh05t:174_3": "Idāni taṃ pakārabhedena dassento “satisaṃvarādibhedena vā”ti āha,",
  "tika-abh05t:174_4": "muṭṭhasaccādippavattiyāti attho.",
  "tika-abh05t:174_5": "Yaṃ kiñci sabhāvabhūtaṃ caritampi “sīla”nti vuccatīti akusalassapi sīlapariyāyo vutto.",
  "tika-abh05t:175_0": "94. Samānavisayānanti paṭhamaphalādiko samāno evarūpo visayo etesanti samānavisayā, tesaṃ.",
  "tika-abh05t:176_0": "107.",
  "tika-abh05t:176_1": "Tadattho tappayojano lokuttarasādhakoti attho.",
  "tika-abh05t:176_2": "Tassa paramatthasāsanassa.",
  "tika-abh05t:176_3": "Mūlekadesattāti mūlabhāvena ekadesattā.",
  "tika-abh05t:177_0": "118. Unnaḷo uggatatucchamāno.",
  "tika-abh05t:178_0": "123.",
  "tika-abh05t:178_1": "Sīlassa anuggaṇhanaṃ aparisuddhiyaṃ sodhanaṃ apāripūriyaṃ pūraṇañcāti āha “sodhetabbe ca vaḍḍhetabbe cā”ti.",
  "tika-abh05t:178_2": "Adhisīlaṃ nissāyāti adhisīlaṃ nissayaṃ katvā uppannapaññāya.",
  "tika-abh05t:179_0": "124.",
  "tika-abh05t:179_1": "Gūthasadisattameva dasseti,",
  "tika-abh05t:179_2": "na gūthakūpasadisattanti adhippāyo.",
  "tika-abh05t:179_3": "Gūthavaseneva hi kūpassapi jigucchanīyatāti.",
  "tika-abh05t:179_4": "Ayañca attho gūtharāsiyeva gūthakūpoti imasmiṃ pakkhe navattabbo siyā.",
  "tika-abh05t:180_0": "130.",
  "tika-abh05t:180_1": "Sarabhaṅgasatthārādayo rūpabhavādikāmādipariññaṃ katvā paññapento lokiyaṃ pariññaṃ sammadeva paññapentīti āha “yebhuyyena na sakkontī”ti.",
  "tika-abh05t:180_2": "Asamatthabhāvaṃ vā sandhāya no ca paññāpetuṃ sakkontīti vuttanti yojanā.",
  "tika-abh05t:181_0": "Tikaniddesavaṇṇanā niṭṭhitā.",
  "tika-abh05t:182_0": "4. Catukkaniddesavaṇṇanā",
  "tika-abh05t:183_0": "133.",
  "tika-abh05t:183_1": "Parenāti aññena,",
  "tika-abh05t:183_2": "āṇattenāti attho.",
  "tika-abh05t:183_3": "Āṇattiyā attanā cāti āṇāpakassa āṇattiyā,",
  "tika-abh05t:183_4": "attanā ca āṇattena kataṃ tañca tassa āṇāpakassa yaṃ vacīpayogena katanti yojanā.",
  "tika-abh05t:183_5": "Āṇattiyā pāpassāti āṇāpanavasena pasutapāpassa.",
  "tika-abh05t:184_0": "148. Desanāya karaṇabhūtāya. Dhammānanti desanāya yathābodhetabbānaṃ sīlādidhammānaṃ.",
  "tika-abh05t:185_0": "152.",
  "tika-abh05t:185_1": "Anantaranti ñāṇassa upaṭṭhitanti anantaraṃ vuttaṃ.",
  "tika-abh05t:185_2": "Kiṃ pana tanti āha “vacana”nti.",
  "tika-abh05t:185_3": "Lujjatīti idaṃ yena kāraṇena loka-",
  "tika-abh05t:185_4": "saddo tadatthe pavatto,",
  "tika-abh05t:185_5": "taṃ dassetīti āha “kāraṇayutta”nti.",
  "tika-abh05t:186_0": "156.",
  "tika-abh05t:186_1": "Sahitāsahitassāti kusalasaddayogena sāmivacanaṃ bhummattheti dassento āha “sahitāsahiteti attho”ti.",
  "tika-abh05t:186_2": "Sahitabhāsanena desakasampatti,",
  "tika-abh05t:186_3": "sahitāsahitakosallena sāvakasampatti veditabbā.",
  "tika-abh05t:186_4": "Parisasampattipi ñāṇasampannassa dhammakathikassa paṭibhānasampadāya kāraṇaṃ hotīti āha “sāvakasampattiyā bodhetuṃ samatthatāyā”ti.",
  "tika-abh05t:187_0": "157.",
  "tika-abh05t:187_1": "Kusaladhammehīti samathavipassanādhammehi.",
  "tika-abh05t:187_2": "Catuttho vutto,",
  "tika-abh05t:187_3": "yo neva saṅghaṃ nimanteti,",
  "tika-abh05t:187_4": "na dānaṃ deti.",
  "tika-abh05t:188_0": "166.",
  "tika-abh05t:188_1": "Yamidaṃ “kālenā”ti vuttanti “yo tattha avaṇṇo,",
  "tika-abh05t:188_2": "tampi bhaṇati kālena.",
  "tika-abh05t:188_3": "Yopi tattha vaṇṇo,",
  "tika-abh05t:188_4": "tampi bhaṇati kālenā”ti yaṃ idaṃ pāḷiyaṃ vuttaṃ,",
  "tika-abh05t:188_5": "tatra tasmiṃ vacane vākye yo puggalo “kālena bhaṇatī”ti vutto,",
  "tika-abh05t:188_6": "so kīdisoti vicāraṇāya tassa dassanatthaṃ “kālaññū hotī”tiādi pāḷiyaṃ vuttanti dassento saṅgahe āhāti yojanā.",
  "tika-abh05t:189_0": "168.",
  "tika-abh05t:189_1": "Pubbuppannapaccayavipattīti tasmiṃ attabhāve paṭhamuppannapaccayavipatti.",
  "tika-abh05t:189_2": "Tesaṃ vipatti pavattappaccayavipattīti yojanā.",
  "tika-abh05t:190_0": "173. Tesanti pahīnāvasiṭṭhakilesānaṃ. Vimuttidassanameva hoti vimuttiatthattā taṃdassanassa.",
  "tika-abh05t:191_0": "174. Tantāvutānaṃ vatthānanti niddhāraṇe sāmivacanaṃ.",
  "tika-abh05t:192_0": "178.",
  "tika-abh05t:192_1": "Nāmakāyoti nāmasamūho.",
  "tika-abh05t:192_2": "Idameva ca dvayanti sīlasaṃvarapūraṇaṃ,",
  "tika-abh05t:192_3": "sājīvāvītikkamanañcāti idameva dvayaṃ.",
  "tika-abh05t:192_4": "Tatoti sājīvāvītikkamanato.",
  "tika-abh05t:192_5": "Kathāya haliddarāgādisadisatāti yojanā.",
  "tika-abh05t:192_6": "Tenāha “na puggalassā”ti.",
  "tika-abh05t:193_0": "179. Iti-",
  "tika-abh05t:193_1": "saddenāti “dārumāsako”ti ettha vuttaiti- saddena.",
  "tika-abh05t:193_2": "Evaṃpakāreti imināpi salākādike saṅgaṇhāti.",
  "tika-abh05t:194_0": "181. Avisaṭasukhanti avikkhepasukhaṃ.",
  "tika-abh05t:195_0": "187. Khandhadhammesūti saṅkhatadhammesu. Tadalābhenāti maggaphalālābhena. Atthenāti sīlādiatthena.",
  "tika-abh05t:196_0": "Catukkaniddesavaṇṇanā niṭṭhitā.",
  "tika-abh05t:197_0": "5. Pañcakaniddesavaṇṇanā",
  "tika-abh05t:198_0": "191.",
  "tika-abh05t:198_1": "Yathā tesu paṭipajjitabbanti tesu pañcasu puggalesu yathārahaṃ upameyyopamādassanamukhena hitūpadesapaṭipattiyā yathā aññehi paṭipajjitabbanti attho.",
  "tika-abh05t:198_2": "Kiriyāvācī ārambha-",
  "tika-abh05t:198_3": "saddo adhippeto,",
  "tika-abh05t:198_4": "na “ārambhakattussa kasāvapucchā”tiādīsu viya dhammavācīti āha “ārambhakiriyāvācako saddo”ti.",
  "tika-abh05t:198_5": "“Nirujjhantī”ti vuttattā “maggakiccavasenā”ti vuttaṃ.",
  "tika-abh05t:199_0": "192. Gahaṇaṃ “evameta”nti sampaṭicchanaṃ.",
  "tika-abh05t:200_0": "199. Na evaṃ sambandho asamānajātikattā.",
  "tika-abh05t:201_0": "Pañcakaniddesavaṇṇanā niṭṭhitā.",
  "tika-abh05t:202_0": "6. Chakkaniddesavaṇṇanā",
  "tika-abh05t:203_0": "202.",
  "tika-abh05t:203_1": "Idaṃ saccābhisambodhādikaṃ saṅgahitaṃ hoti phalassa hetunā avinābhāvato.",
  "tika-abh05t:203_2": "Tenāha “sāma”ntiādi.",
  "tika-abh05t:203_3": "Anācariyakena attanā uppāditenāti idaṃ sabbaññutaññāṇe vijjamānaguṇakathanaṃ,",
  "tika-abh05t:203_4": "na tabbidhuradhammantaranivattanaṃ tathārūpassa aññassa abhāvato.",
  "tika-abh05t:203_5": "Tenassa sācariyakatā,",
  "tika-abh05t:203_6": "parato ca uppatti paṭikkhittāti imamatthamāha “tatthā”tiādinā.",
  "tika-abh05t:203_7": "Tattha sācariyakattaṃ parūpadesahetukatā,",
  "tika-abh05t:203_8": "parato uppatti upadesena vināpi sannissāya nibbattīti ayametesaṃ viseso.",
  "tika-abh05t:204_0": "Chakkaniddesavaṇṇanā niṭṭhitā.",
  "tika-abh05t:205_0": "7. Sattakaniddesavaṇṇanā",
  "tika-abh05t:206_0": "203.",
  "tika-abh05t:206_1": "Kusalesu dhammesūti ādhāre bhummaṃ,",
  "tika-abh05t:206_2": "na visayeti dassento “kusalesu dhammesu antogadhā”ti āha.",
  "tika-abh05t:206_3": "Idāni visayalakkhaṇaṃ etaṃ bhummanti dassento “bodhipakkhiyadhammesu vā”tiādimāha.",
  "tika-abh05t:206_4": "“Tadupakāratāyā”ti idaṃ kusalesu dhammesu sādhetabbesūti imamatthaṃ sandhāya vuttaṃ.",
  "tika-abh05t:206_5": "Ummujjanapaññāyāti ummujjāpanapaññāya,",
  "tika-abh05t:206_6": "ummujjanākārena vā pavattapaññāya.",
  "tika-abh05t:206_7": "Tenevāti ummujjanamattattā eva.",
  "tika-abh05t:206_8": "Yathā hi ñāṇuppādo saṃkilesapakkhato ummujjanaṃ,",
  "tika-abh05t:206_9": "evaṃ saddhuppādopīti āha “saddhāsaṅkhātameva ummujjana”nti.",
  "tika-abh05t:206_10": "Cittavāroti cittappabandhavāro.",
  "tika-abh05t:206_11": "Paccekaṃ ṭhānavipassanāpataraṇapatigādhappattiniṭṭhattā tesaṃ puggalānaṃ “aneke puggalā”ti vuttaṃ. Kasmā?",
  "tika-abh05t:206_12": "Tenattabhāvena arahattassa aggahaṇato.",
  "tika-abh05t:206_13": "Tatiyapuggalādibhāvanti ummujjitvā ṭhitapuggalādibhāvaṃ.",
  "tika-abh05t:207_0": "Sattakaniddesavaṇṇanā niṭṭhitā.",
  "tika-abh05t:208_0": "10. Dasakaniddesavaṇṇanā",
  "tika-abh05t:209_0": "209.",
  "tika-abh05t:209_1": "Sotāpannādayoti vuttavisesayuttā sotāpannasakadāgāmijhānānāgāmino. Asā…pe…",
  "tika-abh05t:209_2": "panāti ettha pana-",
  "tika-abh05t:209_3": "saddo visesatthadīpano.",
  "tika-abh05t:209_4": "Tena “ajjhattasaṃyojanānaṃ samucchinnattā”ti idaṃ visesaṃ dīpetīti veditabbaṃ.",
  "tika-abh05t:210_0": "Dasakaniddesavaṇṇanā niṭṭhitā.",
  "tika-abh05t:211_0": "Puggalapaññattipakaraṇa-anuṭīkā samattā.",
  "tika-abh05t:212_0": "Kathāvatthupakaraṇa-anuṭīkā",
  "tika-abh05t:213_0": "Ganthārambhavaṇṇanā",
  "tika-abh05t:214_0": "Samudāye ekadesā antogadhāti samudāyo tesaṃ adhiṭṭhānabhāvena vutto yathā “rukkhe sākhā”ti dasseti “kathāsamudāyassā”tiādinā.",
  "tika-abh05t:214_1": "Tattha kathānanti tisso kathā vādo jappo vitaṇḍāti.",
  "tika-abh05t:214_2": "Tesu yena pamāṇatakkehi pakkhapaṭipakkhānaṃ patiṭṭhāpanapaṭikkhepā honti, so vādo.",
  "tika-abh05t:214_3": "Ekādhikaraṇā hi aññamaññaviruddhā dhammā pakkhapaṭipakkhā yathā “hoti tathāgato paraṃ maraṇā,",
  "tika-abh05t:214_4": "na hoti tathāgato paraṃ maraṇā”ti.",
  "tika-abh05t:214_5": "Nānādhikaraṇā pana aññamaññaviruddhāpi pakkhapaṭipakkhā nāma na honti yathā “aniccaṃ rūpaṃ,",
  "tika-abh05t:214_6": "niccaṃ nibbāna”nti.",
  "tika-abh05t:214_7": "Yena chalajātiniggahaṭṭhānehi pakkhapaṭipakkhānaṃ patiṭṭhāpanaṃ paṭikkhepārambho, so jappo.",
  "tika-abh05t:214_8": "Ārambhamattamevettha,",
  "tika-abh05t:214_9": "na atthasiddhīti dassanatthaṃ ārambhaggahaṇaṃ.",
  "tika-abh05t:214_10": "Yāya pana chalajātiniggahaṭṭhānehi paṭipakkhapaṭikkhepāya vāyamanti,",
  "tika-abh05t:214_11": "sā vitaṇḍā.",
  "tika-abh05t:214_12": "Tattha atthavikappupapattiyā vacanavighāto chalaṃ yathā “navakambaloyaṃ puriso,",
  "tika-abh05t:214_13": "rājā no sakkhī”ti evamādi.",
  "tika-abh05t:214_14": "Dūsanabhāsā jātayo,",
  "tika-abh05t:214_15": "uttarapatirūpakāti attho.",
  "tika-abh05t:214_16": "Niggahaṭṭhānāni parato āvi bhavissanti.",
  "tika-abh05t:214_17": "Evaṃ vādajappavitaṇḍappabhedāsu tīsu kathāsu idha vādakathā “kathā”ti adhippetā.",
  "tika-abh05t:214_18": "Sā ca kho aviparītadhammatāya patiṭṭhāpanavasena,",
  "tika-abh05t:214_19": "na viggāhikakathābhāvenāti veditabbaṃ.",
  "tika-abh05t:214_20": "Mātikāṭhapanenevāti uddesadesanāya eva.",
  "tika-abh05t:214_21": "Ṭhapitassāti desitassa.",
  "tika-abh05t:214_22": "Desanā hi desetabbamatthaṃ vineyyasantānesu ṭhapanato nikkhipanato ṭhapanaṃ,",
  "tika-abh05t:214_23": "nikkhepoti ca vuccati.",
  "tika-abh05t:215_0": "Ganthārambhavaṇṇanā niṭṭhitā.",
  "tika-abh05t:216_0": "Nidānakathāvaṇṇanā",
  "tika-abh05t:217_0": "Parinibbānameva …pe… vuttaṃ.",
  "tika-abh05t:217_1": "Abhinnasabhāvampi hi atthaṃ tadaññadhammato visesāvabodhanatthaṃ aññaṃ viya katvā voharanti yathā “attano sabhāvaṃ dhārentīti dhammā”ti.",
  "tika-abh05t:217_2": "Sāti asaṅkhatā dhātu.",
  "tika-abh05t:217_3": "Karaṇabhāvena vuttā yathāvuttassa upasamassa sādhakatamabhāvaṃ sandhāya.",
  "tika-abh05t:217_4": "Dhammavādī…pe…",
  "tika-abh05t:217_5": "dubbalatā vuttā tathārūpāya paññāya bhāve tādisānaṃ pakkhabhāvābhāvato.",
  "tika-abh05t:217_6": "Laddhiyāti “atthi puggalo saccikaṭṭhaparamatthena,",
  "tika-abh05t:217_7": "parihāyati arahā arahattā”tiādiladdhiyā.",
  "tika-abh05t:217_8": "Suttantehīti devatāsaṃyuttādīhi.",
  "tika-abh05t:217_9": "Liṅgākappabhedaṃ parato sayameva vakkhati.",
  "tika-abh05t:218_0": "Bhinditvā mūlasaṅgahanti mūlasaṅgītiṃ vināsetvā,",
  "tika-abh05t:218_1": "bhedaṃ vā katvā yathā sā ṭhitā,",
  "tika-abh05t:218_2": "tato aññathā katvā.",
  "tika-abh05t:218_3": "Saṅgahitato vā aññatrāti mūlasaṅgītiyā saṅgahitato aññatra.",
  "tika-abh05t:218_4": "Tenāha “asaṅgahitaṃ sutta”nti.",
  "tika-abh05t:218_5": "Nītatthaṃ yathārutavasena viññeyyatthattā.",
  "tika-abh05t:218_6": "Neyyatthaṃ vipariṇāmadukkhatādivasena niddhāretabbatthattā.",
  "tika-abh05t:218_7": "Tīhi ṭhānehīti “sūrā satimanto idha brahmacariyavāso”ti evaṃ vuttehi tīhi kāraṇehi.",
  "tika-abh05t:218_8": "Aññaṃ sandhāya bhaṇitanti ekaṃ pabbajjāsaṅkhātaṃ brahmacariyavāsaṃ sandhāya bhaṇitaṃ.",
  "tika-abh05t:218_9": "Aññaṃ atthaṃ ṭhapayiṃsūti sabbassapi brahmacariyavāsassa vasena “natthi devesu brahmacariyavāso”tiādikaṃ aññaṃ atthaṃ ṭhapayiṃsu.",
  "tika-abh05t:218_10": "Suttañca aññaṃ sandhāya bhaṇitaṃ tato aññaṃ sandhāya bhaṇitaṃ katvā ṭhapayiṃsu,",
  "tika-abh05t:218_11": "tassa atthañca aññaṃ ṭhapayiṃsūti evamettha yojanā veditabbā.",
  "tika-abh05t:218_12": "Suññatādīti ādi-",
  "tika-abh05t:218_13": "saddena aniccatādiṃ saṅgaṇhāti.",
  "tika-abh05t:219_0": "Gambhīraṃ ekadesaṃ mahāpadesaparivārādiṃ.",
  "tika-abh05t:219_1": "Ekacce sakalaṃ abhidhammaṃ vissajjiṃsu chaḍḍayiṃsu seyyathāpi suttantikā.",
  "tika-abh05t:219_2": "Te hi taṃ na jinavacananti vadanti.",
  "tika-abh05t:219_3": "Kathāvatthussa savivādattetiādi heṭṭhā nidānaṭṭhakathāya āgatanayaṃ sandhāya vuttaṃ.",
  "tika-abh05t:219_4": "Keci pana puggalapaññattiyāpi savivādattaṃ maññanti.",
  "tika-abh05t:219_5": "“Tatiyasaṅgītito pubbe pavattamānānaṃ vasenā”ti idaṃ kasmā vuttaṃ,",
  "tika-abh05t:219_6": "nanu tatiyasaṅgītito pubbepi taṃ mātikārūpena pavattateva?",
  "tika-abh05t:219_7": "Niddesaṃ vā sandhāya tathā vuttanti veditabbaṃ.",
  "tika-abh05t:219_8": "Aññānīti aññākārāni abhidhammapakaraṇādīni akariṃsu,",
  "tika-abh05t:219_9": "pavattantānipi tāni aññathā katvā paṭhiṃsūti attho.",
  "tika-abh05t:219_10": "Mañjusirīti idaṃ kasmā vuttaṃ.",
  "tika-abh05t:219_11": "Na hi taṃ nāmaṃ piṭakattayaṃ anuvattantehi bhikkhūhi gayhati?",
  "tika-abh05t:219_12": "Itarehi gayhamānampi vā sāsanikapariññehi na sāsanāvacaraṃ gayhatīti katvā vuttaṃ.",
  "tika-abh05t:219_13": "Nikāyanāmanti mahāsaṅghikādinikāyanāmaṃ,",
  "tika-abh05t:219_14": "duttaguttādivagganāmañca.",
  "tika-abh05t:220_0": "Saṅkantikānaṃ bhedo suttavādīti saṅkantikānaṃ anantare eko nikāyabhedo suttavādī nāma bhijjittha.",
  "tika-abh05t:220_1": "Sahāti ekajjhaṃ katvā,",
  "tika-abh05t:220_2": "gaṇiyamānāti attho.",
  "tika-abh05t:221_0": "Uppanne vāde sandhāyāti tatiyasaṅgītikāle uppanne vāde sandhāya.",
  "tika-abh05t:221_1": "Uppajjanaketi tato paṭṭhāya yāva saddhammantaradhānā etthantare uppajjanake.",
  "tika-abh05t:221_2": "Suttasahassāharaṇañcettha paravādabhañjanatthañca sakavādapatiṭṭhāpanatthañca.",
  "tika-abh05t:221_3": "Suttekadesopi hi “sutta”nti vuccati samudāyavohārassa avayavesupi dissanato yathā “paṭo daḍḍho,",
  "tika-abh05t:221_4": "samuddo diṭṭho”ti ca.",
  "tika-abh05t:221_5": "Te panettha suttapadesā “atthi puggalo attahitāya paṭipanno”tiādinā āgatā veditabbā.",
  "tika-abh05t:222_0": "Nidānakathāvaṇṇanā niṭṭhitā.",
  "tika-abh05t:223_0": "Mahāvaggo",
  "tika-abh05t:224_0": "1. Puggalakathā",
  "tika-abh05t:225_0": "1. Suddhasaccikaṭṭho",
  "tika-abh05t:226_0": "1. Anulomapaccanīkavaṇṇanā",
  "tika-abh05t:227_0": "1.",
  "tika-abh05t:227_1": "Sambarādīhi pakappitavijjā,",
  "tika-abh05t:227_2": "tathābhisaṅkhatāni osadhāni ca “māyā”ti vuccanti,",
  "tika-abh05t:227_3": "idha pana māyāya āhitavisesā abhūtaññeyyākārā adhippetāti dassento “māyāya amaṇiādayo maṇiādiākārena dissamānā māyāti vuttā”ti āha.",
  "tika-abh05t:227_4": "Saccaññeva saccikaṃ,",
  "tika-abh05t:227_5": "so eva attho aviparītassa ñāṇassa visayabhāvaṭṭhenāti saccikaṭṭho.",
  "tika-abh05t:227_6": "Tenāha “bhūtaṭṭho”ti.",
  "tika-abh05t:227_7": "Aviparītabhāvato eva paramo padhāno atthoti paramattho,",
  "tika-abh05t:227_8": "ñāṇassa paccakkhabhūto dhammānaṃ aniddisitabbasabhāvo.",
  "tika-abh05t:227_9": "Tena vuttaṃ “uttamattho”ti.",
  "tika-abh05t:228_0": "Atthīti vacanasāmaññenāti “atthi puggalo attahitāya paṭipanno”tiādīsu “atthī”ti pavattavacanasāmaññena.",
  "tika-abh05t:228_1": "Atthavikappupapattiyā vacanavighāto chalanti vadanti.",
  "tika-abh05t:228_2": "Patiṭṭhaṃ pacchindantoti hetuṃ dūsento,",
  "tika-abh05t:228_3": "ahetuṃ karontoti attho.",
  "tika-abh05t:228_4": "Hetu hi paṭiññāya patiṭṭhāpanato patiṭṭhā,",
  "tika-abh05t:228_5": "taṃ pana hetuṃ atthamattato dassento “yadi saccikaṭṭhenā”tiādimāha.",
  "tika-abh05t:228_6": "Payogato pana dūsanena saddhiṃ parato āvi bhavissati.",
  "tika-abh05t:228_7": "Okāsaṃ adadamānoti yathānurūpaṃ yuttiṃ vattuṃ avasaraṃ adento.",
  "tika-abh05t:228_8": "Atha vā patiṭṭhaṃ pacchindanto,",
  "tika-abh05t:228_9": "paṭiññaṃ eva parivattentoti attho.",
  "tika-abh05t:228_10": "Upalabbhati puggaloti hi sakavādiṃ uddissa paravādino paṭiññāva na yuttā appasiddhattā visesitabbassa.",
  "tika-abh05t:228_11": "Tenevāha “anupalabbhaneyyato na tava vādo tiṭṭhatīti nivattento”ti.",
  "tika-abh05t:228_12": "Rūpañca upalabbhati…pe…",
  "tika-abh05t:228_13": "dassetīti etena paravādinā adhippetahetuno viparītatthasādhakattaṃ dasseti.",
  "tika-abh05t:229_0": "Upalabbhamānaṃ nāma hotīti ākārato taṃākāravantānaṃ anaññattāti adhippāyo.",
  "tika-abh05t:229_1": "Aññathāti ākāra,",
  "tika-abh05t:229_2": "ākāravantānaṃ bhede.",
  "tika-abh05t:229_3": "Etissāti “tato so puggalo upalabbhati saccikaṭṭhaparamaṭṭhenā”ti evaṃ vuttāya dutiyapucchāya.",
  "tika-abh05t:229_4": "Esa visesoti yo yathāvutto dvinnaṃ pucchānaṃ visayassa sabhāvākārabhedo,",
  "tika-abh05t:229_5": "esa dvinnaṃ pucchānaṃ viseso.",
  "tika-abh05t:229_6": "Sabhāvadhammānaṃ sāmaññalakkhaṇena abhinnānampi salakkhaṇato bhedoyevāti aññadhammassa aññenākārena na kadācipi upalabbho bhaveyya.",
  "tika-abh05t:229_7": "Yadi siyā,",
  "tika-abh05t:229_8": "aññattameva na siyāti ruppanādisapaccayādiākārena anupalabbhamānopi puggalo attano bhūtasabhāvaṭṭhena",
  "tika-abh05t:229_9": "upalabbhatevāti vadantaṃ paravādinaṃ pati “yo saccikaṭṭho”tiādi codanā anokāsāti dassento āha “yathā pana…pe…",
  "tika-abh05t:229_10": "niggaho ca na kātabbo”ti.",
  "tika-abh05t:229_11": "Tattha niggahoti “ājānāhi niggaha”nti evaṃ vuttaniggaho,",
  "tika-abh05t:229_12": "parājayāropanena paravādino niggaṇhananti attho.",
  "tika-abh05t:230_0": "Svāyaṃ pana yasmā tassa vādāparādhahetuko,",
  "tika-abh05t:230_1": "tasmā taṃ dassetuṃ aṭṭhakathāyaṃ dosāparādhapariyāyehi vibhāvito.",
  "tika-abh05t:230_2": "Avajānanañhettha niggahaṭṭhānaṃ.",
  "tika-abh05t:230_3": "Tathā hi paṭiññāhāni,",
  "tika-abh05t:230_4": "paṭiññāntaraṃ,",
  "tika-abh05t:230_5": "paṭiññāvirodho,",
  "tika-abh05t:230_6": "paṭiññāsaññāso,",
  "tika-abh05t:230_7": "hetvantaraṃ,",
  "tika-abh05t:230_8": "atthantaraṃ,",
  "tika-abh05t:230_9": "niratthakaṃ,",
  "tika-abh05t:230_10": "aviññātatthaṃ,",
  "tika-abh05t:230_11": "asambandhatthaṃ,",
  "tika-abh05t:230_12": "appattakālaṃ, ūnaṃ, adhikaṃ,",
  "tika-abh05t:230_13": "punaruttaṃ,",
  "tika-abh05t:230_14": "ananubhāsanaṃ,",
  "tika-abh05t:230_15": "aviññātaṃ,",
  "tika-abh05t:230_16": "appaṭibhā, vikkhepo,",
  "tika-abh05t:230_17": "matānuññā,",
  "tika-abh05t:230_18": "anuyuñjitabbassa upekkhanaṃ,",
  "tika-abh05t:230_19": "ananuyuñjitabbassa anuyogo,",
  "tika-abh05t:230_20": "apasiddhantaraṃ,",
  "tika-abh05t:230_21": "hetvābhāsā cāti dvāvīsati niggahaṭṭhānāni ñāyavādino vadanti.",
  "tika-abh05t:231_0": "Tattha visadisūdāharaṇadhammānujānanaṃ paṭhamudāharaṇe paṭiññāhāni.",
  "tika-abh05t:231_1": "Paṭiññātatthapaṭisedhe tadaññatthaniddeso paṭiññāntaraṃ.",
  "tika-abh05t:231_2": "Paṭiññāviruddhahetukittanaṃ paṭiññāvirodho.",
  "tika-abh05t:231_3": "Paṭiññātatthāpanayanaṃ paṭiññāsaññāso.",
  "tika-abh05t:231_4": "Avisesavutte hetumhi paṭisiddhe visesahetukathanaṃ hetvantaraṃ.",
  "tika-abh05t:231_5": "Adhikatatthānupayogiatthakathanaṃ atthantaraṃ.",
  "tika-abh05t:231_6": "Mātikāpāṭho viya atthahīnaṃ niratthakaṃ.",
  "tika-abh05t:231_7": "Tikkhattuṃ vuttampi sakkhipaṭivādīhi aviditaṃ aviññātatthaṃ.",
  "tika-abh05t:231_8": "Pubbāparavasena sambandharahitaṃ asambandhatthaṃ.",
  "tika-abh05t:231_9": "Avayavavipallāsavacanaṃ appattakālaṃ.",
  "tika-abh05t:231_10": "Avayavavikalaṃ ūnaṃ.",
  "tika-abh05t:231_11": "Adhikahetūdāharaṇaṃ adhikaṃ.",
  "tika-abh05t:231_12": "Ṭhapetvā anuvādaṃ saddatthānaṃ punappunaṃ vacanaṃ atthāpannavacanañca punaruttaṃ.",
  "tika-abh05t:231_13": "Parisāya viditassa tīhi vuttassa apaccudāhāro ananubhāsanaṃ.",
  "tika-abh05t:231_14": "Yaṃ vādinā vuttaṃ parisāya viññātaṃ paṭivādinā duviññātaṃ,",
  "tika-abh05t:231_15": "taṃ aviññātaṃ.",
  "tika-abh05t:231_16": "Taṃvādinā vattabbe vutte paravādino paṭivacanassa anupaṭṭhānaṃ appaṭibhā.",
  "tika-abh05t:231_17": "Kiccantarappasaṅgena kathāvicchindanaṃ vikkhepo.",
  "tika-abh05t:231_18": "Attano dosānujānanena parapakkhassa dosappasañjanaṃ paramatānujānanaṃ matānuññā.",
  "tika-abh05t:231_19": "Niggahappattassa niggaṇhanaṃ anuyuñjitabbassa upekkhanaṃ.",
  "tika-abh05t:231_20": "Sampattaniggahassa aniggahaṭṭhāne ca niggaṇhanaṃ anuyuñjitabbassa anuyogo.",
  "tika-abh05t:231_21": "Ekaṃ siddhantamanujānitvā aniyamato tadaññasiddhantakathāppasañjanaṃ apasiddhantaraṃ.",
  "tika-abh05t:231_22": "Asiddhā anekantikā viruddhā ca hetvābhāsā,",
  "tika-abh05t:231_23": "hetupatirūpakāti attho.",
  "tika-abh05t:231_24": "Tesañca kathanaṃ niggahaṭṭhānanti.",
  "tika-abh05t:232_0": "Imesu dvāvīsatiyā niggahaṭṭhānesu idaṃ paṭiññāya apanayanato sayameva paccakkhānato paṭiññāsaññāso nāma niggahaṭṭhānaṃ.",
  "tika-abh05t:232_1": "Tenevāha “avajānaneneva niggahaṃ dassetī”ti.",
  "tika-abh05t:232_2": "Asiddhattāti etena paccakkhato anumānato ca puggalassa anupalabbhamāha.",
  "tika-abh05t:232_3": "Na hi so paccakkhato upalabbhati.",
  "tika-abh05t:232_4": "Yadi upalabbheyya,",
  "tika-abh05t:232_5": "vivādo eva na siyā,",
  "tika-abh05t:232_6": "anumānampi tādisaṃ natthi,",
  "tika-abh05t:232_7": "yena puggalaṃ anumineyyuṃ.",
  "tika-abh05t:232_8": "Tathā hi taṃ sāsaniko puggalavādī vadeyya “puggalo upalabbhati,",
  "tika-abh05t:232_9": "atthi puggalo”ti bhagavatā vuttattā rūpavedanādi viya.",
  "tika-abh05t:232_10": "Yañhi bhagavatā “atthī”ti yadi vuttaṃ,",
  "tika-abh05t:232_11": "taṃ paramatthato atthi yathā taṃ rūpaṃ vedanā saññā saṅkhārā viññāṇaṃ.",
  "tika-abh05t:232_12": "Yaṃ pana paramatthato natthi,",
  "tika-abh05t:232_13": "na taṃ bhagavatā “atthī”ti vuttaṃ yathā taṃ pakativādiādīnaṃ pakatiādīti,",
  "tika-abh05t:232_14": "taṃ micchā.",
  "tika-abh05t:232_15": "Ettha hi yadi vohārato puggalassa atthibhāvo adhippeto,",
  "tika-abh05t:232_16": "siddhaṃ sādhanaṃ,",
  "tika-abh05t:232_17": "atha paramatthato,",
  "tika-abh05t:232_18": "asiddho hetu tathā avuttattā.",
  "tika-abh05t:232_19": "Viruddho ca tassa aniccasaṅkhatapaṭiccasamuppannādibhāvāsādhanato rūpavedanādīsu tathā diṭṭhattātiādinā tassa ahetukabhāvasseva pākaṭabhāvato.",
  "tika-abh05t:233_0": "Yaṃ pana bāhirakā puthu aññatitthiyā vadanti.",
  "tika-abh05t:233_1": "Attheva ca paramatthato attā ñāṇābhidhānassa pavattiyā nimittabhāvato rūpādi viya.",
  "tika-abh05t:233_2": "Atha vā attātirittapadatthantaro rūpakkhandho khandhasabhāvattā yathā taṃ itarakkhandhā.",
  "tika-abh05t:233_3": "Yañhettha padatthantaraṃ,",
  "tika-abh05t:233_4": "so puggaloti adhippāyo.",
  "tika-abh05t:234_0": "Ettha ca purimassa hetuno paññattiyā anekantikatā asiddhatā ca.",
  "tika-abh05t:234_1": "Na hi asato sakavādinaṃ pati paramatthato ñāṇābhidhānappavattiyā nimittabhāvo sijjhati.",
  "tika-abh05t:234_2": "Vohārato ce,",
  "tika-abh05t:234_3": "tadasiddhasādhanatā rūpādisabhāvavinimuttarūpopi puggalo na hotīti evamādiviruddhatthatā.",
  "tika-abh05t:234_4": "Pacchimassa pana hetuno sādhetabbatthasāmaññapariggahe siddhasādhanatā,",
  "tika-abh05t:234_5": "rūpakkhandhato padatthantarato paramatthantarabhūtavedanādisambhavassa icchitattā ca.",
  "tika-abh05t:234_6": "Tabbisesapariggahe ca sakavādinaṃ pati udāharaṇābhāvo paraparikappitajīvapadatthavirahato.",
  "tika-abh05t:234_7": "Itarakkhandhānaṃ vedanādivinimuttaubhayasiddhajīvapadatthasahitopi rūpakkhandho na hoti itarakkhandhā viyāti viruddhatthatā ca.",
  "tika-abh05t:235_0": "Yaṃ pana kāṇādā “sukhādīnaṃ nissayabhāvato”ti anumānaṃ vadanti,",
  "tika-abh05t:235_1": "te idaṃ vattabbā –",
  "tika-abh05t:235_2": "kiṃ sukhādīnaṃ attani paṭibaddhaṃ yato sukhādinissayatāya attā anumīyati.",
  "tika-abh05t:235_3": "Yadi uppādo,",
  "tika-abh05t:235_4": "evaṃ sante sabbepi sukhādayo ekato eva bhaveyyuṃ kāraṇassa sannihitabhāvato aññanirapekkhato ca.",
  "tika-abh05t:235_5": "Atha aññampi kiñci indriyādikāraṇantaramapekkhitabbaṃ,",
  "tika-abh05t:235_6": "tadeva hotu kāraṇaṃ,",
  "tika-abh05t:235_7": "kimaññena adiṭṭhasāmatthiyena parikappitena payojanaṃ.",
  "tika-abh05t:235_8": "Atha pana tesaṃ attādhīnā vuttīti vadeyyuṃ,",
  "tika-abh05t:235_9": "evampi na sijjhati udāharaṇābhāvato.",
  "tika-abh05t:235_10": "Na hi rūpādivinimutto tādiso koci sabhāvadhammo sukhādisannissayabhūto atthi,",
  "tika-abh05t:235_11": "yato attano attatthasiddhiyā udāharaṇaṃ apadiseyyuṃ.",
  "tika-abh05t:235_12": "Iminā nayena asamāsapadābhidheyyattātiādīnampi ayuttattā nivāretabbā.",
  "tika-abh05t:235_13": "Tathā “aññassa saccikaṭṭhassa asiddhattā”ti iminā ca pakatiaṇuādīnampi bāhiraparikappitānaṃ asiddhatā vuttāvāti veditabbā.",
  "tika-abh05t:235_14": "Kathaṃ pana tesaṃ asiddhīti?",
  "tika-abh05t:235_15": "Pamāṇena anupalabbhanato.",
  "tika-abh05t:235_16": "Na hi paccakkhato pakati siddhā kapilassapi isino tassa apaccakkhabhāvassa kāpilehi anuññāyamānattā.",
  "tika-abh05t:236_0": "Yaṃ pana “atthi padhānaṃ bhedānaṃ anvayadassanato sakalakalāpamattaṃ viyā”ti te anumānaṃ vadanti.",
  "tika-abh05t:236_1": "Iminā hi bhedānaṃ satvādīnaṃ vijjamānapadhānatā paṭiññātā.",
  "tika-abh05t:236_2": "Ettha ca vuccate –",
  "tika-abh05t:236_3": "sakalādīnaṃ padhānaṃ tabbibhāgehi kiṃ aññattaṃ,",
  "tika-abh05t:236_4": "udāhu anaññanti,",
  "tika-abh05t:236_5": "kiñcettha yadi aññattaṃ,",
  "tika-abh05t:236_6": "sabbo loko padhānamayoti samayavirodho siyā,",
  "tika-abh05t:236_7": "saṇṭhānabhedena aññattha paṭijānanato na dosoti ce? Taṃ na,",
  "tika-abh05t:236_8": "valayakaṭakādisaṇṭhānabhedepi kanakābhedadassanato.",
  "tika-abh05t:236_9": "Na hi saṇṭhānaṃ vatthubhedanimittaṃ tassa anupādānattā.",
  "tika-abh05t:236_10": "Yaṃ yassa bhedanimittaṃ,",
  "tika-abh05t:236_11": "na taṃ tassa anupādānaṃ yathā suvaṇṇamattikādighaṭādīnaṃ suvaṇṇaghaṭo mattikāghaṭo koseyyapaṭo kappāsapaṭoti ca sādhetabbadhammarahitañca udāharaṇaṃ.",
  "tika-abh05t:236_12": "Na hi padhānekakāraṇapubbakattaṃ sakalādīnaṃ pakativādino siddhaṃ,",
  "tika-abh05t:236_13": "nāpi kāpilānaṃ kathañci aññattānujānanato.",
  "tika-abh05t:236_14": "Anaññatte pana udāharaṇābhāvo.",
  "tika-abh05t:236_15": "Na hi tadeva sādhetabbaṃ tadeva ca udāharaṇaṃ yuttaṃ,",
  "tika-abh05t:236_16": "anvayadassanampi asiddhaṃ.",
  "tika-abh05t:236_17": "Na hi tadeva tena anvitaṃ yujjati.",
  "tika-abh05t:236_18": "Padhānena anvayadassanampi asiddhaṃ paravādinoti guṇassa padhānassa ananujānanato.",
  "tika-abh05t:236_19": "Atha yaṃ kiñci kāraṇaṃ padhānaṃ “padhīyati ettha phala”nti,",
  "tika-abh05t:236_20": "evampi asiddhameva kāraṇe phalassa atthibhāvānanujānanato,",
  "tika-abh05t:236_21": "hetuno ca asiddhanissayatāparābhimatabhedānanujānanato.",
  "tika-abh05t:236_22": "Atha visesena kāraṇāyattavuttitā phalassa sādhīyati,",
  "tika-abh05t:236_23": "na kiñci viruddhaṃ dhammānaṃ yathāsakaṃ paccayena paṭiccasamuppattiyā icchitattāti.",
  "tika-abh05t:237_0": "Apica pakativādino “satvarajatamasaṅkhātānaṃ tiṇṇaṃ guṇānaṃ samabhāvo pakati,",
  "tika-abh05t:237_1": "sā ca niccā satvādivisamasabhāvato aniccato mahatādivikārato anaññā”ti paṭijānanti.",
  "tika-abh05t:237_2": "Sā tesaṃ vuttappakārā pakati na sijjhati tato viruddhasabhāvato vikārato anaññattā.",
  "tika-abh05t:237_3": "Na hi assassa visāṇaṃ dīghaṃ,",
  "tika-abh05t:237_4": "tañca rassato govisāṇato anaññanti vuccamānaṃ sijjhati.",
  "tika-abh05t:237_5": "Kiñca bhiyyo?",
  "tika-abh05t:237_6": "Tiṇṇaṃ ekabhāvābhāvato.",
  "tika-abh05t:237_7": "Satvādiguṇattayato hi pakatiyā anaññattaṃ icchantānaṃ tesaṃ satvādīnampi pakatiyā anaññattaṃ āpajjati,",
  "tika-abh05t:237_8": "na ca yuttaṃ tiṇṇaṃ ekabhāvoti.",
  "tika-abh05t:237_9": "Evampi pakati na sijjhati. Kathaṃ?",
  "tika-abh05t:237_10": "Anekadosāpattito.",
  "tika-abh05t:237_11": "Yadi hi byattasabhāvato vikārato abyattasabhāvā pakati anaññā,",
  "tika-abh05t:237_12": "evaṃ sante hetumantatā aniccatā abyāpitā sakiriyatā anekatā nissitatā liṅgatā sāvayavatā paratantratāti evamādayo aneke dosā pakatiyā āpajjanti,",
  "tika-abh05t:237_13": "na jātivikārato anaññā paṭijānitabbā.",
  "tika-abh05t:237_14": "Tathā ca sati samayavirodhoti kappanāmattaṃ pakatīti asiddhā sāti niṭṭhamettha gantabbaṃ.",
  "tika-abh05t:238_0": "Pakatiyā ca asiddhāya taṃnimittakabhāvena vuccamānā mahatādayopi asiddhā eva.",
  "tika-abh05t:238_1": "Yathā ca pakati mahatādayo ca,",
  "tika-abh05t:238_2": "evaṃ issarapajāpatipurisakālasabhāvaniyatiyadicchādayopi.",
  "tika-abh05t:238_3": "Etesu hi issaro tāva na sijjhati upakārassa adassanato.",
  "tika-abh05t:238_4": "Sattānañhi jātiyaṃ mātāpitūnaṃ bījakhettabhāvena kammassa hīnatādivibhāgakaraṇena,",
  "tika-abh05t:238_5": "tato parañca utuāhārānaṃ brūhanupatthambhanena,",
  "tika-abh05t:238_6": "indriyānaṃ dassanādikiccasādhanena upakāro dissati, na,",
  "tika-abh05t:238_7": "evamissarassa.",
  "tika-abh05t:238_8": "Hīnatādivibhāgakaraṇamissarassāti ce? Taṃ na,",
  "tika-abh05t:238_9": "asiddhattā.",
  "tika-abh05t:238_10": "Yathāvutto upakāraviseso issaranimmito,",
  "tika-abh05t:238_11": "na kammunāti sādhanīyametaṃ.",
  "tika-abh05t:238_12": "Itaratrāpi samānametanti ce? Na,",
  "tika-abh05t:238_13": "kammato phalaniyamasiddhattā.",
  "tika-abh05t:238_14": "Sati hi katūpacite kammasmiṃ tattha yaṃ akusalaṃ,",
  "tika-abh05t:238_15": "tato hīnatā,",
  "tika-abh05t:238_16": "yaṃ kusalaṃ,",
  "tika-abh05t:238_17": "tato paṇītatāti siddhametaṃ.",
  "tika-abh05t:238_18": "Issaravādināpi hi na sakkā kammaṃ paṭikkhipituṃ.",
  "tika-abh05t:239_0": "Apicetassa lokavicittassa issaranimmānabhāve bahū dosā sambhavanti. Kathaṃ?",
  "tika-abh05t:239_1": "Yadi sabbamidaṃ lokavicittaṃ issaranimmitaṃ,",
  "tika-abh05t:239_2": "saheva vacanena pavattitabbaṃ,",
  "tika-abh05t:239_3": "na kamena.",
  "tika-abh05t:239_4": "Na hi sannihitakāraṇānaṃ phalānaṃ kamena uppatti yuttā,",
  "tika-abh05t:239_5": "kāraṇantarāpekkhāya issarassa sāmatthiyahāni.",
  "tika-abh05t:239_6": "Cakkhādīnaṃ cakkhuviññāṇādīsu kāraṇabhāvo na yutto.",
  "tika-abh05t:239_7": "Karotīti hi kāraṇanti.",
  "tika-abh05t:239_8": "Issaro eva ca kārakoti sabbakāraṇānaṃ kāraṇabhāvahāni.",
  "tika-abh05t:239_9": "Yehi puthuvisesehi issaro pasīdeyya,",
  "tika-abh05t:239_10": "tesañca sayaṃkāratā āpajjati,",
  "tika-abh05t:239_11": "tathā sabbesaṃ hetukānaṃ kāraṇabhāvo.",
  "tika-abh05t:239_12": "Yañjetaṃ nimmānaṃ,",
  "tika-abh05t:239_13": "tañcassa attadatthaṃ vā siyā,",
  "tika-abh05t:239_14": "paratthaṃ vā siyā.",
  "tika-abh05t:239_15": "Attadatthatāyaṃ attano issarabhāvahāni akatakiccatāya isitāvasitābhāvato.",
  "tika-abh05t:239_16": "Tena vā nimmitena yaṃ attano kātabbaṃ,",
  "tika-abh05t:239_17": "taṃ kasmā sayameva na karoti.",
  "tika-abh05t:239_18": "Paratthatāyaṃ pana paro nāmettha loko evāti kimatthiyaṃ tassa nirayādirogādivisādinimmānaṃ.",
  "tika-abh05t:239_19": "Yā cassa issaratā,",
  "tika-abh05t:239_20": "sā sayaṃkatā vā siyā paraṃkatā vā ahetukā vā.",
  "tika-abh05t:239_21": "Tattha sayaṃkatā ce,",
  "tika-abh05t:239_22": "tato pubbe anissarabhāvāpatti.",
  "tika-abh05t:239_23": "Paraṃkatā ce,",
  "tika-abh05t:239_24": "pacchāpi anissarabhāvāpatti sauttaratā ca siyā.",
  "tika-abh05t:239_25": "Ahetukā ce,",
  "tika-abh05t:239_26": "na kassaci anissaratāti evamissarassapi asiddhi veditabbā.",
  "tika-abh05t:240_0": "Yathā ca issaro,",
  "tika-abh05t:240_1": "evaṃ pajāpati puriso ca.",
  "tika-abh05t:240_2": "Nāmamattameva hettha viseso.",
  "tika-abh05t:240_3": "Tehi vādīhi pakappitaṃ yadidaṃ “pajāpati puriso”ti.",
  "tika-abh05t:240_4": "Taṃnimittakaṃ pana lokappavattiṃ icchantānaṃ pajāpativāde purisavāde ca issaravāde viya dosā asiddhi ca vidhātabbā.",
  "tika-abh05t:240_5": "Yathā cete issarādayo,",
  "tika-abh05t:240_6": "evaṃ kālopi asiddho lakkhaṇābhāvato.",
  "tika-abh05t:240_7": "Paramatthato hi vijjamānānaṃ dhammānaṃ sabhāvasaṅkhātaṃ lakkhaṇaṃ upalabbhati.",
  "tika-abh05t:240_8": "Yathā pathaviyā kathinatā,",
  "tika-abh05t:240_9": "na evaṃ kālassa,",
  "tika-abh05t:240_10": "tasmā natthi paramatthato kāloti.",
  "tika-abh05t:240_11": "Kālavādī panāha “vattanālakkhaṇo kālo”ti.",
  "tika-abh05t:240_12": "So vattabbo “kā panāyaṃ vattanā”ti.",
  "tika-abh05t:240_13": "So āha “samayamuhuttādīnaṃ pavattī”ti. Tampi na,",
  "tika-abh05t:240_14": "rūpādīhi atthantarabhāvena aniddhāritattā.",
  "tika-abh05t:240_15": "Paramatthato hi aniddhāritasabhāvassa vattanālakkhaṇatāyaṃ sasavisāṇādīnampi taṃlakkhaṇatā āpajjeyya.",
  "tika-abh05t:241_0": "Yaṃ pana vadanti kāṇādā “aparasmiṃ aparaṃ yugapadi ciraṃ khippamiti kālaliṅgānīti liṅgasabbhāvato atthi kālo”ti,",
  "tika-abh05t:241_1": "taṃ ayuttaṃ liṅgino anupalabbhamānattā.",
  "tika-abh05t:241_2": "Siddhasambandhesu hi liṅgesu liṅgamattaggahaṇena liṅgini avabodho bhaveyya.",
  "tika-abh05t:241_3": "Na ca kenaci aviparītacetasā tena liṅgena saha kadāci kālasaṅkhāto liṅgī gahitapubboti.",
  "tika-abh05t:241_4": "Ato na yuttaṃ “liṅgasabbhāvato atthi kālo”ti.",
  "tika-abh05t:241_5": "“Aparasmiṃ apara”ntiādikassa visesassa nimittabhāvato yuttanti ce? Na,",
  "tika-abh05t:241_6": "paṭhamajātatādinimittakattā tassa.",
  "tika-abh05t:241_7": "Na ca paṭhamajātatādi nāma koci dhammo atthi aññatra samaññāmattatoti nattheva paramatthato kālo.",
  "tika-abh05t:241_8": "Kiñca bhiyyo,",
  "tika-abh05t:241_9": "bahūnaṃ ekabhāvāpattito.",
  "tika-abh05t:241_10": "Atītādivibhāgena hi lokasamaññāvasena bahū kālabhedā.",
  "tika-abh05t:241_11": "Tvañcetaṃ ekaṃ vadasīti bahūnaṃ ekabhāvābhāvato nattheva paramatthato kālo.",
  "tika-abh05t:241_12": "Tathā ekassa anekabhāvāpattito.",
  "tika-abh05t:241_13": "Yo hi ayaṃ ajja vattamānakālo,",
  "tika-abh05t:241_14": "so hiyyo anāgato ahosi,",
  "tika-abh05t:241_15": "sve atīto bhavissati.",
  "tika-abh05t:241_16": "Hiyyo ca vattamāno ajja atīto ahosi,",
  "tika-abh05t:241_17": "tathā sve vattamānopi aparajja.",
  "tika-abh05t:241_18": "Na cekasabhāvassa anekasabhāvatā yuttāti asiddho paramatthato kālo.",
  "tika-abh05t:241_19": "Dhammappavattiṃ pana upādāya kappanāmattasiddhāya lokasamaññāya atītādivibhāgato voharīyatīti vohāramattakoti daṭṭhabbo.",
  "tika-abh05t:242_0": "Sabhāvaniyatiyadicchādayopi asiddhā.",
  "tika-abh05t:242_1": "Kiṃ kāraṇā?",
  "tika-abh05t:242_2": "Lakkhaṇābhāvā.",
  "tika-abh05t:242_3": "Na hi sabhāvato niyatiyadicchā sambhavati.",
  "tika-abh05t:242_4": "Aññathā evaṃvidho koci bhāvo atthi ce,",
  "tika-abh05t:242_5": "tesaṃ sabhāvasaṅkhātena lakkhaṇena bhavitabbaṃ,",
  "tika-abh05t:242_6": "patiṭṭhāpakahetunā ca na catthi.",
  "tika-abh05t:242_7": "Kevalaṃ panete vādā vimaddiyamānā ahetuvāde eva tiṭṭhanti,",
  "tika-abh05t:242_8": "na cāhetukaṃ lokavicittaṃ visesābhāvappasaṅgato.",
  "tika-abh05t:242_9": "Ahetukabhāve hi pavattiyā yvāyaṃ narasuranirayatiracchānādīsu indriyādīnaṃ viseso,",
  "tika-abh05t:242_10": "tassa abhāvo āpajjati,",
  "tika-abh05t:242_11": "na cāyaṃ paṇḍitehi icchito. Kiñca?",
  "tika-abh05t:242_12": "Diṭṭhabhāvato.",
  "tika-abh05t:242_13": "Diṭṭhā hi cakkhādito cakkhuviññāṇādīnaṃ bījādito aṅkurādīnaṃ pavatti,",
  "tika-abh05t:242_14": "tasmāpi hetutovāyaṃ pavatti.",
  "tika-abh05t:242_15": "Tathā pure pacchā ca abhāvato.",
  "tika-abh05t:242_16": "Yato yato hi paccayasāmaggito yaṃ yaṃ phalaṃ nibbattati,",
  "tika-abh05t:242_17": "tato pubbe pacchā ca na tassa nibbatti sambhavati,",
  "tika-abh05t:242_18": "kiñca bahunā.",
  "tika-abh05t:242_19": "Yadi ahetuto pavatti siyā,",
  "tika-abh05t:242_20": "ahetukā pavattīti imāpi vācā yathāsakapaccayasamavāyato pure pacchā ca bhaveyyuṃ,",
  "tika-abh05t:242_21": "na ca bhavanti aladdhappaccayattā,",
  "tika-abh05t:242_22": "majjhe eva ca bhavanti laddhappaccayattā.",
  "tika-abh05t:242_23": "Evaṃ sabbepi saṅkhatā dhammāti na sijjhati ahetuvādo.",
  "tika-abh05t:242_24": "Tasmiñca asiddhe pavattiyā ahetubhāvo viya ahetupariyāyavisesabhūtā sabhāvaniyatiyadicchādayopi asiddhā eva hontīti veditabbā.",
  "tika-abh05t:243_0": "Yaṃ pana kāṇādā “paramāṇavo niccā,",
  "tika-abh05t:243_1": "tehi dviaṇukādiphalaṃ nibbattati,",
  "tika-abh05t:243_2": "tañca aniccaṃ,",
  "tika-abh05t:243_3": "tassa vasenetaṃ lokavicitta”nti vadanti,",
  "tika-abh05t:243_4": "tampi micchāparikappamattaṃ.",
  "tika-abh05t:243_5": "Na hi paramāṇavo nāma santi aññatra bhūtasaṅghātā.",
  "tika-abh05t:243_6": "So pana aniccova,",
  "tika-abh05t:243_7": "na ca niccato aniccassa nibbatti yuttā tassa kāraṇabhāvānupapattito tathā adassanato ca.",
  "tika-abh05t:243_8": "Yadi ca so kassaci kāraṇabhāvaṃ gaccheyya,",
  "tika-abh05t:243_9": "anicco eva siyā vikārāpattito.",
  "tika-abh05t:243_10": "Na cāyaṃ sambhavo atthi,",
  "tika-abh05t:243_11": "yaṃ vikāraṃ anāpajjantameva kāraṇaṃ phalaṃ nibbatteyyāti.",
  "tika-abh05t:243_12": "Vikārañce āpajjati,",
  "tika-abh05t:243_13": "kutassa niccatāvakāso,",
  "tika-abh05t:243_14": "tasmā vuttappakārā paramāṇavo sattā aniccā,",
  "tika-abh05t:243_15": "aññepi niccādibhāvena bāhirakehi parikappitā asiddhā evāti veditabbaṃ.",
  "tika-abh05t:243_16": "Tena vuttaṃ “dhammappabhedato pana aññassa saccikaṭṭhassa asiddhattā”ti.",
  "tika-abh05t:244_0": "Etthāha “yadi paramatthato puggalo na upalabbhati,",
  "tika-abh05t:244_1": "evaṃ pana puggale anupalabbhamāne atha kasmā bhagavā ‘atthi puggalo attahitāya paṭipanno’ti,",
  "tika-abh05t:244_2": "‘cattārome,",
  "tika-abh05t:244_3": "bhikkhave,",
  "tika-abh05t:244_4": "puggalā santo saṃvijjamānā lokasmi’nti ca tattha tattha puggalassa atthibhāvaṃ pavedesī”ti.",
  "tika-abh05t:244_5": "Vineyyajjhāsayavasena.",
  "tika-abh05t:244_6": "Tathā tathā vinetabbānañhi puggalānaṃ ajjhāsayavasena vineyyadamanakusalo satthā dhammaṃ desento lokasamaññānurūpaṃ",
  "tika-abh05t:244_7": "tattha tattha puggalaggahaṇaṃ karoti,",
  "tika-abh05t:244_8": "na paramatthato puggalassa atthibhāvato.",
  "tika-abh05t:245_0": "Apica aṭṭhahi kāraṇehi bhagavā puggalakathaṃ katheti hirottappadīpanatthaṃ,",
  "tika-abh05t:245_1": "kammassakatādīpanatthaṃ,",
  "tika-abh05t:245_2": "paccattapurisakāradīpanatthaṃ,",
  "tika-abh05t:245_3": "ānantariyadīpanatthaṃ,",
  "tika-abh05t:245_4": "brahmavihāradīpanatthaṃ,",
  "tika-abh05t:245_5": "pubbenivāsadīpanatthaṃ,",
  "tika-abh05t:245_6": "dakkhiṇāvisuddhidīpanatthaṃ,",
  "tika-abh05t:245_7": "lokasammutiyā appahānatthañcāti.",
  "tika-abh05t:245_8": "“Khandhā dhātū āyatanāni hirīyanti ottappantī”ti hi vutte mahājano na jānāti,",
  "tika-abh05t:245_9": "sammohaṃ āpajjati,",
  "tika-abh05t:245_10": "paṭisattu vā hoti “kimidaṃ khandhā dhātū āyatanāni hirīyanti ottappanti nāmā”ti.",
  "tika-abh05t:245_11": "“Itthī hirīyati ottappati, puriso, khattiyo,",
  "tika-abh05t:245_12": "brāhmaṇo”ti pana vutte jānāti,",
  "tika-abh05t:245_13": "na sammohaṃ āpajjati,",
  "tika-abh05t:245_14": "na paṭisattu hoti,",
  "tika-abh05t:245_15": "tasmā bhagavā hirottappadīpanatthaṃ puggalakathaṃ katheti.",
  "tika-abh05t:245_16": "“Khandhā kammassakā,",
  "tika-abh05t:245_17": "dhātuyo āyatanānī”ti vuttepi eseva nayo.",
  "tika-abh05t:245_18": "Tasmā kammassakatādīpanatthampi puggalakathaṃ katheti.",
  "tika-abh05t:245_19": "“Veḷuvanādayo mahāvihārā khandhehi kārāpitā, dhātūhi,",
  "tika-abh05t:245_20": "āyatanehī”ti vuttepi eseva nayo.",
  "tika-abh05t:245_21": "Tathā “khandhā mātaraṃ jīvitā voropenti, pitaraṃ,",
  "tika-abh05t:245_22": "arahantaṃ,",
  "tika-abh05t:245_23": "ruhiruppādakammaṃ,",
  "tika-abh05t:245_24": "saṅghabhedakammaṃ karonti, dhātuyo,",
  "tika-abh05t:245_25": "āyatanānī”ti vuttepi,",
  "tika-abh05t:245_26": "“khandhā mettāyanti, dhātuyo,",
  "tika-abh05t:245_27": "āyatanānī”ti vuttepi,",
  "tika-abh05t:245_28": "“khandhā pubbenivāsaṃ anussaranti, dhātuyo,",
  "tika-abh05t:245_29": "āyatanānī”ti vuttepi eseva nayo.",
  "tika-abh05t:245_30": "Tasmā bhagavā paccattapurisakāradīpanatthaṃ ānantariyadīpanatthaṃ brahmavihāradīpanatthaṃ pubbenivāsadīpanatthañca puggalakathaṃ katheti.",
  "tika-abh05t:245_31": "“Khandhā dānaṃ paṭiggaṇhanti, dhātuyo,",
  "tika-abh05t:245_32": "āyatanānī”ti vuttepi mahājano na jānāti,",
  "tika-abh05t:245_33": "sammohaṃ āpajjati,",
  "tika-abh05t:245_34": "paṭisattu vā hoti “kimidaṃ khandhā dhātū āyatanāni paṭiggaṇhanti nāmā”ti.",
  "tika-abh05t:245_35": "“Puggalo paṭiggaṇhātī”ti pana vutte jānāti,",
  "tika-abh05t:245_36": "na sammohaṃ āpajjati,",
  "tika-abh05t:245_37": "na paṭisattu hoti,",
  "tika-abh05t:245_38": "tasmā bhagavā dakkhiṇāvisuddhidīpanatthaṃ puggalakathaṃ katheti.",
  "tika-abh05t:245_39": "Lokasammutiñca buddhā bhagavanto nappajahanti lokasamaññāya lokābhilāpe ṭhitāyeva dhammaṃ desenti,",
  "tika-abh05t:245_40": "tasmā bhagavā lokasammutiyā appahānatthampi puggalakathaṃ kathetīti imehi aṭṭhahi kāraṇehi bhagavā puggalakathaṃ katheti,",
  "tika-abh05t:245_41": "na paramatthato puggalassa atthibhāvatoti veditabbaṃ.",
  "tika-abh05t:246_0": "Dhammappabhedākārenevāti yathāvuttarūpādidhammappabhedato aññassa saccikaṭṭhassa asiddhattā rūpādidhammappabhedākāreneva",
  "tika-abh05t:246_1": "puggalassa upaladdhiyā bhavitabbanti attho.",
  "tika-abh05t:246_2": "Tena “kiṃ tava puggalo upalabbhamāno ruppanākārena upalabbhati,",
  "tika-abh05t:246_3": "udāhu anubhavanasañjānanābhisaṅkharaṇavijānanesu aññatarākārenā”ti dasseti tabbinimuttassa sabhāvadhammassa loke abhāvato.",
  "tika-abh05t:246_4": "Avisesavisesehi puggalūpalabbhassa paṭiññāpaṭikkhepapakkhā anujānanāvajānanapakkhā.",
  "tika-abh05t:246_5": "Yadipime dvepi pakkhā anulomapaṭilomanayesu labbhanti,",
  "tika-abh05t:246_6": "ādito pana paṭhamaṃ ṭhapetvā pavatto paṭhamanayo,",
  "tika-abh05t:246_7": "itaro dutiyanti imaṃ nesaṃ visesaṃ dassento “anujānanā…pe…",
  "tika-abh05t:246_8": "veditabbo”ti āha.",
  "tika-abh05t:246_9": "Yathādhikatāya laddhiyā anulomanato cettha paṭhamo nayo anulomapakkho,",
  "tika-abh05t:246_10": "tabbilomanato itaro paṭilomapakkhoti vuttoti veditabbanti.",
  "tika-abh05t:247_0": "Tena vata reti ettha tenāti kāraṇavacanaṃ.",
  "tika-abh05t:247_1": "Yena puggalūpalabbho patiṭṭhapīyati,",
  "tika-abh05t:247_2": "tena hetunā.",
  "tika-abh05t:247_3": "Svāyaṃ hetu sāsanikassa bāhirakassa ca vasena heṭṭhā dassito eva.",
  "tika-abh05t:247_4": "Hetupatirūpake cāyaṃ hetusamaññā paramatthassa adhippetattā.",
  "tika-abh05t:247_5": "Heṭṭhā “ājānāhi niggaha”nti niggahassa saññāpanamattaṃ kataṃ,",
  "tika-abh05t:247_6": "taṃ idāni “yaṃ tattha vadesī”tiādinā nigamanarūpena micchābhāvadassanena ca vibhāviyamānaṃ pākaṭabhāvakaraṇato",
  "tika-abh05t:247_7": "āropitaṃ patiṭṭhāpitaṃ hotīti aṭṭhakathāyaṃ “āropitattā”ti vuttaṃ.",
  "tika-abh05t:248_0": "Ettha ca “puggalo upalabbhatī”ti paṭiññāvayavo sarūpeneva dassito.",
  "tika-abh05t:248_1": "“Tenā”ti iminā sāmaññato hetāvayavo dassito.",
  "tika-abh05t:248_2": "Yvāyaṃ yasmā paṭiññādhammo hutvā sadisapakkhe vijjamāno,",
  "tika-abh05t:248_3": "visadisapakkhe avijjamānoyeva hetu lakkhaṇūpapanno nāma hoti, na itaro,",
  "tika-abh05t:248_4": "tasmā yattha so vijjati na vijjati ca,",
  "tika-abh05t:248_5": "so sadisāsadisabhāvabhinno duvidho diṭṭhantāvayavo.",
  "tika-abh05t:248_6": "Yathā rūpādi upalabbhati,",
  "tika-abh05t:248_7": "tathā puggalo.",
  "tika-abh05t:248_8": "Yathā ca sasavisāṇaṃ na upalabbhati,",
  "tika-abh05t:248_9": "na tathā puggaloti upanayo.",
  "tika-abh05t:248_10": "Svāyaṃ “vattabbe kho puggalo upalabbhati saccikaṭṭhaparamatthenā”ti imāya pāḷiyā dīpito,",
  "tika-abh05t:248_11": "yo aṭṭhakathāyaṃ saddhiṃ hetudāharaṇehi “pāpanā”ti vutto.",
  "tika-abh05t:248_12": "Nigamanaṃ pāḷiyaṃ sarūpeneva āgataṃ,",
  "tika-abh05t:248_13": "yā aṭṭhakathāyaṃ “ropanā”ti vuttāti.",
  "tika-abh05t:248_14": "Evaṃ porāṇena ñāyakkamena sādhanāvayavā niddhāretvā yojetabbā.",
  "tika-abh05t:249_0": "Idāni vattanena parapakkhupalakkhite hetudāharaṇe anvayabyatirekadassanavasena niddhāretvā sādhanapayogo yojetabbo.",
  "tika-abh05t:249_1": "Kāraṇaṃ vattabbanti kimettha vattabbaṃ.",
  "tika-abh05t:249_2": "Hetudāharaṇehiyeva hi saparapakkhānaṃ sādhanaṃ dūsanaṃ vā,",
  "tika-abh05t:249_3": "na paṭiññāya,",
  "tika-abh05t:249_4": "tassā sādhetabbādibhāvato.",
  "tika-abh05t:249_5": "Taṃ pana dvayaṃ “tena vata re”tiādipāḷiyā vibhāvitaṃ.",
  "tika-abh05t:249_6": "Aṭṭhakathāyaṃ pāpanāropanāsīsena dassitaṃ.",
  "tika-abh05t:249_7": "Paṭiññāṭhapanā pana tesaṃ visayadassanaṃ kathāyaṃ taṃmūlatāyāti veditabbaṃ.",
  "tika-abh05t:249_8": "Tenāha “yaṃ pana vakkhatī”tiādi.",
  "tika-abh05t:249_9": "Teneva ca aṭṭhakathāyaṃ “idaṃ anuloma…pe…",
  "tika-abh05t:249_10": "ekaṃ catukkaṃ veditabba”nti vakkhati.",
  "tika-abh05t:249_11": "Tathā cāha “yathā pana tatthā”tiādi.",
  "tika-abh05t:249_12": "Niggahova visuṃ vutto,",
  "tika-abh05t:249_13": "na paṭikammanti adhippāyo.",
  "tika-abh05t:249_14": "Visuṃ vuttoti ca pāpanāropanāhi asammissaṃ katvā visuṃ aṅgabhāvena vutto,",
  "tika-abh05t:249_15": "na tadaññataro viya tadantogadhabhāvena vutto,",
  "tika-abh05t:249_16": "nāpi ṭhapanā viya agaṇanupagabhāvenāti attho.",
  "tika-abh05t:249_17": "Ye panāti padakāre sandhāyāha.",
  "tika-abh05t:249_18": "Dutiye…pe…",
  "tika-abh05t:249_19": "āpajjati tattha niggahassa ayathābhūtattā paṭikammassa ca yathābhūtabhāvatoti adhippāyo.",
  "tika-abh05t:250_0": "2.",
  "tika-abh05t:250_1": "Paramatthato puggalaṃ nānujānāti,",
  "tika-abh05t:250_2": "vohārato pana anujānātīti sakavādimataṃ jānantenapi paravādinā chalavasena vibhāgaṃ akatvā “puggalo nupalabbhati",
  "tika-abh05t:250_3": "saccikaṭṭhaparamatthenā”ti pucchāya katāya sakavādī tattha ayaṃ puggalavādī,",
  "tika-abh05t:250_4": "imassa laddhi paṭikkhipitabbāti paramatthasaccaṃ sandhāyāha “āmantā”ti.",
  "tika-abh05t:250_5": "“Na upalabbhatī”ti hi vuttaṃ hoti.",
  "tika-abh05t:250_6": "Puna itaro sammutisaccaṃ sandhāya “yo saccikaṭṭho”tiādimāha.",
  "tika-abh05t:250_7": "Tassattho –",
  "tika-abh05t:250_8": "yo lokavohārasiddho saccikaṭṭho,",
  "tika-abh05t:250_9": "tato eva kenaci apaṭikkhipitabbato paramatthato tato so puggalo nupalabbhatīti.",
  "tika-abh05t:250_10": "Puna sakavādī pubbe paramatthasaccavasena puggale paṭikkhitte idāni sammutisaccavasenāyaṃ pucchāti mantvā",
  "tika-abh05t:250_11": "taṃ appaṭikkhipanto “na hevaṃ vattabbe”ti āha.",
  "tika-abh05t:250_12": "Tenāha “attanā adhippetaṃ saccikaṭṭhamevāti sammutisaccaṃ sandhāyāti adhippāyo”ti.",
  "tika-abh05t:250_13": "Evamavaṭṭhite “yadi paravādinā…pe…",
  "tika-abh05t:250_14": "nārabhitabbā”ti idaṃ na vattabbaṃ paṭhamapucchāya paramatthasaccassa saccikaṭṭhoti adhippetattā.",
  "tika-abh05t:250_15": "“Atha sakavādinā…pe…",
  "tika-abh05t:250_16": "āpajjatī”ti idampi na vattabbaṃ dutiyapucchāya sammutisaccassa saccikaṭṭhoti adhippetattā.",
  "tika-abh05t:251_0": "Yadi ubhayaṃ adhippetanti idaṃ yadi paṭhamapucchaṃ sandhāya,",
  "tika-abh05t:251_1": "tadayuttaṃ tassā paramatthasaccasseva vasena pavattattā.",
  "tika-abh05t:251_2": "Atha dutiyapucchaṃ sandhāya,",
  "tika-abh05t:251_3": "tassā sammutisaccavasena paṭhamatthaṃ vatvā puna missakavasena vattuṃ “sammutisaccaparamatthasaccāni",
  "tika-abh05t:251_4": "vā ekato katvāpi evamāhā”ti vuttattā tampi na vattabbameva.",
  "tika-abh05t:251_5": "Dvepi saccānīti sammutiparamatthasaccāni.",
  "tika-abh05t:251_6": "Tesu paramatthasaccasseva nippariyāyena saccikaṭṭhaparamatthabhāvo,",
  "tika-abh05t:251_7": "itarassa upacārena.",
  "tika-abh05t:251_8": "Tathā ca vuttaṃ “māyā marīci…pe…",
  "tika-abh05t:251_9": "uttamaṭṭho”ti.",
  "tika-abh05t:251_10": "Tasmā sammutisaccavasena upaladdhiṃ icchantenapi paramatthasaccavasena anicchanato “puggalo upalabbhati saccikaṭṭhaparamatthenā”tiādinā anuyogo yutto.",
  "tika-abh05t:251_11": "“Padhānappadhānesu padhāne kiccasiddhī”ti eteneva “na ca saccikaṭṭhekadesena anuyogo”tiādi nivattitañca hoti saccikaṭṭhekadesabhāvasseva asiddhattā.",
  "tika-abh05t:251_12": "Nāssa paramatthasaccatā anuyuñjitabbāti assa saccikaṭṭhassa paramatthasaccatā paravādinā na anuyuñjitabbā",
  "tika-abh05t:251_13": "“puggalo nupalabbhati saccikaṭṭhaparamatthenā”ti sakavādinopi saccikaṭṭhaparamatthato tassa icchitabbattāti",
  "tika-abh05t:251_14": "adhippāyo.",
  "tika-abh05t:251_15": "Voharitasaccikaṭṭhassa attanā adhippetasaccikaṭṭhatāpi yuttā tassa tena adhippetattā.",
  "tika-abh05t:251_16": "Svāyamattho heṭṭhā dassitoyeva.",
  "tika-abh05t:251_17": "Vuttanayova dosoti “dvepi saccānī”tiādinā anantarameva vuttaṃ sandhāyāha.",
  "tika-abh05t:251_18": "Tassa pana adosabhāvo dassitoyeva.",
  "tika-abh05t:251_19": "Atha na iti atha na bhūtasabhāvatthena upalabbheyyāti yojanā.",
  "tika-abh05t:251_20": "Vattabboti yadettha vattabbaṃ,",
  "tika-abh05t:251_21": "taṃ “yo lokavohārasiddho”tiādinā vuttameva,",
  "tika-abh05t:251_22": "tasmā ettha “paramatthato puggalaṃ nānujānātī”tiādinā adhippāyamagganaṃ daṭṭhabbaṃ.",
  "tika-abh05t:252_0": "Anuññeyyametaṃ siyāti etaṃ anupalabbhanaṃ paṭhamapucchāyaṃ viya dutiyapucchāyampi anujānitabbaṃ siyā.",
  "tika-abh05t:252_1": "Na vā kiñci vattabbanti atha vā kiñci na vattabbaṃ ṭhapanīyattā pañhassa.",
  "tika-abh05t:252_2": "Tathā hissa ṭhapanīyākāraṃ dassento “yathā hī”tiādimāha.",
  "tika-abh05t:252_3": "Ettha ca kāmaṃ saccadvayākārena puggalo nupalabbhati,",
  "tika-abh05t:252_4": "sammutiyākārena pana nupalabbhatīti upalabbhanabhāvassa vasena paṭikkhepo katoti ayamettha adhippāyo daṭṭhabbo.",
  "tika-abh05t:252_5": "Anuññātaṃ paṭikkhittañcāti paṭhamapucchāyaṃ anuññātaṃ,",
  "tika-abh05t:252_6": "dutiyapucchāyaṃ paṭikkhittaṃ.",
  "tika-abh05t:252_7": "Etaṃ chalavādaṃ nissāyāti etaṃ ekaṃyeva vatthuṃ uddissa anujānanapaṭikkhipanākāraṃ chalavacanaṃ nissāya.",
  "tika-abh05t:252_8": "Tvaṃ niggahetabboti yojanā.",
  "tika-abh05t:252_9": "Sambhavantassa sāmaññenāti niggahaṭṭhānabhāvena sambhavantassa anulomanayena anujānanapaṭikkhepassa samānabhāvena.",
  "tika-abh05t:252_10": "Asambhavantassa kappananti paccanīkanayena tassa niggahaṭṭhānabhāvena asambhavantassa tathā kappanaṃ saṃvidhānaṃ chalavādo bhavituṃ arahati.",
  "tika-abh05t:252_11": "“Atthavikappupapattiyā vacanavighāto chala”nti vuttovāyamattho.",
  "tika-abh05t:252_12": "Tenāti yathāvuttakappanaṃ chalavādoti vuttattā.",
  "tika-abh05t:252_13": "Vacanasāmaññamattaṃ kappitaṃ chalaṃ vadati etenāti chalavādo.",
  "tika-abh05t:252_14": "Tena vuttaṃ “chalavādassa kāraṇattā chalavādo”ti.",
  "tika-abh05t:252_15": "Vacanasāmaññamattaṃ atthabhūtaṃ tadatthaṃ chalavādaṃ nissāya.",
  "tika-abh05t:252_16": "“Vicāretabba”nti vuttaṃ,",
  "tika-abh05t:252_17": "kimettha vicāretabbaṃ.",
  "tika-abh05t:252_18": "Yadipi pakkhassa ṭhapanāmūlakaṃ anujānanāvajānanānaṃ micchābhāvadassanaṃ tabbisayattā,",
  "tika-abh05t:252_19": "pāpanāropanāhi eva pana so vibhāvīyati,",
  "tika-abh05t:252_20": "na ṭhapanāyāti pākaṭoyamattho.",
  "tika-abh05t:253_0": "4- 5.",
  "tika-abh05t:253_1": "Tenāti sakavādinā.",
  "tika-abh05t:253_2": "Tena niyāmenāti yena niyāmena sakavādinā catūhi pāpanāropanāhissa niggaho kato,",
  "tika-abh05t:253_3": "tena niyāmena nayena.",
  "tika-abh05t:253_4": "So niggaho dukkaṭo aniggahoyevāti dassento āha “aniggahabhāvassa vā upagamitattā”ti,",
  "tika-abh05t:253_5": "pāpitattāti attho.",
  "tika-abh05t:253_6": "Evamevāti yathā “tayā mama kato niggaho”tiādinā aniggahabhāvūpanayo vutto, evameva.",
  "tika-abh05t:253_7": "Etassāti “tena hī”tiādinā imāya pāḷiyā vuttassa.",
  "tika-abh05t:254_0": "Anulomapaccanīkavaṇṇanā niṭṭhitā.",
  "tika-abh05t:255_0": "2. Paccanīkānulomavaṇṇanā",
  "tika-abh05t:256_0": "7- 10.",
  "tika-abh05t:256_1": "Aññenāti sammutisaccabhūtena.",
  "tika-abh05t:256_2": "Parassāti sakavādino.",
  "tika-abh05t:256_3": "So hi paravādinā paro nāma hoti.",
  "tika-abh05t:256_4": "Paṭiññāpaṭikkhepānaṃ bhinnavisayattā “avirodhitattā”ti vuttaṃ.",
  "tika-abh05t:256_5": "Abhinnādhikaraṇaṃ viya hi abhinnavisayameva viruddhaṃ nāma siyā,",
  "tika-abh05t:256_6": "na itaranti adhippāyo.",
  "tika-abh05t:256_7": "Tamevatthaṃ vibhāvetuṃ “na hi…pe…",
  "tika-abh05t:256_8": "āpajjatī”ti āha.",
  "tika-abh05t:256_9": "Yadi evaṃ kathamidaṃ niggahaṭṭhānaṃ jātanti āha “attano panā”tiādi.",
  "tika-abh05t:256_10": "Tena paṭiññāntaraṃ nāma aññamevetaṃ niggahaṭṭhānanti dasseti.",
  "tika-abh05t:257_0": "Paccanīkānulomavaṇṇanā niṭṭhitā.",
  "tika-abh05t:258_0": "Suddhasaccikaṭṭhavaṇṇanā niṭṭhitā.",
  "tika-abh05t:259_0": "2. Okāsasaccikaṭṭho",
  "tika-abh05t:260_0": "1. Anulomapaccanīkavaṇṇanā",
  "tika-abh05t:261_0": "11.",
  "tika-abh05t:261_1": "Sāmaññena vuttaṃ visesaniviṭṭhaṃ hotīti āha “sabbatthāti sabbasmiṃ sarīreti ayamattho”ti.",
  "tika-abh05t:261_2": "Sāmaññajotanā hi visese avatiṭṭhatīti visesatthinā viseso anupayujjitabboti.",
  "tika-abh05t:261_3": "Etenāti desavasena sabbattha paṭikkhepavacanena.",
  "tika-abh05t:262_0": "3. Kālasaccikaṭṭho",
  "tika-abh05t:263_0": "1. Anulomapaccanīkavaṇṇanā",
  "tika-abh05t:264_0": "12.",
  "tika-abh05t:264_1": "Majjhimajātikāleti paccuppannattabhāvakāle.",
  "tika-abh05t:264_2": "Attabhāvo hi idha “jātī”ti adhippeto.",
  "tika-abh05t:264_3": "Tato atīto purimajātikālo,",
  "tika-abh05t:264_4": "anāgato pacchimajātikālo.",
  "tika-abh05t:264_5": "Imesu tīsūti sabbattha, sabbadā,",
  "tika-abh05t:264_6": "sabbesūti imesu tīsu nayesu.",
  "tika-abh05t:264_7": "Pāṭhassa saṃkhittatā suviññeyyāti taṃ ṭhapetvā atthassa sadisataṃ vibhāvento “idhāpi hi…pe…",
  "tika-abh05t:264_8": "yojetabba”nti āha.",
  "tika-abh05t:264_9": "Etthāpi “na kenaci sabhāvena puggalo upalabbhatī”ti ayamattho vutto hoti.",
  "tika-abh05t:264_10": "Na hi kenaci sabhāvena upalabbhamānassa sakalekadesavinimutto pavattikālo nāma atthīti.",
  "tika-abh05t:265_0": "4. Avayavasaccikaṭṭho",
  "tika-abh05t:266_0": "1. Anulomapaccanīkavaṇṇanā",
  "tika-abh05t:267_0": "13. Tatiyanaye na sabbekadhammavinimuttaṃ pavattiṭṭhānaṃ nāma atthīti yojetabbaṃ.",
  "tika-abh05t:268_0": "Okāsādisaccikaṭṭho",
  "tika-abh05t:269_0": "2. Paccanīkānulomavaṇṇanā",
  "tika-abh05t:270_0": "14.",
  "tika-abh05t:270_1": "Anulomapañcakassātiādimhi aṭṭhakathāvacane.",
  "tika-abh05t:270_2": "Puna tatthāti yathāvutte aṭṭhakathāvacane,",
  "tika-abh05t:270_3": "tesu vā anulomapañcakapaccanīkesu.",
  "tika-abh05t:270_4": "Sabbattha puggalo nupalabbhatītiādikassa pāṭhappadesassa attho “sarīraṃ sandhāyā”tiādinā aṭṭhakathāyaṃ vuttanayena veditabbo attho.",
  "tika-abh05t:270_5": "Paṭikammādipāḷinti paṭikammaniggahaupanayananigamanapāḷiṃ.",
  "tika-abh05t:270_6": "Tīsu mukhesūti “sabbatthā”tiādinā vuttesu tīsu vādamukhesu.",
  "tika-abh05t:270_7": "Paccanīkassa pāḷi vuttāti sambandho.",
  "tika-abh05t:270_8": "Tanti pāḷiṃ.",
  "tika-abh05t:270_9": "Saṅkhipitvā āgatattā sarūpena avutte.",
  "tika-abh05t:270_10": "Suddhika…pe…",
  "tika-abh05t:270_11": "vuttaṃ hoti tattha “sabbatthā”tiādinā sarīrādino parāmasanaṃ natthi,",
  "tika-abh05t:270_12": "idha atthīti ayameva viseso,",
  "tika-abh05t:270_13": "aññaṃ samānanti.",
  "tika-abh05t:271_0": "Saccikaṭṭhavaṇṇanā niṭṭhitā.",
  "tika-abh05t:272_0": "5. Suddhikasaṃsandanavaṇṇanā",
  "tika-abh05t:273_0": "17- 27.",
  "tika-abh05t:273_1": "Saccikaṭṭhassa,",
  "tika-abh05t:273_2": "saccikaṭṭhe vā saṃsandanaṃ saccikaṭṭhasaṃsandananti samāsadvayaṃ bhavatīti dassento “saccikaṭṭhassā”tiādimāha.",
  "tika-abh05t:273_3": "Tattha saccikaṭṭhassa puggalassāti saccikaṭṭhasabhāvassa paramatthato vijjamānasabhāvassa puggalassa.",
  "tika-abh05t:273_4": "Rūpādīhi saddhiṃ saṃsandananti saccikaṭṭhatāsāmaññena rūpādīhi samīkaraṇaṃ.",
  "tika-abh05t:273_5": "Saccikaṭṭheti saccikaṭṭhahetu,",
  "tika-abh05t:273_6": "tattha vā taṃ adhiṭṭhānaṃ katvā.",
  "tika-abh05t:273_7": "“Tulyayoge samuccayo”ti samuccayatthattā eva ca-",
  "tika-abh05t:273_8": "kārassa saccikaṭṭhena upaladdhisāmaññena idha rūpamāhaṭanti tassa udāhaṭabhāvo yuttoti “yathārūpa”nti nidassanavasena attho vutto,",
  "tika-abh05t:273_9": "aññathā idha rūpassa āharaṇameva kimatthiyaṃ.",
  "tika-abh05t:273_10": "Evaṃ sesadhammesupi.",
  "tika-abh05t:273_11": "Yā panettha aññattapucchā,",
  "tika-abh05t:273_12": "sāpi nidassanatthaṃ upabrūheti aññattanibandhanattā tassa.",
  "tika-abh05t:273_13": "Opammasaṃsandane pana nidassanattho gāhīyatīti imasmiṃ suddhikasaṃsandane kevalaṃ samuccayavaseneva atthadassanaṃ yuttanti adhippāyo.",
  "tika-abh05t:273_14": "Rūpādīni upādāpaññattimattattā puggalassa so tehi añño,",
  "tika-abh05t:273_15": "anañño cāti na vattabboti ayaṃ sāsanakkamoti āha “rūpādīhi…pe…",
  "tika-abh05t:273_16": "samayo”ti.",
  "tika-abh05t:273_17": "Anuññāyamāneti tasmiṃ samaye sutte ca appaṭikkhipiyamāne.",
  "tika-abh05t:273_18": "Ayañca attho sāsanikassa paravādino vasena vuttoti veditabbaṃ.",
  "tika-abh05t:274_0": "“Ājānāhi niggaha”nti pāṭho diṭṭho bhavissati,",
  "tika-abh05t:274_1": "aññathā “paṭilomapañcakāni dassitāni,",
  "tika-abh05t:274_2": "paṭikammacatukkādīni saṃkhittānī”ti na sakkā vattunti adhippāyo.",
  "tika-abh05t:274_3": "Codanāya vinā paravādino paṭijānāpanaṃ natthīti vuttaṃ “paṭijānāpanatthanti…pe…",
  "tika-abh05t:274_4": "codanattha”nti.",
  "tika-abh05t:274_5": "Codanāpubbakañhi tassa paṭijānāpanaṃ.",
  "tika-abh05t:274_6": "Tena phalavohārena kāraṇaṃ vuttanti dasseti.",
  "tika-abh05t:274_7": "Abyākatattāti abyākaraṇīyattā,",
  "tika-abh05t:274_8": "bhagavatā vā na byākatattā.",
  "tika-abh05t:274_9": "Yadi ṭhapanīyattā paṭikkhipitabbanti imasmiṃ paccanīkanaye ṭhapanīyattā pañhassa sakavādinā paṭikkhipitabbaṃ.",
  "tika-abh05t:274_10": "Parenapīti paravādināpi ṭhapanīyattā laddhimeva nissāya anulomanaye paṭikkhepo katoti ayamettha suddhikasaṃsandanāya",
  "tika-abh05t:274_11": "adhippāyo yutto anulomepi rūpādīhi aññattacodanāyameva paravādinā paṭikkhepassa katattāti adhippāyo.",
  "tika-abh05t:275_0": "Suddhikasaṃsandanavaṇṇanā niṭṭhitā.",
  "tika-abh05t:276_0": "6. Opammasaṃsandanavaṇṇanā",
  "tika-abh05t:277_0": "28- 36.",
  "tika-abh05t:277_1": "Upaladdhisāmaññena aññattapucchā cāti iminā dvayampi uddharati upaladdhisāmaññena aññattapucchā,",
  "tika-abh05t:277_2": "upaladdhisāmaññena pucchā cāti.",
  "tika-abh05t:277_3": "Tattha pacchimaṃ sandhāyāha “dvinnaṃ samānatā”tiādi.",
  "tika-abh05t:277_4": "Tassattho –",
  "tika-abh05t:277_5": "dvinnaṃ rūpavedanānaṃ viya rūpapuggalānaṃ saccikaṭṭhena samānatā tesaṃ aññattassa kāraṇaṃ yuttaṃ na hoti.",
  "tika-abh05t:277_6": "Atha kho…pe…",
  "tika-abh05t:277_7": "upalabbhanīyatāti idañca saṃsandanaṃ vicāretabbaṃ.",
  "tika-abh05t:277_8": "Ayaṃ hettha adhippāyo –",
  "tika-abh05t:277_9": "yadi saccikaṭṭhasāmaññena rūpapuggalānaṃ upaladdhisāmaññaṃ icchitaṃ,",
  "tika-abh05t:277_10": "teneva nesaṃ aññattampi icchitabbaṃ.",
  "tika-abh05t:277_11": "Atha paramatthavohārabhedato tesaṃ aññattaṃ na icchitaṃ,",
  "tika-abh05t:277_12": "tato eva upaladdhisāmaññampi na icchitabbanti.",
  "tika-abh05t:278_0": "37-45. Upaladdhīti puggalassa upaladdhi vijjamānatā. “Paṭikammapañcaka”nti viññāyatīti yojanā.",
  "tika-abh05t:279_0": "Opammasaṃsandanavaṇṇanā niṭṭhitā.",
  "tika-abh05t:280_0": "7. Catukkanayasaṃsandanavaṇṇanā",
  "tika-abh05t:281_0": "46- 52.",
  "tika-abh05t:281_1": "Ekadhammatopīti sattapaññāsāya saccikaṭṭhesu ekadhammatopi.",
  "tika-abh05t:281_2": "Etena tato sabbatopi puggalassa aññattānanujānanaṃ dasseti.",
  "tika-abh05t:281_3": "Tenāha aṭṭhakathāyaṃ “sakalaṃ paramatthasaccaṃ sandhāyā”ti.",
  "tika-abh05t:281_4": "Rūpādiekekadhammavasena nānuyuñjitabbo avayavabyatirekena samudāyassa abhāvato.",
  "tika-abh05t:281_5": "Yasmā pana samudāyāvayavā bhinnasabhāvā,",
  "tika-abh05t:281_6": "tasmā “samudāyato…pe…",
  "tika-abh05t:281_7": "niggahāraho siyā”ti paravādino āsaṅkamāha.",
  "tika-abh05t:281_8": "Etaṃ vacanokāsanti yadipi sattapaññāsadhammasamudāyato puggalassa aññattaṃ na icchati tabbinimuttassa saccikaṭṭhassa abhāvato,",
  "tika-abh05t:281_9": "tadekadesato panassa anaññattampi na icchateva.",
  "tika-abh05t:281_10": "Na hi samudāyo avayavo hotīti.",
  "tika-abh05t:281_11": "Tasmā “taṃ paṭikkhipato kiṃ niggahaṭṭhānanti vattuṃ mā labbhethā”ti dassetuṃ “ayañcā”tiādi vuttaṃ.",
  "tika-abh05t:281_12": "Rūpādidhammappabhedavibhāgamukheneva anavasesato puggaloti gahaṇākāradassanavasena pavatto paṭhamavikappo,",
  "tika-abh05t:281_13": "dutiyo pana avibhāgato paramatthasaccabhāvasāmaññenāti ayaṃ imesaṃ dvinnaṃ vikappānaṃ viseso.",
  "tika-abh05t:281_14": "Itīti vuttappakāraparāmasananti āha “eva”nti.",
  "tika-abh05t:282_0": "Sabhāvavinibbhogatoti sabhāvena vinibbhujjitabbato.",
  "tika-abh05t:282_1": "Sabhāvabhinno hi dhammo tadaññadhammato vinibbhogaṃ labhati.",
  "tika-abh05t:282_2": "Tenāha “rūpato aññasabhāgattā”ti.",
  "tika-abh05t:282_3": "Rūpavajjeti rūpadhammavajje.",
  "tika-abh05t:282_4": "Tīsupīti “rūpasmiṃ puggalo,",
  "tika-abh05t:282_5": "aññatra rūpā,",
  "tika-abh05t:282_6": "puggalasmiṃ rūpa”nti imesu evaṃ pavattesu tīsupi anuyogesu.",
  "tika-abh05t:282_7": "Sāsaniko evāyaṃ puggalavādīti katvā āha “na hi so sakkāyadiṭṭhiṃ icchatī”ti.",
  "tika-abh05t:282_8": "“Rūpavā”ti iminā rūpena sakiñcanatāva ñāpīyati,",
  "tika-abh05t:282_9": "na rūpāyattavuttitāti āha “aññatra rūpāti ettha ca rūpavā puggaloti ayamattho saṅgahito”ti.",
  "tika-abh05t:283_0": "Catukkanayasaṃsandanavaṇṇanā niṭṭhitā.",
  "tika-abh05t:284_0": "Niṭṭhitā ca saṃsandanakathāvaṇṇanā.",
  "tika-abh05t:285_0": "8. Lakkhaṇayuttivaṇṇanā",
  "tika-abh05t:286_0": "54. Lakkhaṇayuttikathāyaṃ “chalavasena pana vattabbaṃ ājānāhi niggaha”nti pāṭho gahetabbo.",
  "tika-abh05t:287_0": "Lakkhaṇayuttivaṇṇanā niṭṭhitā.",
  "tika-abh05t:288_0": "9. Vacanasodhanavaṇṇanā",
  "tika-abh05t:289_0": "55- 59.",
  "tika-abh05t:289_1": "Padadvayassa atthato ekatteti padadvayassa ekattatthe satīti attho.",
  "tika-abh05t:289_2": "Parikappavacanañhetaṃ dosadassanatthaṃ “evaṃ sante ayaṃ doso”ti.",
  "tika-abh05t:289_3": "Tayidaṃ ekattaṃ upalabbhati evāti pacchimapadāvadhāraṇaṃ veditabbaṃ.",
  "tika-abh05t:289_4": "“Kehici puggalo kehici na puggalo”ti byabhicāradassanato parena na sampaṭicchitanti katvā tameva asampaṭicchitattaṃ",
  "tika-abh05t:289_5": "vibhāvento “puggalassa hī”tiādimāha.",
  "tika-abh05t:289_6": "Tattha avibhajitabbatanti “upalabbhati cā”ti evaṃ avibhajitabbataṃ.",
  "tika-abh05t:289_7": "Vibhajitabbatanti “puggalo ca tadaññañca upalabbhatī”ti evaṃ vibhajitabbataṃ.",
  "tika-abh05t:289_8": "Etena “puggalo upalabbhati evā”ti pacchimapadāvadhāraṇaṃ veditabbaṃ,",
  "tika-abh05t:289_9": "na “puggalo eva upalabbhatī”ti imamatthaṃ dasseti.",
  "tika-abh05t:289_10": "Taṃ vibhāganti yathāvuttaṃ vibhajitabbāvibhajitabbaṃ vibhāgaṃ vadato sakavādino,",
  "tika-abh05t:289_11": "aññassa vā kassaci.",
  "tika-abh05t:289_12": "Etassāti paravādino.",
  "tika-abh05t:289_13": "Yathāvuttavibhāganti “puggalo upalabbhati…pe…",
  "tika-abh05t:289_14": "kehici na puggalo”ti evaṃ pāḷiyaṃ vuttappakāraṃ vibhāgaṃ.",
  "tika-abh05t:289_15": "Yathāāpāditenāti “puggalo upalabbhatīti padadvayassa atthato ekatte”tiādinā āpāditappakārena.",
  "tika-abh05t:289_16": "Na bhavitabbanti yadipi tena puggalo upalabbhati eva vuccati,",
  "tika-abh05t:289_17": "upalabbhatīti pana puggalo eva na vuccati,",
  "tika-abh05t:289_18": "atha kho aññopi,",
  "tika-abh05t:289_19": "tasmā yathāvuttena pasaṅgena na bhavitabbaṃ.",
  "tika-abh05t:289_20": "Tenāha “maggitabbo ettha adhippāyo”ti.",
  "tika-abh05t:290_0": "60. Atthato puggalo natthīti vuttaṃ hoti attasuññatādassanena anattalakkhaṇassa vihitattā.",
  "tika-abh05t:291_0": "Vacanasodhanavaṇṇanā niṭṭhitā.",
  "tika-abh05t:292_0": "10. Paññattānuyogavaṇṇanā",
  "tika-abh05t:293_0": "61- 66.",
  "tika-abh05t:293_1": "Rūpakāyāvirahaṃ sandhāya āha,",
  "tika-abh05t:293_2": "na rūpataṇhāsabbhāvaṃ.",
  "tika-abh05t:293_3": "Tathā sati anekantikattā paṭikkhipitabbameva siyā,",
  "tika-abh05t:293_4": "na anujānitabbanti.",
  "tika-abh05t:293_5": "“Atthitāyā”ti āhāti sambandho.",
  "tika-abh05t:293_6": "Kāmībhāvassa anekantikattā kassaci kāmadhātūpapannassa kāmadhātuyā āyattattābhāvato ca kadāci bhāvassevāti yojanā.",
  "tika-abh05t:294_0": "67.",
  "tika-abh05t:294_1": "Kāyānupassanāyāti kāyānupassanādesanāya.",
  "tika-abh05t:294_2": "Sā hi kāyakāyānupassīnaṃ vibhāgaggahaṇassa kāraṇabhūtā,",
  "tika-abh05t:294_3": "kāyānupassanā eva vā.",
  "tika-abh05t:294_4": "Evaṃladdhikattāti añño kāyo añño puggaloti evaṃladdhikattā.",
  "tika-abh05t:294_5": "Āhacca bhāsitanti ṭhānakaraṇāni āhantvā kathitaṃ,",
  "tika-abh05t:294_6": "bhagavatā sāmaṃ desitanti attho.",
  "tika-abh05t:295_0": "Paññattānuyogavaṇṇanā niṭṭhitā.",
  "tika-abh05t:296_0": "11. Gatianuyogavaṇṇanā",
  "tika-abh05t:297_0": "69- 72.",
  "tika-abh05t:297_1": "Yānissa suttāni nissāya laddhi uppannā,",
  "tika-abh05t:297_2": "tesaṃ dassanato parato “tena hi puggalo sandhāvatī”tiādinā pāḷi āgatā,",
  "tika-abh05t:297_3": "purato pana “na vattabbaṃ puggalo sandhāvatī”tiādinā,",
  "tika-abh05t:297_4": "tasmā vuttaṃ “dassento…pe…",
  "tika-abh05t:297_5": "bhavitabba”nti.",
  "tika-abh05t:297_6": "Dassetvāti vā vattabbanti “yānissa…pe…",
  "tika-abh05t:297_7": "tāni dassetvā ‘tena hi puggalo sandhāvatī’tiādimāhā”ti vattabbanti attho.",
  "tika-abh05t:297_8": "Dassentoti vā idaṃ dassanakiriyāya na vattamānatāmattavacanaṃ,",
  "tika-abh05t:297_9": "atha kho tassā lakkhaṇatthavacanaṃ,",
  "tika-abh05t:297_10": "hetubhāvavacanaṃ vāti na koci doso.",
  "tika-abh05t:298_0": "91.",
  "tika-abh05t:298_1": "So vattabboti so jīvasarīrānaṃ anaññatāpajjanākāro vattabbo,",
  "tika-abh05t:298_2": "natthīti adhippāyo.",
  "tika-abh05t:298_3": "“Rūpī attā”ti imissā laddhiyā vasena “yena rūpasaṅkhātena attano sabhāvabhūtena sarīrena saddhiṃ gacchatī”ti",
  "tika-abh05t:298_4": "evaṃ pana atthe sati so ākāro vutto eva hoti,",
  "tika-abh05t:298_5": "tathā ca sati “rūpaṃ puggaloti ananuññātattā”ti evampi vattuṃ na sakkā.",
  "tika-abh05t:298_6": "Yasmā pana “idha sarīranikkhepā”ti anantaraṃ vakkhati,",
  "tika-abh05t:298_7": "tasmā “so vattabbo”ti vuttaṃ.",
  "tika-abh05t:298_8": "Nirayūpagassa puggalassa antarābhavaṃ na icchatīti idaṃ purātanānaṃ antarābhavavādīnaṃ vasena vuttaṃ.",
  "tika-abh05t:298_9": "Adhunātanā pana “uddhaṃpādo tu nārako”ti vadantā tassapi antarābhavaṃ icchanteva,",
  "tika-abh05t:298_10": "keci pana asaññūpagānaṃ.",
  "tika-abh05t:298_11": "Arūpūpagānaṃ pana sabbepi na icchanti.",
  "tika-abh05t:298_12": "Tattha ye “saññuppādā ca pana te devā tamhā kāyā cavantī”ti suttassa atthaṃ micchā gahetvā cutūpapātakālesu",
  "tika-abh05t:298_13": "asaññīnaṃ saññā atthīti antarābhavatova asaññūpapattiṃ icchanti,",
  "tika-abh05t:298_14": "tadaññesaṃ vasena “savedano…pe…",
  "tika-abh05t:298_15": "paṭikkhipatī”ti dassento “ye panā”tiādimāha.",
  "tika-abh05t:298_16": "Ke panevaṃ icchanti?",
  "tika-abh05t:298_17": "Sabbatthivādīsu ekacce.",
  "tika-abh05t:299_0": "92.",
  "tika-abh05t:299_1": "Nevasaññānāsaññāyataneti nevasaññānāsaññāyatane bhave,",
  "tika-abh05t:299_2": "acittuppāde vā saññā atthīti icchantīti na vattabbanti sambandho.",
  "tika-abh05t:299_3": "Yato so saññābhavena asaṅgahito,",
  "tika-abh05t:299_4": "bhavantarabhāvena ca saṅgahito.",
  "tika-abh05t:300_0": "93.",
  "tika-abh05t:300_1": "Indhanupādāno aggi viya indhanena rūpādiupādāno puggalo rūpādinā vinā natthīti ettha ayamadhippāyavibhāvanā –",
  "tika-abh05t:300_2": "yathā na vinā indhanena aggi paññāpīyati,",
  "tika-abh05t:300_3": "na ca taṃ aññaṃ indhanato sakkā paṭijānituṃ,",
  "tika-abh05t:300_4": "nāpi anaññaṃ.",
  "tika-abh05t:300_5": "Yadi hi aññaṃ siyā,",
  "tika-abh05t:300_6": "na uṇhaṃ indhanaṃ siyā,",
  "tika-abh05t:300_7": "atha anaññaṃ,",
  "tika-abh05t:300_8": "nidahitabbaṃyeva dāhakaṃ siyā,",
  "tika-abh05t:300_9": "evaṃ na vinā rūpādīhi puggalo paññāpīyati,",
  "tika-abh05t:300_10": "na ca tehi añño,",
  "tika-abh05t:300_11": "nāpi anañño sassatucchedabhāvappasaṅgatoti paravādino adhippāyo.",
  "tika-abh05t:300_12": "Tattha yadi aggindhanopamā lokavohārena vuttā,",
  "tika-abh05t:300_13": "apaḷittaṃ kaṭṭhādiindhanaṃ nidahitabbañca,",
  "tika-abh05t:300_14": "paḷittaṃ bhāsuruṇhaṃ aggidāhakañca,",
  "tika-abh05t:300_15": "tañca ojaṭṭhamakarūpaṃ pabandhavasena pavattaṃ aniccaṃ saṅkhataṃ paṭiccasamuppannaṃ.",
  "tika-abh05t:300_16": "Yadi evaṃ puggalo rūpādīhi añño anicco ca āpanno,",
  "tika-abh05t:300_17": "atha paramatthato ca,",
  "tika-abh05t:300_18": "tasmiṃyeva kaṭṭhādisaññite rūpasaṅkhātapaḷitte yaṃ usumaṃ so aggi taṃsahajātāni tīṇibhūtāni indhanaṃ.",
  "tika-abh05t:300_19": "Evampi siddhaṃ lakkhaṇabhedato aggindhanānaṃ aññattanti aggi viya indhanato rūpādīhi añño puggalo anicco ca āpajjatīti.",
  "tika-abh05t:301_0": "Gatianuyogavaṇṇanā niṭṭhitā.",
  "tika-abh05t:302_0": "12. Upādāpaññattānuyogavaṇṇanā",
  "tika-abh05t:303_0": "97.",
  "tika-abh05t:303_1": "Nīlaguṇayogato nīlo,",
  "tika-abh05t:303_2": "nīlo eva nīlako, tassa,",
  "tika-abh05t:303_3": "ayaṃ panassa nīlapaññatti nīlarūpupādānāti āha “nīlaṃ…pe…",
  "tika-abh05t:303_4": "paññattī”ti.",
  "tika-abh05t:303_5": "Evaṃ pana pāṭhe ṭhite nīlaṃ upādāya nīloti kathamayaṃ paduddhāroti āha “nīlaṃ rūpaṃ…pe…",
  "tika-abh05t:303_6": "ettha yo puṭṭho nīlaṃ upādāya nīlo”ti.",
  "tika-abh05t:303_7": "Etthāti etasmiṃ vacane.",
  "tika-abh05t:303_8": "Tadādīsūti “pītaṃ rūpaṃ upādāyā”tiādikaṃ aṭṭhakathāyaṃ ādi-",
  "tika-abh05t:303_9": "saddena gahitameva tadatthadassanavasena gaṇhāti.",
  "tika-abh05t:304_0": "98. Vuttanti “maggakusalo”tiādīsu chekaṭṭhaṃ sandhāya vuttaṃ. Kusalapaññattiṃ kusalavohāraṃ.",
  "tika-abh05t:305_0": "112. Pubbapakkhaṃ dassetvā uttaramāhāti paravādī pubbapakkhaṃ dassetvā sakavādissa uttaramāha.",
  "tika-abh05t:306_0": "115.",
  "tika-abh05t:306_1": "“Rūpaṃ rūpavā”tiādinayappavattaṃ paravādivādaṃ bhindituṃ “yathā na nigaḷo negaḷiko”tiādinā sakavādivādo",
  "tika-abh05t:306_2": "āraddhoti āha “yassa rūpaṃ so rūpavāti uttarapakkhe vuttaṃ vacanaṃ uddharitvā”ti.",
  "tika-abh05t:307_0": "118.",
  "tika-abh05t:307_1": "Viññāṇanissayabhāvūpagamananti cakkhuviññāṇassa nissayabhāvūpagamanaṃ.",
  "tika-abh05t:307_2": "Tayidaṃ visesanaṃ cakkhussāti imināva siddhanti na kataṃ daṭṭhabbaṃ.",
  "tika-abh05t:308_0": "Upādāpaññattānuyogavaṇṇanā niṭṭhitā.",
  "tika-abh05t:309_0": "13. Purisakārānuyogavaṇṇanā",
  "tika-abh05t:310_0": "123.",
  "tika-abh05t:310_1": "Kammānanti kusalākusalakammānaṃ.",
  "tika-abh05t:310_2": "Taggahaṇeneva hi taṃtaṃkiccakaraṇīye kiriyānampi saṅgaho daṭṭhabbo.",
  "tika-abh05t:310_3": "Nipphādakappayojakabhāvenāti kārakakārāpakabhāvena.",
  "tika-abh05t:311_0": "125.",
  "tika-abh05t:311_1": "Kammakārakassa puggalassa yo añño puggalo kārako.",
  "tika-abh05t:311_2": "Tenapīti kārakakārakenapi.",
  "tika-abh05t:311_3": "Tassāti kārakakārakassa.",
  "tika-abh05t:311_4": "Aññanti aññaṃ kammaṃ.",
  "tika-abh05t:311_5": "Evanti iminā vuttappakārena.",
  "tika-abh05t:311_6": "Tehi tehi kārakehi puggalā viya aññāni kammāni karīyantīti dasseti.",
  "tika-abh05t:311_7": "Tenāha “kammavaṭṭassa anupacchedaṃ vadantī”ti.",
  "tika-abh05t:311_8": "Evaṃ sante puggalassa kārako,",
  "tika-abh05t:311_9": "kammassa kārakoti ayaṃ vibhāgo idha anāmaṭṭho hoti,",
  "tika-abh05t:311_10": "tathā ca sati kārakaparamparāya vacanaṃ virujjheyyāti āha “puggalassa…pe…",
  "tika-abh05t:311_11": "vicāretabbameta”nti.",
  "tika-abh05t:311_12": "Tassa kārakanti puggalassa kārakaṃ.",
  "tika-abh05t:311_13": "Idañcāti na kevalaṃ puggalakārakassa kammakārakatāpattiyeva doso,",
  "tika-abh05t:311_14": "atha kho idaṃ kammakārakatāya kārakaparamparāpajjanampi vicāretabbaṃ,",
  "tika-abh05t:311_15": "na yujjatīti attho.",
  "tika-abh05t:311_16": "Puggalānañhi paṭipāṭiyā kārakabhāvo kārakaparamparā.",
  "tika-abh05t:312_0": "170. Eko antoti “gāho”ti sassatagāhasaṅkhāto antoti attho.",
  "tika-abh05t:313_0": "176.",
  "tika-abh05t:313_1": "Siyā añño,",
  "tika-abh05t:313_2": "siyā anañño,",
  "tika-abh05t:313_3": "siyā na vattabbo “aññoti vā anaññoti vā”ti,",
  "tika-abh05t:313_4": "evaṃ pavattanigaṇṭhavādasadisattā so eva eko neva so hoti,",
  "tika-abh05t:313_5": "na aññoti laddhimattaṃ.",
  "tika-abh05t:313_6": "Tenāha “idaṃ pana natthevā”ti.",
  "tika-abh05t:313_7": "Parassa icchāvasenevāti paravādino laddhivaseneva.",
  "tika-abh05t:313_8": "Ekaṃ anicchantassāti ekaṃ “so karoti,",
  "tika-abh05t:313_9": "so paṭisaṃvedetī”ti gahaṇaṃ sassatadiṭṭhibhayena paṭikkhipantassa itaraṃ ucchedaggahaṇaṃ āpannaṃ.",
  "tika-abh05t:313_10": "Tañca paṭikkhipantassa aññaṃ missakaṃ niccāniccaggahaṇaṃ,",
  "tika-abh05t:313_11": "vikkhepaggahaṇañca āpannaṃ.",
  "tika-abh05t:313_12": "Kārakavedakicchāya ṭhatvāti sveva kārako vedako cāti imasmiṃ ādāye ṭhatvā.",
  "tika-abh05t:313_13": "Taṃtaṃanicchāyāti tassa tassa vādassa asampaṭicchanena.",
  "tika-abh05t:313_14": "Āpannavasenapīti āpannagāhavasenapi ayaṃ anuyogo vuttoti yojanā.",
  "tika-abh05t:313_15": "Sabbesaṃ āpannattāti heṭṭhā vuttanayena sabbesaṃ vikappānaṃ anukkamena āpannattā nāyamanuyogo katoti yojanā.",
  "tika-abh05t:313_16": "Ekekassevāti tesu visuṃ visuṃ ekekasseva āpannattā.",
  "tika-abh05t:313_17": "Tantivasena pana te vikappā ekajjhaṃ dassetvāti adhippāyo.",
  "tika-abh05t:313_18": "Ekato yojetabbaṃ catunnampi pañhānaṃ ekato puṭṭhattā.",
  "tika-abh05t:314_0": "Purisakārānuyogavaṇṇanā niṭṭhitā.",
  "tika-abh05t:315_0": "Kalyāṇavaggo niṭṭhito.",
  "tika-abh05t:316_0": "14. Abhiññānuyogavaṇṇanā",
  "tika-abh05t:317_0": "193.",
  "tika-abh05t:317_1": "Vikubbatīti ettha iti-",
  "tika-abh05t:317_2": "saddo ādiattho,",
  "tika-abh05t:317_3": "pakārattho vā.",
  "tika-abh05t:317_4": "Tena “dibbāya sotadhātuyā saddaṃ suṇātī”tiādikaṃ saṅgaṇhāti.",
  "tika-abh05t:317_5": "Abhiññānuyogo daṭṭhabboti yojanā.",
  "tika-abh05t:317_6": "Tadabhiññāvatoti āsavakkhayābhiññāvato.",
  "tika-abh05t:317_7": "Arahato sādhananti arahato saccikaṭṭhaparamatthena puggalattābhāvasādhanaṃ.",
  "tika-abh05t:317_8": "Tabbhāvassāti arahattassa.",
  "tika-abh05t:317_9": "Arahattadhārānañhi khandhā nāma puggalattaṃ tassapi hotīti.",
  "tika-abh05t:318_0": "Abhiññānuyogavaṇṇanā niṭṭhitā.",
  "tika-abh05t:319_0": "15-18. Ñātakānuyogādivaṇṇanā",
  "tika-abh05t:320_0": "209.",
  "tika-abh05t:320_1": "Tatiyakoṭibhūtassāti tatiyakoṭisabhāvassa saṅkhatāsaṅkhatavinimuttasabhāvassa.",
  "tika-abh05t:320_2": "Sabhāvassāti ca sabhāvadhammassa.",
  "tika-abh05t:320_3": "Laddhiṃ nigūhitvāti puggalo neva saṅkhato,",
  "tika-abh05t:320_4": "nāsaṅkhatoti laddhiṃ avibhāvetvā.",
  "tika-abh05t:321_0": "Ñātakānuyogādivaṇṇanā niṭṭhitā.",
  "tika-abh05t:322_0": "19. Paṭivedhānuyogādivaṇṇanā",
  "tika-abh05t:323_0": "218.",
  "tika-abh05t:323_1": "Pajānanaṃ nāma na hoti nibbidādīnaṃ appaccayattā.",
  "tika-abh05t:323_2": "Paricchedanasamatthatañca dassetīti sambandho.",
  "tika-abh05t:324_0": "228.",
  "tika-abh05t:324_1": "Saharūpabhāvo rūpena samaṅgitā,",
  "tika-abh05t:324_2": "vinārūpabhāvo tato vinissaṭatāti tadubhayaṃ rūpassa abbhantaragamanaṃ bahinikkhamanañca hoti.",
  "tika-abh05t:324_3": "Tasmā taṃ dvayaṃ saharūpabhāvavinārūpabhāvānaṃ lakkhaṇavacananti vuttaṃ.",
  "tika-abh05t:325_0": "237.",
  "tika-abh05t:325_1": "Oḷārikoti thūlo.",
  "tika-abh05t:325_2": "Āhito ahaṃ māno etthāti attā,",
  "tika-abh05t:325_3": "attabhāvo.",
  "tika-abh05t:325_4": "So eva yathāsakaṃ kammunā paṭilabhitabbato paṭilābho.",
  "tika-abh05t:325_5": "Padadvayenapi kāmāvacarattabhāvo kathito.",
  "tika-abh05t:325_6": "Manomayo attapaṭilābho rūpāvacarattabhāvo.",
  "tika-abh05t:325_7": "So hi jhānamanena nibbattattā manomayo.",
  "tika-abh05t:325_8": "Arūpo attapaṭilābhoti arūpāvacarattabhāvo.",
  "tika-abh05t:325_9": "So hi rūpena amissitattā arūpoti evamettha attho veditabbo.",
  "tika-abh05t:325_10": "“Attā”ti pana jīve lokavohāro niruḷho,",
  "tika-abh05t:325_11": "asatipi jīve tathāniruḷhaṃ lokavohāraṃ gahetvā sammāsambuddhāpi voharantīti dassento “iti imā lokassa samaññā,",
  "tika-abh05t:325_12": "yāhi tathāgato voharatī”ti vatvā idāni yathā voharanti,",
  "tika-abh05t:325_13": "taṃ pakāraṃ vibhāvento “aparāmasa”ntiādimāha.",
  "tika-abh05t:326_0": "Paccattasāmaññalakkhaṇavasenāti kakkhaḷaphusanādisalakkhaṇavasena aniccatādisāmaññalakkhaṇavasena ca.",
  "tika-abh05t:326_1": "Imināti “paccattasāmaññalakkhaṇavasenā”tiādinā vuttena paramatthato puggalābhāvavacanena.",
  "tika-abh05t:326_2": "Ito purimāti tattha tattha sakavādipaṭikkhepādivibhāvanavasena pavattā ito atthasaṃvaṇṇanato purimā.",
  "tika-abh05t:326_3": "Imināti vā “yathā rūpādayo dhammā”tiādinā aṭṭhakathāyaṃ vuttavacanena.",
  "tika-abh05t:326_4": "Yathā cāti ettha ca-",
  "tika-abh05t:326_5": "saddo samuccayattho.",
  "tika-abh05t:326_6": "Tena samaññānatidhāvanaṃ sampiṇḍeti.",
  "tika-abh05t:326_7": "Idaṃ vuttaṃ hoti –",
  "tika-abh05t:326_8": "yathā parāmāso ca na hoti janapadaniruttiyā abhinivisitabbato,",
  "tika-abh05t:326_9": "yathā ca samaññātidhāvanaṃ na hoti,",
  "tika-abh05t:326_10": "evaṃ ito purimā ca atthavaṇṇanā yojetabbā.",
  "tika-abh05t:326_11": "Samaññātidhāvane hi sati sabbalokavohārūpacchedo siyāti.",
  "tika-abh05t:327_0": "Tasmā saccanti yasmā tattha paramatthākāraṃ anāropetvā samaññaṃ nātidhāvanto kevalaṃ lokasammutiyāva voharati,",
  "tika-abh05t:327_1": "tasmā saccaṃ paresaṃ avisaṃvādanato.",
  "tika-abh05t:327_2": "Tathakāraṇanti tatho avitatho dhammasabhāvo kāraṇaṃ pavattihetu etassāti tathakāraṇaṃ,",
  "tika-abh05t:327_3": "paramatthavacanaṃ,",
  "tika-abh05t:327_4": "aviparītadhammasabhāvavisayanti attho.",
  "tika-abh05t:327_5": "Tenāha “dhammānaṃ tathatāya pavatta”nti.",
  "tika-abh05t:328_0": "Paṭivedhānuyogādivaṇṇanā niṭṭhitā.",
  "tika-abh05t:329_0": "Puggalakathāvaṇṇanā niṭṭhitā.",
  "tika-abh05t:330_0": "2. Parihānikathā",
  "tika-abh05t:331_0": "1. Vādayuttiparihānikathāvaṇṇanā",
  "tika-abh05t:332_0": "239.",
  "tika-abh05t:332_1": "Idaṃ suttanti idaṃ lakkhaṇamattaṃ daṭṭhabbaṃ. “Pañcime,",
  "tika-abh05t:332_2": "bhikkhave,",
  "tika-abh05t:332_3": "dhammā samayavimuttassa bhikkhuno parihānāya saṃvattantī”ti idampi hi suttaṃ anāgāmiādīnaṃyeva parihāninissayo,",
  "tika-abh05t:332_4": "na arahato.",
  "tika-abh05t:332_5": "Samayavimuttoti aṭṭhasamāpattilābhino sekkhassetaṃ nāmaṃ. Yathāha –",
  "tika-abh05t:333_0": "“Katamo ca puggalo samayavimutto?",
  "tika-abh05t:333_1": "Idhekacco puggalo kālena kālaṃ samayena samayaṃ aṭṭha vimokkhe kāyena phusitvā viharati,",
  "tika-abh05t:333_2": "paññāya cassa disvā ekacce āsavā parikkhīṇā honti.",
  "tika-abh05t:333_3": "Ayaṃ vuccati puggalo samayavimutto”ti.",
  "tika-abh05t:334_0": "“Parihānidhammo”ti ca puthujjano ca ekacco ca sekkho adhippeto,",
  "tika-abh05t:334_1": "na arahāti.",
  "tika-abh05t:334_2": "Tasmāti yasmā yathādassitāni suttāni anāgāmiādīnaṃ parihāniladdhiyā nissayo,",
  "tika-abh05t:334_3": "na arahato, tasmā.",
  "tika-abh05t:334_4": "Taṃ nissāya taṃ apekkhitvā yasmā “arahatopī”ti ettha arahatopi parihāni,",
  "tika-abh05t:334_5": "ko pana vādo anāgāmiādīnanti ayamattho labbhati, tasmā pi-",
  "tika-abh05t:334_6": "saddasampiṇḍitamatthaṃ dassento “arahatopi…pe…",
  "tika-abh05t:334_7": "yojetabba”nti āha.",
  "tika-abh05t:334_8": "Yasmā vā kāmañcettha dutiyasuttaṃ sekkhavasena āgataṃ,",
  "tika-abh05t:334_9": "paṭhamatatiyasuttāni pana asekkhavasenapi āgatānīti tesaṃ laddhi,",
  "tika-abh05t:334_10": "tasmā “arahatopī”ti aṭṭhakathāyaṃ vuttaṃ.",
  "tika-abh05t:334_11": "Tenāha “idaṃ suttaṃ arahato”tiādi.",
  "tika-abh05t:335_0": "Tatiyasminti “sabbesaññeva arahantānaṃ parihānī”ti etasmiṃ pañhe.",
  "tika-abh05t:335_1": "So hi “sabbeva arahanto”tiādinā āgatesu tatiyo pañho.",
  "tika-abh05t:335_2": "Tesanti mudindriyānaṃ.",
  "tika-abh05t:335_3": "Tatiyasmimpīti pi-",
  "tika-abh05t:335_4": "saddo vuttatthasamuccayo.",
  "tika-abh05t:335_5": "Tena paṭhamapañhaṃ samuccinoti “tatthapi tikkhindriyā adhippetā”ti.",
  "tika-abh05t:336_0": "Soyeva na parihāyatīti sotāpannoyeva sotāpannabhāvato na parihāyatīti attho.",
  "tika-abh05t:336_1": "Na cettha sakadāgāmibhāvāpattiyā sotāpannabhāvāpagamo parihāni hoti visesādhigamabhāvato.",
  "tika-abh05t:336_2": "Pattavisesato hi parihānīti.",
  "tika-abh05t:336_3": "Itareti sakadāgāmiādikā.",
  "tika-abh05t:336_4": "Uparimaggatthāyāti uparimaggattayapaṭilābhatthāya “niyato”ti vuttamatthaṃ aggahetvā.",
  "tika-abh05t:337_0": "Vādayuttiparihānikathāvaṇṇanā niṭṭhitā.",
  "tika-abh05t:338_0": "2. Ariyapuggalasaṃsandanaparihānikathāvaṇṇanā",
  "tika-abh05t:339_0": "241.",
  "tika-abh05t:339_1": "Tatoti arahattato.",
  "tika-abh05t:339_2": "Tatthāti dassanamaggaphale.",
  "tika-abh05t:339_3": "Vāyāmenāti vipassanussāhanena.",
  "tika-abh05t:339_4": "Tadanantaranti sotāpattiphalānantaraṃ.",
  "tika-abh05t:339_5": "Paṭhamaṃ dassanamaggaphalānantaraṃ arahattaṃ pāpuṇāti,",
  "tika-abh05t:339_6": "tato parihīno puna vāyamanto tadanantaraṃ na arahattaṃ pāpuṇātīti kā ettha yuttīti adhippāyo.",
  "tika-abh05t:339_7": "Paravādī nāma yuttampi vadati ayuttampīti kiṃ tassa vāde yuttigavesanāyāti pana daṭṭhabbaṃ.",
  "tika-abh05t:339_8": "Aparihānasabhāvo bhāvanāmaggo ariyamaggattā dassanādassanamaggo viya.",
  "tika-abh05t:339_9": "Na cettha asiddhatāsaṅkā lokuttaramaggassa parassapi ariyamaggabhāvassa siddhattā,",
  "tika-abh05t:339_10": "nāpi lokiyamaggena anekantikatā ariyasaddena visesitattā.",
  "tika-abh05t:339_11": "Tathā na viruddhatā dutiyamaggādīnaṃ bhāvanāmaggabhāvassa oḷārikakilesappahānādīnañca parassapi āgamato siddhattā.",
  "tika-abh05t:340_0": "Ariyapuggalasaṃsandanaparihānikathāvaṇṇanā niṭṭhitā.",
  "tika-abh05t:341_0": "3. Suttasādhanaparihānikathāvaṇṇanā",
  "tika-abh05t:342_0": "265.",
  "tika-abh05t:342_1": "Puggalapaññattiaṭṭhakathāyaṃ “patti,",
  "tika-abh05t:342_2": "phusanā”ti ca paccakkhato adhigamo adhippetoti vuttaṃ “pattabbaṃ vadatīti āha phusanāraha”nti.",
  "tika-abh05t:343_0": "267.",
  "tika-abh05t:343_1": "Katasanniṭṭhānassāti imasmiṃ sattāhe māse utumhi antovasse vā aññaṃ ārādhessāmīti katanicchayassa.",
  "tika-abh05t:344_0": "Suttasādhanaparihānikathāvaṇṇanā niṭṭhitā.",
  "tika-abh05t:345_0": "Parihānikathāvaṇṇanā niṭṭhitā.",
  "tika-abh05t:346_0": "3. Brahmacariyakathā",
  "tika-abh05t:347_0": "1. Suddhabrahmacariyakathāvaṇṇanā",
  "tika-abh05t:348_0": "269.",
  "tika-abh05t:348_1": "Heṭṭhāpīti paranimmitavasavattidevehi heṭṭhāpi.",
  "tika-abh05t:348_2": "Maggabhāvanampi na icchantīti viññāyati “idha brahmacariyavāso”ti iminā “dvepi brahmacariyavāsā natthi devesūti upaladdhivasenā”ti vuttattā.",
  "tika-abh05t:349_0": "270.",
  "tika-abh05t:349_1": "Tassevāti paravādino eva.",
  "tika-abh05t:349_2": "Puggalavasenāti “gihīnañceva ekaccānañca devāna”nti evaṃ puggalavasena.",
  "tika-abh05t:349_3": "Tassāti paravādino.",
  "tika-abh05t:349_4": "Paṭikkhepo na yuttoti evaṃ puggalavasena atthayojanā na yuttāti adhippāyo.",
  "tika-abh05t:349_5": "Puggalādhiṭṭhānena pana katāpi atthavaṇṇanā okāsavasena paricchijjatīti nāyaṃ doso.",
  "tika-abh05t:349_6": "Tassāyaṃ adhippāyoti ayaṃ “gihīnañcevā”tiādinā vutto tassa paravādino yadi adhippāyo,",
  "tika-abh05t:349_7": "evaṃ saññāya paravādino sakavādinā samānādāyoti na niggahāraho siyā.",
  "tika-abh05t:349_8": "Tenāha “saka…pe… tabbo”ti.",
  "tika-abh05t:349_9": "Paṭhamaṃ pana anujānitvā pacchā paṭikkhepeneva niggahetabbatā veditabbā.",
  "tika-abh05t:349_10": "Keci “yattha natthi pabbajjā,",
  "tika-abh05t:349_11": "natthi tattha brahmacariyavāsoti pucchāya ekaccānaṃ manussānaṃ maggappaṭivedhaṃ sandhāya paravādino paṭikkhepo.",
  "tika-abh05t:349_12": "Yadipi so devānaṃ maggappaṭilābhaṃ na icchati,",
  "tika-abh05t:349_13": "sambhavantaṃ pana sabbaṃ dassetuṃ aṭṭhakathāyaṃ ‘gihīna’micceva avatvā ‘ekaccānañca devāna’nti vutta”nti vadanti,",
  "tika-abh05t:349_14": "taṃ na sundaraṃ “sandhāyā”ti vuttattā,",
  "tika-abh05t:349_15": "purimoyevattho yutto.",
  "tika-abh05t:350_0": "Suddhabrahmacariyakathāvaṇṇanā niṭṭhitā.",
  "tika-abh05t:351_0": "2. Saṃsandanabrahmacariyakathāvaṇṇanā",
  "tika-abh05t:352_0": "273.",
  "tika-abh05t:352_1": "Rūpāvacaramaggenāti rūpāvacarajjhānena.",
  "tika-abh05t:352_2": "Tañhi rūpabhavūpapattiyā upāyabhāvato maggoti vutto.",
  "tika-abh05t:352_3": "Yathāha “rūpupapattiyā maggaṃ bhāvetī”ti.",
  "tika-abh05t:352_4": "Idanti idaṃ rūpāvacarajjhānaṃ.",
  "tika-abh05t:352_5": "“Idhavihāyaniṭṭhahetubhūto rūpāvacaramaggo”tiādikaṃ dīpentaṃ vacanaṃ anāgāmimaggassa tabbhāvadīpakena",
  "tika-abh05t:352_6": "“idha bhāvitamaggo”tiādikena kathaṃ sametīti codetvā yathā sameti,",
  "tika-abh05t:352_7": "taṃ dassetuṃ “pubbe panā”tiādi vuttaṃ.",
  "tika-abh05t:352_8": "Tattha “pubbe”ti iminā “idha bhāvitamaggo”tiādikaṃ vadanti,",
  "tika-abh05t:352_9": "idhāpi pana “rūpāvacaramaggenā”tiādikaṃ.",
  "tika-abh05t:352_10": "Tattha anāgāmī evāti anāgāmiphalaṭṭho eva.",
  "tika-abh05t:352_11": "Jhānānāgāmīti asamucchinnajjhattasaṃyojanopi rūpabhave uppajjitvā anāvattidhammamaggaṃ bhāvetvā tattheva parinibbāyanato.",
  "tika-abh05t:352_12": "Adhippāyoti yathāvutto dvinnaṃ aṭṭhakathāvacanānaṃ avirodhadīpako adhippāyo.",
  "tika-abh05t:353_0": "Idhāti kāmaloke.",
  "tika-abh05t:353_1": "Tatthāti brahmaloke.",
  "tika-abh05t:353_2": "Ettha ca paravādī evaṃ pucchitabbo “tīhi,",
  "tika-abh05t:353_3": "bhikkhave,",
  "tika-abh05t:353_4": "ṭhānehī”ti suttaṃ kiṃ yathārutavasena gahetabbatthaṃ,",
  "tika-abh05t:353_5": "udāhu sandhāyabhāsitanti?",
  "tika-abh05t:353_6": "Tattha jānamāno sandhāyabhāsitanti vadeyya.",
  "tika-abh05t:353_7": "Aññathā “paranimmitavasavattideve upādāyā”tiādi vattuṃ na sakkā “deve ca tāvatiṃse”ti vuttattā.",
  "tika-abh05t:353_8": "Yathā hi tassa “seyyathāpi devehi tāvatiṃsehi saddhiṃ mantetvā”tiādīsu viya sakkaṃ devarājānaṃ upādāya",
  "tika-abh05t:353_9": "kāmāvacaradevesu tāvatiṃsadevā pākaṭā paññātāti tesaṃ gahaṇaṃ,",
  "tika-abh05t:353_10": "na teyeva adhippetāti suttapadassa sandhāyabhāsitatthaṃ sampaṭicchitabbaṃ,",
  "tika-abh05t:353_11": "evaṃ “idha brahmacariyavāso”ti etthāpi anavajjasukhaabyāsekasukhanekkhammasukhādisannissayabhāvena mahānisaṃsatāya",
  "tika-abh05t:353_12": "sāsane pabbajjā “idha brahmacariyavāso”ti imasmiṃ sutte adhippetā.",
  "tika-abh05t:353_13": "Sā hi uttarakurukānaṃ devānañca anokāsabhāvato dukkarā dullabhā ca.",
  "tika-abh05t:353_14": "Tattha sūriyaparivattādīhipi devesu maggapaṭilābhāya atthitā vibhāvetabbā,",
  "tika-abh05t:353_15": "uttarakurukānaṃ pana visesānadhigamabhāvo ubhinnampi icchito evāti.",
  "tika-abh05t:354_0": "Saṃsandanabrahmacariyakathāvaṇṇanā niṭṭhitā.",
  "tika-abh05t:355_0": "Brahmacariyakathāvaṇṇanā niṭṭhitā.",
  "tika-abh05t:356_0": "3. Odhisokathāvaṇṇanā",
  "tika-abh05t:357_0": "274.",
  "tika-abh05t:357_1": "Odhisoti bhāgaso,",
  "tika-abh05t:357_2": "bhāgenāti attho.",
  "tika-abh05t:357_3": "Bhāgo nāma yasmā ekadeso hoti,",
  "tika-abh05t:357_4": "tasmā “ekadesena ekadesenā”ti vuttaṃ.",
  "tika-abh05t:357_5": "Tattha yadi catunnaṃ maggānaṃ vasena samudayapakkhikassa kilesagaṇassa catubhāgehi pahānaṃ “odhiso pahāna”nti adhippetaṃ,",
  "tika-abh05t:357_6": "icchitamevetaṃ sakavādissa “tiṇṇaṃ saṃyojanānaṃ parikkhayā diṭṭhigatānaṃ pahānāyā”ti ca ādivacanato.",
  "tika-abh05t:357_7": "Yasmā pana maggo catūsu saccesu nānābhisamayavasena kiccakaro,",
  "tika-abh05t:357_8": "na ekābhisamayavasenāti paravādino laddhi,",
  "tika-abh05t:357_9": "tasmā yathā “maggo kālena dukkhaṃ parijānāti,",
  "tika-abh05t:357_10": "kālena samudayaṃ pajahatī”tiādinā nānakkhaṇavasena saccesu pavattatīti icchito,",
  "tika-abh05t:357_11": "evaṃ paccekampi nānakkhaṇavasena pavatteyya.",
  "tika-abh05t:357_12": "Tathā sati dukkhādīnaṃ ekadesaekadesameva parijānāti pajahatīti dassetuṃ pāḷiyaṃ “sotāpatti…pe…",
  "tika-abh05t:357_13": "ekadese pajahatī”tiādi vuttaṃ.",
  "tika-abh05t:357_14": "Sati hi nānābhisamaye paṭhamamaggādīhi pahātabbānaṃ saṃyojanattayādīnaṃ dukkhadassanādīhi ekadesaekadesappahānaṃ",
  "tika-abh05t:357_15": "siyāti ekadesasotāpattimaggaṭṭhāditā,",
  "tika-abh05t:357_16": "tato eva ekadesasotāpannāditā ca āpajjati anantaraphalattā lokuttarakusalānaṃ,",
  "tika-abh05t:357_17": "na ca taṃ yuttaṃ.",
  "tika-abh05t:357_18": "Na hi kālabhedena vinā so eva sotāpanno,",
  "tika-abh05t:357_19": "asotāpanno cāti sakkā viññātuṃ.",
  "tika-abh05t:357_20": "Tenāha “ekadesaṃ sotāpanno,",
  "tika-abh05t:357_21": "ekadesaṃ na sotāpanno”tiādi.",
  "tika-abh05t:358_0": "Apicāyaṃ nānābhisamayavādī evaṃ pucchitabbo “maggañāṇaṃ saccāni paṭivijjhantaṃ kiṃ ārammaṇato paṭivijjhati,",
  "tika-abh05t:358_1": "udāhu kiccato”ti.",
  "tika-abh05t:358_2": "Yadi ārammaṇatoti vadeyya,",
  "tika-abh05t:358_3": "tassa vipassanāñāṇassa viya dukkhasamudayānaṃ accantaparicchedasamucchedā na yuttā tato anissaṭattā,",
  "tika-abh05t:358_4": "tathā maggadassanaṃ.",
  "tika-abh05t:358_5": "Na hi sayameva attānaṃ ārabbha pavattatīti yuttaṃ,",
  "tika-abh05t:358_6": "maggantaraparikappanāyaṃ anavaṭṭhānaṃ āpajjatīti,",
  "tika-abh05t:358_7": "tasmā tīṇi saccāni kiccato,",
  "tika-abh05t:358_8": "nirodhaṃ kiccato ārammaṇato ca paṭivijjhatīti evamasammohato paṭivijjhantassa maggañāṇassa nattheva nānābhisamayo.",
  "tika-abh05t:358_9": "Vuttañhetaṃ “yo,",
  "tika-abh05t:358_10": "bhikkhave,",
  "tika-abh05t:358_11": "dukkhaṃ passati,",
  "tika-abh05t:358_12": "dukkhasamudayampi so passatī”tiādi.",
  "tika-abh05t:358_13": "Na cetaṃ kālantaradassanaṃ sandhāya vuttaṃ.",
  "tika-abh05t:358_14": "“Yo nu kho, āvuso,",
  "tika-abh05t:358_15": "dukkhaṃ passati,",
  "tika-abh05t:358_16": "dukkhasamudayampi so passati,",
  "tika-abh05t:358_17": "dukkhanirodhampi…pe…",
  "tika-abh05t:358_18": "dukkhanirodhagāminipaṭipadampi so passatī”ti ekasaccadassanasamaṅgino aññasaccadassanasamaṅgibhāvavicāraṇāyaṃ",
  "tika-abh05t:358_19": "tadatthasādhanatthaṃ āyasmatā gavaṃpatittherena ābhatattā paccekañca saccattayadassanassa yojitattā.",
  "tika-abh05t:358_20": "Aññathā purimadiṭṭhassa puna adassanato samudayādidassane dukkhādidassanamayojanīyaṃ siyā.",
  "tika-abh05t:358_21": "Na hi lokuttaramaggo lokiyamaggo viya katakāribhāvena pavattati samucchedakattā.",
  "tika-abh05t:358_22": "Tathā yojane ca sabbaṃ dassanaṃ dassanantaraparanti dassanānuparamo siyā.",
  "tika-abh05t:358_23": "Evaṃ āgamato yuttito ca nānābhisamayassa asambhavato paccekaṃ maggānaṃ odhiso pahānaṃ natthīti niṭṭhamettha gantabbaṃ.",
  "tika-abh05t:359_0": "Odhisokathāvaṇṇanā niṭṭhitā.",
  "tika-abh05t:360_0": "4. Jahatikathāvaṇṇanā",
  "tika-abh05t:361_0": "1. Nasuttāharaṇakathāvaṇṇanā",
  "tika-abh05t:362_0": "280.",
  "tika-abh05t:362_1": "Yadipi pāḷiyaṃ “tayo magge bhāvetī”ti vuttaṃ,",
  "tika-abh05t:362_2": "maggabhāvanā pana yāvadeva kilesasamucchindanatthāti ñatvā “kiccasabbhāvanti tīhi pahātabbassa pahīnata”nti āha.",
  "tika-abh05t:362_3": "Tattha tīhīti heṭṭhimehi tīhi ariyamaggehi pahātabbassa ajjhattasaṃyojanassa pahīnataṃ samucchindananti attho.",
  "tika-abh05t:362_4": "Taṃ pana kiccanti adhobhāgiyasaṃyojanesu maggassa pahānābhisamayakiccaṃ.",
  "tika-abh05t:362_5": "Teneva maggenāti anāgāmimaggeneva.",
  "tika-abh05t:362_6": "Etaṃ na sametīti evaṃ magguppādato pageva kāmarāgabyāpādā pahīyantīti laddhikittanaṃ iminā maggassa kiccasabbhāvakathanena na sameti na yujjati.",
  "tika-abh05t:362_7": "Tasmāti iminā yathāvuttameva virodhaṃ paccāmasati.",
  "tika-abh05t:362_8": "Pahīnānanti vikkhambhitānaṃ.",
  "tika-abh05t:362_9": "Yo hi jhānalābhī jhānena yathāvikkhambhite kilese maggena samucchindati,",
  "tika-abh05t:362_10": "so idhādhippeto.",
  "tika-abh05t:362_11": "Tenāha “dassanamagge…pe…",
  "tika-abh05t:362_12": "adhippāyo”ti.",
  "tika-abh05t:363_0": "Jahatikathāvaṇṇanā niṭṭhitā.",
  "tika-abh05t:364_0": "5. Sabbamatthītikathāvaṇṇanā",
  "tika-abh05t:365_0": "1. Vādayuttivaṇṇanā",
  "tika-abh05t:366_0": "282.",
  "tika-abh05t:366_1": "Sabbaṃ atthīti ettha yasmā paccuppannaṃ viya atītānāgatampi dharamānasabhāvanti paravādino laddhi,",
  "tika-abh05t:366_2": "tasmā sabbanti kālavibhāgato atītādibhedaṃ sabbaṃ.",
  "tika-abh05t:366_3": "So pana “yampi natthi,",
  "tika-abh05t:366_4": "tampi atthī”ti kālavimuttassa vasena anuyogo,",
  "tika-abh05t:366_5": "taṃ atippasaṅgadassanavasena paravādipaṭiññāya dosāropanaṃ.",
  "tika-abh05t:366_6": "Nayadassanaṃ vā atītānāgatānaṃ natthibhāvassa.",
  "tika-abh05t:366_7": "Atthīti pana ayaṃ atthibhāvo yasmā desakālākāradhammehi vinā na hoti,",
  "tika-abh05t:366_8": "tasmā taṃ tāva tehi saddhiṃ yojetvā anuyogaṃ dassetuṃ “sabbattha sabbamatthī”tiādinā pāḷi pavattā.",
  "tika-abh05t:366_9": "Tattha yadipi sabbatthāti idaṃ sāmaññavacanaṃ,",
  "tika-abh05t:366_10": "taṃ pana yasmā visesaniviṭṭhaṃ hoti,",
  "tika-abh05t:366_11": "parato ca sabbesūti dhammā vibhāgato vuccanti,",
  "tika-abh05t:366_12": "tasmā oḷārikassa pākaṭassa rūpadhammasamudāyassa vasena atthaṃ dassetuṃ aṭṭhakathāyaṃ “sabbatthāti sabbasmiṃ sarīre”ti vuttaṃ,",
  "tika-abh05t:366_13": "nidassanamattaṃ vā etaṃ daṭṭhabbaṃ.",
  "tika-abh05t:366_14": "Tathā ca kāṇādakāpilehi paṭiññāyamānā ākāsakālādisattapakatipurisā viya paravādinā paṭiññāyamānaṃ sabbaṃ sabbabyāpīti āpannameva hotīti.",
  "tika-abh05t:366_15": "“Sabbattha sarīre”ti ca “tile tela”nti viya byāpane bhummanti sarīrapariyāpannena sabbena bhavitabbanti vuttaṃ “sirasi pādā…pe… attho”ti.",
  "tika-abh05t:367_0": "Sabbasmiṃ kāle sabbamatthīti yojanā.",
  "tika-abh05t:367_1": "Etasmiṃ pakkheyevassa aññavādo paridīpito siyā “yaṃ atthi,",
  "tika-abh05t:367_2": "attheva taṃ,",
  "tika-abh05t:367_3": "yaṃ natthi,",
  "tika-abh05t:367_4": "nattheva taṃ,",
  "tika-abh05t:367_5": "asato natthi sambhavo,",
  "tika-abh05t:367_6": "sato natthi vināso”ti.",
  "tika-abh05t:367_7": "Evaṃ sabbenākārena sabbaṃ sabbesu dhammesu sabbaṃ atthīti atthoti sambandho.",
  "tika-abh05t:367_8": "Imehi pana pakkhehi “sabbaṃ sabbasabhāvaṃ,",
  "tika-abh05t:367_9": "anekasattinicitābhāvā asato natthi sambhavo”ti vādo paridīpito siyā.",
  "tika-abh05t:367_10": "Yogarahitanti kenaci yuttāyuttalakkhaṇasaṃyogarahitaṃ.",
  "tika-abh05t:367_11": "Taṃ pana ekasabhāvanti saṃyogarahitaṃ nāma atthato ekasabhāvaṃ,",
  "tika-abh05t:367_12": "ekadhammoti attho.",
  "tika-abh05t:367_13": "Etena devavādīnaṃ brahmadassanaṃ atthevātivādo paridīpito siyā.",
  "tika-abh05t:367_14": "Atthīti pucchatīti yadi sabbamatthīti tava vādo,",
  "tika-abh05t:367_15": "yathāvuttāya mama diṭṭhiyā sammādiṭṭhibhāvo atthīti ekantena tayā sampaṭicchitabbo,",
  "tika-abh05t:367_16": "tasmā “kiṃ so atthī”ti pucchatīti attho.",
  "tika-abh05t:368_0": "Vādayuttivaṇṇanā niṭṭhitā.",
  "tika-abh05t:369_0": "2. Kālasaṃsandanakathāvaṇṇanā",
  "tika-abh05t:370_0": "285.",
  "tika-abh05t:370_1": "Atītā …pe…",
  "tika-abh05t:370_2": "karitvāti etthāyaṃ saṅkhepattho –",
  "tika-abh05t:370_3": "atītaṃ anāgatanti rūpassa imaṃ visesaṃ,",
  "tika-abh05t:370_4": "evaṃ visesaṃ vā rūpaṃ aggahetvā paccuppannatāvisesavisiṭṭharūpameva appiyaṃ paccuppannarūpabhāvānaṃ samānādhikaraṇattā etasmiṃyeva visaye appetabbaṃ,",
  "tika-abh05t:370_5": "vacīgocaraṃ pāpetabbaṃ satipi nesaṃ visesanavisesitabbatāsaṅkhāte vibhāge tathāpi avibhajitabbaṃ katvāti.",
  "tika-abh05t:370_6": "Yasmā pana pāḷiyaṃ “paccuppannanti vā rūpanti vā”ti paccuppannarūpasaddehi tadatthassa vattabbākāro itisaddehi dassito,",
  "tika-abh05t:370_7": "tasmā “paccuppannasaddena…pe…",
  "tika-abh05t:370_8": "vuttaṃ hotī”ti āha.",
  "tika-abh05t:370_9": "Rūpapaññattīti rūpāyatanapaññatti.",
  "tika-abh05t:370_10": "Sā hi sabhāvadhammupādānā tajjāpaññatti.",
  "tika-abh05t:370_11": "Tenevāha “sabhāvaparicchinne pavattā vijjamānapaññattī”ti.",
  "tika-abh05t:370_12": "Rūpasamūhaṃ upādāyāti taṃtaṃattapaññattiyā upādānabhūtānaṃ abhāvavibhāvanākārena pavattamānānaṃ rūpadhammānaṃ samūhaṃ upādāya.",
  "tika-abh05t:370_13": "Upādānupādānampi hi upādānamevāti.",
  "tika-abh05t:370_14": "Tasmāti samūhupādāyādhīnatāya avijjamānapaññattibhāvato.",
  "tika-abh05t:370_15": "Vigamāvattabbatāti vigamassa vatthabhāvāpagamassa avattabbatā.",
  "tika-abh05t:370_16": "Na hi odātatāvigamena avatthaṃ hoti.",
  "tika-abh05t:370_17": "Na pana yuttā rūpabhāvassa vigamāvattabbatāti yojanā.",
  "tika-abh05t:370_18": "Rūpabhāvoti ca rūpāyatanasabhāvo cakkhuviññāṇassa gocarabhāvo.",
  "tika-abh05t:370_19": "Na hi tassa paccuppannabhāvavigame vigamāvattabbatā yuttā.",
  "tika-abh05t:371_0": "Kālasaṃsandanakathāvaṇṇanā niṭṭhitā.",
  "tika-abh05t:372_0": "Vacanasodhanavaṇṇanā",
  "tika-abh05t:373_0": "288.",
  "tika-abh05t:373_1": "Anāgataṃ vā paccuppannaṃ vāti ettha vā-",
  "tika-abh05t:373_2": "saddo aniyamattho yathā “khadire vā bandhitabbaṃ palāse vā”ti.",
  "tika-abh05t:373_3": "Tasmā “hutvā hotī”ti ettha hoti-",
  "tika-abh05t:373_4": "saddo anāgatapaccuppannesu yaṃ kiñci padhānaṃ katvā sambandhaṃ labhatīti dassento “anāgataṃ…pe…",
  "tika-abh05t:373_5": "daṭṭhabba”nti āha.",
  "tika-abh05t:373_6": "Tattha paccuppannaṃ hontanti paccuppannaṃ jāyamānaṃ paccuppannabhāvaṃ labhantaṃ.",
  "tika-abh05t:373_7": "Tenāha “taññeva anāgataṃ taṃ paccuppannanti laddhivasenā”ti.",
  "tika-abh05t:373_8": "Tampi hutvā hotīti yaṃ anāgataṃ hutvā paccuppannabhāvappattiyā “hutvā hotī”ti vuttaṃ,",
  "tika-abh05t:373_9": "kiṃ tadapi puna hutvā hotīti pucchati.",
  "tika-abh05t:373_10": "Tabbhāvāvigamatoti paccuppannabhāvato hutvāhotibhāvānupagamato.",
  "tika-abh05t:373_11": "Paccuppannābhāvatoti paccuppannatāya abhāvato.",
  "tika-abh05t:374_0": "Vacanaṃ arahatīti iminā vacanamatte na koci dosoti dasseti.",
  "tika-abh05t:374_1": "Idaṃ vuttaṃ hoti –",
  "tika-abh05t:374_2": "yadipi tassa puna hutvā bhūtassa puna hutvāhotibhāvo natthi,",
  "tika-abh05t:374_3": "punappunaṃ ñāpetabbatāya pana dutiyaṃ tato parampi tathā vattabbataṃ arahatīti “āmantā”ti paṭijānātīti.",
  "tika-abh05t:374_4": "Dhammeti sabhāvadhamme.",
  "tika-abh05t:374_5": "Tappaṭikkhepato adhamme abhāvadhamme.",
  "tika-abh05t:374_6": "Tenāha “sasavisāṇe”ti.",
  "tika-abh05t:375_0": "Paṭikkhittanayenāti “hutvā hoti,",
  "tika-abh05t:375_1": "hutvā hotī”ti ettha pubbe yadetaṃ tayā “anāgataṃ hutvā paccuppannaṃ hotī”ti vadatā “taṃyeva anāgataṃ",
  "tika-abh05t:375_2": "taṃ paccuppanna”nti laddhivasena “anāgataṃ vā paccuppannaṃ vā hutvā hotī”ti vuttaṃ,",
  "tika-abh05t:375_3": "“kiṃ te tampi hutvā hotī”ti pucchite yo paravādinā hutvā bhūtassa puna hutvāabhāvato “na hevā”ti paṭikkhepo kato,",
  "tika-abh05t:375_4": "tena paṭikkhittanayena.",
  "tika-abh05t:375_5": "Svāyaṃ yadeva rūpādi anāgataṃ,",
  "tika-abh05t:375_6": "tadeva paccuppannanti satipi atthābhede anāgatapaccuppannanti pana attheva kālabhedoti taṃkālabhedavirodhāya",
  "tika-abh05t:375_7": "paṭikkhepo pavattoti āha “paṭikkhittanayenāti kālanānattenā”ti.",
  "tika-abh05t:375_8": "Tena hi so ayañca paṭikkhepo nīto pavattitoti.",
  "tika-abh05t:375_9": "Paṭiññātanayenāti idampi yathāvuttapaṭikkhepānantaraṃ yaṃ paṭiññātaṃ,",
  "tika-abh05t:375_10": "taṃ sandhāyāha.",
  "tika-abh05t:375_11": "Yathā hi sā paṭiññā atthābhedena nītā pavattitā,",
  "tika-abh05t:375_12": "tathāyampi.",
  "tika-abh05t:375_13": "Tenevāha “atthānānattenā”ti,",
  "tika-abh05t:375_14": "anāgatādippabhedāya kālapaññattiyā upādānabhūtassa atthassa abhedenāti attho.",
  "tika-abh05t:375_15": "Yathā upādānabhūtarūpādiatthābhedepi tesaṃ khaṇattayānāvatti taṃsamaṅgitā anāgatapaccuppannabhāvāvattitā,",
  "tika-abh05t:375_16": "tathā tattha vuccamānā hutvāhotibhāvā yathākkamaṃ purimapacchimesu pavattitā purimapacchimakiriyāti katvāti imamatthaṃ dassento “atthānānattaṃ…pe…",
  "tika-abh05t:375_17": "paṭijānātī”ti vatvā puna “atthānānattameva hī”tiādinā tameva atthaṃ samattheti.",
  "tika-abh05t:375_18": "Yathā pana “taṃ jīvaṃ taṃ sarīra”nti paṭijānantassa jīvova sarīraṃ,",
  "tika-abh05t:375_19": "sarīrameva jīvoti jīvasarīrānaṃ anaññattaṃ āpajjati,",
  "tika-abh05t:375_20": "evaṃ “taññeva anāgataṃ taṃ paccuppanna”nti ca paṭijānantassa anāgatapaccuppannānaṃ anaññattaṃ āpannanti",
  "tika-abh05t:375_21": "paccuppannānāgatesu vuttā hotibhāvahutvābhāvā anāgatapaccuppannesupi āpajjeyyunti vuttaṃ aṭṭhakathāyaṃ",
  "tika-abh05t:375_22": "“evaṃ sante anāgatampi hutvāhoti nāma,",
  "tika-abh05t:375_23": "paccuppannampi hutvāhotiyeva nāmā”ti.",
  "tika-abh05t:376_0": "Anuññātapañhassāti “taññeva anāgataṃ taṃ paccuppannanti?",
  "tika-abh05t:376_1": "Āmantā”ti evaṃ atthānānattaṃ sandhāya anuññātassa atthassa.",
  "tika-abh05t:376_2": "Ñātuṃ icchito hi attho pañho.",
  "tika-abh05t:376_3": "Doso vuttoti anāgataṃ hutvā paccuppannabhūtassa puna anāgataṃ hutvā paccuppannabhāvāpattisaṅkhāto doso vutto purimanaye.",
  "tika-abh05t:376_4": "Pacchimanaye pana anāgatapaccuppannesu ekekassa hutvāhotibhāvāpattisaṅkhāto doso vuttoti attho.",
  "tika-abh05t:376_5": "Paṭikkhittapañhanti “taṃyeva anāgataṃ taṃ paccuppannanti?",
  "tika-abh05t:376_6": "Na hevaṃ vattabbe”ti evaṃ kālanānattaṃ sandhāya paṭikkhittapañhaṃ.",
  "tika-abh05t:376_7": "Tenāti anāgatapaccuppannānaṃ hotihutvābhāvapaṭikkhepena.",
  "tika-abh05t:376_8": "Codetīti anāgataṃ tena hoti nāma,",
  "tika-abh05t:376_9": "paccuppannaṃ tena hutvā nāma,",
  "tika-abh05t:376_10": "ubhayampi anaññattā ubhayasabhāvanti codeti.",
  "tika-abh05t:376_11": "Etthāti “hutvā hotī”ti etasmiṃ pañhe kathaṃ hoti dosoti codetīti.",
  "tika-abh05t:376_12": "“Tassevā”ti pariharati.",
  "tika-abh05t:376_13": "Kathaṃ katvā codanā,",
  "tika-abh05t:376_14": "kathañca katvā parihāro?",
  "tika-abh05t:376_15": "Anujānanapaṭikkhepānaṃ bhinnavisayatāya codanā,",
  "tika-abh05t:376_16": "atthābhedakālabhedavisayattā abhinnādhāratāya tesaṃ parihāro.",
  "tika-abh05t:376_17": "Tassevāti hi paravādino evāti attho.",
  "tika-abh05t:377_0": "Tadubhayaṃ gahetvāti “taṃ anāgataṃ taṃ paccuppanna”nti ubhayaṃ ekajjhaṃ gahetvā.",
  "tika-abh05t:377_1": "Ekekanti tesu ekekaṃ.",
  "tika-abh05t:377_2": "Ekekamevāti ubhayaṃ ekajjhaṃ aggahetvā ekekameva visuṃ visuṃ imasmiṃ pakkhe tathā na yuttanti attho.",
  "tika-abh05t:377_3": "Esa nayoti atidesaṃ katvā saṃkhittattā taṃ dubbiññeyyanti “anāgatassa hī”tiādinā vivarati.",
  "tika-abh05t:377_4": "Paṭijānitabbaṃ siyā anāgatapaccuppannānaṃ yathākkamaṃ hotihutvābhāvatoti adhippāyo.",
  "tika-abh05t:377_5": "“Yadetaṃ tayā”tiādinā pavatto saṃvaṇṇanānayo purimanayo,",
  "tika-abh05t:377_6": "tattha hi “yadi te anāgataṃ hutvā”tiādinā hutvāhotibhāvo codito.",
  "tika-abh05t:377_7": "“Aparo nayo”tiādiko dutiyanayo.",
  "tika-abh05t:377_8": "Tattha hi “anāgatassa…pe…",
  "tika-abh05t:377_9": "hutvāhotiyeva nāmā”ti anāgatādīsu ekekassa hutvāhotināmatā coditā.",
  "tika-abh05t:378_0": "Vacanasodhanavaṇṇanā niṭṭhitā.",
  "tika-abh05t:379_0": "Atītañāṇādikathāvaṇṇanā",
  "tika-abh05t:380_0": "290.",
  "tika-abh05t:380_1": "Kathaṃ vuccatīti kasmā vuttaṃ.",
  "tika-abh05t:380_2": "Tenāti hi iminā dutiyapucchāya “atītaṃ ñāṇa”nti idaṃ paccāmaṭṭhaṃ,",
  "tika-abh05t:380_3": "tañca paccuppannaṃ ñāṇaṃ,",
  "tika-abh05t:380_4": "atītadhammārammaṇatāya atītanti vuttaṃ.",
  "tika-abh05t:380_5": "Tenāha aṭṭhakathāyaṃ “puna puṭṭho atītārammaṇaṃ paccuppannaṃ ñāṇa”ntiādi.",
  "tika-abh05t:381_0": "Atītañāṇādikathāvaṇṇanā niṭṭhitā.",
  "tika-abh05t:382_0": "Arahantādikathāvaṇṇanā",
  "tika-abh05t:383_0": "291.",
  "tika-abh05t:383_1": "“Arahaṃ khīṇāsavo”tiādinā suttavirodho pākaṭoti idameva dassento “yuttivirodho…pe…",
  "tika-abh05t:383_2": "daṭṭhabbo”ti āha.",
  "tika-abh05t:383_3": "Tattha anānattanti aviseso.",
  "tika-abh05t:383_4": "Evamādikoti ādi-",
  "tika-abh05t:383_5": "saddena katakiccatābhāvo anohitabhāratāti evamādīnaṃ saṅgaho daṭṭhabbo.",
  "tika-abh05t:384_0": "Arahantādikathāvaṇṇanā niṭṭhitā.",
  "tika-abh05t:385_0": "Padasodhanakathāvaṇṇanā",
  "tika-abh05t:386_0": "295.",
  "tika-abh05t:386_1": "Yo atītasaddābhidheyyo attho,",
  "tika-abh05t:386_2": "so atthisaddābhidheyyoti dvepi samānādhikaraṇatthāti katvā vuttaṃ “atītaatthisaddānaṃ ekatthattā”ti, na,",
  "tika-abh05t:386_3": "atītasaddābhidheyyasseva atthisaddābhidheyyattā.",
  "tika-abh05t:386_4": "Tenāha “atthisaddatthassa ca nvātītabhāvato”ti.",
  "tika-abh05t:386_5": "Tena kiṃ siddhanti āha “atītaṃ nvātītaṃ,",
  "tika-abh05t:386_6": "nvātītañca atītaṃ hotī”ti.",
  "tika-abh05t:386_7": "Idaṃ vuttaṃ hoti –",
  "tika-abh05t:386_8": "yadi tava matena atītaṃ atthi,",
  "tika-abh05t:386_9": "atthi ca nvātītanti atītañca no atītaṃ siyā,",
  "tika-abh05t:386_10": "tathā atthi no atītaṃ atītañca no atītaṃ atītaṃ siyāti,",
  "tika-abh05t:386_11": "yathā “atītaṃ atthī”ti ettha atītameva atthīti nāyaṃ niyamo gahetabbo anatītassapi atthibhāvassa icchitattā.",
  "tika-abh05t:386_12": "Tenevāha “atthi siyā atītaṃ,",
  "tika-abh05t:386_13": "siyā nvātīta”nti.",
  "tika-abh05t:386_14": "Yena hi ākārena atītassa atthibhāvo paravādinā icchito,",
  "tika-abh05t:386_15": "tenākārena anatītassa anāgatassa paccuppannassa ca so icchito.",
  "tika-abh05t:386_16": "Kena pana ākārena icchitoti?",
  "tika-abh05t:386_17": "Saṅkhatākārena.",
  "tika-abh05t:386_18": "Tena vuttaṃ “tenātītaṃ nvātītaṃ,",
  "tika-abh05t:386_19": "nvātītaṃ atīta”nti.",
  "tika-abh05t:386_20": "Tasmā atītaṃ atthiyevāti evamettha niyamo gahetabbo.",
  "tika-abh05t:386_21": "Atthibhāve hi atītaṃ niyamitaṃ,",
  "tika-abh05t:386_22": "na atīte atthibhāvo niyamito,",
  "tika-abh05t:386_23": "“na pana nibbānaṃ atthī”ti ettha pana nibbānameva atthīti ayampi niyamo sambhavatīti so eva gahetabbo.",
  "tika-abh05t:386_24": "Yadipi hi nibbānaṃ paramatthato atthibhāvaṃ upādāya uttarapadāvadhāraṇaṃ labbhati tadaññassapi abhāvato,",
  "tika-abh05t:386_25": "tathāpi asaṅkhatākārena aññassa anupalabbhanato tathā nibbānameva atthīti purimapadāvadhāraṇe atthe gayhamāne “atthi siyā nibbānaṃ,",
  "tika-abh05t:386_26": "siyā no nibbāna”nti codanā anokāsā.",
  "tika-abh05t:386_27": "Atītādīsu pana purimapadāvadhāraṇaṃ paravādinā na gahitanti natthettha atippasaṅgo.",
  "tika-abh05t:386_28": "Aggahaṇañcassa pāḷito eva viññāyati.",
  "tika-abh05t:386_29": "Evamettha atītādīnaṃ atthitaṃ vadantassa paravādissevāyaṃ iṭṭhavighātadosāpatti,",
  "tika-abh05t:386_30": "na pana nibbānassa atthitaṃ vadantassa sakavādissāti.",
  "tika-abh05t:386_31": "Paṭipādanā patiṭṭhāpanā veditabbā.",
  "tika-abh05t:387_0": "Etthāha “atītaṃ atthī”tiādinā kiṃ panāyaṃ atītānāgatānaṃ paramatthato atthibhāvo adhippeto,",
  "tika-abh05t:387_1": "udāhu na paramatthato.",
  "tika-abh05t:387_2": "Kiñcettha –",
  "tika-abh05t:387_3": "yadi tāva paramatthato,",
  "tika-abh05t:387_4": "sabbakālaṃ atthibhāvato saṅkhārānaṃ sassatabhāvo āpajjati,",
  "tika-abh05t:387_5": "na ca taṃ yuttaṃ āgamavirodhato yuttivirodhato ca.",
  "tika-abh05t:387_6": "Atha na paramatthato,",
  "tika-abh05t:387_7": "“sabbamatthī”tiādikā codanā niratthikā siyā,",
  "tika-abh05t:387_8": "na niratthikā.",
  "tika-abh05t:387_9": "So hi paravādī “yaṃ kiñci rūpaṃ atītānāgata”ntiādinā atītānāgatānampi khandhabhāvassa vuttattā asati",
  "tika-abh05t:387_10": "ca atīte kusalākusalassa kammassa āyatiṃ phalaṃ kathaṃ bhaveyya,",
  "tika-abh05t:387_11": "tattha ca pubbenivāsañāṇādi anāgate ca anāgataṃsañāṇādi kathaṃ pavatteyya,",
  "tika-abh05t:387_12": "tasmā attheva paramatthato atītānāgatanti yaṃ paṭijānāti,",
  "tika-abh05t:387_13": "taṃ sandhāya ayaṃ katāti.",
  "tika-abh05t:387_14": "Ekantena cetaṃ sampaṭicchitabbaṃ.",
  "tika-abh05t:387_15": "Yepi “sabbaṃ atthī”ti vadanti atītaṃ anāgataṃ paccuppannañca,",
  "tika-abh05t:387_16": "te sabbatthivādāti.",
  "tika-abh05t:388_0": "Catubbidhā cete te sabbatthivādā.",
  "tika-abh05t:388_1": "Tattha keci bhāvaññattikā.",
  "tika-abh05t:388_2": "Te hi “yathā suvaṇṇabhājanassa bhinditvā aññathā kariyamānassa saṇṭhānasseva aññathattaṃ,",
  "tika-abh05t:388_3": "na vaṇṇādīnaṃ,",
  "tika-abh05t:388_4": "yathā ca khīraṃ dadhibhāvena pariṇamantaṃ rasavīriyavipāke pariccajati,",
  "tika-abh05t:388_5": "na vaṇṇaṃ,",
  "tika-abh05t:388_6": "evaṃ dhammāpi anāgataddhuno paccuppannaddhaṃ saṅkamantā anāgatabhāvameva jahanti,",
  "tika-abh05t:388_7": "na attano sabhāvaṃ.",
  "tika-abh05t:388_8": "Tathā paccuppannaddhuno atītaddhaṃ saṅkame”ti vadanti.",
  "tika-abh05t:388_9": "Keci lakkhaṇaññattikā,",
  "tika-abh05t:388_10": "te pana “tīsu addhāsu pavattamāno dhammo atīto atītalakkhaṇayutto,",
  "tika-abh05t:388_11": "itaralakkhaṇehi ayutto.",
  "tika-abh05t:388_12": "Tathā anāgato paccuppanno ca.",
  "tika-abh05t:388_13": "Yathā puriso ekissā itthiyā ratto aññāsu aratto”ti vadanti.",
  "tika-abh05t:388_14": "Aññe avatthaññattikā,",
  "tika-abh05t:388_15": "te “tīsu addhāsu pavattamāno dhammo taṃ taṃ avatthaṃ patvā añño aññaṃ niddisīyati avatthantarato,",
  "tika-abh05t:388_16": "na sabhāvato.",
  "tika-abh05t:388_17": "Yathā ekaṃ akkhaṃ ekaṅge nikkhittaṃ ekanti vuccati,",
  "tika-abh05t:388_18": "sataṅge satanti,",
  "tika-abh05t:388_19": "sahassaṅge sahassanti,",
  "tika-abh05t:388_20": "evaṃsampadamida”nti.",
  "tika-abh05t:388_21": "Apare aññathaññattikā,",
  "tika-abh05t:388_22": "te pana “tīsu addhāsu pavattamāno dhammo taṃ taṃ apekkhitvā tadaññasabhāvena vuccati.",
  "tika-abh05t:388_23": "Yathā taṃ ekā itthī mātāti ca vuccati dhītā”ti ca.",
  "tika-abh05t:388_24": "Evamete cattāro sabbatthivādā.",
  "tika-abh05t:389_0": "Tesu paṭhamo pariṇāmavāditāya kāpilapakkhikesu pakkhipitabboti.",
  "tika-abh05t:389_1": "Dutiyassapi kālasaṅkaro āpajjati sabbassa sabbalakkhaṇayogato.",
  "tika-abh05t:389_2": "Catutthassapi saṅkarova.",
  "tika-abh05t:389_3": "Ekasseva dhammassa pavattikkhaṇe tayopi kālā samodhānaṃ gacchanti.",
  "tika-abh05t:389_4": "Purimapacchimakkhaṇā hi atītānāgatā,",
  "tika-abh05t:389_5": "majjhimo paccuppannoti.",
  "tika-abh05t:389_6": "Tatiyassa pana avatthaññattikassa natthi saṅkaro dhammakiccena kālavavatthānato.",
  "tika-abh05t:389_7": "Dhammo hi sakiccakkhaṇe paccuppanno,",
  "tika-abh05t:389_8": "tato pubbe anāgato,",
  "tika-abh05t:389_9": "pacchā atītoti.",
  "tika-abh05t:390_0": "Tattha yadi atītampi dharamānasabhāvatāya atthi anāgatampi,",
  "tika-abh05t:390_1": "kasmā taṃ atītanti vuccati anāgatanti vā,",
  "tika-abh05t:390_2": "nanu vuttaṃ “dhammakiccena kālavavatthānato”ti.",
  "tika-abh05t:390_3": "Yadi evaṃ paccuppannassa cakkhussa kiṃ kiccaṃ,",
  "tika-abh05t:390_4": "anavasesapaccayasamavāye phaluppādanaṃ.",
  "tika-abh05t:390_5": "Evaṃ sati anāgatassapi cassa tena bhavitabbaṃ atthibhāvatoti lakkhaṇasaṅkaro siyā.",
  "tika-abh05t:390_6": "Idañcettha vattabbaṃ,",
  "tika-abh05t:390_7": "teneva sabhāvena sato dhammassa kiccaṃ,",
  "tika-abh05t:390_8": "kiccakaraṇe ko vibandho,",
  "tika-abh05t:390_9": "yena kadāci karoti kadāci na karoti paccayasamavāyabhāvato,",
  "tika-abh05t:390_10": "kiccassa samavāyābhāvatoti ce? Taṃ na,",
  "tika-abh05t:390_11": "niccaṃ atthibhāvassa icchitattā.",
  "tika-abh05t:390_12": "Tato eva ca addhunaṃ avavatthānaṃ.",
  "tika-abh05t:390_13": "Dhammo hi teneva sabhāvena vijjamāno kasmā kadāci atītoti vuccati kadāci anāgatoti kālassa vavatthānaṃ na siyā.",
  "tika-abh05t:390_14": "Yo hi dhammo ajāto,",
  "tika-abh05t:390_15": "so anāgato.",
  "tika-abh05t:390_16": "Yo jāto na ca niruddho,",
  "tika-abh05t:390_17": "so paccuppanno.",
  "tika-abh05t:390_18": "Yo niruddho, so atīto.",
  "tika-abh05t:390_19": "Idamevettha vattabbaṃ.",
  "tika-abh05t:390_20": "Yadi yathā vattamānaṃ atthi,",
  "tika-abh05t:390_21": "tathā atītaṃ anāgatañca atthi,",
  "tika-abh05t:390_22": "tassa tathā sato ajātatā niruddhatā ca kena hotīti.",
  "tika-abh05t:390_23": "Teneva hi sabhāvena sato dhammassa kathamidaṃ sijjhati ajātoti vā niruddhoti vā.",
  "tika-abh05t:390_24": "Kiṃ tassa pubbe nāhosi,",
  "tika-abh05t:390_25": "yassa abhāvato ajātoti vuccati,",
  "tika-abh05t:390_26": "kiñca pacchā natthi,",
  "tika-abh05t:390_27": "yassa abhāvato niruddhoti vuccati.",
  "tika-abh05t:390_28": "Tasmā sabbathāpi addhattayaṃ na sijjhati,",
  "tika-abh05t:390_29": "yadi ahutvā saṅgati hutvā ca vinassatīti na sampaṭicchanti.",
  "tika-abh05t:390_30": "Yaṃ pana vuttaṃ “saṅkhatalakkhaṇayogato na sassatabhāvappasaṅgo”ti,",
  "tika-abh05t:390_31": "tayidaṃ kevalaṃ vācāvatthumattaṃ udayavayāsambhavato,",
  "tika-abh05t:390_32": "atthi ca nāma sabbadā so dhammo,",
  "tika-abh05t:390_33": "na ca niccoti kutoyaṃ vācāyutti.",
  "tika-abh05t:391_0": "Sabhāvo sabbadā atthi, nicco dhammo na vuccati;",
  "tika-abh05t:392_0": "Dhammo sabhāvato nāñño, aho dhammesu kosalaṃ.",
  "tika-abh05t:393_0": "Yañca vuttaṃ “yaṃ kiñci rūpaṃ atītānāgata”ntiādinā atītānāgatānaṃ khandhabhāvassa vuttattā atthevāti, vadāma.",
  "tika-abh05t:393_1": "Atītaṃ bhūtapubbaṃ,",
  "tika-abh05t:393_2": "anāgataṃ yaṃ sati paccaye bhavissati,",
  "tika-abh05t:393_3": "tadubhayassapi ruppanādisabhāvānātivattanato rūpakkhandhādibhāvo vutto.",
  "tika-abh05t:393_4": "Yathādhammasabhāvānātivattanato atītā dhammā anāgatā dhammāti,",
  "tika-abh05t:393_5": "na dharamānasabhāvatāya.",
  "tika-abh05t:393_6": "Ko ca evamāha “paccuppannaṃ viya taṃ atthī”ti.",
  "tika-abh05t:393_7": "Kathaṃ panetaṃ atthīti?",
  "tika-abh05t:393_8": "Atītānāgatasabhāvena.",
  "tika-abh05t:393_9": "Idaṃ pana taveva upaṭṭhitaṃ,",
  "tika-abh05t:393_10": "kathaṃ taṃ atītaṃ anāgatañca vuccati,",
  "tika-abh05t:393_11": "yadi niccakālaṃ atthīti.",
  "tika-abh05t:394_0": "Yaṃ pana “na tāva kālaṃ karoti,",
  "tika-abh05t:394_1": "yāva na taṃ pāpaṃ byantī hotī”ti sutte vuttaṃ,",
  "tika-abh05t:394_2": "taṃ yasmiñca santāne kammaṃ katūpacitaṃ,",
  "tika-abh05t:394_3": "tattha tenāhitaṃ taṃphaluppādanasamatthataṃ sandhāya vuttaṃ,",
  "tika-abh05t:394_4": "na atītassa kammassa dharamānasabhāvattā.",
  "tika-abh05t:394_5": "Tathā sati sakena bhāvena vijjamānaṃ kathaṃ taṃ atītaṃ nāma siyā.",
  "tika-abh05t:394_6": "Itthañcetaṃ evaṃ sampaṭicchitabbaṃ,",
  "tika-abh05t:394_7": "yaṃ saṅkhārā ahutvā sambhavanti,",
  "tika-abh05t:394_8": "hutvā pativenti tesaṃ udayato pubbe vayato ca pacchā na kāci ṭhiti nāma atthi,",
  "tika-abh05t:394_9": "yato atītānāgataṃ atthīti vucceyya.",
  "tika-abh05t:394_10": "Tena vuttaṃ –",
  "tika-abh05t:395_0": "“Anidhānagatā bhaggā, puñjo natthi anāgate;",
  "tika-abh05t:396_0": "Uppannā yepi tiṭṭhanti, āragge sāsapūpamā”ti. ;",
  "tika-abh05t:397_0": "Yadi cānāgataṃ paramatthato siyā,",
  "tika-abh05t:397_1": "ahutvā sambhavantīti vattuṃ na sakkā.",
  "tika-abh05t:397_2": "Paccuppannakāle ahutvā sambhavantīti ce? Na,",
  "tika-abh05t:397_3": "dhammappavattimattattā kālassa.",
  "tika-abh05t:397_4": "Atha attano sabhāvena ahutvā sambhavantīti,",
  "tika-abh05t:397_5": "siddhametaṃ anāgataṃ paramatthato natthīti.",
  "tika-abh05t:397_6": "Yañca vuttaṃ “asati atīte kusalākusalassa kammassa āyatiṃ phalaṃ kathaṃ bhaveyyā”ti,",
  "tika-abh05t:397_7": "na kho panettha atītakammato phaluppatti icchitā,",
  "tika-abh05t:397_8": "atha kho tassa katattā tadāhitavisesato santānato.",
  "tika-abh05t:397_9": "Vuttañhetaṃ bhagavatā “kāmāvacarassa kusalassa kammassa katattā upacitattā vipākaṃ cakkhuviññāṇaṃ uppannaṃ hotī”ti.",
  "tika-abh05t:397_10": "Yassa pana atītānāgataṃ paramatthato atthi,",
  "tika-abh05t:397_11": "tassa phalaṃ niccameva atthīti kiṃ tattha kammassa sāmatthiyaṃ.",
  "tika-abh05t:397_12": "Uppādane ce,",
  "tika-abh05t:397_13": "siddhamidaṃ ahutvā bhavatīti.",
  "tika-abh05t:397_14": "Yaṃ pana vuttaṃ “asati atītānāgate kathaṃ tattha ñāṇaṃ pavatteyyā”ti,",
  "tika-abh05t:397_15": "yathā taṃ ālambaṇaṃ,",
  "tika-abh05t:397_16": "taṃ tathā atthi,",
  "tika-abh05t:397_17": "kathañca taṃ ālambaṇaṃ,",
  "tika-abh05t:397_18": "ahosi bhavissati cāti.",
  "tika-abh05t:397_19": "Na hi koci atītaṃ anussaranto atthīti anussarati,",
  "tika-abh05t:397_20": "atha kho ahosīti.",
  "tika-abh05t:397_21": "Yathā pana vattamānaṃ ārammaṇaṃ anubhūtaṃ,",
  "tika-abh05t:397_22": "tathā taṃ atītaṃ anussarati.",
  "tika-abh05t:397_23": "Yathā ca vattamānaṃ bhavissati,",
  "tika-abh05t:397_24": "tathā buddhādīhi gayhati.",
  "tika-abh05t:397_25": "Yadi ca taṃ tatheva atthi,",
  "tika-abh05t:397_26": "vattamānameva taṃ siyā.",
  "tika-abh05t:397_27": "Atha natthi,",
  "tika-abh05t:397_28": "siddhaṃ “asantaṃ ñāṇassa ārammaṇaṃ hotī”ti.",
  "tika-abh05t:397_29": "Vijjamānaṃ vā hi cittasaññātaṃ avijjamānaṃ vā ārammaṇaṃ etesaṃ atthīti ārammaṇā,",
  "tika-abh05t:397_30": "cittacetasikā,",
  "tika-abh05t:397_31": "na vijjamānaṃyeva ārabbha pavattanato,",
  "tika-abh05t:397_32": "tasmā paccuppannameva dharamānasabhāvaṃ na atītānāgatanti na tiṭṭhati sabbatthivādo.",
  "tika-abh05t:397_33": "Keci pana “na atītādīnaṃ atthitāpaṭiññāya sabbatthivādā,",
  "tika-abh05t:397_34": "atha kho āyatanasabbassa atthitāpaṭiññāyā”ti vadanti,",
  "tika-abh05t:397_35": "tesaṃ matena sabbeva sāsanikā sabbatthivādā siyunti.",
  "tika-abh05t:398_0": "Padasodhanakathāvaṇṇanā niṭṭhitā.",
  "tika-abh05t:399_0": "Sabbamatthītikathāvaṇṇanā niṭṭhitā.",
  "tika-abh05t:400_0": "6. Atītakkhandhādikathā",
  "tika-abh05t:401_0": "1. Nasuttasādhanakathāvaṇṇanā",
  "tika-abh05t:402_0": "297.",
  "tika-abh05t:402_1": "“Atītaṃ anāgataṃ paccuppanna”nti ayaṃ kālavibhāgaparicchinno vohāro dhammānaṃ taṃ taṃ avatthāvisesaṃ upādāya paññatto.",
  "tika-abh05t:402_2": "Dhammo hi sakiccakkhaṇe paccuppanno,",
  "tika-abh05t:402_3": "tato pubbe anāgato,",
  "tika-abh05t:402_4": "pacchā atītoti vuttovāyamattho.",
  "tika-abh05t:402_5": "Tattha yadipi dhammā aniccatāya anavaṭṭhitā,",
  "tika-abh05t:402_6": "avatthā pana tesaṃ yathāvuttā vavatthitāti tadupādānā kālapaññattipi vavatthitā eva.",
  "tika-abh05t:402_7": "Na hi atītādi anāgatādibhāvena voharīyati,",
  "tika-abh05t:402_8": "khandhādipaññatti pana anapekkhitakālavisesā.",
  "tika-abh05t:402_9": "Tīsupi hi kālesu rūpakkhandho rūpakkhandhova,",
  "tika-abh05t:402_10": "tathā sesā khandhā āyatanadhātuyo ca.",
  "tika-abh05t:402_11": "Evamavaṭṭhite yasmā paravādī “atthī”ti imaṃ paccuppannaniyataṃ vohāraṃ atītānāgatesupi āropeti,",
  "tika-abh05t:402_12": "tasmā so addhasaṅkaraṃ karoti.",
  "tika-abh05t:402_13": "Paramatthato avijjamāne vijjamāne katvā voharatīti tato vivecetuṃ “atītaṃ khandhā”tiādikā ayaṃ kathā āraddhā.",
  "tika-abh05t:403_0": "Yasmā pana ruppanādisabhāve atītādibhedabhinne dhamme ekajjhaṃ gahetvā tattha rāsaṭṭhaṃ upādāya khandhapaññatti,",
  "tika-abh05t:403_1": "cakkhurūpādīsu kāraṇādiatthaṃ suññataṭṭhañca upādāya āyatanapaññatti dhātupaññatti ca,",
  "tika-abh05t:403_2": "tasmā sā addhattayasādhāraṇā,",
  "tika-abh05t:403_3": "na atītādipaññatti viya addhavisesādhiṭṭhānāti āha “khandhādibhāvāvijahanato atītānāgatāna”nti.",
  "tika-abh05t:403_4": "Te panete atītādike khandhādike viya sabhāvadhammato sañjānanto paravādī “atthī”ti paṭijānātīti āha “atītānāgatānaṃ atthitaṃ icchantassā”ti.",
  "tika-abh05t:403_5": "Sesamettha yaṃ vattabbaṃ,",
  "tika-abh05t:403_6": "taṃ heṭṭhā vuttanayameva.",
  "tika-abh05t:404_0": "“Tayome,",
  "tika-abh05t:404_1": "bhikkhave,",
  "tika-abh05t:404_2": "niruttipathā”ti suttaṃ niruttipathasuttaṃ.",
  "tika-abh05t:404_3": "Tattha hi paccuppannasseva atthibhāvo vutto,",
  "tika-abh05t:404_4": "na atītānāgatānaṃ.",
  "tika-abh05t:404_5": "Tena vuttaṃ “atthitāya vāritattā”ti.",
  "tika-abh05t:404_6": "Yadi evaṃ “atthi,",
  "tika-abh05t:404_7": "bhikkhave,",
  "tika-abh05t:404_8": "nibbāna”nti idaṃ kathanti?",
  "tika-abh05t:404_9": "Taṃ sabbadā upaladdhito vuttaṃ niccasabhāvañāpanatthaṃ asaṅkhatadhammassa,",
  "tika-abh05t:404_10": "idha pana saṅkhatadhammānaṃ khaṇattayasamaṅgitāya atthibhāvo na tato pubbe pacchā cāti paññāpanatthaṃ “yaṃ,",
  "tika-abh05t:404_11": "bhikkhave, rūpaṃ…pe…",
  "tika-abh05t:404_12": "na tassa saṅkhā bhavissatī”ti vuttaṃ.",
  "tika-abh05t:404_13": "Etena “atthī”ti samaññāya anupādānato atītaṃ anāgataṃ paramatthato natthīti dassitaṃ hoti.",
  "tika-abh05t:404_14": "Imināvūpāyenāti “khandhādibhāvāvijahanato”ti evaṃ vuttena hetunā.",
  "tika-abh05t:404_15": "Upapattisādhanayutti hi idha “upāyo”ti vuttā.",
  "tika-abh05t:405_0": "Nasuttasādhanakathāvaṇṇanā niṭṭhitā.",
  "tika-abh05t:406_0": "2. Suttasādhanakathāvaṇṇanā",
  "tika-abh05t:407_0": "298.",
  "tika-abh05t:407_1": "Ete dhammāti ete khandhaāyatanadhātudhammā.",
  "tika-abh05t:407_2": "Suttāharaṇanti niruttipathasuttāharaṇaṃ.",
  "tika-abh05t:407_3": "Nesanti atītānāgatānaṃ.",
  "tika-abh05t:408_0": "Suttasādhanakathāvaṇṇanā niṭṭhitā.",
  "tika-abh05t:409_0": "Atītakkhandhādikathāvaṇṇanā niṭṭhitā.",
  "tika-abh05t:410_0": "7. Ekaccaṃatthītikathā",
  "tika-abh05t:411_0": "1. Atītādiekaccakathāvaṇṇanā",
  "tika-abh05t:412_0": "299.",
  "tika-abh05t:412_1": "Ye katūpacitā kusalākusalā dhammā vipākadānāya akatokāsā,",
  "tika-abh05t:412_2": "katokāsā ca ye “okāsakatuppannā”ti vuccanti.",
  "tika-abh05t:412_3": "Ye ca vippakatavipākā,",
  "tika-abh05t:412_4": "te sabbepi “avipakkavipākā”ti veditabbā.",
  "tika-abh05t:412_5": "Tesaṃ vipākadānasāmatthiyaṃ anapagatanti adhippāyena paravādī atthitaṃ icchati.",
  "tika-abh05t:412_6": "Ye pana paravādī sabbena sabbaṃ vipakkavipākā kusalākusalā dhammā,",
  "tika-abh05t:412_7": "tesaṃ apagatanti natthitaṃ icchati.",
  "tika-abh05t:412_8": "Tenāha “atthīti ekaccaṃ atthi ekaccaṃ natthī”tiādi.",
  "tika-abh05t:412_9": "Evaṃ icchantassa pana paravādino yathā avipākesupi ekaccaṃ natthīti āpajjati,",
  "tika-abh05t:412_10": "evaṃ vipakkavipākesu avipakkavipākesu ca āpajjatevāti dassetuṃ “avipakkavipākā dhammā ekacce”tiādinā pāḷi pavattā.",
  "tika-abh05t:412_11": "Tena vuttaṃ “tiṇṇaṃ rāsīnaṃ vasenā”tiādi.",
  "tika-abh05t:412_12": "Vohāravasenāti phalassa anuparamavohāravasena,",
  "tika-abh05t:412_13": "hetukiccaṃ pana anuparataṃ anupacchinnaṃ atthīti laddhiyaṃ ṭhitattā codetabbova.",
  "tika-abh05t:412_14": "Avicchedavasena pavattamānañhi phalassa pabandhavohāraṃ paravādī vohārato atthīti icchati,",
  "tika-abh05t:412_15": "hetu panassa kammaṃ paramatthato ca kammūpacayavādibhāvato pattiappattisabhāvatādayo viya cittavippayutto",
  "tika-abh05t:412_16": "kammūpacayo nāma eko saṅkhāradhammo avipanno,",
  "tika-abh05t:412_17": "sopi tasseva vevacananti paravādī.",
  "tika-abh05t:412_18": "Yaṃ sandhāyāha –",
  "tika-abh05t:413_0": "“Nappacayanti kammāni, api kappasahassato;",
  "tika-abh05t:414_0": "Patvā paccayasāmaggiṃ, kāle paccanti pāṇina”nti.",
  "tika-abh05t:415_0": "Yañca sandhāya parato paribhogamayapuññakathāya “paribhogamayaṃ pana cittavippayuttaṃ uppajjatīti laddhiyā paṭijānātī”ti vakkhati.",
  "tika-abh05t:416_0": "Ekaccaṃatthītikathāvaṇṇanā niṭṭhitā.",
  "tika-abh05t:417_0": "8. Satipaṭṭhānakathāvaṇṇanā",
  "tika-abh05t:418_0": "301.",
  "tika-abh05t:418_1": "Paramatthasatipaṭṭhānattāti etena lokuttarāya eva sammāsatiyā tatthāpi maggabhūtāya nippariyāyena satipaṭṭhānabhāvo",
  "tika-abh05t:418_2": "niyyānikattā itarāya pariyāyenāti dasseti.",
  "tika-abh05t:418_3": "Maggaphalasammāsatiyā dhammānussatibhāvapariyāyo atthīti “lokiyalokuttarasatipaṭṭhānasamudāyabhūtassā”ti vuttaṃ.",
  "tika-abh05t:418_4": "Satisamudāyabhūtassa na satigocarabhūtassāti adhippāyo.",
  "tika-abh05t:418_5": "Satigocarassa hi satipaṭṭhānataṃ codetuṃ pāḷiyaṃ “cakkhāyatanaṃ satipaṭṭhāna”nti āraddhaṃ.",
  "tika-abh05t:418_6": "Tena vuttaṃ “sabbadhammānaṃ pabhedapucchāvasena vutta”nti.",
  "tika-abh05t:418_7": "Suttasādhanāyaṃ pana paṭhamaṃ lokiyasatipaṭṭhānavasena,",
  "tika-abh05t:418_8": "dutiyaṃ missakavasena,",
  "tika-abh05t:418_9": "tatiyaṃ lokuttaravasena dassitanti veditabbaṃ.",
  "tika-abh05t:419_0": "Satipaṭṭhānakathāvaṇṇanā niṭṭhitā.",
  "tika-abh05t:420_0": "9. Hevatthikathāvaṇṇanā",
  "tika-abh05t:421_0": "304.",
  "tika-abh05t:421_1": "Hevatthikathāyaṃ “sabbo dhammo sakabhāvena atthi parabhāvena natthī”ti pavatto paravādīvādo yathā vibhajja paṭipucchā vā na byākātabbo,",
  "tika-abh05t:421_2": "evaṃ ekaṃsato na byākātabbo visesābhāvato,",
  "tika-abh05t:421_3": "kevalaṃ ṭhapanīyapakkhe tiṭṭhatīti adhippāyenāha “avattabbuttarenā”ti.",
  "tika-abh05t:421_4": "Yathā hi sabbe vādā sappaṭivādāvāti paṭiññā bhūtakathanattā avattabbuttarā upekkhitabbā,",
  "tika-abh05t:421_5": "evamayampīti veditabbaṃ.",
  "tika-abh05t:421_6": "Tenāha “upekkhitabbenā”ti.",
  "tika-abh05t:421_7": "Atha vā avattabbaṃ uttaraṃ avattabbuttaraṃ.",
  "tika-abh05t:421_8": "Yathā aniccavādinaṃ pati anicco saddo paccayādhīnavuttitoti,",
  "tika-abh05t:421_9": "uttaraṃ na vattabbaṃ siddhasādhanabhāvato,",
  "tika-abh05t:421_10": "evaṃ idhāpi daṭṭhabbaṃ.",
  "tika-abh05t:421_11": "Siddhasādhanañhi daḍḍhassa ḍahanasadisattā niratthakameva siyā,",
  "tika-abh05t:421_12": "aṭṭhakathāyaṃ pana yasmā paravādinā yena sabhāvena yo dhammo atthi,",
  "tika-abh05t:421_13": "teneva sabhāvena so vinā kālabhedādiparāmasanena natthīti patiṭṭhāpīyati,",
  "tika-abh05t:421_14": "tasmā “ayoniso patiṭṭhāpitattā”ti vuttaṃ.",
  "tika-abh05t:422_0": "Ettha ca “hevatthi,",
  "tika-abh05t:422_1": "hevaṃ natthī”ti paṭijānantena paravādinā yathā saparabhāvehi rūpādīnaṃ atthitā paṭiññātā,",
  "tika-abh05t:422_2": "evaṃ kāladesādibhedehipi sā paṭiññātā eva.",
  "tika-abh05t:422_3": "Tenevāha “atītaṃ anāgatapaccuppannavasena,",
  "tika-abh05t:422_4": "anāgatapaccuppannāni vā atītādivasena natthī”ti.",
  "tika-abh05t:422_5": "Evaṃ sati nigaṇṭhācelakavādo paridīpito siyā.",
  "tika-abh05t:422_6": "Te hi “siyā atthi,",
  "tika-abh05t:422_7": "siyā natthi,",
  "tika-abh05t:422_8": "siyā atthi ca natthi cā”tiādinā sabbapadatthesu pattabhāge paṭijānanti.",
  "tika-abh05t:422_9": "Tattha yadi vatthuno sabhāveneva,",
  "tika-abh05t:422_10": "desakālasantānavasena vā natthitā adhippetā,",
  "tika-abh05t:422_11": "taṃ siddhasādhanaṃ sakavādinopi icchitattā.",
  "tika-abh05t:422_12": "Yassa hi dhammassa yo sabhāvo,",
  "tika-abh05t:422_13": "na so tato aññathā upalabbhati.",
  "tika-abh05t:422_14": "Yadi upalabbheyya,",
  "tika-abh05t:422_15": "añño eva so siyā.",
  "tika-abh05t:422_16": "Na cettha sāmaññalakkhaṇaṃ nidassetabbaṃ salakkhaṇassa adhippetattā tassa natthibhāvassa abhāvato.",
  "tika-abh05t:422_17": "Yathā ca parabhāvena natthitāya na vivādo,",
  "tika-abh05t:422_18": "evaṃ desakālantaresupi ittarakālattā saṅkhārānaṃ.",
  "tika-abh05t:422_19": "Na hi saṅkhārā desantaraṃ,",
  "tika-abh05t:422_20": "kālantaraṃ vā saṅkamanti khaṇikabhāvato.",
  "tika-abh05t:422_21": "Eteneva pariyāyantarena natthitāpi paṭikkhittā veditabbā.",
  "tika-abh05t:422_22": "Yathā ca atthitā,",
  "tika-abh05t:422_23": "natthitā vinā kālabhedena ekasmiṃ dhamme patiṭṭhaṃ na labhanti aññamaññaviruddhattā,",
  "tika-abh05t:422_24": "evaṃ sabbadāpi niccattā.",
  "tika-abh05t:423_0": "Yaṃ pana te vadanti “yathā suvaṇṇaṃ kaṭakādirūpena ṭhitaṃ rucakādibhāvaṃ āpajjatīti niccāniccaṃ.",
  "tika-abh05t:423_1": "Tañhi suvaṇṇabhāvāvijahanato niccaṃ kaṭakādibhāvahānito aniccaṃ,",
  "tika-abh05t:423_2": "evaṃ sabbadhammā”ti.",
  "tika-abh05t:423_3": "Te idaṃ vattabbā “kiṃ kaṭakabhāvo kaṭakassa,",
  "tika-abh05t:423_4": "udāhu suvaṇṇassā”ti.",
  "tika-abh05t:423_5": "Yadi kaṭakassa,",
  "tika-abh05t:423_6": "suvaṇṇanirapekkho siyā tadaññabhāvo viya.",
  "tika-abh05t:423_7": "Atha suvaṇṇassa,",
  "tika-abh05t:423_8": "niccakālaṃ tattha upalabbheyya suvaṇṇabhāvo viya.",
  "tika-abh05t:423_9": "Na ca sakkā ubhinnaṃ ekabhāvoti vattuṃ kaṭakavināsepi suvaṇṇāvināsato.",
  "tika-abh05t:423_10": "Atha mataṃ,",
  "tika-abh05t:423_11": "suvaṇṇakaṭakādīnaṃ pariyāyīpariyāyabhāvato nāyaṃ dosoti.",
  "tika-abh05t:423_12": "Yathā hi kaṭakapariyāyanirodhena rucakapariyāyuppādepi pariyāyī tatheva tiṭṭhati,",
  "tika-abh05t:423_13": "evaṃ manussapariyāyanirodhe devapariyāyuppādepi pariyāyī jīvadrabyaṃ tiṭṭhatīti niccāniccaṃ,",
  "tika-abh05t:423_14": "tathā sabbadrabyānīti.",
  "tika-abh05t:423_15": "Tayidaṃ ambaṃ puṭṭhassa labujabyākaraṇaṃ.",
  "tika-abh05t:423_16": "Yaṃ sveva nicco aniccoti vā vadanto aññattha niccataṃ aññattha aniccataṃ paṭijānāti,",
  "tika-abh05t:423_17": "atha pariyāyapariyāyīnaṃ anaññatā icchitā,",
  "tika-abh05t:423_18": "evaṃ sati pariyāyopi nicco siyā pariyāyino anaññattā pariyāyasarūpaṃ viya,",
  "tika-abh05t:423_19": "pariyāyī vā anicco pariyāyato anaññattā pariyāyasarūpaṃ viyāti.",
  "tika-abh05t:423_20": "Atha nesaṃ aññā anaññatā,",
  "tika-abh05t:423_21": "evañca sati vuttadosadvayānativatti.",
  "tika-abh05t:423_22": "Apica koyaṃ pariyāyo nāma,",
  "tika-abh05t:423_23": "yadi saṇṭhānaṃ,",
  "tika-abh05t:423_24": "suvaṇṇo tāva hotu,",
  "tika-abh05t:423_25": "kathaṃ jīvadrabye arūpibhāvato.",
  "tika-abh05t:423_26": "Yadi tassapi saṇṭhānavantaṃ icchitaṃ,",
  "tika-abh05t:423_27": "tathā satissa ekasmimpi sattasantāne bahutā āpajjati sarūpatā ca saṇṭhānavantesupi pīḷakādīsu tathādassanato.",
  "tika-abh05t:423_28": "Atha pavattiviseso,",
  "tika-abh05t:423_29": "evampi bahutā khaṇikatā ca āpajjati,",
  "tika-abh05t:423_30": "tasmā pariyāyasarūpameva tāva patiṭṭhapetabbaṃ.",
  "tika-abh05t:424_0": "Yaṃ pana vuttaṃ “suvaṇṇaṃ kaṭakādirūpena ṭhita”nti,",
  "tika-abh05t:424_1": "tattha sampattiyogato viññāyamānesu visiṭṭhesu rūpagandharasaphoṭṭhabbesu kiṃ ekaṃ,",
  "tika-abh05t:424_2": "udāhu tesaṃ samudāyo,",
  "tika-abh05t:424_3": "tabbinimuttaṃ vā dhammantaraṃ suvaṇṇanti?",
  "tika-abh05t:424_4": "Tattha na tāva rūpādīsu ekekaṃ suvaṇṇaṃ tena suvaṇṇakiccāsiddhito,",
  "tika-abh05t:424_5": "nāpi tabbinimuttaṃ dhammantaraṃ tādisassa abhāvato.",
  "tika-abh05t:424_6": "Atha samudāyo,",
  "tika-abh05t:424_7": "taṃ pana paññattimattanti na tassa niccatā,",
  "tika-abh05t:424_8": "nāpi aniccatā sambhavati.",
  "tika-abh05t:424_9": "Yathā ca suvaṇṇassa,",
  "tika-abh05t:424_10": "evaṃ kaṭakassapi paññattimattattāti.",
  "tika-abh05t:424_11": "Tayidaṃ nidassanaṃ paravādino jīvadrabyassapi paññattimattaṃ tasseva sādhetīti kuto tassa niccāniccatāti alamatippapañcena.",
  "tika-abh05t:425_0": "Hevatthikathāvaṇṇanā niṭṭhitā.",
  "tika-abh05t:426_0": "Mahāvaggavaṇṇanā niṭṭhitā.",
  "tika-abh05t:427_0": "2. Dutiyavaggo",
  "tika-abh05t:428_0": "1. Parūpahāravaṇṇanā",
  "tika-abh05t:429_0": "307.",
  "tika-abh05t:429_1": "Vikkhambhitarāgāva avikkhambhitarāgānaṃ adhimānikatāya asambhavatoti yāva adhimānikaṃ,",
  "tika-abh05t:429_2": "tāva sampajānā niddaṃ okkamantīti adhippāyo.",
  "tika-abh05t:429_3": "“Adhimānikāna”nti idaṃ bhūtapubbagatiyā vuttanti āha “adhimānikapubbā adhippetā siyu”nti.",
  "tika-abh05t:430_0": "308.",
  "tika-abh05t:430_1": "Yaṃ vimatigāhakāraṇaṃ vuccamānaṃ,",
  "tika-abh05t:430_2": "taṃ “handa hī”ti paraṃ jotetīti adhippāyenāha “kāraṇattheti yutta”nti.",
  "tika-abh05t:430_3": "Vimatigāhassa pana nicchitataṃ “handa hī”ti paraṃ jotetīti vuttaṃ “vacasāyatthe”ti.",
  "tika-abh05t:431_0": "Parūpahāravaṇṇanā niṭṭhitā.",
  "tika-abh05t:432_0": "5. Vacībhedakathāvaṇṇanā",
  "tika-abh05t:433_0": "326.",
  "tika-abh05t:433_1": "Soti paṭhamamaggaṭṭho.",
  "tika-abh05t:433_2": "Tasmāti yasmā “virajaṃ vītamalaṃ dhammacakkhuṃ udapādi ‘yaṃ kiñci samudayadhammaṃ,",
  "tika-abh05t:433_3": "sabbaṃ taṃ nirodhadhamma”’nti suttassa atthaṃ aññathā gahetvā udayabbayānupassanānissandena maggakkhaṇepi dukkhanti vipassanā upaṭṭhāti,",
  "tika-abh05t:433_4": "tasmā “so dukkhamicceva vācaṃ bhāsatī”ti vadanti.",
  "tika-abh05t:434_0": "328.",
  "tika-abh05t:434_1": "Icchiteti paravādinā sampaṭicchite.",
  "tika-abh05t:434_2": "Āropiteti yuttiniddhāraṇena tasmiṃ atthe patiṭṭhāpite yujjati,",
  "tika-abh05t:434_3": "vacīsamuṭṭhāpanakkhaṇato pana pacchā taṃ saddaṃ suṇātīti icchite na yujjati sotaviññāṇassa paccuppannārammaṇattāti adhippāyo.",
  "tika-abh05t:434_4": "Yasmā pana attanā nicchāritaṃ saddaṃ attanāpi suṇāti,",
  "tika-abh05t:434_5": "tasmā sotaviññāṇaṃ “yena taṃ saddaṃ suṇātī”ti aṭṭhakathāyaṃ vuttanti daṭṭhabbaṃ.",
  "tika-abh05t:435_0": "332.",
  "tika-abh05t:435_1": "Lokuttaramaggakkhaṇeti paṭhamajjhānikassa paṭhamamaggassa khaṇe.",
  "tika-abh05t:435_2": "Abhibhūsuttāharaṇe adhippāyo vattabboti etena tadāharaṇassa asambandhataṃ dasseti.",
  "tika-abh05t:435_3": "Tenāha “tasmā asādhaka”nti.",
  "tika-abh05t:436_0": "Vacībhedakathāvaṇṇanā niṭṭhitā.",
  "tika-abh05t:437_0": "7. Cittaṭṭhitikathāvaṇṇanā",
  "tika-abh05t:438_0": "335.",
  "tika-abh05t:438_1": "Evanti “ekacittaṃ yāvatāyukaṃ tiṭṭhatī”ti vuttākārena.",
  "tika-abh05t:438_2": "Aññatthāti arūpabhavato aññasmiṃ.",
  "tika-abh05t:438_3": "Etenāti “ekameva cittaṃ āruppe tiṭṭhati,",
  "tika-abh05t:438_4": "yāvatāyukaṃ tiṭṭhatī”ti evaṃvādinā dutiyāpi aḍḍhakathā passitabbā paṭhamakathāya cirakālāvaṭṭhānavacanassa aññadatthu bhāvavibhāvanatoti adhippāyo.",
  "tika-abh05t:438_5": "Purimāyāti “yāvatāyukaṃ tiṭṭhatī”ti pañhato purimāya.",
  "tika-abh05t:438_6": "Tattha hi “vassasataṃ tiṭṭhatī”ti pucchāya “āmantā”ti anuññā katā,",
  "tika-abh05t:438_7": "pacchimāyaṃ pana “manussānaṃ ekaṃ cittaṃ yāvatāyukaṃ tiṭṭhatī”ti “na hevaṃ vattabbe”ti paṭikkhepo kato.",
  "tika-abh05t:438_8": "Avirodho vibhāvetabbo,",
  "tika-abh05t:438_9": "yato tattheva anuññā katā,",
  "tika-abh05t:438_10": "na pacchāti adhippāyo.",
  "tika-abh05t:438_11": "Vassasatādīti ca ādi-",
  "tika-abh05t:438_12": "saddena na kevalaṃ “dve vassasatānī”ti evamādiyeva saṅgahitaṃ,",
  "tika-abh05t:438_13": "atha kho “ekaṃ cittaṃ divasaṃ tiṭṭhatī”ti evamādipīti daṭṭhabbaṃ.",
  "tika-abh05t:438_14": "“Muhuttaṃ muhuttaṃ uppajjatīti pañho sakavādinā pucchito viya vutto”ti idaṃ vicāretabbaṃ.",
  "tika-abh05t:438_15": "“Muhuttaṃ muhuttaṃ uppajjatī”ti pañho paravādissa.",
  "tika-abh05t:438_16": "“Uppādavayadhammino”tiādisuttatthavasena paṭiññā sakavādissāti hi vuttaṃ.",
  "tika-abh05t:439_0": "Cittaṭṭhitikathāvaṇṇanā niṭṭhitā.",
  "tika-abh05t:440_0": "9. Anupubbābhisamayakathāvaṇṇanā",
  "tika-abh05t:441_0": "339.",
  "tika-abh05t:441_1": "“Tāni vā cattāripi ñāṇāni eko sotāpattimaggoyevāti paṭijānātī”ti imaṃ sandhāyāha “atha vā”tiādi.",
  "tika-abh05t:441_2": "Catunnaṃ ñāṇānanti dukkheñāṇādīnaṃ catunnaṃ ñāṇānaṃ.",
  "tika-abh05t:441_3": "Ekamaggabhāvatoti sotāpattiādiekamaggabhāvato.",
  "tika-abh05t:441_4": "Kamena pavattamānānipi hi tāni ñāṇāni taṃtaṃmaggakiccassa sādhanato ekoyeva maggo hotīti adhippāyo.",
  "tika-abh05t:441_5": "Tenāha “ekamaggassa…pe…",
  "tika-abh05t:441_6": "paṭijānātī”ti.",
  "tika-abh05t:442_0": "344. Dassaneti maggadassane.",
  "tika-abh05t:443_0": "345.",
  "tika-abh05t:443_1": "Dhammatthānaṃ hetuphalabhāvato dhammatthapaṭisambhidānaṃ siyā sotāpattiphalahetutā,",
  "tika-abh05t:443_2": "tadabhāvato na itarapaṭisambhidānanti āha “nirutti…pe…",
  "tika-abh05t:443_3": "vicāretabba”nti.",
  "tika-abh05t:443_4": "Sabbāsampi pana paṭisambhidānaṃ paṭhamaphalasacchikiriyāhetutā vicāretabbā maggādhigameneva laddhabbattā phalānaṃ viya,",
  "tika-abh05t:443_5": "tasmā “aṭṭhahi ñāṇehī”ti ettha nikkhepakaṇḍe āgatanayena dukkhādiñāṇānaṃ pubbantādiñāṇānañca vasena “aṭṭhahi ñāṇehī”ti yuttaṃ viya dissati.",
  "tika-abh05t:444_0": "Anupubbābhisamayakathāvaṇṇanā niṭṭhitā.",
  "tika-abh05t:445_0": "10. Vohārakathāvaṇṇanā",
  "tika-abh05t:446_0": "347.",
  "tika-abh05t:446_1": "Visayavisayīsūti rūpacakkhādike sandhāyāha.",
  "tika-abh05t:446_2": "Te hi rūpakkhandhapariyāpannattā ekantena lokiyā.",
  "tika-abh05t:446_3": "Visayassevāti saddasseva.",
  "tika-abh05t:446_4": "So hi voharitabbato vohārakaraṇatāya ca “vohāro”ti pāḷiyaṃ vutto.",
  "tika-abh05t:446_5": "Natthettha kāraṇaṃ visayīnaṃ visayassapi āsavādianārammaṇatābhāvato.",
  "tika-abh05t:446_6": "Asiddhalokuttarabhāvassa ekantasāsavattā tassa saddāyatanassa yathā lokuttaratā tava matenāti adhippāyo.",
  "tika-abh05t:447_0": "Paṭihaññeyyāti idaṃ parikappavacanaṃ.",
  "tika-abh05t:447_1": "Parikappavacanañca ayāthāvanti āha “na hi…pe… atthī”ti.",
  "tika-abh05t:447_2": "Na hi jalaṃ analanti parikappitaṃ dahati pacati vā.",
  "tika-abh05t:447_3": "Kiṃ lokiyena ñāṇena jānitabbato lokiyo rūpāyatanādi viya,",
  "tika-abh05t:447_4": "udāhu lokuttaro paccavekkhiyamānamaggādi viyāti evamettha hetussa anekantabhāvo veditabbo.",
  "tika-abh05t:447_5": "Tenāha “lokiye lokuttare ca sambhavato”ti.",
  "tika-abh05t:448_0": "Vohārakathāvaṇṇanā niṭṭhitā.",
  "tika-abh05t:449_0": "11. Nirodhakathāvaṇṇanā",
  "tika-abh05t:450_0": "353.",
  "tika-abh05t:450_1": "Yesaṃ dvinnanti yesaṃ dvinnaṃ dukkhasaccānaṃ.",
  "tika-abh05t:450_2": "Dvīhi nirodhehīti appaṭisaṅkhāpaṭisaṅkhāsaṅkhātehi dvīhi nirodhehi.",
  "tika-abh05t:450_3": "Tattha dukkhādīnaṃ paṭisaṅkhāti paṭisaṅkhā,",
  "tika-abh05t:450_4": "paññāviseso.",
  "tika-abh05t:450_5": "Tena vattabbo nirodho paṭisaṅkhānirodho.",
  "tika-abh05t:450_6": "Yo sāsavehi dhammehi visaṃyogoti vuccati,",
  "tika-abh05t:450_7": "yo paccayavekallena dhammānaṃ uppādassa accantavibandhabhūto nirodho,",
  "tika-abh05t:450_8": "so paṭisaṅkhāya navattabbato appaṭisaṅkhānirodho nāmāti paravādino laddhi.",
  "tika-abh05t:450_9": "Paṭisaṅkhāya vinā niruddhāti paccayavekallena anuppattiṃ sandhāya vuttaṃ.",
  "tika-abh05t:450_10": "Tenāha “na uppajjitvā bhaṅgā”ti.",
  "tika-abh05t:450_11": "Anuppādopi hi nirodhoti vuccati yato “imassuppādā idaṃ uppajjatī”ti lakkhaṇuddesassa paṭilome “imassa nirodhā idaṃ nirujjhatī”ti dassito.",
  "tika-abh05t:450_12": "Tenāti paṭisaṅkhāya nirodhassa khaṇikanirodhassa ca idha nādhippetattā.",
  "tika-abh05t:451_0": "Nirodhakathāvaṇṇanā niṭṭhitā.",
  "tika-abh05t:452_0": "Dutiyavaggavaṇṇanā niṭṭhitā.",
  "tika-abh05t:453_0": "3. Tatiyavaggo",
  "tika-abh05t:454_0": "1. Balakathāvaṇṇanā",
  "tika-abh05t:455_0": "354.",
  "tika-abh05t:455_1": "Niddesatoti “aṭṭhānametaṃ anavakāso”tiādinā niddiṭṭhappakārato.",
  "tika-abh05t:455_2": "So pana yasmā vitthāro hoti,",
  "tika-abh05t:455_3": "tasmā vuttaṃ “vitthārato”ti.",
  "tika-abh05t:455_4": "Sabbaṃ kilesāvaraṇādiṃ,",
  "tika-abh05t:455_5": "tameva paccekaṃ pavattiākārabhedato sabbākāraṃ.",
  "tika-abh05t:455_6": "“Sabba”nti hi idaṃ sarūpato gahaṇaṃ,",
  "tika-abh05t:455_7": "“sabbākārato”ti pavattiākārabhedato.",
  "tika-abh05t:455_8": "Bhagavā hi dhamme jānanto tesaṃ ākārabhede anavasesetvāva jānāti.",
  "tika-abh05t:455_9": "Yathāha “sabbe dhammā sabbākārato buddhassa bhagavato ñāṇamukhe āpāthaṃ āgacchantī”ti.",
  "tika-abh05t:455_10": "Uddesatoti ekadesato.",
  "tika-abh05t:455_11": "Ekadeso ca vitthāro na hotīti āha “saṅkhepato”ti.",
  "tika-abh05t:455_12": "Yathā jānantīti sambandho.",
  "tika-abh05t:455_13": "Uddesamattenapīti diṭṭhigatayathābhūtañāṇādippabhedānaṃ āsayādīnaṃ uddesamattenapi.",
  "tika-abh05t:455_14": "Tenāha “indriyānaṃ tikkhamudubhāvajānanamattaṃ sandhāyā”ti.",
  "tika-abh05t:455_15": "Therenāti anuruddhattherena.",
  "tika-abh05t:455_16": "Evamevāti uddesato ṭhānādimattajānanākāreneva.",
  "tika-abh05t:455_17": "Svāyamattho sakavādināpi icchitoyevāti āha “kathamayaṃ codetabbo siyā”ti.",
  "tika-abh05t:456_0": "356.",
  "tika-abh05t:456_1": "Sesesūti indriyaparopariyattañāṇato sesesu.",
  "tika-abh05t:456_2": "Paṭikkhepoti asādhāraṇatāpaṭikkhepo.",
  "tika-abh05t:456_3": "Nanu ca sesānaṃ asādhāraṇatāpi atthīti codanaṃ sandhāyāha “ṭhānā…pe…",
  "tika-abh05t:456_4": "adhippāyo”ti.",
  "tika-abh05t:457_0": "Balakathāvaṇṇanā niṭṭhitā.",
  "tika-abh05t:458_0": "2. Ariyantikathāvaṇṇanā",
  "tika-abh05t:459_0": "357.",
  "tika-abh05t:459_1": "Saṅkhāre sandhāya paṭijānantassāti diṭṭhiyā parikappitena sattena suññe saṅkhāre sandhāya “suññatañca",
  "tika-abh05t:459_2": "manasi karotī”ti pucchāya “āmantā”ti paṭijānantassa.",
  "tika-abh05t:459_3": "Dvinnaṃ phassānaṃ samodhānaṃ kathaṃ āpajjati ṭhānāṭhānabhūte saṅkhāre vuttanayena suññataṃ manasi karontassāti adhippāyo.",
  "tika-abh05t:459_4": "Yathāvuttanayenāti “diṭṭhiyā parikappitena sattena suññā pañcakkhandhā”ti pakārena nayena.",
  "tika-abh05t:459_5": "Atha vā yathāvuttanayenāti “ṭhānāṭhānamanasikāro saṅkhārārammaṇo,",
  "tika-abh05t:459_6": "suññatāmanasikāro nibbānārammaṇo”ti evaṃ vuttanayena.",
  "tika-abh05t:459_7": "“Saṅkhāre sandhāya paṭijānantassā”ti vuttattā “dvinnaṃ phassānaṃ samodhānaṃ kathaṃ āpajjatī”ti āha.",
  "tika-abh05t:459_8": "Sattasuññatāya suññattepi saṅkhārānaṃ aññova ṭhānāṭhānamanasikāro,",
  "tika-abh05t:459_9": "añño suññatāmanasikāroti yujjateva dvinnaṃ phassānaṃ samodhānāpatticodanā,",
  "tika-abh05t:459_10": "saṅkhāre sandhāya paṭijānantassa pana kathaṃ ariyabhāvasiddhi ṭhānāṭhānañāṇādīnanti vicāretabbaṃ.",
  "tika-abh05t:459_11": "Kiṃ vā etāya yutticintāya.",
  "tika-abh05t:459_12": "Ummattakapacchisadiso hi paravādivādo.",
  "tika-abh05t:459_13": "Aññesupi ṭhānesu īdisesu eseva nayo.",
  "tika-abh05t:459_14": "Āropetvāti itthipurisādiākāraṃ,",
  "tika-abh05t:459_15": "sattākārameva vā asantaṃ rūpādiupādāne āropetvā.",
  "tika-abh05t:459_16": "Abhūtāropanañhettha paṇidahananti adhippetaṃ.",
  "tika-abh05t:459_17": "Tenāha “parikappanavasenā”ti.",
  "tika-abh05t:459_18": "Soti yathāvutto paṇidhi.",
  "tika-abh05t:459_19": "Ekasmimpi khandhe.",
  "tika-abh05t:460_0": "Ariyantikathāvaṇṇanā niṭṭhitā.",
  "tika-abh05t:461_0": "4. Vimuccamānakathāvaṇṇanā",
  "tika-abh05t:462_0": "366.",
  "tika-abh05t:462_1": "Maggakkhaṇe cittaṃ ekadesena vimuttaṃ ekadesena avimuttanti ayaṃ “vimuttaṃ vimuccamāna”nti laddhiyā doso.",
  "tika-abh05t:462_2": "Tathā hi vuttaṃ “ekadesaṃ vimuttaṃ,",
  "tika-abh05t:462_3": "ekadesaṃ avimutta”nti.",
  "tika-abh05t:462_4": "Aṭṭhakathāyañca “tañhi tadā samucchedavimuttiyā vimuttekadesena vimuccamānantissa laddhī”ti dassitovāyamattho.",
  "tika-abh05t:462_5": "Vippakataniddeseti vimuccanakiriyāya apariyositatāniddese.",
  "tika-abh05t:462_6": "Yaṃ sandhāyāha “vimuttaṃ vimuccamānanti vippakatabhāvena vuttattā”ti.",
  "tika-abh05t:462_7": "Tenāti paravādinā.",
  "tika-abh05t:462_8": "Vimucca…pe…",
  "tika-abh05t:462_9": "vuttaṃ vimuccamānassa vimuttabhāvābhāvato,",
  "tika-abh05t:462_10": "vimuttabhedena pana tathā vuttanti adhippāyo.",
  "tika-abh05t:462_11": "Sati ca dose vippakataniddeseti ānetvā yojetabbaṃ.",
  "tika-abh05t:462_12": "Ekadeso visesanaṃ hoti nippadesavimuttiyā avicchinnato.",
  "tika-abh05t:462_13": "Phalacittenāti paṭhamaphalacittena uppannena.",
  "tika-abh05t:463_0": "Vimuccamānakathāvaṇṇanā niṭṭhitā.",
  "tika-abh05t:464_0": "5. Aṭṭhamakakathāvaṇṇanā",
  "tika-abh05t:465_0": "368. Pahīnā nāma bhaveyyuṃ, na pahiyyamānāti adhippāyo.",
  "tika-abh05t:466_0": "Aṭṭhamakakathāvaṇṇanā niṭṭhitā.",
  "tika-abh05t:467_0": "6. Aṭṭhamakassa indriyakathāvaṇṇanā",
  "tika-abh05t:468_0": "371.",
  "tika-abh05t:468_1": "Lokuttarānaṃyeva saddhādīnaṃ indriyabhāvo,",
  "tika-abh05t:468_2": "na lokiyānanti paravādino adhippāyavasenāha “appaṭiladdhindriyattā”tiādi.",
  "tika-abh05t:468_3": "Tattha niyyānikāni bhāventoti yathā niyyānikā honti,",
  "tika-abh05t:468_4": "evaṃ uppādento brūhento vā.",
  "tika-abh05t:468_5": "Indriyabhāvaṃ pana pattesu tesu puna bhāvanākiccaṃ natthīti tassa adhippāyoti dassento āha “na pana indriyāni bhāvento”ti.",
  "tika-abh05t:469_0": "Aṭṭhamakassa indriyakathāvaṇṇanā niṭṭhitā.",
  "tika-abh05t:470_0": "7. Dibbacakkhukathāvaṇṇanā",
  "tika-abh05t:471_0": "373.",
  "tika-abh05t:471_1": "Visinoti visesena bandhati visayīnaṃ attapaṭibandhaṃ karotīti visayo,",
  "tika-abh05t:471_2": "ārammaṇaṃ,",
  "tika-abh05t:471_3": "anubhavati etenāti ānubhāvo,",
  "tika-abh05t:471_4": "sāmatthiyaṃ,",
  "tika-abh05t:471_5": "balanti attho,",
  "tika-abh05t:471_6": "gocarakaraṇaṃ gocaro,",
  "tika-abh05t:471_7": "visaye ānubhāvagocarā visaya…pe… carāti.",
  "tika-abh05t:471_8": "Tehi yathā visiṭṭhaṃ visesaṃ hoti,",
  "tika-abh05t:471_9": "tathā paccayabhūtena jhānadhammena āhitabalaṃ katabalādhānaṃ.",
  "tika-abh05t:471_10": "Visayaggahaṇañcettha ānubhāvagocarakaraṇānaṃ pavattiṭṭhānadassanaṃ yatthassa tehi upatthaddhattā balādhānaṃ pākaṭaṃ hoti.",
  "tika-abh05t:471_11": "Tenāha “yādise visaye”tiādi.",
  "tika-abh05t:471_12": "Balādhānañca uttarimanussadhammato mahaggatadhammavisesato uppannehi paṇītehi cittajarūpehi visesāpatti.",
  "tika-abh05t:471_13": "Yaṃ nissāya parāvuttīti eke vadanti.",
  "tika-abh05t:471_14": "Purimaṃ maṃsacakkhumattamevāti yathāvuttabalādhānato purimaṃ maṃsacakkhumattameva.",
  "tika-abh05t:471_15": "Vadanto saṅgahakāro.",
  "tika-abh05t:471_16": "Visayaggahaṇaṃ pāḷiyaṃ kataṃ.",
  "tika-abh05t:471_17": "Na visayavisesadassanatthanti na visayassa visesadassanatthaṃ.",
  "tika-abh05t:471_18": "Yato ubhinnampi rūpāyatanameva visayoti visayassa sadisataṃ avisesaṃ āha,",
  "tika-abh05t:471_19": "sadisassa vā visesaṃ dīpetīti yojanā.",
  "tika-abh05t:472_0": "Dhammupatthaddha …pe…",
  "tika-abh05t:472_1": "adhippāyo,",
  "tika-abh05t:472_2": "aññathā laddhiyeva na siyāti bhāvo.",
  "tika-abh05t:472_3": "Maggoti upāyo,",
  "tika-abh05t:472_4": "kāraṇanti attho.",
  "tika-abh05t:472_5": "Pakaticakkhumato eva hi dibbacakkhu uppajjati. Kasmā?",
  "tika-abh05t:472_6": "Kasiṇālokaṃ vaḍḍhetvā dibbacakkhuñāṇassa uppādanaṃ,",
  "tika-abh05t:472_7": "so ca kasiṇamaṇḍale uggahanimittena vinā natthi,",
  "tika-abh05t:472_8": "tasmā vuttaṃ “maṃsacakkhupaccayatādassanatthameva vutta”nti.",
  "tika-abh05t:472_9": "Tenāti “maggo”ti vacanena.",
  "tika-abh05t:472_10": "Rūpāvacarajjhānapaccayenāti rūpāvacarajjhānena paccayabhūtena uppannāni rūpāvacarajjhānacittasamuṭṭhitāni.",
  "tika-abh05t:472_11": "Jhānakammasamuṭṭhitesu vattabbameva natthi.",
  "tika-abh05t:472_12": "Tassa hesā laddhi.",
  "tika-abh05t:473_0": "374.",
  "tika-abh05t:473_1": "Yena dibbacakkhuno paññācakkhubhāvassa icchanena paṭijānanena.",
  "tika-abh05t:473_2": "Tīṇi cakkhūni maṃsadibbapaññācakkhūni cakkhuntarabhāvaṃ vadato bhaveyyuṃ,",
  "tika-abh05t:473_3": "tasmā taṃ na icchatīti attho.",
  "tika-abh05t:474_0": "Dibbacakkhukathāvaṇṇanā niṭṭhitā.",
  "tika-abh05t:475_0": "9. Yathākammūpagatañāṇakathāvaṇṇanā",
  "tika-abh05t:476_0": "377.",
  "tika-abh05t:476_1": "Dibbacakkhupādakattā “yathākammūpagatañāṇassa upanissaye dibbacakkhumhī”ti vuttaṃ,",
  "tika-abh05t:476_2": "na yathākammūpagatajānanakiccake dibbacakkhumhi tassa taṃkiccakatābhāvato.",
  "tika-abh05t:476_3": "Yato yaṃ anaññaṃ,",
  "tika-abh05t:476_4": "tampi tato anaññamevāti āha “iminā…pe…",
  "tika-abh05t:476_5": "bhavitabba”nti.",
  "tika-abh05t:476_6": "Tattha atthantarabhāvaṃ nivāretīti dibbacakkhuñāṇassa pakkhikattā yathākammūpagatañāṇassa tato atthantarabhāvaṃ nivāreti.",
  "tika-abh05t:476_7": "Tassa hi taṃ paribhaṇḍañāṇaṃ.",
  "tika-abh05t:476_8": "Dibbacakkhussa yathākammūpagatañāṇato atthantarabhāvaṃ na nivāreti atappakkhikattāti adhippāyo.",
  "tika-abh05t:476_9": "Dibbacakkhussa yathākammūpagatañāṇakiccatā paravādinā icchitā,",
  "tika-abh05t:476_10": "na yathākammūpagatañāṇassa dibbacakkhukiccatāti tamatthaṃ “yathākammūpagatañāṇameva dibbacakkhu”nti ettha yojetvā dassento “eva-",
  "tika-abh05t:476_11": "saddo cā”tiādimāha.",
  "tika-abh05t:477_0": "Yathākammūpagatañāṇakathāvaṇṇanā niṭṭhitā.",
  "tika-abh05t:478_0": "10. Saṃvarakathāvaṇṇanā",
  "tika-abh05t:479_0": "379.",
  "tika-abh05t:479_1": "Āṭānāṭiyasutte “santi,",
  "tika-abh05t:479_2": "bhikkhave,",
  "tika-abh05t:479_3": "yakkhā yebhuyyena pāṇātipātā appaṭiviratā”ti āgatattā cātumahārājikānaṃ saṃvarāsaṃvarasabbhāvo avivādasiddho.",
  "tika-abh05t:479_4": "Yattha pana vivādo,",
  "tika-abh05t:479_5": "tameva dassentena tāvatiṃsādayo gahitāti imamatthaṃ dassetuṃ “cātumahārājikāna”nti vuttaṃ.",
  "tika-abh05t:479_6": "Evaṃ satīti yadi tāvatiṃsesu saṃvarāsaṃvaro natthi,",
  "tika-abh05t:479_7": "evaṃ sante.",
  "tika-abh05t:479_8": "Surāpānanti etthāpi “suyyatī”ti padaṃ ānetvā sambandhitabbaṃ.",
  "tika-abh05t:479_9": "Kathaṃ suyyatīti?",
  "tika-abh05t:479_10": "Vuttañhetaṃ kumbhajātake –",
  "tika-abh05t:480_0": "“Yaṃ ve pivitvā pubbadevā pamattā,",
  "tika-abh05t:481_0": "Tidivā cutā sassatiyā samāyā;",
  "tika-abh05t:482_0": "Taṃ tādisaṃ majjamimaṃ niratthaṃ,",
  "tika-abh05t:483_0": "Jānaṃ mahārāja kathaṃ piveyyā”ti. ;",
  "tika-abh05t:484_0": "Tattha pubbadevā nāma asurā.",
  "tika-abh05t:484_1": "Te hi tāvatiṃsānaṃ uppattito pubbadevāti paññāyiṃsu.",
  "tika-abh05t:484_2": "Pamattāti surāpānena pamādaṃ āpannā.",
  "tika-abh05t:484_3": "Tidivāti manussacātumahārājikaloke upādāya tatiyalokabhūtā devaṭṭhānā,",
  "tika-abh05t:484_4": "nāmameva vā etaṃ tassa devaṭṭhānassa.",
  "tika-abh05t:484_5": "Sassatiyāti kevalaṃ dīghāyukataṃ sandhāya vadati.",
  "tika-abh05t:484_6": "Samāyā saha attano asuramāyāya,",
  "tika-abh05t:484_7": "asuramantehi saddhiṃ cutāti attho.",
  "tika-abh05t:484_8": "Aṭṭhakathāyañca vuttaṃ “āgantukadevaputtā āgatāti nevāsikā gandhapānaṃ sajjayiṃsu.",
  "tika-abh05t:484_9": "Sakko sakaparisāya saññamadāsī”ti.",
  "tika-abh05t:484_10": "Tenāha “tesaṃ surāpānaṃ asaṃvaro na hotīti vattabbaṃ hotī”ti.",
  "tika-abh05t:484_11": "Ettha ca tāvatiṃsānaṃ pātubhāvato paṭṭhāya surāpānampi tattha nāhosi,",
  "tika-abh05t:484_12": "pageva pāṇātipātādayoti viramitabbābhāvato eva tāvatiṃsato paṭṭhāya upari devalokesu samādānasampattavirativasena puretabbā saṃvarā na santi,",
  "tika-abh05t:484_13": "lokuttarā pana santiyeva.",
  "tika-abh05t:484_14": "Tathā tehi pahātabbā asaṃvarā.",
  "tika-abh05t:484_15": "Na hi appahīnānusayānaṃ maggavajjhā kilesā na santīti.",
  "tika-abh05t:485_0": "Saṃvarakathāvaṇṇanā niṭṭhitā.",
  "tika-abh05t:486_0": "Tatiyavaggavaṇṇanā niṭṭhitā.",
  "tika-abh05t:487_0": "4. Catutthavaggo",
  "tika-abh05t:488_0": "1. Gihissa arahātikathāvaṇṇanā",
  "tika-abh05t:489_0": "387. Gihichandarāgasampayuttatāyāti gihibhāve kāmabhogibhāve chandarāgasahitatāya.",
  "tika-abh05t:490_0": "Gihissa arahātikathāvaṇṇanā niṭṭhitā.",
  "tika-abh05t:491_0": "4. Samannāgatakathāvaṇṇanā",
  "tika-abh05t:492_0": "393.",
  "tika-abh05t:492_1": "Pattinti adhigamo.",
  "tika-abh05t:492_2": "Adhigamo nāma samannāgamo hotīti pāḷiyaṃ catūhi phassādīhi samannāgamo coditoti daṭṭhabbaṃ.",
  "tika-abh05t:493_0": "Samannāgatakathāvaṇṇanā niṭṭhitā.",
  "tika-abh05t:494_0": "5. Upekkhāsamannāgatakathāvaṇṇanā",
  "tika-abh05t:495_0": "397.",
  "tika-abh05t:495_1": "Sabbaṃ yojetabbanti ettha yadi te arahā catūhi khandhehi viya chahi upekkhāhi samannāgato,",
  "tika-abh05t:495_2": "evaṃ sante cha upekkhā paccekaṃ phassādisahitāti “chahi phassādīhi samannāgato”tiādinā yojetabbaṃ.",
  "tika-abh05t:496_0": "Upekkhāsamannāgatakathāvaṇṇanā niṭṭhitā.",
  "tika-abh05t:497_0": "6. Bodhiyābuddhotikathāvaṇṇanā",
  "tika-abh05t:498_0": "398.",
  "tika-abh05t:498_1": "Pattidhammavasenāti “pattidhammo nāmā”tiādinā vuttassa cittavippayuttassa saṅkhārassa vasena.",
  "tika-abh05t:498_2": "“Bodhiyā buddho”ti pucchā.",
  "tika-abh05t:498_3": "“Bodhiyā niruddhāya vigatāya paṭippassaddhāya abuddho hotī”ti anuyogo.",
  "tika-abh05t:498_4": "Evamaññatthāpi pucchānuyogā veditabbā.",
  "tika-abh05t:499_0": "Bodhiyābuddhotikathāvaṇṇanā niṭṭhitā.",
  "tika-abh05t:500_0": "7. Lakkhaṇakathāvaṇṇanā",
  "tika-abh05t:501_0": "402.",
  "tika-abh05t:501_1": "Tasmāti yasmā abodhisattassapi cakkavattino lakkhaṇehi samannāgamo bodhisattassapi carimabhavato aññattha asamannāgamo hoti,",
  "tika-abh05t:501_2": "tasmā lakkhaṇasamannāgato bodhisattovāti imassatthassa asādhakaṃ.",
  "tika-abh05t:501_3": "Tenāha “ābhatampi anābhatasadisamevā”ti.",
  "tika-abh05t:502_0": "Lakkhaṇakathāvaṇṇanā niṭṭhitā.",
  "tika-abh05t:503_0": "8. Niyāmokkantikathāvaṇṇanā",
  "tika-abh05t:504_0": "403.",
  "tika-abh05t:504_1": "Pāramīpūraṇanti idaṃ bodhicariyāya upalakkhaṇaṃ,",
  "tika-abh05t:504_2": "na pāramīnaṃ puṇṇabhāvadassanaṃ.",
  "tika-abh05t:504_3": "Tena tesaṃ ārambhasamādānādīnampi saṅgaho katoti daṭṭhabbaṃ.",
  "tika-abh05t:504_4": "Mahābhinīhārato paṭṭhāya hi mahāsattā niyatāti vuccanti. Yathāha –",
  "tika-abh05t:504_5": "“evaṃ sabbaṅgasampannā,",
  "tika-abh05t:504_6": "bodhiyā niyatā narā”ti,",
  "tika-abh05t:504_7": "“dhuvaṃ buddho bhavissatī”ti ca,",
  "tika-abh05t:504_8": "na niyāmassa nāma kassaci dhammassa uppannattā byākaronti,",
  "tika-abh05t:504_9": "atha kho ekaṃsenāyaṃ pāramiyo pūretvā buddho bhavissatīti katvā byākarontīti paravādīparikappitaṃ dhammantaraṃ paṭisedheti,",
  "tika-abh05t:504_10": "na bodhiyā niyatattaṃ.",
  "tika-abh05t:504_11": "Tenāha “kevalañhi na”ntiādi.",
  "tika-abh05t:505_0": "Niyāmokkantikathāvaṇṇanā niṭṭhitā.",
  "tika-abh05t:506_0": "10. Sabbasaṃyojanappahānakathāvaṇṇanā",
  "tika-abh05t:507_0": "413.",
  "tika-abh05t:507_1": "Satipi kesañci saṃyojanānaṃ heṭṭhimamaggehi pahīnatte “pañcannaṃ orambhāgiyānaṃ saṃyojanānaṃ parikkhayā”tiādīsu",
  "tika-abh05t:507_2": "viya vaṇṇabhaṇanamukhena anavasesatañca sandhāya sabbasaṃyojanappahānakittanaṃ pariyāyavacananti āha",
  "tika-abh05t:507_3": "“imaṃ pariyāyaṃ aggahetvā”ti.",
  "tika-abh05t:507_4": "Arahattamaggena pajahanato evāti gaṇhātīti aggamaggo eva sabbasaṃyojanāni pajahatīti laddhiṃ gaṇhātīti vadanti padakārā.",
  "tika-abh05t:507_5": "Evaṃ satīti yadi anavasesatāmattena tathā paṭijānāti.",
  "tika-abh05t:508_0": "Sabbasaṃyojanappahānakathāvaṇṇanā niṭṭhitā.",
  "tika-abh05t:509_0": "Catutthavaggavaṇṇanā niṭṭhitā.",
  "tika-abh05t:510_0": "5. Pañcamavaggo",
  "tika-abh05t:511_0": "1. Vimuttikathāvaṇṇanā",
  "tika-abh05t:512_0": "418.",
  "tika-abh05t:512_1": "Phalañāṇaṃ na hoti,",
  "tika-abh05t:512_2": "sesāni vipassanāmaggapaccavekkhaṇañāṇāni vimuttānīti na vattabbānīti sambandho.",
  "tika-abh05t:512_3": "Etthāti etesu catūsu ñāṇesu.",
  "tika-abh05t:512_4": "Vipassanāggahaṇena gahitaṃ maggādikiccavidūrakiccattā vipassanāpariyosānattā ca.",
  "tika-abh05t:513_0": "Vimuttikathāvaṇṇanā niṭṭhitā.",
  "tika-abh05t:514_0": "2. Asekhañāṇakathāvaṇṇanā",
  "tika-abh05t:515_0": "421.",
  "tika-abh05t:515_1": "Asekhe ārabbha pavattattā asekhañāṇanti parassa laddhi,",
  "tika-abh05t:515_2": "na asekhe asekhadhamme pariyāpannanti imamatthamāha “etena…pe…",
  "tika-abh05t:515_3": "dassetī”ti.",
  "tika-abh05t:516_0": "Asekhañāṇakathāvaṇṇanā niṭṭhitā.",
  "tika-abh05t:517_0": "3. Viparītakathāvaṇṇanā",
  "tika-abh05t:518_0": "424. Asive sivāti vohāraṃ viya aññāṇe…pe… vadati.",
  "tika-abh05t:519_0": "Viparītakathāvaṇṇanā niṭṭhitā.",
  "tika-abh05t:520_0": "4. Niyāmakathāvaṇṇanā",
  "tika-abh05t:521_0": "428- 431.",
  "tika-abh05t:521_1": "Yanti yaṃ ñāṇaṃ.",
  "tika-abh05t:521_2": "Saccānulomanti saccappaṭivedhānukūlaṃ.",
  "tika-abh05t:521_3": "Viparītānuyogato pabhuti gaṇetvā “catuttha”nti āha na aniyatassa niyāmagamanāyāti aviparītānuyogato pabhuti gaṇetvā,",
  "tika-abh05t:521_4": "tathā sati pañcamabhāvato visesabhāvato ca.",
  "tika-abh05t:522_0": "Niyāmakathāvaṇṇanā niṭṭhitā.",
  "tika-abh05t:523_0": "5. Paṭisambhidākathāvaṇṇanā",
  "tika-abh05t:524_0": "432- 433.",
  "tika-abh05t:524_1": "Sabbaṃ ñāṇanti idaṃ “ariyāna”nti iminā na visesitanti adhippāyenāha “anariyānampi hi ñāṇaṃ ñāṇamevā”ti.",
  "tika-abh05t:524_2": "Atha vā pāḷiyaṃ avisesena sabbaṃ ñāṇanti vuttaṃ gahetvā evamāha.",
  "tika-abh05t:524_3": "Ariyassa ce ñāṇanti,",
  "tika-abh05t:524_4": "so pana paṭikkhepeyyāti āha “anariyassa etaṃ ñāṇaṃ sandhāyā”ti.",
  "tika-abh05t:525_0": "Paṭisambhidākathāvaṇṇanā niṭṭhitā.",
  "tika-abh05t:526_0": "7. Cittārammaṇakathāvaṇṇanā",
  "tika-abh05t:527_0": "436-438. Vattabbapaṭiññāti phassārammaṇe ñāṇaṃ vattabbaṃ cetopariyañāṇanti evaṃ pavattā paṭiññā.",
  "tika-abh05t:528_0": "Cittārammaṇakathāvaṇṇanā niṭṭhitā.",
  "tika-abh05t:529_0": "8. Anāgatañāṇakathāvaṇṇanā",
  "tika-abh05t:530_0": "439- 440.",
  "tika-abh05t:530_1": "Anantarānāgatepi citte ñāṇaṃ icchanti,",
  "tika-abh05t:530_2": "tattha pana khaṇapaccuppanne viya tādisena parikammena kadāci ñāṇaṃ uppajjeyya.",
  "tika-abh05t:530_3": "Tenāha “anantare ekanteneva ñāṇaṃ natthī”ti.",
  "tika-abh05t:531_0": "Anāgatañāṇakathāvaṇṇanā niṭṭhitā.",
  "tika-abh05t:532_0": "9. Paṭuppannañāṇakathāvaṇṇanā",
  "tika-abh05t:533_0": "441- 442.",
  "tika-abh05t:533_1": "“Sabbasaṅkhāresu aniccato diṭṭhesū”ti vutte yaṃ dassanabhūtaṃ ñāṇaṃ,",
  "tika-abh05t:533_2": "tampi saṅkhārasabhāvattā tathādiṭṭhaṃ siyāti atthato āpajjati,",
  "tika-abh05t:533_3": "evaṃbhūtaṃ vacanaṃ sandhāyāha “atthato āpannaṃ vacana”nti.",
  "tika-abh05t:533_4": "Taṃ pana yasmā “tampi ñāṇaṃ aniccato diṭṭhaṃ hotī”ti paṭijānanavasena pavattaṃ,",
  "tika-abh05t:533_5": "tasmā “anujānanavacana”nti vuttaṃ.",
  "tika-abh05t:533_6": "Bhaṅgānupassanānaṃ pabandhavasena pavattamānānaṃ.",
  "tika-abh05t:534_0": "Paṭuppannañāṇakathāvaṇṇanā niṭṭhitā.",
  "tika-abh05t:535_0": "10. Phalañāṇakathāvaṇṇanā",
  "tika-abh05t:536_0": "443-444. Phalaparopariyattaṃ phalassa uccāvacatā. Balenāti ñāṇabalena.",
  "tika-abh05t:537_0": "Phalañāṇakathāvaṇṇanā niṭṭhitā.",
  "tika-abh05t:538_0": "Pañcamavaggavaṇṇanā niṭṭhitā.",
  "tika-abh05t:539_0": "Mahāpaṇṇāsako samatto.",
  "tika-abh05t:540_0": "6. Chaṭṭhavaggo",
  "tika-abh05t:541_0": "1. Niyāmakathāvaṇṇanā",
  "tika-abh05t:542_0": "445-447. Etassa ariyassa puggalassa.",
  "tika-abh05t:543_0": "Niyāmakathāvaṇṇanā niṭṭhitā.",
  "tika-abh05t:544_0": "2. Paṭiccasamuppādakathāvaṇṇanā",
  "tika-abh05t:545_0": "451.",
  "tika-abh05t:545_1": "Kāraṇaṭṭhena ṭhitatāti kāraṇabhāvena byabhicaraṇābhāvamāha.",
  "tika-abh05t:545_2": "Yo hi dhammo yassa dhammassa yadā kāraṇaṃ hoti,",
  "tika-abh05t:545_3": "na tassa tadā aññathābhāvo atthi,",
  "tika-abh05t:545_4": "sā ca atthato kāraṇabhāvoyevāti “kāraṇabhāvoyevā”ti āha.",
  "tika-abh05t:546_0": "Paṭiccasamuppādakathāvaṇṇanā niṭṭhitā.",
  "tika-abh05t:547_0": "5. Nirodhasamāpattikathāvaṇṇanā",
  "tika-abh05t:548_0": "457- 459.",
  "tika-abh05t:548_1": "Sabhāvadhammataṃ paṭisedheti tadubhayalakkhaṇarahitassa sabhāvadhammassa abhāvā.",
  "tika-abh05t:548_2": "“Vodānampi vuṭṭhāna”nti vacanato “vodānañca vuṭṭhānapariyāyovā”ti āha.",
  "tika-abh05t:548_3": "Sabhāvadhammatte siddhe saṅkhatavidūratāya asaṅkhataṃ siyāti āha “sabhāvadhammattāsādhakattā”ti.",
  "tika-abh05t:549_0": "Nirodhasamāpattikathāvaṇṇanā niṭṭhitā.",
  "tika-abh05t:550_0": "Chaṭṭhavaggavaṇṇanā niṭṭhitā.",
  "tika-abh05t:551_0": "7. Sattamavaggo",
  "tika-abh05t:552_0": "1. Saṅgahitakathāvaṇṇanā",
  "tika-abh05t:553_0": "471- 472.",
  "tika-abh05t:553_1": "Saṅgahitāti saṅgahaṇādivasena saddhiṃ gahitā.",
  "tika-abh05t:553_2": "Te pana yasmā ekavidhatādisāmaññena bandhā viya honti,",
  "tika-abh05t:553_3": "tasmā āha “sambandhā”ti.",
  "tika-abh05t:554_0": "Saṅgahitakathāvaṇṇanā niṭṭhitā.",
  "tika-abh05t:555_0": "2. Sampayuttakathāvaṇṇanā",
  "tika-abh05t:556_0": "473- 474.",
  "tika-abh05t:556_1": "Anuppavisitabbānuppavisanabhāvo tesaṃ bhede sati yujjeyya,",
  "tika-abh05t:556_2": "nāññathāti upamābhindanena upameyyassa bhinnataṃ dassento “nānattavavatthā…pe…",
  "tika-abh05t:556_3": "dassetī”ti āha.",
  "tika-abh05t:557_0": "Sampayuttakathāvaṇṇanā niṭṭhitā.",
  "tika-abh05t:558_0": "3. Cetasikakathāvaṇṇanā",
  "tika-abh05t:559_0": "475- 477.",
  "tika-abh05t:559_1": "Phassikādayoti ettha ādi-",
  "tika-abh05t:559_2": "saddo vavatthāvācī.",
  "tika-abh05t:559_3": "Tena cittuppādadesanāyaṃ dassitappabhedā vedanādayo gayhanti,",
  "tika-abh05t:559_4": "na taṃsamuṭṭhānā rūpadhammāti āha “ekuppādatādivirahitā sahajātatā natthī”ti.",
  "tika-abh05t:560_0": "Cetasikakathāvaṇṇanā niṭṭhitā.",
  "tika-abh05t:561_0": "4. Dānakathāvaṇṇanā",
  "tika-abh05t:562_0": "479.",
  "tika-abh05t:562_1": "Phaladānabhāvadīpanatthanti phaladānasabbhāvadīpanatthaṃ.",
  "tika-abh05t:562_2": "Phaladānaṃ vuttaṃ viya hotīti cittena phaladānaṃ padhānabhāve vuttaṃ viya hotīti attho.",
  "tika-abh05t:562_3": "Aññathā dānabhāvoti na sakkā vattuṃ.",
  "tika-abh05t:562_4": "Dānabhāvopi hi “dānaṃ aniṭṭhaphala”ntiādinā vuttoyevāti.",
  "tika-abh05t:562_5": "Tannivāraṇatthanti phaladānanivāraṇatthaṃ.",
  "tika-abh05t:562_6": "Etanti “dānaṃ aniṭṭhaphala”ntiādivacanaṃ.",
  "tika-abh05t:562_7": "Bhesajjādivasena ābādhāniṭṭhatā deyyadhammassa aniṭṭhaphalatāpariyāyo daṭṭhabbo.",
  "tika-abh05t:563_0": "Kathaṃ tatheva suttaṃ sakavādiparavādivādesu yujjatīti codanāya “na pana ekenatthenā”ti vuttaṃ vibhāvetuṃ “deyyadhammova dāna”ntiādi vuttaṃ.",
  "tika-abh05t:563_1": "Tattha nivattanapakkheyeva eva-",
  "tika-abh05t:563_2": "kāro yutto,",
  "tika-abh05t:563_3": "na sādhanapakkhe dvinnampi dānabhāvassa icchitattā.",
  "tika-abh05t:563_4": "Tenāha “cetasikovāti attho daṭṭhabbo,",
  "tika-abh05t:563_5": "deyyadhammovā”ti ca.",
  "tika-abh05t:563_6": "Tenevāha “dvinnañhi dānānantiādi.",
  "tika-abh05t:563_7": "Saṅkarabhāvamocanatthanti satipi dānabhāve sabhāvasaṅkaramocanatthaṃ.",
  "tika-abh05t:563_8": "Tenāha “cetasikassā”tiādi.",
  "tika-abh05t:564_0": "Dānakathāvaṇṇanā niṭṭhitā.",
  "tika-abh05t:565_0": "5. Paribhogamayapuññakathāvaṇṇanā",
  "tika-abh05t:566_0": "485.",
  "tika-abh05t:566_1": "Tassā laddhiyāti pañcannaṃ viññāṇānaṃ samodhānaṃ hotīti laddhiyā.",
  "tika-abh05t:566_2": "Etesanti vattamānacittaparibhogamayapuññānaṃ.",
  "tika-abh05t:567_0": "486.",
  "tika-abh05t:567_1": "Ayaṃ vādo hīyati paribhogasseva abhāvato.",
  "tika-abh05t:567_2": "Cāgacetanāya eva puññabhāvo,",
  "tika-abh05t:567_3": "na cittavippayuttassa.",
  "tika-abh05t:567_4": "Evanti iminā pakārena,",
  "tika-abh05t:567_5": "aparibhutte deyyadhamme puññabhāvenāti attho.",
  "tika-abh05t:567_6": "Aparibhutte deyyadhamme puññabhāvato eva hi puthujjanakāle dinnaṃ arahā hutvā paribhuñjante tampi puthujjane dānamevāti nicchitaṃ.",
  "tika-abh05t:567_7": "Paravādīpaṭikkhepamukhena sakavādaṃ patiṭṭhāpeti paṭhamo atthavikappo,",
  "tika-abh05t:567_8": "dutiyo pana ujukameva sakavādaṃ patiṭṭhāpetīti ayametesaṃ viseso.",
  "tika-abh05t:568_0": "Paribhogamayapuññakathāvaṇṇanā niṭṭhitā.",
  "tika-abh05t:569_0": "6. Itodinnakathāvaṇṇanā",
  "tika-abh05t:570_0": "488- 491.",
  "tika-abh05t:570_1": "Teneva cīvarādidānenāti anumodanaṃ vinā dāyakena pavattitacīvarādidānena.",
  "tika-abh05t:570_2": "Tenāha “sayaṃkatena kammunā vināpī”ti.",
  "tika-abh05t:570_3": "Iminā kāraṇenāti anumoditattāva tesaṃ tattha bhogā uppajjantīti etena kāraṇena.",
  "tika-abh05t:570_4": "Yadi yantiādi paravādino laddhipatiṭṭhāpanākāradassanaṃ.",
  "tika-abh05t:570_5": "Tattha yadi na yāpeyyuṃ,",
  "tika-abh05t:570_6": "kathaṃ anumodeyyuṃ,",
  "tika-abh05t:570_7": "cittaṃ pasādeyyuṃ,",
  "tika-abh05t:570_8": "pītiṃ uppādeyyuṃ,",
  "tika-abh05t:570_9": "somanassaṃ paṭilabheyyunti ekacce aññe pete anumodanādīni katvā yāpente disvā anumodanādīni karonti,",
  "tika-abh05t:570_10": "tasmā te ito dinnena yāpentīti adhippāyo.",
  "tika-abh05t:571_0": "Itodinnakathāvaṇṇanā niṭṭhitā.",
  "tika-abh05t:572_0": "7. Pathavīkammavipākotikathāvaṇṇanā",
  "tika-abh05t:573_0": "492.",
  "tika-abh05t:573_1": "Attavajjehīti phassavajjehi.",
  "tika-abh05t:573_2": "Na hi so eva tena sampayutto hoti.",
  "tika-abh05t:573_3": "Soti phassameva paccāmasati.",
  "tika-abh05t:573_4": "Sāvajjaneti āvajjanasahite,",
  "tika-abh05t:573_5": "āvajjanaṃ purecārikaṃ katvā eva pavattanaketi attho.",
  "tika-abh05t:573_6": "Kammūpanissayabhūtamevāti yena kammunā yathāvuttā phassādayo nibbattitā,",
  "tika-abh05t:573_7": "tassa kammassa upanissayabhūtameva.",
  "tika-abh05t:573_8": "Dukkhassāti āyatiṃ uppajjanakadukkhassa.",
  "tika-abh05t:573_9": "“Mūlataṇhā”ti dassetīti yojanā,",
  "tika-abh05t:573_10": "tathā “upanissayabhūta”nti etthāpi.",
  "tika-abh05t:573_11": "Kammāyūhanassa kāraṇabhūtā purimasiddhā taṇhā kammassa upanissayo,",
  "tika-abh05t:573_12": "katūpacite kamme bhavādīsu namanavasena pavattā hi vipākassa upanissayo.",
  "tika-abh05t:574_0": "493. Okāsakatuppannaṃ akhepetvā parinibbānabhāvo sakasamayavasena codanāya yujjamānatā.",
  "tika-abh05t:575_0": "494.",
  "tika-abh05t:575_1": "Kamme satīti iminā kammassa pathavīādīnaṃ paccayatāmattamāha,",
  "tika-abh05t:575_2": "na janakattaṃ.",
  "tika-abh05t:575_3": "Tenāha “taṃsaṃvattanikaṃ nāma hotī”ti.",
  "tika-abh05t:576_0": "Pathavīkammavipākotikathāvaṇṇanā niṭṭhitā.",
  "tika-abh05t:577_0": "8. Jarāmaraṇaṃvipākotikathāvaṇṇanā",
  "tika-abh05t:578_0": "495.",
  "tika-abh05t:578_1": "Ekārammaṇāti idaṃ anārammaṇatāsādhanavasena sampayogalakkhaṇābhāvassa uddhaṭattā vuttaṃ,",
  "tika-abh05t:578_2": "na tasseva sampayogalakkhaṇattā.",
  "tika-abh05t:579_0": "496. Abyākatānanti vipākābyākatānaṃ. Itarattha vattabbameva natthi.",
  "tika-abh05t:580_0": "497. Tanti “aparisuddhavaṇṇatā jarāyevā”ti vacanaṃ.",
  "tika-abh05t:581_0": "Jarāmaraṇaṃvipākotikathāvaṇṇanā niṭṭhitā.",
  "tika-abh05t:582_0": "10. Vipākovipākadhammadhammotikathāvaṇṇanā",
  "tika-abh05t:583_0": "501.",
  "tika-abh05t:583_1": "Vipāko vipākassa paccayo honto aññamaññapaccayo hotīti adhippāyenāha “yassa vipākassa vipāko aññamaññapaccayo hotī”ti.",
  "tika-abh05t:583_2": "“Tappaccayāpi aññassa vipākassa uppattiṃ sandhāyā”tiādivacanato pana jātijarāmaraṇādīnaṃ upanissayapaccayoti sakkā viññātuṃ.",
  "tika-abh05t:583_3": "Purimapaṭiññāyāti “vipāko vipākadhammadhammo”ti paṭiññāya.",
  "tika-abh05t:583_4": "Imassa codanassāti “vipāko ca vipākadhammadhammo cā”tiādinā pavattassa codanassa.",
  "tika-abh05t:584_0": "Vipākovipākadhammadhammotikathāvaṇṇanā niṭṭhitā.",
  "tika-abh05t:585_0": "Sattamavaggavaṇṇanā niṭṭhitā.",
  "tika-abh05t:586_0": "8. Aṭṭhamavaggo",
  "tika-abh05t:587_0": "1. Chagatikathāvaṇṇanā",
  "tika-abh05t:588_0": "503-504. Vaṇṇā eva nīlādivasena nibhātīti vaṇṇanibhā, vaṇṇāyatananti attho. Saṇṭhānaṃ dīghādi.",
  "tika-abh05t:589_0": "Chagatikathāvaṇṇanā niṭṭhitā.",
  "tika-abh05t:590_0": "2. Antarābhavakathāvaṇṇanā",
  "tika-abh05t:591_0": "505.",
  "tika-abh05t:591_1": "Antaraṭṭhānānīti antarikaṭṭhānāni.",
  "tika-abh05t:591_2": "Nivārakaṭṭhānāni bhinditvā ca ākāsena ca gamanato.",
  "tika-abh05t:591_3": "Yadi so bhavānaṃ antarā na siyāti so antarābhavo kāmabhavādīnaṃ bhavānaṃ antare yadi na bhaveyya.",
  "tika-abh05t:591_4": "Na nāma antarābhavoti “sabbena sabbaṃ natthi nāma antarābhavo”ti evaṃ pavattassa sakavādivacanassa paṭikkhepe kāraṇaṃ natthi,",
  "tika-abh05t:591_5": "tassa paṭikkhepe kāraṇaṃ hadaye ṭhapetvā na paṭikkhipati,",
  "tika-abh05t:591_6": "atha kho tathā anicchanto kevalaṃ laddhiyā paṭikkhipatīti attho.",
  "tika-abh05t:592_0": "506. Jātīti na icchatīti sambandho.",
  "tika-abh05t:593_0": "507.",
  "tika-abh05t:593_1": "Evaṃ taṃ tattha na icchatīti kāmabhavādīsu viya taṃ cutipaṭisandhiparamparaṃ tattha antarābhavāvatthāya na icchati.",
  "tika-abh05t:593_2": "So hi tassa bhāvibhavanibbattakakammato eva pavattiṃ icchati,",
  "tika-abh05t:593_3": "tasmā jātijarāmaraṇāni aniccato kuto cutipaṭisandhiparamparā.",
  "tika-abh05t:593_4": "Ayañca vādo antarābhavavādīnaṃ ekaccānaṃ vutto.",
  "tika-abh05t:593_5": "Ye “appakena kālena sattāheneva vā paṭisandhiṃ pāpuṇātī”ti vadanti,",
  "tika-abh05t:593_6": "ye pana “tattheva cavitvā āyātīti sattasattāhānī”ti vadanti,",
  "tika-abh05t:593_7": "tehi anuññātāva cutipaṭisandhiparamparāti te adhunātanā daṭṭhabbā pāḷiyaṃ “antarābhave sattā jāyanti jīyanti mīyanti cavanti upapajjantīti?",
  "tika-abh05t:593_8": "Na hevaṃ vattabbe”ti āgatattā.",
  "tika-abh05t:593_9": "Yathā cetaṃ,",
  "tika-abh05t:593_10": "evaṃ nirayūpagādibhāvampissa adhunātanā paṭijānanti.",
  "tika-abh05t:593_11": "Tathā hi te vadanti “uddhaṃpādo tu nārako”tiādi.",
  "tika-abh05t:593_12": "Tattha yaṃ nissāya paravādī antarābhavaṃ nāma parikappeti,",
  "tika-abh05t:593_13": "taṃ dassetuṃ aṭṭhakathāyaṃ “antarāparinibbāyīti suttapadaṃ ayoniso gahetvā”ti vuttaṃ.",
  "tika-abh05t:593_14": "Imassa hi “avihādīsu tattha tattha āyuvemajjhaṃ anatikkamitvā antarā aggamaggādhigamena anavasesakilesaparinibbānena parinibbāyati,",
  "tika-abh05t:593_15": "antarāparinibbāyī”ti suttapadassa ayamattho,",
  "tika-abh05t:593_16": "na antarābhavabhūtoti.",
  "tika-abh05t:593_17": "Tasmā vuttaṃ “antarāparinibbāyīti suttapadaṃ ayoniso gahetvā”ti.",
  "tika-abh05t:594_0": "Ye pana “sambhavesīti vacanato attheva antarābhavo.",
  "tika-abh05t:594_1": "So hi sambhavaṃ upapattiṃ esatīti sambhavesī”ti vadanti,",
  "tika-abh05t:594_2": "tepi ye bhūtāva na puna bhavissanti,",
  "tika-abh05t:594_3": "te khīṇāsavā “bhūtānaṃ vā sattānaṃ ṭhitiyā”ti ettha “bhūtā”ti vuttā.",
  "tika-abh05t:594_4": "Tabbidhuratāya sambhavamesantīti sambhavesino,",
  "tika-abh05t:594_5": "appahīnabhavasaṃyojanattā sekkhā puthujjanā.",
  "tika-abh05t:594_6": "Catūsu vā yonīsu aṇḍajajalābujā sattā yāva aṇḍakosaṃ vatthikosañca na bhindanti,",
  "tika-abh05t:594_7": "tāva sambhavesī nāma,",
  "tika-abh05t:594_8": "aṇḍakosato vatthikosato ca nikkhantā bhūtā nāma.",
  "tika-abh05t:594_9": "Saṃsedajaopapātikā ca paṭhamacittakkhaṇe sambhavesī nāma,",
  "tika-abh05t:594_10": "dutiyacittakkhaṇato paṭṭhāya bhūtā nāma.",
  "tika-abh05t:594_11": "Yena vā iriyāpathena jāyanti,",
  "tika-abh05t:594_12": "yāva tato aññaṃ na pāpuṇanti,",
  "tika-abh05t:594_13": "tāva sambhavesī nāma,",
  "tika-abh05t:594_14": "tato paraṃ bhūtā nāmāti evaṃ ujuke pāḷianugate atthe sati kiṃ aniddhāritassa patthiyena antarābhavena",
  "tika-abh05t:594_15": "attabhāvena parikappitena payojananti paṭikkhipitabbā.",
  "tika-abh05t:595_0": "Yaṃ paneke “santānavasena pavattamānānaṃ dhammānaṃ avicchedena desantaresu pātubhāvo diṭṭho.",
  "tika-abh05t:595_1": "Yathā taṃ vīhiādiaviññāṇakasantāne,",
  "tika-abh05t:595_2": "evaṃ saviññāṇakasantānepi avicchedena desantare pātubhāvena bhavitabbaṃ.",
  "tika-abh05t:595_3": "Ayañca nayo sati antarābhave yujjati,",
  "tika-abh05t:595_4": "nāññathā”ti yuttiṃ vadanti,",
  "tika-abh05t:595_5": "tehi iddhimato cetovasippattassa cittānugatikaṃ kāyaṃ adhiṭṭhahantassa khaṇena brahmalokato idhūpasaṅkamane ito vā brahmalokūpagamane yutti vattabbā.",
  "tika-abh05t:595_6": "Yadi sabbattheva vicchinnadese dhammānaṃ pavatti na icchitā,",
  "tika-abh05t:595_7": "yadipi siyā “iddhimantānaṃ iddhivisayo acinteyyo”ti,",
  "tika-abh05t:595_8": "taṃ idhāpi samānaṃ “kammavipāko acinteyyo”ti vacanato,",
  "tika-abh05t:595_9": "tasmā taṃ tesaṃ matimattameva.",
  "tika-abh05t:595_10": "Acinteyyasabhāvā hi sabhāvadhammā,",
  "tika-abh05t:595_11": "te katthaci paccayavasena vicchinnadese pātubhavanti,",
  "tika-abh05t:595_12": "katthaci avicchinnadese ca.",
  "tika-abh05t:595_13": "Tathā hi mukhaghosādīhi paccayehi aññasmiṃ dese ādāsapabbatapadesādike paṭibimbapaṭighosādikaṃ nibbattamānaṃ diṭṭhanti.",
  "tika-abh05t:596_0": "Etthāha –",
  "tika-abh05t:596_1": "paṭibimbaṃ tāva asiddhattā asadisattā ca na nidassanaṃ.",
  "tika-abh05t:596_2": "Paṭibimbañhi nāma aññadeva rūpantaraṃ uppajjatīti asiddhametaṃ.",
  "tika-abh05t:596_3": "Siddhiyampi asadisattā na nidassanaṃ siyā ekasmiṃ ṭhāne dvinnaṃ sahaṭhānābhāvato.",
  "tika-abh05t:596_4": "Yattheva hi ādāsarūpaṃ paṭibimbarūpañca dissati,",
  "tika-abh05t:596_5": "na ca ekasmiṃ dese rūpadvayassa sahabhāvo yutto nissayabhūtadesato,",
  "tika-abh05t:596_6": "asadisañcetaṃ sandhānato.",
  "tika-abh05t:596_7": "Na hi mukhassa paṭibimbasandhānabhūtaṃ ādāsasandhānasambandhattā sandhānaṃ uddissa avicchedena desantare pātubhāvo vuccati,",
  "tika-abh05t:596_8": "na asantānanti asamānameva tanti.",
  "tika-abh05t:597_0": "Tattha yaṃ vuttaṃ “paṭibimbaṃ nāma aññadeva rūpantaraṃ uppajjatīti asiddhaṃ ekasmiṃ ṭhāne dvinnaṃ sahaṭhānabhāvato”ti,",
  "tika-abh05t:597_1": "tayidaṃ asantānameva sahaṭhānaṃ coditaṃ bhinnanissayattā.",
  "tika-abh05t:597_2": "Na hi bhinnanissayānaṃ sahaṭhānaṃ atthi.",
  "tika-abh05t:597_3": "Yathā anekesaṃ maṇidīpādīnaṃ pabhārūpaṃ ekasmiṃ padese pavattamānaṃ acchitamānatāya nirantaratāya ca abhinnaṭṭhānaṃ viya paññāyati,",
  "tika-abh05t:597_4": "bhinnanissayattā pana bhinnaṭṭhānameva taṃ,",
  "tika-abh05t:597_5": "gahaṇavisesena tathāabhinnaṭṭhānamattaṃ,",
  "tika-abh05t:597_6": "evaṃ ādāsarūpapaṭibimbarūpesupi daṭṭhabbaṃ.",
  "tika-abh05t:597_7": "Tādisapaccayasamavāyena hi tattha taṃ uppajjati ceva vigacchati ca,",
  "tika-abh05t:597_8": "evañcetaṃ sampaṭicchitabbaṃ cakkhuviññāṇassa gocarabhāvūpagamanato.",
  "tika-abh05t:597_9": "Aññathā ālokena vināpi paññāyeyya,",
  "tika-abh05t:597_10": "cakkhuviññāṇassa vā na gocaro viya siyā.",
  "tika-abh05t:597_11": "Tassa pana sāmaggiyā so ānubhāvo,",
  "tika-abh05t:597_12": "yaṃ tathā dassanaṃ hotīti.",
  "tika-abh05t:597_13": "Acinteyyo hi dhammānaṃ sāmatthiyabhedoti vadantenapi ayamevattho sādhito bhinnanissayassapi abhinnaṭṭhānassa viya upaṭṭhānato.",
  "tika-abh05t:597_14": "Eteneva udakādīsu paṭibimbarūpābhāvacodanā paṭikkhittā veditabbā.",
  "tika-abh05t:598_0": "Siddhe ca paṭibimbarūpe tassa nidassanabhāvo siddhoyeva hoti hetuphalānaṃ vicchinnadesatāvibhāvanato.",
  "tika-abh05t:598_1": "Yaṃ pana vuttaṃ “asadisattā na nidassana”nti,",
  "tika-abh05t:598_2": "tadayuttaṃ. Kasmā?",
  "tika-abh05t:598_3": "Na hi nidassanaṃ nāma nidassitabbena sabbadā sadisameva hoti.",
  "tika-abh05t:598_4": "Cutikkhandhādhānato vicchinnadese upapattikkhandhā pātubhavantīti etassa atthassa sādhanatthaṃ mukharūpato",
  "tika-abh05t:598_5": "vicchinne ṭhāne tassa phalabhūtaṃ paṭibimbarūpaṃ nibbattatīti ettha tassa nidassanatthassa adhippetattā.",
  "tika-abh05t:598_6": "Etena asantānacodanā paṭikkhittā veditabbā.",
  "tika-abh05t:599_0": "Yasmā vā mukhapaṭibimbarūpānaṃ hetuphalabhāvo siddho,",
  "tika-abh05t:599_1": "tasmāpi sā paṭikkhittāva hoti.",
  "tika-abh05t:599_2": "Hetuphalabhāvasambandhesu hi santānavohāro.",
  "tika-abh05t:599_3": "Yathāvuttadvīhikāraṇehi paṭibimbaṃ uppajjati bimbato ādāsato ca,",
  "tika-abh05t:599_4": "na cevaṃ upapattikkhandhānaṃ vicchinnadesuppatti.",
  "tika-abh05t:599_5": "Yathā cettha paṭibimbarūpaṃ nidassitaṃ,",
  "tika-abh05t:599_6": "evaṃ paṭighosadīpamuddādayopi nidassitabbā.",
  "tika-abh05t:599_7": "Yathā hi paṭighosadīpamuddādayo saddādihetukā honti,",
  "tika-abh05t:599_8": "aññatra agantvā honti,",
  "tika-abh05t:599_9": "evameva idaṃ cittanti.",
  "tika-abh05t:600_0": "Apicāyaṃ antarābhavavādī evaṃ pucchitabbo –",
  "tika-abh05t:600_1": "yadi “dhammānaṃ vicchinnadesuppatti na yuttā”ti antarābhavo parikappito,",
  "tika-abh05t:600_2": "rāhuādīnaṃ sarīre kathamanekayojanasahassantarikesu pādaṭṭhānahadayaṭṭhānesu kāyaviññāṇamanoviññāṇuppatti vicchinnadese yuttā.",
  "tika-abh05t:600_3": "Yadi ekasantānabhāvato,",
  "tika-abh05t:600_4": "idhāpi taṃsamānaṃ.",
  "tika-abh05t:600_5": "Na cettha arūpadhammabhāvato alaṃ parihārāya pañcavokāre rūpārūpadhammānaṃ aññamaññaṃ sambandhattā.",
  "tika-abh05t:600_6": "Vattamānehi tāva paccayehi vicchinnadese phalassa uppatti siddhā,",
  "tika-abh05t:600_7": "kimaṅgaṃ pana atītehi pañcavokārabhavehi.",
  "tika-abh05t:600_8": "Yattha vipākaviññāṇassa paccayo,",
  "tika-abh05t:600_9": "tatthassa nissayabhūtassa vatthussa sahabhāvīnañca khandhānaṃ sambhavoti laddhokāsena kammunā nibbattiyamānassa",
  "tika-abh05t:600_10": "avasesapaccayantarasahitassa vipākaviññāṇassa uppattiyaṃ nālaṃ vicchinnadesatā vibandhāya.",
  "tika-abh05t:600_11": "Yathā ca anekakappasahassantarikāpi cutikkhandhā upapattikkhandhānaṃ anantarapaccayoti na kāladūratā,",
  "tika-abh05t:600_12": "evaṃ anekayojanasahassantarikāpi te tesaṃ anantarapaccayo hontīti na desadūratā.",
  "tika-abh05t:600_13": "Evaṃ cutikkhandhanirodhānantaraṃ upapattiṭṭhāne paccayantarasamavāyena paṭisandhikkhandhā pātubhavantīti nattheva antarābhavo.",
  "tika-abh05t:600_14": "Asati ca tasmiṃ yaṃ tassa keci “bhāvibhavanibbattakakammuno tato eva bhāvipurimakālabhavākāro sajātisuddhadibbacakkhugocaro",
  "tika-abh05t:600_15": "ahīnindriyo kenaci appaṭihatagamano gandhāhāro”ti evamādikāraṇākārādiṃ vaṇṇenti,",
  "tika-abh05t:600_16": "taṃ vañjhātanayassa rassadīghasāmatādivivādasadisanti veditabbaṃ.",
  "tika-abh05t:601_0": "Antarābhavakathāvaṇṇanā niṭṭhitā.",
  "tika-abh05t:602_0": "3. Kāmaguṇakathāvaṇṇanā",
  "tika-abh05t:603_0": "510.",
  "tika-abh05t:603_1": "Sabbepīti kusalākusalakkhandhādayopi.",
  "tika-abh05t:603_2": "Tesampi hi ālambanatthikatālakkhaṇassa kattukamyatāchandassa vasena siyā kamanaṭṭhatāti adhippāyo.",
  "tika-abh05t:603_3": "Dhātukathāyaṃ “kāmabhavo pañcahi khandhehi ekādasahi āyatanehi sattarasahi dhātūhi saṅgahito.",
  "tika-abh05t:603_4": "Katihi asaṅgahito?",
  "tika-abh05t:603_5": "Na kehici khandhehi ekenāyatanena ekāya dhātuyā asaṅgahito”ti āgatattā āha “upādinnakkhandhānameva kāmabhavabhāvo dhātukathāyaṃ dassito”ti.",
  "tika-abh05t:603_6": "Pañcāti gaṇanaparicchedo,",
  "tika-abh05t:603_7": "tadaññagaṇananivattanatthoti “pañca kāmaguṇā”ti vacanaṃ tato aññesaṃ tabbhāvaṃ nivattetīti āha “pañceva kāmakoṭṭhāsā kāmoti vuttā”ti.",
  "tika-abh05t:603_8": "Tato eva kāmadhātūti vacanaṃ na aññassa nāmaṃ,",
  "tika-abh05t:603_9": "tesaṃyeva nāmanti attho.",
  "tika-abh05t:603_10": "Tayidaṃ paravādino matimattanti vuttaṃ “iminā adhippāyenā”ti.",
  "tika-abh05t:603_11": "Evaṃ vacanamattanti evaṃ “pañcime kāmaguṇā”ti vacanamattaṃ nissāya,",
  "tika-abh05t:603_12": "na panatthassa aviparītaṃ atthanti attho.",
  "tika-abh05t:604_0": "Kāmaguṇakathāvaṇṇanā niṭṭhitā.",
  "tika-abh05t:605_0": "5. Rūpadhātukathāvaṇṇanā",
  "tika-abh05t:606_0": "515- 516.",
  "tika-abh05t:606_1": "Rūpadhātūti vacanatoti “kāmadhāturūpadhātuarūpadhātū”ti ettha rūpadhātūti vuttattā.",
  "tika-abh05t:606_2": "Rūpīdhammehevāti ruppanasabhāvehiyeva dhammehi.",
  "tika-abh05t:606_3": "“Tayome bhavā”tiādinā paricchinnāti tayome bhavā,",
  "tika-abh05t:606_4": "tisso dhātuyoti ca evaṃ paricchinnā.",
  "tika-abh05t:606_5": "“Dhātuyā āgataṭṭhāne bhavena paricchinditabbaṃ,",
  "tika-abh05t:606_6": "bhavassa āgataṭṭhāne dhātuyā paricchinditabba”nti hi vuttaṃ,",
  "tika-abh05t:606_7": "tasmā kāmarūpārūpāvacaradhammāva taṃtaṃbhummabhāvena paricchinnā evaṃ vuttā.",
  "tika-abh05t:607_0": "Rūpadhātukathāvaṇṇanā niṭṭhitā.",
  "tika-abh05t:608_0": "6. Arūpadhātukathāvaṇṇanā",
  "tika-abh05t:609_0": "517-518. Purimakathāyanti rūpadhātukathāyaṃ. Avisesenāti pavattiṭṭhānavasena visesaṃ akatvā.",
  "tika-abh05t:610_0": "Arūpadhātukathāvaṇṇanā niṭṭhitā.",
  "tika-abh05t:611_0": "7. Rūpadhātuyāāyatanakathāvaṇṇanā",
  "tika-abh05t:612_0": "519. Okāsabhāvenāti vatthubhāvena. Tathāvidhanti ghānādiākāraṃ.",
  "tika-abh05t:613_0": "Rūpadhātuyāāyatanakathāvaṇṇanā niṭṭhitā.",
  "tika-abh05t:614_0": "8. Arūperūpakathāvaṇṇanā",
  "tika-abh05t:615_0": "524- 526.",
  "tika-abh05t:615_1": "Nissaraṇaṃ nāma nissaritabbe sati hoti, na asati,",
  "tika-abh05t:615_2": "tasmā “arūpabhave sukhumarūpaṃ atthi,",
  "tika-abh05t:615_3": "yato nissaraṇaṃ taṃ āruppa”nti āha.",
  "tika-abh05t:616_0": "Arūperūpakathāvaṇṇanā niṭṭhitā.",
  "tika-abh05t:617_0": "9. Rūpaṃkammantikathāvaṇṇanā",
  "tika-abh05t:618_0": "527- 537.",
  "tika-abh05t:618_1": "Pakappayamānāti pakārehi kappayamānā attano sampayuttānañca kiccaṃ samatthayamānā.",
  "tika-abh05t:618_2": "Tenāha “sampayuttesu adhikaṃ byāpāraṃ kurumānā”ti.",
  "tika-abh05t:619_0": "Rūpaṃkammantikathāvaṇṇanā niṭṭhitā.",
  "tika-abh05t:620_0": "10. Jīvitindriyakathāvaṇṇanā",
  "tika-abh05t:621_0": "540.",
  "tika-abh05t:621_1": "Antaṃ gahetvā vadatīti “atthi arūpadhammānaṃ āyu ṭhiti yapanā yāpanā iriyanā vattanā pālanā,",
  "tika-abh05t:621_2": "atthi arūpajīvitindriya”nti tasmiṃ pañhe “atthi arūpajīvitindriya”nti imaṃ antaṃ pariyosānaṃ gahetvā vadati.",
  "tika-abh05t:621_3": "Vattuṃ yutto samudāyassa icchanto tadavayavassa icchatīti.",
  "tika-abh05t:621_4": "Na hi avayavehi vinā samudāyo nāma atthi.",
  "tika-abh05t:622_0": "541. Tamevāti arūpaṃ cittavippayuttameva.",
  "tika-abh05t:623_0": "542. Tadāpīti samāpajjanavuṭṭhānakālepi.",
  "tika-abh05t:624_0": "544-545. So yutto dvinnaṃ rūpārūpajīvitindriyānaṃ sakasamaye icchitattā.",
  "tika-abh05t:625_0": "Jīvitindriyakathāvaṇṇanā niṭṭhitā.",
  "tika-abh05t:626_0": "11. Kammahetukathāvaṇṇanā",
  "tika-abh05t:627_0": "546.",
  "tika-abh05t:627_1": "“Pāṇātipātakammassa hetū”tiādikassa parihānikathāyaṃ anāgatattā yo tattha āgatanayo,",
  "tika-abh05t:627_2": "tameva dassento “sesanti…pe…",
  "tika-abh05t:627_3": "vadatī”ti āha.",
  "tika-abh05t:627_4": "Sampaṭicchanavacananti sampaṭicchāpanavacanaṃ.",
  "tika-abh05t:627_5": "Taṃ paravādiṃ.",
  "tika-abh05t:627_6": "Taṃtaṃladdhisampaṭicchāpanaṃ vā gāhāpananti dassento “pakkha”ntiādimāha.",
  "tika-abh05t:628_0": "Kammahetukathāvaṇṇanā niṭṭhitā.",
  "tika-abh05t:629_0": "Aṭṭhamavaggavaṇṇanā niṭṭhitā.",
  "tika-abh05t:630_0": "9. Navamavaggo",
  "tika-abh05t:631_0": "1. Ānisaṃsadassāvīkathāvaṇṇanā",
  "tika-abh05t:632_0": "547.",
  "tika-abh05t:632_1": "Daṭṭhabbassa ādīnavato ānisaṃsato ca yadipi paravādinā pacchā nānācittavasena paṭiññātaṃ,",
  "tika-abh05t:632_2": "pubbe pana ekato katvā paṭijāni,",
  "tika-abh05t:632_3": "na ca taṃ laddhiṃ pariccaji.",
  "tika-abh05t:632_4": "Tenassa adhippāyamaddanaṃ yuttanti daṭṭhabbaṃ.",
  "tika-abh05t:632_5": "Tenevāha “anicca…pe…",
  "tika-abh05t:632_6": "paṭiññātattā”ti.",
  "tika-abh05t:632_7": "Ārammaṇavasenāti ārammaṇakaraṇavasena,",
  "tika-abh05t:632_8": "na kiccanipphattivasenāti adhippāyo.",
  "tika-abh05t:632_9": "Idaṃ ānisaṃsakathānuyuñjanaṃ ānisaṃsadassanañca.",
  "tika-abh05t:632_10": "Ñāṇaṃ vipassanā paṭivedhañāṇassa viya anubodhañāṇassapi yathārahaṃ pavattinivattīsu kiccakaraṇaṃ yuttanti adhippāyo.",
  "tika-abh05t:633_0": "Ānisaṃsadassāvīkathāvaṇṇanā niṭṭhitā.",
  "tika-abh05t:634_0": "2. Amatārammaṇakathāvaṇṇanā",
  "tika-abh05t:635_0": "549.",
  "tika-abh05t:635_1": "Evamādinā suttabhayenāti ettha ādi-",
  "tika-abh05t:635_2": "saddena “anāsavañca vo,",
  "tika-abh05t:635_3": "bhikkhave,",
  "tika-abh05t:635_4": "dhammaṃ desessāmi anāsavagāminiñca paṭipada”ntiādīni suttapadāni saṅgaṇhāti.",
  "tika-abh05t:636_0": "Amatārammaṇakathāvaṇṇanā niṭṭhitā.",
  "tika-abh05t:637_0": "3. Rūpaṃsārammaṇantikathāvaṇṇanā",
  "tika-abh05t:638_0": "552- 553.",
  "tika-abh05t:638_1": "“Tadappatiṭṭhaṃ anārammaṇa”ntiādīsu paccayattho ārammaṇa- saddo.",
  "tika-abh05t:638_2": "“Rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena paccayo”tiādīsu olubbhaṭṭhoti āha “paccayaṭṭho olubbhaṭṭho”ti.",
  "tika-abh05t:638_3": "Evaṃ vibhāge vijjamāneti tattha paccayāyattavuttitā paccayaṭṭho,",
  "tika-abh05t:638_4": "daṇḍarajjuādi viya dubbalassa cittacetasikānaṃ ālambitabbatāya upatthambhanaṭṭho olubbhaṭṭho.",
  "tika-abh05t:638_5": "Visesābhāvaṃ paccayabhāvasāmaññena kappetvā vā.",
  "tika-abh05t:639_0": "Rūpaṃsārammaṇantikathāvaṇṇanā niṭṭhitā.",
  "tika-abh05t:640_0": "4. Anusayāanārammaṇātikathāvaṇṇanā",
  "tika-abh05t:641_0": "554- 556.",
  "tika-abh05t:641_1": "“Imasmiṃ satī”ti iminā maggena aniruddhatāpi saṅgahitāti āha “appahīnattāva atthīti vuccatī”ti.",
  "tika-abh05t:641_2": "Na pana vijjamānattāti avadhāraṇena nivattitaṃ dasseti,",
  "tika-abh05t:641_3": "vijjamānattā dharamānattā khaṇattayasamaṅgibhāvatoti attho.",
  "tika-abh05t:642_0": "Anusayāanārammaṇātikathāvaṇṇanā niṭṭhitā.",
  "tika-abh05t:643_0": "5. Ñāṇaṃanārammaṇantikathāvaṇṇanā",
  "tika-abh05t:644_0": "557- 558.",
  "tika-abh05t:644_1": "Yassa adhigatattā arahato pariññeyyādīsu anavasesato sammoho vigato,",
  "tika-abh05t:644_2": "taṃ aggamaggañāṇaṃ sandhāya “maggañāṇassā”ti vadanti.",
  "tika-abh05t:644_3": "Yasmā tassa sabbassa satokāritā viya sampajānakāritā,",
  "tika-abh05t:644_4": "tasmā tena ñāṇena so ñāṇī.",
  "tika-abh05t:644_5": "Satipaññāvepullappatto hi so uttamapuriso.",
  "tika-abh05t:645_0": "Ñāṇaṃanārammaṇantikathāvaṇṇanā niṭṭhitā.",
  "tika-abh05t:646_0": "7. Vitakkānupatitakathāvaṇṇanā",
  "tika-abh05t:647_0": "562. Dvīhipīti dvīhi visesehi, visesena visesaṃ akatvāti attho.",
  "tika-abh05t:648_0": "Vitakkānupatitakathāvaṇṇanā niṭṭhitā.",
  "tika-abh05t:649_0": "8. Vitakkavipphārasaddakathāvaṇṇanā",
  "tika-abh05t:650_0": "563.",
  "tika-abh05t:650_1": "Sabbasoti sabbappakārato,",
  "tika-abh05t:650_2": "so pana pakāro pavattiṭṭhānakālavasena gahetabboti āha “sabbattha sabbadā vā”ti.",
  "tika-abh05t:650_3": "Te ca ṭhānakālā “vitakkayato”tiādivacanato cittavisesavasena gahetabbāti vuttaṃ “savitakkacittesū”ti.",
  "tika-abh05t:650_4": "“Vitakketvā vācaṃ bhindatī”ti suttapadaṃ ayoniso gahetvā “vitakkavipphāramattaṃ saddo”ti āha.",
  "tika-abh05t:651_0": "Vitakkavipphārasaddakathāvaṇṇanā niṭṭhitā.",
  "tika-abh05t:652_0": "9. Nayathācittassavācātikathāvaṇṇanā",
  "tika-abh05t:653_0": "565. Musāvādo na hotīti vuttaṃ anāpattīti sambandho.",
  "tika-abh05t:654_0": "Nayathācittassavācātikathāvaṇṇanā niṭṭhitā.",
  "tika-abh05t:655_0": "11. Atītānāgatasamannāgatakathāvaṇṇanā",
  "tika-abh05t:656_0": "568- 570.",
  "tika-abh05t:656_1": "Samannāgatapaññattiyāti samaṅgibhāvapaññattiyā.",
  "tika-abh05t:656_2": "Tenevāha “paccuppannadhammasamaṅgī samannāgatoti vuccatī”ti.",
  "tika-abh05t:656_3": "Paṭilābhapaññattiyāti adhigamanapaññattiyā.",
  "tika-abh05t:656_4": "Ayanti “samannāgato”ti vuccamānapuggalassa yo tathā vattabbākāro,",
  "tika-abh05t:656_5": "ayaṃ samannāgatapaññatti nāma.",
  "tika-abh05t:656_6": "Esa nayo sesesupi.",
  "tika-abh05t:657_0": "Atītānāgatasamannāgatakathāvaṇṇanā niṭṭhitā.",
  "tika-abh05t:658_0": "Navamavaggavaṇṇanā niṭṭhitā.",
  "tika-abh05t:659_0": "10. Dasamavaggo",
  "tika-abh05t:660_0": "1. Nirodhakathāvaṇṇanā",
  "tika-abh05t:661_0": "571- 572.",
  "tika-abh05t:661_1": "Sakasamaye “purimacittassa nirodhānantaraṃ pacchimacittaṃ uppajjatī”ti icchitaṃ,",
  "tika-abh05t:661_2": "paravādī pana “yasmiṃ khaṇe bhavaṅgacittaṃ,",
  "tika-abh05t:661_3": "tasmiṃyeva khaṇe kiriyamayacittaṃ uppajjatī”ti vadati.",
  "tika-abh05t:661_4": "Evaṃ sati purimapacchimacittānaṃ sahabhāvopi anuññāto hoti.",
  "tika-abh05t:661_5": "Tenāha “bhaṅgakkhaṇena sahevā”ti.",
  "tika-abh05t:661_6": "Tathā ca sati vipākakiriyakkhandhānaṃ viya kiriyavipākakkhandhānaṃ vipākavipākakkhandhānaṃ kiriyakiriyakkhandhānañca",
  "tika-abh05t:661_7": "vuttanayena sahabhāvo vattabboti imamatthaṃ dassento “bhavaṅgacittassā”tiādimāha.",
  "tika-abh05t:661_8": "Tattha upapattibhavabhāvena esiyā icchitabbāti upapattesiyā vipākakkhandhā,",
  "tika-abh05t:661_9": "te ca yebhuyyena bhavaṅgapariyāyakāti aṭṭhakathāyaṃ vuttaṃ “upapattesiyanti saṅkhaṃ gatassa bhavaṅgacittassā”ti.",
  "tika-abh05t:661_10": "Ādipariyosānamattañhi tassa paṭisandhicuticittaṃ,",
  "tika-abh05t:661_11": "tadārammaṇaṃ bhavaṅgantveva vuccatīti.",
  "tika-abh05t:661_12": "Cakkhuviññāṇādīnaṃ kiriyāvemajjhe patitattā kiriyācatukkhandhaggahaṇena gahaṇaṃ yuttanti vuttaṃ.",
  "tika-abh05t:661_13": "Cakkhuviññāṇādīnanti hi ādi-",
  "tika-abh05t:661_14": "saddena na sotaviññāṇādīnaṃyeva gahaṇaṃ,",
  "tika-abh05t:661_15": "atha kho sampaṭicchanasantīraṇānampīti daṭṭhabbaṃ.",
  "tika-abh05t:662_0": "Nirodhakathāvaṇṇanā niṭṭhitā.",
  "tika-abh05t:663_0": "3. Pañcaviññāṇasamaṅgissamaggakathāvaṇṇanā",
  "tika-abh05t:664_0": "576.",
  "tika-abh05t:664_1": "Lakkhaṇanti pañcaviññāṇānaṃ uppannārammaṇatādiavitathekappakāratālakkhaṇaṃ.",
  "tika-abh05t:664_2": "Kāmaṃ manoviññāṇaṃ avatthukampi hoti,",
  "tika-abh05t:664_3": "savatthukatte pana tampi uppannavatthukameva.",
  "tika-abh05t:664_4": "Tathā hi pāḷiyaṃ ṭhapanāyaṃ “hañci pañcaviññāṇā uppannārammaṇā”tveva vuttaṃ.",
  "tika-abh05t:664_5": "Manoviññāṇassapi uppannavatthukatāpariyāyo atthīti “pañca viññāṇā”ti avatvā “cha viññāṇā uppannavatthukā”ti",
  "tika-abh05t:664_6": "vutte “no ca vata re vattabbe pañcaviññāṇasamaṅgissa atthi maggabhāvanā”ti vattuṃ na sakkāti dassento",
  "tika-abh05t:664_7": "āha “cha viññāṇā…pe…",
  "tika-abh05t:664_8": "adhippeta”nti.",
  "tika-abh05t:665_0": "577.",
  "tika-abh05t:665_1": "“Animittaṃ suññataṃ appaṇihita”nti nibbānassa te pariyāyā.",
  "tika-abh05t:665_2": "Cakkhuviññāṇassa animittagāhibhāve suññatārammaṇatāpi siyāti vuttaṃ “tadeva suññatanti adhippāyo”ti.",
  "tika-abh05t:666_0": "Pañcaviññāṇasamaṅgissamaggakathāvaṇṇanā niṭṭhitā.",
  "tika-abh05t:667_0": "5. Pañcaviññāṇāsābhogātikathāvaṇṇanā",
  "tika-abh05t:668_0": "584- 586.",
  "tika-abh05t:668_1": "Sā pana namitvā pavatti.",
  "tika-abh05t:668_2": "Ārammaṇappakāraggahaṇanti ārammaṇassa iṭṭhāniṭṭhappakārassa gahaṇaṃ.",
  "tika-abh05t:668_3": "Yena ārammaṇappakāraggahaṇena kusalacittassa alobhādīhi sampayogo akusalacittassa lobhādīhi sampayogo hoti,",
  "tika-abh05t:668_4": "so ābhogoti dasseti.",
  "tika-abh05t:669_0": "Pañcaviññāṇāsābhogātikathāvaṇṇanā niṭṭhitā.",
  "tika-abh05t:670_0": "6. Dvīhisīlehītikathāvaṇṇanā",
  "tika-abh05t:671_0": "587- 589.",
  "tika-abh05t:671_1": "Appavattinirodhanti anuppādanirodhaṃ.",
  "tika-abh05t:671_2": "Sīlassa vītikkamoyeva nirodho sīlavītikkamanirodho.",
  "tika-abh05t:671_3": "Ninnānaṃ khaṇikanirodhaṃ sallakkhento.",
  "tika-abh05t:672_0": "Dvīhisīlehītikathāvaṇṇanā niṭṭhitā.",
  "tika-abh05t:673_0": "7. Sīlaṃacetasikantikathāvaṇṇanā",
  "tika-abh05t:674_0": "590- 594.",
  "tika-abh05t:674_1": "Ṭhitena avinaṭṭhena.",
  "tika-abh05t:674_2": "Upacayenāti sīlabhūtena kammūpacayena.",
  "tika-abh05t:674_3": "“Dānaṃ acetasika”nti kathāyaṃ vuttanayenāti yathā “na vattabbaṃ cetasiko dhammo dānanti? Āmantā.",
  "tika-abh05t:674_4": "Dānaṃ aniṭṭhaphalanti…pe…",
  "tika-abh05t:674_5": "tena hi cetasiko dhammo dāna”nti pāḷi pavattā,",
  "tika-abh05t:674_6": "evaṃ tadanusārena “na vattabbaṃ cetasikaṃ sīlanti? Āmantā.",
  "tika-abh05t:674_7": "Sīlaṃ aniṭṭhaphala”ntiādinā sīlassa cetasikabhāvasādhakāni suttapadāni ca ānetvā tadatthadassanavasena acetasiko rūpādidhammo āyatiṃ vipākaṃ deti.",
  "tika-abh05t:674_8": "Yadi so sīlaṃ bhaveyya,",
  "tika-abh05t:674_9": "vinā saṃvarasamādānena vinā viratiyā sīlavā nāma siyā.",
  "tika-abh05t:674_10": "Yasmā pana samādānacetanā virati saṃvaro sīlaṃ,",
  "tika-abh05t:674_11": "tasmā “sīlaṃ iṭṭhaphalaṃ kantaphala”ntiādinā yojanā kātabbāti imamatthaṃ sandhāya vuttaṃ “vuttanayenā”ti,",
  "tika-abh05t:674_12": "vuttanayānusārenāti attho.",
  "tika-abh05t:674_13": "Yasmā pana pāḷiyaṃ yathā “sīlaṃ acetasika”nti kathā āgatā,",
  "tika-abh05t:674_14": "tathā “dānaṃ acetasika”nti visuṃ āgatā kathā natthi,",
  "tika-abh05t:674_15": "tasmā “sā pana kathā maggitabbā”ti vuttaṃ.",
  "tika-abh05t:675_0": "Sīlaṃacetasikantikathāvaṇṇanā niṭṭhitā.",
  "tika-abh05t:676_0": "9. Samādānahetukathāvaṇṇanā",
  "tika-abh05t:677_0": "598- 600.",
  "tika-abh05t:677_1": "Samādānahetukathāyaṃ “phasso detī”ti ārabhitvā yāva kaṇhasukkasappaṭibhāgā dhammā sammukhībhāvaṃ āgacchantīti",
  "tika-abh05t:677_2": "ārāmaropādisuttāharaṇañcāti ettakameva paribhogakathāya sadisanti āha “samādāna…pe…",
  "tika-abh05t:677_3": "daṭṭhabbā”ti.",
  "tika-abh05t:678_0": "Samādānahetukathāvaṇṇanā niṭṭhitā.",
  "tika-abh05t:679_0": "11. Aviññattidussīlyantikathāvaṇṇanā",
  "tika-abh05t:680_0": "603- 604.",
  "tika-abh05t:680_1": "Mahābhūtāni upādāya pavatto aññacittakkhaṇepi labbhamāno kusalākusalānubandho aviññattīti ayaṃ vādo “cittavippayutto",
  "tika-abh05t:680_2": "apuññūpacayo”ti iminā saṅgahitoti tato aññānubandhāyaṃ “āṇattiyā”tiādi vuttanti taṃ dassetuṃ “āṇattiyā…pe…",
  "tika-abh05t:680_3": "adhippāyo”ti vuttaṃ.",
  "tika-abh05t:680_4": "Tattha āṇatto yadā āṇattabhāvena vihiṃsādikiriyaṃ sādheti,",
  "tika-abh05t:680_5": "tadā āṇattiyā pāṇātipātādīsu aṅgabhāvo veditabbo.",
  "tika-abh05t:680_6": "Sā panāṇatti pārivāsikabhāvena viññattirahitā nāma hotīti paravādino adhippāyo,",
  "tika-abh05t:680_7": "taṃ dassetuṃ “ekasmiṃ divase”tiādi vuttaṃ.",
  "tika-abh05t:681_0": "Aviññattidussīlyantikathāvaṇṇanā niṭṭhitā.",
  "tika-abh05t:682_0": "Dasamavaggavaṇṇanā niṭṭhitā.",
  "tika-abh05t:683_0": "Dutiyo paṇṇāsako samatto.",
  "tika-abh05t:684_0": "11. Ekādasamavaggo",
  "tika-abh05t:685_0": "4. Ñāṇakathāvaṇṇanā",
  "tika-abh05t:686_0": "614- 615.",
  "tika-abh05t:686_1": "“Andhakā”ti vuttā pubbaseliyaaparaseliyarājagirikasiddhatthikāpi yebhuyyena mahāsaṅghikā evāti vuttaṃ “pubbe…pe…",
  "tika-abh05t:686_2": "bhaveyyu”nti.",
  "tika-abh05t:686_3": "Tattha aññeti vacanaṃ dvinnaṃ kathānaṃ ujuvipaccanīkabhāvato.",
  "tika-abh05t:686_4": "Purimakānañhi cakkhuviññāṇādisamaṅgī “ñāṇī”ti vuccati,",
  "tika-abh05t:686_5": "imesaṃ so eva “ñāṇī”ti na vattabboti vutto.",
  "tika-abh05t:686_6": "Rāgavigamo rāgassa samucchindanaṃ,",
  "tika-abh05t:686_7": "tathā aññāṇavigamo.",
  "tika-abh05t:686_8": "Yathā samucchinnāvijjo “ñāṇī”ti,",
  "tika-abh05t:686_9": "paṭipakkhato “aññāṇī”ti,",
  "tika-abh05t:686_10": "evaṃ asamucchinnāvijjo “aññāṇī”ti,",
  "tika-abh05t:686_11": "paṭipakkhato “ñāṇī”ti vutto.",
  "tika-abh05t:686_12": "Aññāṇassa vigatattā so “ñāṇī”ti vattabbataṃ āpajjati,",
  "tika-abh05t:686_13": "na pana satataṃ samitaṃ ñāṇassa pavattanatoti adhippāyo.",
  "tika-abh05t:687_0": "Ñāṇakathāvaṇṇanā niṭṭhitā.",
  "tika-abh05t:688_0": "7. Iddhibalakathāvaṇṇanā",
  "tika-abh05t:689_0": "621- 624.",
  "tika-abh05t:689_1": "Yasmiṃ āyukappe kammakkhayena maraṇaṃ hoti,",
  "tika-abh05t:689_2": "taṃ sandhāya vuttaṃ “kammassa vipākavasenā”ti,",
  "tika-abh05t:689_3": "yasmiṃ pana āyukkhayena maraṇaṃ hoti,",
  "tika-abh05t:689_4": "taṃ sandhāya “vassagaṇanāyā”ti.",
  "tika-abh05t:689_5": "Tattha “na ca tāva kālaṃ karoti,",
  "tika-abh05t:689_6": "yāva na taṃ pāpakammaṃ byantī hotī”ti vacanato yebhuyyena niraye kammakkhayena maraṇaṃ hotīti āha “kammassa",
  "tika-abh05t:689_7": "vipākavasena vāti nirayaṃva sandhāya vutta”nti.",
  "tika-abh05t:689_8": "“Vassasataṃ vassasahassaṃ vassasatasahassānī”tiādinā manussānaṃ devānañca āyuparicchedavacanato yebhuyyena",
  "tika-abh05t:689_9": "tesaṃ āyukkhayena maraṇaṃ hotīti vuttaṃ “vassagaṇanāya vāti manusse cātumahārājikādideve ca sandhāyā”ti.",
  "tika-abh05t:689_10": "“Vutta”nti ānetvā yojetabbaṃ.",
  "tika-abh05t:690_0": "Iddhibalakathāvaṇṇanā niṭṭhitā.",
  "tika-abh05t:691_0": "8. Samādhikathāvaṇṇanā",
  "tika-abh05t:692_0": "625- 626.",
  "tika-abh05t:692_1": "Samaṃ ṭhapanaṭṭhenāti samaṃ visamaṃ līnuddhaccādiṃ paṭibāhitvā,",
  "tika-abh05t:692_2": "vikkhepameva vā viddhaṃsetvā ṭhapanaṭṭhena.",
  "tika-abh05t:692_3": "“Cittasantati samādhī”ti vadantena tassa cetasikabhāvo paṭikkhitto hotīti āha “cetasikantaraṃ atthīti aggahetvā”ti.",
  "tika-abh05t:692_4": "Bhāvanāya āhitavisesāya ekaggatāya vijjamānavisesapaṭikkhepo chalaṃ,",
  "tika-abh05t:692_5": "so panassa anāhitavisesāya ekaggatāya sāmaññenāti āha “sāmaññamattenā”ti.",
  "tika-abh05t:693_0": "Samādhikathāvaṇṇanā niṭṭhitā.",
  "tika-abh05t:694_0": "9. Dhammaṭṭhitatākathāvaṇṇanā",
  "tika-abh05t:695_0": "627.",
  "tika-abh05t:695_1": "Avijjāya yā ṭhitatāti avijjāya saṅkhārānaṃ anantarapaccayabhāve yā niyatatā dhammaniyāmatāsaṅkhātā,",
  "tika-abh05t:695_2": "yā ṭhitasabhāvatā nipphannā,",
  "tika-abh05t:695_3": "na dhammamattatāṭṭhitatāya nipphannāya vasena,",
  "tika-abh05t:695_4": "anantarapaccayabhāvasaṅkhātā ṭhitatā paccayatā hotīti attho.",
  "tika-abh05t:695_5": "Aññamaññapaccayabhāvarahitassāti idaṃ sahajātanissayādipaccayānaṃ paṭikkhepapadaṃ daṭṭhabbaṃ,",
  "tika-abh05t:695_6": "na aññamaññapaccayatāmattassa.",
  "tika-abh05t:695_7": "Sabbo tādisoti iminā samanantaraanantarūpanissayanatthivigatāsevanādikaṃ saṅgaṇhāti.",
  "tika-abh05t:695_8": "Aññamaññapaccayatañcāti etthāpi vuttanayena attho veditabbo.",
  "tika-abh05t:695_9": "Ettha pana paccayuppannassapi paccayabhāvato saṅkhārānampi vasena yojetabbaṃ.",
  "tika-abh05t:695_10": "Tenāha “tassā ca itarā”ti.",
  "tika-abh05t:696_0": "Dhammaṭṭhitatākathāvaṇṇanā niṭṭhitā.",
  "tika-abh05t:697_0": "10. Aniccatākathāvaṇṇanā",
  "tika-abh05t:698_0": "628.",
  "tika-abh05t:698_1": "Rūpādīnaṃ aniccatā rūpādike sati hoti,",
  "tika-abh05t:698_2": "asati na hotīti iminā pariyāyena tassā tehi saha uppādanirodho vutto,",
  "tika-abh05t:698_3": "uppādādīsu tīsu lakkhaṇesu aniccatāvohāro hotīti yathā tayo daṇḍe upādāya pavatto tidaṇḍavohāro tesu sabbesu hoti,",
  "tika-abh05t:698_4": "evaṃ jātijarāmaraṇadhammo na nicco anicco,",
  "tika-abh05t:698_5": "tassa jātiādipakatitā aniccatāsaddena vuccatīti uppādādīsu lakkhaṇesu aniccatāvohāro sambhavatīti vuttaṃ “tīsu…pe… hotī”ti.",
  "tika-abh05t:698_6": "Vibhāgānuyuñjanavasenāti pabhedānuyuñjanavasena.",
  "tika-abh05t:698_7": "Tattha yathā jarābhaṅgavasena aniccatā pākaṭā hoti,",
  "tika-abh05t:698_8": "na tathā jātivasenāti pāḷiyaṃ jarāmaraṇavaseneva aniccatāvibhāgo dassitoti daṭṭhabbaṃ.",
  "tika-abh05t:699_0": "Aniccatākathāvaṇṇanā niṭṭhitā.",
  "tika-abh05t:700_0": "Ekādasamavaggavaṇṇanā niṭṭhitā.",
  "tika-abh05t:701_0": "12. Dvādasamavaggo",
  "tika-abh05t:702_0": "1. Saṃvarokammantikathāvaṇṇanā",
  "tika-abh05t:703_0": "630-632. Sabbassapi manaso manodvārabhāvato “vipākadvāranti bhavaṅgamanaṃ vadatī”ti āha.",
  "tika-abh05t:704_0": "Saṃvarokammantikathāvaṇṇanā niṭṭhitā.",
  "tika-abh05t:705_0": "2. Kammakathāvaṇṇanā",
  "tika-abh05t:706_0": "633-635. Savipākāpi dassitāyeva nāma hoti vuttāvasiṭṭhā savipākāti atthasiddhattā.",
  "tika-abh05t:707_0": "Kammakathāvaṇṇanā niṭṭhitā.",
  "tika-abh05t:708_0": "4. Saḷāyatanakathāvaṇṇanā",
  "tika-abh05t:709_0": "638-640. Manāyatanekadesassa vipākassa atthitāya “avisesenā”ti vuttaṃ.",
  "tika-abh05t:710_0": "Saḷāyatanakathāvaṇṇanā niṭṭhitā.",
  "tika-abh05t:711_0": "5. Sattakkhattuparamakathāvaṇṇanā",
  "tika-abh05t:712_0": "641- 645.",
  "tika-abh05t:712_1": "Assāti imassa sattakkhattuparamassa.",
  "tika-abh05t:712_2": "Tenāha “sattakkhattuparamabhāve ca niyāmaṃ icchasī”ti.",
  "tika-abh05t:712_3": "Yena ānantariyakammena.",
  "tika-abh05t:712_4": "Antarāti satta bhave anibbattetvā tesaṃ antareyeva.",
  "tika-abh05t:712_5": "Kecīti abhayagirivāsino.",
  "tika-abh05t:712_6": "Apareti padakārā.",
  "tika-abh05t:712_7": "Tassāti yo sattakkhattuparamoti vā,",
  "tika-abh05t:712_8": "kolaṃkoloti vā,",
  "tika-abh05t:712_9": "ekabījīti vā bhagavatā ñāṇena paricchinditvā byākato,",
  "tika-abh05t:712_10": "tassa yathāvuttaparicchedā antarā uparimaggādhigamo natthi avitathadesanattā.",
  "tika-abh05t:712_11": "Yathāparicchedameva tassa abhisamayo,",
  "tika-abh05t:712_12": "svāyaṃ vibhāgo tesaṃyeva puggalānaṃ indriyaparopariyattena veditabbo bhavaniyāmena tādisassa kassaci abhāvato.",
  "tika-abh05t:712_13": "Yasmā kassaci mudukānipi indriyāni paccayavisesena tikkhabhāvaṃ āpajjeyyuṃ,",
  "tika-abh05t:712_14": "tasmā tādisaṃ sandhāya “bhabboti vuccati,",
  "tika-abh05t:712_15": "na so abhabbo nāmā”ti ca vuttaṃ.",
  "tika-abh05t:712_16": "Yasmā pana bhagavā na tādisaṃ “sattakkhattuparamo”tiādinā niyametvā byākaroti,",
  "tika-abh05t:712_17": "tasmā āha “na pana antarā abhisametuṃ bhabbatā vuttā”ti.",
  "tika-abh05t:712_18": "Ayañca nayo ekantena icchitabbo.",
  "tika-abh05t:712_19": "Aññathā puggalassa saṅkaro siyāti dassento “yadi cā”tiādimāha.",
  "tika-abh05t:713_0": "Sattakkhattuparamakathāvaṇṇanā niṭṭhitā.",
  "tika-abh05t:714_0": "Dvādasamavaggavaṇṇanā niṭṭhitā.",
  "tika-abh05t:715_0": "13. Terasamavaggo",
  "tika-abh05t:716_0": "1. Kappaṭṭhakathāvaṇṇanā",
  "tika-abh05t:717_0": "654- 657.",
  "tika-abh05t:717_1": "“Heṭṭhā vuttādhippāyamevā”ti idaṃ iddhibalakathāyaṃ yaṃ vuttaṃ “atītaṃ anāgatanti idaṃ avisesena kappaṃ tiṭṭheyyāti paṭiññātattā codetī”tiādi,",
  "tika-abh05t:717_2": "taṃ sandhāya vuttanti āha “heṭṭhāti iddhibalakathāya”nti.",
  "tika-abh05t:717_3": "Tattha “dve kappe”tiādiāyuparicchedātikkamasamatthatācodanāvasena āgatā,",
  "tika-abh05t:717_4": "idha pana saṅghabhedako āyukappameva aṭṭhatvā yadi ekaṃ mahākappaṃ tiṭṭheyya,",
  "tika-abh05t:717_5": "yathā ekaṃ,",
  "tika-abh05t:717_6": "evaṃ anekepi kappe tiṭṭheyyāti codanā kātabbā.",
  "tika-abh05t:718_0": "Kappaṭṭhakathāvaṇṇanā niṭṭhitā.",
  "tika-abh05t:719_0": "4. Niyatassaniyāmakathāvaṇṇanā",
  "tika-abh05t:720_0": "663- 664.",
  "tika-abh05t:720_1": "Appattaniyāmānanti ye anuppannamicchattasammattaniyatadhammā puggalā,",
  "tika-abh05t:720_2": "tesaṃ dhamme.",
  "tika-abh05t:720_3": "Ke pana te?",
  "tika-abh05t:720_4": "Yathāvuttapuggalasantānapariyāpannā dhammā.",
  "tika-abh05t:720_5": "Te hi bhūmittayapariyāpannatāya “tebhūmakā”ti vuttā.",
  "tika-abh05t:720_6": "Ye pana pattaniyāmānaṃ santāne pavattā aniyatadhammā,",
  "tika-abh05t:720_7": "na tesamettha saṅgaho kato.",
  "tika-abh05t:720_8": "Na hi tehi samannāgamena aniyatatā atthi.",
  "tika-abh05t:720_9": "Tenevāha “tehi samannāgatopi aniyatoyevā”ti.",
  "tika-abh05t:720_10": "Imaṃ vohāramattanti iminā niyāmo nāma koci dhammo natthi,",
  "tika-abh05t:720_11": "upacitasambhāratāya abhisambujjhituṃ bhabbatāva tathā vuccatīti dasseti.",
  "tika-abh05t:720_12": "Niyatoti vacanassa kāraṇabhāvena vuttoti yojanā.",
  "tika-abh05t:720_13": "Ubhayassapīti niyato niyāmaṃ okkamatīti vacanadvayassa.",
  "tika-abh05t:721_0": "Niyatassaniyāmakathāvaṇṇanā niṭṭhitā.",
  "tika-abh05t:722_0": "8. Asātarāgakathāvaṇṇanā",
  "tika-abh05t:723_0": "674.",
  "tika-abh05t:723_1": "Evaṃ pavattamānoti “aho vata me bhaveyyā”ti evaṃ patthanākārena pavattamāno.",
  "tika-abh05t:723_2": "Aññathāti nandanādiākārena.",
  "tika-abh05t:724_0": "Asātarāgakathāvaṇṇanā niṭṭhitā.",
  "tika-abh05t:725_0": "9. Dhammataṇhāabyākatātikathāvaṇṇanā",
  "tika-abh05t:726_0": "676- 680.",
  "tika-abh05t:726_1": "Gahetvāti etena gahaṇamattameva taṃ,",
  "tika-abh05t:726_2": "na pana sā tādisī atthīti dasseti.",
  "tika-abh05t:726_3": "Na hi lokuttarārammaṇā abyākatā vā taṇhā atthīti.",
  "tika-abh05t:726_4": "Tīhi koṭṭhāsehīti kāmabhavavibhavataṇhākoṭṭhāsehi.",
  "tika-abh05t:726_5": "Rūpataṇhādibhedā chapi taṇhā.",
  "tika-abh05t:727_0": "Dhammataṇhāabyākatātikathāvaṇṇanā niṭṭhitā.",
  "tika-abh05t:728_0": "Terasamavaggavaṇṇanā niṭṭhitā.",
  "tika-abh05t:729_0": "14. Cuddasamavaggo",
  "tika-abh05t:730_0": "1. Kusalākusalapaṭisandahanakathāvaṇṇanā",
  "tika-abh05t:731_0": "686-690. Anantarapaccayabhāvoyevettha paṭisandhānaṃ ghaṭanañcāti āha “anantaraṃ uppādetī”ti.",
  "tika-abh05t:732_0": "Kusalākusalapaṭisandahanakathāvaṇṇanā niṭṭhitā.",
  "tika-abh05t:733_0": "2. Saḷāyatanuppattikathāvaṇṇanā",
  "tika-abh05t:734_0": "691- 692.",
  "tika-abh05t:734_1": "Keci vādinoti kāpile sandhāyāha.",
  "tika-abh05t:734_2": "Te hi abhibyattavādino vijjamānameva kāraṇe phalaṃ anabhibyattaṃ hutvā ṭhitaṃ pacchā abhibyattiṃ gacchatīti",
  "tika-abh05t:734_3": "vadantā bījāvatthāya vijjamānāpi rukkhādīnaṃ na aṅkurādayo āvibhavanti,",
  "tika-abh05t:734_4": "bījamattaṃ āvibhāvaṃ gacchatīti kathenti.",
  "tika-abh05t:735_0": "Saḷāyatanuppattikathāvaṇṇanā niṭṭhitā.",
  "tika-abh05t:736_0": "3. Anantarapaccayakathāvaṇṇanā",
  "tika-abh05t:737_0": "693- 697.",
  "tika-abh05t:737_1": "Anantaruppattiṃ sallakkhentoti cakkhuviññāṇānantaraṃ sotaviññāṇuppattiṃ maññamāno.",
  "tika-abh05t:737_2": "Sotaviññāṇanti vacaneneva tassa cakkhusannissayatā rūpārammaṇatā ca paṭikkhittā,",
  "tika-abh05t:737_3": "paṭiññātā ca sotasannissayatā saddārammaṇatā cāti āha “na so cakkhumhi saddārammaṇa”nti.",
  "tika-abh05t:737_4": "Tattha saddārammaṇanti “sotaviññāṇaṃ icchatī”ti ānetvā sambandhitabbaṃ.",
  "tika-abh05t:737_5": "Tayidaṃ cakkhuviññāṇassa anantaraṃ sotaviññāṇaṃ uppajjatīti laddhiyā evaṃ ñāyatīti āha “anantarūpaladdhivasena āpannattā”ti.",
  "tika-abh05t:738_0": "Anantarapaccayakathāvaṇṇanā niṭṭhitā.",
  "tika-abh05t:739_0": "4. Ariyarūpakathāvaṇṇanā",
  "tika-abh05t:740_0": "698- 699.",
  "tika-abh05t:740_1": "Sammāvācādīti sammāvācākammantā.",
  "tika-abh05t:740_2": "Tattha sammāvācā saddasabhāvā,",
  "tika-abh05t:740_3": "itaro ca kāyaviññattisabhāvo,",
  "tika-abh05t:740_4": "ubhayampi vā viññattīti adhippāyena rūpantissa laddhi.",
  "tika-abh05t:741_0": "Ariyarūpakathāvaṇṇanā niṭṭhitā.",
  "tika-abh05t:742_0": "5. Aññoanusayotikathāvaṇṇanā",
  "tika-abh05t:743_0": "700-701. Tasmiṃ samayeti kusalābyākatacittakkhaṇe. So hīti pacchimapāṭho.",
  "tika-abh05t:744_0": "Aññoanusayotikathāvaṇṇanā niṭṭhitā.",
  "tika-abh05t:745_0": "6. Pariyuṭṭhānaṃcittavippayuttantikathāvaṇṇanā",
  "tika-abh05t:746_0": "702. Teti rāgādayo. Tasmāti yasmā vipassantassapi rāgādayo uppajjanti, tasmā.",
  "tika-abh05t:747_0": "Pariyuṭṭhānaṃcittavippayuttantikathāvaṇṇanā niṭṭhitā.",
  "tika-abh05t:748_0": "7. Pariyāpannakathāvaṇṇanā",
  "tika-abh05t:749_0": "703- 705.",
  "tika-abh05t:749_1": "Kilesavatthuokāsavasenāti kilesakāmavatthukāmabhūmivasena.",
  "tika-abh05t:749_2": "Rūpadhātusahagatavasena anusetīti kāmarāgo yathā kāmavitakkasaṅkhātāya kāmadhātuyā saha paccayasamavāye uppajjanāraho,",
  "tika-abh05t:749_3": "tameva rūpadhātuyāpīti attho.",
  "tika-abh05t:749_4": "Rāgādikāraṇalābhe uppattiarahatā hi anusayanaṃ.",
  "tika-abh05t:750_0": "Pariyāpannakathāvaṇṇanā niṭṭhitā.",
  "tika-abh05t:751_0": "8. Abyākatakathāvaṇṇanā",
  "tika-abh05t:752_0": "706-608. Sabbathāpīti avipākabhāvenapi sassatādibhāvenapi.",
  "tika-abh05t:753_0": "Abyākatakathāvaṇṇanā niṭṭhitā.",
  "tika-abh05t:754_0": "9. Apariyāpannakathāvaṇṇanā",
  "tika-abh05t:755_0": "709- 710.",
  "tika-abh05t:755_1": "Tasmā diṭṭhi lokiyapariyāpannā na hotīti atthaṃ vadanti,",
  "tika-abh05t:755_2": "evaṃ sati atippasaṅgo hoti vītadosādivohārabhāvatoti.",
  "tika-abh05t:755_3": "Tato aññathā atthaṃ vadanto “rūpadiṭṭhiyā”tiādimāha.",
  "tika-abh05t:755_4": "Tattha ādi-",
  "tika-abh05t:755_5": "saddena arūpadiṭṭhiādiṃ saṅgaṇhāti.",
  "tika-abh05t:755_6": "Paravādiadhippāyavasena ayamatthavibhāvanāti āha “yadi ca pariyāpannā siyā”ti.",
  "tika-abh05t:755_7": "Tathā ca satīti diṭṭhiyā kāmadhātupariyāpannatte satīti attho.",
  "tika-abh05t:755_8": "Tasmāti “vītadiṭṭhiko”ti evaṃ vohārābhāvato.",
  "tika-abh05t:755_9": "Na hi sā tassa avigatā diṭṭhi,",
  "tika-abh05t:755_10": "yato so vītadiṭṭhikoti na vuccati.",
  "tika-abh05t:755_11": "Yenāti kāmadiṭṭhibhāvena.",
  "tika-abh05t:756_0": "Apariyāpannakathāvaṇṇanā niṭṭhitā.",
  "tika-abh05t:757_0": "Cuddasamavaggavaṇṇanā niṭṭhitā.",
  "tika-abh05t:758_0": "15. Pannarasamavaggo",
  "tika-abh05t:759_0": "1. Paccayatākathāvaṇṇanā",
  "tika-abh05t:760_0": "711- 717.",
  "tika-abh05t:760_1": "Vavatthitoti asaṃkiṇṇo.",
  "tika-abh05t:760_2": "Yo hi dhammo yena paccayabhāvena paccayo hoti,",
  "tika-abh05t:760_3": "tassa tato aññenapi paccayabhāve sati paccayatā saṃkiṇṇā nāma bhaveyya.",
  "tika-abh05t:760_4": "Viruddhāsambhavīnaṃ viya tabbidhurānaṃ paccayabhāvānaṃ sahabhāvaṃ paṭikkhipati.",
  "tika-abh05t:761_0": "Paccayatākathāvaṇṇanā niṭṭhitā.",
  "tika-abh05t:762_0": "2. Aññamaññapaccayakathāvaṇṇanā",
  "tika-abh05t:763_0": "718- 719.",
  "tika-abh05t:763_1": "Sahajātāti vuttattā na saṅkhārapaccayā ca avijjāti vuttattāti adhippāyo.",
  "tika-abh05t:763_2": "Anantarādināpi hi saṅkhārā avijjāya paccayā hontiyeva.",
  "tika-abh05t:763_3": "Aññamaññānantaraṃ avatvā avigatānantaraṃ sampayuttassa vacanaṃ kamabhedo,",
  "tika-abh05t:763_4": "atthiggahaṇeneva gahito atthipaccayabhūtoyeva dhammo nissayapaccayo hotīti.",
  "tika-abh05t:763_5": "Asādhāraṇatāyāti padantarāsādhāraṇatāya.",
  "tika-abh05t:763_6": "Tenāha “vakkhati hī”tiādi.",
  "tika-abh05t:764_0": "Aññamaññapaccayakathāvaṇṇanā niṭṭhitā.",
  "tika-abh05t:765_0": "9. Tatiyasaññāvedayitakathāvaṇṇanā",
  "tika-abh05t:766_0": "732.",
  "tika-abh05t:766_1": "Yadipi sesaṃ nāma gahitato aññaṃ,",
  "tika-abh05t:766_2": "tathāpi pakaraṇaparicchinnamevettha taṃ gayhatīti dassento “yesaṃ…pe…",
  "tika-abh05t:766_3": "adhippāyo”ti vatvā puna anavasesameva saṅgaṇhanto “asaññasattānampi cā”tiādimāha.",
  "tika-abh05t:766_4": "Tattha sabbasatte sandhāyāti adhippāyoti yojanā.",
  "tika-abh05t:766_5": "Pāṇisamphassāpi kamantītiādikaṃ sarīrapakatīti sambandho.",
  "tika-abh05t:767_0": "733- 734.",
  "tika-abh05t:767_1": "Pañcahi viññāṇehi na cavati,",
  "tika-abh05t:767_2": "na upapajjatīti vādaṃ paravādī nānujānātīti āha “sutta…pe…",
  "tika-abh05t:767_3": "vattabba”nti.",
  "tika-abh05t:768_0": "Tatiyasaññāvedayitakathāvaṇṇanā niṭṭhitā.",
  "tika-abh05t:769_0": "10. Asaññasattupikākathāvaṇṇanā",
  "tika-abh05t:770_0": "735.",
  "tika-abh05t:770_1": "Yathā vitakkavicārapītisukhavirāgavasena pavattā samāpatti vitakkādirahitā hoti,",
  "tika-abh05t:770_2": "evaṃ saññāvirāgavasena pavattāpi saññārahitāva siyāti tassa laddhīti dassento āha “sāpi asaññitā…pe…",
  "tika-abh05t:770_3": "dassetī”ti.",
  "tika-abh05t:771_0": "736.",
  "tika-abh05t:771_1": "Yadi catutthajjhānasamāpatti kathaṃ asaññasamāpattīti codanaṃ sandhāyāha “saññāvirāgavasena samāpannattā asaññitā,",
  "tika-abh05t:771_2": "na saññāya abhāvato”ti.",
  "tika-abh05t:772_0": "Asaññasattupikākathāvaṇṇanā niṭṭhitā.",
  "tika-abh05t:773_0": "11. Kammūpacayakathāvaṇṇanā",
  "tika-abh05t:774_0": "738- 739.",
  "tika-abh05t:774_1": "“Kammūpacayo kammena sahajāto”ti puṭṭho sampayuttasahajātataṃ sandhāya paṭikkhipati,",
  "tika-abh05t:774_2": "vippayuttasahajātataṃ sandhāya paṭijānātīti.",
  "tika-abh05t:774_3": "Vippayuttassapi hi atthi sahajātatā cittasamuṭṭhānarūpassa viyāti adhippāyo.",
  "tika-abh05t:775_0": "741. Tiṇṇanti kammakammūpacayakammavipākānaṃ.",
  "tika-abh05t:776_0": "Kammūpacayakathāvaṇṇanā niṭṭhitā.",
  "tika-abh05t:777_0": "Pannarasamavaggavaṇṇanā niṭṭhitā.",
  "tika-abh05t:778_0": "Tatiyo paṇṇāsako samatto.",
  "tika-abh05t:779_0": "16. Soḷasamavaggo",
  "tika-abh05t:780_0": "3. Sukhānuppadānakathāvaṇṇanā",
  "tika-abh05t:781_0": "747- 748.",
  "tika-abh05t:781_1": "Na tassāti yassa taṃ anuppadissati, na tassa.",
  "tika-abh05t:781_2": "Yo hi anuppadeti,",
  "tika-abh05t:781_3": "yassa ca anuppadeti,",
  "tika-abh05t:781_4": "tadubhayavinimuttā idha pareti adhippetā.",
  "tika-abh05t:782_0": "Sukhānuppadānakathāvaṇṇanā niṭṭhitā.",
  "tika-abh05t:783_0": "4. Adhigayhamanasikārakathāvaṇṇanā",
  "tika-abh05t:784_0": "749- 753.",
  "tika-abh05t:784_1": "Taṃcittatāyāti ettha manasikaronto yadi sabbasaṅkhāre ekato manasi karoti,",
  "tika-abh05t:784_2": "yena cittena manasi karoti,",
  "tika-abh05t:784_3": "sabbasaṅkhārantogadhattā tasmiṃyeva khaṇe taṃ cittaṃ manasi kātabbaṃ etassāti taṃcittatā nāma doso āpajjatīti",
  "tika-abh05t:784_4": "dassento āha “tadeva ārammaṇabhūta”ntiādi.",
  "tika-abh05t:784_5": "Etena tasseva tena manasikaraṇāsambhavamāha,",
  "tika-abh05t:784_6": "taṃ vātiādinā pana sasaṃvedanāvādāpattinti ayametesaṃ viseso.",
  "tika-abh05t:785_0": "Adhigayhamanasikārakathāvaṇṇanā niṭṭhitā.",
  "tika-abh05t:786_0": "Soḷasamavaggavaṇṇanā niṭṭhitā.",
  "tika-abh05t:787_0": "17. Sattarasamavaggo",
  "tika-abh05t:788_0": "1. Atthiarahatopuññūpacayakathāvaṇṇanā",
  "tika-abh05t:789_0": "776- 779.",
  "tika-abh05t:789_1": "Kiriyacittaṃ abyākataṃ anādiyitvāti “kiriyacittaṃ abyākata”nti aggahetvā,",
  "tika-abh05t:789_2": "dānādipavattanena dānamayādipuññattena ca gahetvāti attho.",
  "tika-abh05t:790_0": "Atthiarahatopuññūpacayakathāvaṇṇanā niṭṭhitā.",
  "tika-abh05t:791_0": "2. Natthiarahatoakālamaccūtikathāvaṇṇanā",
  "tika-abh05t:792_0": "780.",
  "tika-abh05t:792_1": "Aladdhavipākavārānanti vipākadānaṃ pati aladdhokāsānaṃ.",
  "tika-abh05t:792_2": "Byantībhāvanti vigatantataṃ,",
  "tika-abh05t:792_3": "vigamaṃ avipākanti attho.",
  "tika-abh05t:793_0": "781.",
  "tika-abh05t:793_1": "Tato paranti byatirekena atthasiddhi,",
  "tika-abh05t:793_2": "na kevalena anvayenāti āha “tāva na kamati,",
  "tika-abh05t:793_3": "tato paraṃ kamatīti laddhiyā paṭikkhipatī”ti.",
  "tika-abh05t:793_4": "Tattha tato paranti pubbe katassa kammassa parikkhayagamanato paraṃ.",
  "tika-abh05t:793_5": "Natthi pāṇātipāto pāṇātipātalakkhaṇābhāvatoti adhippāyo.",
  "tika-abh05t:793_6": "Tameva lakkhaṇābhāvaṃ dassetuṃ “pāṇopāṇasaññitā”tiādi vuttaṃ.",
  "tika-abh05t:793_7": "Tattha na tenāti yo parena upakkamo kato,",
  "tika-abh05t:793_8": "tena upakkamena na mato,",
  "tika-abh05t:793_9": "dhammatāmaraṇeneva matoti dubbiññeyyaṃ avisesavidūhi,",
  "tika-abh05t:793_10": "dubbiññeyyaṃ vā hotu suviññeyyaṃ vā,",
  "tika-abh05t:793_11": "aṅgapāripūriyāva pāṇātipāto.",
  "tika-abh05t:794_0": "Natthiarahatoakālamaccūtikathāvaṇṇanā niṭṭhitā.",
  "tika-abh05t:795_0": "3. Sabbamidaṃkammatotikathāvaṇṇanā",
  "tika-abh05t:796_0": "784. Abījatoti sabbena sabbaṃ abījato aññabījato ca. Tanti deyyadhammaṃ, gilānapaccayanti attho.",
  "tika-abh05t:797_0": "Sabbamidaṃkammatotikathāvaṇṇanā niṭṭhitā.",
  "tika-abh05t:798_0": "4. Indriyabaddhakathāvaṇṇanā",
  "tika-abh05t:799_0": "788.",
  "tika-abh05t:799_1": "Vināpi aniccaṭṭhenāti aniccaṭṭhaṃ ṭhapetvāpi aṭṭhapetvāpīti attho,",
  "tika-abh05t:799_2": "na aniccaṭṭhavirahenāti.",
  "tika-abh05t:799_3": "Na hi aniccaṭṭhavirahitaṃ anindriyabaddhaṃ atthi.",
  "tika-abh05t:800_0": "Indriyabaddhakathāvaṇṇanā niṭṭhitā.",
  "tika-abh05t:801_0": "7. Navattabbaṃsaṅghodakkhiṇaṃvisodhetītikathāvaṇṇanā",
  "tika-abh05t:802_0": "793-794. Appaṭiggahaṇatoti paṭiggāhakattābhāvato.",
  "tika-abh05t:803_0": "Navattabbaṃsaṅghodakkhiṇaṃvisodhetītikathāvaṇṇanā niṭṭhitā.",
  "tika-abh05t:804_0": "11. Dakkhiṇāvisuddhikathāvaṇṇanā",
  "tika-abh05t:805_0": "800- 801.",
  "tika-abh05t:805_1": "Paṭiggāhakanirapekkhāti paṭiggāhakassa guṇavisesanirapekkhā,",
  "tika-abh05t:805_2": "tassa dakkhiṇeyyabhāvena vināti attho.",
  "tika-abh05t:805_3": "Tenāha “paṭiggāhakena paccayabhūtena vinā”ti.",
  "tika-abh05t:805_4": "Saccametanti laddhikittanena vuttabhāvameva paṭijānāti.",
  "tika-abh05t:805_5": "Paṭiggāhakassa vipākanibbattanaṃ dānacetanāya mahāphalatā.",
  "tika-abh05t:805_6": "Paccayabhāvoyeva hi tassa,",
  "tika-abh05t:805_7": "na tassā kāraṇattaṃ.",
  "tika-abh05t:805_8": "Tenāha “dānacetanānibbattanena yadi bhaveyyā”tiādi.",
  "tika-abh05t:806_0": "Dakkhiṇāvisuddhikathāvaṇṇanā niṭṭhitā.",
  "tika-abh05t:807_0": "Sattarasamavaggavaṇṇanā niṭṭhitā.",
  "tika-abh05t:808_0": "18. Aṭṭhārasamavaggo",
  "tika-abh05t:809_0": "1. Manussalokakathāvaṇṇanā",
  "tika-abh05t:810_0": "802-803. Gahaṇanti micchāgahaṇaṃ.",
  "tika-abh05t:811_0": "Manussalokakathāvaṇṇanā niṭṭhitā.",
  "tika-abh05t:812_0": "2. Dhammadesanākathāvaṇṇanā",
  "tika-abh05t:813_0": "804-806. Tassa ca nimmitabuddhassa desanaṃ sampaṭicchitvā āyasmatā ānandena sayameva ca desito.",
  "tika-abh05t:814_0": "Dhammadesanākathāvaṇṇanā niṭṭhitā.",
  "tika-abh05t:815_0": "6. Jhānasaṅkantikathāvaṇṇanā",
  "tika-abh05t:816_0": "813- 816.",
  "tika-abh05t:816_1": "Vitakkavicāresu virattacittatā tattha ādīnavamanasikāro,",
  "tika-abh05t:816_2": "tadākāro ca dutiyajjhānūpacāroti āha “vitakkavicārā ādīnavato manasi kātabbā,",
  "tika-abh05t:816_3": "tato dutiyajjhānena bhavitabba”nti.",
  "tika-abh05t:817_0": "Jhānasaṅkantikathāvaṇṇanā niṭṭhitā.",
  "tika-abh05t:818_0": "7. Jhānantarikakathāvaṇṇanā",
  "tika-abh05t:819_0": "817- 819.",
  "tika-abh05t:819_1": "Na paṭhamajjhānaṃ vitakkābhāvato,",
  "tika-abh05t:819_2": "nāpi dutiyajjhānaṃ vicārasabbhāvatoti jhānametaṃ na hotīti dassento āha “paṭhamajjhānādīsu aññatarabhāvābhāvato na jhāna”nti.",
  "tika-abh05t:820_0": "Jhānantarikakathāvaṇṇanā niṭṭhitā.",
  "tika-abh05t:821_0": "9. Cakkhunārūpaṃpassatītikathāvaṇṇanā",
  "tika-abh05t:822_0": "826- 827.",
  "tika-abh05t:822_1": "“Cakkhunā rūpaṃ disvā”ti iminā cakkhuviññāṇena paṭijānanassa aggahaṇe aruciṃ sūcento āha “manoviññāṇapaṭijānanaṃ kira sandhāyā”ti.",
  "tika-abh05t:822_2": "Tenevāha “manoviññāṇapaṭijānanaṃ panā”tiādi.",
  "tika-abh05t:822_3": "Tasmāti manoviññāṇapaṭijānanasseva adhippetattāti attho.",
  "tika-abh05t:822_4": "Evaṃ santeti yadi rūpena rūpaṃ paṭivijānāti,",
  "tika-abh05t:822_5": "rūpaṃ paṭivijānantampi manoviññāṇaṃ rūpavijānanaṃ hoti,",
  "tika-abh05t:822_6": "na rūpadassananti āha “manoviññāṇapaṭijānanaṃ pana rūpadassanaṃ kathaṃ hotī”ti.",
  "tika-abh05t:823_0": "Cakkhunārūpaṃpassatītikathāvaṇṇanā niṭṭhitā.",
  "tika-abh05t:824_0": "Aṭṭhārasamavaggavaṇṇanā niṭṭhitā.",
  "tika-abh05t:825_0": "19. Ekūnavīsatimavaggo",
  "tika-abh05t:826_0": "1. Kilesapajahanakathāvaṇṇanā",
  "tika-abh05t:827_0": "828- 831.",
  "tika-abh05t:827_1": "Te panāti ye ariyamaggena pahīnā kilesā, te pana.",
  "tika-abh05t:827_2": "Kāmañcettha maggena pahātabbakilesā maggabhāvanāya asati uppajjanārahā khaṇattayaṃ na āgatāti ca anāgatā nāma siyuṃ,",
  "tika-abh05t:827_3": "yasmā pana te na uppajjissanti,",
  "tika-abh05t:827_4": "tasmā tathā na vuccantīti daṭṭhabbaṃ.",
  "tika-abh05t:827_5": "Tenevāha “nāpi bhavissantī”ti.",
  "tika-abh05t:828_0": "Kilesapajahanakathāvaṇṇanā niṭṭhitā.",
  "tika-abh05t:829_0": "2. Suññatakathāvaṇṇanā",
  "tika-abh05t:830_0": "832.",
  "tika-abh05t:830_1": "Yena avasavattanaṭṭhena paraparikappito natthi etesaṃ attano visayanti anattāti vuccanti sabhāvadhammā,",
  "tika-abh05t:830_2": "svāyaṃ anattatāti āha “avasavattanākāro anattatā”ti.",
  "tika-abh05t:830_3": "Sā panāyaṃ yasmā atthato asārakatāva hoti,",
  "tika-abh05t:830_4": "tasmā tadekadesena taṃ dassetuṃ “atthato jarāmaraṇamevā”ti āha.",
  "tika-abh05t:830_5": "Evaṃ sati lakkhaṇasaṅkaro siyā,",
  "tika-abh05t:830_6": "tesaṃ panidaṃ adhippāyakittananti daṭṭhabbaṃ.",
  "tika-abh05t:830_7": "Arūpadhammānaṃ avasavattanākāratāya eva hi anattalakkhaṇassa saṅkhārakkhandhapariyāpannatā.",
  "tika-abh05t:831_0": "Suññatakathāvaṇṇanā niṭṭhitā.",
  "tika-abh05t:832_0": "3. Sāmaññaphalakathāvaṇṇanā",
  "tika-abh05t:833_0": "835-836. Pattidhammanti heṭṭhā vuttaṃ samannāgamamāha.",
  "tika-abh05t:834_0": "Sāmaññaphalakathāvaṇṇanā niṭṭhitā.",
  "tika-abh05t:835_0": "5. Tathatākathāvaṇṇanā",
  "tika-abh05t:836_0": "841- 843.",
  "tika-abh05t:836_1": "Rūpādīnaṃ sabhāvatāti etena rūpādayo eva sabhāvatāti imamatthaṃ paṭikkhipati.",
  "tika-abh05t:836_2": "Yato taṃ paravādī rūpādīsu apariyāpannaṃ icchati.",
  "tika-abh05t:836_3": "Tenāha “bhāvaṃ hesa tathatāti vadati,",
  "tika-abh05t:836_4": "na bhāvayoga”nti.",
  "tika-abh05t:836_5": "Tattha bhāvanti dhammamattaṃ,",
  "tika-abh05t:836_6": "pakatīti attho “jātidhamma”ntiādīsu viya.",
  "tika-abh05t:836_7": "Rūpādīnañhi ruppanādipakati tathā asaṅkhatāti ca paravādino laddhi.",
  "tika-abh05t:836_8": "Tena vuttaṃ “na bhāvayoga”nti.",
  "tika-abh05t:836_9": "Yena hi bhāvo sabhāvadhammo yujjati,",
  "tika-abh05t:836_10": "ekībhāvameva gacchati,",
  "tika-abh05t:836_11": "taṃ ruppanādilakkhaṇaṃ bhāvayogo.",
  "tika-abh05t:836_12": "Taṃ pana rūpādito anaññaṃ,",
  "tika-abh05t:836_13": "tato eva saṅkhataṃ,",
  "tika-abh05t:836_14": "aviparītaṭṭhena pana “tatha”nti vuccati.",
  "tika-abh05t:837_0": "Tathatākathāvaṇṇanā niṭṭhitā.",
  "tika-abh05t:838_0": "6. Kusalakathāvaṇṇanā",
  "tika-abh05t:839_0": "844- 846.",
  "tika-abh05t:839_1": "Anavajjabhāvamatteneva kusalanti yojanā.",
  "tika-abh05t:839_2": "Tasmāti yasmā avajjarahitaṃ anavajjaṃ,",
  "tika-abh05t:839_3": "anavajjabhāvamatteneva ca kusalaṃ,",
  "tika-abh05t:839_4": "tasmā nibbānaṃ kusalanti.",
  "tika-abh05t:840_0": "Kusalakathāvaṇṇanā niṭṭhitā.",
  "tika-abh05t:841_0": "7. Accantaniyāmakathāvaṇṇanā",
  "tika-abh05t:842_0": "847.",
  "tika-abh05t:842_1": "Yaṃ “ekavāraṃ nimuggo tathā nimuggova hoti,",
  "tika-abh05t:842_2": "etassa puna bhavato vuṭṭhānaṃ nāma natthī”ti aṭṭhakathāyaṃ āgataṃ,",
  "tika-abh05t:842_3": "so pana ācariyavādo,",
  "tika-abh05t:842_4": "na aṭṭhakathānayoti dassento “tāya jātiyā…pe…",
  "tika-abh05t:842_5": "maññamāno”ti āha.",
  "tika-abh05t:842_6": "Tattha tāya jātiyāti yassaṃ jātiyaṃ puggalo kammāvaraṇādiāvaraṇehi samannāgato hoti,",
  "tika-abh05t:842_7": "tāya jātiyā.",
  "tika-abh05t:842_8": "Saṃsārakhāṇukabhāvo vassabhaññādīnaṃ viya makkhaliādīnaṃ viya ca daṭṭhabbo.",
  "tika-abh05t:842_9": "So ca ahetukādimicchādassanassa phalabhāveneva veditabbo,",
  "tika-abh05t:842_10": "na accantaniyāmassa nāma kassaci atthibhāvato.",
  "tika-abh05t:842_11": "Yathā hi vimuccantassa koci niyāmo nāma natthi ṭhapetvā maggena bhavaparicchedaṃ,",
  "tika-abh05t:842_12": "evaṃ avimuccantassapi koci saṃsāraniyāmo nāma natthi.",
  "tika-abh05t:842_13": "Tādisassa pana micchādassanassa balavabhāve aparimitakappaparicchede cirataraṃ saṃsārappabandho hoti,",
  "tika-abh05t:842_14": "apāyūpapatti ca yattha saṃsārakhāṇusamaññā.",
  "tika-abh05t:843_0": "Yaṃ paneke vadanti “attheva accantaṃ saṃsaritā anantattā sattanikāyassā”ti,",
  "tika-abh05t:843_1": "tampi apuññabahulaṃ sattasantānaṃ sandhāya vuttaṃ siyā.",
  "tika-abh05t:843_2": "Na hi mātughātakādīnaṃ tenattabhāvena sammattaniyāmokkamanantarāyabhūto micchattaniyāmo viya sattānaṃ vimuttantarāyakaro saṃsāraniyāmo nāma natthi.",
  "tika-abh05t:843_3": "Yāva pana na maggaphalassa upanissayo upalabbhati,",
  "tika-abh05t:843_4": "tāva saṃsāro aparicchinno.",
  "tika-abh05t:843_5": "Yadā ca so upaladdho,",
  "tika-abh05t:843_6": "tadā so paricchinno evāti daṭṭhabbaṃ.",
  "tika-abh05t:844_0": "Yathā niyatasammādassanaṃ,",
  "tika-abh05t:844_1": "evaṃ niyatamicchādassanenapi savisaye ekaṃsagāhavasena ukkaṃsagatena bhavitabbanti tena samannāgatassa",
  "tika-abh05t:844_2": "puggalassa sati accantaniyāme kathaṃ tasmiṃ abhinivesavisaye anekaṃsagāho uppajjeyya,",
  "tika-abh05t:844_3": "abhinivesantaraṃ vā viruddhaṃ yadi uppajjeyya,",
  "tika-abh05t:844_4": "accantaniyāmo eva na siyāti pāḷiyaṃ vicikicchuppattiniyāmantaruppatticodanā katā.",
  "tika-abh05t:844_5": "Na hi vicikicchā viya sammattaniyatapuggalānaṃ yathākkamaṃ micchattasammattaniyatapuggalānaṃ sammattamicchattaniyatā dhammā kadācipi uppajjanti,",
  "tika-abh05t:844_6": "aviruddhaṃ pana niyāmantarameva hotīti ānantarikantaraṃ viya micchādassanantaraṃ samānajātikaṃ na nivattetīti",
  "tika-abh05t:844_7": "viruddhaṃyeva dassetuṃ pāḷiyaṃ vicikicchā viya sassatucchedadiṭṭhiyo eva uddhaṭā.",
  "tika-abh05t:844_8": "Evamettha vicikicchuppattiniyāmantaruppattīnaṃ niyāmantaruppattinivattakabhāvo veditabbo,",
  "tika-abh05t:844_9": "accantaniyāmo ca nivattissatīti ca viruddhametanti pana “vicāretvāva gahetabbā”ti vuttaṃ siyā.",
  "tika-abh05t:845_0": "Accantaniyāmakathāvaṇṇanā niṭṭhitā.",
  "tika-abh05t:846_0": "8. Indriyakathāvaṇṇanā",
  "tika-abh05t:847_0": "853- 856.",
  "tika-abh05t:847_1": "Yathā lokuttarā saddhādayo eva saddhindriyādīni,",
  "tika-abh05t:847_2": "evaṃ lokiyāpi. Kasmā?",
  "tika-abh05t:847_3": "Tatthāpi adhimokkhalakkhaṇādinā indaṭṭhasabbhāvato.",
  "tika-abh05t:847_4": "Saddheyyādivatthūsu saddahanādimattameva hi tanti imamatthaṃ dassento āha “lokuttarānaṃ…pe…",
  "tika-abh05t:847_5": "daṭṭhabbo”ti.",
  "tika-abh05t:848_0": "Indriyakathāvaṇṇanā niṭṭhitā.",
  "tika-abh05t:849_0": "Ekūnavīsatimavaggavaṇṇanā niṭṭhitā.",
  "tika-abh05t:850_0": "20. Vīsatimavaggo",
  "tika-abh05t:851_0": "2. Ñāṇakathāvaṇṇanā",
  "tika-abh05t:852_0": "863- 865.",
  "tika-abh05t:852_1": "Kāmaṃ pubbabhāgepi attheva dukkhapariññā,",
  "tika-abh05t:852_2": "atthasādhikā pana sā maggakkhaṇikā evāti ukkaṃsagataṃ dukkhapariññaṃ sandhāya avadhārento āha “dukkhaṃ…pe…",
  "tika-abh05t:852_3": "maggañāṇameva dīpetī”ti.",
  "tika-abh05t:852_4": "Taṃ pana avadhāraṇaṃ na ñāṇantaranivattanaṃ,",
  "tika-abh05t:852_5": "atha kho ñāṇantarassa yathādhigatakiccanivattanaṃ daṭṭhabbaṃ.",
  "tika-abh05t:852_6": "Tenāha “na tasseva ñāṇabhāva”ntiādi.",
  "tika-abh05t:853_0": "Ñāṇakathāvaṇṇanā niṭṭhitā.",
  "tika-abh05t:854_0": "3. Nirayapālakathāvaṇṇanā",
  "tika-abh05t:855_0": "866- 868.",
  "tika-abh05t:855_1": "Nerayike niraye pālenti,",
  "tika-abh05t:855_2": "tato niggantuṃ appadānavasena rakkhantīti nirayapālā.",
  "tika-abh05t:855_3": "Nirayapālatāya vā nerayikānaṃ narakadukkhena pariyonaddhāya alaṃ samatthāti nirayapālā.",
  "tika-abh05t:855_4": "Kiṃ panete nirayapālā nerayikā,",
  "tika-abh05t:855_5": "udāhu anerayikāti.",
  "tika-abh05t:855_6": "Kiñcettha –",
  "tika-abh05t:855_7": "yadi tāva nerayikā,",
  "tika-abh05t:855_8": "nirayasaṃvattaniyena kammena nibbattāti sayampi nirayadukkhaṃ paccanubhaveyyuṃ,",
  "tika-abh05t:855_9": "tathā sati aññesaṃ nerayikānaṃ yātanāya asamatthā siyuṃ,",
  "tika-abh05t:855_10": "“ime nerayikā,",
  "tika-abh05t:855_11": "ime nirayapālā”ti vavatthānañca na siyā.",
  "tika-abh05t:855_12": "Ye ca ye yātenti,",
  "tika-abh05t:855_13": "tehi samānarūpabalappamāṇehi itaresaṃ bhayasantāsā na siyuṃ.",
  "tika-abh05t:855_14": "Atha anerayikā,",
  "tika-abh05t:855_15": "tesaṃ tattha kathaṃ sambhavoti? Vuccate –",
  "tika-abh05t:855_16": "anerayikā nirayapālā anirayagatisaṃvattaniyakammanibbattā.",
  "tika-abh05t:855_17": "Nirayūpapattisaṃvattaniyakammato hi aññeneva kammunā te nibbattanti rakkhasajātikattā.",
  "tika-abh05t:855_18": "Tathā hi vadanti –",
  "tika-abh05t:856_0": "“Kodhanā kurūrakammantā, pāpābhirucino tathā;",
  "tika-abh05t:857_0": "Dukkhitesu ca nandanti, jāyanti yamarakkhasā”ti.",
  "tika-abh05t:858_0": "Tattha yadeke vadanti “yātanādukkhassa appaṭisaṃvedanato,",
  "tika-abh05t:858_1": "aññathā puna aññamaññaṃ yāteyyu”nti ca evamādi,",
  "tika-abh05t:858_2": "tayidaṃ ākāsaromaṭṭhanaṃ nirayapālānaṃ nerayikabhāvasseva abhāvato.",
  "tika-abh05t:858_3": "Ye pana vadeyyuṃ –",
  "tika-abh05t:858_4": "yadipi anerayikā nirayapālā,",
  "tika-abh05t:858_5": "ayomayāya pana ādittāya sampajjalitāya sajotibhūtāya nirayabhūmiyā parivattamānā kathaṃ nāma dukkhaṃ nānubhavantīti?",
  "tika-abh05t:858_6": "Kammānubhāvato.",
  "tika-abh05t:858_7": "Yathā hi iddhimanto cetovasippattā mahāmoggallānādayo nerayike anukampantā iddhibalena nirayabhūmiṃ upagatā tattha dāhadukkhena na bādhīyanti,",
  "tika-abh05t:858_8": "evaṃ sampadamidaṃ daṭṭhabbaṃ.",
  "tika-abh05t:859_0": "Taṃ iddhivisayassa acinteyyabhāvatoti ce?",
  "tika-abh05t:859_1": "Idampi taṃsamānaṃ kammavipākassa acinteyyabhāvato.",
  "tika-abh05t:859_2": "Tathārūpena hi kammunā te nibbattā yathā nirayadukkhena abādhitā eva hutvā nerayike yātenti,",
  "tika-abh05t:859_3": "na cettakena bāhiravisayābhāvo vijjati iṭṭhāniṭṭhatāya paccekaṃ dvārapurisesu vibhattasabhāvattā.",
  "tika-abh05t:859_4": "Tathā hi ekaccassa dvārassa purisassa iṭṭhaṃ ekaccassa aniṭṭhaṃ,",
  "tika-abh05t:859_5": "ekaccassa ca aniṭṭhaṃ ekaccassa iṭṭhaṃ hoti.",
  "tika-abh05t:859_6": "Evañca katvā yadeke vadanti “natthi kammavasena tejasā parūpatāpana”ntiādi,",
  "tika-abh05t:859_7": "tadapāhataṃ hoti.",
  "tika-abh05t:859_8": "Yaṃ pana vadanti “anerayikānaṃ tesaṃ kathaṃ tattha sambhavo”ti nerayikānaṃ yātakabhāvato.",
  "tika-abh05t:859_9": "Nerayikasattayātanāyoggañhi attabhāvaṃ nibbattentaṃ kammaṃ tādisanikantivināmitaṃ nirayaṭṭhāneyeva nibbatteti.",
  "tika-abh05t:859_10": "Te ca nerayikehi adhikatarabalārohapariṇāhā ativiya bhayānakasantāsakurūratarapayogā ca honti.",
  "tika-abh05t:859_11": "Eteneva tattha kākasunakhādīnampi nibbatti saṃvaṇṇitāti daṭṭhabbaṃ.",
  "tika-abh05t:860_0": "Kathamaññagatikehi aññagatikabādhananti ca na vattabbaṃ aññatthāpi tathā dassanato.",
  "tika-abh05t:860_1": "Yaṃ paneke vadanti “asattasabhāvā nirayapālā nirayasunakhādayo cā”ti,",
  "tika-abh05t:860_2": "taṃ tesaṃ matimattaṃ aññattha tathā adassanato.",
  "tika-abh05t:860_3": "Na hi kāci atthi tādisī dhammappavatti,",
  "tika-abh05t:860_4": "yā asattasabhāvā,",
  "tika-abh05t:860_5": "sampatisattehi appayojitā ca atthakiccaṃ sādhentī diṭṭhapubbā.",
  "tika-abh05t:860_6": "Petānaṃ pānīyanivārakānaṃ daṇḍādihatthapurisānampi asattabhāve visesakāraṇaṃ natthi.",
  "tika-abh05t:860_7": "Supinūpaghātopi atthakiccasamatthatāya appamāṇaṃ dassanādimattenapi tadatthasiddhito.",
  "tika-abh05t:860_8": "Tathā hi supine āhārūpabhogādinā na atthasiddhi atthi,",
  "tika-abh05t:860_9": "nimmānarūpaṃ panettha laddhaparihāraṃ iddhivisayassa acinteyyabhāvato.",
  "tika-abh05t:860_10": "Idhāpi kammavipākassa acinteyyabhāvatoti ce? Taṃ na,",
  "tika-abh05t:860_11": "asiddhattā.",
  "tika-abh05t:860_12": "Nerayikānaṃ kammavipāko nirayapālāti asiddhametaṃ,",
  "tika-abh05t:860_13": "vuttanayena pana nesaṃ sattabhāvo eva siddho.",
  "tika-abh05t:860_14": "Sakkā hi vattuṃ sattasaṅkhātā nirayapālasaññitā dhammappavatti sābhisandhikā parūpaghāti atthakiccasabbhāvato ojāhārādirakkhasasantati viyāti.",
  "tika-abh05t:860_15": "Abhisandhipubbakatā cettha na sakkā paṭikkhipituṃ tathā tathā abhisandhiyā yātanato,",
  "tika-abh05t:860_16": "tato eva na saṅghāṭapabbatādīhi anekantikatā.",
  "tika-abh05t:860_17": "Ye pana vadanti “bhūtavisesā eva te vaṇṇasaṇṭhānādivisesavanto bheravākārā narakapālāti samaññaṃ labhantī”ti,",
  "tika-abh05t:860_18": "tadasiddhaṃ.",
  "tika-abh05t:860_19": "Ujukameva pāḷiyaṃ “atthi niraye nirayapālā”ti vādassa patiṭṭhāpitattā.",
  "tika-abh05t:861_0": "Apica yathā ariyavinaye narakapālānaṃ bhūtamattatā asiddhā,",
  "tika-abh05t:861_1": "tathā paññattimattavādinopi tesaṃ bhūtamattatā asiddhāva.",
  "tika-abh05t:861_2": "Na hi tassa bhūtāni nāma santi.",
  "tika-abh05t:861_3": "Yadi paramatthaṃ gahetvā voharati,",
  "tika-abh05t:861_4": "atha kasmā vedanādike eva paṭikkhipatīti?",
  "tika-abh05t:861_5": "Tiṭṭhatesā anavaṭṭhitatakkānaṃ appahīnasammohavipallāsānaṃ vādavīmaṃsā,",
  "tika-abh05t:861_6": "evaṃ attheva nirayapālāti niṭṭhamettha gantabbaṃ.",
  "tika-abh05t:861_7": "Sati ca nesaṃ sabbhāve,",
  "tika-abh05t:861_8": "asatipi bāhire visaye narake viya desādiniyamo hotīti vādo na sijjhati evāti daṭṭhabbaṃ.",
  "tika-abh05t:862_0": "Nirayapālakathāvaṇṇanā niṭṭhitā.",
  "tika-abh05t:863_0": "4. Tiracchānakathāvaṇṇanā",
  "tika-abh05t:864_0": "869- 871.",
  "tika-abh05t:864_1": "Tassāti erāvaṇanāmakassa devaputtassa.",
  "tika-abh05t:864_2": "Tahiṃ kīḷanakāle hatthivaṇṇena vikubbanaṃ sandhāya “hatthināgassā”ti vuttaṃ.",
  "tika-abh05t:864_3": "Dibbayānassāti etthāpi eseva nayo.",
  "tika-abh05t:864_4": "Na hi ekantasukhappaccayaṭṭhāne sagge dukkhādhiṭṭhānassa akusalakammasamuṭṭhānassa attabhāvassa sambhavo yutto.",
  "tika-abh05t:864_5": "Tenāha “na tiracchānagatassā”ti.",
  "tika-abh05t:865_0": "Tiracchānakathāvaṇṇanā niṭṭhitā.",
  "tika-abh05t:866_0": "6. Ñāṇakathāvaṇṇanā",
  "tika-abh05t:867_0": "876- 877.",
  "tika-abh05t:867_1": "“Dvādasavatthukaṃ ñāṇaṃ lokuttara”nti ettha dvādasavatthukassa ñāṇassa lokuttaratā patiṭṭhāpīyatīti dassento",
  "tika-abh05t:867_2": "paṭhamavikappaṃ vatvā puna lokuttarañāṇassa dvādasavatthukatā patiṭṭhāpīyatīti dassetuṃ “taṃ vā…pe…",
  "tika-abh05t:867_3": "attho”ti āha.",
  "tika-abh05t:867_4": "Pariññeyyanti ettha iti-",
  "tika-abh05t:867_5": "saddo ādiattho,",
  "tika-abh05t:867_6": "pakārattho vā.",
  "tika-abh05t:867_7": "Tena “pahātabba”nti evamādiṃ saṅgaṇhāti.",
  "tika-abh05t:867_8": "Pariññātanti etthāpi eseva nayo.",
  "tika-abh05t:867_9": "“Pariññeyyaṃ pariññāta”ntiādinā parijānanādikiriyāya nibbattetabbatā nibbattitatā ca dassitā,",
  "tika-abh05t:867_10": "na nibbattiyamānatāti.",
  "tika-abh05t:867_11": "Yena pana sā hoti,",
  "tika-abh05t:867_12": "taṃ dassetuṃ “saccañāṇaṃ panā”tiādi vuttaṃ.",
  "tika-abh05t:867_13": "Tattha saccañāṇanti dukkhādisaccasabhāvāvabodhakaṃ ñāṇaṃ,",
  "tika-abh05t:867_14": "yaṃ sandhāya “idaṃ dukkha”ntiādi vuttaṃ.",
  "tika-abh05t:867_15": "Maggakkhaṇepīti api-",
  "tika-abh05t:867_16": "saddena tato pubbāparabhāgepīti daṭṭhabbaṃ.",
  "tika-abh05t:867_17": "Parijānanādikiccasādhanavasena hoti asammohato visayato cāti adhippāyo.",
  "tika-abh05t:868_0": "Ñāṇakathāvaṇṇanā niṭṭhitā.",
  "tika-abh05t:869_0": "Vīsatimavaggavaṇṇanā niṭṭhitā.",
  "tika-abh05t:870_0": "Catuttho paṇṇāsako samatto.",
  "tika-abh05t:871_0": "21. Ekavīsatimavaggo",
  "tika-abh05t:872_0": "1. Sāsanakathāvaṇṇanā",
  "tika-abh05t:873_0": "878.",
  "tika-abh05t:873_1": "Samudāyāti “sāsanaṃ navaṃ kata”ntiādinā pucchāvasena pavattā vacanasamudāyā.",
  "tika-abh05t:873_2": "Ekadesānanti tadavayavānaṃ.",
  "tika-abh05t:873_3": "“Tīsupi pucchāsū”ti evaṃ adhikaraṇabhāvena vuttā.",
  "tika-abh05t:874_0": "Sāsanakathāvaṇṇanā niṭṭhitā.",
  "tika-abh05t:875_0": "4. Iddhikathāvaṇṇanā",
  "tika-abh05t:876_0": "883-884. Adhippāyavasenāti tathā tathā adhimuccanādhippāyavasena.",
  "tika-abh05t:877_0": "Iddhikathāvaṇṇanā niṭṭhitā.",
  "tika-abh05t:878_0": "7. Dhammakathāvaṇṇanā",
  "tika-abh05t:879_0": "887- 888.",
  "tika-abh05t:879_1": "Rūpasabhāvo rūpaṭṭhoti āha “rūpaṭṭho nāma koci rūpato añño natthī”ti.",
  "tika-abh05t:879_2": "Yaṃ pana yato aññaṃ,",
  "tika-abh05t:879_3": "na taṃ taṃsabhāvanti āha “rūpaṭṭhato aññaṃ rūpañca na hotī”ti,",
  "tika-abh05t:879_4": "rūpameva na hotīti attho.",
  "tika-abh05t:879_5": "Etena byatirekato tamatthaṃ sādheti.",
  "tika-abh05t:879_6": "Tasmāti yasmā rūpato añño rūpaṭṭho natthi,",
  "tika-abh05t:879_7": "rūpaṭṭhato ca aññaṃ rūpaṃ,",
  "tika-abh05t:879_8": "tasmā rūpaṃ rūpameva rūpasabhāvamevāti eva-",
  "tika-abh05t:879_9": "kārena nivattitaṃ dasseti “na vedanādisabhāva”nti.",
  "tika-abh05t:879_10": "Adhippāyenāti rūparūpaṭṭhānaṃ anaññattādhippāyena.",
  "tika-abh05t:879_11": "Aññathāti tesaṃ aññatte rūpaṭṭhena niyamena rūpaṃ niyatanti vattabbanti yojanā.",
  "tika-abh05t:879_12": "Dassitoyeva hoti atthato āpannattā.",
  "tika-abh05t:879_13": "Na hi abhinne vatthusmiṃ pariyāyantarabhedaṃ karoti.",
  "tika-abh05t:879_14": "Aññattanti rūpasabhāvānaṃ rūparūpaṭṭhānañca.",
  "tika-abh05t:879_15": "Sasāminiddesasiddhābhedā “silāputtakassa sarīra”nti viya,",
  "tika-abh05t:879_16": "kappanāmattato cāyaṃ bhedo,",
  "tika-abh05t:879_17": "na paramatthatoti āha “gahetvā viya pavatto”ti.",
  "tika-abh05t:879_18": "Vedanādīhi nānattamevāti vedanādīhi aññattameva.",
  "tika-abh05t:879_19": "So sabhāvoti so rūpasabhāvo.",
  "tika-abh05t:879_20": "Nānattasaññāpanatthanti rūpassa sabhāvo,",
  "tika-abh05t:879_21": "na vedanādīnanti evaṃ bhedassa ñāpanatthaṃ.",
  "tika-abh05t:879_22": "Tañca vacananti “rūpaṃ rūpaṭṭhena na niyata”nti vacanaṃ.",
  "tika-abh05t:879_23": "Vuttappakārenāti “rūpaṭṭhato aññassa rūpassa abhāvā”tiādinā vuttākārena.",
  "tika-abh05t:879_24": "Yadi sadosaṃ,",
  "tika-abh05t:879_25": "atha kasmā paṭijānātīti yojanā.",
  "tika-abh05t:880_0": "Vuttameva kāraṇanti “rūpaṃ rūpameva,",
  "tika-abh05t:880_1": "na vedanādisabhāva”nti evaṃ vuttameva yuttiṃ.",
  "tika-abh05t:880_2": "Parena coditanti “na vattabbaṃ rūpaṃ rūpaṭṭhena niyata”ntiādinā paravādino codanaṃ sandhāyāha.",
  "tika-abh05t:880_3": "Tameva kāraṇaṃ dassetvāti tameva yathāvuttaṃ yuttiṃ “ettha hī”tiādinā dassetvā.",
  "tika-abh05t:880_4": "Codanaṃ nivattetīti “atha kasmā paṭijānātī”ti vuttaṃ codanaṃ nivatteti.",
  "tika-abh05t:880_5": "Yamatthaṃ sandhāya “ito aññathā”ti vuttaṃ,",
  "tika-abh05t:880_6": "taṃ dassetuṃ “rūpādī”tiādi vuttaṃ.",
  "tika-abh05t:881_0": "Dhammakathāvaṇṇanā niṭṭhitā.",
  "tika-abh05t:882_0": "Ekavīsatimavaggavaṇṇanā niṭṭhitā.",
  "tika-abh05t:883_0": "22. Bāvīsatimavaggo",
  "tika-abh05t:884_0": "2. Kusalacittakathāvaṇṇanā",
  "tika-abh05t:885_0": "894-895. Purimajavanakkhaṇeti parinibbānacittato anantarātītapurimajavanavārakkhaṇe.",
  "tika-abh05t:886_0": "Kusalacittakathāvaṇṇanā niṭṭhitā.",
  "tika-abh05t:887_0": "3. Āneñjakathāvaṇṇanā",
  "tika-abh05t:888_0": "896.",
  "tika-abh05t:888_1": "Hetusarūpārammaṇasampayuttadhammārammaṇādito bhavaṅgasadisattā cuticittaṃ “bhavaṅgacitta”nti āha.",
  "tika-abh05t:889_0": "Āneñjakathāvaṇṇanā niṭṭhitā.",
  "tika-abh05t:890_0": "5-7. Tissopikathāvaṇṇanā",
  "tika-abh05t:891_0": "898- 900.",
  "tika-abh05t:891_1": "Arahattappattipi gabbheyeva atthīti maññati.",
  "tika-abh05t:891_2": "Sattavassikā hi sopākasāmaṇerādayo arahattaṃ pattā.",
  "tika-abh05t:891_3": "Sattavassikopi gabbho atthīti paravādino adhippāyo.",
  "tika-abh05t:891_4": "Ākāsena gacchanto viya supinaṃ ākāsasupinaṃ.",
  "tika-abh05t:891_5": "Taṃ abhiññānibbattaṃ maññatīti nidassanaṃ katvā dassento āha “ākāsagamanādiabhiññā viyā”ti.",
  "tika-abh05t:891_6": "Heṭṭhimānaṃ catunnaṃ vā maggānaṃ adhigamena dhammābhisamayo aggaphalādhigamena arahattappatti ca supine atthīti maññatīti yojanā.",
  "tika-abh05t:892_0": "Tissopikathāvaṇṇanā niṭṭhitā.",
  "tika-abh05t:893_0": "9. Āsevanapaccayakathāvaṇṇanā",
  "tika-abh05t:894_0": "903- 905.",
  "tika-abh05t:894_1": "Bījaṃ catumadhurabhāvaṃ na gaṇhātīti idaṃ sakasamayavasena vuttaṃ,",
  "tika-abh05t:894_2": "parasamaye pana rūpadhammāpi arūpadhammehi samānakkhaṇā eva icchitā.",
  "tika-abh05t:894_3": "Tenevāha “sabbe dhammā khaṇikā”ti.",
  "tika-abh05t:894_4": "Khaṇikattepi vā acetanesupi anindriyabaddharūpesu bhāvanāviseso labbhati,",
  "tika-abh05t:894_5": "kimaṅgaṃ pana sacetanesūti dassetuṃ “yathā bījaṃ catumadhurabhāvaṃ na gaṇhātī”ti nidassananti daṭṭhabbaṃ.",
  "tika-abh05t:894_6": "Āsevento nāma koci dhammo natthi ittaratāya anavaṭṭhānatoti adhippāyo.",
  "tika-abh05t:894_7": "Ittarakhaṇatāya eva pana āsevanaṃ labbhati.",
  "tika-abh05t:894_8": "Kusalādibhāvena hi attasadisassa payogena karaṇīyassa punappunaṃ karaṇappavattanaṃ attasadisatāpādanaṃ",
  "tika-abh05t:894_9": "vāsanaṃ vā āsevanaṃ pure paricitagantho viya pacchimassāti.",
  "tika-abh05t:895_0": "Āsevanapaccayakathāvaṇṇanā niṭṭhitā.",
  "tika-abh05t:896_0": "10. Khaṇikakathāvaṇṇanā",
  "tika-abh05t:897_0": "906- 907.",
  "tika-abh05t:897_1": "Pathaviyādirūpesūti anekakalāpasamudāyabhūtesu sasambhārapathavīādirūpesu.",
  "tika-abh05t:897_2": "Tattha hi kesuci purimuppannesu ṭhitesu kesañci tadaññesaṃ uppādo,",
  "tika-abh05t:897_3": "tato purimantaruppannānaṃ kesañci nirodho hoti ekekakalāparūpesu samānuppādanirodhattā tesaṃ.",
  "tika-abh05t:897_4": "Evaṃ patiṭṭhānanti evaṃ vuttappakārena asamānuppādanirodhena pabandhena patiṭṭhānapavattīti attho.",
  "tika-abh05t:897_5": "Sā panāyaṃ yathāvuttā pavatti kasmā rūpasantatiyā evāti āha “na hi rūpāna”ntiādi.",
  "tika-abh05t:897_6": "Tassattho –",
  "tika-abh05t:897_7": "yadi sabbe saṅkhatadhammā samānakkhaṇā,",
  "tika-abh05t:897_8": "tathā sati arūpasantatiyā viya rūpasantatiyāpi anantarādipaccayena vidhinā pavatti siyā,",
  "tika-abh05t:897_9": "na cetaṃ atthi.",
  "tika-abh05t:897_10": "Yadi siyā,",
  "tika-abh05t:897_11": "cittakkhaṇe cittakkhaṇe pathavīādīnaṃ uppādanirodhehi bhavitabbanti.",
  "tika-abh05t:898_0": "Khaṇikakathāvaṇṇanā niṭṭhitā.",
  "tika-abh05t:899_0": "Bāvīsatimavaggavaṇṇanā niṭṭhitā.",
  "tika-abh05t:900_0": "23. Tevīsatimavaggo",
  "tika-abh05t:901_0": "1. Ekādhippāyakathāvaṇṇanā",
  "tika-abh05t:902_0": "908. Eka-",
  "tika-abh05t:902_1": "saddo aññatthopi hoti “ittheke abhivadantī”tiādīsu viya,",
  "tika-abh05t:902_2": "aññattañcettha rāgādhippāyato veditabbaṃ,",
  "tika-abh05t:902_3": "puthujjanassa pana sachandarāgaparibhogabhāvato āha “rāgādhippāyato aññādhippāyovāti vuttaṃ hotī”ti.",
  "tika-abh05t:902_4": "Ko pana so aññādhippāyoti?",
  "tika-abh05t:902_5": "Karuṇādhippāyo.",
  "tika-abh05t:902_6": "Tena vuttaṃ “karuṇādhippāyena ekādhippāyo”ti.",
  "tika-abh05t:902_7": "Ayañca nayo itthiyā jīvitarakkhaṇatthaṃ kāruññena manorathaṃ pūrentassa bodhisattassa saṃvaravināso na hotīti evaṃvādinaṃ paravādiṃ sandhāya vutto,",
  "tika-abh05t:902_8": "paṇidhānādhippāyavādinaṃ pana sandhāya “eko adhippāyoti etthā”tiādi vuttaṃ.",
  "tika-abh05t:902_9": "Puttamukhadassanādhippāyopi ettheva saṅgahaṃ gatoti daṭṭhabbaṃ.",
  "tika-abh05t:902_10": "Ekatobhāveti sahabhāve.",
  "tika-abh05t:903_0": "Ekādhippāyakathāvaṇṇanā niṭṭhitā.",
  "tika-abh05t:904_0": "3-7. Issariyakāmakārikākathāvaṇṇanā",
  "tika-abh05t:905_0": "910- 914.",
  "tika-abh05t:905_1": "Issariyenāti cittissariyena,",
  "tika-abh05t:905_2": "na cetovasibhāvenāti attho.",
  "tika-abh05t:905_3": "Kāmakārikaṃ yathicchitanipphādanaṃ.",
  "tika-abh05t:905_4": "Issariyakāmakārikāhetūti issariyakāmakāribhāvanimittaṃ,",
  "tika-abh05t:905_5": "tassa nibbattanatthanti attho.",
  "tika-abh05t:905_6": "Micchādiṭṭhiyā karīyatīti micchābhiniveseneva yā kāci dukkarakārikā karīyatīti attho.",
  "tika-abh05t:906_0": "Issariyakāmakārikākathāvaṇṇanā niṭṭhitā.",
  "tika-abh05t:907_0": "8. Patirūpakathāvaṇṇanā",
  "tika-abh05t:908_0": "915- 916.",
  "tika-abh05t:908_1": "Mettādayo viyāti yathā mettā karuṇā muditā ca sinehasabhāvāpi arañjanasabhāvattā asaṃkiliṭṭhattā ca na rāgo,",
  "tika-abh05t:908_2": "evaṃ rāgapatirūpako koci dhammo natthi ṭhapetvā mettādayo,",
  "tika-abh05t:908_3": "aññacittassa siniyhanākāro rāgasseva pavattiākāroti attho.",
  "tika-abh05t:908_4": "Tenevāha “rāgameva gaṇhātī”ti.",
  "tika-abh05t:908_5": "Evaṃ dosepīti ettha issādayo viya na doso dosapatirūpako koci atthīti dosameva gaṇhātīti yojetabbaṃ.",
  "tika-abh05t:908_6": "Ṭhapetvā hi issādayo aññacittassa dussanākāro dosasseva pavattiākāroti.",
  "tika-abh05t:909_0": "Patirūpakathāvaṇṇanā niṭṭhitā.",
  "tika-abh05t:910_0": "9. Aparinipphannakathāvaṇṇanā",
  "tika-abh05t:911_0": "917- 918.",
  "tika-abh05t:911_1": "Aniccādiko bhāvoti aniccasaṅkhārapaṭiccasamuppannatādiko bhāvo dhammo pakati etassāti attho.",
  "tika-abh05t:911_2": "Dukkhaññeva parinipphannanti “dukkhasaccaṃ sandhāya pucchā katā,",
  "tika-abh05t:911_3": "na dukkhatāmatta”nti ayamattho viññāyati “na kevalañhi paṭhamasaccameva dukkha”nti vacanena.",
  "tika-abh05t:911_4": "Tathā sati paravādinā cakkhāyatanādīnaṃ aññesañca taṃsarikkhakānaṃ dhammānaṃ parinipphannatā nānujānitabbā siyā. Kasmā?",
  "tika-abh05t:911_5": "Tesampi hi dukkhasaccena saṅgaho,",
  "tika-abh05t:911_6": "na itarasaccehi.",
  "tika-abh05t:911_7": "Yañhi samudayasaccato nibbattaṃ,",
  "tika-abh05t:911_8": "taṃ nippariyāyato dukkhasaccaṃ,",
  "tika-abh05t:911_9": "itaraṃ saṅkhāradukkhatāya dukkhanti imamatthaṃ dassento “na kevalañhī”tiādimāha.",
  "tika-abh05t:911_10": "Tattha na hi anupādinnānīti iminā cakkhāyatanādīnaṃ samudayasaccena saṅgahābhāvamāha.",
  "tika-abh05t:911_11": "Lokuttarānīti iminā nirodhamaggasaccehi.",
  "tika-abh05t:911_12": "Yadi evamettha yutti vattabbā,",
  "tika-abh05t:911_13": "kimettha vattabbaṃ?",
  "tika-abh05t:911_14": "Sabhāvo hesa paravādivādassa,",
  "tika-abh05t:911_15": "yadidaṃ pubbenāparamasaṃsandanaṃ.",
  "tika-abh05t:911_16": "Tathā hi so viññūhi paṭikkhitto.",
  "tika-abh05t:911_17": "Tathā ceva taṃ amhehi tattha tattha vibhāvitaṃ.",
  "tika-abh05t:911_18": "Etanti “rūpaṃ aparinipphannaṃ,",
  "tika-abh05t:911_19": "dukkhaññeva parinipphanna”nti yadetaṃ tayā vuttaṃ,",
  "tika-abh05t:911_20": "etaṃ no vata re vattabbe. Kasmā?",
  "tika-abh05t:911_21": "Rūpassa ca dukkhattā.",
  "tika-abh05t:911_22": "Rūpañhi aniccaṃ dukkhādhiṭṭhānañca.",
  "tika-abh05t:911_23": "Tena vuttaṃ “yadaniccaṃ taṃ dukkhaṃ.",
  "tika-abh05t:911_24": "Saṃkhittena pañcupādānakkhandhā dukkhā”ti ca.",
  "tika-abh05t:912_0": "Aparinipphannakathāvaṇṇanā niṭṭhitā.",
  "tika-abh05t:913_0": "Tevīsatimavaggavaṇṇanā niṭṭhitā.",
  "tika-abh05t:914_0": "Kathāvatthupakaraṇa-anuṭīkā samattā.",
  "tika-abh05t:915_0": "Namo tassa bhagavato arahato sammāsambuddhassa",
  "tika-abh05t:916_0": "Yamakapakaraṇa-anuṭīkā",
  "tika-abh05t:917_0": "Ganthārambhavaṇṇanā",
  "tika-abh05t:918_0": "Saṅkhepenevāti uddeseneva.",
  "tika-abh05t:918_1": "Yaṃ “mātikāṭhapana”nti vuttaṃ.",
  "tika-abh05t:918_2": "Dhammesūti khandhādidhammesu kusalādidhammesu ca.",
  "tika-abh05t:918_3": "Aviparītato gahitesu dhammesu mūlayamakādivasena pavattiyamānā desanā veneyyānaṃ nānappakārakosallāvahā pariññākiccasādhanī ca hoti,",
  "tika-abh05t:918_4": "na viparītatoti āha “viparītaggahaṇaṃ…pe…",
  "tika-abh05t:918_5": "āraddha”nti.",
  "tika-abh05t:918_6": "Etena kathāvatthupakaraṇadesanānantaraṃ yamakapakaraṇadesanāya kāraṇamāha.",
  "tika-abh05t:918_7": "Tattha viparītaggahaṇanti puggalapariggahaṇādimicchāgāhaṃ.",
  "tika-abh05t:918_8": "Dhammapuggalokāsādinissayānanti “ye keci kusalā dhammā,",
  "tika-abh05t:918_9": "sabbe te kusalamūlā”tiādinā dhamme,",
  "tika-abh05t:918_10": "“yassa rūpakkhandho uppajjati,",
  "tika-abh05t:918_11": "tassa vedanākkhandho uppajjatī”tiādinā puggalaṃ “yattha rūpakkhandho uppajjati,",
  "tika-abh05t:918_12": "tattha vedanākkhandho uppajjatī”tiādinā okāsaṃ nissāya ārabbha pavattānaṃ. Ādi-",
  "tika-abh05t:918_13": "saddena puggalokāsauppādanirodhatadubhayapariññādīnaṃ saṅgaho daṭṭhabbo.",
  "tika-abh05t:918_14": "Sanniṭṭhānasaṃsayānanti pāḷigatipaṭivacanasarūpadassanapaṭikkhipanapaṭisedhananayehi yathāpucchitassa atthassa nicchayakaraṇaṃ sanniṭṭhānaṃ,",
  "tika-abh05t:918_15": "tadabhāvato saṃsayanaṃ saṃsayo.",
  "tika-abh05t:918_16": "Tesaṃ sanniṭṭhānasaṃsayānaṃ.",
  "tika-abh05t:919_0": "Kāmañcettha dhammapaṭiggāhakānaṃ saṃsayapubbakaṃ sanniṭṭhānanti paṭhamaṃ saṃsayo vattabbo,",
  "tika-abh05t:919_1": "desentassa pana bhagavato sanniṭṭhānapubbako saṃsayoti dassanatthaṃ ayaṃ padānukkamo kato.",
  "tika-abh05t:919_2": "Sabbañhi pariññeyyaṃ hatthāmalakaṃ viya paccakkhaṃ katvā ṭhitassa dhammasāmino na katthaci saṃsayo,",
  "tika-abh05t:919_3": "vissajjetukāmatāya pana vineyyajjhāsayagataṃ saṃsayaṃ dassento saṃsayitavasena pucchaṃ karotīti evaṃ",
  "tika-abh05t:919_4": "vissajjanapucchanavasena na sanniṭṭhānasaṃsayā labbhantīti ayamattho dassito,",
  "tika-abh05t:919_5": "nicchitasaṃsayadhammavaseneva panettha sanniṭṭhānasaṃsayā veditabbā.",
  "tika-abh05t:919_6": "Tenāha aṭṭhakathāyaṃ “kusalesu kusalā nu kho,",
  "tika-abh05t:919_7": "na nu kho kusalāti sandehābhāvato”tiādi.",
  "tika-abh05t:919_8": "Teneva ca “sanniṭṭhānasaṃsayāna”nti,",
  "tika-abh05t:919_9": "“sanniṭṭhānasaṃsayavasenā”ti ca paṭhamaṃ sanniṭṭhānaggahaṇaṃ kataṃ.",
  "tika-abh05t:920_0": "Tanti yamakapakaraṇaṃ.",
  "tika-abh05t:920_1": "Tassa ye samayādayo vattabbā,",
  "tika-abh05t:920_2": "te kathāvatthupakaraṇadesanānantaro desanāsamayo,",
  "tika-abh05t:920_3": "tāvatiṃsabhavanameva desanādeso,",
  "tika-abh05t:920_4": "kusalākusalamūlādiyamakākārena desanāti vibhāgato “saṅkhepenevā”tiādigāthāhi vibhāvitā nimittena saddhiṃ",
  "tika-abh05t:920_5": "saṃvaṇṇanapaṭiññā cāti imamatthaṃ dassento “samayadesadesanāvasenā”tiādimāha.",
  "tika-abh05t:920_6": "Nimittañhetaṃ idha saṃvaṇṇanāya,",
  "tika-abh05t:920_7": "yadidaṃ kamānuppatti āgatabhāravāhitā ca paṇḍitānaṃ paṇḍitakiccabhāvato.",
  "tika-abh05t:920_8": "Tattha anuppattaṃ dassetvāti sambandho.",
  "tika-abh05t:921_0": "Tatthāti tasmiṃ samayādidassane.",
  "tika-abh05t:921_1": "Yamanaṃ uparamananti yamo maraṇanti āha “jātiyā sati maraṇaṃ hotīti…pe…",
  "tika-abh05t:921_2": "visayo”ti.",
  "tika-abh05t:921_3": "Tattha yathā “jātiyā sati maraṇaṃ hotī”ti jāti yamassa visayo,",
  "tika-abh05t:921_4": "evaṃ “upādānakkhandhesu santesu maraṇaṃ hotī”ti upādānakkhandhā yamassa visayoti yojetabbaṃ.",
  "tika-abh05t:921_5": "Te hi maraṇadhamminoti.",
  "tika-abh05t:921_6": "Anuppattamaraṇaṃyeva kibbisakārinaṃ puggalaṃ yamapurisā vividhā kammakāraṇā karonti,",
  "tika-abh05t:921_7": "na appattamaraṇanti maraṇaṃ yamassa visayo vutto.",
  "tika-abh05t:921_8": "Āṇāpavattiṭṭhānanti idaṃ visaya-",
  "tika-abh05t:921_9": "saddassa atthavacanaṃ.",
  "tika-abh05t:921_10": "Desaṃ vāti kāmādidhātuttayadesaṃ sandhāyāha.",
  "tika-abh05t:921_11": "Dhātuttayissaro hi maccurājā.",
  "tika-abh05t:921_12": "Pañcānantariyāni aññasatthāruddeso ca,",
  "tika-abh05t:921_13": "tena vā saddhiṃ pañca verāni cha abhabbaṭṭhānāni.",
  "tika-abh05t:921_14": "Āvattāti padakkhiṇāvattā.",
  "tika-abh05t:921_15": "Tanuruhāti lomā.",
  "tika-abh05t:922_0": "Ganthārambhavaṇṇanā niṭṭhitā.",
  "tika-abh05t:923_0": "1. Mūlayamakaṃ",
  "tika-abh05t:924_0": "Uddesavāravaṇṇanā",
  "tika-abh05t:925_0": "1.",
  "tika-abh05t:925_1": "Yamakasamūhassāti mūlayamakādikassa yamakasamūhassa.",
  "tika-abh05t:925_2": "Mūlayamakādayo hi pakaraṇāpekkhāya avayavabhūtāpi niccāvayavāpekkhāya yamakasamūhoti vutto.",
  "tika-abh05t:925_3": "Tenāha “taṃsamūhassa ca sakalassa pakaraṇassā”ti.",
  "tika-abh05t:926_0": "Kusalākusalamūlavisesānanti dutiyapucchāya vuttānaṃ saṃsayapadasaṅgahitānaṃ kusalasaṅkhātānaṃ,",
  "tika-abh05t:926_1": "tathā paṭhamapucchāya vuttānaṃ kusalamūlasaṅkhātānaṃ visesānaṃ atthayamakabhāvassa vuttattāti yojanā.",
  "tika-abh05t:926_2": "Yathā hi paṭhamapucchāya visesavantabhāvena vuttāyeva kusaladhammā dutiyapucchāyaṃ visesabhāvena vuttā,",
  "tika-abh05t:926_3": "evaṃ paṭhamapucchāyaṃ visesabhāvena vuttāyeva kusalamūladhammā dutiyapucchāyaṃ visesavantabhāvena vuttā.",
  "tika-abh05t:926_4": "Vattuvacanicchāvasena hi dhammānaṃ visesavisesavantatāvibhāgā hontīti.",
  "tika-abh05t:926_5": "Kusalamūlakusalavisesehi saṃsayitapadasaṅgahitehi kusalakusalamūlānaṃ visesavantānanti adhippāyo.",
  "tika-abh05t:926_6": "Ettha ca visesavantāpekkhavisesavasena paṭhamo atthavikappo vutto,",
  "tika-abh05t:926_7": "dutiyo pana visesāpekkhavisesavantavasenāti ayametesaṃ viseso.",
  "tika-abh05t:926_8": "Tenāha “ñātuṃ icchitānaṃ hī”tiādi.",
  "tika-abh05t:927_0": "Tattha ñātuṃ icchitānanti pucchāya visayabhūtānanti attho.",
  "tika-abh05t:927_1": "Visesānanti kusalakusalamūlavisesānaṃ.",
  "tika-abh05t:927_2": "Visesavantāpekkhānanti kusalamūlakusalasaṅkhātehi visesavantehi sāpekkhānaṃ.",
  "tika-abh05t:927_3": "Visesavatanti kusalamūlakusalānaṃ.",
  "tika-abh05t:927_4": "Visesāpekkhānanti kusalakusalamūlavisesehi sāpekkhānaṃ.",
  "tika-abh05t:927_5": "Etthāti etasmiṃ mūlayamake.",
  "tika-abh05t:927_6": "Padhānabhāvoti paṭhamavikappe tāva saṃsayitappadhānattā pucchāya visesānaṃ padhānabhāvo veditabbo.",
  "tika-abh05t:927_7": "Te hi saṃsayitānaṃ visesavantoti.",
  "tika-abh05t:927_8": "Dutiyavikappe pana visesā nāma visesavantādhīnāti visesavantānaṃ tattha padhānabhāvo daṭṭhabbo.",
  "tika-abh05t:927_9": "Dvinnaṃ pana ekajjhaṃ padhānabhāvo na yujjati.",
  "tika-abh05t:927_10": "Sati hi appadhāne padhānaṃ nāma siyā.",
  "tika-abh05t:927_11": "Tenāha “ekekāya pucchāya ekeko eva attho saṅgahito hotī”ti.",
  "tika-abh05t:927_12": "Evañcetaṃ sampaṭicchitabbaṃ,",
  "tika-abh05t:927_13": "aññathā vinicchitavisesitabbabhāvehi idha padhānabhāvo na yujjatevāti.",
  "tika-abh05t:927_14": "Na dhammavācakoti na sabhāvadhammavācako.",
  "tika-abh05t:927_15": "Sabhāvadhammopi hi atthoti vuccati “gambhīrapaññaṃ nipuṇatthadassi”ntiādīsu.",
  "tika-abh05t:927_16": "“Hetuphale ñāṇaṃ atthapaṭisambhidā”tiādīsu attha-",
  "tika-abh05t:927_17": "saddassa hetuphalavācakatā daṭṭhabbā. Ādi-",
  "tika-abh05t:927_18": "saddenassa “atthābhisamayā”tiādīsu āgatā hitādivācakatā saṅgayhati.",
  "tika-abh05t:927_19": "Tenevāti pāḷiatthavācakattā eva.",
  "tika-abh05t:928_0": "Tīṇipi padānīti ettha pi-",
  "tika-abh05t:928_1": "saddo samuccayattho,",
  "tika-abh05t:928_2": "samuccayo ca tulyayoge siyā. Kiṃ nāma-",
  "tika-abh05t:928_3": "padena anavasesato kusalādīnaṃ saṅgahoti āsaṅkāya tadāsaṅkānivattanatthamāha “tīṇipi…pe…",
  "tika-abh05t:928_4": "saṅgāhakatta”nti.",
  "tika-abh05t:928_5": "Tattha saṅgāhakattamattanti matta-",
  "tika-abh05t:928_6": "saddo visesanivattiatthoti.",
  "tika-abh05t:928_7": "Tena nivattitaṃ visesaṃ dassetuṃ “na niravasesasaṅgāhakatta”nti vuttaṃ.",
  "tika-abh05t:928_8": "Na hi rūpaṃ nāma-",
  "tika-abh05t:928_9": "padena saṅgayhati.",
  "tika-abh05t:928_10": "Kusalādiyeva nāmanti niyamo daṭṭhabbo,",
  "tika-abh05t:928_11": "na nāmaṃyeva kusalādīti imameva ca niyamaṃ sandhāyāha “kusalādīnaṃ saṅgāhakattamattameva sandhāya vutta”nti.",
  "tika-abh05t:928_12": "Yadipi nāma-",
  "tika-abh05t:928_13": "padaṃ na niravasesakusalādisaṅgāhakaṃ,",
  "tika-abh05t:928_14": "kusalādisaṅgāhakaṃ pana hoti,",
  "tika-abh05t:928_15": "tadatthameva ca taṃ gahitanti nāmassa kusalattikapariyāpannatā vuttāti dassento āha “kusalādi…pe…",
  "tika-abh05t:928_16": "vutta”nti.",
  "tika-abh05t:929_0": "Uddesavāravaṇṇanā niṭṭhitā.",
  "tika-abh05t:930_0": "Niddesavāravaṇṇanā",
  "tika-abh05t:931_0": "52.",
  "tika-abh05t:931_1": "Dutiyayamaketi ekamūlayamake.",
  "tika-abh05t:931_2": "Evamidhāpīti yathā ekamūlayamake “ye keci kusalā”icceva pucchā āraddhā,",
  "tika-abh05t:931_3": "evaṃ idhāpi aññamaññamūlayamakepi “ye keci kusalā”icceva pucchā ārabhitabbā siyā. Kasmā?",
  "tika-abh05t:931_4": "Purimayamaka…pe…",
  "tika-abh05t:931_5": "appavattattāti.",
  "tika-abh05t:931_6": "Idañca dutiyayamakassa tathā appavattattā vuttaṃ,",
  "tika-abh05t:931_7": "tatiyayamakaṃ pana tatheva pavattaṃ.",
  "tika-abh05t:931_8": "Kecīti padakārā.",
  "tika-abh05t:931_9": "Te hi yathā paṭhamadutiyayamakesu purimapucchā eva parivattanavasena pacchimapucchā katāti pacchimapucchāya",
  "tika-abh05t:931_10": "purimapucchā samānā ṭhapetvā paṭilomabhāvaṃ,",
  "tika-abh05t:931_11": "na tathā aññamaññayamake.",
  "tika-abh05t:931_12": "Tattha hi dvepi pucchā aññamaññavisadisā.",
  "tika-abh05t:931_13": "Yadi tatthāpi dvīhipi pucchāhi sadisāhi bhavitabbaṃ,",
  "tika-abh05t:931_14": "“ye keci kusalā”ti paṭhamapucchā ārabhitabbā,",
  "tika-abh05t:931_15": "pacchimapucchā vā “sabbe te dhammā kusalamūlena ekamūlā”ti vattabbā siyā.",
  "tika-abh05t:931_16": "Evaṃ pana avatvā paṭhamadutiyayamakesu viya purimapacchimapucchā sadisā akatvā tatiyayamake tāsaṃ visadisatā “ye keci kusalā”ti anāraddhattā,",
  "tika-abh05t:931_17": "tasmā paṭilomapucchānurūpāya anulomapucchāya bhavitabbanti imamatthaṃ sandhāya “ye keci kusalāti apucchitvā”ti vuttanti vadanti.",
  "tika-abh05t:932_0": "Atthavasenāti sambhavantānaṃ nicchitasaṃsayitānaṃ atthānaṃ vasena.",
  "tika-abh05t:932_1": "Tadanurūpāyāti tassā purimapucchāya atthato byañjanato ca anucchavikāya.",
  "tika-abh05t:932_2": "Purimañhi apekkhitvā pacchimāya bhavitabbaṃ.",
  "tika-abh05t:932_3": "Tenāti tasmā.",
  "tika-abh05t:932_4": "Yasmā anulome saṃsayacchede jātepi paṭilome saṃsayo uppajjati,",
  "tika-abh05t:932_5": "yadi na uppajjeyya,",
  "tika-abh05t:932_6": "paṭilomapucchāya payojanameva na siyā,",
  "tika-abh05t:932_7": "tasmā na pacchimapucchānurūpā purimapucchā,",
  "tika-abh05t:932_8": "atha kho vuttanayena purimapucchānurūpā pacchimapucchā,",
  "tika-abh05t:932_9": "tāya ca anurūpatāya atthādivasena dvinnaṃ padānaṃ sambandhattā atthādiyamakatā vuttā.",
  "tika-abh05t:932_10": "Desanākkamato cettha anulomapaṭilomatā veditabbā “kusalā kusalamūlā”ti vatvā “kusalamūlā kusalā”ti ca vuttattā.",
  "tika-abh05t:932_11": "Sesayamakesupi eseva nayo.",
  "tika-abh05t:932_12": "Visesavantavisesa,",
  "tika-abh05t:932_13": "visesavisesavantaggahaṇato vā idha anulomapaṭilomatā veditabbā.",
  "tika-abh05t:932_14": "Paṭhamapucchāyañhi ye dhammā visesavanto,",
  "tika-abh05t:932_15": "te nicchayādhiṭṭhāne katvā dassento “ye keci kusalā dhammā”ti vatvā tesu yasmiṃ viseso saṃsayādhiṭṭhāno,",
  "tika-abh05t:932_16": "taṃdassanatthaṃ “sabbe te kusalamūlā”ti pucchā katā.",
  "tika-abh05t:932_17": "Dutiyapucchāyaṃ pana tappaṭilomato yena visesena te visesavanto,",
  "tika-abh05t:932_18": "taṃ visesaṃ sanniṭṭhānaṃ katvā dassento “ye vā pana kusalamūlā”ti vatvā te visesavante saṃsayādhiṭṭhānabhūte",
  "tika-abh05t:932_19": "dassetuṃ “sabbe te dhammā kusalā”ti pucchā katā.",
  "tika-abh05t:932_20": "Aniyatavatthukā hi sanniṭṭhānasaṃsayā anekajjhāsayattā sattānaṃ.",
  "tika-abh05t:933_0": "Imināpi byañjanenāti “ye keci kusalamūlena ekamūlā”ti imināpi vākyena.",
  "tika-abh05t:933_1": "Evaṃ na sakkā vattunti yenādhippāyena vuttaṃ,",
  "tika-abh05t:933_2": "tamevādhippāyaṃ vivarati “na hī”tiādinā.",
  "tika-abh05t:933_3": "Tattha tenevāti kusalabyañjanatthassa kusalamūlena ekamūlabyañjanatthassa bhinnattā eva.",
  "tika-abh05t:933_4": "Vissajjananti vibhajanaṃ.",
  "tika-abh05t:933_5": "Itarathāti kusalamūlena ekamūlabyañjanena pucchāya katāya.",
  "tika-abh05t:933_6": "Tāni vacanānīti kusalavacanaṃ kusalamūlena ekamūlavacanañca.",
  "tika-abh05t:933_7": "Kusalacittasamuṭṭhānarūpavasena cassa abyākatadīpanatā daṭṭhabbā.",
  "tika-abh05t:933_8": "Etthāti “imināpi byañjanena tassevatthassa sambhavato”ti etasmiṃ vacane.",
  "tika-abh05t:933_9": "Ye keci kusalā…pe…",
  "tika-abh05t:933_10": "sambhavatoti etena kusalānaṃ kusalamūlena ekamūlatāya byabhicārābhāvaṃ dasseti.",
  "tika-abh05t:933_11": "Tenevāha “na hi…pe… santī”ti.",
  "tika-abh05t:933_12": "Vuttabyañjanatthasseva sambhavatoti hi iminā avuttabyañjanatthassa sambhavābhāvavacanena svāyamadhippāyamattho vibhāvito.",
  "tika-abh05t:933_13": "Yathā hi kusalamūlena ekamūlabyañjanattho kusalabyañjanatthaṃ byabhicarati,",
  "tika-abh05t:933_14": "na evaṃ taṃ kusalabyañjanattho.",
  "tika-abh05t:933_15": "Kathaṃ katvā codanā,",
  "tika-abh05t:933_16": "kathañca katvā parihāro?",
  "tika-abh05t:933_17": "Kusalamūlena ekamūlā kusalā evāti codanā katā,",
  "tika-abh05t:933_18": "kusalamūlena ekamūlā eva kusalāti pana parihāro pavattoti veditabbaṃ.",
  "tika-abh05t:933_19": "Dutiyayamake viya apucchitvāti “ye keci kusalā”ti apucchitvā.",
  "tika-abh05t:933_20": "Kusalamūlehīti kusalehi mūlehi.",
  "tika-abh05t:933_21": "Teti kusalamūlena ekamūlā.",
  "tika-abh05t:934_0": "Ekato uppajjantīti ettha iti-",
  "tika-abh05t:934_1": "saddo ādiattho pakārattho vā.",
  "tika-abh05t:934_2": "Tena “kusalamūlāni ekamūlāni ceva aññamaññamūlāni cā”tiādipāḷisesaṃ dasseti.",
  "tika-abh05t:934_3": "Yaṃ sandhāya “heṭṭhā vuttanayeneva vissajjanaṃ kātabbaṃ bhaveyyā”ti vuttaṃ.",
  "tika-abh05t:934_4": "Tattha heṭṭhāti anulomapucchāvissajjane.",
  "tika-abh05t:934_5": "Vuttanayenāti “mūlāni yāni ekato uppajjantī”tiādinā vuttanayena.",
  "tika-abh05t:934_6": "Tampīti “kusalamūlenā”tiādi aṭṭhakathāvacanampi.",
  "tika-abh05t:934_7": "Tathāti tena pakārena,",
  "tika-abh05t:934_8": "anulomapucchāyaṃ viya vissajjanaṃ kātabbaṃ bhaveyyāti iminā pakārenāti attho.",
  "tika-abh05t:934_9": "Yena kāraṇena “na sakkā vattu”nti vuttaṃ,",
  "tika-abh05t:934_10": "taṃ kāraṇaṃ dassetuṃ “ye vā panā”tiādimāha.",
  "tika-abh05t:934_11": "Tattha “āmantā”icceva vissajjanena bhavitabbanti “sabbe te dhammā kusalā”ti pucchāyaṃ viya “sabbe te",
  "tika-abh05t:934_12": "dhammā kusalamūlena ekamūlā”ti pucchitepi paṭivacanavissajjanameva labbhati,",
  "tika-abh05t:934_13": "na anulomapucchāyaṃ viya sarūpadassanavissajjanaṃ vibhajitvā dassetabbassa abhāvato.",
  "tika-abh05t:934_14": "Ye hi dhammā kusalamūlena ekamūlā,",
  "tika-abh05t:934_15": "na te dhammā kusalamūlena aññamaññamūlāva.",
  "tika-abh05t:934_16": "Ye pana kusalamūlena aññamaññamūlā,",
  "tika-abh05t:934_17": "te kusalamūlena ekamūlāva.",
  "tika-abh05t:934_18": "Tenāha “na hi…pe…",
  "tika-abh05t:934_19": "vibhāgo kātabbo bhaveyyā”ti.",
  "tika-abh05t:935_0": "Tattha yenāti yena aññamaññamūlesu ekamūlassa abhāvena.",
  "tika-abh05t:935_1": "Yatthāti yasmiṃ ñāṇasampayuttacittuppāde.",
  "tika-abh05t:935_2": "Aññamaññamūlakattā ekamūlakattā cāti adhippāyo.",
  "tika-abh05t:935_3": "Dvinnaṃ dvinnañhi ekekena aññamaññamūlakatte vutte tesaṃ ekekena ekamūlakattampi vuttameva hoti samānattho ekasaddoti katvā.",
  "tika-abh05t:935_4": "Tenevāha “yattha pana…pe…",
  "tika-abh05t:935_5": "na ekamūlānī”ti.",
  "tika-abh05t:935_6": "Tayidaṃ micchā,",
  "tika-abh05t:935_7": "dvīsupi ekekena itarassa ekamūlakattaṃ sambhavati evāti.",
  "tika-abh05t:935_8": "Tenāha “etassa gahaṇassa nivāraṇattha”ntiādi.",
  "tika-abh05t:935_9": "“Ye dhammā kusalamūlena aññamaññamūlā,",
  "tika-abh05t:935_10": "te kusalamūlena ekamūlā”ti imamatthaṃ vibhāventena idha “āmantā”ti padena yattha dve mūlāni uppajjanti,",
  "tika-abh05t:935_11": "tattha ekekena itarassa ekamūlakattaṃ pakāsitamevāti āha “āmantāti imināva vissajjanena taṃgahaṇanivāraṇato”ti.",
  "tika-abh05t:935_12": "Nicchitattāti ettha ekato uppajjamānānaṃ tiṇṇannaṃ tāva mūlānaṃ nicchitaṃ hotu aññamaññekamūlakattaṃ,",
  "tika-abh05t:935_13": "dvinnaṃ pana kathanti āha “aññamaññamūlānaṃ hī”tiādi.",
  "tika-abh05t:935_14": "Samānamūlatā evāti avadhāraṇena nivattitatthaṃ dassetuṃ “na aññamaññasamānamūlatā”ti vuttaṃ.",
  "tika-abh05t:935_15": "Tena aññamaññamūlānaṃ samānamūlatāmattavacanicchāya ekamūlaggahaṇaṃ,",
  "tika-abh05t:935_16": "na tesaṃ aññamaññapaccayatāvisiṭṭhasamānamūlatādassanatthanti imamatthaṃ dasseti.",
  "tika-abh05t:935_17": "Dvinnaṃ mūlānanti dvinnaṃ ekamūlānaṃ ekato uppajjamānānaṃ.",
  "tika-abh05t:935_18": "Yathā tesaṃ samānamūlatā,",
  "tika-abh05t:935_19": "taṃ dassetuṃ “tesu hī”tiādi vuttaṃ.",
  "tika-abh05t:935_20": "Taṃmūlehi aññehīti itaramūlehi mūladvayato aññehi sahajātadhammehi.",
  "tika-abh05t:936_0": "Idāni yena adhippāyena paṭilome “kusalā”icceva pucchā katā,",
  "tika-abh05t:936_1": "na “kusalamūlena ekamūlā”ti,",
  "tika-abh05t:936_2": "taṃ dassetuṃ “aññamaññamūlatte pana…pe…",
  "tika-abh05t:936_3": "katāti daṭṭhabba”nti āha.",
  "tika-abh05t:936_4": "Na hi kusalamūlena aññamaññamūlesu kiñci ekamūlaṃ na hotīti vuttovāyamattho.",
  "tika-abh05t:936_5": "Mūlayuttatameva vadati,",
  "tika-abh05t:936_6": "na mūlehi ayuttanti adhippāyo.",
  "tika-abh05t:936_7": "Aññathā pubbenāparaṃ virujjheyya.",
  "tika-abh05t:936_8": "Tenevāti mūlayuttatāya eva vuccamānattā.",
  "tika-abh05t:936_9": "Ubhayatthāpīti aññamaññamūlā ekamūlāti dvīsupi padesu.",
  "tika-abh05t:936_10": "“Kusalamūlenā”ti vuttaṃ,",
  "tika-abh05t:936_11": "kusalamūlena sampayuttenāti hi attho.",
  "tika-abh05t:936_12": "Yadi ubhayampi vacanaṃ mūlayuttatameva vadati,",
  "tika-abh05t:936_13": "atha kasmā anulomapucchāyameva ekamūlaggahaṇaṃ kataṃ,",
  "tika-abh05t:936_14": "na paṭilomapucchāyanti ubhayatthāpi taṃ gahetabbaṃ na vā gahetabbaṃ.",
  "tika-abh05t:936_15": "Evañhi mūlekamūlayamakadesanāhi ayaṃ aññamaññayamakadesanā samānarasā siyāti codanaṃ manasi katvā āha “tatthā”tiādi.",
  "tika-abh05t:937_0": "Tattha tatthāti tasmiṃ aññamaññayamake.",
  "tika-abh05t:937_1": "Yadipi ekamūlā aññamaññamūlāti idaṃ padadvayaṃ vuttanayena mūlayuttatameva vadati,",
  "tika-abh05t:937_2": "tathāpi sāmaññavisesalakkhaṇe attheva bhedoti dassetuṃ “mūlayogasāmaññe”tiādi vuttaṃ.",
  "tika-abh05t:937_3": "Samūlakānaṃ samānamūlatā ekamūlattanti ekamūlavacanaṃ tesu avisesato mūlasabbhāvamattaṃ vadati,",
  "tika-abh05t:937_4": "na aññamaññamūlasaddo viya mūlesu labbhamānaṃ visesaṃ,",
  "tika-abh05t:937_5": "na ca sāmaññe nicchayo visese saṃsayaṃ vidhamatīti imamatthamāha “mūlayogasāmaññe…pe…",
  "tika-abh05t:937_6": "pavattā”ti iminā.",
  "tika-abh05t:937_7": "Visese pana nicchayo sāmaññe saṃsayaṃ vidhamanto eva pavattatīti āha “mūlayogavisese pana…pe…",
  "tika-abh05t:937_8": "nicchitameva hotī”ti.",
  "tika-abh05t:937_9": "Tasmāti vuttasseva tassa hetubhāvena parāmasanaṃ,",
  "tika-abh05t:937_10": "visesanicchayeneva avinābhāvato,",
  "tika-abh05t:937_11": "sāmaññassa nicchitattā tattha vā saṃsayābhāvatoti attho.",
  "tika-abh05t:937_12": "Tenāha “ekamūlāti pucchaṃ akatvā”ti.",
  "tika-abh05t:937_13": "Kusalabhāvadīpakaṃ na hotīti kusalabhāvasseva dīpakaṃ na hoti tadaññajātikassapi dīpanato.",
  "tika-abh05t:937_14": "Tenāha “kusalabhāve saṃsayasabbhāvā”ti.",
  "tika-abh05t:937_15": "Aññamaññamūlavacananti kevalaṃ aññamaññamūlavacananti adhippāyo.",
  "tika-abh05t:937_16": "Kusalādhikārassa anuvattamānattāti iminā “sabbe te dhammā kusalā”ti kusalaggahaṇe kāraṇamāha.",
  "tika-abh05t:937_17": "Ekamūlaggahaṇe hi payojanābhāvo dassito,",
  "tika-abh05t:937_18": "kusalassa vasena cāyaṃ desanāti.",
  "tika-abh05t:938_0": "53- 61.",
  "tika-abh05t:938_1": "Mūlanaye vutte eva attheti mūlanaye vutte eva kusalādidhamme.",
  "tika-abh05t:938_2": "Kusalādayo hi sabhāvadhammā idha pāḷiatthatāya atthoti vutto.",
  "tika-abh05t:938_3": "Kusalamūlabhāvena,",
  "tika-abh05t:938_4": "mūlassa visesanena,",
  "tika-abh05t:938_5": "mūlayogadīpanena ca pakāsetuṃ.",
  "tika-abh05t:938_6": "Kusalamūlabhūtā mūlā kusalamūlamūlāti samāsayojanā.",
  "tika-abh05t:938_7": "Mūlavacanañhi nivattetabbagahetabbasādhāraṇaṃ.",
  "tika-abh05t:938_8": "Akusalābyākatāpi mūladhammā atthīti kusalamūlabhāvena mūladhammā visesitā.",
  "tika-abh05t:938_9": "Mūlaggahaṇena ca mūlavantānaṃ mūlayogo dīpito hoti.",
  "tika-abh05t:938_10": "Samānena mūlena,",
  "tika-abh05t:938_11": "mūlassa visesanena,",
  "tika-abh05t:938_12": "mūlayogadīpanena ca pakāsetuṃ “ekamūlamūlā”ti,",
  "tika-abh05t:938_13": "aññamaññassa mūlena mūlabhāvena,",
  "tika-abh05t:938_14": "mūlassa visesanena,",
  "tika-abh05t:938_15": "mūlayogadīpanena ca pakāsetuṃ “aññamaññamūlamūlā”ti mūlamūlanayo vuttoti yojanā.",
  "tika-abh05t:938_16": "Tīsupi yamakesu yathāvuttavisesanamevettha pariyāyantaraṃ daṭṭhabbaṃ.",
  "tika-abh05t:939_0": "Mūlayogaṃ dīpetunti mūlayogameva padhānaṃ sātisayañca katvā dīpetunti adhippāyo.",
  "tika-abh05t:939_1": "Yathā hi kusalāni mūlāni etesanti kusalamūlakānīti bāhiratthasamāse mūlayogo padhānabhāvena vutto hoti,",
  "tika-abh05t:939_2": "na evaṃ “kusalasaṅkhātā mūlā kusalamūlā”ti kevalaṃ,",
  "tika-abh05t:939_3": "“kusalamūlamūlā”ti savisesanaṃ vā vutte uttarapadatthappadhānasamāse.",
  "tika-abh05t:939_4": "Tenāha “aññapadattha…pe…",
  "tika-abh05t:939_5": "dīpetu”nti.",
  "tika-abh05t:939_6": "Vuttappakārovāti “kusalamūlabhāvena mūlassa visesanenā”tiādinā mūlamūlanaye ca,",
  "tika-abh05t:939_7": "“aññapadatthasamāsantena ka-",
  "tika-abh05t:939_8": "kārenā”tiādinā mūlakanaye ca vuttappakāro eva.",
  "tika-abh05t:939_9": "Vacanapariyāyo mūlamūlakanaye ekajjhaṃ katvā yojetabbo.",
  "tika-abh05t:940_0": "74- 85.",
  "tika-abh05t:940_1": "Na ekamūlabhāvaṃ labhamānehīti abyākatamūlena na ekamūlakaṃ tathāvattabbataṃ labhamānehi aṭṭhārasaahetukacittuppādāhetukasamuṭṭhānarūpanibbānehi",
  "tika-abh05t:940_2": "ekato alabbhamānattā.",
  "tika-abh05t:940_3": "Yathā hi yathāvuttacittuppādādayo hetupaccayavirahitā ahetukavohāraṃ labhanti,",
  "tika-abh05t:940_4": "na evaṃ sahetukasamuṭṭhānaṃ rūpaṃ.",
  "tika-abh05t:940_5": "Tenāha “ahetukavohārarahitaṃ katvā”ti.",
  "tika-abh05t:940_6": "Ettha ca “sabbaṃ rūpaṃ na hetukameva,",
  "tika-abh05t:940_7": "ahetukamevā”ti vuttattā kiñcāpi sahetukasamuṭṭhānampi rūpaṃ ahetukaṃ,",
  "tika-abh05t:940_8": "“abyākato dhammo abyākatassa dhammassa hetupaccayena paccayo,",
  "tika-abh05t:940_9": "vipākābyākatā kiriyābyākatā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena",
  "tika-abh05t:940_10": "paccayo”ti pana vacanato hetupaccayayogena sahetukasamuṭṭhānassa rūpassa ahetukavohārābhāvo vutto.",
  "tika-abh05t:940_11": "Keci pana “abbohārikaṃ katvāti sahetukavohārena abbohārikaṃ katvāti atthaṃ vatvā aññathā ‘ahetukaṃ abyākataṃ",
  "tika-abh05t:940_12": "abyākatamūlena ekamūla’nti na sakkā vattu”nti vadanti.",
  "tika-abh05t:940_13": "Tattha yaṃ vattabbaṃ,",
  "tika-abh05t:940_14": "taṃ vuttameva ahetukavohārābhāvena sahetukatāpariyāyassa atthasiddhattā.",
  "tika-abh05t:940_15": "Apica hetupaccayasabbhāvato tassa sahetukatāpariyāyo labbhateva.",
  "tika-abh05t:940_16": "Tenāha “na vā sahetukaduke viya…pe…",
  "tika-abh05t:940_17": "abbohārikaṃ kata”nti.",
  "tika-abh05t:940_18": "Ettha etthāti etasmiṃ ekamūlakaduke.",
  "tika-abh05t:940_19": "Hetupaccayayogāyogavasenāti hetupaccayena yogāyogavasena,",
  "tika-abh05t:940_20": "hetupaccayassa sabbhāvāsabbhāvavasenāti attho.",
  "tika-abh05t:940_21": "Sahetukavohārameva labhati paccayabhūtahetusabbhāvato.",
  "tika-abh05t:941_0": "Apare pana bhaṇanti “sahetukacittasamuṭṭhānaṃ rūpaṃ ahetukaṃ abyākatanti iminā vacanena saṅgahaṃ gacchantampi",
  "tika-abh05t:941_1": "samūlakattā ‘abyākatamūlena na ekamūla’nti na sakkā vattuṃ,",
  "tika-abh05t:941_2": "satipi samūlakatte nippariyāyena sahetukaṃ na hotīti ‘abyākatamūlena ekamūla’nti ca na sakkā vattuṃ,",
  "tika-abh05t:941_3": "tasmā ‘ahetukaṃ abyākataṃ abyākatamūlena na ekamūlaṃ,",
  "tika-abh05t:941_4": "sahetukaṃ abyākataṃ abyākatamūlena ekamūla’nti dvīsupi padesu anavarodhato abbohārikaṃ katvāti vutta”nti,",
  "tika-abh05t:941_5": "taṃ tesaṃ matimattaṃ “sahetukaabyākatasamuṭṭhānaṃ rūpaṃ abyākatamūlena ekamūlaṃ hotī”ti aṭṭhakathāyaṃ tassa ekamūlabhāvassa nicchitattā,",
  "tika-abh05t:941_6": "tasmā vuttanayeneva cettha attho veditabbo.",
  "tika-abh05t:942_0": "86- 97.",
  "tika-abh05t:942_1": "Kusalākusalābyākatarāsito namananāmanasaṅkhātena visesena arūpadhammānaṃ gahaṇaṃ niddhāraṇaṃ nāma hotīti āha “nāmānaṃ niddhāritattā”ti.",
  "tika-abh05t:942_2": "Tena tesaṃ adhikabhāvamāha viññāyamānameva pakaraṇena aparicchinnattā.",
  "tika-abh05t:942_3": "Yadi evaṃ “ahetukaṃ nāmaṃ sahetukaṃ nāma”nti pāṭhantare kasmā nāmaggahaṇaṃ katanti āha “supākaṭabhāvattha”nti,",
  "tika-abh05t:942_4": "paribyattaṃ katvā vutte kiṃ vattabbanti adhippāyo.",
  "tika-abh05t:943_0": "Niddesavāravaṇṇanā niṭṭhitā.",
  "tika-abh05t:944_0": "Mūlayamakavaṇṇanā niṭṭhitā.",
  "tika-abh05t:945_0": "2. Khandhayamakaṃ",
  "tika-abh05t:946_0": "1. Paṇṇattivāro",
  "tika-abh05t:947_0": "Uddesavāravaṇṇanā",
  "tika-abh05t:948_0": "2- 3.",
  "tika-abh05t:948_1": "Khandhayamake …pe…",
  "tika-abh05t:948_2": "pariññā ca vattabbāti idaṃ padhānabhāvena vattabbadassanaṃ.",
  "tika-abh05t:948_3": "Abhiññeyyakathā hi abhidhammo,",
  "tika-abh05t:948_4": "sā ca yāvadeva pariññattāti pariññāsu ca na vinā tīraṇapariññāya pahānapariññā,",
  "tika-abh05t:948_5": "tīraṇañca sampuṇṇaparānuggahassa adhippetattā kālapuggalokāsavibhāgamukhena khandhānaṃ visuṃ saha ca",
  "tika-abh05t:948_6": "uppādanirodhalakkhaṇapariggahavasena sātisayaṃ sambhavati,",
  "tika-abh05t:948_7": "nāññathāti imamatthaṃ dassento “chasu kālabhedesu…pe…",
  "tika-abh05t:948_8": "pariññā ca vattabbā”ti padhānaṃ vattabbaṃ uddharati.",
  "tika-abh05t:948_9": "Tattha pana yathā na tīraṇapariññāya vinā pahānapariññā,",
  "tika-abh05t:948_10": "evaṃ tīraṇapariññā vinā ñātapariññāya.",
  "tika-abh05t:948_11": "Sā ca sutamayañāṇamūlikāti desanākusalo satthā anvayato byatirekato ca samudāyāvayavapadatthādivibhāgadassanamukhena",
  "tika-abh05t:948_12": "khandhesu pariññāppabhedaṃ pakāsetukāmo “pañcakkhandhā”tiādinā desanaṃ ārabhīti dassento “te pana khandhā”tiādimāha.",
  "tika-abh05t:948_13": "Pañcahi padehīti pañcahi samudāyapadehi.",
  "tika-abh05t:949_0": "Tatthāti tesu samudāyāvayavapadesu.",
  "tika-abh05t:949_1": "Dhammoti ruppanādiko ñeyyadhammo.",
  "tika-abh05t:949_2": "Samudāyapadassāti rūpakkhandhādisamudāyapadassa.",
  "tika-abh05t:949_3": "Yadipi avayavavinimutto paramatthato samudāyo nāma natthi,",
  "tika-abh05t:949_4": "yathā pana avayavo samudāyo na hoti,",
  "tika-abh05t:949_5": "evaṃ na samudāyopi avayavoti satipi samudāyāvayavānaṃ bhede dvinnaṃ padānaṃ samānādhikaraṇabhāvato atthevābhedoti",
  "tika-abh05t:949_6": "padadvayassa samānatthatāya siyā āsaṅkāti āha “etasmiṃ saṃsayaṭṭhāne”ti.",
  "tika-abh05t:949_7": "“Cakkhāyatanaṃ rūpakkhandhagaṇanaṃ gacchati,",
  "tika-abh05t:949_8": "viññāṇakkhandho tajjā manoviññāṇadhātū”tiādīsu ekadeso samudāyapadattho vutto,",
  "tika-abh05t:949_9": "“yaṃ kiñci rūpaṃ…pe…",
  "tika-abh05t:949_10": "ayaṃ vuccati rūpakkhandho”tiādīsu pana sakaloti āha “rūpādi…pe… attho”ti.",
  "tika-abh05t:949_11": "Avayavapadānañcettha visesanavisesitabbavisayānaṃ samānādhikaraṇatāya samudāyapadatthatā vuttā,",
  "tika-abh05t:949_12": "tato eva samudāyapadānampi avayavapadatthatā.",
  "tika-abh05t:949_13": "Na hi visesanavisesitabbānaṃ atthānaṃ accantaṃ bhedo abhedo vā icchito,",
  "tika-abh05t:949_14": "atha kho bhedābhedo,",
  "tika-abh05t:949_15": "tasmā abhedadassanavasena paṭhamanayo vutto,",
  "tika-abh05t:949_16": "bhedadassanavasena dutiyanayo.",
  "tika-abh05t:949_17": "Yo hi ruppanādisaṅkhāto rāsaṭṭho avayavapadehi rūpādisaddehi ca khandhasaddena ca visesanavisesitabbabhāvena bhinditvā vutto,",
  "tika-abh05t:949_18": "svāyaṃ atthato rāsibhāvena apekkhito ruppanādiattho evāti.",
  "tika-abh05t:950_0": "Yathā avayavapadehi vuccamānopi samudāyapadassa attho hoti,",
  "tika-abh05t:950_1": "evaṃ samudāyapadehi vuccamānopi avayavapadassa atthoti “rūpakkhandho rūpañceva rūpakkhandho ca,",
  "tika-abh05t:950_2": "rūpakkhandho rūpanti?",
  "tika-abh05t:950_3": "Āmantā”tiādinā padasodhanā katāti dassento āha “rūpādiavayavapadehi…pe…",
  "tika-abh05t:950_4": "padasodhanavāro vutto”ti.",
  "tika-abh05t:950_5": "Tattha ekaccassa avayavapadassa aññattha vuttiyā avayavapadatthassa samudāyapadatthatāya siyā anekantikatā,",
  "tika-abh05t:950_6": "samudāyapadassa pana taṃ natthīti samudāyapadatthassa avayavapadatthatāya byabhicārābhāvo “rūpakkhandho rūpanti?",
  "tika-abh05t:950_7": "Āmantā”ti pāḷiyā pakāsitoti vuttaṃ “rūpādi…pe…",
  "tika-abh05t:950_8": "dassetu”nti.",
  "tika-abh05t:951_0": "“Rūpakkhandho”tiādīsu khandhatthassa visesitabbattā vuttaṃ “padhānabhūtassa khandhapadassā”ti.",
  "tika-abh05t:951_1": "Vedanādiupapadatthassa ca sambhavato “vedanākkhandho”tiādīsu.",
  "tika-abh05t:951_2": "Rūpāvayavapadena vuttassāti rūpasaṅkhātena avayavapadena visesanabhāvena vuttassa khandhatthassa rūpakkhandhabhāvo hoti.",
  "tika-abh05t:951_3": "Tena vuttaṃ “rūpakkhandho rūpanti?",
  "tika-abh05t:951_4": "Āmantā”ti.",
  "tika-abh05t:951_5": "Tatthāti tasmiṃ rūpakkhandhapade.",
  "tika-abh05t:951_6": "Padhānabhūtena visesitabbattā khandhāvayavapadena vuttassa ruppanaṭṭhassa kiṃ vedanākkhandhādibhāvo hotīti yojanā.",
  "tika-abh05t:951_7": "Samāne avayavapadābhidheyyabhāve appadhānena padena yo attho viññāyati,",
  "tika-abh05t:951_8": "so kasmā padhānena na viññāyatīti adhippāyo.",
  "tika-abh05t:951_9": "Khandhāvayavapadena vutto dhammoti rāsaṭṭhamāha.",
  "tika-abh05t:951_10": "Tattha kocīti ruppanaṭṭho.",
  "tika-abh05t:951_11": "Kenaci samudāyapadenāti rūpakkhandhapadena,",
  "tika-abh05t:951_12": "na vedanākkhandhādipadena.",
  "tika-abh05t:951_13": "Tenāha “na sabbo sabbenā”ti.",
  "tika-abh05t:951_14": "Esa nayo vedanākkhandhādīsu.",
  "tika-abh05t:951_15": "Rūparūpakkhandhādiavayavasamudāyapadasodhanamukhena tattha ca catukkhandhavasena pavattā pāḷigati padasodhanamūlacakkavāro.",
  "tika-abh05t:951_16": "Evañca dassentenāti iminā yvāyaṃ rūpādiavayavapadehi rūpakkhandhādisamudāyapadehi ca dassitākāro atthaviseso,",
  "tika-abh05t:951_17": "taṃ paccāmasati.",
  "tika-abh05t:951_18": "Visesanabhāvo bhedakatāya sāmaññato avacchedakattā,",
  "tika-abh05t:951_19": "visesitabbabhāvo abhedayogena bhedantarato avicchinditabbattā,",
  "tika-abh05t:951_20": "samānādhikaraṇabhāvo tesaṃ bhedābhedānaṃ ekavatthusannissayattā.",
  "tika-abh05t:952_0": "Tenāti yathāvuttena visesanavisesitabbabhāvena.",
  "tika-abh05t:952_1": "Etthāti etasmiṃ samānādhikaraṇe.",
  "tika-abh05t:952_2": "Tenāti vā samānādhikaraṇabhāvena.",
  "tika-abh05t:952_3": "Etthāti rūpakkhandhapade.",
  "tika-abh05t:952_4": "Yathā nīluppalapade uppalavisesanabhūtaṃ nīlaṃ visiṭṭhameva hoti,",
  "tika-abh05t:952_5": "na yaṃ kiñci,",
  "tika-abh05t:952_6": "evamidhāpi khandhavisesanabhūtaṃ rūpampi visiṭṭhameva siyāti dassento “kiṃ khandhato…pe…",
  "tika-abh05t:952_7": "hotī”ti āha.",
  "tika-abh05t:952_8": "Tathā “rūpañca taṃ khandho cā”ti samānādhikaraṇabhāveneva yaṃ rūpaṃ,",
  "tika-abh05t:952_9": "so khandho.",
  "tika-abh05t:952_10": "Yo khandho,",
  "tika-abh05t:952_11": "taṃ rūpanti ayampi āpanno evāti āha “sabbeva…pe…",
  "tika-abh05t:952_12": "visesitabbā”ti.",
  "tika-abh05t:952_13": "Visesanena ca nāma niddhāritarūpena bhavitabbaṃ avacchedakattā,",
  "tika-abh05t:952_14": "na aniddhāritarūpenāti āha “kiṃ pana ta”ntiādi,",
  "tika-abh05t:952_15": "tasseva gahitattā na piyarūpasātarūpassāti adhippāyo.",
  "tika-abh05t:952_16": "Na hi taṃ khandhavisesanabhāvena gahitaṃ,",
  "tika-abh05t:952_17": "vissajjanaṃ kataṃ tassevāti yojanā.",
  "tika-abh05t:952_18": "Na khandhato aññaṃ rūpaṃ atthīti idaṃ ruppanaṭṭho rūpanti katvā vuttaṃ,",
  "tika-abh05t:952_19": "na hi so khandhavinimutto atthi.",
  "tika-abh05t:952_20": "Tenevāti yathāvuttarūpassa khandhavinimuttassa abhāveneva.",
  "tika-abh05t:952_21": "“Piyarūpaṃ sātarūpaṃ,",
  "tika-abh05t:952_22": "dassentenappaka”nti ca ādīsu atadatthassa rūpasaddassa labbhamānattā “tena rūpasaddenā”ti visesetvā vuttaṃ.",
  "tika-abh05t:952_23": "Vuccamānaṃ bhūtupādāyampi bhedaṃ dhammajātaṃ.",
  "tika-abh05t:952_24": "Suddhenāti kevalena,",
  "tika-abh05t:952_25": "rūpasaddena vināpīti attho.",
  "tika-abh05t:952_26": "Tayidaṃ pakaraṇādiavacchinnataṃ sandhāya vuttaṃ,",
  "tika-abh05t:952_27": "samānādhikaraṇataṃ vā.",
  "tika-abh05t:952_28": "Yo hi rūpasaddena samānādhikaraṇo khandhasaddo,",
  "tika-abh05t:952_29": "tena yathāvuttarūpasaddena viya tadattho vuccateva.",
  "tika-abh05t:952_30": "Tenāha “khandhā rūpakkhandho”ti.",
  "tika-abh05t:952_31": "Yadipi yathāvuttaṃ rūpaṃ khandho eva ca,",
  "tika-abh05t:952_32": "khandho pana na rūpamevāti āha “na ca sabbe…pe…",
  "tika-abh05t:952_33": "visesitabbā”ti.",
  "tika-abh05t:952_34": "Tenevāti arūpasabhāvassa khandhassa atthibhāveneva.",
  "tika-abh05t:952_35": "Teti khandhā.",
  "tika-abh05t:952_36": "Vibhajitabbāti “khandhā rūpakkhandho”ti padaṃ uddharitvā “rūpakkhandho khandho ceva rūpakkhandho ca,",
  "tika-abh05t:952_37": "avasesā khandhā na rūpakkhandho”tiādinā vibhāgena dassetabbā.",
  "tika-abh05t:953_0": "Khandhānaṃ rūpavisesana…pe…",
  "tika-abh05t:953_1": "saṃsayo hotīti ettha kiṃ khandhato aññāpi vedanā atthi,",
  "tika-abh05t:953_2": "yato vinivattā vedanā khandhavisesanaṃ hoti,",
  "tika-abh05t:953_3": "sabbe ca khandhā kiṃ khandhavisesanabhūtāya vedanāya visesitabbāti evaṃ yojanā veditabbā.",
  "tika-abh05t:953_4": "Kecīti anubhavanādippakārā.",
  "tika-abh05t:953_5": "Kenaci visesanenāti vedanādinā visesanena.",
  "tika-abh05t:954_0": "Ettha ca rūpādipaṇṇatti khandhapaṇṇatti ca “rūpaṃ khandho,",
  "tika-abh05t:954_1": "khandhā rūpakkhandho”tiādinā visuṃ saha ca ruppanādike atthe pavattamānā kadāci avayavabhūte pavattati,",
  "tika-abh05t:954_2": "kadāci samudāyabhūte,",
  "tika-abh05t:954_3": "tassā pana tathā pavattanākāre niddhārite yasmā rūpādikkhandhā padato atthato ca visodhitā nāma honti tabbisayakaṅkhāpanodanato,",
  "tika-abh05t:954_4": "tasmā “rūpakkhandho rūpañceva rūpakkhandho ca,",
  "tika-abh05t:954_5": "rūpakkhandho rūpanti?",
  "tika-abh05t:954_6": "Āmantā”tiādinayappavattena paṭhamavārena rūpādiavayavapadehi avayavattho viya samudāyatthopi vuccati,",
  "tika-abh05t:954_7": "tathā samudāyapadehipīti ayamattho dassito.",
  "tika-abh05t:954_8": "“Rūpaṃ rūpakkhandho,",
  "tika-abh05t:954_9": "khandhā vedanākkhandho”tiādinayappavattena pana dutiyavārena visesavācī viya rūpādiavayavapadehi sāmaññabhūtenapi",
  "tika-abh05t:954_10": "taṃtaṃvisiṭṭhena khandhāvayavapadena so so eva samudāyattho vuccati,",
  "tika-abh05t:954_11": "na sabboti ayamattho dassito.",
  "tika-abh05t:954_12": "Khandhavinimuttassa yathādhippetassa abhāvā yadipi khandhoyeva rūpaṃ,",
  "tika-abh05t:954_13": "so pana na sabbo rūpaṃ,",
  "tika-abh05t:954_14": "atha kho tadekadeso,",
  "tika-abh05t:954_15": "tathā vedanādayopīti ayamattho “rūpaṃ khandho,",
  "tika-abh05t:954_16": "khandhā rūpa”ntiādinayappavattena tatiyavārena dassito.",
  "tika-abh05t:954_17": "“Rūpaṃ khandho,",
  "tika-abh05t:954_18": "khandhā vedanākkhandho”tiādinayappavattena pana catutthavārena “rūpaṃ khandho”ti rūpassa khandhabhāve nicchite khandho nāmāyaṃ na kevalaṃ rūpameva,",
  "tika-abh05t:954_19": "atha kho vedanādi cāti vedanādīnampi khandhabhāvappakāsane na sabbe khandhā vedanādivisesavanto,",
  "tika-abh05t:954_20": "kecideva pana tena tena visesena tathā vuccantīti ayamattho dassito.",
  "tika-abh05t:954_21": "Evaṃ dassentī cesā pāḷi khandhānaṃ yathāvuttapaṇṇattisodhanamukhena sarūpāvadhāraṇāya saṃvattati,",
  "tika-abh05t:954_22": "tañca tesaṃ yāvadeva uppādādinicchayatthanti dassento “evaṃ yesaṃ…pe…",
  "tika-abh05t:954_23": "veditabbo”ti āha.",
  "tika-abh05t:955_0": "Ekadesepi samudāyavohāro dissati yathā paṭo daḍḍho,",
  "tika-abh05t:955_1": "samuddo diṭṭhoti āha “cakkāvayavabhāvato cakkānīti yamakāni vuttānī”ti.",
  "tika-abh05t:955_2": "Bandhitvāti yamakabhāvena bandhitvā,",
  "tika-abh05t:955_3": "yamakamūlabhāveneva vā.",
  "tika-abh05t:955_4": "Mūlabhāvena gahaṇaṃ sambandhabhāvo,",
  "tika-abh05t:955_5": "taṃsambandhatā ca mūlapadādīnaṃ nābhiādisadisatā daṭṭhabbā.",
  "tika-abh05t:955_6": "Apubbassa vattabbassa abhāvato nayidha desanā maṇḍalabhāveneva sambajjhatīti āha “na maṇḍalabhāvena sambajjhanato”ti.",
  "tika-abh05t:955_7": "Yadipi rūpakkhandhamūlake apubbaṃ natthi,",
  "tika-abh05t:955_8": "vedanākkhandhādimūlakesu pana saññādimukhena desanappavattiyaṃ apubbavaseneva gato siyā maṇḍalabhāvena sambandho,",
  "tika-abh05t:955_9": "na tathā pāṭho pavattoti āha “vedanākkhandha…pe…",
  "tika-abh05t:955_10": "sambandhenā”ti.",
  "tika-abh05t:955_11": "Pacchimassa purimena asambajjhanameva hi heṭṭhimasodhanaṃ.",
  "tika-abh05t:955_12": "Suddhakkhandhalābhamattameva gahetvāti “khandhā rūpa”nti ettha khandhāti khandhasaddena labbhamānaṃ rūpādīhi",
  "tika-abh05t:955_13": "asammissaṃ khandhaṭṭhamattameva uddesavasena gahetvā.",
  "tika-abh05t:955_14": "Yadipi uddese khandhavisesanaṃ rūpādi “khandhā rūpa”nti suddharūpādimattameva gahitaṃ,",
  "tika-abh05t:955_15": "tathāpi visesarahitassa sāmaññassa abhāvato tattha suddharūpādimattatāya aṭṭhatvā.",
  "tika-abh05t:955_16": "Khandhavisesanabhāvasaṅkhātanti yathādhigataṃ khandhānaṃ visesanabhāvena kathitaṃ ruppanādikaṃ visesanatthaṃ dassetuṃ.",
  "tika-abh05t:955_17": "Kevalameva taṃ aggaṇhanto khandhasaddena saha yojetvā…pe…",
  "tika-abh05t:955_18": "vibhattattā suddhakkhandhavāroti vuttoti yojanā.",
  "tika-abh05t:956_0": "Uddesavāravaṇṇanā niṭṭhitā.",
  "tika-abh05t:957_0": "1. Paṇṇattivāro",
  "tika-abh05t:958_0": "Niddesavāravaṇṇanā",
  "tika-abh05t:959_0": "26.",
  "tika-abh05t:959_1": "Evaṃ vuttanti evaṃ dvārālambanehi saddhiṃ dvārappavattadhammavibhāgavasena vuttaṃ.",
  "tika-abh05t:959_2": "Piyasabhāvaṃ piyajātikaṃ “kathaṃ rūpena kho,",
  "tika-abh05t:959_3": "āvuso”tiādīsu viya piyasabhāvaṭṭhena rūpaṃ,",
  "tika-abh05t:959_4": "na ruppanaṭṭhenāti vuttaṃ “piyarūpaṃ…pe…",
  "tika-abh05t:959_5": "rūpaṃ na rūpakkhandho”ti.",
  "tika-abh05t:959_6": "Ruppanaṭṭhena rūpakkhandhapariyāpannampi cakkhādi piyasabhāvamattavacanicchāvasena piyarūpameva anuppavisati,",
  "tika-abh05t:959_7": "na rūpakkhandhanti āha “piyasabhāva…pe…",
  "tika-abh05t:959_8": "na rūpakkhandhoti vutta”nti.",
  "tika-abh05t:959_9": "“Yo pana yattha viseso”ti vutto visesasaddo nānuvattatīti adhippāyenāha “vacanaseso”ti.",
  "tika-abh05t:959_10": "Na hi adhikārato labbhamānassa ajjhāharaṇakiccaṃ atthi.",
  "tika-abh05t:959_11": "Diṭṭhisaññāti vā paduddhāroyaṃ veditabbo.",
  "tika-abh05t:959_12": "Visesatā panassā “visesaṃ vaṇṇayissāmā”ti paṭiññāya eva pākaṭā.",
  "tika-abh05t:959_13": "“Avasesā saṅkhārā”ti etthāpi eseva nayo.",
  "tika-abh05t:959_14": "Saṃyojanavasena jānāti abhinivisatīti saññā diṭṭhīti āha “diṭṭhi eva saññā”ti.",
  "tika-abh05t:959_15": "Diṭṭhi cāti ca-",
  "tika-abh05t:959_16": "saddena avasiṭṭhaṃ papañcaṃ saṅgaṇhāti.",
  "tika-abh05t:959_17": "Tathā hi “papañcasaññāsaṅkhā”ti ettha papañcasūdaniyaṃ vuttaṃ “saññānāmena vā papañcā eva vuttā”ti.",
  "tika-abh05t:960_0": "28.",
  "tika-abh05t:960_1": "“Khandhā vedanākkhandho”ti etasmiṃ anulome yathā sarūpadassanena vissajjanaṃ labbhati,",
  "tika-abh05t:960_2": "na evaṃ “na khandhā na vedanākkhandho”ti paṭilome,",
  "tika-abh05t:960_3": "idha pana paṭivacanena vissajjananti tadatthaṃ vivaranto “khandhasaddappavattiyā ca abhāve vedanākkhandhasaddappavattiyā ca abhāvo”ti āha.",
  "tika-abh05t:960_4": "Tena sattāpaṭisedhe ayaṃ na-",
  "tika-abh05t:960_5": "kāroti dasseti.",
  "tika-abh05t:960_6": "Saddaggahaṇañcettha saddanibandhanattā paññattiyā saddasabhāgataṃ vā sandhāya kataṃ.",
  "tika-abh05t:960_7": "Paṇṇattisodhanañhetaṃ.",
  "tika-abh05t:960_8": "Tenāha “paṇṇattisodhanamattameva karotī”ti.",
  "tika-abh05t:960_9": "Tena niddhāretabbassa dhammantarassa abhāvaṃ dasseti.",
  "tika-abh05t:960_10": "Yato vuttaṃ “na aññadhammasabbhāvo evettha pamāṇa”nti.",
  "tika-abh05t:960_11": "Evañca katvātiādinā yathāvuttamatthaṃ pāṭhantarena samattheti.",
  "tika-abh05t:960_12": "Kāmaṃ katthaci satipi khandhe natthi vedanākkhandho,",
  "tika-abh05t:960_13": "akhandhattasabhāvā pana natthi vedanāti “na khandhā na vedanākkhandhoti?",
  "tika-abh05t:960_14": "Āmantā”ti vuttanti evaṃ vā etaṃ daṭṭhabbaṃ.",
  "tika-abh05t:960_15": "Tenāha aṭṭhakathāyaṃ “paññattinibbānasaṅkhātā”tiādi.",
  "tika-abh05t:961_0": "39.",
  "tika-abh05t:961_1": "“Rūpato aññe”ti ettha bhūtupādāya dhammo viya piyasabhāvopi rūpasaddābhidheyyatāsāmaññena gahitoti āha “lokuttarā vedanādayo daṭṭhabbā”ti.",
  "tika-abh05t:961_2": "Appavattimattamevāti khandhasaddappavattiyā abhāve rūpasaddappavattiyā ca abhāvoti paṇṇattisodhanamattataṃyeva sandhāya vadati,",
  "tika-abh05t:961_3": "tathā cāha “evañca katvā”tiādi.",
  "tika-abh05t:961_4": "Tenetaṃ dasseti –",
  "tika-abh05t:961_5": "yathā cakkhuto aññassa sabbassapi sabhāvadhammassa āyatanaggahaṇena gahitattā tadubhayavinimuttaṃ kiñci",
  "tika-abh05t:961_6": "natthīti kevalaṃ paññattisodhanatthaṃ tameva abhāvaṃ dassetuṃ “cakkhuñca āyatane ca ṭhapetvā avasesā",
  "tika-abh05t:961_7": "na ceva cakkhu na ca āyatana”nti vuttaṃ,",
  "tika-abh05t:961_8": "evamidhāpi tadatthameva ubhayavinimuttassa abhāvaṃ dassetuṃ “rūpañca khandhe ca ṭhapetvā avasesā na ceva rūpaṃ na ca khandhā”ti vuttanti.",
  "tika-abh05t:961_9": "Visamopaññāso.",
  "tika-abh05t:961_10": "“Cakkhuñca āyatane ca ṭhapetvā”ti ettha hi avasesaggahaṇena gayhamānaṃ kiñci natthīti sakkā vattuṃ āyatanavinimuttassa sabhāvadhammassa abhāvā.",
  "tika-abh05t:961_11": "Tenāha “yadi siyā”ti.",
  "tika-abh05t:961_12": "“Rūpañca khandhe ca ṭhapetvā”ti ettha pana na tathā sakkā vattuṃ khandhavinimuttassa sabhāvadhammassa atthibhāvato.",
  "tika-abh05t:961_13": "Yadi pana tādisaṃ khandhagataṃ dhammajātaṃ natthīti evamidaṃ vuttaṃ siyā,",
  "tika-abh05t:961_14": "evaṃ sati yuttametaṃ siyā.",
  "tika-abh05t:961_15": "Tathā hi “aṭṭhakathāyaṃ panā”tiādinā paññattiggahaṇameva uddharīyati.",
  "tika-abh05t:961_16": "Taṇhāvatthu ca na siyā avasesaggahaṇena gayhamānanti ānetvā sambandho.",
  "tika-abh05t:961_17": "Khandho ca siyāti yojanā.",
  "tika-abh05t:962_0": "Niddesavāravaṇṇanā niṭṭhitā.",
  "tika-abh05t:963_0": "2. Pavattivāravaṇṇanā",
  "tika-abh05t:964_0": "50- 205.",
  "tika-abh05t:964_1": "Missakakālabhedesu yamakesu padānaṃ bhinnakālattā siyā atthavisesoti āha “amissakakālabhedesu vāresu atthavisesābhāvato”ti.",
  "tika-abh05t:964_2": "Idāni tamevatthaṃ “purimassa hī”tiādinā vivarati.",
  "tika-abh05t:964_3": "Tenāti atthavisesābhāvena.",
  "tika-abh05t:964_4": "Etthāti etasmiṃ pavattivārapāṭhe,",
  "tika-abh05t:964_5": "etissaṃ vā pavattivāravaṇṇanāyaṃ.",
  "tika-abh05t:964_6": "Cha eva vuttā,",
  "tika-abh05t:964_7": "na navāti adhippāyo.",
  "tika-abh05t:964_8": "Tenāha “atītenā”tiādi.",
  "tika-abh05t:964_9": "Ete pana tayoti attanā visuṃ anantaraṃ dassite sandhāyāha.",
  "tika-abh05t:964_10": "Yathādassitāti aṭṭhakathāyaṃ niddhāretvā dassitabbākārā paccuppannenātītādayo ye pāḷiyaṃ ujukameva āgatā.",
  "tika-abh05t:964_11": "“Na visuṃ vijjantī”ti vuttamevatthaṃ “tattha tattha hī”tiādinā pākaṭataraṃ karoti.",
  "tika-abh05t:964_12": "Tattha paṭilomapucchāhīti “yassa vā pana vedanākkhandho uppajjittha,",
  "tika-abh05t:964_13": "tassa rūpakkhandho uppajjatī”ti evamādikāhi paṭhamapade vuttassa paṭilomavasena pavattāhi.",
  "tika-abh05t:964_14": "Tenevāti nayato yojetuṃ sakkuṇeyyattā eva.",
  "tika-abh05t:964_15": "Missakakālabhedesu cāti na kevalaṃ amissakakālabhedesuyeva,",
  "tika-abh05t:964_16": "atha kho missakakālabhedesu cāti attho.",
  "tika-abh05t:964_17": "Na yojanāsukaratāya eva purime ayojanā,",
  "tika-abh05t:964_18": "atha kho sukhaggahaṇatthampīti dassento āha “amissaka…pe…",
  "tika-abh05t:964_19": "vuttānī”ti.",
  "tika-abh05t:965_0": "Yena kāraṇenāti yena ekapadadvayasaṅgahitānaṃ khandhānaṃ uppādassa nirodhassa lābhasaṅkhātena kāraṇena.",
  "tika-abh05t:965_1": "Yathākkamaṃ purepañho pacchāpañhoti ca nāmaṃ vuttaṃ. Ca-",
  "tika-abh05t:965_2": "saddena purepacchāpañhoti ca nāmaṃ vuttanti niddhāretvā yojetabbaṃ.",
  "tika-abh05t:965_3": "Tattha pana “ekapadadvayasaṅgahitāna”nti idaṃ ekajjhaṃ katvā gahetabbaṃ.",
  "tika-abh05t:965_4": "Tamevatthampi vivarati “yassa hī”tiādinā.",
  "tika-abh05t:965_5": "Tattha yassāti yassa pañhassa.",
  "tika-abh05t:965_6": "“Pañho”ti cettha pucchanavasena pavattaṃ vacanaṃ veditabbaṃ.",
  "tika-abh05t:965_7": "Tenevāha “paripūretvā vissajjetabbatthasaṅgaṇhanato”ti.",
  "tika-abh05t:965_8": "Taṃ sarūpadassanena vissajjanaṃ taṃvissajjanaṃ,",
  "tika-abh05t:965_9": "taṃ vā yathāvuttaṃ vissajjanaṃ etassāti taṃvissajjano,",
  "tika-abh05t:965_10": "tassa taṃvissajjanassa.",
  "tika-abh05t:965_11": "Purimakoṭṭhāsenāti purimena uddesapadena.",
  "tika-abh05t:965_12": "Tena hi vissajjanapadassa samānatthatā idha sadisatthatā.",
  "tika-abh05t:965_13": "Ekena padenāti ekena padhānāppadhānena yamakapadena,",
  "tika-abh05t:965_14": "na paṭhamapadenevāti attho.",
  "tika-abh05t:965_15": "Uppādanirodhalābhasāmaññamattenāti uppādassa vā nirodhassa vā labbhamānatāya samānatāmattena.",
  "tika-abh05t:965_16": "Sanniṭṭhānapada…pe…",
  "tika-abh05t:965_17": "yuttanti idaṃ aṭṭhakathāyaṃ “yattha rūpakkhandho nuppajjatī”tiādinā purepañhassa dassitattā vuttaṃ.",
  "tika-abh05t:965_18": "Yadipi tattha “uppajjatī”ti vissajjitattā vedanākkhandhassa uppādo labbhatīti vuttaṃ,",
  "tika-abh05t:965_19": "yo pana sanniṭṭhānapadasaṅgahito rūpakkhandhassa anuppādo pāḷiyaṃ anuññātarūpena ṭhito,",
  "tika-abh05t:965_20": "tassa vasena purepañho yuttoti adhippāyo.",
  "tika-abh05t:965_21": "Evañhi purimakoṭṭhāsena sadisatthatā hoti.",
  "tika-abh05t:966_0": "“Yassa rūpakkhandho nuppajjittha,",
  "tika-abh05t:966_1": "tassa vedanākkhandho nuppajjitthā”ti ettha rūpakkhandhassa anuppannapubbatāpaṭikkhepamukhena itarassa",
  "tika-abh05t:966_2": "paṭikkhipīyatīti rūpakkhandhasseva yathāvuttapaṭikkhepo padhānabhāvena vutto.",
  "tika-abh05t:966_3": "Eseva nayo aññesupi edisesu ṭhānesūti āha “sanniṭṭhānatthasseva paṭikkhipanaṃ paṭikkhepo”ti.",
  "tika-abh05t:966_4": "“Yassa rūpakkhandho uppajjati,",
  "tika-abh05t:966_5": "tassa vedanākkhandho nirujjhatī”ti ettha pana rūpakkhandhassa uppādalakkhaṇaṃ katvā vedanākkhandhassa",
  "tika-abh05t:966_6": "nirodho pucchīyatīti so eva “no”ti paṭisedhīyati.",
  "tika-abh05t:966_7": "Esa nayo aññesupi edisesu ṭhānesūti vuttaṃ “saṃsayatthanivāraṇaṃ paṭisedho”ti. “Na-",
  "tika-abh05t:966_8": "kāravirahita”nti etena paṭisedhassa paṭisedhitamāha.",
  "tika-abh05t:966_9": "Yadi evaṃ pāḷigatipaṭisedhavissajjanānaṃ ko visesoti āha “tattha uppattī”tiādi.",
  "tika-abh05t:967_0": "Tadekadesapakkhepavasenāti tesaṃ catunnaṃ pañhānaṃ pañcannañca vissajjanānaṃ ekadesassa pakkhipanavasena.",
  "tika-abh05t:967_1": "Tenāha aṭṭhakathāyaṃ “paṭhame ṭhāne paripuṇṇapañhassa purimakoṭṭhāse sarūpadassanenā”tiādi.",
  "tika-abh05t:967_2": "Yo panettha pañhesu vissajjanesu ca sattavīsatiyā ṭhānesu pakkhepaṃ labhati,",
  "tika-abh05t:967_3": "taṃ dassetuṃ “paripuṇṇapañho evā”tiādi vuttaṃ.",
  "tika-abh05t:967_4": "Pāḷivavatthānadassanāditoti ettha ādi-",
  "tika-abh05t:967_5": "saddena pucchāvibhaṅgo vissajjanāṭhānāni ekasmiṃ pañhe yojanānayoti imesaṃ saṅgaho daṭṭhabbo.",
  "tika-abh05t:968_0": "Suddhāvāsānantiādi pāḷiyā padaṃ uddharitvā atthadassanatthaṃ āraddhaṃ.",
  "tika-abh05t:968_1": "“Yassa yattha rūpakkhandho nuppajjittha,",
  "tika-abh05t:968_2": "tassa tattha vedanākkhandho nuppajjitthā”ti imassa vissajjanaṃ hoti “suddhāvāsānaṃ tesaṃ tatthā”ti.",
  "tika-abh05t:968_3": "Tattha ekabhūmiyaṃ dutiyā upapatti natthīti ekissā bhūmiyā ekassa ariyapuggalassa dutiyavāraṃ paṭisandhiggahaṇaṃ natthīti attho.",
  "tika-abh05t:968_4": "Tatiyavārādīsu vattabbameva natthi.",
  "tika-abh05t:968_5": "Svāyamattho yathā ñāpito hoti,",
  "tika-abh05t:968_6": "taṃ dassetuṃ “paṭisandhito pabhuti hi…pe…",
  "tika-abh05t:968_7": "pavattā”ti vuttaṃ.",
  "tika-abh05t:968_8": "Tena addhāpaccuppannavasenāyaṃ desanā pavattāti dasseti.",
  "tika-abh05t:968_9": "Ādānanikkhepaparicchinnaṃ kammajasantānaṃ ekattena gahetvā tassa vasena uppādanirodhesu vuccamānesu akammajesu",
  "tika-abh05t:968_10": "kusalādīsu kathanti codanāyaṃ tepi idha taṃnissitā eva katāti dassento āha “tasmiñhi…pe…",
  "tika-abh05t:968_11": "dassitā”ti.",
  "tika-abh05t:968_12": "Tenevāti kammajasantāneneva.",
  "tika-abh05t:968_13": "Tasmāti ekakammanibbattassa vipākasantānassa ekattena gahitattā.",
  "tika-abh05t:968_14": "Tassāti kammajasantānassa.",
  "tika-abh05t:968_15": "Pañcasu suddhāvāsesu yathā paccekaṃ “ekissā bhūmiyā dutiyā upapatti natthī”ti yathāvuttapāḷiyā viññāyati,",
  "tika-abh05t:968_16": "evaṃ “suddhāvāsāna”nti avisesavacanato sakalepi suddhāvāse sā natthīti tāya kasmā na viññāyatīti codanaṃ",
  "tika-abh05t:968_17": "samuṭṭhāpetvā sayameva pariharituṃ “kasmā panā”tiādimāha.",
  "tika-abh05t:968_18": "Tattha suddhāvāsesu heṭṭhābhūmikassa asati indriyaparipāke uparibhūmisamuppatti na sakkā paṭisedhetuṃ uddhaṃsotavacanato.",
  "tika-abh05t:968_19": "Uddhamassa taṇhāsotaṃ vaṭṭasotañcāti hi uddhaṃsoto.",
  "tika-abh05t:968_20": "Tenāha “uddhaṃsotapāḷisabbhāvā”ti.",
  "tika-abh05t:968_21": "Saṃsandetabbāti yathā na virujjhanti,",
  "tika-abh05t:968_22": "evaṃ netabbā.",
  "tika-abh05t:968_23": "Tathā ceva saṃvaṇṇitaṃ.",
  "tika-abh05t:969_0": "Etena sanniṭṭhānenāti aṅkitokāsabhāvirūpuppādasannissayena nicchayena.",
  "tika-abh05t:969_1": "Visesitā tathābhāvirūpabhāvino.",
  "tika-abh05t:969_2": "Asaññasattāpīti na kevalaṃ pañcavokārā eva,",
  "tika-abh05t:969_3": "atha kho asaññasattāpi.",
  "tika-abh05t:969_4": "Te eva asaññasatte eva gahetvā purimakoṭṭhāseti adhippāyo.",
  "tika-abh05t:969_5": "Tena ye sanniṭṭhānena vajjitāti tena yathāvuttasanniṭṭhānena ye virahitā,",
  "tika-abh05t:969_6": "te tathā na vattabbāti attho.",
  "tika-abh05t:969_7": "Idāni “te tato”tiādinā dasseti.",
  "tika-abh05t:969_8": "Tatoti asaññābhavato.",
  "tika-abh05t:969_9": "Pacchimabhavikānanti ettha pacchimabhavaṃ sarūpato dassetuṃ “kiṃ pañcavokārādī”tiādi vuttaṃ.",
  "tika-abh05t:969_10": "Apacchimabhavikānampi arūpānaṃ arūpabhave yathā rūpakkhandho nuppādi,",
  "tika-abh05t:969_11": "evaṃ tattha pacchimabhavikānaṃ vedanākkhandhopīti āha “etena sanniṭṭhānena saṅgahitattā”ti.",
  "tika-abh05t:969_12": "Tenāha “tesaṃ…pe… āhā”ti.",
  "tika-abh05t:969_13": "Tattha tesanti pacchimabhavikānaṃ.",
  "tika-abh05t:969_14": "Tatthāti arūpabhave.",
  "tika-abh05t:969_15": "Itarānuppattibhāvañcāti itarassa vedanākkhandhassa anuppajjanasabbhāvampi.",
  "tika-abh05t:969_16": "Sappaṭisandhikānampi suddhāvāsānaṃ khandhabhedassa parinibbānapariyāyo oḷārikadosappahānato kilesūpasamasāmaññena vuttoti veditabbaṃ.",
  "tika-abh05t:970_0": "Sabbesañhi tesanti taṃtaṃbhūmiyaṃ ṭhitānaṃ sabbesaṃ suddhāvāsānaṃ.",
  "tika-abh05t:970_1": "Yathā panātiādinā vuttamevatthaṃ pākaṭataraṃ karoti.",
  "tika-abh05t:970_2": "Anantā lokadhātuyoti idaṃ okāsassa paricchedābhāvaṃyeva dassetuṃ vuttaṃ.",
  "tika-abh05t:970_3": "Puggalavasena samānādhāratāya samānakālattena asambhavanto okāsavasena pana sambhavanto saṃkiṇṇā viya hontīti āha “saṃkiṇṇatā hotī”ti.",
  "tika-abh05t:971_0": "Pavattivāravaṇṇanā niṭṭhitā.",
  "tika-abh05t:972_0": "3. Pariññāvāravaṇṇanā",
  "tika-abh05t:973_0": "206- 208.",
  "tika-abh05t:973_1": "Tassāpīti puggalokāsavārassapi.",
  "tika-abh05t:973_2": "Okāse puggalassevāti yathāgahite okāse yo puggalo,",
  "tika-abh05t:973_3": "tasseva okāsavisiṭṭhapuggalassevāti attho.",
  "tika-abh05t:973_4": "Yathā pana puggalavāre labbhamāne puggalokāsavāropi labbhati,",
  "tika-abh05t:973_5": "evaṃ okāsavāropi labbheyyāti codanaṃ sandhāyāha “okāsavāropi cā”ti.",
  "tika-abh05t:973_6": "Tasmāti yasmā vuccamānopi okāso puggalassa visesabhāveneva vucceyya, na visuṃ, tasmā.",
  "tika-abh05t:974_0": "Aññathāti pavattivāre viya ādānanikkhepaparicchinnaṃ kammajasantānaṃ ekattena gahetvā tassa uppādanirodhavasena pariññāvacane.",
  "tika-abh05t:974_1": "“Yo rūpakkhandhaṃ parijānātī”ti sanniṭṭhānapadasaṅgahitatthābhāvadassanamukhena itarassapi abhāvaṃ dassetuṃ",
  "tika-abh05t:974_2": "“rupakkhandhaparijānanassa abhāvā”ti vuttaṃ.",
  "tika-abh05t:974_3": "“Āmantā”ti ca kataṃ,",
  "tika-abh05t:974_4": "tasmā pavatte cittakkhaṇavasenevettha tayo addho labbhantīti attho.",
  "tika-abh05t:974_5": "“Aggamaggasamaṅgiñca arahantañcā”ti dvinnaṃ padānaṃ “rūpakkhandhañca na parijānanti vedanākkhandhañca",
  "tika-abh05t:974_6": "na parijānitthā”ti dvīhi padehi yathākkamaṃ sambandho.",
  "tika-abh05t:974_7": "“Ṭhapetvā avasesā puggalā”ti pana paccekaṃ yojetabbaṃ.",
  "tika-abh05t:974_8": "Aggamagga…pe…",
  "tika-abh05t:974_9": "natthīti iminā arahattamaggañāṇasseva pariññāmatthakappattiyā pariññākiccaṃ sātisayaṃ,",
  "tika-abh05t:974_10": "tadabhāvā na itaresanti dasseti.",
  "tika-abh05t:974_11": "Yato tasseva vajirūpamatā vuttā,",
  "tika-abh05t:974_12": "sesānañca vijjūpamatā.",
  "tika-abh05t:974_13": "Tenāti tena yathāvuttena vacanena.",
  "tika-abh05t:974_14": "Tadavasesasabbapuggaleti tato aggamaggasamaṅgito avasesasabbapuggale.",
  "tika-abh05t:974_15": "Imaṃ pana yathāvuttadosaṃ pariharantā “puthujjanādayo sandhāyā”ti vadanti.",
  "tika-abh05t:975_0": "Pariññāvāravaṇṇanā niṭṭhitā.",
  "tika-abh05t:976_0": "Khandhayamakavaṇṇanā niṭṭhitā.",
  "tika-abh05t:977_0": "3. Āyatanayamakaṃ",
  "tika-abh05t:978_0": "1. Paṇṇattivāro",
  "tika-abh05t:979_0": "Uddesavāravaṇṇanā",
  "tika-abh05t:980_0": "1- 9.",
  "tika-abh05t:980_1": "Vuttanayenāti “avayavapadehi vutto ekadeso sakalo vā samudāyapadānaṃ attho,",
  "tika-abh05t:980_2": "samudāyapadehi pana vutto ekantena avayavapadānaṃ attho”tiādinā vuttena nayena.",
  "tika-abh05t:980_3": "Etena yathāvuttaatthavaṇṇanānayadassanatāya sabbapaṇṇattivārādīsu yathārahaṃ attho netabboti dasseti.",
  "tika-abh05t:981_0": "Uddesavāravaṇṇanā niṭṭhitā.",
  "tika-abh05t:982_0": "Niddesavāravaṇṇanā",
  "tika-abh05t:983_0": "10- 17.",
  "tika-abh05t:983_1": "Vāyanaṃ savisayaṃ byāpetvā pavattanaṃ,",
  "tika-abh05t:983_2": "tayidaṃ yathā gandhāyatane labbhati,",
  "tika-abh05t:983_3": "evaṃ sīlādīsupīti pāḷiyaṃ “sīlagandho”tiādi vuttaṃ “sīlādiyeva gandho”ti katvā.",
  "tika-abh05t:983_4": "Tenāha aṭṭhakathāyaṃ “sīlagandho…pe…",
  "tika-abh05t:983_5": "nāmānī”ti.",
  "tika-abh05t:983_6": "Yasmā pana savisayabyāpanaṃ tattha pasaṭabhāvo pākaṭabhāvo vā hoti,",
  "tika-abh05t:983_7": "tasmā “pasāraṇaṭṭhena pākaṭabhāvaṭṭhena vā”ti vuttaṃ.",
  "tika-abh05t:983_8": "Attano vatthussa sūcanaṃ vā vāyanaṃ.",
  "tika-abh05t:983_9": "“Devakāyā samāgatā,",
  "tika-abh05t:983_10": "paṇṇattidhammā”tiādīsu samūhapaññattīsupi kāyadhammasaddā āgatāti “sasabhāva”nti viseseti.",
  "tika-abh05t:983_11": "Kāyavacanena…pe…",
  "tika-abh05t:983_12": "natthīti idaṃ “na dhammo nāyatana”nti ettha dhammasaddassa vinivattavisesasabbasabhāvadhammavācakataṃ sandhāya vuttaṃ,",
  "tika-abh05t:983_13": "na dhammāyatanasaṅkhātadhammavisesavācakatanti daṭṭhabbaṃ.",
  "tika-abh05t:984_0": "Niddesavāravaṇṇanā niṭṭhitā.",
  "tika-abh05t:985_0": "2. Pavattivāravaṇṇanā",
  "tika-abh05t:986_0": "18- 21.",
  "tika-abh05t:986_1": "Etasminti pavattivāre.",
  "tika-abh05t:986_2": "Pucchāmattalābhenāti moghapucchābhāvamāha.",
  "tika-abh05t:986_3": "Ekekanti “yassa cakkhāyatanaṃ uppajjati,",
  "tika-abh05t:986_4": "tassa saddāyatanaṃ uppajjatī”tiādikaṃ ekekaṃ.",
  "tika-abh05t:986_5": "Pañcāti “yassa saddāyatanaṃ uppajjati,",
  "tika-abh05t:986_6": "tassa gandhāyatanaṃ uppajjatī”tiādīni pañca.",
  "tika-abh05t:986_7": "Pucchāmattalābhena saṅgahaṃ anujānanto “vissajjanavasena hāpetabbānī”ti āha.",
  "tika-abh05t:986_8": "“Vakkhati hī”tiādinā yathāvuttamatthaṃ aṭṭhakathāya samattheti.",
  "tika-abh05t:987_0": "Sadisavissajjananti sāmaññavacanaṃ visesaniviṭṭhameva hotīti taṃ visesaṃ dassento “puggalavārameva sandhāya",
  "tika-abh05t:987_1": "vutta”nti vatvā tassā pana sadisavissajjanatāya abyāpitattā yattha sadisaṃ,",
  "tika-abh05t:987_2": "tatthāpi vissajjitanti dassento “okāsavāre pana…pe…",
  "tika-abh05t:987_3": "vissajjita”nti āha.",
  "tika-abh05t:987_4": "Tattha tanti dutiyaṃ.",
  "tika-abh05t:987_5": "Puggalavārepīti yattha sadisaṃ vissajjanaṃ,",
  "tika-abh05t:987_6": "tattha puggalavārepi vissajjitaṃ,",
  "tika-abh05t:987_7": "pageva okāsavāreti adhippāyo.",
  "tika-abh05t:987_8": "Virattakāmakammanibbattassāti bhāvanābalena viratto kāmo etenāti virattakāmaṃ,",
  "tika-abh05t:987_9": "rūpāvacarakammaṃ,",
  "tika-abh05t:987_10": "tato nibbattassa.",
  "tika-abh05t:987_11": "Paṭisandhi eva bījaṃ paṭisandhibījaṃ, tassa.",
  "tika-abh05t:987_12": "“Evaṃsabhāvattā”ti etena ekantato kāmataṇhānidānakammahetukāni ghānādīnīti dasseti.",
  "tika-abh05t:987_13": "Gandhādayo ca na santīti sabbena sabbaṃ tesampi abhāvaṃ sandhāya vadati.",
  "tika-abh05t:987_14": "Tattha yaṃ vattabbaṃ,",
  "tika-abh05t:987_15": "taṃ heṭṭhā vuttameva.",
  "tika-abh05t:988_0": "“Sacca”nti yathāvuttavasena gahetabbaṃ codakena vuttamatthaṃ sampaṭicchitvā puna yenādhippāyena tāni yamakāni sadisavissajjanāni,",
  "tika-abh05t:988_1": "taṃ dassetuṃ “yathā panā”tiādi vuttaṃ.",
  "tika-abh05t:988_2": "Tatrāyaṃ saṅkhepattho –",
  "tika-abh05t:988_3": "tattha cakkhāyatanamūlakesu ghānāyatanayamakena “sacakkhukānaṃ aghānakānaṃ upapajjantāna”ntiādinā nayena",
  "tika-abh05t:988_4": "jivhākāyāyatanayamakāni yathā sadisavissajjanāni,",
  "tika-abh05t:988_5": "tathā idha ghānāyatanamūlakesu ghānāyatanayamakena tāni jivhākāyāyatanayamakāni “yassa ghānāyatanaṃ uppajjati,",
  "tika-abh05t:988_6": "tassa jivhāyatanaṃ uppajjatīti?",
  "tika-abh05t:988_7": "Āmantā”tiādinā nayena sadisavissajjanānīti.",
  "tika-abh05t:988_8": "Evamettha ubhayesaṃ visuṃ aññamaññaṃ sadisavissajjanatāya idaṃ vuttaṃ,",
  "tika-abh05t:988_9": "na ekajjhaṃ aññamaññaṃ sadisavissajjanatāya.",
  "tika-abh05t:988_10": "Tenāha “tasmā tattha tattheva sadisavissajjanatā pāḷianāruḷhatāya kāraṇa”nti.",
  "tika-abh05t:988_11": "Evañca sati cakkhāyatanamūlaggahaṇaṃ kimatthiyanti āha “nidassanabhāvenā”tiādi.",
  "tika-abh05t:988_12": "Tattha nidassanabhāvenāti nidassanabhūtānaṃ aññamaññasadisavissajjanatāsaṅkhātena nidassanabhāveneva,",
  "tika-abh05t:988_13": "na pana tesaṃ nidassitabbehi sabbathā sadisavissajjanatāyāti adhippāyo.",
  "tika-abh05t:988_14": "“Yebhuyyatāyā”ti vuttaṃ yebhuyyataṃ dassetuṃ “tesu hī”tiādi vuttaṃ.",
  "tika-abh05t:989_0": "Evanti iminā “āmantā”ti paṭivacanavissajjanena yathāvuttavacanasseva vissajjanabhāvānujānanaṃ kattabbanti imamatthaṃ ākaḍḍhati.",
  "tika-abh05t:989_1": "Sāti dutiyapucchā.",
  "tika-abh05t:989_2": "Ghānāyatanayamakenāti cakkhāyatanamūlakesu ghānāyatanayamakeneva.",
  "tika-abh05t:989_3": "Taṃsesānīti tena ghānāyatanamūlakakāyāyatanayamakena saddhiṃ sesāni.",
  "tika-abh05t:989_4": "Sadisavissajjanattā anāruḷhānīti ettha “anāruḷhānī”ti ettakameva tathā-",
  "tika-abh05t:989_5": "saddena anukaḍḍhīyati,",
  "tika-abh05t:989_6": "na “sadisavissajjanattā”ti dassento “tathāti…pe…",
  "tika-abh05t:989_7": "samaññenā”ti vatvā idāni “kāraṇasāmaññenā”ti vuttassa sadisavissajjanattassa tattha abhāvaṃ dassetuṃ “ghānajivhākāyāyatanānaṃ panā”tiādi vuttaṃ.",
  "tika-abh05t:989_8": "Tattha agabbhaseyyakesu pavattamānānanti etthāpi “sahacāritāyā”ti padaṃ ānetvā sambandhitabbaṃ,",
  "tika-abh05t:989_9": "tathā “gabbhaseyyakesu ca pavattamānāna”nti.",
  "tika-abh05t:989_10": "Itarāni ghānāyatanamūlakāni jivhākāyāyatanayamakāni dve na vissajjīyanti,",
  "tika-abh05t:989_11": "ghānāyatanamūlakesu ca yamakesu vissajjitesu itaradvayamūlakāni jivhākāyāyatanamūlakāni na vissajjīyanti avisesattā appavisesattā cāti yojetabbaṃ.",
  "tika-abh05t:989_12": "Tattha kāyāyatanayamake dutiyapucchāvasena appaviseso,",
  "tika-abh05t:989_13": "itaravasena aviseso veditabbo.",
  "tika-abh05t:989_14": "Rūpāyatanamanāyatanehi saddhinti idaṃ rūpāyatanamūlakamanāyatanavasena vuttanti āha “rūpāyatana…pe…",
  "tika-abh05t:989_15": "adhippāyo”ti.",
  "tika-abh05t:989_16": "Tenevāha “rūpāyatanamūlakesu hī”tiādi.",
  "tika-abh05t:989_17": "Yamakānanti rūpāyatanamūlakagandharasaphoṭṭhabbāyatanayamakānaṃ.",
  "tika-abh05t:989_18": "Dutiyapucchānanti yathāvuttayamakānaṃyeva dutiyapucchānaṃ.",
  "tika-abh05t:989_19": "Vuttanayenāti “sarūpakānaṃ acittakāna”ntiādinā vuttena nayena.",
  "tika-abh05t:989_20": "Ādipucchānanti tesaṃyeva yamakānaṃ paṭhamapucchānaṃ.",
  "tika-abh05t:990_0": "Heṭṭhimehīti idaṃ avisesavacanampi yesu sadisavissajjanatā sambhavati,",
  "tika-abh05t:990_1": "tadapekkhanti āha “gandharasa…pe… attho”ti.",
  "tika-abh05t:990_2": "Uddiṭṭhadhammesu uddesānurūpaṃ labbhamānavisesakathanaṃ vissajjanaṃ,",
  "tika-abh05t:990_3": "yo tattha na sabbena sabbaṃ uddesānurūpaguṇena upalabbhati,",
  "tika-abh05t:990_4": "tassa akathanampi atthato vissajjanameva nāma hotīti āha “avissajjaneneva alabbhamānatādassanena vissajjitāni nāma hontī”ti.",
  "tika-abh05t:991_0": "Cakkhuvikalasotavikalā viya cakkhusotavikalopi labbhatīti so pana aṭṭhakathāyaṃ pi-",
  "tika-abh05t:991_1": "saddena saṅgahitoti dassento “jaccandhampi…pe…",
  "tika-abh05t:991_2": "veditabbo”ti āha.",
  "tika-abh05t:991_3": "Paripuṇṇāyatanameva opapātikaṃ sandhāya vuttanti ettha aṭṭhānappayutto eva-",
  "tika-abh05t:991_4": "saddoti tassa ṭhānaṃ dassento “vuttamevāti attho”ti vatvā tena paripuṇṇāyatanassa tattha aniyatattā aparipuṇṇāyatanassapi",
  "tika-abh05t:991_5": "saṅgaho siddhoti dassento “tena jaccandhabadhirampi sandhāya vuttatā na nivāritā hotī”ti āha.",
  "tika-abh05t:992_0": "22- 254.",
  "tika-abh05t:992_1": "Tasmiṃ puggalassa anāmaṭṭhattāti kasmā vuttaṃ,",
  "tika-abh05t:992_2": "yāvatā “rūpībrahmalokaṃ pucchatī”ti imināpi okāsoyeva āmaṭṭhoti.",
  "tika-abh05t:992_3": "“Āmantā”ti paṭiññāya kāraṇavibhāvanādhippāyeneva “kasmā paṭiññāta”nti codanaṃ samuṭṭhāpetvā taṃ kāraṇaṃ dassetukāmo “nanū”tiādimāha.",
  "tika-abh05t:992_4": "Gabbhaseyyakabhāvaṃ gantvā parinibbāyissatīti pacchimabhavikaṃ sandhāyāha.",
  "tika-abh05t:992_5": "Tadavatthassāti pacchimabhavāvatthassa.",
  "tika-abh05t:992_6": "Bhavissantassāti bhāvino.",
  "tika-abh05t:992_7": "Paṭiññātabbattāti “uppajjissatī”ti paṭiññātabbattā.",
  "tika-abh05t:993_0": "Atha kasmāti etthāyaṃ saṅkhepattho –",
  "tika-abh05t:993_1": "yadi “yassa rūpāyatanaṃ uppajjissati,",
  "tika-abh05t:993_2": "tassa cakkhāyatanaṃ uppajjissatī”ti pucchāyaṃ vuttena vidhinā paṭiññātabbaṃ,",
  "tika-abh05t:993_3": "atha kasmā atha kena kāraṇena paṭilome “yassa vā pana rūpāyatanaṃ nuppajjissati,",
  "tika-abh05t:993_4": "tassa cakkhāyatanaṃ nuppajjissatī”ti pucchāya “āmantā”ti paṭiññātaṃ,",
  "tika-abh05t:993_5": "nanu idaṃ aññamaññaṃ viruddhanti?",
  "tika-abh05t:993_6": "Nanūtiādināpi codako tameva virodhaṃ vibhāveti.",
  "tika-abh05t:993_7": "No ca nuppajjissati uppajjissati evāti attho.",
  "tika-abh05t:993_8": "“Tasmiṃ bhave”tiādi tassa parihāro.",
  "tika-abh05t:993_9": "Tattha tasmiṃ bhaveti yasmiṃ bhave “rūpāyatanaṃ nuppajjissatī”ti vuttaṃ pavattamānattā,",
  "tika-abh05t:993_10": "tasmiṃ bhave.",
  "tika-abh05t:993_11": "Anāgatabhāvena avacanatoti bhāvībhāvena avattabbato āraddhuppādabhāvena pavattamānattāti adhippāyo.",
  "tika-abh05t:993_12": "Tenevāha “bhavantare hī”tiādi.",
  "tika-abh05t:993_13": "Na pana vuccatīti sambandho.",
  "tika-abh05t:993_14": "Evañca katvātiādinā pāṭhantarena yathāvuttamatthaṃ samattheti.",
  "tika-abh05t:994_0": "Yasmiṃ attabhāve yehi āyatanehi bhavitabbaṃ,",
  "tika-abh05t:994_1": "taṃtaṃāyatananibbattakakammena avassaṃbhāvīāyatanassa sattassa,",
  "tika-abh05t:994_2": "santānassa vā,",
  "tika-abh05t:994_3": "“yassa vā pana rūpāyatanaṃ uppajjissati,",
  "tika-abh05t:994_4": "tassa cakkhāyatanaṃ uppajjissatīti? Āmantā,",
  "tika-abh05t:994_5": "yassa vā pana rūpāyatanaṃ nuppajjissati,",
  "tika-abh05t:994_6": "tassa cakkhāyatanaṃ nuppajjissatīti?",
  "tika-abh05t:994_7": "Āmantā”ti ca evaṃ pavattaṃ pucchādvayavissajjanaṃ āyatanapaṭilābhassa jātibhāvato suṭṭhu upapannaṃ bhavati.",
  "tika-abh05t:994_8": "Pacchimabhavikādayoti ettha ādi-",
  "tika-abh05t:994_9": "saddena arūpe uppajjitvā parinibbāyanakā saṅgayhanti.",
  "tika-abh05t:994_10": "Idampi vissajjanaṃ.",
  "tika-abh05t:994_11": "Abhinanditabbattāti “āmantā”ti sampaṭicchitabbattā.",
  "tika-abh05t:995_0": "Yaṃ pana aghānakānaṃ kāmāvacaraṃ upapajjantānanti vuttanti sambandho.",
  "tika-abh05t:995_1": "Yassa vipāko ghānāyatanuppattito puretarameva upacchijjissati,",
  "tika-abh05t:995_2": "taṃ ghānāyatanānibbattakakammanti vuttaṃ.",
  "tika-abh05t:995_3": "Kathaṃ panīdisaṃ kammaṃ atthīti viññāyatīti āha “yassa yatthā”tiādi.",
  "tika-abh05t:995_4": "Evampi gabbhaseyyako eva idha aghānakoti adhippetoti kathamidaṃ viññāyatīti codanāya “na hī”tiādiṃ vatvā",
  "tika-abh05t:995_5": "tamatthaṃ sādhetuṃ “dhammahadayavibhaṅge”tiādi vuttaṃ.",
  "tika-abh05t:995_6": "Avacanattampi hi yathādhammasāsane abhidhamme paṭikkhepoyevāti.",
  "tika-abh05t:995_7": "Idhāti imasmiṃ āyatanayamake.",
  "tika-abh05t:995_8": "Yathādassitāsūti “yassa vā pana sotāyatanaṃ nuppajjissati,",
  "tika-abh05t:995_9": "tassa cakkhāyatanaṃ nuppajjati,",
  "tika-abh05t:995_10": "yassa yattha ghānāyatanaṃ na nirujjhati,",
  "tika-abh05t:995_11": "tassa tattha rūpāyatanaṃ na nirujjhissatī”ti ca dassitappakārāsu pucchāsu.",
  "tika-abh05t:995_12": "Āmantāti vuttanti atha kasmā na viññāyatīti yojanā.",
  "tika-abh05t:995_13": "Etāsu pucchāsu kasmā paṭivacanena vissajjanaṃ na katanti adhippāyo.",
  "tika-abh05t:995_14": "Sanniṭṭhānena gahitatthassāti “yassa vā pana sotāyatanaṃ nuppajjissati,",
  "tika-abh05t:995_15": "yassa yattha ghānāyatanaṃ na nirujjhissatī”ti ca evamādikena sanniṭṭhānapadena gahitassa atthassa.",
  "tika-abh05t:995_16": "Ekadese saṃsayatthassa sambhavenāti ekadese saṃsayitabbassa atthassa sambhavena sanniṭṭhānatthapaṭiyogabhūtasaṃsayatthassa",
  "tika-abh05t:995_17": "paṭivacanassa akaraṇato “āmantā”ti paṭivacanavissajjanassa akattabbato atthassa abhinditvā ekajjhaṃ katvā",
  "tika-abh05t:995_18": "avattabbato.",
  "tika-abh05t:995_19": "Tenāha “bhinditabbehi na paṭivacanavissajjanaṃ hotī”ti.",
  "tika-abh05t:996_0": "Yadi siyāti bhinditvā vattabbepi atthe yadi paṭivacanavissajjanaṃ siyā,",
  "tika-abh05t:996_1": "paripuṇṇavissajjanameva na siyā anokāsabhāvato bhinditabbato cāti attho.",
  "tika-abh05t:996_2": "Tathā hi “pañcavokāre parinibbantānaṃ,",
  "tika-abh05t:996_3": "arūpe pacchimabhavikānaṃ,",
  "tika-abh05t:996_4": "ye ca arūpaṃ upapajjitvā parinibbāyissanti,",
  "tika-abh05t:996_5": "tesaṃ cavantānaṃ tesaṃ sotāyatanañca nuppajjissati,",
  "tika-abh05t:996_6": "cakkhāyatanañca nuppajjatī”ti ca,",
  "tika-abh05t:996_7": "tathā “rūpāvacare parinibbantānaṃ,",
  "tika-abh05t:996_8": "arūpānaṃ tesaṃ tattha ghānāyatanañca na nirujjhati,",
  "tika-abh05t:996_9": "rūpāyatanañca na nirujjhissatī”ti ca tattha vibhāgavasena pavatto pāṭhaseso.",
  "tika-abh05t:996_10": "Atha kasmāti yadi abhinditabbe paṭivacanavissajjanaṃ,",
  "tika-abh05t:996_11": "na bhinditabbe,",
  "tika-abh05t:996_12": "evaṃ sante “yassa vā pana somanassindriyaṃ uppajjati,",
  "tika-abh05t:996_13": "tassa cakkhundriyaṃ uppajjatīti?",
  "tika-abh05t:996_14": "Āmantā”ti iminā paṭivacanavissajjanena gabbhaseyyakānaṃ somanassapaṭisandhi natthīti kasmā na viññāyati,",
  "tika-abh05t:996_15": "bhinditabbe na paṭivacanavissajjanaṃ hotīti sampaṭicchitabbanti? Taṃ na,",
  "tika-abh05t:996_16": "aññāya pāḷiyā tadatthassa viññāyamānattāti dassento “kāmadhātuyā”tiādimāha.",
  "tika-abh05t:997_0": "“Yaṃ cittaṃ uppajjati,",
  "tika-abh05t:997_1": "na nirujjhati,",
  "tika-abh05t:997_2": "taṃ cittaṃ nirujjhissati,",
  "tika-abh05t:997_3": "nuppajjissatīti?",
  "tika-abh05t:997_4": "Āmantā”ti tasseva cittassa nirodho anāgatabhāvena tassa uppādakkhaṇe yathā vutto,",
  "tika-abh05t:997_5": "evaṃ tasseva kammajasantānassa nirodho tassa uppāde anāgatabhāvena vattabbo.",
  "tika-abh05t:997_6": "Tenetaṃ dasseti “ekacittassa nāma uppādakkhaṇe nirodho anāgatabhāvena vuccati,",
  "tika-abh05t:997_7": "kimaṅgaṃ pana ekasantānassā”ti.",
  "tika-abh05t:997_8": "Sabbattha sabbasmiṃ anāgatavāre.",
  "tika-abh05t:997_9": "Upapajjantānaṃ eva vasena so nirodho tathā anāgatabhāvena vutto,",
  "tika-abh05t:997_10": "kasmā panettha nirodho upapannānaṃ vasena na vuttoti āha “uppannānaṃ panā”tiādi.",
  "tika-abh05t:997_11": "Tasseva yathāpavattassa kammajasantānassa eva.",
  "tika-abh05t:997_12": "Tasmāti yasmā uppādakkhaṇato uddhaṃ nirodho āraddho nāma hoti, tasmā.",
  "tika-abh05t:997_13": "Bhede satipi kālabhedāmasanassa kāraṇe satipi.",
  "tika-abh05t:997_14": "Anāgatakālāmasanavaseneva nirodhasseva vasena vissajjanadvayaṃ upapannameva yuttameva hotīti.",
  "tika-abh05t:997_15": "Aññesaṃ vasena nirodhasseva vattuṃ asakkuṇeyyattā “arahata”nti vuttaṃ.",
  "tika-abh05t:998_0": "Yadi upapattianantaraṃ nirodho āraddho nāma hoti,",
  "tika-abh05t:998_1": "atha kasmā cutiyā nirodhavacananti codanaṃ sandhāyāha “tanniṭṭhānabhāvato pana cutiyā nirodhavacana”nti.",
  "tika-abh05t:998_2": "Tanniṭṭhānabhāvatoti tassa santānassa niṭṭhānabhāvato.",
  "tika-abh05t:998_3": "Pavattetiādi vuttassevatthassa pākaṭakaraṇaṃ.",
  "tika-abh05t:998_4": "Tattha tassāti santānassa.",
  "tika-abh05t:998_5": "Vakkhatītiādipi pavatte nirodhaṃ anādiyitvā cutinirodhasseva gahitatāya kāraṇavacanaṃ.",
  "tika-abh05t:998_6": "Tenāti tena yathāvuttena pāṭhantaravacanena.",
  "tika-abh05t:998_7": "Etthāti etasmiṃ “yassa cakkhāyatanaṃ nirujjhissatī”tiādike āyatanayamake.",
  "tika-abh05t:998_8": "Yadi pavatte niruddhassapi cutiyā eva nirodho icchito,",
  "tika-abh05t:998_9": "“sacakkhukāna”ntiādi kathanti āha “sacakkhukānantiādīsu ca paṭiladdhacakkhukānantiādinā attho viññāyatī”ti.",
  "tika-abh05t:998_10": "Teti arūpe pacchimabhavikā.",
  "tika-abh05t:998_11": "Acakkhukavacanañca sāvasesanti yojanā.",
  "tika-abh05t:999_0": "Pavattivāravaṇṇanā niṭṭhitā.",
  "tika-abh05t:1000_0": "Āyatanayamakavaṇṇanā niṭṭhitā.",
  "tika-abh05t:1001_0": "4. Dhātuyamakaṃ",
  "tika-abh05t:1002_0": "1- 19.",
  "tika-abh05t:1002_1": "Saddadhātusambandhānanti idaṃ yāni cakkhudhātādimūlakesu saddayamakāni,",
  "tika-abh05t:1002_2": "sabbāni ca saddadhātumūlakāni,",
  "tika-abh05t:1002_3": "tāni sandhāya vuttaṃ.",
  "tika-abh05t:1002_4": "Na hi tāni cakkhuviññāṇadhātādisambandhāni viya cutipaṭisandhivasena labbhanti,",
  "tika-abh05t:1002_5": "eteneva āyatanayamakepi pavattivāre saddadhātusambandhānaṃ yamakānaṃ alabbhamānatā ca veditabbā.",
  "tika-abh05t:1003_0": "Dhātuyamakavaṇṇanā niṭṭhitā.",
  "tika-abh05t:1004_0": "5. Saccayamakaṃ",
  "tika-abh05t:1005_0": "1. Paṇṇattivāravaṇṇanā",
  "tika-abh05t:1006_0": "10- 26.",
  "tika-abh05t:1006_1": "Soti dukkhasaddo.",
  "tika-abh05t:1006_2": "Aññatthāti saṅkhāradukkhavipariṇāmadukkhadukkhādhiṭṭhānesu.",
  "tika-abh05t:1006_3": "Aññanirapekkhoti saṅkhārādipadantarānapekkho.",
  "tika-abh05t:1006_4": "Tenāti aññanirapekkhadukkhapadaggahaṇato.",
  "tika-abh05t:1006_5": "Tasmiṃ dukkhadukkhe visayabhūte.",
  "tika-abh05t:1006_6": "Esa dukkhasaddo “dukkhaṃ dukkhasacca”nti ettha paṭhamo dukkhasaddo.",
  "tika-abh05t:1006_7": "Tañca dukkhadukkhaṃ.",
  "tika-abh05t:1006_8": "“Dukkhaṃ dukkhasacca”nti ettha dukkhameva dukkhasaccanti nayidaṃ avadhāraṇaṃ icchitabbaṃ,",
  "tika-abh05t:1006_9": "dukkhaṃ dukkhasaccamevāti pana icchitabbanti āha “ekantena dukkhasaccamevā”ti.",
  "tika-abh05t:1006_10": "Saccavibhaṅge vuttesu samudayesu koci phaladhammesu natthīti saccavibhaṅge pañcadhā vuttesu samudayesu ekopi phalasabhāvesu natthi,",
  "tika-abh05t:1006_11": "phalasabhāvo natthīti attho.",
  "tika-abh05t:1006_12": "“Phaladhammo natthī”ti ca pāṭho.",
  "tika-abh05t:1006_13": "Maggasaddo ca phalaṅgesūti sāmaññaphalaṅgesu sammādiṭṭhiādīsu “maggaṅgaṃ maggapariyāpanna”ntiādinā āgato",
  "tika-abh05t:1006_14": "maggasaddo maggaphalattā pavattati kāraṇūpacārenāti adhippāyo.",
  "tika-abh05t:1006_15": "Tenāha “na maggakiccasabbhāvā”tiādi.",
  "tika-abh05t:1006_16": "Tasmāti yasmā saccadesanāya pabhavādisabhāvā eva dhammā samudayādipariyāyena vuttā,",
  "tika-abh05t:1006_17": "na appabhavādisabhāvā, tasmā.",
  "tika-abh05t:1006_18": "Ettha ca tebhūmakadhammānaṃ yathārahaṃ dukkhasamudayasaccantogadhattā asaccasabhāve sabhāvadhamme ca uddharanto phaladhamme eva uddhari.",
  "tika-abh05t:1006_19": "Nanu ca maggasampayuttāpi dhammā asaccasabhāvāti tepi uddharitabbāti? Na,",
  "tika-abh05t:1006_20": "tesaṃ maggagatikattā.",
  "tika-abh05t:1006_21": "“Phaladhammesū”ti ettha dhammaggahaṇena vā phalasampayuttadhammānaṃ viya tesampi gahaṇaṃ daṭṭhabbaṃ.",
  "tika-abh05t:1007_0": "Padasodhanena…pe…",
  "tika-abh05t:1007_1": "idha gahitāti etena asaccasabhāvānaṃ dhammānaṃ pakaraṇena nivattitataṃ āha.",
  "tika-abh05t:1007_2": "Tesanti dukkhādīnaṃ.",
  "tika-abh05t:1007_3": "Tabbisesanayogavisesanti tena dukkhādivisesanayogena visiṭṭhataṃ.",
  "tika-abh05t:1007_4": "Saccavisesanabhāveneva dukkhādīnaṃ pariññeyyatādibhāvo siddhoti āha “ekantasaccattā”ti.",
  "tika-abh05t:1007_5": "Yathā cetthāti yathā etasmiṃ saccayamake suddhasaccavāre saccavisesanabhūtā eva dukkhādayo gahitā.",
  "tika-abh05t:1007_6": "Evaṃ khandhayamakādīsupīti na suddhasaccavāre eva ayaṃ nayo dassitoti attho.",
  "tika-abh05t:1007_7": "Padasodhanavāre taṃmūlacakkavāre ca “rūpaṃ rūpakkhandho”tiādinā samudāyapadānaṃyeva vuttattā vattabbameva natthīti “suddhakkhandhādivāresū”ti vuttaṃ.",
  "tika-abh05t:1007_8": "Tathā cetthāpi suddhavāre eva ayaṃ nayo dassito.",
  "tika-abh05t:1007_9": "Yadi suddhakkhandhādivāresu khandhādivisesanabhūtānameva rūpādīnaṃ gahaṇena bhavitabbaṃ,",
  "tika-abh05t:1007_10": "atha kasmā khandhādivisesanato aññesampi rūpādīnaṃ vasena attho dassitoti codanaṃ sandhāyāha “aṭṭhakathāyaṃ panā”tiādi.",
  "tika-abh05t:1007_11": "Purimo eva attho yutto,",
  "tika-abh05t:1007_12": "yuttito pāṭhova balavāti.",
  "tika-abh05t:1008_0": "Paṇṇattivāravaṇṇanā niṭṭhitā.",
  "tika-abh05t:1009_0": "2. Pavattivāravaṇṇanā",
  "tika-abh05t:1010_0": "27- 164.",
  "tika-abh05t:1010_1": "Dukkhapariññā yāva dukkhasamatikkamanatthāti sappadesaṃ pavattāpi sā tadatthāvahā bhaveyyāti kassaci āsaṅkā siyāti dassento āha “ariyattā…pe…",
  "tika-abh05t:1010_2": "katvā vutta”nti.",
  "tika-abh05t:1010_3": "Keci panettha “antimabhave ṭhitattā”ti kāraṇaṃ vadanti,",
  "tika-abh05t:1010_4": "taṃ na yujjati upapattiyā dukkhavicārattā,",
  "tika-abh05t:1010_5": "na ca sabbe suddhāvāsā antimabhavikā uddhaṃsotavacanato.",
  "tika-abh05t:1010_6": "“Yassa dukkhasaccaṃ uppajjatī”ti uppādāvatthā.",
  "tika-abh05t:1010_7": "Avisesena dukkhasaccapariyāpannā dhammā sambandhībhāveneva taṃsamaṅgī ca puggalo vuttoti dassento “sabbe",
  "tika-abh05t:1010_8": "upapajjantā”tiādiṃ vatvā svāyamattho yasmā nicchayarūpena gahito,",
  "tika-abh05t:1010_9": "nicchitasseva ca atthassa vibhāgadassanena bhavitabbaṃ,",
  "tika-abh05t:1010_10": "tasmā “tesveva…pe…",
  "tika-abh05t:1010_11": "upapannamevā”ti āha.",
  "tika-abh05t:1010_12": "Tattha tesveva keci dassīyantīti sambandho.",
  "tika-abh05t:1010_13": "Ekakoṭṭhāsuppattisamaṅginoti dukkhakoṭṭhāsuppattisamaṅgino.",
  "tika-abh05t:1010_14": "Tesūti sanniṭṭhānena gahitesu.",
  "tika-abh05t:1010_15": "Maggaphaluppādasamaṅgīsūti maggaphaluppādasamaṅgīnaṃ,",
  "tika-abh05t:1010_16": "ayameva vā pāṭho.",
  "tika-abh05t:1011_0": "Ettha cātiādinā “sabbesa”ntiādipāḷiyā piṇḍatthaṃ dasseti.",
  "tika-abh05t:1011_1": "Tattha samudayasaccuppādavomissassa dukkhasaccuppādassāti idaṃ anādare sāmivacanaṃ.",
  "tika-abh05t:1011_2": "Katthaci samudayasaccuppādavomissepi dukkhasacce taṃrahitassa samudayasaccuppādarahitassa dukkhasaccuppādassa dassanavasena vuttanti yojanā.",
  "tika-abh05t:1011_3": "Keci pana “samudayasaccāvomissassā”ti paṭhanti,",
  "tika-abh05t:1011_4": "tesaṃ “taṃrahitassā”ti idaṃ purimapadassa atthavivaraṇaṃ veditabbaṃ.",
  "tika-abh05t:1011_5": "Taṃsahitassāti samudayasaccuppādasahitassa dukkhasaccuppādassa dassanavasena vuttanti yojanā.",
  "tika-abh05t:1011_6": "Tesanti asaññasattānaṃ,",
  "tika-abh05t:1011_7": "pavattiyaṃ dukkhasaccassa uppādo “pavatte”tiādinā vuttesu dvīsupi koṭṭhāsesu na gahitoti attho.",
  "tika-abh05t:1011_8": "Paṭisandhiyaṃ pana tesaṃ uppādassa paṭhamakoṭṭhāsena gahitatā dassitā eva.",
  "tika-abh05t:1011_9": "Tathā nirodho cāti yathā asaññasattānaṃ paṭisandhiyaṃ dukkhasaccassa uppādo paṭhamakoṭṭhāsena gahito,",
  "tika-abh05t:1011_10": "pavattiyaṃ pana so dvīhi koṭṭhāsehi na gahito,",
  "tika-abh05t:1011_11": "tathā tesaṃ dukkhasaccassa nirodhopīti attho.",
  "tika-abh05t:1011_12": "Tathā hi “sabbesaṃ cavantānaṃ pavatte taṇhāvippayuttacittassa bhaṅgakkhaṇe”tiādinā nirodhavāre pāḷi pavattā.",
  "tika-abh05t:1011_13": "Eseva nayoti yvāyaṃ “ettha cā”tiādinā samudayasaccayamake pāḷiyā atthanayo vutto,",
  "tika-abh05t:1011_14": "maggasaccayamakepi eseva nayo,",
  "tika-abh05t:1011_15": "evameva tatthāpi attho netabboti attho.",
  "tika-abh05t:1011_16": "Tathā hi “sabbesaṃ upapajjantāna”ntiādinā tattha pāḷi pavattā.",
  "tika-abh05t:1012_0": "Evañca satīti evaṃ khaṇavasena okāsaggahaṇe satīti yathāvuttamatthaṃ ananujānanavasena paccāmasati.",
  "tika-abh05t:1012_1": "Etassa vissajjaneti etassa yamakapadassa vissajjane.",
  "tika-abh05t:1012_2": "“Aggamaggassa uppādakkhaṇe,",
  "tika-abh05t:1012_3": "arahantānaṃ cittassa uppādakkhaṇe,",
  "tika-abh05t:1012_4": "yassa cittassa anantarā aggamaggaṃ paṭilabhissanti,",
  "tika-abh05t:1012_5": "tassa cittassa uppādakkhaṇe,",
  "tika-abh05t:1012_6": "asaññasattaṃ upapajjantānaṃ tesaṃ tattha dukkhasaccaṃ uppajjati,",
  "tika-abh05t:1012_7": "no ca tesaṃ tattha samudayasaccaṃ uppajjissatī”ti purimakoṭṭhāsassa āgatattā virodho natthīti “pacchimakoṭṭhāse”tiādi vuttaṃ.",
  "tika-abh05t:1012_8": "Tattha tasmāti yasmā na upapatticittuppādakkhaṇo bhāvino samudayapaccuppādassa ādhāro,",
  "tika-abh05t:1012_9": "atha kho kāmāvacarādiokāso, tasmā.",
  "tika-abh05t:1012_10": "Puggalokāsavāro hesāti yasmā puggalokāsavāro esa,",
  "tika-abh05t:1012_11": "tasmā “tesaṃ tatthā”ti ettha okāsavasena tattha-",
  "tika-abh05t:1012_12": "saddassa attho veditabbo.",
  "tika-abh05t:1012_13": "Yadi puggalokāsavāre kāmāvacarādiokāsavaseneva attho gahetabbo,",
  "tika-abh05t:1012_14": "na khaṇavasena,",
  "tika-abh05t:1012_15": "atha kasmā “sabbesaṃ upapajjantāna”ntiādinā okāsaṃ anāmasitvā tattha vissajjanaṃ pavattanti codanaṃ sandhāyāha “tattha…pe…",
  "tika-abh05t:1012_16": "so evā”ti.",
  "tika-abh05t:1012_17": "Tattha tatthāti okāsavāre.",
  "tika-abh05t:1012_18": "Puggalavisesadassanatthanti puggalasaṅkhātavisesadassanatthaṃ.",
  "tika-abh05t:1012_19": "Yattha teti yasmiṃ kāmāvacarādiokāse te puggalā.",
  "tika-abh05t:1013_0": "Kecīti dhammasirittheraṃ sandhāyāha.",
  "tika-abh05t:1013_1": "So hi “pavatte cittassa bhaṅgakkhaṇe dukkhasaccaṃ nuppajjatī”ti ettha cittajarūpameva adhippetaṃ cittapaṭibaddhavuttittāti kāraṇaṃ vadati.",
  "tika-abh05t:1013_2": "Apare “arūpeti imaṃ purimāpekkhampi hotīti tena pavattaṃ visesetvā arūpabhavavasena ayamattho vutto,",
  "tika-abh05t:1013_3": "tasmā ‘yassa vā pana samudayasaccaṃ nirujjhati,",
  "tika-abh05t:1013_4": "tassa dukkhasaccaṃ uppajjatīti?",
  "tika-abh05t:1013_5": "No’tiādīsupi evamattho veditabbo”ti vadanti.",
  "tika-abh05t:1013_6": "Puggalo na cittaṃ apekkhitvāva gahitoti idaṃ cittassa anadhikatattā vuttaṃ.",
  "tika-abh05t:1013_7": "Yattha pana samudayasaccassa uppādanicchayo,",
  "tika-abh05t:1013_8": "tattheva tassa anuppādanicchayenapi bhavitabbaṃ cittena ca vinā puggalasseva anupalabbhanatoti “yassa",
  "tika-abh05t:1013_9": "samudayasaccaṃ nuppajjatī”ti ettha samudayasaccādhāraṃ cittaṃ atthato gahitamevāti sakkā viññātuṃ.",
  "tika-abh05t:1013_10": "Apica indriyabaddhepi na sabbo rūpuppādo ekantena cittuppādādhīnoti sakkā vattuṃ cittuppattiyā vināpi tattha rūpuppattidassanato,",
  "tika-abh05t:1013_11": "tasmā cittajarūpameva cittassa uppādakkhaṇe uppajjati,",
  "tika-abh05t:1013_12": "na itaraṃ,",
  "tika-abh05t:1013_13": "itaraṃ pana tassa tīsupi khaṇesu uppajjatīti niṭṭhamettha gantabbaṃ.",
  "tika-abh05t:1013_14": "Vibhajitabbā avibhattā nāma natthīti siyāyaṃ pasaṅgo paṭhamavāre,",
  "tika-abh05t:1013_15": "dutiyavāre pana vibhajanā eva sāti nāyaṃ pasaṅgo labbhati,",
  "tika-abh05t:1013_16": "paṭhamavārepi vā nāyaṃ pasaṅgo. Kasmā?",
  "tika-abh05t:1013_17": "Esā hi yamakassa pakati,",
  "tika-abh05t:1013_18": "yadidaṃ yathālābhavasena yojanā.",
  "tika-abh05t:1014_0": "Dutiye citte vattamāneti ettha “paṭhamaṃ bhavaṅgaṃ,",
  "tika-abh05t:1014_1": "dutiyaṃ citta”nti vadanti.",
  "tika-abh05t:1014_2": "Bhavanikantiyā āvajjanampi vipākappavattito visadisattā “dutiya”nti vattuṃ sakkā,",
  "tika-abh05t:1014_3": "tato paṭṭhāya pubbe tassa tattha samudayasaccaṃ nuppajjitthāti vattabbāti apare.",
  "tika-abh05t:1014_4": "Bhavanikantiyā pana sahajātaṃ paṭhamaṃ cittaṃ idha dutiyaṃ cittanti adhippetaṃ.",
  "tika-abh05t:1014_5": "Tato pubbe pavattaṃ sabbaṃ abyākatabhāvena samānajātikattā ekanti katvā tato paṭṭhāya heṭṭhā tassa tattha samudayasaccaṃ nuppajjitthevāti.",
  "tika-abh05t:1014_6": "Tenāha “sabbantimena paricchedenā”tiādi.",
  "tika-abh05t:1014_7": "Tasminti dutiye citte.",
  "tika-abh05t:1014_8": "Tena samānagatikattāti tena yathāvuttadutiyacittena ca taṃsamaṅgino vā dukkhasaccaṃ uppajjittha,",
  "tika-abh05t:1014_9": "no ca samudayasaccanti vattabbabhāvena samānagatikattā.",
  "tika-abh05t:1014_10": "Evañca katvāti tena samānagatikatāya dassitattā eva.",
  "tika-abh05t:1014_11": "Yathāvuttāti dutiyākusalacittato purimasabbacittasamaṅgino aggahitā honti itarabhāvābhāvato.",
  "tika-abh05t:1014_12": "Vuttamevatthaṃ pāṭhantarena samatthetuṃ “yathā”tiādi vuttaṃ.",
  "tika-abh05t:1014_13": "Teti catuvokārā.",
  "tika-abh05t:1014_14": "Vajjetabbāti “itaresa”nti visesanena nivattetabbā.",
  "tika-abh05t:1014_15": "Pañcavokārā viya yathāvuttā suddhāvāsāti dutiyacittakkhaṇasamaṅgibhāvena vuttappakārā yathā suddhāvāsasaṅkhātā pañcavokārā pubbe vuttā santi,",
  "tika-abh05t:1014_16": "evaṃ catuvokārā pubbe vuttā na hi santīti yojanā.",
  "tika-abh05t:1015_0": "“Yassa yatthā”ti puggalokāsā ādheyyādhārabhāvena apekkhitāti āha “puggalokāsā aññamaññaparicchinnā gahitā”ti.",
  "tika-abh05t:1015_1": "Kāmāvacare…pe…",
  "tika-abh05t:1015_2": "upapannāti ettha kāmāvacare abhisametāvino rūpāvacaraṃ upapannā,",
  "tika-abh05t:1015_3": "rūpāvacare abhisametāvino arūpāvacaraṃ upapannā, vā-",
  "tika-abh05t:1015_4": "saddena kāmāvacare abhisametāvino arūpāvacaraṃ upapannāti ca yojetabbaṃ.",
  "tika-abh05t:1015_5": "Tatthāti upapannokāse.",
  "tika-abh05t:1015_6": "Abhisamayoti uparimaggābhisamayo yāva upapanno na bhavissati,",
  "tika-abh05t:1015_7": "tāva te tattha upapannapuggalā ettha etasmiṃ “abhisametāvīna”ntiādinā vutte dutiyakoṭṭhāse na gayhanti puggalokāsānaṃ aññamaññaṃ paricchinnattā.",
  "tika-abh05t:1015_8": "Yadi evaṃ kiṃ te imasmiṃ yamake asaṅgahitāti āha “te panā”tiādi.",
  "tika-abh05t:1015_9": "Tattha yaṃ vuttaṃ “samānagatikāti visuṃ na dassitā”ti,",
  "tika-abh05t:1015_10": "taṃ pākaṭataraṃ kātuṃ “anabhisametāvīna”ntiādi vuttaṃ.",
  "tika-abh05t:1015_11": "Tassattho –",
  "tika-abh05t:1015_12": "“anabhisametāvīna”nti iminā paṭhamapadena gahitā sabbattha magguppattirahe sampattibhave tattha suddhāvāse ye anabhisametāvino,",
  "tika-abh05t:1015_13": "tesu dvippakāresu suddhāvāsā yasmiṃ kāle tattha anabhisametāvinoti gahetabbā,",
  "tika-abh05t:1015_14": "tattha nesaṃ tathā gahetabbakālassa visesanatthaṃ “suddhāvāsānaṃ dutiye citte vattamāne”ti vuttanti.",
  "tika-abh05t:1016_0": "Etenāti etena vacanena.",
  "tika-abh05t:1016_1": "Vodānacittaṃ nāma maggacittānaṃ anantarapaccayabhūtaṃ cittaṃ,",
  "tika-abh05t:1016_2": "idha pana aggamaggacittassa.",
  "tika-abh05t:1016_3": "Tatoti yathāvuttavodānacittato purimataracittasamaṅgino,",
  "tika-abh05t:1016_4": "anulomañāṇasampayuttacittasamaṅgino,",
  "tika-abh05t:1016_5": "avasiṭṭhavuṭṭhānagāminivipassanācittādisamaṅginopi.",
  "tika-abh05t:1016_6": "Tenāha “yāva sabbantimataṇhāsampayuttacittasamaṅgī,",
  "tika-abh05t:1016_7": "tāva dassitā”ti.",
  "tika-abh05t:1017_0": "Paṭisandhicuticittānaṃ bhaṅguppādakkhaṇā pavatte cittassa bhaṅguppādakkhaṇehi dukkhasaccādīnaṃ nuppādādīsu",
  "tika-abh05t:1017_1": "samānagatikāti katvā vuttaṃ “pavatte cittassā”tiādi.",
  "tika-abh05t:1017_2": "Tattha cuticittassapi uppādakkhaṇassa gahaṇaṃ daṭṭhabbanti yojanā.",
  "tika-abh05t:1017_3": "Dvīsupi koṭṭhāsesūti samudayasaccassa bhāvino nirodhassa appaṭikkhepapaṭikkhepavasena pavattesu purimapacchimakoṭṭhāsesu.",
  "tika-abh05t:1017_4": "Na visesitanti yathāvutte appaṭikkhepe ca satipi visesetvā na vuttanti attho.",
  "tika-abh05t:1017_5": "Ekassapi puggalassa tādisassa maggassa ca phalassa ca bhaṅgakkhaṇasamaṅgino purimakoṭṭhāsasseva abhajanato koṭṭhāsadvayasambhavābhāvatoti attho.",
  "tika-abh05t:1017_6": "Idāni tamevatthaṃ vivarituṃ “yassa dukkhasacca”ntiādi vuttaṃ.",
  "tika-abh05t:1017_7": "Kesañci puggalānaṃ.",
  "tika-abh05t:1017_8": "Niddhāraṇe cetaṃ sāmivacanaṃ.",
  "tika-abh05t:1017_9": "“Maggassa ca phalassa cā”ti vuttamaggaphalāni dassento “tiṇṇaṃ phalānaṃ dvinnañca maggāna”nti āha.",
  "tika-abh05t:1017_10": "Tāni pana heṭṭhimāni tīṇi phalāni majjhe ca dve maggā veditabbā.",
  "tika-abh05t:1017_11": "Nirantaraṃ anuppādetvāti paṭipakkhadhammehi avokiṇṇaṃ katvā saha vipassanāya maggaṃ uppādentena yā sātaccakiriyā kātabbā,",
  "tika-abh05t:1017_12": "taṃ akatvāti attho.",
  "tika-abh05t:1017_13": "Tenāha “antarantarā…pe…",
  "tika-abh05t:1017_14": "uppādetvā”ti.",
  "tika-abh05t:1017_15": "“Arūpe maggassa ca phalassa ca bhaṅgakkhaṇe”ti avisesato vutte kathamayaṃ viseso labbhatīti āha “sāmaññavacanenapī”tiādi.",
  "tika-abh05t:1017_16": "Tena apavādavisayapariyāyena upasaggā abhinivisantīti lokasiddhoyaṃ ñāyoti dasseti.",
  "tika-abh05t:1018_0": "Pavattivāravaṇṇanā niṭṭhitā.",
  "tika-abh05t:1019_0": "3. Pariññāvāravaṇṇanā",
  "tika-abh05t:1020_0": "165- 170.",
  "tika-abh05t:1020_1": "Etthevāti imasmiṃ saccayamake eva.",
  "tika-abh05t:1020_2": "Apariññeyyatādassanatthanti ettha a-",
  "tika-abh05t:1020_3": "kāro na pariññeyyābhāvavacano,",
  "tika-abh05t:1020_4": "nāpi pariññeyyapaṭipakkhavacano,",
  "tika-abh05t:1020_5": "atha kho tadaññavacanoti yathārahaṃ saccesu labbhamānānaṃ pahātabbatādīnampi dassane āpanneyeva samayavāro dassanaparo,",
  "tika-abh05t:1020_6": "yesañca na dassanaparo,",
  "tika-abh05t:1020_7": "tesu kesuci saccesu labbhamānānampi kesañci visesānaṃ ayaṃ vāro na dassanaparoti dassento “sacchikaraṇa…pe…",
  "tika-abh05t:1020_8": "dassanatthañcā”ti āha.",
  "tika-abh05t:1020_9": "Samudaye pahānapariññāva vuttā,",
  "tika-abh05t:1020_10": "na tīraṇapariññāti yuttaṃ tāvetaṃ samudayassapi tīretabbasabhāvattā,",
  "tika-abh05t:1020_11": "“dukkhe tīraṇapariññāva vuttā,",
  "tika-abh05t:1020_12": "na pahānapariññā”ti idaṃ pana kasmā vuttaṃ,",
  "tika-abh05t:1020_13": "nanu dukkhaṃ appahātabbamevāti?",
  "tika-abh05t:1020_14": "Samudayasaccavibhaṅge vuttānaṃ kesañci samudayakoṭṭhāsānaṃ dukkhasacce saṅgahaṇato dukkhasamudaye vā",
  "tika-abh05t:1020_15": "asaṅkaratova gahetvā bhūtakathanametaṃ daṭṭhabbaṃ.",
  "tika-abh05t:1020_16": "Ubhayatthāti dukkhe samudaye ca vuttā. Kasmā?",
  "tika-abh05t:1020_17": "Tesaṃ sādhāraṇāti.",
  "tika-abh05t:1020_18": "Evaṃ sādhāraṇāsādhāraṇabhedabhinnaṃ yathāvuttaṃ pariññākiccaṃ pubbabhāge nānakkhaṇe labbhamānampi maggakāle",
  "tika-abh05t:1020_19": "ekakkhaṇe eva labbhati ekañāṇakiccattāti dassetuṃ “maggañāṇañhī”tiādi vuttaṃ.",
  "tika-abh05t:1021_0": "Pariññāvāravaṇṇanā niṭṭhitā.",
  "tika-abh05t:1022_0": "Saccayamakavaṇṇanā niṭṭhitā.",
  "tika-abh05t:1023_0": "6. Saṅkhārayamakaṃ",
  "tika-abh05t:1024_0": "1. Paṇṇattivāravaṇṇanā",
  "tika-abh05t:1025_0": "1.",
  "tika-abh05t:1025_1": "Satipi kusalamūlādīnampi vibhattabhāve khandhādivibhāgo tato sātisayoti dassento “khandhādayo viya pubbe avibhattā”ti āha.",
  "tika-abh05t:1025_2": "Pakārattho vā ettha ādi-",
  "tika-abh05t:1025_3": "saddo “bhūvādayo”tiādīsu viyāti kusalamūlādīnampi saṅgaho daṭṭhabbo.",
  "tika-abh05t:1025_4": "Aviññātattā nisāmentehi.",
  "tika-abh05t:1025_5": "Hetuattho vā ettha luttaniddiṭṭho aviññāpitattāti attho.",
  "tika-abh05t:1025_6": "Yadipi kāyasaṅkhārānaṃ vikappadvayepi hetuphalabhāvoyeva icchito,",
  "tika-abh05t:1025_7": "sāmivacanarūpāvibhūto pana attheva atthabhedoti dassento “kāyassa…pe…",
  "tika-abh05t:1025_8": "kattuatthe”ti āha.",
  "tika-abh05t:1025_9": "So panāti kattuattho.",
  "tika-abh05t:1026_0": "2- 7.",
  "tika-abh05t:1026_1": "Suddhikaekekapadavasenāti “kāyo saṅkhāro”tiādīsu dvīsu dvīsu padesu aññamaññaṃ asammissaekekapadavasena.",
  "tika-abh05t:1026_2": "Atthābhāvatoti yathādhippetatthābhāvato.",
  "tika-abh05t:1026_3": "Aññathā karajakāyādiko attho attheva.",
  "tika-abh05t:1026_4": "Tenevāha “padasodhana…pe…",
  "tika-abh05t:1026_5": "avacanīyattā”ti.",
  "tika-abh05t:1026_6": "Idāni tameva atthābhāvaṃ byatirekavasena dassento “yathā”tiādimāha.",
  "tika-abh05t:1026_7": "Kasmā pana ubhayattha samāne samāsapadabhāve tattha attho labbhati,",
  "tika-abh05t:1026_8": "idha na labbhatīti?",
  "tika-abh05t:1026_9": "Bhinnalakkhaṇattā.",
  "tika-abh05t:1026_10": "Tattha hi rūpakkhandhādipadāni samānādhikaraṇānīti padadvayādhiṭṭhāno eko attho labbhati,",
  "tika-abh05t:1026_11": "idha pana kāyasaṅkhārādipadāni bhinnādhikaraṇānīti tathārūpo attho na labbhatīti.",
  "tika-abh05t:1026_12": "Tenāha “yathādhippetatthābhāvato”ti.",
  "tika-abh05t:1027_0": "Visuṃ adīpetvāti “kāyasaṅkhāro”tiādinā saha vuccamānopi kāyasaṅkhārasaddo visuṃ visuṃ attano atthaṃ ajotetvā",
  "tika-abh05t:1027_1": "ekaṃ atthaṃ yadi dīpetīti parikappavasena vadati.",
  "tika-abh05t:1027_2": "Tena kāyasaṅkhārasaddānaṃ samānādhikaraṇataṃ ulliṅgeti.",
  "tika-abh05t:1027_3": "“Kāyasaṅkhārasaddo kāyasaṅkhāratthe vattamāno”ti kasmā vuttaṃ,",
  "tika-abh05t:1027_4": "“saṅkhārasaddo saṅkhārattheva vattamāno”ti pana vattabbaṃ siyā.",
  "tika-abh05t:1027_5": "Evañhi sati khandhatthe vattamāno khandhasaddo viya rūpasaddena kāyasaddena visesitabboti idaṃ vacanaṃ yujjeyya,",
  "tika-abh05t:1027_6": "kāyasaṅkhārasaddānaṃ pana samānādhikaraṇatte na kevalaṃ saṅkhārasaddoyeva saṅkhāratthe vattati,",
  "tika-abh05t:1027_7": "atha kho kāyasaddopīti imamatthaṃ dassetuṃ “kāyasaṅkhārasaddo kāyasaṅkhāratthe vattamāno”ti vuttaṃ siyā,",
  "tika-abh05t:1027_8": "kāyasaddena samānādhikaraṇenāti adhippāyo.",
  "tika-abh05t:1027_9": "Byadhikaraṇena pana saṅkhārassa visesitabbatā atthevāti.",
  "tika-abh05t:1028_0": "Imassa vārassāti suddhasaṅkhāravārassa.",
  "tika-abh05t:1028_1": "Padasodhanena dassitānanti ettakeva vuccamāne tattha dassitabhāvasāmaññena suddhakāyādīnampi gahaṇaṃ",
  "tika-abh05t:1028_2": "āpajjeyyāti taṃnivāraṇatthaṃ “yathādhippetānamevā”ti āha.",
  "tika-abh05t:1028_3": "Kāyādipadehi aggahitattāti suddhakāyādipadehi aggahitattā.",
  "tika-abh05t:1028_4": "Idha panāti aṭṭhakathāyaṃ.",
  "tika-abh05t:1028_5": "Suddhasaṅkhāravāraṃ sandhāya vuttampi suddhasaṅkhāravāramevettha ananujānanto sakalasaṅkhārayamakavisayanti āha “idha pana saṅkhārayamake”ti.",
  "tika-abh05t:1028_6": "Adhippetatthapariccāgoti assāsapassāsādikassa adhippetatthassa aggahaṇaṃ cetanākāyaabhisaṅkharaṇasaṅkhārādi anadhippetatthapariggaho.",
  "tika-abh05t:1028_7": "Yadi “kāyo saṅkhāro”tiādinā suddhasaṅkhārataṃmūlacakkavārā atthābhāvato idha na gahetabbā,",
  "tika-abh05t:1028_8": "atha kasmā pavattivārameva anārabhitvā aññathā desanā āraddhāti āha “padasodhanavārataṃmūlacakkavārehī”tiādi.",
  "tika-abh05t:1028_9": "Saṃsayo hoti saṅkhārasaddavacanīyatāsāmaññato kāyasaṅkhārādipadānaṃ byadhikaraṇabhāvato ca.",
  "tika-abh05t:1028_10": "Tenevāha “asamānādhikaraṇehi…pe…",
  "tika-abh05t:1028_11": "dassitāyā”ti.",
  "tika-abh05t:1029_0": "Paṇṇattivāravaṇṇanā niṭṭhitā.",
  "tika-abh05t:1030_0": "2. Pavattivāravaṇṇanā",
  "tika-abh05t:1031_0": "19.",
  "tika-abh05t:1031_1": "Saṅkhārānaṃ puggalānañca okāsattāti sampayuttānaṃ nissayapaccayatāya,",
  "tika-abh05t:1031_2": "saṅkhārānaṃ samāpajjitabbatāya puggalānaṃ jhānassa okāsatā veditabbā,",
  "tika-abh05t:1031_3": "bhūmi pana yadaggena puggalānaṃ okāso,",
  "tika-abh05t:1031_4": "tadaggena saṅkhārānampi okāso.",
  "tika-abh05t:1031_5": "“Dutiye jhāne tatiye jhāne”tiādinā jhānaṃ,",
  "tika-abh05t:1031_6": "“kāmāvacare rūpāvacare”tiādinā bhūmi ca visuṃ okāsabhāvena gahitā.",
  "tika-abh05t:1031_7": "Itīti hetuattho,",
  "tika-abh05t:1031_8": "yasmā jhānampi okāsabhāvena gahitaṃ,",
  "tika-abh05t:1031_9": "tasmāti attho.",
  "tika-abh05t:1031_10": "Puggalavāre ca okāsavasena puggalaggahaṇeti puggalavāre ca yadā puggalokāsasaṅkhārādīnaṃ okāsabhāvena gayhati,",
  "tika-abh05t:1031_11": "tadā tesaṃ dvinnaṃ okāsānaṃ vasena gayhanaṃ hotīti yattha so puggalo,",
  "tika-abh05t:1031_12": "yañca tasmiṃ puggale jhānaṃ upalabbhati,",
  "tika-abh05t:1031_13": "tesaṃ dvinnaṃ bhūmijhānasaṅkhātānaṃ okāsānaṃ vasena yathārahaṃ kāyasaṅkhārādīnaṃ gahaṇaṃ kathanaṃ hotīti.",
  "tika-abh05t:1031_14": "Tasmāti yasmā etadeva, tasmā.",
  "tika-abh05t:1031_15": "Dutiyatatiyajjhānokāsavasenāti dutiyatatiyajjhānasaṅkhātaokāsavasena gahitā. Kathaṃ?",
  "tika-abh05t:1031_16": "“Vinā vitakkavicārehi assāsapassāsānaṃ uppādakkhaṇe”ti evaṃ gahitā puggalā visesetvā dassitā. Kena?",
  "tika-abh05t:1031_17": "Teneva vitakkavicārarahitaassāsapassāsuppādakkhaṇenāti yojetabbaṃ.",
  "tika-abh05t:1032_0": "Paṭhamakoṭṭhāse jhānokāsavasena puggaladassanaṃ katanti vuttaṃ “puna…pe…",
  "tika-abh05t:1032_1": "dassetī”ti.",
  "tika-abh05t:1032_2": "Bhūmiokāsavasena puggalaṃ dassetīti sambandho.",
  "tika-abh05t:1032_3": "Dvippakārānanti jhānabhūmiokāsabhedena duvidhānaṃ.",
  "tika-abh05t:1032_4": "Tesanti puggalānaṃ.",
  "tika-abh05t:1032_5": "“Paṭhamaṃ jhānaṃ samāpannānaṃ kāmāvacarāna”nti ca idaṃ nivattetabbagahetabbasādhāraṇavacanaṃ,",
  "tika-abh05t:1032_6": "tassa ca avacchedakaṃ “assāsapassāsānaṃ uppādakkhaṇe”ti idanti vuttaṃ “visesa…pe… khaṇe”ti.",
  "tika-abh05t:1032_7": "Tena visesanena.",
  "tika-abh05t:1032_8": "Kāmāvacarānampīti pi-",
  "tika-abh05t:1032_9": "saddo sampiṇḍanattho.",
  "tika-abh05t:1032_10": "Tena na kevalaṃ rūpārūpāvacaresu paṭhamajjhānaṃ samāpannānaṃ,",
  "tika-abh05t:1032_11": "atha kho kāmāvacarānampīti vuttamevatthaṃ sampiṇḍeti.",
  "tika-abh05t:1032_12": "Kīdisānaṃ kāmāvacarānanti āha “gabbhagatādīna”nti. Ādi-",
  "tika-abh05t:1032_13": "saddena udakanimuggavisaññibhūtā saṅgahitā,",
  "tika-abh05t:1032_14": "na matacatutthajjhānasamāpannanirodhasamāpannā.",
  "tika-abh05t:1032_15": "Te hi akāmāvacaratāya viya rūpārūpabhavasamaṅgino vitakkavicāruppattiyāva nivattitā.",
  "tika-abh05t:1032_16": "Ekantikattāti assāsapassāsābhāvassa ekantikattā.",
  "tika-abh05t:1032_17": "Nidassitāti rūpārūpāvacarā nidassanabhāvena vuttā,",
  "tika-abh05t:1032_18": "na tabbirahitānaṃ aññesaṃ abhāvatoti adhippāyo.",
  "tika-abh05t:1032_19": "Paṭhamajjhānokāsā assāsapassāsavirahavisiṭṭhāti yojanā.",
  "tika-abh05t:1032_20": "Paṭhamañcettha paṭhamajjhānasamaṅgīnaṃ rūpārūpāvacarānaṃ gahaṇaṃ,",
  "tika-abh05t:1032_21": "dutiyaṃ yathāvuttagabbhagatādīnaṃ.",
  "tika-abh05t:1032_22": "Iminā nayenāti yvāyaṃ “saṅkhārānaṃ puggalānañcā”tiādinā jhānokāsabhūmiokāsavasena puggalavibhāganayo vutto,",
  "tika-abh05t:1032_23": "iminā nayena upāyena.",
  "tika-abh05t:1032_24": "Sabbattha sabbapucchāsu.",
  "tika-abh05t:1033_0": "21.",
  "tika-abh05t:1033_1": "Etasmiṃ pana atthe satīti yvāyaṃ uppattibhūmiyā jhānaṃ visesetvā attho vutto,",
  "tika-abh05t:1033_2": "etasmiṃ atthe gayhamāne aññatthapi uppattibhūmiyā jhānaṃ visesitabbaṃ bhaveyya,",
  "tika-abh05t:1033_3": "tathā ca aniṭṭhaṃ āpajjatīti dassento “catutthajjhāne”tiādimāha.",
  "tika-abh05t:1033_4": "Kiṃ pana taṃ aniṭṭhanti āha “bhūmīnaṃ okāsabhāvasseva aggahitatāpattito”ti.",
  "tika-abh05t:1033_5": "Yattha yattha hi jhānaṃ gayhati,",
  "tika-abh05t:1033_6": "tattha tattha taṃ uppattibhūmiyā visesitabbaṃ hoti.",
  "tika-abh05t:1033_7": "Tathā sati jhānokāsova gahito siyā,",
  "tika-abh05t:1033_8": "na bhūmiokāso guṇabhūtattā.",
  "tika-abh05t:1033_9": "Kiñca “catutthajjhāne rūpāvacare arūpāvacare”ti ettha rūpārūpabhūmiyā catutthajjhāne visesiyamāne tadekadesova okāsavasena gahito siyā,",
  "tika-abh05t:1033_10": "na sabbaṃ catutthajjhānaṃ.",
  "tika-abh05t:1033_11": "Tenāha “sabbacatutthajjhānassa okāsavasena aggahitatāpattito cā”ti.",
  "tika-abh05t:1033_12": "Jhānabhūmokāsānanti jhānokāsabhūmiokāsānaṃ.",
  "tika-abh05t:1034_0": "Nanu ca jhānabhūmiokāse asaṅkarato yojiyamāne na sabbasmiṃ paṭhamajjhānokāse kāyasaṅkhāro vacīsaṅkhāro ca atthi,",
  "tika-abh05t:1034_1": "tathā sabbasmiṃ kāmāvacarokāseti codanuppattiṃ sandhāya tassa parihāraṃ vattuṃ “yadipī”tiādimāha.",
  "tika-abh05t:1034_2": "Tatthāti paṭhamajjhānokāse kāmāvacarokāse ca.",
  "tika-abh05t:1034_3": "Taṃdvayuppattīti tassa kāyavacīsaṅkhāradvayassa uppatti.",
  "tika-abh05t:1034_4": "Okāsadvayassa asaṅkarato gahaṇe ayañca guṇo laddho hotīti āha “visuṃ…pe…",
  "tika-abh05t:1034_5": "na vattabbaṃ hotī”ti.",
  "tika-abh05t:1034_6": "Tattha aṅgamattavasenāti vitakkādijhānaṅgamattavasena.",
  "tika-abh05t:1034_7": "Tattha vattabbaṃ aṭṭhakathāyaṃ vuttameva.",
  "tika-abh05t:1034_8": "Vitakkarahitopi vicāro vacīsaṅkhāroyevāti āha “avitakka…pe…",
  "tika-abh05t:1034_9": "gacchatī”ti.",
  "tika-abh05t:1034_10": "Muddhabhūtaṃ dutiyajjhānanti catukkanaye dutiyajjhānamāha.",
  "tika-abh05t:1034_11": "Tañhi sakalakkhobhakaradhammavigamena vitakkekaṅgappahāyikato sātisayattā “muddhabhūta”nti vattabbataṃ labhati.",
  "tika-abh05t:1034_12": "Asaññasattā viyāti idaṃ visadisudāharaṇaṃ daṭṭhabbaṃ.",
  "tika-abh05t:1035_0": "37.",
  "tika-abh05t:1035_1": "Āvajjanato pubbe pavattaṃ sabbaṃ cittaṃ paṭisandhicittena samānagatikattā ekaṃ katvā vuttaṃ “paṭhamato”ti.",
  "tika-abh05t:1035_2": "Tenāha “avitakkaavicārato”tiādi.",
  "tika-abh05t:1035_3": "Cittasaṅkhārassa ādidassanatthanti suddhāvāse cittasaṅkhārassa ādidassanatthaṃ.",
  "tika-abh05t:1035_4": "Tathā “vacīsaṅkhārassa ādidassanattha”nti etthāpi.",
  "tika-abh05t:1036_0": "Pavattivāravaṇṇanā niṭṭhitā.",
  "tika-abh05t:1037_0": "Saṅkhārayamakavaṇṇanā niṭṭhitā.",
  "tika-abh05t:1038_0": "7. Anusayayamakaṃ",
  "tika-abh05t:1039_0": "Paricchedaparicchinnuddesavāravaṇṇanā",
  "tika-abh05t:1040_0": "1.",
  "tika-abh05t:1040_1": "“Avijjāsamudayā rūpasamudayo,",
  "tika-abh05t:1040_2": "taṇhāsamudayā rūpasamudayo,",
  "tika-abh05t:1040_3": "kammasamudayā rūpasamudayo.",
  "tika-abh05t:1040_4": "Lobho nidānaṃ kammānaṃ samudayāyā”ti ca evamādinā kusalamūlakusalādīnaṃ paccayabhāvo vuttoti āha “paccayadīpakena mūlayamakenā”ti.",
  "tika-abh05t:1040_5": "“So ‘aniccaṃ rūpaṃ,",
  "tika-abh05t:1040_6": "aniccaṃ rūpa’nti yathābhūtaṃ pajānāti.",
  "tika-abh05t:1040_7": "Cakkhu aniccaṃ,",
  "tika-abh05t:1040_8": "rūpā aniccā”ti ca ādinā bahulakhandhādimukhena aniccānupassanādayo vihitāti vuttaṃ “khandhādīsu tīraṇabāhullato”ti.",
  "tika-abh05t:1040_9": "Kilesānaṃ samucchindanato paraṃ pahānakiccaṃ natthīti āha “anusayapahānantā pahānapariññā”ti.",
  "tika-abh05t:1040_10": "Yadipi anusayehi sampayogato ārammaṇato vā pahānapariññā nappavattati,",
  "tika-abh05t:1040_11": "anusayābhāve pana tadārambho eva natthīti katvā vuttaṃ “anusayehi pahānapariññaṃ vibhāvetu”nti.",
  "tika-abh05t:1040_12": "Anusayabhāvena labbhamānānanti anusayabhāvena vijjamānānaṃ,",
  "tika-abh05t:1040_13": "anusayasabhāvānanti attho.",
  "tika-abh05t:1040_14": "Tīhākārehīti paricchedādīhi tīhi pakārehi.",
  "tika-abh05t:1040_15": "Anusayesu gaṇanasarūpappavattiṭṭhānato abodhitesu puggalokāsādivasena pavattiyamānā tabbisayā desanā na suviññeyyā hotīti dassento āha “tesu tathā…pe…",
  "tika-abh05t:1040_16": "duravabodhattā”ti.",
  "tika-abh05t:1041_0": "Ettha purimesūti paduddhāro anantarassa vidhi paṭisedho vāti katvā sānusayavārādiapekkho,",
  "tika-abh05t:1041_1": "na anusayavārādiapekkho anusayavāre pāḷivavatthānassa pageva katattāti dassento “etesu sānusayavārādīsu purimesūti attho”ti āha.",
  "tika-abh05t:1041_2": "Sānusayavārādīsu hi tīsu purimesu okāsavāre yato tatoti desanā pavattā,",
  "tika-abh05t:1041_3": "na anusayavārādīsu.",
  "tika-abh05t:1041_4": "Atthavisesābhāvatoti “kāmadhātuyā cutassā”tiādinā pāḷiāgatapadassa,",
  "tika-abh05t:1041_5": "“kāmadhātuṃ vā pana upapajjantassā”tiādinā yamakabhāvena aṭṭhakathāādigatapadassa ca atthavisesābhāvato.",
  "tika-abh05t:1041_6": "Kathamayaṃ yamakadesanā siyā dutiyassa padassa abhāvatoti attho.",
  "tika-abh05t:1041_7": "Yadi nāyaṃ yamakadesanā,",
  "tika-abh05t:1041_8": "atha kasmā idhāgatāti āha “purimavāre hī”tiādi.",
  "tika-abh05t:1041_9": "Tattha anusayaṭṭhānaparicchedadassananti anusayaṭṭhānatāya paricchedadassanaṃ.",
  "tika-abh05t:1041_10": "Evampi kathamidaṃ anusayayamakaṃ yamakadesanāsabbhāvatoti āha “yamakadesanā…pe…",
  "tika-abh05t:1041_11": "nāmaṃ daṭṭhabba”nti.",
  "tika-abh05t:1041_12": "Atthavasenāti paṭilomatthavasena.",
  "tika-abh05t:1041_13": "Paṭhamapadena hi vuttassa viparivattanavasenapi yamakadesanā hoti “rūpaṃ rūpakkhandho,",
  "tika-abh05t:1041_14": "rūpakkhandho rūpa”ntiādīsu,",
  "tika-abh05t:1041_15": "tattha pana atthaviseso atthi,",
  "tika-abh05t:1041_16": "idha natthi,",
  "tika-abh05t:1041_17": "tasmā na tathā desanā katāti dassento āha “atthavisesābhāvato pana na vuttā”ti.",
  "tika-abh05t:1041_18": "Labbhamānatāvasenāti pucchāya labbhamānatāvasena.",
  "tika-abh05t:1042_0": "Uppattiarahataṃ dassetīti iminā nippariyāyena anusayā anāgatāti dassitaṃ hoti yato te maggavajjhā,",
  "tika-abh05t:1042_1": "na ca atītapaccuppannā uppattirahāti vuccanti uppannattā.",
  "tika-abh05t:1042_2": "Yaṃsabhāvā pana dhammā anāgatā anusayāti vuccanti,",
  "tika-abh05t:1042_3": "taṃsabhāvā eva te atītapaccuppannā vuttā.",
  "tika-abh05t:1042_4": "Na hi dhammānaṃ addhābhedena sabhāvabhedo atthi,",
  "tika-abh05t:1042_5": "tasmā anusayānaṃ atītapaccuppannabhāvā pariyāyato labbhantīti aṭṭhakathāyaṃ “atītopi hotī”tiādi vuttaṃ.",
  "tika-abh05t:1042_6": "Evaṃpakārāti anusayappakārā,",
  "tika-abh05t:1042_7": "kāraṇalābhe sati uppajjanārahāicceva attho.",
  "tika-abh05t:1042_8": "So evaṃpakāro uppajjanavāre uppajjati-",
  "tika-abh05t:1042_9": "saddena gahito uppajjanārahatāya avicchinnabhāvadīpanatthanti adhippāyo.",
  "tika-abh05t:1042_10": "Tenāha “na khandhayamakādīsu viya uppajjamānatā”ti,",
  "tika-abh05t:1042_11": "paccuppannatāti attho.",
  "tika-abh05t:1042_12": "Tenevātiādinā yathāvuttamatthaṃ pākaṭataraṃ karoti.",
  "tika-abh05t:1042_13": "Tattha ninnānākaraṇoti nibbiseso.",
  "tika-abh05t:1042_14": "Uppajjanānusayānaṃ ninnānākaraṇattā eva hi “etthesā taṇhā uppajjamānā uppajjati,",
  "tika-abh05t:1042_15": "ettha nivisamānā nivisatī”ti vibhaṅge āgataṃ.",
  "tika-abh05t:1042_16": "Anusayanañhi ettha nivisananti adhippetaṃ.",
  "tika-abh05t:1043_0": "Idāni yena pariyāyena atītapaccuppannesu anusayavohāro,",
  "tika-abh05t:1043_1": "taṃ dassetukāmo anāgatampi tehi saddhiṃ ekajjhaṃ katvā dassento “anurūpaṃ kāraṇaṃ pana…pe…",
  "tika-abh05t:1043_2": "vuccantī”ti āha.",
  "tika-abh05t:1043_3": "Etena bhūtapubbagatiyā atītapaccuppannesu uppattirahatā veditabbāti dasseti.",
  "tika-abh05t:1043_4": "Uppattiarahatā nāma kilesānaṃ maggena asamucchinnatāya veditabbā.",
  "tika-abh05t:1043_5": "Sā ca atītapaccuppannesupi atthevāti pakārantarenapi tesaṃ pariyāyatova anusayabhāvaṃ pakāseti.",
  "tika-abh05t:1043_6": "Tenevāha “maggassa panā”tiādi.",
  "tika-abh05t:1043_7": "Tādisānanti ye maggabhāvanāya asati uppattirahā,",
  "tika-abh05t:1043_8": "tādisānaṃ.",
  "tika-abh05t:1043_9": "Dhammo eva ca uppajjati,",
  "tika-abh05t:1043_10": "na dhammākāroti adhippāyo.",
  "tika-abh05t:1043_11": "Na hi dhammākārā aniccatādayo uppajjantīti vuccanti.",
  "tika-abh05t:1043_12": "Yadi pana te uppādādisamaṅgino siyuṃ,",
  "tika-abh05t:1043_13": "dhammā eva siyuṃ.",
  "tika-abh05t:1043_14": "Tena vuttaṃ “appahīnākāro ca uppajjatīti vattuṃ na yujjatī”ti.",
  "tika-abh05t:1044_0": "Vuttampi thāmagamanaṃ aggahetvā appahīnaṭṭhamattameva gahetvā codako codetīti dassento āha “sattānusaya…pe…",
  "tika-abh05t:1044_1": "āpajjatīti ce”ti.",
  "tika-abh05t:1044_2": "Na hi thāmagamane gahite codanāya okāso atthi.",
  "tika-abh05t:1044_3": "Tenāha “nāpajjatī”tiādi.",
  "tika-abh05t:1044_4": "Vuttaṃ aṭṭhakathāyaṃ,",
  "tika-abh05t:1044_5": "na kevalamaṭṭhakathāyameva pāṭhagatovāyamattho,",
  "tika-abh05t:1044_6": "tasmā evameva gahetabboti dassento “thāmagato…pe…",
  "tika-abh05t:1044_7": "yutta”nti vatvā kiṃ pana taṃ thāmagamananti parāsaṅkaṃ nivattento “thāmagatanti ca…pe…",
  "tika-abh05t:1044_8": "vuttā”ti āha.",
  "tika-abh05t:1044_9": "Tattha aññehi asādhāraṇoti kilesavatthuādīnaṃ kilesatādisabhāvo viya kāmarāgādito aññattha alabbhamāno tesaṃyeva āveṇiko sabhāvo,",
  "tika-abh05t:1044_10": "yato te bhavabījaṃ bhavamūlanti ca vuccanti.",
  "tika-abh05t:1044_11": "Yasmā ca thāmagamanaṃ tesaṃ anaññasādhāraṇo sabhāvo,",
  "tika-abh05t:1044_12": "tasmā anusayananti vuttaṃ hotīti dassento “thāmagatoti anusayasamaṅgīti attho”ti āha.",
  "tika-abh05t:1045_0": "“Yassa kāmarāgānusayo anuseti,",
  "tika-abh05t:1045_1": "tassa paṭighānusayo anusetīti?",
  "tika-abh05t:1045_2": "Āmantā”tiādinā anusayavāre vutto eva attho “yassa kāmarāgānusayo uppajjati,",
  "tika-abh05t:1045_3": "tassa paṭighānusayo uppajjatīti?",
  "tika-abh05t:1045_4": "Āmantā”tiādinā vuttoti anusayanākāro eva uppajjanavāre uppajjati-",
  "tika-abh05t:1045_5": "saddena gahitoti “uppajjanavāro anusayavārena ninnānākaraṇo vibhatto”ti yaṃ vuttaṃ,",
  "tika-abh05t:1045_6": "tattha vicāraṃ ārabhati “anusayauppajjanavārānaṃ samānagatikattā”tiādinā.",
  "tika-abh05t:1045_7": "“Uppajjatī”ti vacanaṃ siyāti uppajjanavāre “uppajjatī”ti vacanaṃ appahīnākāradīpakaṃ siyā.",
  "tika-abh05t:1045_8": "Tathā ca sati yathā “imassa uppādā”ti ettha imassa anirodhāti ayamatthopi ñāyati,",
  "tika-abh05t:1045_9": "evaṃ “uppajjatī”ti vutte atthato “na uppajjatī”ti ayamattho vutto hoti appahīnākārassa uppattirahabhāvassa",
  "tika-abh05t:1045_10": "anuppajjamānasabhāvattāti codanaṃ dassento “uppajjatīti vacanassa avuttatā na sakkā vattunti ce”ti āha.",
  "tika-abh05t:1045_11": "Vacanatthavisesena taṃdvayassa vuttattāti etena dhammanānattābhāvepi padatthanānatthena vārantaradesanā hoti yathā sahajātasaṃsaṭṭhavāresūti dasseti.",
  "tika-abh05t:1045_12": "Anurūpaṃ kāraṇaṃ labhitvātiādi tameva vacanatthavisesaṃ vibhāvetuṃ āraddhaṃ.",
  "tika-abh05t:1045_13": "Uppattiyogganti uppattiyā yoggaṃ,",
  "tika-abh05t:1045_14": "uppajjanasabhāgatanti attho.",
  "tika-abh05t:1045_15": "Yato anusayā uppattirahāti vuccanti,",
  "tika-abh05t:1045_16": "ekantena cetadeva sampaṭicchitabbaṃ “yassa kāmarāgānusayo uppajjati,",
  "tika-abh05t:1045_17": "tassa paṭighānusayo uppajjatīti?",
  "tika-abh05t:1045_18": "Āmantā”tiādivacanato.",
  "tika-abh05t:1045_19": "“Anusentīti anusayā”ti ettake vutte sadā vijjamānā nu kho te aparinipphannānusayanaṭṭhena “anusayā”ti",
  "tika-abh05t:1045_20": "vuccantīti ayamattho āpajjatīti taṃnisedhanatthaṃ “anurūpaṃ kāraṇaṃ labhitvā uppajjantī”ti vuttaṃ.",
  "tika-abh05t:1045_21": "Uppattiarahabhāvena thāmagatatā anusayaṭṭhoti yaṃ tesaṃ uppattiyogavacanaṃ vuttaṃ,",
  "tika-abh05t:1045_22": "taṃ sammadeva vuttanti imamatthamāha “anusayasaddassā”tiādinā.",
  "tika-abh05t:1045_23": "Tena vāradvayadesanuppādikā anusayasaddatthaniddhāraṇāti dasseti.",
  "tika-abh05t:1045_24": "Tampi suvuttameva iminā tantippamāṇenāti idampi “abhidhamme tāvā”tiādinā āgataṃ tividhameva tantiṃ sandhāyāhāti",
  "tika-abh05t:1045_25": "dassento āha “tantittayenapi hi cittasampayuttatā dīpitā hotī”ti.",
  "tika-abh05t:1046_0": "Paricchedaparicchinnuddesavāravaṇṇanā niṭṭhitā.",
  "tika-abh05t:1047_0": "Uppattiṭṭhānavāravaṇṇanā",
  "tika-abh05t:1048_0": "2.",
  "tika-abh05t:1048_1": "Evaṃ satīti vedanānaṃ visesitabbabhāve kāmadhātuyā ca visesanabhāve sati.",
  "tika-abh05t:1048_2": "Kāmādhātuyā anusayanaṭṭhānatā na vuttā hoti appadhānabhāvato,",
  "tika-abh05t:1048_3": "padhānāppadhānesu padhāne kiccadassanato,",
  "tika-abh05t:1048_4": "visesanabhāvena caritabbatāya cāti adhippāyo.",
  "tika-abh05t:1048_5": "Hotu ko dosoti kadāci vadeyyāti āsaṅkamāno āha “dvīsu panā”tiādi.",
  "tika-abh05t:1048_6": "Dvīsūti niddhāraṇe bhummaṃ,",
  "tika-abh05t:1048_7": "tathā “tīsu dhātūsū”ti etthāpi.",
  "tika-abh05t:1048_8": "Tasmāti yasmā dhātuādibhedena tividhaṃ anusayaṭṭhānaṃ,",
  "tika-abh05t:1048_9": "tattha ca rūpārūpadhātūnaṃ bhavarāgassa anusayaṭṭhānatā vuttāti kāmadhātuyā kāmarāgassa anusayaṭṭhānatā ekantena vattabbā, tasmā.",
  "tika-abh05t:1048_10": "Tīsu dhātūsu tīsu vedanāsūti ca niddhāraṇe bhummaṃ,",
  "tika-abh05t:1048_11": "kāmadhātuyā dvīsu vedanāsūti ca ādhāre.",
  "tika-abh05t:1049_0": "Dvīsvevāti dvīsu sukhopekkhāsu eva.",
  "tika-abh05t:1049_1": "Sabbāsu dvīsūti yāsu kāsuci dvīsu.",
  "tika-abh05t:1049_2": "Tenāti “kāmarāgo dvīsu vedanāsu anusetī”ti vacanasāmatthiyaladdhena visesanicchayeneva.",
  "tika-abh05t:1049_3": "Bhavarāgānusayaṭṭhānaṃ rūpārūpadhātuyo tadanurūpā ca vedanā.",
  "tika-abh05t:1049_4": "Na hi dvīsu vedanāsu kāmarāgānusayova anusetīti avadhāraṇaṃ icchitaṃ,",
  "tika-abh05t:1049_5": "dvīsu eva pana vedanāsūti icchitaṃ.",
  "tika-abh05t:1049_6": "Tenevāha “dvīsveva anuseti,",
  "tika-abh05t:1049_7": "na tīsū”ti.",
  "tika-abh05t:1049_8": "Aṭṭhānañca anusayānaṃ,",
  "tika-abh05t:1049_9": "kiṃ taṃ apariyāpannaṃ sakkāye?",
  "tika-abh05t:1049_10": "Sabbo lokuttaro dhammo. Ca-",
  "tika-abh05t:1049_11": "saddena paṭighānusayaṭṭhānaṃ saṅgaṇhāti.",
  "tika-abh05t:1049_12": "Tena vuttaṃ “yathā cā”tiādi.",
  "tika-abh05t:1049_13": "Aññāti kāmarāgānusayaṭṭhānabhūtā dve vedanā.",
  "tika-abh05t:1050_0": "Aññesu dvīhi vedanāhi vippayuttesu.",
  "tika-abh05t:1050_1": "Piyarūpasātarūpesūti piyāyitabbamadhurasabhāvesu.",
  "tika-abh05t:1050_2": "Visesanañcetaṃ rūpādīnaṃ sabbadvārasabbapurisesu iṭṭhabhāvassa aniyatatāya kataṃ.",
  "tika-abh05t:1050_3": "Sātasantasukhagiddhiyāti sātasukhe santasukhe ca gijjhanākārena abhikaṅkhanākārena.",
  "tika-abh05t:1050_4": "Tattha sātasukhaṃ kāyikaṃ,",
  "tika-abh05t:1050_5": "santasukhaṃ cetasikaṃ.",
  "tika-abh05t:1050_6": "Sātasukhaṃ vā kāyikasukhaṃ,",
  "tika-abh05t:1050_7": "santasukhaṃ upekkhāsukhaṃ.",
  "tika-abh05t:1050_8": "Tathā cāhu “upekkhā pana santattā,",
  "tika-abh05t:1050_9": "sukhamicceva bhāsitā”ti.",
  "tika-abh05t:1050_10": "Parittaṃ vā oḷārikaṃ sukhaṃ sātasukhaṃ,",
  "tika-abh05t:1050_11": "anoḷārikaṃ santasukhaṃ.",
  "tika-abh05t:1050_12": "Parittaggahaṇañcettha kāmarāgānusayassa adhippetattā.",
  "tika-abh05t:1050_13": "Aññatthāti vedanāhi aññattha.",
  "tika-abh05t:1050_14": "Soti kāmarāgānusayo.",
  "tika-abh05t:1050_15": "Vedanāsu anugato hutvā setīti vedanāpekkho eva hutvā pavattati yathā puttāpekkhāya dhātiyā anuggaṇhanappavatti,",
  "tika-abh05t:1050_16": "sayanasaṅkhātā pavatti ca kāmarāgassa nikāmanameva.",
  "tika-abh05t:1050_17": "Tenāha “sukhamicceva abhilapatī”ti.",
  "tika-abh05t:1050_18": "Yathā tassa,",
  "tika-abh05t:1050_19": "evaṃ paṭighānusayādīnampi vuttaniyāmena yathāsakaṃ kiccakaraṇameva dukkhavedanādīsu anusayanaṃ daṭṭhabbaṃ.",
  "tika-abh05t:1050_20": "Tena vuttaṃ “evaṃ paṭighānusayo cā”tiādi.",
  "tika-abh05t:1050_21": "Tīsu vedanāsu anusayanavacanenāti tīsu vedanāsu yathārahaṃ anusayanavacanena.",
  "tika-abh05t:1050_22": "Iṭṭhādibhāvena gahitesūti iṭṭhādīsu ārammaṇapakatiyā vasena iṭṭhādibhāvena gahitesu viparītasaññāya vasena",
  "tika-abh05t:1050_23": "aniṭṭhādīsu iṭṭhādibhāvena gahitesūti yojanā.",
  "tika-abh05t:1050_24": "Na hi iṭṭhādibhāvena gahaṇaṃ viparītasaññā.",
  "tika-abh05t:1051_0": "Tatthāti iṭṭhārammaṇādīsu.",
  "tika-abh05t:1051_1": "Etthāti anusayane.",
  "tika-abh05t:1051_2": "Kāmassādādivatthubhūtānaṃ kāmabhavādīnanti kāmassādabhavassādavatthubhūtānaṃ kāmarūpārūpabhavānaṃ gahaṇaṃ veditabbanti yojanā.",
  "tika-abh05t:1051_3": "Tatthāti vedanāttayadhātuttayesu.",
  "tika-abh05t:1051_4": "Niddhāraṇe cetaṃ bhummaṃ.",
  "tika-abh05t:1051_5": "Dukkhapaṭighāto dukkhe anabhirati.",
  "tika-abh05t:1051_6": "Yattha tatthāti dukkhavedanāya taṃsampayuttesu aniṭṭharūpādīsu vāti yattha tattha.",
  "tika-abh05t:1051_7": "Mahaggatā upādinnakkhandhā rūpārūpabhavā,",
  "tika-abh05t:1051_8": "anupādinnakkhandhā rūpārūpāvacaradhammā.",
  "tika-abh05t:1051_9": "Tatthāti yathāvuttesu mahaggatadhammesu bhavarāgoicceva veditabbo.",
  "tika-abh05t:1051_10": "Tena vuttaṃ “rūpadhātuyā arūpadhātuyā ettha kāmarāgānusayo nānusetī”ti.",
  "tika-abh05t:1051_11": "Diṭṭhānusayādīnanti ādi-",
  "tika-abh05t:1051_12": "saddena vicikicchānusayaavijjānusayādīnaṃ saṅgaho daṭṭhabbo.",
  "tika-abh05t:1052_0": "Dhātuttayavedanāttayavinimuttaṃ diṭṭhānusayādīnaṃ anusayanaṭṭhānaṃ na vuttanti suvuttametaṃ diṭṭhānusayādīnaṃ",
  "tika-abh05t:1052_1": "uppattiṭṭhānapucchāyaṃ “sabbasakkāyapariyāpannesu dhammesu”icceva vissajjitattā.",
  "tika-abh05t:1052_2": "Kāmarāgo pana yattha nānuseti,",
  "tika-abh05t:1052_3": "taṃ dukkhavedanārūpārūpadhātuvinimuttaṃ diṭṭhānusayādīnaṃ anusayanaṭṭhānaṃ atthīti dassetuṃ “nanu cā”tiādi āraddhaṃ.",
  "tika-abh05t:1052_4": "Tattha tadanusayanaṭṭhānatoti tassa kāmarāgānusayassa anusayanaṭṭhānato.",
  "tika-abh05t:1052_5": "Aññā nekkhammassitasomanassupekkhāsaṅkhātā.",
  "tika-abh05t:1052_6": "Ayamettha saṅkhepattho –",
  "tika-abh05t:1052_7": "nekkhammassitadomanasse viya paṭighānusayo nekkhammassitasomanassupekkhāsu kāmarāgānusayo nānusetīti “yattha kāmarāgānusayo nānuseti,",
  "tika-abh05t:1052_8": "tattha diṭṭhānusayo nānusetī”ti sakkā vattunti tasmā taṃ uddharitvā na vuttanti.",
  "tika-abh05t:1052_9": "Hontūti tāsaṃ vedanānaṃ atthitaṃ paṭijānitvā uddharitvā avacanassa kāraṇaṃ dassento āha “na pana…pe…",
  "tika-abh05t:1052_10": "taṃ na vutta”nti.",
  "tika-abh05t:1052_11": "Tadanusayanaṭṭhānanti tesaṃ diṭṭhānusayādīnaṃ anusayanaṭṭhānaṃ.",
  "tika-abh05t:1052_12": "Tasmāti yasmā satipi kāmarāgānusayanaṭṭhānato aññasmiṃ diṭṭhānusayādīnaṃ anusayanaṭṭhāne taṃ pana dhātuttayavedanāttayavinimuttaṃ",
  "tika-abh05t:1052_13": "natthi vedanādvayabhāvato, tasmā.",
  "tika-abh05t:1052_14": "Taṃ vedanādvayaṃ na vuttaṃ visuṃ na uddhaṭanti attho.",
  "tika-abh05t:1052_15": "Tasmāti yasmā “yattha kāmarāgādayo nānusenti,",
  "tika-abh05t:1052_16": "tattha diṭṭhivicikicchā nānusentī”ti ayamattho “āmantā”ti iminā paṭivacanavissajjanena avibhāgato vuttoti “yattha kāmarāgādayo anusenti,",
  "tika-abh05t:1052_17": "tattha diṭṭhivicikicchā anusentī”ti ayampi attho avibhāgatova labbhati, tasmā.",
  "tika-abh05t:1052_18": "Avibhāgato ca dukkhaṃ paṭighassa anusayanaṭṭhānanti dīpitaṃ hoti.",
  "tika-abh05t:1052_19": "Tenāha “avisesena…pe…",
  "tika-abh05t:1052_20": "veditabba”nti.",
  "tika-abh05t:1052_21": "Tattha avisesenāti gehassitaṃ nekkhammassitanti visesaṃ akatvā.",
  "tika-abh05t:1052_22": "Samudāyavasena gahetvāti yathāvuttaavayavānaṃ samūhavasena dukkhantveva gahetvā.",
  "tika-abh05t:1052_23": "“Avisesena samudāyavasena gahetvā”ti imamatthaṃ tathā-",
  "tika-abh05t:1052_24": "saddena anukaḍḍhati “dvīsu vedanāsū”ti etthāpi gehassitādivibhāgassa anicchitattā.",
  "tika-abh05t:1053_0": "Yadi evaṃ “paṭighaṃ tena pajahati,",
  "tika-abh05t:1053_1": "na tattha paṭighānusayo anusetī”ti idaṃ suttapadaṃ kathanti codanaṃ sandhāya “apicā”tiādi vuttaṃ.",
  "tika-abh05t:1053_2": "Tatthāti tasmiṃ domanasse,",
  "tika-abh05t:1053_3": "taṃsampayutte vā paṭighe.",
  "tika-abh05t:1053_4": "Nekkhammassitaṃ domanassantiādinā neyyatthamidaṃ suttaṃ,",
  "tika-abh05t:1053_5": "na nītatthanti dasseti.",
  "tika-abh05t:1053_6": "Yathā pana suttaṃ udāhaṭaṃ,",
  "tika-abh05t:1053_7": "tathā idha kasmā na vuttanti āha “paṭighuppattirahaṭṭhānatāyā”tiādi.",
  "tika-abh05t:1053_8": "Evampi suttābhidhammapāṭhānaṃ kathamavirodhoti āha nippariyāyadesanā hesā,",
  "tika-abh05t:1053_9": "sā pana pariyāyadesanāti.",
  "tika-abh05t:1053_10": "Evañca katvāti pariyāyadesanattā eva.",
  "tika-abh05t:1053_11": "Rāgānusayoti kāmarāgānusayo adhippeto.",
  "tika-abh05t:1053_12": "Yato “anāgāmimaggena samugghātanaṃ sandhāyā”ti vuttaṃ,",
  "tika-abh05t:1053_13": "tasmā tassa na mahaggatadhammā anusayanaṭṭhānanti taṃ paṭhamajjhānañca anāmasitvā “na hi lokiyā…pe…",
  "tika-abh05t:1053_14": "nānusetīti sakkā vattu”nti vuttaṃ.",
  "tika-abh05t:1053_15": "Avatthubhāvatoti sabhāveneva anuppattiṭṭhānattā.",
  "tika-abh05t:1053_16": "Idhāti imasmiṃ anusayayamake.",
  "tika-abh05t:1053_17": "Vuttanayenāti “nekkhammassitaṃ domanassaṃ uppādetvā”tiādinā vuttena nayena.",
  "tika-abh05t:1053_18": "Taṃpaṭipakkhabhāvatoti tesaṃ paṭighādīnaṃ paṭipakkhassa maggassa sabbhāvato.",
  "tika-abh05t:1053_19": "Na kevalaṃ maggasabbhāvato,",
  "tika-abh05t:1053_20": "atha kho balavavipassanāsabbhāvatopīti dassento āha “taṃsamugghā…pe…",
  "tika-abh05t:1053_21": "bhāvato cā”ti.",
  "tika-abh05t:1054_0": "Idāni yadetaṃ tattha tattha “anusayanaṭṭhāna”nti vuttaṃ,",
  "tika-abh05t:1054_1": "taṃ gahetabbadhammavasena vā siyā gahaṇavisesena vāti dve vikappā,",
  "tika-abh05t:1054_2": "tesu paṭhamaṃ sandhāyāha “ārammaṇe anusayanaṭṭhāne satī”ti.",
  "tika-abh05t:1054_3": "Rūpādiārammaṇe anusayānaṃ anusayanaṭṭhānanti gayhamāne yamatthaṃ sandhāya “na sakkā vattu”nti vuttaṃ,",
  "tika-abh05t:1054_4": "taṃ dassetuṃ “dukkhāya hī”tiādimāha.",
  "tika-abh05t:1054_5": "Yadi siyāti yadi kāmarāgānusayo siyā.",
  "tika-abh05t:1054_6": "Etassapīti diṭṭhānusayasampayuttalobhassapi “sabbasakkāyapariyāpannesu dhammesū”ti kāmarāgassa ṭhānaṃ vattabbaṃ siyā,",
  "tika-abh05t:1054_7": "na ca vuttaṃ.",
  "tika-abh05t:1054_8": "Atha panātiādi dutiyavikappaṃ sandhāya vuttaṃ.",
  "tika-abh05t:1054_9": "Ajjhāsayavasena taṃninnatāyāti asatipi ārammaṇakaraṇe yattha kāmarāgādayo ajjhāsayato ninnā,",
  "tika-abh05t:1054_10": "taṃ tesaṃ anusayanaṭṭhānaṃ.",
  "tika-abh05t:1054_11": "Tena vuttaṃ “anugato hutvā setī”ti.",
  "tika-abh05t:1054_12": "Atha pana vuttanti sambandho.",
  "tika-abh05t:1054_13": "Yathātiādi yathāvuttassa atthassa udāharaṇavasena nirūpanaṃ.",
  "tika-abh05t:1054_14": "Dukkhe paṭihaññanavaseneva pavattati,",
  "tika-abh05t:1054_15": "nārammaṇakaraṇavasenāti adhippāyo.",
  "tika-abh05t:1054_16": "Dukkhameva tassa anusayanaṭṭhānaṃ vuttanti ajjhāsayassa tattha ninnattā dukkhameva tassa paṭighassa anusayanaṭṭhānaṃ vuttaṃ,",
  "tika-abh05t:1054_17": "nālambitaṃ rūpādi sukhavedanā cāti adhippāyo.",
  "tika-abh05t:1054_18": "Evanti yathā aññārammaṇassapi paṭighassa ajjhāsayato dukkhaninnatāya dukkhameva anusayanaṭṭhānaṃ vuttaṃ, evaṃ.",
  "tika-abh05t:1054_19": "Dukkhādīsu…pe…",
  "tika-abh05t:1054_20": "vuttanti “dukkhena sukhaṃ adhigantabbaṃ.",
  "tika-abh05t:1054_21": "Natthi dinna”nti ca ādinā kāyakilamanadukkhe dānānubhāvādike ca micchābhinivesanavasena uppajjamānena",
  "tika-abh05t:1054_22": "diṭṭhānusayena sampayutto aññārammaṇopi lobho “evaṃ sukhaṃ bhavissatī”ti ajjhāsayato sukhābhisaṅgavaseneva",
  "tika-abh05t:1054_23": "pavattatīti sukhupekkhābhedaṃ sātasantasukhadvayameva assa lobhassa anusayanaṭṭhānaṃ vuttaṃ pāḷiyaṃ,",
  "tika-abh05t:1054_24": "na yathāvuttaṃ dukkhādi,",
  "tika-abh05t:1054_25": "tasmā bhavarāga…pe…",
  "tika-abh05t:1054_26": "na virujjhati.",
  "tika-abh05t:1054_27": "Ekasmiṃyeva cātiādi dutiyavikappaṃyeva upabrūhanatthaṃ vuttaṃ.",
  "tika-abh05t:1054_28": "Tattha rāgassa sukhajjhāsayatā taṃsamaṅgino puggalassa vasena veditabbā,",
  "tika-abh05t:1054_29": "tanninnabhāvena vā cakkhussa visamajjhāsayatā viya.",
  "tika-abh05t:1054_30": "Esa nayo sesesupi.",
  "tika-abh05t:1054_31": "Tesaṃ rāgapaṭighānaṃ nānānusayaṭṭhānatā hoti ekasmimpi ārammaṇeti attho.",
  "tika-abh05t:1055_0": "Evañca katvāti asatipi gahetabbabhede gahaṇavisesena anusayanaṭṭhānassa bhinnattā eva.",
  "tika-abh05t:1055_1": "“Yattha…pe…",
  "tika-abh05t:1055_2": "no”ti vuttaṃ,",
  "tika-abh05t:1055_3": "aññathā virujjheyya.",
  "tika-abh05t:1055_4": "Gahetabbabhedena hi rāgapaṭighānaṃ anusayanaṭṭhānabhede gayhamāne vipākamatte ṭhātabbaṃ siyā,",
  "tika-abh05t:1055_5": "na ca taṃ yuttaṃ,",
  "tika-abh05t:1055_6": "napi sabbesaṃ purisadvārānaṃ iṭṭhāniṭṭhaṃ niyatanti.",
  "tika-abh05t:1055_7": "Yadipi yathāvuttalobhassa vuttanayena kāmarāgānusayatā sambhavati,",
  "tika-abh05t:1055_8": "yathā pana sukhupekkhāsu iṭṭhārammaṇe ca uppajjantena domanassena saha pavatto doso dubbalabhāvena paṭighānusayo na hoti,",
  "tika-abh05t:1055_9": "evaṃ yathāvuttalobhopi kāmarāgānusayo na hotīti imamatthaṃ dassetuṃ “aṭṭhakathāyaṃ panā”tiādi vuttaṃ.",
  "tika-abh05t:1055_10": "Na paṭighānusayoti ettha na-",
  "tika-abh05t:1055_11": "kāro paṭisedhanattho,",
  "tika-abh05t:1055_12": "na aññattho,",
  "tika-abh05t:1055_13": "itarattha pana sambhavo eva natthīti dassento “yaṃ paneta”ntiādimāha.",
  "tika-abh05t:1055_14": "Tattha “na hi domanassassa paṭighānusayabhāvāsaṅkā atthī”ti iminā na-",
  "tika-abh05t:1055_15": "kārassa aññatthatābhāvadassanamukhena abhāvatthataṃ samattheti.",
  "tika-abh05t:1056_0": "Desanā saṃkiṇṇā viya bhaveyyāti ettha desanāsaṅkaraṃ dassetuṃ “bhavarāgassapi…pe…",
  "tika-abh05t:1056_1": "bhaveyyā”ti vuttaṃ.",
  "tika-abh05t:1056_2": "Tassattho –",
  "tika-abh05t:1056_3": "yathā kāmarāgassa kāmadhātuyā dvīsu vedanāsu ārammaṇakaraṇavasena uppatti vuttā “kāmarāgo kāmadhātuyā dvīsu vedanāsu anusetī”ti,",
  "tika-abh05t:1056_4": "evaṃ yadi “bhavarāgo kāmadhātuyā dvīsu vedanāsu anusetī”ti vucceyya,",
  "tika-abh05t:1056_5": "bhavarāgassapi…pe… bhaveyya.",
  "tika-abh05t:1056_6": "Tato ca kāmarāgena saddhiṃ bhavarāgassa desanā saṃkiṇṇā bhaveyya,",
  "tika-abh05t:1056_7": "kāmarāgato ca bhavarāgassa viseso dassetabbo.",
  "tika-abh05t:1056_8": "So ca sahajātānusayavasena na sakkā dassetunti ārammaṇakaraṇavasena dassetabbo.",
  "tika-abh05t:1056_9": "Tena vuttaṃ “tasmā ārammaṇa…pe…",
  "tika-abh05t:1056_10": "adhippāyo”ti.",
  "tika-abh05t:1056_11": "Tattha ārammaṇavisesenāti rūpārūpadhātusaṅkhātaārammaṇavisesena.",
  "tika-abh05t:1056_12": "Visesadassanatthanti kāmarāgato bhavarāgassa visesadassanatthaṃ.",
  "tika-abh05t:1056_13": "Evaṃ desanā katāti “rūpadhātuyā arūpadhātuyā ettha bhavarāgānusayo anusetī”ti evaṃ visaye bhummaṃ katvā desanā katā.",
  "tika-abh05t:1056_14": "Tenāha “sahajātavedanāvisesābhāvato”ti.",
  "tika-abh05t:1057_0": "Uppattiṭṭhānavāravaṇṇanā niṭṭhitā.",
  "tika-abh05t:1058_0": "Mahāvāro",
  "tika-abh05t:1059_0": "1. Anusayavāravaṇṇanā",
  "tika-abh05t:1060_0": "3.",
  "tika-abh05t:1060_1": "Pavattāvirāmavasenāti anusayappavattiyā avirāmavasena,",
  "tika-abh05t:1060_2": "avicchedavasenāti attho.",
  "tika-abh05t:1060_3": "Kathaṃ pana kusalābyākatacittakkhaṇe anusayānaṃ pavattīti āha “maggeneva…pe… pubbe”ti.",
  "tika-abh05t:1061_0": "20.",
  "tika-abh05t:1061_1": "Cittacetasikānañca ṭhānaṃ nāma cittuppādoti āha “ekasmiṃ cittuppāde”ti.",
  "tika-abh05t:1061_2": "Tesaṃ tesaṃ puggalānanti puthujjanādīnaṃ puggalānaṃ.",
  "tika-abh05t:1061_3": "Pakatiyā sabhāvena.",
  "tika-abh05t:1061_4": "Sabhāvasiddhā hi dukkhāya vedanāya kāmarāgassa ananusayanaṭṭhānatā.",
  "tika-abh05t:1061_5": "Evaṃ sesesupi yathārahaṃ vattabbaṃ.",
  "tika-abh05t:1061_6": "Vakkhati hi “pakatiyā dukkhādīnaṃ kāmarāgādīnaṃ ananusayanaṭṭhānataṃ sandhāya vutta”nti.",
  "tika-abh05t:1061_7": "Pahānenāti tassa tassa anusayassa samucchindanena.",
  "tika-abh05t:1061_8": "Tiṇṇaṃ puggalānanti puthujjanasotāpannasakadāgāmīnaṃ.",
  "tika-abh05t:1061_9": "Dvinnaṃ puggalānanti anāgāmiarahantānaṃ.",
  "tika-abh05t:1061_10": "Etthāti etasmiṃ puggalokāsavāre.",
  "tika-abh05t:1061_11": "Purimanayeti “tiṇṇaṃ puggalāna”ntiādike purimasmiṃ vissajjananaye.",
  "tika-abh05t:1061_12": "Okāsanti uppattiṭṭhānaṃ,",
  "tika-abh05t:1061_13": "idha pana dukkhavedanā veditabbā.",
  "tika-abh05t:1061_14": "Pacchimanayeti “dvinnaṃ puggalāna”ntiādike vissajjananaye.",
  "tika-abh05t:1061_15": "Anokāsatā ananusayanaṭṭhānatā.",
  "tika-abh05t:1062_0": "Anusayavāravaṇṇanā niṭṭhitā.",
  "tika-abh05t:1063_0": "2. Sānusayavāravaṇṇanā",
  "tika-abh05t:1064_0": "66- 131.",
  "tika-abh05t:1064_1": "“Sānusayo, pajahati,",
  "tika-abh05t:1064_2": "parijānātī”ti puggalo vuttoti “kāmarāgena sānusayo,",
  "tika-abh05t:1064_3": "kāmarāgaṃ pajahati,",
  "tika-abh05t:1064_4": "kāmarāgaṃ parijānātī”tiādīsu anusayasamaṅgibhāvena pahānapariññākiriyāya kattubhāvena ca puggalo vutto,",
  "tika-abh05t:1064_5": "na dhammo.",
  "tika-abh05t:1064_6": "Bhavavisesena vāti kevalena bhavavisesena vā.",
  "tika-abh05t:1064_7": "Itaresūti paṭighānusayādīsu.",
  "tika-abh05t:1064_8": "Bhavānusayavisesena vāti kāmabhavādibhavavisiṭṭhānusayavisesena vā.",
  "tika-abh05t:1064_9": "Sānusayatāniranusayatādikāti ettha ādi-",
  "tika-abh05t:1064_10": "saddena pahānāpahānapariññāpariññā saṅgayhanti.",
  "tika-abh05t:1064_11": "Nanu ca bhavavisese kesañci anusayānaṃ appahānanti?",
  "tika-abh05t:1064_12": "Na taṃ anusayakataṃ,",
  "tika-abh05t:1064_13": "atha kho paccayavekallato anokāsatāya cāti nāyaṃ virodho.",
  "tika-abh05t:1064_14": "Dvīsu vedanāsūti sukhaupekkhāsu vedanāsu dukkhāya vedanāya kāmarāgānusayena niranusayoti yojetabbaṃ.",
  "tika-abh05t:1064_15": "Idampi natthi puggalavasena vuccamānattā.",
  "tika-abh05t:1064_16": "Tenāha “na hi puggalassa…pe…",
  "tika-abh05t:1064_17": "anusayāna”nti.",
  "tika-abh05t:1064_18": "Yadipi puggalassa anusayanokāso anokāso,",
  "tika-abh05t:1064_19": "tassa pana sānusayatādihetu hotīti dassento “anusayassa panā”tiādimāha.",
  "tika-abh05t:1064_20": "Niranusayatādīnanti ādi-",
  "tika-abh05t:1064_21": "saddena appahānāpariññā saṅgaṇhāti.",
  "tika-abh05t:1064_22": "Parijānanaṃ samatikkamananti pariññāvārepi “apādāne nissakkavacana”nti vuttaṃ.",
  "tika-abh05t:1065_0": "Anusayanaṭṭhānatoti anusayanaṭṭhānahetu.",
  "tika-abh05t:1065_1": "“Ananusayanaṭṭhānato”ti etthāpi eseva nayo.",
  "tika-abh05t:1065_2": "Nimittāpādānabhāvadassanatthanti sānusayavāre nimittabhāvadassanatthaṃ,",
  "tika-abh05t:1065_3": "pajahanapariññāvāresu apādānabhāvadassanatthañcāti yojetabbaṃ.",
  "tika-abh05t:1065_4": "Pajahatīti ettha “rūpadhātuyā arūpadhātuyā tato mānānusayaṃ pajahatī”ti pāḷipadaṃ āharitvā yojetabbaṃ,",
  "tika-abh05t:1065_5": "na pajahatīti ettha pana “dukkhāya vedanāya tato kāmarāgānusayaṃ nappajahatī”ti.",
  "tika-abh05t:1065_6": "Evamādīsūti ādi-",
  "tika-abh05t:1065_7": "saddena pariññāvārampi saṅgaṇhāti.",
  "tika-abh05t:1065_8": "Bhummaniddeseneva hetuattheneva niddiṭṭhāti attho.",
  "tika-abh05t:1066_0": "Catutthapañhavissajjanenāti “yato vā pana mānānusayena sānusayo,",
  "tika-abh05t:1066_1": "tato kāmarāgānusayena sānusayo”ti etassa pañhassa vissajjanena.",
  "tika-abh05t:1066_2": "Tattha hi “rūpadhātuyā arūpadhātuyā”tiādinā sarūpato anusayanaṭṭhānāni dassitāni.",
  "tika-abh05t:1066_3": "Tadattheti taṃ anusayanaṭṭhānadassanaṃ attho etassāti tadattho,",
  "tika-abh05t:1066_4": "tasmiṃ tadatthe.",
  "tika-abh05t:1066_5": "“Anusayassa uppattiṭṭhānadassanatthaṃ ayaṃ vāro āraddho”tiādinā “yato”ti etena anusayanaṭṭhānaṃ vuttanti imamatthaṃ vibhāvetvā.",
  "tika-abh05t:1066_6": "Pamādalikhitaṃ viya dissati uppanna-",
  "tika-abh05t:1066_7": "saddena vattamānuppanne vuccamāne.",
  "tika-abh05t:1066_8": "Yathā pana uppajjanavāre uppajjati-",
  "tika-abh05t:1066_9": "saddena uppattiyogadīpakattā uppattirahā vuccanti,",
  "tika-abh05t:1066_10": "evamidhāpi uppattiarahe vuccamāne na koci virodho.",
  "tika-abh05t:1066_11": "Yaṃ pana vakkhati “na hi apariyāpannānaṃ anusayuppattirahaṭṭhānatā”ti,",
  "tika-abh05t:1066_12": "sopi na doso.",
  "tika-abh05t:1066_13": "Yattha yattha hi anusayā uppattirahā,",
  "tika-abh05t:1066_14": "tadeva ekajjhaṃ gahetvā “sabbatthā”ti vuttanti.",
  "tika-abh05t:1066_15": "Tatheva dissatīti taṃ pamādalikhitaṃ viya dissatīti attho.",
  "tika-abh05t:1067_0": "Yato uppannena bhavitabbanti yato anusayanaṭṭhānato kāmagārānusayena uppannena bhavitabbaṃ,",
  "tika-abh05t:1067_1": "tena kāmarāgānusayena uppattirahaṭṭhāne nissakkavacanaṃ kataṃ “yato”ti.",
  "tika-abh05t:1067_2": "Tathāti ettha tathā-",
  "tika-abh05t:1067_3": "saddo yathā “yato uppannenā”ti ettha uppattirahaṭṭhānato anusayassa uppattirahatā vuttā,",
  "tika-abh05t:1067_4": "tathā “uppajjanakenā”ti etthāpi sā eva vuccatīti dīpetīti āha “sabbadhammesu…pe…",
  "tika-abh05t:1067_5": "āpannenā”ti.",
  "tika-abh05t:1067_6": "Tattha “uppajjanako”ti vutte anuppajjanako na hotīti ayamattho viññāyati,",
  "tika-abh05t:1067_7": "tathā ca sati tena anuppatti nicchitāti uppannasabhāvatā ca pakāsitā hotīti.",
  "tika-abh05t:1067_8": "Tenāha “sabbadhammesu…pe…",
  "tika-abh05t:1067_9": "apanetī”ti.",
  "tika-abh05t:1067_10": "“Yo yato kāmarāgānusayena niranusayo,",
  "tika-abh05t:1067_11": "so tato mānānusayena niranusayo”ti pucchāya “yato tato”ti āgatattā vissajjane “sabbatthā”ti padassa nissakkavaseneva",
  "tika-abh05t:1067_12": "sakkā yojetunti dassento “sabbatthāti…pe…",
  "tika-abh05t:1067_13": "na na sambhavatī”ti āha.",
  "tika-abh05t:1067_14": "Bhummato aññatthāpi saddavidū icchanti,",
  "tika-abh05t:1067_15": "yato sabbesaṃ pādakaṃ “sabbatthapādaka”nti vuccati,",
  "tika-abh05t:1067_16": "idha pana nissakkavasena veditabbaṃ.",
  "tika-abh05t:1068_0": "Sānusayavāravaṇṇanā niṭṭhitā.",
  "tika-abh05t:1069_0": "3. Pajahanavāravaṇṇanā",
  "tika-abh05t:1070_0": "132- 197.",
  "tika-abh05t:1070_1": "Appajahanasabbhāvāti appahānassa,",
  "tika-abh05t:1070_2": "appahīyamānassa vā sabbhāvā.",
  "tika-abh05t:1070_3": "Tasmāti yasmā yo kāmarāgānusayaṃ pajahati,",
  "tika-abh05t:1070_4": "na so mānānusayaṃ niravasesato pajahati,",
  "tika-abh05t:1070_5": "yo ca mānānusayaṃ niravasesato pajahati,",
  "tika-abh05t:1070_6": "na so kāmarāgānusayaṃ pajahati pageva pahīnattā,",
  "tika-abh05t:1070_7": "tasmā “yo vā pana mānānusayaṃ pajahati,",
  "tika-abh05t:1070_8": "so kāmarāgānusayaṃ pajahatīti?",
  "tika-abh05t:1070_9": "No”ti vuttanti veditabbaṃ.",
  "tika-abh05t:1070_10": "Yadi evaṃ paṭhamapucchāyaṃ kathanti āha “yasmā pana…pe…",
  "tika-abh05t:1070_11": "vutta”nti.",
  "tika-abh05t:1070_12": "Tattha pahānakaraṇamattamevāti pahānakiriyāsambhavamattameva,",
  "tika-abh05t:1070_13": "na niravasesappahānanti adhippāyo.",
  "tika-abh05t:1070_14": "Te ṭhapetvāti diṭṭhivicikicchānusayādīnaṃ niravasesapajahanake aṭṭhamakādike ṭhapetvā.",
  "tika-abh05t:1070_15": "Avasesāti tassa tassa anusayassa niravasesappajahanakehi avasiṭṭhā.",
  "tika-abh05t:1070_16": "Tesu yesaṃ ekacce anusayā pahīnā,",
  "tika-abh05t:1070_17": "tepi appajahanasabbhāveneva nappajahantīti vuttā.",
  "tika-abh05t:1070_18": "Na ca yathāvijjamānenāti maggakiccabhāvena vijjamānappakārena pahānena vajjitā rahitā eva vuttāti yojanā.",
  "tika-abh05t:1071_0": "Kesañcīti sotāpannasakadāgāmimaggasamaṅgisakadāgāmīnaṃ.",
  "tika-abh05t:1071_1": "Puna kesañcīti anāgāmiaggamaggasamaṅgiarahantānaṃ.",
  "tika-abh05t:1071_2": "Ubhayanti kāmarāgavicikicchānusayadvayaṃ.",
  "tika-abh05t:1071_3": "Sesānanti “sesā”ti vuttānaṃ yathāvuttapuggalānaṃ.",
  "tika-abh05t:1071_4": "Tesanti vuttappakārānaṃ dvinnaṃ anusayānaṃ.",
  "tika-abh05t:1071_5": "Ubhayāppajahanassāti kāmarāgavicikicchānusayāppajahanassa.",
  "tika-abh05t:1071_6": "Kāraṇaṃ na hotīti yesaṃ vicikicchānusayo pahīno,",
  "tika-abh05t:1071_7": "tesaṃ tassa pahīnatā,",
  "tika-abh05t:1071_8": "yesaṃ yathāvuttaṃ ubhayappahīnaṃ,",
  "tika-abh05t:1071_9": "tesaṃ tadappajahanassa kāraṇaṃ na hotīti attho.",
  "tika-abh05t:1071_10": "Tenāha “tesaṃ pahīnattā ‘nappajahantī’ti na sakkā vattu”nti.",
  "tika-abh05t:1071_11": "Atha pana na tattha kāraṇaṃ vuttaṃ,",
  "tika-abh05t:1071_12": "yena kāraṇavacanena yathāvuttadosāpatti siyā,",
  "tika-abh05t:1071_13": "kevalaṃ pana sanniṭṭhānena tesaṃ puggalānaṃ gahitatādassanatthaṃ vuttaṃ “kāmarāgānusayañca nappajahantī”ti,",
  "tika-abh05t:1071_14": "evampi pucchitassa saṃsayatthassa kāraṇaṃ vattabbaṃ.",
  "tika-abh05t:1071_15": "Tathā ca sati “sesapuggalā tassa anusayassa pahīnattā nappajahantī”ti kāraṇaṃ vattabbamevāti codanaṃ sandhāyāha “na vattabba”ntiādi.",
  "tika-abh05t:1071_16": "Tattha na vattabbanti vuttanayena kāraṇaṃ na vattabbaṃ kāraṇabhāvasseva abhāvato.",
  "tika-abh05t:1071_17": "“Ubhayāppajahanassa kāraṇaṃ na hotī”ti vuttaṃ,",
  "tika-abh05t:1071_18": "yathā pana vattabbaṃ,",
  "tika-abh05t:1071_19": "taṃ dassetuṃ “yo kāmarāgānusayaṃ…pe…",
  "tika-abh05t:1071_20": "vattabbattā”ti āha.",
  "tika-abh05t:1071_21": "Tena pahīnāppahīnavasena kāraṇaṃ na vattabbaṃ,",
  "tika-abh05t:1071_22": "pahīnānaṃyeva pana vasena vattabbanti dasseti.",
  "tika-abh05t:1071_23": "Saṃsayatthasaṅgahiteti saṃsayatthena padena saṅgahite.",
  "tika-abh05t:1071_24": "Sanniṭṭhānapadasaṅgahitaṃ pana pahīyamānattā “nappajahatī”ti na sakkā vattunti.",
  "tika-abh05t:1072_0": "Pajahanavāravaṇṇanā niṭṭhitā.",
  "tika-abh05t:1073_0": "5. Pahīnavāravaṇṇanā",
  "tika-abh05t:1074_0": "264- 274.",
  "tika-abh05t:1074_1": "Phalaṭṭhavaseneva desanā āraddhā,",
  "tika-abh05t:1074_2": "na maggaṭṭhavasena,",
  "tika-abh05t:1074_3": "kuto puthujjanavasena. Kasmā?",
  "tika-abh05t:1074_4": "Phalakkhaṇe hi anusayā pahīnāti vuccanti,",
  "tika-abh05t:1074_5": "maggakkhaṇe pana pahīyantīti.",
  "tika-abh05t:1074_6": "Tenevāha “maggasamaṅgīnaṃ aggahitataṃ dīpetī”ti.",
  "tika-abh05t:1074_7": "Paṭilome hi puthujjanavasenapi desanā gahitā “yassa diṭṭhānusayo appahīno,",
  "tika-abh05t:1074_8": "tassa vicikicchānusayo appahīnoti?",
  "tika-abh05t:1074_9": "Āmantā”tiādinā.",
  "tika-abh05t:1074_10": "Anusayaccantapaṭipakkhekacittakkhaṇikānanti anusayānaṃ accantaṃ paṭipakkhabhūtaekacittakkhaṇikānaṃ.",
  "tika-abh05t:1074_11": "Maggasamaṅgīnanti maggaṭṭhānaṃ.",
  "tika-abh05t:1074_12": "Ettha ca anusayānaṃ accantapaṭipakkhatāggahaṇena uppattirahataṃ paṭikkhipati.",
  "tika-abh05t:1074_13": "Na hi te accantapaṭipakkhasamuppattito parato uppattirahā honti.",
  "tika-abh05t:1074_14": "Maggasamaṅgitāggahaṇena anuppattirahatāpāditataṃ paṭikkhipati.",
  "tika-abh05t:1074_15": "Na hi maggakkhaṇe te anuppattirahataṃ āpāditā nāma honti,",
  "tika-abh05t:1074_16": "atha kho āpādīyantīti.",
  "tika-abh05t:1074_17": "Ekacittakkhaṇikatāggahaṇena santānabyāpāraṃ.",
  "tika-abh05t:1074_18": "Tenāha “na kocī”tiādi.",
  "tika-abh05t:1074_19": "Tattha teti maggasamaṅgino.",
  "tika-abh05t:1074_20": "Na kevalaṃ pahīnavāreyeva,",
  "tika-abh05t:1074_21": "atha kho aññesupīti dassento “anusaya…pe…",
  "tika-abh05t:1074_22": "gahitā”ti āha.",
  "tika-abh05t:1075_0": "275- 296.",
  "tika-abh05t:1075_1": "Yattha anusayo uppattiraho,",
  "tika-abh05t:1075_2": "tatthevassa anuppattirahatāpādananti “attano attano okāse eva anuppattidhammataṃ āpādito”ti āha.",
  "tika-abh05t:1075_3": "Tathā hi vuttaṃ “cakkhuṃ loke piyarūpaṃ sātarūpaṃ,",
  "tika-abh05t:1075_4": "etthesā taṇhā uppajjamānā uppajjati,",
  "tika-abh05t:1075_5": "ettha nivisamānā nivisatī”ti vatvā puna vuttaṃ “cakkhuṃ loke piyarūpaṃ sātarūpaṃ,",
  "tika-abh05t:1075_6": "etthesā taṇhā pahīyamānā pahīyati,",
  "tika-abh05t:1075_7": "ettha nirujjhamānā nirujjhatī”ti.",
  "tika-abh05t:1075_8": "Tasmāti yasmā tadokāsattameva kāmadhātuādiokāsattameva anusayānaṃ dīpenti pahīnāppahīnavacanāni, tasmā.",
  "tika-abh05t:1075_9": "Anokāse tadubhayāvattabbatā vuttāti yasmā kāmarāgapaṭighānusayānaṃ dvinnaṃ uppattiṭṭhānaṃ,",
  "tika-abh05t:1075_10": "so eva pahānokāsoti svāyaṃ tesaṃ aññamaññaṃ anokāso,",
  "tika-abh05t:1075_11": "tasmiṃ anokāse tadubhayassa pahānāppahānassa navattabbatā vuttā.",
  "tika-abh05t:1075_12": "Kāmarāgānusayokāse hi paṭighānusayassa appahīnattā so “tattha pahīno”ti na vattabbo,",
  "tika-abh05t:1075_13": "aṭṭhitattā pana “tattha appahīno”ti ca,",
  "tika-abh05t:1075_14": "tasmā anokāse tadubhayāvattabbatā vuttāti.",
  "tika-abh05t:1075_15": "Tena saddhiṃ samānokāseti tena kāmarāgena saddhiṃ samānokāse.",
  "tika-abh05t:1075_16": "“Sādhāraṇaṭṭhāne”ti vutte kāmadhātuyaṃ sukhupekkhāsu pahīno nāma hoti,",
  "tika-abh05t:1075_17": "na samānakāle pahīno tatiyacatutthamaggavajjhattā kāmarāgamānānusayānaṃ.",
  "tika-abh05t:1076_0": "Pahīnavāravaṇṇanā niṭṭhitā.",
  "tika-abh05t:1077_0": "7. Dhātuvāravaṇṇanā",
  "tika-abh05t:1078_0": "332- 340.",
  "tika-abh05t:1078_1": "Appahīnuppattirahabhāvā idha anugamanasayanānīti dassento “yasmiṃ …pe…",
  "tika-abh05t:1078_2": "attho”ti āha.",
  "tika-abh05t:1078_3": "Idhāpi yuttāti pubbe vuttamevatthaṃ parāmasati.",
  "tika-abh05t:1078_4": "Tathā hi vuttaṃ “kāraṇalābhe uppattiarahataṃ dassetī”ti.",
  "tika-abh05t:1078_5": "Cha paṭisedhavacanānīti tissannaṃ dhātūnaṃ cutūpapātavisiṭṭhānaṃ paṭisedhanavasena vuttavacanāni,",
  "tika-abh05t:1078_6": "tato eva dhātuvisesaniddhāraṇāni na honti.",
  "tika-abh05t:1078_7": "Paṭisedhoti hi idha sattāpaṭisedho vuttoti adhippāyena vadati.",
  "tika-abh05t:1078_8": "Aññatthe pana na-",
  "tika-abh05t:1078_9": "kāre nāyaṃ doso.",
  "tika-abh05t:1078_10": "Imaṃ nāma dhātuṃ.",
  "tika-abh05t:1078_11": "Taṃmūlikāsūti paṭisedhamūlikāsu.",
  "tika-abh05t:1078_12": "Evañhīti “na kāmadhātuyā cutassa kāmadhātuṃ upapajjantassā”tiādinā paṭhamayojanāya sati.",
  "tika-abh05t:1078_13": "Nakāmadhātuādīsu upapattikittaneneva nakāmadhātuādiggahaṇenapi dhātuvisesasseva gahitatāya atthato viññāyamānattā.",
  "tika-abh05t:1078_14": "Tenāha “na kāmadhātu…pe…",
  "tika-abh05t:1078_15": "viññāyatī”ti.",
  "tika-abh05t:1078_16": "Bhañjitabbāti vibhajitabbā.",
  "tika-abh05t:1078_17": "Vibhāgo panettha duvidho icchitoti āha “dvidhā kātabbāti attho”ti.",
  "tika-abh05t:1078_18": "Pucchā ca vissajjanāni ca pucchāvissajjanāni.",
  "tika-abh05t:1078_19": "Yathā avutte bhaṅgābhāvassa aviññātattā “anusayā bhaṅgā natthī”ti vattabbaṃ,",
  "tika-abh05t:1078_20": "tathā tayidaṃ “kati anusayā bhaṅgā”ti etadapekkhanti tadapi vattabbaṃ.",
  "tika-abh05t:1078_21": "Pucchāpekkhañhi vissajjananti.",
  "tika-abh05t:1079_0": "Dhātuvāravaṇṇanā niṭṭhitā.",
  "tika-abh05t:1080_0": "Anusayayamakavaṇṇanā niṭṭhitā.",
  "tika-abh05t:1081_0": "8. Cittayamakaṃ",
  "tika-abh05t:1082_0": "Uddesavāravaṇṇanā",
  "tika-abh05t:1083_0": "1- 62.",
  "tika-abh05t:1083_1": "Sarāgādīti ettha ādi-",
  "tika-abh05t:1083_2": "saddena “yassa sarāgaṃ cittaṃ uppajjati,",
  "tika-abh05t:1083_3": "na nirujjhatī”ti ārabhitvā yāva “yassa avimuttaṃ citta”nti vāro,",
  "tika-abh05t:1083_4": "tāva saṅgaṇhāti.",
  "tika-abh05t:1083_5": "Kusalādīti pana ādi-",
  "tika-abh05t:1083_6": "saddena “yassa kusalaṃ cittaṃ uppajjati,",
  "tika-abh05t:1083_7": "na nirujjhatī”ti ārabhitvā yāva “yassa saraṇaṃ cittaṃ uppajjati,",
  "tika-abh05t:1083_8": "na nirujjhatī”ti vāro,",
  "tika-abh05t:1083_9": "tāva saṅgaṇhāti,",
  "tika-abh05t:1083_10": "tasmā sarāgādikusalādīhīti sarāgādīhi avimuttantehi,",
  "tika-abh05t:1083_11": "kusalādīhi araṇantehi padehi missakā vārā.",
  "tika-abh05t:1083_12": "Suddhikāti kevalā yathāvuttasarāgādīhi kusalādīhi ca amissakā.",
  "tika-abh05t:1083_13": "Tayo tayoti puggaladhammavasena tayo tayo mahāvārā.",
  "tika-abh05t:1083_14": "Yadi evaṃ kathaṃ soḷasa puggalavārāti āha “tattha tattha pana vutte sampiṇḍetvā”ti.",
  "tika-abh05t:1083_15": "Tattha tattha soḷasavidhe sarāgādimissakacitte vutte puggale eva ekajjhaṃ sampiṇḍetvā saṅgahetvā “soḷasa puggalavārā”ti vuttaṃ.",
  "tika-abh05t:1083_16": "“Dhammapuggaladhammavārā”ti etthāpi eseva nayo.",
  "tika-abh05t:1083_17": "Na nirantaraṃ vutteti dhamme puggaladhamme ca anāmasitvā soḷasasupi ṭhānesu nirantaraṃ puggale eva vutte",
  "tika-abh05t:1083_18": "sampiṇḍetvā soḷasa puggalavārā na vuttāti attho.",
  "tika-abh05t:1084_0": "Saṃsaggavasenāti saṃsajjanavasena desanāya vimissanavasena.",
  "tika-abh05t:1084_1": "Aññathā hi uppādanirodhā paccuppannānāgatakālā ca kathaṃ saṃsajjīyanti.",
  "tika-abh05t:1084_2": "Sesānampi vārānanti uppāduppannavārādīnaṃ.",
  "tika-abh05t:1084_3": "Taṃtaṃnāmatāti yathā “yassa cittaṃ uppajjati,",
  "tika-abh05t:1084_4": "tassa cittaṃ uppanna”ntiādinā uppādauppannabhāvāmasanato uppādauppannavāroti nāmaṃ pāḷito eva viññāyati,",
  "tika-abh05t:1084_5": "evaṃ sesavārānampīti āha “taṃtaṃnāmatā pāḷianusārena veditabbā”ti.",
  "tika-abh05t:1085_0": "Uddesavāravaṇṇanā niṭṭhitā.",
  "tika-abh05t:1086_0": "Niddesavāravaṇṇanā",
  "tika-abh05t:1087_0": "63.",
  "tika-abh05t:1087_1": "Tathārūpassevāti pacchimacittasamaṅgino eva.",
  "tika-abh05t:1087_2": "Tañca cittanti tañca yathāvuttakkhaṇaṃ pacchimacittaṃ.",
  "tika-abh05t:1087_3": "“Evaṃpakāra”nti imassa atthaṃ dassetuṃ “bhaṅgakkhaṇasamaṅgimevā”ti vuttaṃ nirujjhamānākārassa “evaṃpakāra”nti vuttattā.",
  "tika-abh05t:1088_0": "65- 82.",
  "tika-abh05t:1088_1": "Dvayametanti yaṃ “khaṇapaccuppannameva cittaṃ uppādakkhaṇāpagamena uppajjittha nāma,",
  "tika-abh05t:1088_2": "tadeva uppādakkhaṇe uppādaṃ pattattā uppajjittha,",
  "tika-abh05t:1088_3": "anatītattā uppajjati nāmā”ti vuttaṃ,",
  "tika-abh05t:1088_4": "etaṃ ubhayampi.",
  "tika-abh05t:1088_5": "Evaṃ na sakkā vattunti iminā vuttappakārena na sakkā vattuṃ,",
  "tika-abh05t:1088_6": "pakārantarena pana sakkā vattunti adhippāyo.",
  "tika-abh05t:1088_7": "Tattha “na hī”tiādinā paṭhamapakkhaṃ vibhāveti.",
  "tika-abh05t:1088_8": "Vibhajitabbaṃ siyāti “bhaṅgakkhaṇe taṃ cittaṃ uppajjittha,",
  "tika-abh05t:1088_9": "no ca uppajjati,",
  "tika-abh05t:1088_10": "uppādakkhaṇe taṃ cittaṃ uppajjittha ceva uppajjati cā”ti vibhajitabbaṃ siyā,",
  "tika-abh05t:1088_11": "na ca vibhattaṃ.",
  "tika-abh05t:1088_12": "“Āmantā”ti vattabbaṃ siyā khaṇapaccuppanne citte vuttanayena ubhayassapi labbhamānattā,",
  "tika-abh05t:1088_13": "na ca vuttaṃ.",
  "tika-abh05t:1088_14": "Idāni yena pakārena sakkā vattuṃ,",
  "tika-abh05t:1088_15": "taṃ dassetuṃ “cittassa bhaṅgakkhaṇe”tiādimāha.",
  "tika-abh05t:1088_16": "Puggalo vutto,",
  "tika-abh05t:1088_17": "puggalavāro hesoti adhippāyo.",
  "tika-abh05t:1088_18": "Tassāti puggalassa.",
  "tika-abh05t:1088_19": "Na ca kiñci cittaṃ uppajjati cittassa bhaṅgakkhaṇasamaṅgibhāvato.",
  "tika-abh05t:1088_20": "Taṃ pana cittaṃ uppajjati,",
  "tika-abh05t:1088_21": "yaṃ cittasamaṅgī so puggaloti evamettha attho daṭṭhabbo.",
  "tika-abh05t:1088_22": "Yadi anekacittavasenāyaṃ yamakadesanā pavattāti codanaṃ sandhāyāha “cittanti hi…pe…",
  "tika-abh05t:1088_23": "tiṭṭhatī”ti.",
  "tika-abh05t:1088_24": "Sanniṭṭhānavasena niyamo veditabbo,",
  "tika-abh05t:1088_25": "aññathā “no ca tesaṃ cittaṃ uppajjatī”tiādinā paṭisedho na yujjeyyāti adhippāyo.",
  "tika-abh05t:1088_26": "Tādisanti tathārūpaṃ,",
  "tika-abh05t:1088_27": "yadavattho uppannauppajjamānatādipariyāyehi vattabbo hoti,",
  "tika-abh05t:1088_28": "tadavatthanti attho.",
  "tika-abh05t:1089_0": "83- 113.",
  "tika-abh05t:1089_1": "Imassa puggalavārattāti “yassa cittaṃ uppajjamāna”ntiādinayappavattassa imassa atikkantakālavārassa puggalavārattā.",
  "tika-abh05t:1089_2": "Puggalo pucchitoti “yassa cittaṃ uppajjamānaṃ…pe…",
  "tika-abh05t:1089_3": "tassa citta”nti cittasamaṅgipuggalo pucchitoti puggalasseva vissajjanena bhavitabbaṃ,",
  "tika-abh05t:1089_4": "itarathā aññaṃ pucchitaṃ aññaṃ vissajjitaṃ siyā.",
  "tika-abh05t:1089_5": "Na koci puggalo na gahito sabbasattānaṃ anibbattacittatābhāvato.",
  "tika-abh05t:1089_6": "Te ca pana sabbe puggalā.",
  "tika-abh05t:1089_7": "Nirujjhamānakkhaṇātītacittāti nirujjhamānakkhaṇā hutvā atītacittā.",
  "tika-abh05t:1089_8": "Tathā dutiyatatiyāti yathā paṭhamapañho anavasesapuggalavisayattā paṭivacanena vissajjetabbo siyā,",
  "tika-abh05t:1089_9": "tathā tato eva dutiyatatiyapañhā “āmantā”icceva vissajjetabbā siyunti attho.",
  "tika-abh05t:1089_10": "Catuttho pana pañho evaṃ vibhajitvā puggalavaseneva vissajjetabboti dassento “pacchimacittassā”tiādiṃ",
  "tika-abh05t:1089_11": "vatvā tathā avacane kāraṇaṃ dassento “cittavasena puggalavavatthānato”tiādimāha.",
  "tika-abh05t:1089_12": "“Bhaṅgakkhaṇe cittaṃ uppādakkhaṇaṃ vītikkanta”nti iminā vattamānassa cittassa vasena puggalo uppādakkhaṇātītacitto,",
  "tika-abh05t:1089_13": "“atītaṃ cittaṃ uppādakkhaṇañca vītikkantanti bhaṅgakkhaṇañca vītikkanta”nti iminā pana atītassa cittassa vasena puggalo uppādakkhaṇātītacitto vutto.",
  "tika-abh05t:1090_0": "Tatthāti tesu dvīsu puggalesu.",
  "tika-abh05t:1090_1": "Purimassāti paṭhamaṃ vuttassa sanniṭṭhānapadasaṅgahitassa cittaṃ na bhaṅgakkhaṇaṃ vītikkantaṃ.",
  "tika-abh05t:1090_2": "“No ca bhaṅgakkhaṇaṃ vītikkanta”nti hi vuttaṃ.",
  "tika-abh05t:1090_3": "Pacchimassa vītikkantaṃ cittaṃ bhaṅgakkhaṇanti sambandho.",
  "tika-abh05t:1090_4": "“Bhaṅgakkhaṇañca vītikkanta”nti hi vuttaṃ.",
  "tika-abh05t:1090_5": "Evamādiko puggalavibhāgoti dutiyapañhādīsu vuttaṃ sandhāyāha.",
  "tika-abh05t:1090_6": "Tassa cittassa taṃtaṃkhaṇavītikkamāvītikkamadassanavasenāti tassa tassa uppādakkhaṇassa bhaṅgakkhaṇassa",
  "tika-abh05t:1090_7": "ca yathārahaṃ vītikkamassa avītikkamassa ca dassanavasena dassito hoti puggalavibhāgoti yojanā.",
  "tika-abh05t:1090_8": "Idhāti imasmiṃ atikkantakālavāre.",
  "tika-abh05t:1090_9": "Puggalavisiṭṭhaṃ cittaṃ pucchitaṃ “yassa cittaṃ tassa citta”nti vuttattā.",
  "tika-abh05t:1090_10": "Yadipi puggalappadhānā pucchā puggalavārattā.",
  "tika-abh05t:1090_11": "Athāpi cittappadhānā puggalaṃ visesanabhāvena gahetvā cittassa visesitattā.",
  "tika-abh05t:1090_12": "Ubhayathāpi dutiyapucchāya “āmantā”ti vattabbaṃ siyā anavasesapuggalavisayattā.",
  "tika-abh05t:1090_13": "Tathā pana avatvā “atītaṃ citta”nti vuttaṃ,",
  "tika-abh05t:1090_14": "kasmā nirodhakkhaṇa…pe…",
  "tika-abh05t:1090_15": "dassanatthanti daṭṭhabbanti yojanā.",
  "tika-abh05t:1090_16": "Esa nayo “na nirujjhamāna”nti etthāpīti nirujjhamānaṃ khaṇaṃ nirodhakkhaṇaṃ khaṇaṃ vītikkantakālaṃ kiṃ tassa cittaṃ na hotīti attho.",
  "tika-abh05t:1091_0": "114- 116.",
  "tika-abh05t:1091_1": "Sarāgapacchimacittassāti sarāgacittesu pacchimassa cittassa,",
  "tika-abh05t:1091_2": "ekassa puggalassa rāgasampayuttacittesu yaṃ sabbapacchimaṃ cittaṃ, tassa.",
  "tika-abh05t:1091_3": "So pana puggalo anāgāmī veditabbo.",
  "tika-abh05t:1091_4": "Na nirujjhati nirodhāsamaṅgitāya.",
  "tika-abh05t:1091_5": "Nirujjhissati idāni nirodhaṃ pāpuṇissati.",
  "tika-abh05t:1091_6": "Appaṭisandhikattā pana tato aññaṃ nuppajjissati.",
  "tika-abh05t:1091_7": "Itaresanti yathāvuttasarāgapacchimacittasamaṅgiṃ vītarāgacittasamaṅgiñca ṭhapetvā avasesānaṃ itarasekkhānañceva puthujjanānañca.",
  "tika-abh05t:1092_0": "Niddesavāravaṇṇanā niṭṭhitā.",
  "tika-abh05t:1093_0": "Cittayamakavaṇṇanā niṭṭhitā.",
  "tika-abh05t:1094_0": "9. Dhammayamakaṃ",
  "tika-abh05t:1095_0": "1. Paṇṇattivāro",
  "tika-abh05t:1096_0": "Uddesavāravaṇṇanā",
  "tika-abh05t:1097_0": "1- 16.",
  "tika-abh05t:1097_1": "Yathā mūlayamake kusalādidhammā desitāti kusalākusalābyākatā dhammā kusalakusalamūlādivibhāgato mūlayamake yamakavasena yathā desitā.",
  "tika-abh05t:1097_2": "Aññathāti kusalakusalamūlādivibhāgato aññathā,",
  "tika-abh05t:1097_3": "khandhādivasenāti attho.",
  "tika-abh05t:1098_0": "Uddesavāravaṇṇanā niṭṭhitā.",
  "tika-abh05t:1099_0": "2. Pavattivāravaṇṇanā",
  "tika-abh05t:1100_0": "33- 34.",
  "tika-abh05t:1100_1": "Taṃ pana kammasamuṭṭhānādirūpaṃ aggahetvā.",
  "tika-abh05t:1100_2": "Kecīti dhammasirittheraṃ sandhāyāha.",
  "tika-abh05t:1100_3": "So hi “cittasamuṭṭhānarūpavasena vutta”nti aṭṭhakathaṃ āharitvā “imasmiṃ pañhe kammasamuṭṭhānādirūpañca labbhatī”ti avoca.",
  "tika-abh05t:1100_4": "Tathā ca vatvā paṭilomapāḷiṃ dassetvā “cittasamuṭṭhānarūpameva idhādhippetaṃ.",
  "tika-abh05t:1100_5": "Kammasamuṭṭhānādirūpe na vidhānaṃ,",
  "tika-abh05t:1100_6": "nāpi paṭisedho”ti āha.",
  "tika-abh05t:1100_7": "Tathāti yathā vuttappakāre pāṭhe cittasamuṭṭhānarūpameva adhippetaṃ,",
  "tika-abh05t:1100_8": "tathā etthāpīti attho.",
  "tika-abh05t:1100_9": "Noti vuttanti vadantīti sambandho.",
  "tika-abh05t:1100_10": "Taṃ panetanti yathā uddhaṭassa pāṭhassa atthavacanaṃ,",
  "tika-abh05t:1100_11": "evaṃ na sakkā vattuṃ.",
  "tika-abh05t:1100_12": "Kasmāti āha “cittassa bhaṅgakkhaṇe…pe…",
  "tika-abh05t:1100_13": "paṭisedhasiddhito”ti.",
  "tika-abh05t:1100_14": "Svāyaṃ paṭisedho heṭṭhā dassitoyevāti adhippāyo.",
  "tika-abh05t:1101_0": "Ye ca vadantīti ettha ye cāti vajirabuddhittheraṃ sandhāyāha.",
  "tika-abh05t:1101_1": "So hi “sotāpattimaggakkhaṇe”tiādinā paṭisambhidāmaggapāḷiṃ āharitvā “yathā tattha satipi kammajādirūpe",
  "tika-abh05t:1101_2": "ṭhapetvā cittasamuṭṭhānarūpanti cittapaṭibaddhattā cittajarūpameva ṭhapetabbabhāvena uddhaṭaṃ,",
  "tika-abh05t:1101_3": "evamidhāpi cittajarūpameva kathita”nti vadati.",
  "tika-abh05t:1101_4": "Tañca nesaṃ vacanaṃ tathā na hoti,",
  "tika-abh05t:1101_5": "yathā tehi udāhaṭaṃ,",
  "tika-abh05t:1101_6": "visamoyaṃ upaññāsoti attho.",
  "tika-abh05t:1101_7": "Yathā ca taṃ tathā na hoti,",
  "tika-abh05t:1101_8": "taṃ dassetuṃ “yesañhī”tiādi vuttaṃ.",
  "tika-abh05t:1101_9": "Tesanti kammajādīnaṃ.",
  "tika-abh05t:1101_10": "Tassāti maggassa.",
  "tika-abh05t:1101_11": "Teti abyākatā,",
  "tika-abh05t:1101_12": "ye uppādanirodhavanto.",
  "tika-abh05t:1101_13": "Avijjamānesu ca uppādanirodhesu nibbānassa viya.",
  "tika-abh05t:1102_0": "Sanniṭṭhānena gahitesu puggalesu.",
  "tika-abh05t:1102_1": "Tesu hi keci akusalābyākatacittānaṃ uppādakkhaṇasamaṅgino,",
  "tika-abh05t:1102_2": "keci abyākatacittassa,",
  "tika-abh05t:1102_3": "keci kusalābyākatacittassa,",
  "tika-abh05t:1102_4": "tesu purimā dve paṭhamakoṭṭhāsena saṅgahitā tassa kusaluppattipaṭisedhaparattā,",
  "tika-abh05t:1102_5": "te pana bhavavasena vibhajitvā vattabbāti dassento “pañcavokāre”tiādimāha.",
  "tika-abh05t:1102_6": "Evanti yathāvuttanayena.",
  "tika-abh05t:1102_7": "Sabbatthāti sabbapañhesu.",
  "tika-abh05t:1103_0": "79.",
  "tika-abh05t:1103_1": "Tatoti ekāvajjanavīthito.",
  "tika-abh05t:1103_2": "Purimatarajavanavīthi yāya vuṭṭhānagāminī saṅgahitā,",
  "tika-abh05t:1103_3": "tattha uppannassapi cittassa.",
  "tika-abh05t:1103_4": "Kusalānāgatabhāvapariyosānenāti kusaladhammānaṃ anāgatabhāvassa pariyosānabhūtena aggamaggānantarapaccayattena dīpitaṃ hoti samānalakkhaṇaṃ sabbaṃ. Kena?",
  "tika-abh05t:1103_5": "Tāya eva samānalakkhaṇatāya.",
  "tika-abh05t:1103_6": "Esa nayoti yathā kusalānuppādo kusalānāgatabhāvassa pariyosānabhūtato vuttaparicchedato orampi labbhatīti",
  "tika-abh05t:1103_7": "so yathāvuttaparicchedo lakkhaṇamattanti svāyaṃ nayo dassito.",
  "tika-abh05t:1103_8": "Esa nayo akusalātītabhāvassa ādimhi “dutiye akusale”ti vuttaṭṭhāne,",
  "tika-abh05t:1103_9": "abyākatātītabhāvassa ādimhi “dutiye citte”ti vuttaṭṭhānepīti yojanā.",
  "tika-abh05t:1103_10": "Idāni “esa nayo”ti yathāvuttamatidesaṃ “yathā hī”tiādinā pākaṭataraṃ karoti.",
  "tika-abh05t:1103_11": "Bhāvanāpahānāni dassitāni honti “aggamaggasamaṅgī kusalañca dhammaṃ bhāveti,",
  "tika-abh05t:1103_12": "akusalañca pajahatī”ti.",
  "tika-abh05t:1103_13": "Idhāti imasmiṃ pavattivāre.",
  "tika-abh05t:1103_14": "Taṃ tanti akusalātītatādi kusalānāgatatādi ca.",
  "tika-abh05t:1103_15": "Tena tenāti “dutiye akusale aggamaggasamaṅgī”ti evamādinā antena ca.",
  "tika-abh05t:1104_0": "100.",
  "tika-abh05t:1104_1": "Paṭisandhicittatoti idaṃ mariyādaggahaṇaṃ,",
  "tika-abh05t:1104_2": "na abhividhiggahaṇaṃ,",
  "tika-abh05t:1104_3": "yato “soḷasama”nti āha.",
  "tika-abh05t:1104_4": "Abhividhiggahaṇameva vā soḷasacittakkhaṇāyukameva rūpanti imasmiṃ pakkhe adhippete paṭikkhittovāyaṃ vādoti dassento “tato parampi vā”ti āha.",
  "tika-abh05t:1104_5": "Ayañca vicāro heṭṭhā dassito eva.",
  "tika-abh05t:1104_6": "Na tato oranti viññāyati tato oraṃ akusalanirodhasamakālaṃ abyākatanirodhassa asambhavato.",
  "tika-abh05t:1105_0": "Pavattivāravaṇṇanā niṭṭhitā.",
  "tika-abh05t:1106_0": "Dhammayamakavaṇṇanā niṭṭhitā.",
  "tika-abh05t:1107_0": "10. Indriyayamakaṃ",
  "tika-abh05t:1108_0": "1. Paṇṇattivāro",
  "tika-abh05t:1109_0": "Uddesavāravaṇṇanā",
  "tika-abh05t:1110_0": "1.",
  "tika-abh05t:1110_1": "Indriyayamake vibhaṅge viyāti yathā indriyavibhaṅge purisindriyānantaraṃ jīvitindriyaṃ uddiṭṭhaṃ,",
  "tika-abh05t:1110_2": "na manindriyānantaraṃ,",
  "tika-abh05t:1110_3": "evaṃ imasmiṃ indriyayamake.",
  "tika-abh05t:1110_4": "Tañca suttadesanānurodhenāti dassento “tīṇimāni…pe…",
  "tika-abh05t:1110_5": "sutte desitakkamenā”ti āha.",
  "tika-abh05t:1110_6": "Soyaṃ yadatthaṃ tassa sutte desitakkamena uddeso,",
  "tika-abh05t:1110_7": "taṃ dassetuṃ “pavattivārehī”tiādi vuttaṃ.",
  "tika-abh05t:1110_8": "Tattha yathā “jīvitindriya”nti idaṃ rūpajīvitindriyassa arūpajīvitindriyassa ca sāmaññato gahaṇaṃ,",
  "tika-abh05t:1110_9": "evaṃ upādinnassa anupādinnassa cāti āha “kammajānaṃ akammajānañca anupālaka”nti.",
  "tika-abh05t:1110_10": "Atha vā sahajadhammānupālakampi jīvitindriyaṃ na kevalaṃ khaṇaṭṭhitiyā eva kāraṇaṃ,",
  "tika-abh05t:1110_11": "atha kho pabandhānupacchedassapi kāraṇameva.",
  "tika-abh05t:1110_12": "Aññathā āyukkhayamaraṇaṃ na sambhaveyya,",
  "tika-abh05t:1110_13": "tasmā “kammajānañca anupālaka”nti avisesato vuttaṃ,",
  "tika-abh05t:1110_14": "cutipaṭisandhīsu ca pavattamānānaṃ kammajānaṃ anupālakaṃ.",
  "tika-abh05t:1110_15": "Itīti tasmā.",
  "tika-abh05t:1110_16": "Taṃmūlakānīti jīvitindriyamūlakāni.",
  "tika-abh05t:1110_17": "Cutipaṭisandhipavattivasenāti cutipaṭisandhivasena pavattivasena ca.",
  "tika-abh05t:1110_18": "Tattha yaṃ upādinnaṃ,",
  "tika-abh05t:1110_19": "taṃ cutipaṭisandhivaseneva,",
  "tika-abh05t:1110_20": "itaraṃ itaravasenapi vattabbaṃ.",
  "tika-abh05t:1110_21": "Yasmā cakkhundriyādīsu purisindriyāvasānesu ekantaupādinnesu ataṃsabhāvattā yaṃ manindriyaṃ mūlameva na hoti,",
  "tika-abh05t:1110_22": "tasmā taṃ ṭhapetvā avasesamūlakāni cakkhundriyādimūlakāni.",
  "tika-abh05t:1110_23": "Āyatanayamake viyāti yathā āyatanayamake paṭisandhivasenāyatanānaṃ uppādo,",
  "tika-abh05t:1110_24": "maraṇavasena ca nirodho vutto,",
  "tika-abh05t:1110_25": "evamidhāpi cutiupapattivaseneva vattabbāni,",
  "tika-abh05t:1110_26": "tasmā ataṃsabhāvattā jīvitindriyaṃ tesaṃ cakkhundriyādīnaṃ majjhe anuddisitvā ante purisindriyānantaraṃ uddiṭṭhaṃ.",
  "tika-abh05t:1110_27": "Yaṃ pana cakkhundriyādimūlakesu manindriyaṃ sabbapacchā eva gahitaṃ,",
  "tika-abh05t:1110_28": "tattha kāraṇaṃ aṭṭhakathāyaṃ vuttameva.",
  "tika-abh05t:1111_0": "Uddesavāravaṇṇanā niṭṭhitā.",
  "tika-abh05t:1112_0": "Niddesavāravaṇṇanā",
  "tika-abh05t:1113_0": "94.",
  "tika-abh05t:1113_1": "Koci sabhāvo natthīti koci sabhāvadhammo natthi.",
  "tika-abh05t:1113_2": "Yadi evaṃ “natthī”ti paṭikkhepo eva yuttoti āha “na ca rūpādī”tiādi.",
  "tika-abh05t:1113_3": "“Sukhā dukkhā adukkhamasukhā”tiādīsu sukhadukkhasaddānaṃ sāmaññavacanabhāvepi indriyadesanāyaṃ te visiṭṭhavisayā evāti dassento “sukhassa…pe…",
  "tika-abh05t:1113_4": "gahitoyevā”ti āha.",
  "tika-abh05t:1113_5": "Dukkhassa ca bhedaṃ katvā.",
  "tika-abh05t:1114_0": "140.",
  "tika-abh05t:1114_1": "Paññindriyāni hontīti āmantāti vuttanti pajānanaṭṭhena adhipateyyaṭṭhena ca paññindriyāni honti,",
  "tika-abh05t:1114_2": "dassanaṭṭhena pana cakkhūni cāti cakkhu,",
  "tika-abh05t:1114_3": "indriyanti pucchāya “āmantā”ti vuttanti adhippāyo.",
  "tika-abh05t:1114_4": "“Taṇhāsotamevāhā”ti vuttaṃ,",
  "tika-abh05t:1114_5": "“yassa chattiṃsati sotā”tiādīsu pana diṭṭhiādīnampi sotabhāvo āgato.",
  "tika-abh05t:1115_0": "Paṇṇattiniddesavāravaṇṇanā niṭṭhitā.",
  "tika-abh05t:1116_0": "2. Pavattivāravaṇṇanā",
  "tika-abh05t:1117_0": "186.",
  "tika-abh05t:1117_1": "Aññadhammanissayenāti “yo tesaṃ rūpīnaṃ dhammānaṃ āyu ṭhitī”tiādinā aññadhammanissayena gahetabbaṃ.",
  "tika-abh05t:1117_2": "Pavattiñca gahetvā gatesu vissajjanesu,",
  "tika-abh05t:1117_3": "cutipaṭisandhiyo gahetvā gatesu yojanā na labbhatīti adhippāyo.",
  "tika-abh05t:1117_4": "Alabbhamānā ca sukhadukkhadomanassindriyeheva na labbhati.",
  "tika-abh05t:1117_5": "Taṃmūlakā ca nayāti sukhindriyādimūlakā ca nayā.",
  "tika-abh05t:1117_6": "Tehīti sukhindriyādīhi.",
  "tika-abh05t:1117_7": "Yojanāti “pavatte sukhindriyavippayuttacittassa uppādakkhaṇe”tiādinā uppajjamānehi yojanā.",
  "tika-abh05t:1117_8": "Taṃmūlakā ca tathāyojanāmūlabhūtā ca nayā jīvitindriyādimūlakā ca nayā.",
  "tika-abh05t:1117_9": "Pākaṭāyevāti pāḷigatiyā eva viññāyamānayojanattā suviññeyyā eva.",
  "tika-abh05t:1118_0": "Taṃ vacanaṃ.",
  "tika-abh05t:1118_1": "Somanassavirahitasacakkhukapaṭisandhinidassanavasenāti somanassavirahitasacakkhukapaṭisandhiyeva nidassananti yojetabbaṃ.",
  "tika-abh05t:1118_2": "Kathaṃ panetaṃ jānitabbaṃ “nidassanamattametaṃ,",
  "tika-abh05t:1118_3": "na pana gaṇanaparicchindana”nti āha “na hi catunnaṃyevāti niyamo kato”ti.",
  "tika-abh05t:1118_4": "Taṃsamānalakkhaṇāti tāya sacakkhukapaṭisandhitāya samānalakkhaṇāti parittavipākaggahaṇaṃ.",
  "tika-abh05t:1118_5": "Tattha sasomanassapaṭisandhiyo sandhāya upekkhāpaṭisandhiyo nidassanabhāvena vuttāti keci.",
  "tika-abh05t:1118_6": "Parittavipākapaṭisandhi ca kusalavipākāhetukapaṭisandhi veditabbā.",
  "tika-abh05t:1118_7": "Sāpi hi sacakkhukā siyā.",
  "tika-abh05t:1118_8": "Taṃsamānalakkhaṇāti vā tāya upekkhāsahagatāya samānalakkhaṇā yathāvuttaahetukapaṭisandhi ca pañcamajjhānapaṭisandhi ca.",
  "tika-abh05t:1118_9": "Yadi evaṃ “catunna”nti kasmā gaṇanaparicchedoti āha “kāmāvacare…pe…",
  "tika-abh05t:1118_10": "nidassanaṃ kata”nti.",
  "tika-abh05t:1118_11": "Tenāti upekkhāsahagatamahāvipākanidassanena,",
  "tika-abh05t:1118_12": "yehi samānatāya ime nidassanabhāvena vuttā,",
  "tika-abh05t:1118_13": "te ekaṃsena taṃsabhāvā evāti ayamettha adhippāyo.",
  "tika-abh05t:1118_14": "Tenāha “yathā sasomanassa…pe…",
  "tika-abh05t:1118_15": "to hotī”ti.",
  "tika-abh05t:1119_0": "Nanu ca gabbhaseyyakesu ayamattho ekaṃsato na labbhatīti āsaṅkaṃ sandhāyāha “gabbhaseyyakānañca…pe…",
  "tika-abh05t:1119_1": "dassitā hotī”ti.",
  "tika-abh05t:1119_2": "Tenāha “sacakkhukāna”ntiādi.",
  "tika-abh05t:1119_3": "Tattha yadi sahetukapaṭisandhikānaṃ kāmāvacarānaṃ niyamato sacakkhukādibhāvadassanaṃ gabbhaseyyakavasena labbheyya,",
  "tika-abh05t:1119_4": "yuttametaṃ siyāti codanaṃ sandhāyāha “gabbhaseyyakepi hī”tiādi.",
  "tika-abh05t:1119_5": "Tathā āyatanayamake dassitanti idaṃ āyatanayamakavaṇṇanāyaṃ attanā vuttaṃ “evañca katvā indriyayamake”tiādivacanaṃ sandhāya vuttaṃ.",
  "tika-abh05t:1119_6": "Tattha hi somanassindriyuppādakakammassa ekantena cakkhundriyuppādanato gabbhepi yāva cakkhundriyuppatti,",
  "tika-abh05t:1119_7": "tāva uppajjamānatāya “abhinanditabbattā”ti vuttaṃ.",
  "tika-abh05t:1119_8": "Sanniṭṭhānena saṅgahitānanti “yassa vā pana somanassindriyaṃ uppajjatī”ti etena sanniṭṭhānena saṅgahitānaṃ.",
  "tika-abh05t:1119_9": "Itthīnaṃ aghānakānaṃ upapajjantīnanti ādīsūti ādi-",
  "tika-abh05t:1119_10": "saddena “itthīnaṃ acakkhukānaṃ upapajjantīna”ntiādiṃ saṅgaṇhāti.",
  "tika-abh05t:1119_11": "Te evāti gabbhaseyyakā eva.",
  "tika-abh05t:1120_0": "Taṃsamānalakkhaṇanti sopekkhaacakkhukapaṭisandhibhāvena samānalakkhaṇaṃ.",
  "tika-abh05t:1120_1": "Tatthāti ahetukapaṭisandhicitte.",
  "tika-abh05t:1120_2": "Samādhileso dubbalasamādhi yo cittaṭṭhitimatto.",
  "tika-abh05t:1120_3": "Tasmāti yasmā cittaṭṭhiti viya dubbalaṃ vīriyaṃ natthi,",
  "tika-abh05t:1120_4": "yo “vīriyaleso”ti vattabbo, tasmā,",
  "tika-abh05t:1120_5": "lesamattassapi vīriyassa abhāvāti attho.",
  "tika-abh05t:1120_6": "Aññesūti ahetukapaṭisandhicittato aññesu.",
  "tika-abh05t:1120_7": "Kesucīti ekaccesu.",
  "tika-abh05t:1120_8": "Ubhayenapi manodvārāvajjanahasituppādacittaṃ vadati.",
  "tika-abh05t:1120_9": "Idhāti ahetukapaṭisandhicitte.",
  "tika-abh05t:1120_10": "Samādhivīriyāni indriyappattāni ca na hontīti samādhikiccaṃ paṭikkhipati,",
  "tika-abh05t:1120_11": "na samādhimattaṃ,",
  "tika-abh05t:1120_12": "na vīriyalesassa sabbhāvatoti yojetabbaṃ.",
  "tika-abh05t:1120_13": "Tenevāha “visesanañhi visesitabbe pavattatī”ti.",
  "tika-abh05t:1120_14": "Yasmiṃ vīriye sati indriyuppatti siyā,",
  "tika-abh05t:1120_15": "tadeva tattha natthīti attho.",
  "tika-abh05t:1121_0": "Apāye opapātikavasenāti idaṃ sugatiyaṃ opapātiko vikalindriyo na hotīti katvā vuttaṃ,",
  "tika-abh05t:1121_1": "“labbhanteva ñāṇavippayuttāna”nti pana vuttattā “duhetukapaṭisandhikānaṃ vasenā”ti aṭṭhakathāyaṃ vuttaṃ.",
  "tika-abh05t:1121_2": "Tesanti itthipurisindriyasantānānaṃ.",
  "tika-abh05t:1121_3": "Itthipurisindriyānaṃ pana uppādanirodhā abhiṇhasova hontīti.",
  "tika-abh05t:1121_4": "Paṭhamakappikādīnanti ettha ādi-",
  "tika-abh05t:1121_5": "saddena gahitānaṃ parivattamānaliṅgānaṃ vasena uppādanirodhaggahaṇaṃ veditabbaṃ.",
  "tika-abh05t:1121_6": "Paṭhamakappikānaṃ pana vasena uppādo eva labbhati.",
  "tika-abh05t:1121_7": "“Cutiupapattivaseneva dutiyapucchāsupi sanniṭṭhānehi gahaṇaṃ veditabba”nti idaṃ upādinnaindriyehi niyamitattā vuttaṃ.",
  "tika-abh05t:1122_0": "190.",
  "tika-abh05t:1122_1": "Santānuppattinirodhadassanatoti santānavasena uppādanirodhānaṃ dissamānattā.",
  "tika-abh05t:1122_2": "Etena rūpajīvitindriyassa cakkhundriyādisamānagatikataṃ yuttito sādheti.",
  "tika-abh05t:1122_3": "Āgamato pana “vinā somanassenā”tiādinā parato sādhessati.",
  "tika-abh05t:1122_4": "Chedoti nāmaṃ daṭṭhabbaṃ sarūpadassaneneva saṃsayachedanato.",
  "tika-abh05t:1123_0": "Tassāti rūpajīvitindriyassa.",
  "tika-abh05t:1123_1": "Te ca asaññasattā.",
  "tika-abh05t:1123_2": "Nanu ca uppādova jīvitindriyassa cutiupapattivasena vattabbo,",
  "tika-abh05t:1123_3": "na anuppādoti āha “anuppādo…pe…",
  "tika-abh05t:1123_4": "na pavatte”ti.",
  "tika-abh05t:1123_5": "Ayañca nayo na kevalaṃ purimakoṭṭhāse eva,",
  "tika-abh05t:1123_6": "atha kho itarakoṭṭhāsepi gahito evāti dassento “pacchimakoṭṭhāsepī”tiādimāha.",
  "tika-abh05t:1124_0": "“Upapatticittassa uppādakkhaṇe”ti kasmā vuttanti yenādhippāyena codanā katā,",
  "tika-abh05t:1124_1": "tamadhippāyaṃ vivarituṃ “nanu suddhāvāsa”ntiādi vuttaṃ.",
  "tika-abh05t:1124_2": "Na vattabbanti “upapajjantāna”nti na vattabbaṃ,",
  "tika-abh05t:1124_3": "“upapatticittassa uppādakkhaṇe”icceva vattabbanti attho.",
  "tika-abh05t:1124_4": "Idāni yathā “upapajjantāna”nti na vattabbaṃ,",
  "tika-abh05t:1124_5": "taṃ dassetuṃ “yathā hī”tiādi vuttaṃ.",
  "tika-abh05t:1124_6": "Somanassamanindriyānanti somanassindriyamanindriyānaṃ,",
  "tika-abh05t:1124_7": "ayameva vā pāṭho.",
  "tika-abh05t:1124_8": "Tadāti paṭhamassa rūpajīvitindriyassa dharamānakāle.",
  "tika-abh05t:1124_9": "Tasmāti yasmā rūpārūpajīvitindriyānaṃ attheva kālabhedo,",
  "tika-abh05t:1124_10": "ubhayañcettha jīvitindriyabhāvasāmaññena ekajjhaṃ katvā gayhati, tasmā.",
  "tika-abh05t:1124_11": "Ubhayanti somanassindriyajīvitindriyanti idaṃ ubhayaṃ.",
  "tika-abh05t:1124_12": "Uppādakkhaṇena nidassitanti etena “upapatticittassa uppādakkhaṇe”ti idaṃ nidassanamattanti dasseti.",
  "tika-abh05t:1124_13": "Idāni tamevatthaṃ udāharaṇena pākaṭataraṃ kātuṃ “yathā hī”tiādi vuttaṃ.",
  "tika-abh05t:1124_14": "Tattha yathā tādisānaṃ anekesaṃ cittānaṃ bhaṅgakkhaṇe labbhamānaṃ tadekadesena sabbapaṭhamassa upapatticittassa bhaṅgakkhaṇena nidassitaṃ,",
  "tika-abh05t:1124_15": "evamidhāpi khaṇadvaye labbhamānaṃ tadekadesena uppādakkhaṇena nidassitanti evaṃ nidassanattho veditabbo.",
  "tika-abh05t:1125_0": "Tesanti jīvitindriyādīnaṃ.",
  "tika-abh05t:1125_1": "Aññatthāti pavatte.",
  "tika-abh05t:1125_2": "Idhāti anāgatakālabhede.",
  "tika-abh05t:1125_3": "Na na sambhavati upapattikkhaṇassa viya tato paraṃ pavattikkhaṇassapi anāgatakālabhāvato.",
  "tika-abh05t:1125_4": "Tasmāti upapattito aññatthāpi yathādhippetauppādasambhavato.",
  "tika-abh05t:1125_5": "Ayañca attho vārantarepi dissatīti dassento āha “evañca katvā”tiādi.",
  "tika-abh05t:1125_6": "Na hītiādinā tamevatthaṃ samattheti.",
  "tika-abh05t:1125_7": "Tattha api pacchima…pe…",
  "tika-abh05t:1125_8": "sandhikassāti api-",
  "tika-abh05t:1125_9": "saddena “ko pana vādo apacchimabhavikassa somanassasahagatapaṭisandhikassā”ti dasseti.",
  "tika-abh05t:1125_10": "Apacchimabhavikassa cutito pacchā “somanassindriyaṃ nirujjhissatī”ti vattabbameva natthīti āha “cutito pubbevā”ti.",
  "tika-abh05t:1125_11": "Ettha hi paṭhamapucchāsu sanniṭṭhānatthotiādīsu ayaṃ saṅkhepattho –",
  "tika-abh05t:1125_12": "ettha “yassa cakkhundriyaṃ uppajjissatī”ti evamādīsu yamakesu yā paṭhamapucchā,",
  "tika-abh05t:1125_13": "tāsu sanniṭṭhānapadasaṅgahito attho.",
  "tika-abh05t:1125_14": "Pucchitabbatthanissayoti “tassa somanassindriyaṃ uppajjissatī”tiādikassa pucchitabbassa atthassa nissayabhūto",
  "tika-abh05t:1125_15": "mādisova mayā sadiso eva attho upapattiuppādindriyavā upapattikkhaṇe uppādāvatthaindriyasahito,",
  "tika-abh05t:1125_16": "ubhayuppādindriyavā paṭisandhipavattīsu uppādāvatthaindriyasahito vā.",
  "tika-abh05t:1125_17": "Paṭinivattitvāpi pucchitabbatthassa nissayoti “yassa vā panā”tiādinā paṭinivattitvā pucchitabbassapi",
  "tika-abh05t:1125_18": "saṃsayatthassa nissayoti evaṃ iminā viya ajjhāsayena “yassa vā pana somanassindriyaṃ uppajjissatī”tiādīsu",
  "tika-abh05t:1125_19": "dutiyapucchāsu sanniṭṭhānatthameva sanniṭṭhānapadasaṅgahitameva atthaṃ niyameti.",
  "tika-abh05t:1125_20": "Tattheva tāsu eva pubbe vuttapaṭhamapucchāsu eva.",
  "tika-abh05t:1125_21": "Pucchitabbaṃ “tassa somanassindriyaṃ uppajjissatī”tiādīsu anāgatabhāvamattena sarūpato gahitaṃ uppādaṃ uppādasaṅkhātaṃ,",
  "tika-abh05t:1125_22": "“tassa somanassindriyaṃ nirujjhissatī”tiādīsu anāgatabhāvamattena sarūpato gahitaṃ nirodhaṃ vā nirodhasaṅkhātaṃ vā saṃsayatthaṃ na niyametīti.",
  "tika-abh05t:1125_23": "Evanti vuttappakārena sanniṭṭhānatthassa niyamo hoti,",
  "tika-abh05t:1125_24": "na saṃsayatthassa,",
  "tika-abh05t:1125_25": "tasmā “yassa vā pana…pe…",
  "tika-abh05t:1125_26": "āmantā”ti vuttaṃ.",
  "tika-abh05t:1125_27": "Esa nayoti yvāyaṃ uppādavāre vicāro vutto,",
  "tika-abh05t:1125_28": "nirodhavārepi eseva nayo.",
  "tika-abh05t:1125_29": "Tathā hi “yassa vā pana somanassindriyaṃ nirujjhissati,",
  "tika-abh05t:1125_30": "tassa cakkhundriyaṃ nirujjhissatīti?",
  "tika-abh05t:1125_31": "Āmantā”ti vuttaṃ.",
  "tika-abh05t:1126_0": "Evaṃ avuttattāti uppādanirodhānaṃ anāgatānaṃ sarūpena avuttattā.",
  "tika-abh05t:1126_1": "Na hi tattha te sarūpena vuttā,",
  "tika-abh05t:1126_2": "atha kho “nuppajjissatī”ti paṭikkhepamukhena vuttā.",
  "tika-abh05t:1126_3": "Tatthāti anulome.",
  "tika-abh05t:1126_4": "Na evaṃ yojetabbā paṭilome.",
  "tika-abh05t:1126_5": "Tameva ayojetabbataṃ “yathā hī”tiādinā vivarati.",
  "tika-abh05t:1126_6": "Uppādanirodhe atikkamitvā uppādanirodhā sambhavanti yojetuṃ,",
  "tika-abh05t:1126_7": "tathā uppādanirodhe appatvā uppādanirodhā sambhavanti yojetunti yojanā.",
  "tika-abh05t:1126_8": "Idañca dvayaṃ yathānulome sambhavati,",
  "tika-abh05t:1126_9": "na evaṃ paṭilome.",
  "tika-abh05t:1126_10": "Tenāha “na evaṃ…pe…",
  "tika-abh05t:1126_11": "sambhavantī”ti.",
  "tika-abh05t:1126_12": "Tattha kāraṇamāha “abhūtābhāvassa…pe…",
  "tika-abh05t:1126_13": "sambhavānupapattito”ti.",
  "tika-abh05t:1126_14": "Abhūtābhāvassāti abhūtassa abhāvassa,",
  "tika-abh05t:1126_15": "abhūtassa uppādassa nirodhassa ca abhāvassāti adhippāyo.",
  "tika-abh05t:1126_16": "Tenāha “abhūtuppādanirodhābhāvo ca paṭilome pucchito”ti,",
  "tika-abh05t:1126_17": "tasmā “āmantā”ti ca vuttaṃ,",
  "tika-abh05t:1126_18": "na vuttaṃ vissajjananti sambandho.",
  "tika-abh05t:1126_19": "Assa visesarahitassa abhūtābhāvassāti imassa yathāvuttassa yathā rūpābhāvo vedanābhāvoti koci abhāvopi visesasahito,",
  "tika-abh05t:1126_20": "na evamayanti visesarahitassa abhūtābhāvassa.",
  "tika-abh05t:1127_0": "Kālantarayogābhāvatoti kālavisesayogābhāvato.",
  "tika-abh05t:1127_1": "Yādisānanti yāni bhūtāni na vattamānāni sati paccaye uppajjanārahāni,",
  "tika-abh05t:1127_2": "tesaṃ anāgatānanti attho.",
  "tika-abh05t:1127_3": "Uppādanirodhābhāvena pucchitabbassāti “nuppajjissati na nirujjhissatī”ti evaṃ uppādassa nirodhassa ca abhāvena pucchitabbassa atthassa.",
  "tika-abh05t:1127_4": "Sannissayo nissayabhūto sanniṭṭhānena sannicchito sanniṭṭhānapadasaṅgahito.",
  "tika-abh05t:1127_5": "So yathāvutto attho nissayo etesanti tannissayā.",
  "tika-abh05t:1127_6": "Tādisānaṃyeva anāgatānaṃyeva upapatticutiuppādanirodhānaṃ upapatticutisaṅkhātauppādanirodhānaṃ anuppādānirodhānaṃ paṭikkhepavasena.",
  "tika-abh05t:1127_7": "Jīvitādīnampi jīvitamanindriyādīnampi.",
  "tika-abh05t:1127_8": "Anuppādānirodhā saṃsayapadena pucchitā honti “yassa somanassindriyaṃ nuppajjissati,",
  "tika-abh05t:1127_9": "tassa somanassindriyaṃ na nirujjhissatī”ti.",
  "tika-abh05t:1127_10": "“Āmantā”ti vuttaṃ vibhajitvā vattabbassa abhāvato.",
  "tika-abh05t:1127_11": "Tenāha “na vuttaṃ…pe…",
  "tika-abh05t:1127_12": "vissajjana”nti.",
  "tika-abh05t:1128_0": "Ye sopekkhapaṭisandhikā bhavissanti rūpaloke,",
  "tika-abh05t:1128_1": "te saṅgahitāti yojanā.",
  "tika-abh05t:1128_2": "Taṃsamānalakkhaṇatāyāti tena sopekkhapaṭisandhikabhāvena samānalakkhaṇatāya.",
  "tika-abh05t:1128_3": "Taṃ pamādalikhitaṃ dhammayamake tādisasseva vacanassa abhāvato.",
  "tika-abh05t:1128_4": "Tatthapi yaṃ vattabbaṃ,",
  "tika-abh05t:1128_5": "taṃ cittayamake vuttaṃ “na hi khaṇapaccuppanne uppajjitthāti atītavohāro atthī”tiādinā.",
  "tika-abh05t:1129_0": "Pavattivāravaṇṇanā niṭṭhitā.",
  "tika-abh05t:1130_0": "3. Pariññāvāravaṇṇanā",
  "tika-abh05t:1131_0": "435- 482.",
  "tika-abh05t:1131_1": "Lokiyaabyākatehīti phaladhammanibbānavinimuttehi abyākatehi.",
  "tika-abh05t:1131_2": "Tāni upādāyāti tāni lokiyaabyākatāni upādāya.",
  "tika-abh05t:1131_3": "Taṃsamānagatikānaṃ manindriyādīnaṃ “so vedanākkhandhaṃ parijānātīti?",
  "tika-abh05t:1131_4": "Āmantā”tiādinā vedanākkhandhādīnaṃ viya pariññeyyatā vuttā.",
  "tika-abh05t:1131_5": "Yañhi parijānitabbaṃ,",
  "tika-abh05t:1131_6": "tadeva parijānātītiādinā vuttaṃ.",
  "tika-abh05t:1131_7": "Evamaviparīte atthe siddhepi codako “missakattā”ti ettha labbhamānaṃ lesaṃ gahetvā codeti “yadi pariññeyyamissakattā”tiādinā.",
  "tika-abh05t:1131_8": "Tassattho –",
  "tika-abh05t:1131_9": "yathā idha pariññeyyamissakānaṃ pariññeyyatā vuttā,",
  "tika-abh05t:1131_10": "evamaññatthāpi sā tesaṃ vattabbā,",
  "tika-abh05t:1131_11": "tathā bhāvetabbamissakānaṃ bhāvetabbatāti.",
  "tika-abh05t:1131_12": "Tenāha “kasmā dhammayamake”tiādi.",
  "tika-abh05t:1131_13": "Kusalākusalesu bhāvanāpahānābhiniveso hoti,",
  "tika-abh05t:1131_14": "yena vuttaṃ “so taṃ akusalaṃ pajahati,",
  "tika-abh05t:1131_15": "kusalaṃ bhāvetī”tiādi.",
  "tika-abh05t:1131_16": "Na abyākatabhāvanti ekena yathā phassadvārato viya viññāṇadvārato kusalādīnaṃ uppattipariyāyo,",
  "tika-abh05t:1131_17": "evaṃ vedanākkhandhādīnaṃ viya na abyākatādīnaṃ pariññeyyatāpariyāyoti dasseti.",
  "tika-abh05t:1132_0": "Kusalākusalabhāvena aggahitāti samudayasabhāvena aggahitāti attho.",
  "tika-abh05t:1132_1": "Kusalākusalāpīti kusalākusalabhāvāpi samānā.",
  "tika-abh05t:1132_2": "Bhāvetabbapahātabbabhāvehi vināpi hoti,",
  "tika-abh05t:1132_3": "yo na maggasamudayasaccapakkhiyo.",
  "tika-abh05t:1132_4": "Yathā “aniccaṃ rūpa”nti ettha “aniccameva rūpaṃ,",
  "tika-abh05t:1132_5": "na nicca”nti paṭiyogivinivattanameva eva-",
  "tika-abh05t:1132_6": "kārena karīyati,",
  "tika-abh05t:1132_7": "na tassa dukkhānattatādayo nivāritā honti,",
  "tika-abh05t:1132_8": "evaṃ “pahātabbamevā”ti ettha eva-",
  "tika-abh05t:1132_9": "saddena paṭiyogibhūtaṃ appahātabbameva nivattīyati,",
  "tika-abh05t:1132_10": "na tato aññavisesāti dassento āha “etena pahātabbamevā”tiādi.",
  "tika-abh05t:1132_11": "Bhāvetabbabhāvo eva tassa aññindriyassa gahito ukkaṃsagativijānanato.",
  "tika-abh05t:1132_12": "“Parato likhitabbaṃ uppaṭipāṭiyā likhita”nti kasmā vuttaṃ.",
  "tika-abh05t:1132_13": "Dve puggalāti hi ādi anulome āgataṃ uddhaṭaṃ,",
  "tika-abh05t:1132_14": "cakkhundriyaṃ na parijānātītiādi pana paṭilome.",
  "tika-abh05t:1132_15": "Domanassindriyaṃ na pajahanti nāmāti idaṃ “no ca domanassindriyaṃ pajahantī”ti pāḷipadassa atthavacanaṃ.",
  "tika-abh05t:1132_16": "Yaṃ pana “cakkhundriyamūlakaṃ atikkamitvā domanassindriyamūlake idaṃ vutta”nti vuttaṃ,",
  "tika-abh05t:1132_17": "paṭilome āgataṃ sandhāya vuttattā taṃ na yuttaṃ,",
  "tika-abh05t:1132_18": "na taṃ aṭṭhakathācariyā paṭhamaṃ āgataṃ padaṃ laṅghitvā tādisasseva pacchā āgatapadassa atthavaṇṇanaṃ karonti.",
  "tika-abh05t:1132_19": "Padānukkamato eva hi aṭṭhakathāyaṃ atthavaṇṇanā āraddhā,",
  "tika-abh05t:1132_20": "pariyosāpitā ca,",
  "tika-abh05t:1132_21": "tasmā anupaṭipāṭiyāva likhitaṃ,",
  "tika-abh05t:1132_22": "na uppaṭipāṭiyāti daṭṭhabbaṃ “dve puggalā”tiādikassa anulome āgatassa uddhaṭattā.",
  "tika-abh05t:1133_0": "Etthāti etasmiṃ pariññāvāre.",
  "tika-abh05t:1133_1": "Cha puggalāti puthujjanena saddhiṃ yāva anāgāmimaggaṭṭhā cha puggalā.",
  "tika-abh05t:1133_2": "Abhinditvā gahito tattha bhabbābhabbānaṃ kiccavisesassa aggahitattā.",
  "tika-abh05t:1133_3": "Yattha pana sati puthujjanaggahaṇasāmaññe bhabbānaṃ kiccaṃ gahitaṃ,",
  "tika-abh05t:1133_4": "yattha ca abhabbānaṃ,",
  "tika-abh05t:1133_5": "tattha te eva bhinditvā vuttā hontīti dassento “ye ca puthujjanā maggaṃ paṭilabhissanti,",
  "tika-abh05t:1133_6": "ye ca puthujjanā maggaṃ na paṭilabhissantī”ti ca ādimāha.",
  "tika-abh05t:1133_7": "Arahāti ariyo,",
  "tika-abh05t:1133_8": "ayameva vā pāṭho.",
  "tika-abh05t:1133_9": "Paṭhamamaggaphalasamaṅgīti purimamaggaphalasamaṅgī.",
  "tika-abh05t:1133_10": "Itaroti arahā.",
  "tika-abh05t:1133_11": "Evaṃ puggalabhedaṃ ñatvāti idha puthujjano so ca abhabboti gahito,",
  "tika-abh05t:1133_12": "idha bhabbo idha ariyā,",
  "tika-abh05t:1133_13": "ye ca paṭhamamaggaphalasamaṅgino yāva aggamaggaphalasamaṅginoti evaṃ yathāvuttaṃ puggalavibhāgaṃ ñatvā.",
  "tika-abh05t:1133_14": "Tattha tatthāti tesaṃ dve puthujjanā aṭṭha ariyāti imesaṃ yathāvuttapuggalānaṃ bhedato abhedato ca gahaṇavasena āgate tasmiṃ tasmiṃ pāṭhapadese.",
  "tika-abh05t:1133_15": "Sanniṭṭhānenāti sanniṭṭhānapadavasena,",
  "tika-abh05t:1133_16": "nicchayavaseneva vā.",
  "tika-abh05t:1133_17": "Niddhāretvāti nīharitvā.",
  "tika-abh05t:1133_18": "Vissajjanaṃ yojetabbanti vissajjanavasena pavattapāḷiyā yathāvuttaatthadassanena sambandhato vibhāvetabboti.",
  "tika-abh05t:1134_0": "Pariññāvāravaṇṇanā niṭṭhitā.",
  "tika-abh05t:1135_0": "Indriyayamakavaṇṇanā niṭṭhitā.",
  "tika-abh05t:1136_0": "Yamakapakaraṇa-anuṭīkā samattā.",
  "tika-abh05t:1137_0": "Namo tassa bhagavato arahato sammāsambuddhassa",
  "tika-abh05t:1138_0": "Paṭṭhānapakaraṇa-anuṭīkā",
  "tika-abh05t:1139_0": "Ganthārambhavaṇṇanā",
  "tika-abh05t:1140_0": "Kāmaguṇādīhīti kāmaguṇajhānābhiññācittissariyādīhi.",
  "tika-abh05t:1140_1": "Laḷantīti laḷitānubhavanavasena ramanti.",
  "tika-abh05t:1140_2": "Tesūti kāmaguṇādīsu.",
  "tika-abh05t:1140_3": "Viharantīti iriyāpathaparivattanādinā vattanti.",
  "tika-abh05t:1140_4": "Paccatthiketi bāhirabbhantarabhede amitte.",
  "tika-abh05t:1140_5": "Issariyaṃ tattha tattha ādhipateyyaṃ.",
  "tika-abh05t:1140_6": "Ṭhānaṃ seṭṭhisenāpatiyuvarājādiṭṭhānantaraṃ. Ādi-",
  "tika-abh05t:1140_7": "saddena parivāraparicchedādi saṅgayhati.",
  "tika-abh05t:1140_8": "Puññayogānubhāvappattāyāti dānamayādipuññānubhāvādhigatāya samathavipassanābhāvanāsaṅkhātayogānubhāvādhigatāya ca.",
  "tika-abh05t:1140_9": "Jutiyāti sarīrappabhāya ceva ñāṇappabhāya ca.",
  "tika-abh05t:1140_10": "Ettha ca deva-",
  "tika-abh05t:1140_11": "saddo yathā kīḷāvijigisāvohārajutigatiattho,",
  "tika-abh05t:1140_12": "evaṃ sattiabhitthavakamanatthopi hoti dhātusaddānaṃ anekatthabhāvatoti “yadicchitanipphādane sakkontīti vā”tiādi vuttaṃ.",
  "tika-abh05t:1141_0": "Iddhividhāditāmattena bhagavato abhiññādīnaṃ sāvakehi sādhāraṇatāvacanaṃ,",
  "tika-abh05t:1141_1": "sabhāvato pana sabbepi buddhaguṇā anaññasādhāraṇāyevāti dassento “niratisayāya abhiññākīḷāya,",
  "tika-abh05t:1141_2": "uttamehi dibbabrahmaariyavihārehī”ti āha.",
  "tika-abh05t:1141_3": "Cittissariyasattadhanādīnaṃ dānasaṅkhātena sammāpaṭipattiaveccappasādasakkārānaṃ gahaṇasaṅkhātenāti yojanā.",
  "tika-abh05t:1141_4": "Gahaṇañcettha tesu upalabbhamānasammāpaṭipattiaveccappasādānaṃ tehi upanīyamānasakkārassa ca abhinandanaṃ anumodanaṃ sampaṭicchanañca veditabbaṃ.",
  "tika-abh05t:1141_5": "Dhammasabhāvānurūpānusāsanīvacaneneva ca pana sikkhāpadapaññattipi saṅgahitāti daṭṭhabbā vītikkamadhammānurūpā anusāsanīti katvā.",
  "tika-abh05t:1141_6": "Ñāṇagati ñāṇena gantabbassa ñeyyassa avabodho.",
  "tika-abh05t:1141_7": "Samannāgatattāti idaṃ “abhiññākīḷāyā”tiādīsu paccekaṃ yojetabbaṃ,",
  "tika-abh05t:1141_8": "tathā sadevakena lokenāti idaṃ “gamanīyato”tiādīsu.",
  "tika-abh05t:1141_9": "Te deveti sammutidevādike deve.",
  "tika-abh05t:1141_10": "Tehi guṇehīti abhiññādiguṇehi.",
  "tika-abh05t:1141_11": "Pūjanīyataro devoti idaṃ pūjanīyapariyāyo ayaṃ ati-",
  "tika-abh05t:1141_12": "saddoti katvā vuttaṃ.",
  "tika-abh05t:1141_13": "Atirekataroti adhikataro.",
  "tika-abh05t:1141_14": "Upapattidevānanti idaṃ tabbahulatāya vuttaṃ.",
  "tika-abh05t:1141_15": "Visuddhidevāpi hi tattha vijjanteva,",
  "tika-abh05t:1141_16": "tesupi vā labbhamānaṃ upapattidevabhāvamattameva gahetvā tathā vuttaṃ.",
  "tika-abh05t:1141_17": "Paṭipakkhānaṃ dussīlyamuṭṭhassaccavikkhepānaṃ,",
  "tika-abh05t:1141_18": "sīlavipattiabhijjhādomanassaavasiṭṭhanīvaraṇānaṃ vā.",
  "tika-abh05t:1142_0": "Isīnaṃ sattamo,",
  "tika-abh05t:1142_1": "isīsu sattamoti duvidhampi atthaṃ yojetvā dassento “catusaccāvabodhagatiyā…pe…",
  "tika-abh05t:1142_2": "vutto”ti āha.",
  "tika-abh05t:1142_3": "Saparasantānesu sīlādiguṇānaṃ esanaṭṭhena vā isayo,",
  "tika-abh05t:1142_4": "buddhādayo ariyā.",
  "tika-abh05t:1142_5": "Isi ca so sattamo cāti isisattamoti evamettha attho daṭṭhabbo.",
  "tika-abh05t:1142_6": "“Nāmarūpanirodha”nti ettha yaṃ nāmarūpaṃ nirodhetabbaṃ,",
  "tika-abh05t:1142_7": "taṃ dassento “yato viññāṇaṃ paccudāvattatī”ti āha.",
  "tika-abh05t:1142_8": "Vaṭṭapariyāpannañhi nāmarūpaṃ nirodhetabbaṃ.",
  "tika-abh05t:1142_9": "Tasmiñhi nirodhite sabbaso nāmarūpaṃ nirodhitameva hoti.",
  "tika-abh05t:1142_10": "Yathāha “sotāpattimaggañāṇena abhisaṅkhāraviññāṇassa nirodhena satta bhave ṭhapetvā anamatagge saṃsāre ye uppajjeyyuṃ nāmañca rūpañca,",
  "tika-abh05t:1142_11": "etthete nirujjhanti…pe…",
  "tika-abh05t:1142_12": "arahato anupādisesāya nibbānadhātuyā parinibbāyantassa carimaviññāṇassa nirodhena paññā ca sati ca nāmañca rūpañca,",
  "tika-abh05t:1142_13": "etthete nirujjhanti vūpasamanti atthaṃ gacchanti paṭippassambhantī”ti.",
  "tika-abh05t:1142_14": "Atigambhīranayamaṇḍitadesanaṃ sātisayaṃ paccayākārassa vibhāvanato.",
  "tika-abh05t:1142_15": "Sabhāvato ca paccayākāro gambhīro.",
  "tika-abh05t:1142_16": "Yathāha “adhigato kho myāyaṃ dhammo gambhīro”tiādi,",
  "tika-abh05t:1142_17": "“gambhīro cāyaṃ, ānanda,",
  "tika-abh05t:1142_18": "paṭiccasamuppādo gambhīrāvabhāso”ti ca ādi.",
  "tika-abh05t:1142_19": "Tassa cāyaṃ anantanayapaṭṭhānadesanā atigambhīrāva.",
  "tika-abh05t:1143_0": "Ganthārambhavaṇṇanā niṭṭhitā.",
  "tika-abh05t:1144_0": "Paccayuddesavaṇṇanā",
  "tika-abh05t:1145_0": "Samānaneti samānanayane,",
  "tika-abh05t:1145_1": "samāharaṇe,",
  "tika-abh05t:1145_2": "samānakaraṇe vā aṭṭhakathādhippāyaṃ.",
  "tika-abh05t:1145_3": "Tattha “dve anulomāni dhammānulomañca paccayānulomañcā”tiādinā parato vaṇṇayissanti.",
  "tika-abh05t:1146_0": "Paṭṭhānanāmatthoti “paṭṭhāna”nti imassa nāmassa attho,",
  "tika-abh05t:1146_1": "taṃ pana yasmā avayavadvārena samudāye niruḷhaṃ,",
  "tika-abh05t:1146_2": "tasmā yathā avayavesu patiṭṭhitaṃ,",
  "tika-abh05t:1146_3": "tameva tāva dassetuṃ “tikapaṭṭhānādīnaṃ tikapaṭṭhānādināmattho”ti vuttaṃ.",
  "tika-abh05t:1146_4": "Atha vā avayavānameva paṭṭhānanāmattho niddhāretabbo taṃsamudāyamattattā pakaraṇassa.",
  "tika-abh05t:1146_5": "Na hi samudāyo nāma koci attho atthīti dassetuṃ “paṭṭhānaṃ…pe…",
  "tika-abh05t:1146_6": "nāmattho”ti vuttaṃ.",
  "tika-abh05t:1146_7": "Tenevāha “imassa pakaraṇassa…pe…",
  "tika-abh05t:1146_8": "samodhānatā cettha vattabbā”ti.",
  "tika-abh05t:1146_9": "Vacanasamudāyatthavijānanena viditapaṭṭhānasāmaññatthassa vitthārato paṭṭhānakathā vuccamānā sukhaggahaṇā hotīti dassento āha “evañhi…pe… hotī”ti.",
  "tika-abh05t:1146_10": "Tatthāti tāsu nāmatthayathāvuttasamodhānatāsu.",
  "tika-abh05t:1146_11": "Sabbasādhāraṇassāti sabbesaṃ avayavabhūtānaṃ tikapaṭṭhānādīnaṃ samudāyassa ca sādhāraṇassa.",
  "tika-abh05t:1146_12": "Atthato āpannaṃ nānāvidhabhāvanti pakāraggahaṇeneva pakārānaṃ anekavidhatā ca gahitāva hontīti vuttaṃ.",
  "tika-abh05t:1146_13": "Pakārehi ṭhānanti hi paṭṭhānaṃ,",
  "tika-abh05t:1146_14": "nānāvidho paccayo,",
  "tika-abh05t:1146_15": "taṃ ettha vibhajanavasena atthīti paṭṭhānaṃ,",
  "tika-abh05t:1146_16": "pakaraṇaṃ,",
  "tika-abh05t:1146_17": "tadavayavo ca.",
  "tika-abh05t:1146_18": "Etasmiñca atthanaye saddatopi nānāvidhabhāvasiddhi dassitāti veditabbā.",
  "tika-abh05t:1146_19": "Tattha nānappakārā paccayatā,",
  "tika-abh05t:1146_20": "nānappakārānaṃ paccayatā ca nānappakārapaccayatāti ubhayampi sāmaññaniddesena ekasesanayena vā ekajjhaṃ gahitanti dassento “ekassapi…pe…",
  "tika-abh05t:1146_21": "veditabbā”ti āha.",
  "tika-abh05t:1146_22": "Anekadhammabhāvatoti aneke dhammā etassāti anekadhammo,",
  "tika-abh05t:1146_23": "tabbhāvatoti yojetabbaṃ.",
  "tika-abh05t:1146_24": "Nānappakārapaccayatāti nānappakārapaccayabhāvo,",
  "tika-abh05t:1146_25": "yo aṭṭhakathāyaṃ “nānappakārapaccayaṭṭho”ti vutto.",
  "tika-abh05t:1147_0": "Kāmaṃ dhammasaṅgahādīsupi attheva paccayadhammavibhāgo,",
  "tika-abh05t:1147_1": "so pana tattha paccayabhāvo na tathā tapparabhāvena vibhatto yathā paṭṭhāneti dassento “etena…pe…",
  "tika-abh05t:1147_2": "dassetī”ti āha.",
  "tika-abh05t:1147_3": "Sātisayavibhāgataṃ imassa pakaraṇassa tathā tadavayavānaṃ.",
  "tika-abh05t:1148_0": "Sabbaññutaññāṇassa yathāvuttagamanaṃ yadadhikaraṇaṃ,",
  "tika-abh05t:1148_1": "taṃ dassetuṃ “etthāti vacanaseso”ti.",
  "tika-abh05t:1148_2": "Gamanadesabhāvatoti pavattiṭṭhānabhāvato.",
  "tika-abh05t:1148_3": "Aññehi gatimantehīti tīsu kālesu appaṭihatañāṇādīhi.",
  "tika-abh05t:1148_4": "Tassa sabbaññutaññāṇassa.",
  "tika-abh05t:1149_0": "Tividhena paricchedena desitesu dhammesu tikavohāroti āha “tikānanti tikavasena vuttadhammāna”nti.",
  "tika-abh05t:1149_1": "Tīṇi parimāṇāni etesanti hi tikā.",
  "tika-abh05t:1149_2": "Samantāti samantato sabbabhāgatoti vuttaṃ hotīti āha “anulomādīhi sabbappakārehipī”ti.",
  "tika-abh05t:1149_3": "Gatānīti pavattāni.",
  "tika-abh05t:1149_4": "Samantacatuvīsatipaṭṭhānānīti samantato anulomādisabbabhāgato samodhānavasena catuvīsati paṭṭhānāni.",
  "tika-abh05t:1149_5": "Anulomādisabbakoṭṭhāsatoti anulomādicatukoṭṭhāsato.",
  "tika-abh05t:1149_6": "Tikādichachabhāvanti tikādidukadukapariyosānehi chachabhāvaṃ.",
  "tika-abh05t:1149_7": "Tenāti yathāvuttadassanena.",
  "tika-abh05t:1149_8": "Dhammānulomādisabbakoṭṭhāsatoti paccanīkādidukādisahajātavārādipaccayapaccanīyādiārammaṇamūlādīnaṃ gahaṇaṃ daṭṭhabbaṃ.",
  "tika-abh05t:1149_9": "Yathāvuttato aññassa pakārassa asambhavato “anūnehi nayehi pavattānīti vuttaṃ hotī”ti āha.",
  "tika-abh05t:1149_10": "Tāni pana yathāvuttāni samantapaṭṭhānāni.",
  "tika-abh05t:1149_11": "Ayañca atthavaṇṇanā aṭṭhakathāvacanena aññadatthu saṃsandatīti dassento āha “tenevāha…pe…",
  "tika-abh05t:1149_12": "vasenā”ti.",
  "tika-abh05t:1150_0": "Hetunoti hetusabhāvassa dhammassa.",
  "tika-abh05t:1150_1": "Satipi hetusabhāvassa ārammaṇapaccayādibhāve savisese tāva paccaye dassentena “adhipatipaccayādibhūtassa cā”ti vuttaṃ.",
  "tika-abh05t:1150_2": "“Hetu hutvā paccayo”ti vutte dhammassa hetusabhāvatā niddhāritā,",
  "tika-abh05t:1150_3": "na paccayavisesoti tassa adhipatipaccayādibhāvo na nivāritoti āha “etenapi so eva doso āpajjatī”ti.",
  "tika-abh05t:1150_4": "Tenāti hetubhāvaggahaṇena.",
  "tika-abh05t:1150_5": "Idhāti “hetupaccayo”ti ettha.",
  "tika-abh05t:1150_6": "Dhammaggahaṇanti alobhādidhammaggahaṇaṃ.",
  "tika-abh05t:1150_7": "Sattiviseso attano balaṃ sattikāraṇabhāvo,",
  "tika-abh05t:1150_8": "yo rasotipi vuccati,",
  "tika-abh05t:1150_9": "svāyaṃ anaññasādhāraṇatāya dhammato anaññopi paccayantarasamavāyeyeva labbhamānattā añño viya katvā vutto.",
  "tika-abh05t:1150_10": "Tassāti hetubhāvasaṅkhātassa sāmatthiyassa.",
  "tika-abh05t:1150_11": "Hetu hutvāti etthāpi hetubhāvavācako hetusaddo,",
  "tika-abh05t:1150_12": "na hetusabhāvadhammavācakoti āha “hetu hutvā paccayoti ca vutta”nti.",
  "tika-abh05t:1151_0": "Evañca katvātiādinā yathāvuttamatthaṃ pāḷiyā samattheti.",
  "tika-abh05t:1151_1": "Yadi evaṃ aṭṭhakathāyaṃ dhammasseva paccayatāvacanaṃ kathanti āha “aṭṭhakathāyaṃ panā”tiādi.",
  "tika-abh05t:1151_2": "Teneva cettha amhehipi “dhammato anaññopi añño viya katvā”ti ca vuttaṃ.",
  "tika-abh05t:1151_3": "Yadi aṭṭhakathāyaṃ “yo hi dhammo,",
  "tika-abh05t:1151_4": "mūlaṭṭhena upakārako dhammo”ti ca ādīsu dhammena dhammasattivibhāvanaṃ kataṃ,",
  "tika-abh05t:1151_5": "atha kasmā idha hetubhāvena paccayoti dhammasattiyeva vibhāvitāti codanaṃ manasi katvā vuttaṃ “idhāpi vā…pe…",
  "tika-abh05t:1151_6": "dassetī”ti.",
  "tika-abh05t:1151_7": "Dhammasattivibhāvanaṃ panettha na sakkā paṭikkhipitunti dassento “na hī”tiādimāha.",
  "tika-abh05t:1151_8": "Attho etassa atthīti attho,",
  "tika-abh05t:1151_9": "atthābhidhāyivacananti vuttaṃ “etīti etassa attho vattatī”ti,",
  "tika-abh05t:1151_10": "tasmā atthoti atthavacananti vuttaṃ hoti.",
  "tika-abh05t:1151_11": "Tenāha “tañca uppattiṭṭhitīnaṃ sādhāraṇavacana”nti.",
  "tika-abh05t:1151_12": "Tañcāti hi “vattatī”ti vacanaṃ paccāmaṭṭhaṃ.",
  "tika-abh05t:1151_13": "Atha vā etīti etassa atthoti “etī”ti etassa padassa attho “vattatī”ti ettha vattanakiriyā.",
  "tika-abh05t:1151_14": "Tañcāti tañca vattanaṃ.",
  "tika-abh05t:1151_15": "Etasmiṃ panatthe sādhāraṇavacananti ettha vacana-",
  "tika-abh05t:1151_16": "saddo atthapariyāyo veditabbo “vuccatī”ti katvā.",
  "tika-abh05t:1151_17": "Yadaggena uppattiyā paccayo,",
  "tika-abh05t:1151_18": "tadaggena ṭhitiyāpi paccayoti koci āsaṅkeyyāti tadāsaṅkānivattanatthaṃ vuttaṃ “koci hi…pe…",
  "tika-abh05t:1151_19": "hetuādayo”ti.",
  "tika-abh05t:1151_20": "Ettha ca yathā uppajjanārahānaṃ uppattiyā paccaye satiyeva uppādo, nāsati,",
  "tika-abh05t:1151_21": "evaṃ tiṭṭhantānampi ṭhitipaccayavaseneva ṭhānaṃ yathā jīvitindriyavasena sahajātadhammānanti daṭṭhabbaṃ.",
  "tika-abh05t:1151_22": "Ye pana arūpadhammānaṃ ṭhitiṃ paṭikkhipanti,",
  "tika-abh05t:1151_23": "yaṃ vattabbaṃ,",
  "tika-abh05t:1151_24": "taṃ heṭṭhā vuttameva.",
  "tika-abh05t:1152_0": "Yathā adhikaraṇasādhano patiṭṭhattho hetu- saddo,",
  "tika-abh05t:1152_1": "evaṃ karaṇasādhano pavattiatthopi yujjatīti dassento “hinotī”tiādimāha.",
  "tika-abh05t:1152_2": "“Lobho nidānaṃ kammānaṃ samudayāyā”tiādivacanato hetūnaṃ kammanidānabhāvo veditabbo.",
  "tika-abh05t:1153_0": "Etenāti hetupaccayato aññeneva kusalabhāvasiddhivacanena.",
  "tika-abh05t:1153_1": "Eke ācariyā.",
  "tika-abh05t:1153_2": "Sabhāvatovāti etena yathā aññesaṃ rūpagataṃ obhāsentassa padīpassa rūpagatobhāsakena aññena payojanaṃ natthi sayaṃ obhāsanasabhāvattā,",
  "tika-abh05t:1153_3": "evaṃ aññesaṃ kusalādibhāvasādhakānaṃ hetūnaṃ aññena kusalādibhāvasādhakena payojanaṃ natthi sayameva kusalādisabhāvattāti dasseti.",
  "tika-abh05t:1153_4": "Na sabhāvasiddho alobhādīnaṃ kusalādibhāvo ubhayasabhāvattā taṃsampayuttaphassādīnaṃ viyāti imamatthaṃ dasseti “yasmā panā”tiādinā.",
  "tika-abh05t:1153_5": "Sā pana aññapaṭibaddhā kusalāditā.",
  "tika-abh05t:1154_0": "Na koci dhammo na hotīti rūpādibhedena chabbidhesu saṅkhatāsaṅkhatapaññattidhammesu kocipi dhammo ārammaṇapaccayo na na hoti,",
  "tika-abh05t:1154_1": "svāyaṃ ārammaṇapaccayabhāvo heṭṭhā dhātuvibhaṅgavaṇṇanāyaṃ vuttoyeva.",
  "tika-abh05t:1155_0": "Purimābhisaṅkhārūpanissayanti “chandavato”tiādinā vuttākārena purimasiddhaṃ cittābhisaṅkhārakasaṅkhātaṃ upanissayaṃ.",
  "tika-abh05t:1155_1": "Citteti cittasīsenāyaṃ niddeso daṭṭhabbo.",
  "tika-abh05t:1155_2": "Na hi cittameva tathābhisaṅkharīyati,",
  "tika-abh05t:1155_3": "atha kho taṃsampayuttadhammāpi.",
  "tika-abh05t:1155_4": "Sādhayamānāti vase vattayamānā.",
  "tika-abh05t:1155_5": "Vasavattanañcettha tadākārānuvidhānaṃ.",
  "tika-abh05t:1155_6": "Chandādīsu hi hīnesu majjhimesu paṇītesu taṃtaṃsampayuttāpi tathā tathā pavattanti.",
  "tika-abh05t:1155_7": "Tenāha “hīnādibhāvena tadanuvattanato”ti.",
  "tika-abh05t:1155_8": "Tenāti attano vase vattāpanena,",
  "tika-abh05t:1155_9": "tesaṃ vā vase vattanena.",
  "tika-abh05t:1155_10": "Tehi chandādayo.",
  "tika-abh05t:1155_11": "Adhipatipaccayā honti attādhīnānaṃ patibhāvena pavattanato.",
  "tika-abh05t:1155_12": "Garukātabbaṃ ārammaṇaṃ mahaggatadhammalobhanīyadhammādi.",
  "tika-abh05t:1156_0": "Tadanantaruppādaniyamoti tassa tasseva cittassa anantaraṃ uppajjamānataṃ.",
  "tika-abh05t:1156_1": "Taṃtaṃsahakārīpaccayavisiṭṭhassāti tena tena ārammaṇādinā sahakārīkāraṇena taduppādanasamatthatāsaṅkhātaṃ visesaṃ pattassa.",
  "tika-abh05t:1156_2": "Tāyayevāti yā vekhādāne pupphanasamatthatā vekhāpagame laddhokāsā, tāyameva.",
  "tika-abh05t:1157_0": "Upasaggavasenapi atthaviseso hotīti vuttaṃ “saddatthamattato nānākaraṇa”nti.",
  "tika-abh05t:1157_1": "Vacanīyatthatoti bhāvatthato.",
  "tika-abh05t:1157_2": "Bhāvatthopi hi vacanaggahaṇānusārena viññeyyattā “vacanīyo”ti vuccati.",
  "tika-abh05t:1157_3": "Nirodhuppādantarābhāvatoti purimanirodhassa pacchimuppādassa ca byavadhāyakābhāvato.",
  "tika-abh05t:1157_4": "Nirantaruppādanasamatthatāti etena nirodhānaṃ nirodhasamakāluppādavādaṃ nivāreti.",
  "tika-abh05t:1157_5": "Sati hi samakālatte byavadhānāsaṅkā eva na siyā saṇṭhānābhāvato.",
  "tika-abh05t:1157_6": "Idamito heṭṭhā uddhaṃ tiriyanti vibhāgābhāvā attanā ekattamiva upanetvāti yojanā.",
  "tika-abh05t:1157_7": "Saṇṭhānābhāvena hi appaṭighabhāvūpalakkhaṇena vibhāgābhāvaṃ,",
  "tika-abh05t:1157_8": "tena ekattamivūpanayanaṃ suṭṭhu anantarabhāvaṃ sādheti,",
  "tika-abh05t:1157_9": "sahāvaṭṭhānābhāvena pana anantarameva uppādanaṃ.",
  "tika-abh05t:1158_0": "Vibhāgato ñāṇena ākarīyatīti ākāro,",
  "tika-abh05t:1158_1": "dhammānaṃ pavattibhedo.",
  "tika-abh05t:1158_2": "Nevasaññānāsaññāyatanaphalasamāpattīnaṃ nirodhuppādānantaratāyāti yojanā.",
  "tika-abh05t:1158_3": "Purimacutīti asaññasattuppattito purimacuti.",
  "tika-abh05t:1158_4": "Yadi kālantaratā natthi,",
  "tika-abh05t:1158_5": "kathamidaṃ “sattāhaṃ nirodhaṃ samāpajjitvā pañca kappasatāni atikkamitvā”ti vacananti āha “na hi tesaṃ…pe…",
  "tika-abh05t:1158_6": "vucceyyā”ti.",
  "tika-abh05t:1158_7": "Nanu tesaṃ antarā rūpasantāno pavattatevāti anuyogaṃ sandhāyāha “na ca…pe…",
  "tika-abh05t:1158_8": "aññasantānattā”ti.",
  "tika-abh05t:1158_9": "Yadi evaṃ tesaṃ aññabhinnasantānaṃ viya aññamaññūpakārenapi bhavitabbanti codanāya vuttaṃ “rūpārūpa…pe… hontī”ti.",
  "tika-abh05t:1158_10": "Tenetaṃ dasseti –",
  "tika-abh05t:1158_11": "yadipi rūpārūpadhammā ekasmiṃ puggale vattamānā visesato aññamaññūpakārakabhāvena vattanti,",
  "tika-abh05t:1158_12": "aññamaññaṃ pana visadisasabhāvatāya visuṃyeva santānabhāvena pavattanato byavadhāyakā na honti santativasena mithu apariyāpannattā,",
  "tika-abh05t:1158_13": "yato “aññamaññaṃ vippayuttā,",
  "tika-abh05t:1158_14": "visaṃsaṭṭhā”ti ca vuttanti.",
  "tika-abh05t:1158_15": "Upakārako ca nāma accantaṃ bhinnasantānānampi hotiyevāti na tāvatā santānābhedoti bhiyyopi nesaṃ byavadhāyakatābhāvo veditabbo.",
  "tika-abh05t:1158_16": "Yathā samānajātikānaṃ cittuppādānaṃ nirantaratā suṭṭhu anantarabhāvena pākaṭā,",
  "tika-abh05t:1158_17": "na tathā asamānajātikānanti adhippāyena “javanānantarassa javanassa viya bhavaṅgānantarassa bhavaṅgassa viyā”ti vuttaṃ.",
  "tika-abh05t:1159_0": "Paccayabhāvo cetthāti ettha ca-",
  "tika-abh05t:1159_1": "saddo byatireko.",
  "tika-abh05t:1159_2": "So yena visesenettha uppādakkhaṇaṃ,",
  "tika-abh05t:1159_3": "taṃ visesaṃ joteti.",
  "tika-abh05t:1159_4": "Anantarapaccayādīnanti ādi-",
  "tika-abh05t:1159_5": "saddena samanantarapaccayaṃ saṅgaṇhāti.",
  "tika-abh05t:1159_6": "Purepacchābhāvā,",
  "tika-abh05t:1159_7": "tadupādikā vā uppādanirodhā pubbantāparantaparicchedo,",
  "tika-abh05t:1159_8": "tena gahitānaṃ khaṇattayapariyāpannānanti attho.",
  "tika-abh05t:1159_9": "Tenāha “uppajjatīti vacanaṃ alabhantāna”nti.",
  "tika-abh05t:1159_10": "Uppādakkhaṇasamaṅgī hi “uppajjatī”ti vuccati.",
  "tika-abh05t:1159_11": "Tathā hi vuttaṃ “uppādakkhaṇe uppajjamānaṃ,",
  "tika-abh05t:1159_12": "no ca uppannaṃ,",
  "tika-abh05t:1159_13": "bhaṅgakkhaṇe uppannaṃ no ca uppajjamāna”nti.",
  "tika-abh05t:1159_14": "Soti anantarādipaccayabhāvo.",
  "tika-abh05t:1159_15": "Aparicchedanti kālavasena paricchedarahitaṃ.",
  "tika-abh05t:1159_16": "Yatoti pubbantāparantavasena paricchedābhāvato.",
  "tika-abh05t:1159_17": "Tenevāti kālavasena paricchijja eva dhammānaṃ gahaṇato.",
  "tika-abh05t:1160_0": "Uppattiyā paccayabhāvena pākaṭenāti idaṃ tassa nidassanabhāvanidassanaṃ.",
  "tika-abh05t:1160_1": "Siddhañhi nidassanaṃ.",
  "tika-abh05t:1160_2": "Paccayuppannānanti paccayanibbattānaṃ,",
  "tika-abh05t:1160_3": "attano phalabhūtānanti adhippāyo.",
  "tika-abh05t:1160_4": "Sahajātabhāvenāti saha uppannabhāvena.",
  "tika-abh05t:1160_5": "Attanā sahuppannadhammānañhi sahuppannabhāvena upakārakatā sahajātapaccayatā.",
  "tika-abh05t:1160_6": "Tena ṭhitikkhaṇepi nesaṃ upakārakatā veditabbā.",
  "tika-abh05t:1160_7": "Evañhi “pakāsassa padīpo viyā”ti nidassanampi suṭṭhu yujjati.",
  "tika-abh05t:1160_8": "Padīpo hi pakāsassa ṭhitiyāpi paccayoti.",
  "tika-abh05t:1161_0": "Aññamaññatāvasenevāti iminā sahajātādibhāvena attano upakārakassa upakārakatāmattaṃ na aññamaññapaccayatā,",
  "tika-abh05t:1161_1": "atha kho aññamaññapaccayabhāvavasenāti lakkhaṇasaṅkarābhāvaṃ dasseti,",
  "tika-abh05t:1161_2": "na sahajātādipaccayehi vinā aññamaññapaccayassa pavatti.",
  "tika-abh05t:1161_3": "Tenevāha “na sahajātatādivasenā”ti.",
  "tika-abh05t:1161_4": "Yadipi aññamaññapaccayo sahajātādipaccayehi vinā na hoti,",
  "tika-abh05t:1161_5": "sahajātādipaccayā pana tena vināpi hontīti sahajātatādividhureneva pakārena aññamaññapaccayassa pavattīti dassento “sahajātādi…pe…",
  "tika-abh05t:1161_6": "na hotī”ti vatvā tamevatthaṃ pākaṭataraṃ kātuṃ “na ca purejāta…pe…",
  "tika-abh05t:1161_7": "hontī”ti āha.",
  "tika-abh05t:1161_8": "Sahajātatādīti ca ādi-",
  "tika-abh05t:1161_9": "saddena nissayaatthiavigatādīnaṃ gahaṇaṃ veditabbaṃ.",
  "tika-abh05t:1162_0": "Pathavīdhātuyaṃ patiṭṭhāya eva sesadhātuyo upādārūpāni viya yathāsakakiccaṃ karontīti vuttaṃ “adhiṭṭhānākārena pathavīdhātu sesadhātūna”nti.",
  "tika-abh05t:1162_1": "Ettha adhiṭṭhānākārenāti ādhārākārena.",
  "tika-abh05t:1162_2": "Ādhārākāro cettha nesaṃ sātisayaṃ tadadhīnavuttitāya veditabbo,",
  "tika-abh05t:1162_3": "yato bhūtāni aniddisitabbaṭṭhānāni vuccanti.",
  "tika-abh05t:1162_4": "Evañca katvā cakkhādīnampi adhiṭṭhānākārena upakārakatā suṭṭhu yujjati.",
  "tika-abh05t:1162_5": "Na hi yathāvuttaṃ tadadhīnavuttiyā visesaṃ muñcitvā añño cakkhādīsu adesakānaṃ arūpadhammānaṃ adhiṭṭhānākāro sambhavati.",
  "tika-abh05t:1162_6": "Yadipi yaṃ yaṃ dhammaṃ paṭicca ye ye dhammā pavattanti,",
  "tika-abh05t:1162_7": "tesaṃ sabbesaṃ tadadhīnavuttibhāvo,",
  "tika-abh05t:1162_8": "yena pana paccayabhāvavisesena cakkhādīnaṃ paṭumandabhāvesu cakkhuviññāṇādayo tadanuvidhānākāreneva pavattanti,",
  "tika-abh05t:1162_9": "svāyamidaṃ tesaṃ tadadhīnavuttiyā siddho visesoti vutto.",
  "tika-abh05t:1162_10": "Evañhi paccayabhāvasāmaññe satipi ārammaṇapaccayato nissayapaccayassa viseso siddhoti veditabbo.",
  "tika-abh05t:1162_11": "Svāyaṃ dhātuvibhaṅge vibhāvitoyeva.",
  "tika-abh05t:1162_12": "Khandhādayo taṃtaṃnissayānaṃ khandhādīnanti “upakārakā”ti ānetvā sambandhitabbaṃ.",
  "tika-abh05t:1163_0": "Yaṃ kiñci kāraṇaṃ nissayoti vadati,",
  "tika-abh05t:1163_1": "na vuttalakkhaṇūpapannameva.",
  "tika-abh05t:1163_2": "Etena paccayaṭṭho idha nissayaṭṭhoti dasseti.",
  "tika-abh05t:1163_3": "Tatthāti niddhāraṇe bhummaṃ.",
  "tika-abh05t:1163_4": "Tena vuttaṃ “niddhāretī”ti.",
  "tika-abh05t:1164_0": "Suṭṭhukatataṃ dīpeti, kassa?",
  "tika-abh05t:1164_1": "“Attano”ti vuttassa pakatasaddena visesiyamānassa paccayassa.",
  "tika-abh05t:1164_2": "Kena katanti?",
  "tika-abh05t:1164_3": "Attano kāraṇehīti siddhovāyamattho.",
  "tika-abh05t:1164_4": "Tathāti phalassa uppādanasamatthabhāvena.",
  "tika-abh05t:1164_5": "Atha vā tathāti nipphādanavasena upasevanavasena ca.",
  "tika-abh05t:1164_6": "Tattha nipphādanaṃ hetupaccayasamodhānena phalassa nibbattanaṃ,",
  "tika-abh05t:1164_7": "taṃ suviññeyyanti anāmasitvā upasevanameva vibhāvento “upasevito vā”ti āha.",
  "tika-abh05t:1164_8": "Tattha allīyāpanaṃ paribhogavasena veditabbaṃ.",
  "tika-abh05t:1164_9": "Tenāha “upabhogūpasevana”nti.",
  "tika-abh05t:1164_10": "Vijānanādivasenāti vijānanasañjānanānubhavanādivasena.",
  "tika-abh05t:1164_11": "Tenāti yathāvuttaupasevitassa pakatabhāvena.",
  "tika-abh05t:1164_12": "Anāgatānampi…pe…",
  "tika-abh05t:1164_13": "vuttā hoti,",
  "tika-abh05t:1164_14": "pageva atītānaṃ paccuppannānañcāti adhippāyo.",
  "tika-abh05t:1164_15": "Paccuppannassapi hi “paccuppannaṃ utu bhojanaṃ senāsanaṃ upanissāya jhānaṃ uppādentī”tiādivacanato pakatūpanissayabhāve labbhatīti.",
  "tika-abh05t:1165_0": "Yathā ye dhammā yesaṃ dhammānaṃ pacchājātapaccayā honti,",
  "tika-abh05t:1165_1": "te tesaṃ ekaṃsena vippayuttaatthiavigatapaccayāpi honti,",
  "tika-abh05t:1165_2": "tathā ye dhammā yesaṃ dhammānaṃ purejātapaccayā honti,",
  "tika-abh05t:1165_3": "te tesaṃ nissayārammaṇapaccayāpi hontīti ubhayesu ubhayesaṃ paccayākārānaṃ lakkhaṇato saṅkarābhāvaṃ dassetuṃ “vippayuttākārādīhi visiṭṭhā,",
  "tika-abh05t:1165_4": "nissayārammaṇākārādīhi visiṭṭhā”ti ca vuttaṃ.",
  "tika-abh05t:1165_5": "Yathā hi pacchājātapurejātākārā aññamaññavisiṭṭhā,",
  "tika-abh05t:1165_6": "evaṃ pacchājātavippayuttākārādayo purejātanissayākārādayo ca aññamaññavibhattasabhāvā evāti.",
  "tika-abh05t:1166_0": "Manosañcetanāhāravasena pavattamānehīti iminā cetanāya sampayuttadhammānampi tadanuguṇaṃ attano paccayuppannesu pavattimāha.",
  "tika-abh05t:1166_1": "Tenevāti cetanāhāravasena upakārakattā eva.",
  "tika-abh05t:1167_0": "Payogena karaṇīyassāti etena bhinnajāti yaṃ tādisaṃ payogena kātuṃ na sakkā,",
  "tika-abh05t:1167_1": "taṃ nivatteti.",
  "tika-abh05t:1167_2": "Anekavāraṃ pavattiyā āsevanaṭṭhassa pākaṭabhāvoti katvā vuttaṃ “punappunaṃ karaṇa”nti.",
  "tika-abh05t:1167_3": "Ekassa pana paccayadhammassa ekavārameva pavatti.",
  "tika-abh05t:1167_4": "Attasadisassāti arūpadhammasārammaṇatāsukkakaṇhādibhāvehi attanā sadisassa.",
  "tika-abh05t:1167_5": "Idaṃ paccayuppannavisesanaṃ,",
  "tika-abh05t:1167_6": "“attasadisasabhāvatāpādana”nti idaṃ pana paccayabhāvavisesanaṃ,",
  "tika-abh05t:1167_7": "tañca bhinnajātiyatādimeva visadisasabhāvataṃ nivatteti,",
  "tika-abh05t:1167_8": "na bhūmantaratādi.",
  "tika-abh05t:1167_9": "Na hi parittā dhammā mahaggataappamāṇānaṃ dhammānaṃ āsevanapaccayā na hontīti.",
  "tika-abh05t:1167_10": "Vāsanaṃ vāsaṃ gāhāpanaṃ,",
  "tika-abh05t:1167_11": "idha pana vāsanaṃ viya vāsanaṃ,",
  "tika-abh05t:1167_12": "bhāvananti attho.",
  "tika-abh05t:1167_13": "Ganthādīsūti ganthasippādīsu.",
  "tika-abh05t:1167_14": "Visaye cetaṃ bhummaṃ,",
  "tika-abh05t:1167_15": "na niddhāraṇe.",
  "tika-abh05t:1167_16": "Tena ganthasippādivisayā purimasiddhā ajjhayanādikiriyā “ganthādīsu purimā purimā”ti vuttā,",
  "tika-abh05t:1167_17": "sā pana āsevanākārā idha udāharaṇabhāvena adhippetāti āha “purimā purimā āsevanā viyāti adhippāyo”ti.",
  "tika-abh05t:1167_18": "Niddhāraṇe eva vā etaṃ bhummaṃ.",
  "tika-abh05t:1167_19": "Ganthādivisayā hi āsevanā ganthādīti vuttā yathā rūpavisayajjhānaṃ rūpanti vuttaṃ “rūpī rūpāni passatī”tiādīsu.",
  "tika-abh05t:1168_0": "Attano viya sampayuttadhammānampi kiccasādhikā cetanā cittassa byāpārabhāvena lakkhīyatīti āha “cittapayogo cetanā”ti.",
  "tika-abh05t:1168_1": "Tāyāti tāya cetanāya.",
  "tika-abh05t:1168_2": "Uppannakiriyatāvisiṭṭheti cittapayogasaṅkhātāya cetanākiriyāya uppattiyā visiṭṭhe visesaṃ āpanne.",
  "tika-abh05t:1168_3": "Yasmiñhi santāne kusalākusalacetanā uppajjati,",
  "tika-abh05t:1168_4": "tattha yathābalaṃ tādisaṃ visesādhānaṃ katvā nirujjhati,",
  "tika-abh05t:1168_5": "yato tattheva avasesapaccayasamavāye tassā phalabhūtāni vipākakaṭattārūpāni nibbattissanti.",
  "tika-abh05t:1168_6": "Tenāha “sesapaccaya…pe…",
  "tika-abh05t:1168_7": "na aññathā”ti.",
  "tika-abh05t:1168_8": "Tesanti vipākakaṭattārūpānaṃ.",
  "tika-abh05t:1168_9": "Tenāti cittakiriyabhāvena.",
  "tika-abh05t:1168_10": "Kiṃ vattabbanti asahajātānampi bhāvīnaṃ upakārikā cetanā sahajātānaṃ upakārikāti vattabbameva natthīti attho.",
  "tika-abh05t:1169_0": "Nirussāhasantabhāvenāti ussāhanaṃ ussāho,",
  "tika-abh05t:1169_1": "natthi etassa ussāhoti nirussāho,",
  "tika-abh05t:1169_2": "so eva santabhāvoti nirussāhasantabhāvo, tena.",
  "tika-abh05t:1169_3": "Ussāhoti ca kiriyamayacittuppādassa pavattiākāro veditabbo,",
  "tika-abh05t:1169_4": "yo byāpāroti ca vuccati,",
  "tika-abh05t:1169_5": "na vīriyussāho.",
  "tika-abh05t:1169_6": "Svāyaṃ yathā asamugghātitānusayānaṃ kiriyamayacittuppādesu sātisayo labbhati,",
  "tika-abh05t:1169_7": "na tathā niranusayānaṃ.",
  "tika-abh05t:1169_8": "Tato eva te santasabhāvā vipākuppādanabyāpārarahitāva honti,",
  "tika-abh05t:1169_9": "kiriyamayacittuppādatāya pana saussāhā evāti tatopi visesanatthaṃ “nirussāhasantabhāvenā”ti vuttaṃ.",
  "tika-abh05t:1169_10": "Etenāti nirussāhasantabhāvaggahaṇena.",
  "tika-abh05t:1169_11": "Sārammaṇādibhāvenāti sārammaṇaarūpadhammacittacetasikaphassādibhāvena.",
  "tika-abh05t:1169_12": "Visadisavipākabhāvaṃ dasseti yathāvuttaussāhamattarahitasantabhāvassa vipakkabhāvamāpannesu arūpadhammesu eva labbhanato.",
  "tika-abh05t:1169_13": "Soti vipākabhāvo.",
  "tika-abh05t:1169_14": "Vipākānaṃ payogena asādhetabbatāyāti “chandavato kiṃ nāmana sijjhatī”tiādinā cittābhisaṅkhārapayogena yathā kusalākusalā nipphādīyanti,",
  "tika-abh05t:1169_15": "evaṃ vipākānaṃ payogena anipphādetabbattā.",
  "tika-abh05t:1169_16": "Payogenāti kammaphaluppattimūlahetubhūtena purimapayogena.",
  "tika-abh05t:1169_17": "Yaṃ sandhāya vuttaṃ “payogasampattiṃ āgamma vipaccantī”tiādi.",
  "tika-abh05t:1169_18": "Aññathāti payogena vinā.",
  "tika-abh05t:1169_19": "Sesapaccayesūti kammassa vipākuppādane sahakārīkāraṇesu.",
  "tika-abh05t:1169_20": "Kammassa kaṭattāyeva payoge sati asatipīti vuttamevatthaṃ avadhāraṇena dassento vipākānaṃ nirussāhataṃ pākaṭaṃ karoti.",
  "tika-abh05t:1169_21": "Na kilesavūpasamasantabhāvo yathā taṃ santānesu jhānasamāpattīsūti adhippāyo.",
  "tika-abh05t:1169_22": "Ayañca vipākānaṃ santabhāvo nānumāniko,",
  "tika-abh05t:1169_23": "atha kho paccakkhasiddhoti dassento “santabhāvatoyevā”tiādimāha.",
  "tika-abh05t:1169_24": "Tattha abhinipātaggahaṇena kiccato pañcaviññāṇāni dasseti.",
  "tika-abh05t:1169_25": "Tenevāha “pañcahi viññāṇehi na kiñci dhammaṃ paṭijānāti aññatra abhinipātamattā”ti.",
  "tika-abh05t:1169_26": "Tappaccayavatanti vipākapaccayavantānaṃ,",
  "tika-abh05t:1169_27": "vipākapaccayena upakattabbānanti attho.",
  "tika-abh05t:1169_28": "Avipākānaṃ rūpadhammānaṃ.",
  "tika-abh05t:1169_29": "Vipākānukulaṃ pavattinti santasabhāvaṃ paccayabhāvamāha.",
  "tika-abh05t:1170_0": "Yathāsakaṃ paccayehi nibbattānaṃ paccayuppannānaṃ anubalappadānaṃ upatthambhakattaṃ,",
  "tika-abh05t:1170_1": "tayidaṃ āhāresu na niyataṃ tato aññathāpi pavattanato.",
  "tika-abh05t:1170_2": "Tathā sati tadeva tattha kasmā gahitanti codanaṃ manasi katvā āha “satipi…pe…",
  "tika-abh05t:1170_3": "upatthambhakattenā”ti.",
  "tika-abh05t:1170_4": "Tena padhānāppadhānesu padhānena niddeso ñāyagatoti dasseti.",
  "tika-abh05t:1170_5": "Kāmañcettha “rūpārūpānaṃ upatthambhakattenā”ti avisesato vuttaṃ,",
  "tika-abh05t:1170_6": "sāmaññajotanā pana visese avatiṭṭhatīti yathārahaṃ paccayabhāvo niddhāretabbo.",
  "tika-abh05t:1170_7": "Svāyaṃ tesaṃ upatthambhakattassa padhānabhāvavibhāvaneneva āvi bhavatīti tameva dassento “upatthambhakattañhī”tiādimāha.",
  "tika-abh05t:1170_8": "Phassamanosañcetanāviññāṇāni attanā sahajātadhammānaṃ sahuppādanabhāvena paccayā hontīti āha “satipi janakatte arūpīnaṃ āhārāna”nti.",
  "tika-abh05t:1170_9": "Upatthambhakattaṃ hoti uppādato parampi nesaṃ paccayabhāvato.",
  "tika-abh05t:1170_10": "Asatipi janakatte upatthambhiyamānassa rūpassa aññehi yathāsakaṃ paccayehi janitattā.",
  "tika-abh05t:1170_11": "Tenāha “catusamuṭṭhānikarūpūpatthambhakarūpāhārassā”ti.",
  "tika-abh05t:1170_12": "Yadaggena rūpārūpāhārā attano phalassa uppattiyā paccayā honti,",
  "tika-abh05t:1170_13": "tadaggena ṭhitiyāpi paccayā hontiyevāti upatthambhakattaṃ janakattaṃ na byabhicarati,",
  "tika-abh05t:1170_14": "tasmā anupatthambhakassa āhārassa kuto janakatā.",
  "tika-abh05t:1170_15": "Tenāha “asati pana…pe…",
  "tika-abh05t:1170_16": "natthīti upatthambhakattaṃ padhāna”nti.",
  "tika-abh05t:1170_17": "Yasmā janako ajanakopi hutvā āhāro upatthambhako hoti,",
  "tika-abh05t:1170_18": "anupatthambhako pana hutvā janako na hotiyeva,",
  "tika-abh05t:1170_19": "tasmāssa upatthambhakattaṃ padhānanti attho.",
  "tika-abh05t:1170_20": "Idāni janakattampi āhārānaṃ upatthambhanavaseneva hotīti dassento “janayamānopi hī”tiādimāha.",
  "tika-abh05t:1170_21": "Avicchedavasenāti santatiyā ghaṭṭanavasena.",
  "tika-abh05t:1171_0": "Yadi adhipatiyaṭṭho indriyapaccayatā,",
  "tika-abh05t:1171_1": "evaṃ sante adhipatipaccayato indriyapaccayassa kiṃ nānākaraṇanti codanaṃ manasi katvā taṃ tesaṃ nānākaraṇaṃ",
  "tika-abh05t:1171_2": "dassento “na adhipatipaccayadhammānaṃ viyā”tiādimāha.",
  "tika-abh05t:1171_3": "Tattha pavattinivāraketi attano adhipatipaccayapavattiyā nivārake aññe adhipatipaccayadhamme.",
  "tika-abh05t:1171_4": "Abhibhavitvā pavattanenāti purimābhisaṅkhārasiddhena dhoreyyabhāvena abhibhuyya pavattiyā.",
  "tika-abh05t:1171_5": "Garubhāvoti jeṭṭhakabhāvo.",
  "tika-abh05t:1171_6": "Ayañhettha saṅkhepattho –",
  "tika-abh05t:1171_7": "yena jeṭṭhakabhāvena chandādayo attano pavattivibandhake tulyayogīdhamme tadaññadhamme viya abhibhuyya pavattanti,",
  "tika-abh05t:1171_8": "na so indriyapaccayatāya adhipatiyaṭṭhoti adhippetoti.",
  "tika-abh05t:1171_9": "Atha ko carahīti āha “atha kho”tiādi.",
  "tika-abh05t:1171_10": "Dassanādikiccesu nimittabhūtesu cakkhuviññāṇādīhi cakkhādīhi paccayehi cakkhādīnaṃ anuvattanīyatāti sambandho.",
  "tika-abh05t:1171_11": "Jīvane anupālane jīvantehi sahajātadhammehi jīvitassa,",
  "tika-abh05t:1171_12": "sukhitādīhi sukhitadukkhitasomanassitadomanassitupekkhitehi sahajātadhammehi sukhādīnaṃ anuvattanīyatāti yojanā.",
  "tika-abh05t:1171_13": "Taṃtaṃkiccesūti vuttameva dassanādikiccaṃ paccāmasati.",
  "tika-abh05t:1171_14": "Cakkhādayo paccayā etesanti cakkhādipaccayā,",
  "tika-abh05t:1171_15": "cakkhuviññāṇādayo.",
  "tika-abh05t:1171_16": "Tehi cakkhādipaccayehi.",
  "tika-abh05t:1171_17": "Cakkhādīnanti cakkhādijīvitasukhādisaddhādīnaṃ.",
  "tika-abh05t:1172_0": "Tesu kiccesūti dassanādikiccesu.",
  "tika-abh05t:1172_1": "Cakkhādīnaṃ issariyaṃ adhipatiyaṭṭho,",
  "tika-abh05t:1172_2": "sā indriyapaccayatāti attho.",
  "tika-abh05t:1172_3": "Tappaccayānaṃ cakkhuviññāṇādīnaṃ tadanuvattanena tesaṃ cakkhādīnaṃ anuvattanena.",
  "tika-abh05t:1172_4": "Tattha dassanādikicce.",
  "tika-abh05t:1172_5": "Pavattīti ca idaṃ tassa adhipatiyaṭṭhassa pākaṭakaraṇaṃ.",
  "tika-abh05t:1172_6": "Anuvattakena hi anuvattanīyo adhipatiyaṭṭho pākaṭo hoti.",
  "tika-abh05t:1172_7": "Yathā cakkhādīnaṃ kiccavasena adhipatiyaṭṭho,",
  "tika-abh05t:1172_8": "na evaṃ bhāvadvayassa.",
  "tika-abh05t:1172_9": "Tassa pana tādisena kāraṇatāmattenāti dassento “itthipurisindriyānaṃ panā”tiādimāha.",
  "tika-abh05t:1172_10": "Paccayehīti kammādipaccayehi.",
  "tika-abh05t:1172_11": "Tatoti itthādiggahaṇapaccayabhāvato.",
  "tika-abh05t:1172_12": "Taṃsahitasantāneti itthindriyādisahitasantāne.",
  "tika-abh05t:1172_13": "“Sukhindriyadukkhindriyānipi cakkhādiggahaṇena gahitānī”ti idaṃ indriyapaccayameva sandhāya vuttaṃ,",
  "tika-abh05t:1172_14": "pacchājātādīhi pana tāni rūpadhammānampi paccayā hontiyeva.",
  "tika-abh05t:1173_0": "Lakkhaṇārammaṇūpanijjhānabhūtānanti aniccatādilakkhaṇassa pathavīkasiṇādiārammaṇassa ca upanijjhānavasena pavattānaṃ.",
  "tika-abh05t:1173_1": "Vitakkādīnanti vitakkavicārapītivedanācittekaggatānaṃ.",
  "tika-abh05t:1173_2": "Upagantvā nijjhānanti upanikacca nijjhānajjhānārammaṇassa jhānacakkhunā byattataraṃ olokanaṃ atthato",
  "tika-abh05t:1173_3": "cintanameva hotīti vuttaṃ “pekkhanaṃ cintanañcā”ti.",
  "tika-abh05t:1173_4": "Tenevāha “vitakkanādivasenā”ti.",
  "tika-abh05t:1173_5": "Vitakkādīnaṃyeva sādhāraṇo,",
  "tika-abh05t:1173_6": "yena teyeva “jhānaṅgānī”ti vuccanti.",
  "tika-abh05t:1173_7": "Sukhadukkhavedanādvayanti sāmaññavacanampi upanijjhāyanaṭṭhassa adhikatattā anupanijjhānasabhāvameva",
  "tika-abh05t:1173_8": "taṃ bodhetīti āha “sukhindriyadukkhindriyadvaya”nti.",
  "tika-abh05t:1173_9": "Tañhi idhādhippetabbaṃ,",
  "tika-abh05t:1173_10": "na somanassadomanassindriyaṃ.",
  "tika-abh05t:1173_11": "Tena vuttaṃ “adhippāyo”ti.",
  "tika-abh05t:1173_12": "Ajhānaṅgā upekkhācittekaggatā pañcaviññāṇasahagatā daṭṭhabbā vitakkapacchimakattā jhānaṅgānaṃ.",
  "tika-abh05t:1173_13": "Yadi evanti jhānaṅgavacaneneva ajhānaṅgānaṃ nivattanaṃ kataṃ,",
  "tika-abh05t:1173_14": "evaṃ sante.",
  "tika-abh05t:1173_15": "Ekantena na upekkhāya viya anekantena.",
  "tika-abh05t:1173_16": "Anekantikañhi upekkhāya ajhānaṅgattaṃ.",
  "tika-abh05t:1173_17": "Yadi ekantena ajhānaṅgaṃ sukhadukkhindriyaṃ,",
  "tika-abh05t:1173_18": "atha kathaṃ pasaṅgoti āha “jhānaṅgaṭṭhāne niddiṭṭhattā”ti.",
  "tika-abh05t:1173_19": "Atha vā yadi ekantena ajhānaṅgataṃ vedanādvayaṃ,",
  "tika-abh05t:1173_20": "kathaṃ jhānaṅgavohāroti āha “jhānaṅgaṭṭhāne niddiṭṭhattā”ti.",
  "tika-abh05t:1173_21": "Satipi…pe…",
  "tika-abh05t:1173_22": "dassanatthaṃ “ṭhapetvā sukhadukkhindriyadvaya”nti vuttanti yojanā.",
  "tika-abh05t:1173_23": "Yadi evaṃ yathāvuttavedanādvayena saddhiṃ tādisā upekkhācittekaggatā kasmā na ṭhapitāti āha “upekkhā…pe… atthī”ti,",
  "tika-abh05t:1173_24": "pañcaviññāṇasahagatānaṃ jhānapaccayabhāvo pana natthi,",
  "tika-abh05t:1173_25": "na itaresanti adhippāyo.",
  "tika-abh05t:1173_26": "Gahaṇaṃ kataṃ upekkhācittekaggatānanti ānetvā yojanā.",
  "tika-abh05t:1174_0": "Yato tato vāti duggatito vā sugatito vā saṃkilesato vā vodānato vā niyyānaṭṭho,",
  "tika-abh05t:1174_1": "svāyaṃ yathākkamaṃ sammā micchā vā hotīti āha “sammā vā micchā vāti attho”ti.",
  "tika-abh05t:1174_2": "Ahetukacittesu na labbhantīti ettha ahetukacittesu eva na labbhantīti evamavadhāraṇaṃ gahetabbaṃ,",
  "tika-abh05t:1174_3": "na ahetukacittesu na labbhanti evāti.",
  "tika-abh05t:1174_4": "Tasmā purimasmiñhi avadhāraṇe ahetukacittesu alābho niyatoti so patiyogīsu nivattito hoti.",
  "tika-abh05t:1174_5": "Tenāha “sahetukacittesu alābhābhāvadassanatthaṃ vutta”nti.",
  "tika-abh05t:1174_6": "Dutiye pana ahetukacittāni alābhe niyatānīti tesu anavasesato alābhena bhavitabbaṃ.",
  "tika-abh05t:1174_7": "Tathā sati yo kesuci ahetukacittesu jhānapaccayo labbhati,",
  "tika-abh05t:1174_8": "sopi nivārito siyā.",
  "tika-abh05t:1174_9": "Tena vuttaṃ “na ahetukacittesū”tiādi.",
  "tika-abh05t:1174_10": "Tattha lābhābhāvadassanatthanti lābhābhāvasseva dassanatthaṃ na vuttanti attho.",
  "tika-abh05t:1174_11": "Tena ekaccālābho apaṭikkhitto hoti.",
  "tika-abh05t:1174_12": "Tenevāha “katthaci kassaci lābho na nivārito”ti.",
  "tika-abh05t:1174_13": "Evaṃ atthe gayhamāneti evaṃ vuttanayena paṭhamapadāvadhāraṇavasena atthe viññāyamāne.",
  "tika-abh05t:1174_14": "Ettakameva viññāyeyyāti ahetukacittesu kesuci cittesu jhānamaggapaccayesu kassaci paccayassa lābho na",
  "tika-abh05t:1174_15": "nivāritoti ettakameva viññāyeyya avisesena vuttattā.",
  "tika-abh05t:1174_16": "Kiṃ panettha upari kātabbanti āha “na savitakka…pe… kata”nti.",
  "tika-abh05t:1174_17": "Yadipi na kataṃ,",
  "tika-abh05t:1174_18": "atthato pana taṃ katamevāti veditabbaṃ.",
  "tika-abh05t:1175_0": "Ahetukacittesu vā lābhābhāvadassanatthetiādi pacchimapadāvadhāraṇavasena atthadassanaṃ.",
  "tika-abh05t:1175_1": "Tasmāti yasmā ahetukacittesu na labbhanti evāti evaṃ niyame kariyamāne yathāvutto attho sambhavati, tasmā.",
  "tika-abh05t:1175_2": "Ayañca attho pāṭhantarenapi saṃsandatīti dassetuṃ “yena alābhenā”tiādi vuttaṃ.",
  "tika-abh05t:1175_3": "Taṃ alābhanti taṃ dhammasaṅgaṇiyaṃ pakāsitaṃ alābhaṃ.",
  "tika-abh05t:1175_4": "Esāti esa idha paṭṭhānavaṇṇanāyaṃ “ahetukacittesu na labbhantī”ti alābho vutto.",
  "tika-abh05t:1175_5": "Kīdiso pana alābhoti taṃ dassento “yathā hī”tiādimāha.",
  "tika-abh05t:1175_6": "Tattha sahetukesūti sahetukacittesu.",
  "tika-abh05t:1175_7": "Saṅkaḍḍhitvāti avisaṭe katvā.",
  "tika-abh05t:1175_8": "Ekattagatabhāvakaraṇanti ekabhāvāpādanaṃ.",
  "tika-abh05t:1175_9": "Imasmiṃ pana pakaraṇe jhānapaccayo vuttova yathālābhapaccayākāravibhāvane desanāya tapparabhāvato.",
  "tika-abh05t:1176_0": "Samanti avisamaṃ, sammā, saha vā.",
  "tika-abh05t:1176_1": "Pakārehīti ekavatthukatādippakārehi.",
  "tika-abh05t:1176_2": "Yuttatāyāti saṃsaṭṭhatāya.",
  "tika-abh05t:1176_3": "Sā pana saṃsaṭṭhatā yasmā sabhāvato anekesampi sataṃ ekattagamanaṃ viya hoti,",
  "tika-abh05t:1176_4": "tasmā vuttaṃ “ekībhāvopagamanena viya upakārakatā”ti.",
  "tika-abh05t:1176_5": "Evaṃ upakārakatā ca tesaṃ bahūnaṃ sahacca ekattakāritāya nidassetabbā.",
  "tika-abh05t:1177_0": "Yuttānampi satanti vuttappakārena saṃsaṭṭhatāya aññamaññasambandhatāya yuttānampi samānānaṃ.",
  "tika-abh05t:1177_1": "Ayañca yuttatā na sampayuttapaccayatāya viya paccayadhammesu paccayuppannadhammesu ca veditabbā,",
  "tika-abh05t:1177_2": "kevalaṃ tattha arūpasabhāvattā ubhayaṃ samadhuraṃ,",
  "tika-abh05t:1177_3": "idha rūpārūpasabhāvattā vidhuranti ayaṃ viseso.",
  "tika-abh05t:1177_4": "Vippayuttabhāvenāti visaṃsaṭṭhabhāvena.",
  "tika-abh05t:1177_5": "Tena vuttaṃ “nānattūpagamenā”ti.",
  "tika-abh05t:1177_6": "Idañhettha vippayuttatāya visesanaṃ yā nānattūpagamanasaṅkhātā vippayuttatā,",
  "tika-abh05t:1177_7": "na sā “ñāṇavippayutta”ntiādīsu viya abhāvamattanti,",
  "tika-abh05t:1177_8": "ayañca upakārakatā vinā saṃsaggena sahāvaṭṭhāyitāya kiccakāritādīhi nidassetabbā.",
  "tika-abh05t:1177_9": "Na hītiādi “yuttāna”nti vuttassa atthassa samatthanaṃ “tādise yoge satiyeva vippayuttapaccayatā”ti.",
  "tika-abh05t:1177_10": "Tenāha “na hī”tiādi.",
  "tika-abh05t:1177_11": "Tassattho –",
  "tika-abh05t:1177_12": "yathā “vatthu khandhānaṃ,",
  "tika-abh05t:1177_13": "sahajātā kusalā khandhā cittasamuṭṭhānānaṃ rūpānaṃ,",
  "tika-abh05t:1177_14": "pacchājātā kusalā khandhā purejātassa imassa kāyassa vippayuttapaccayena paccayo”tiādivacanato vatthusahajātapacchājātavasena",
  "tika-abh05t:1177_15": "yuttānaṃ atthi vippayuttapaccayatā,",
  "tika-abh05t:1177_16": "na evaṃ ayuttānaṃ vatthusahajāta…pe… atthīti.",
  "tika-abh05t:1177_17": "Yadi evaṃ rūpānaṃ rūpehi kasmā vippayuttapaccayo na vuttoti āha “rūpānaṃ panā”tiādi.",
  "tika-abh05t:1177_18": "Vippayogoyeva natthi sampayogāsaṅkāya abhāvato.",
  "tika-abh05t:1177_19": "Sampayujjamānānañhi arūpānaṃ rūpehi,",
  "tika-abh05t:1177_20": "rūpānañca tehi siyā sampayogāsaṅkā,",
  "tika-abh05t:1177_21": "sampayogalakkhaṇaṃ pana natthīti tesaṃ vippayogo vutto.",
  "tika-abh05t:1177_22": "Tenāha “catūhi sampayogo catūhi vippayogo”ti.",
  "tika-abh05t:1178_0": "Atthi me pāpakammaṃ katanti katabhāvavisiṭṭhā atthitā vuccamānā kiriyāya siddhabhāvameva dīpeti,",
  "tika-abh05t:1178_1": "na sijjhamānatanti āha “nibbattatālakkhaṇaṃ atthibhāva”nti.",
  "tika-abh05t:1178_2": "Atthato pana kammassa anibbattaphalatāya evamettha atthitā veditabbā.",
  "tika-abh05t:1178_3": "Atthi puggaloti panettha tassā paññattiyā gahetabbatā,",
  "tika-abh05t:1178_4": "tadupādānassa vā pabandhāvicchedo labbhatevāti vuttaṃ “upalabbhamānatālakkhaṇaṃ atthibhāva”nti.",
  "tika-abh05t:1178_5": "Paccayadhammassa yadipi uppādato paṭṭhāya yāva bhaṅgā labbhamānatā atthibhāvo,",
  "tika-abh05t:1178_6": "tathāpi tassa yathā uppādakkhaṇato ṭhitikkhaṇe sātisayo byāpāro,",
  "tika-abh05t:1178_7": "evaṃ paccayuppannepīti vuttaṃ “satipi janakatte upatthambhakappaṭṭhānā atthibhāvena upakārakatā”ti.",
  "tika-abh05t:1178_8": "Vatthārammaṇasahajātādīnanti ādi-",
  "tika-abh05t:1178_9": "saddena purejātapacchājātādīni saṅgaṇhāti.",
  "tika-abh05t:1178_10": "Atthibhāveneva na nissayādibhāvenāti “sādhāraṇa”nti vuttaṃ upakārakattaṃ vibhāveti.",
  "tika-abh05t:1179_0": "Phassādīnaṃ anekesaṃ sahabhāvo natthīti idaṃ na ekacittuppādapariyāpanne sandhāya,",
  "tika-abh05t:1179_1": "atha kho nānācittuppādapariyāpanneti dassento “ekasmiṃ phassādisamudāye sati dutiyo na hotī”ti āha.",
  "tika-abh05t:1179_2": "Svāyamattho “sahabhāvo natthī”ti sahabhāvapaṭikkhepeneva viññāyati.",
  "tika-abh05t:1179_3": "Ettāvatā pana anavabujjhantānaṃ vasena vivaritvā vutto.",
  "tika-abh05t:1179_4": "Tenāti anekesaṃ phassādīnaṃ sahabhāvābhāvena.",
  "tika-abh05t:1179_5": "Yadi natthitāmattena upakārakatā natthipaccayatā,",
  "tika-abh05t:1179_6": "anānantarātītavasenapi siyāti codanaṃ sandhāyāha “satipī”tiādi.",
  "tika-abh05t:1179_7": "Tānīti purimataracittāni.",
  "tika-abh05t:1179_8": "Dadamānaṃ viyāti kasmā vuttaṃ,",
  "tika-abh05t:1179_9": "nanu okāsaṃ detiyeva.",
  "tika-abh05t:1179_10": "Tathā hi vuttaṃ “pavattiokāsadānena upakārakatā”ti?",
  "tika-abh05t:1179_11": "Saccametaṃ,",
  "tika-abh05t:1179_12": "evamajjhāsayā viya paccayadhammā abhāvaṃ gacchantīti dassanatthaṃ viya-",
  "tika-abh05t:1179_13": "saddaggahaṇaṃ.",
  "tika-abh05t:1180_0": "Natthitāvigamānaṃ satipi paccayassa dhammassa anupaladdhitāsāmaññe natthivigatapaccayesu labbhamānaṃ visesamatthaṃ vibhāvetuṃ “ettha cā”tiādi vuttaṃ.",
  "tika-abh05t:1180_1": "Abhāvamattenāti hutvā abhāvamattena.",
  "tika-abh05t:1180_2": "Tenettha nirodhānantaraṃ paccayadhammassa upakārakattaṃ āha,",
  "tika-abh05t:1180_3": "yathā taṃ “okāsadāna”nti vuttaṃ.",
  "tika-abh05t:1180_4": "Sabhāvavigamenāti etena nirodhato parampi yato “vigatatā nirodhappattatā”ti vuttaṃ.",
  "tika-abh05t:1180_5": "Paccayadhamme yāsaṃ natthitāvigatatānaṃ vasena natthivigatapaccayā vuttā,",
  "tika-abh05t:1180_6": "tāsaṃ visese dassite natthivigatapaccayānaṃ viseso dassito hotīti “natthitā ca nirodhānantarasuññatā vigatatā nirodhappattatā”ti vuttaṃ,",
  "tika-abh05t:1180_7": "tattha nirodhānantarā na nirodhasamakālāti adhippāyo.",
  "tika-abh05t:1180_8": "Tathāti iminā yathā paccayadhammāvisesepi natthivigatapaccayabhāvaviseso niddhārito,",
  "tika-abh05t:1180_9": "tathā atthiavigatapaccayabhāvavisesoti imamatthaṃ upasaṃharati.",
  "tika-abh05t:1180_10": "Yathā hi nirodhānantaranirodhappattīhi natthivigatatānaṃ bhedo lakkhito,",
  "tika-abh05t:1180_11": "evaṃ paccayadhammassa dharamānatānirodhānupagamehi atthiavigatatānanti.",
  "tika-abh05t:1180_12": "Kathaṃ panāyaṃ dhammāvisese paccayabhāvaviseso duviññeyyarūpena ṭhito sammā vibhāvissatīti āha “dhammānañhī”tiādi.",
  "tika-abh05t:1180_13": "Tadabhisamayāya tesaṃ paccayavisesānaṃ adhigamatthaṃ.",
  "tika-abh05t:1181_0": "Catūsu khandhesu ekassapi asaṅgahitattābhāvato anantarādīhīti vibhattiṃ pariṇāmetvā yojanā.",
  "tika-abh05t:1181_1": "Aññanti sukhumarūpaṃ.",
  "tika-abh05t:1181_2": "Na hi taṃ purejātapaccayo hoti.",
  "tika-abh05t:1181_3": "Nanu ca rūparūpampi purejātapaccayabhāvena kusalattike nāgatanti āha “rūparūpaṃ panā”tiādi.",
  "tika-abh05t:1181_4": "Aññattha āgatamevāti yadipi kusalattike nāgataṃ,",
  "tika-abh05t:1181_5": "sanidassanattikādīsu pana āgatattā na sakkā rūparūpassa purejātapaccayataṃ paṭikkhipitunti attho.",
  "tika-abh05t:1182_0": "Paccayuddesavaṇṇanā niṭṭhitā.",
  "tika-abh05t:1183_0": "Paccayaniddeso",
  "tika-abh05t:1184_0": "1. Hetupaccayaniddesavaṇṇanā",
  "tika-abh05t:1185_0": "1.",
  "tika-abh05t:1185_1": "Hetupaccayena paccayabhāvo hetupaccayoti uddiṭṭho,",
  "tika-abh05t:1185_2": "na hetupaccayadhammoti attho.",
  "tika-abh05t:1185_3": "Soti hetubhāvena paccayo.",
  "tika-abh05t:1185_4": "Ettha ca paṭhamavikappe yo hetupaccayena paccayabhāvo vutto,",
  "tika-abh05t:1185_5": "yo ca dutiyavikappe hetubhāvena paccayo vutto,",
  "tika-abh05t:1185_6": "so yasmā atthato yathāvuttassa paccayadhammassa yathāvuttānaṃ paccayuppannānaṃ hetupaccayabhāvoyeva,",
  "tika-abh05t:1185_7": "tasmā vuttaṃ “ubhayathāpi hetubhāvena upakārakatā hetupaccayoti uddiṭṭhoti dassitaṃ hotī”ti.",
  "tika-abh05t:1185_8": "Yathā cettha,",
  "tika-abh05t:1185_9": "evaṃ “ārammaṇapaccayena paccayabhāvo,",
  "tika-abh05t:1185_10": "ārammaṇabhāvena vā paccayo ārammaṇapaccayo”tiādinā ārammaṇapaccayādīsu attho netabboti dassento “esa nayo sesapaccayesupī”ti āha.",
  "tika-abh05t:1185_11": "Dhammasabhāvo eva,",
  "tika-abh05t:1185_12": "na dhammato aññā dhammasatti nāma atthīti.",
  "tika-abh05t:1185_13": "Upakārakaṃ dhammanti paccayadhammaṃ āha.",
  "tika-abh05t:1185_14": "Upakārakatanti paccayataṃ.",
  "tika-abh05t:1186_0": "Paccattaniddiṭṭhoti paccattavasena niddiṭṭho,",
  "tika-abh05t:1186_1": "paṭhamāya vibhattiyā niddiṭṭhoti attho.",
  "tika-abh05t:1186_2": "Tenāti paccayadhammaniddesabhūtena paccattaniddiṭṭhena paṭhamena hetusaddena.",
  "tika-abh05t:1186_3": "Etassāti hetusaddābhidheyyamatthamāha.",
  "tika-abh05t:1186_4": "So hi chabbidho navavidho dvādasavidhoti anekabhedena bhinnopi hetubhāvasāmaññena ekajjhaṃ katvā ekavacanena vutto.",
  "tika-abh05t:1186_5": "Dutiyo hetusaddoti ānetvā yojanā.",
  "tika-abh05t:1186_6": "Hetunā sampayuttānanti adhikatattā vuttaṃ “hetu sampayuttānaṃ paccayo honto hetunā sampayuttānameva paccayo hoti,",
  "tika-abh05t:1186_7": "na vippayuttāna”nti evaṃ padametaṃ.",
  "tika-abh05t:1186_8": "Na hi sabbena sabbaṃ hetuvippayuttadhammānaṃ hetupaccayo na hotīti.",
  "tika-abh05t:1186_9": "Sampayuttasaddassa sambandhīsaddattā “sampayuttasaddassa sāpekkhattā”ti vuttaṃ.",
  "tika-abh05t:1186_10": "Sampayuttoti hi vutte kena sampayuttoti ekantato sambandhiantaraṃ apekkhitabbaṃ.",
  "tika-abh05t:1186_11": "Tenāha “aññassa…pe…",
  "tika-abh05t:1186_12": "viññāyatī”ti.",
  "tika-abh05t:1186_13": "Nāyaṃ ekantoti yvāyaṃ “dutiye hetusadde avijjamāne”tiādinā vutto attho,",
  "tika-abh05t:1186_14": "ayamekanto na hoti,",
  "tika-abh05t:1186_15": "aññāpekkhopi saddo aññassa visesanaṃ hotīti idaṃ na sabbattheva sambhavatīti attho.",
  "tika-abh05t:1186_16": "“Paccattaniddiṭṭho”ti iminā paṭhamassa hetusaddassa sampayuttasaddānapekkhataṃ āha.",
  "tika-abh05t:1186_17": "Tena vuttaṃ “hehupaccayena paccayoti ettheva byāvaṭo”ti.",
  "tika-abh05t:1186_18": "Avisiṭṭhāti na visesitā.",
  "tika-abh05t:1186_19": "Evanti yathā hetusaddena aññattha byāvaṭena sampayuttā na visesiyanti kiccantarapasutattā,",
  "tika-abh05t:1186_20": "evaṃ sampayuttasaddena hetusaddavisesanarahitena tadatthamattabyāvaṭattā avisesato sampayuttānaṃ gahaṇaṃ siyā.",
  "tika-abh05t:1186_21": "Tena vuttaṃ “sampayuttasaddenā”tiādi.",
  "tika-abh05t:1186_22": "Āhārindriyāsampayuttassa abhāvatoti āhārehi indriyehi ca nasampayuttassa dhammassa abhāvato.",
  "tika-abh05t:1186_23": "Na hi phassacetanāviññāṇavedanājīvitavirahito cittuppādo atthi.",
  "tika-abh05t:1186_24": "Tenāha “vajjetabbā…pe…",
  "tika-abh05t:1186_25": "taṃ na kata”nti.",
  "tika-abh05t:1186_26": "Vajjetabbaṃ hetuvippayuttaṃ.",
  "tika-abh05t:1187_0": "Evampīti dutiyena hetusaddena gayhamānepi nāpajjati.",
  "tika-abh05t:1187_1": "Yadipi hetavo bahavo,",
  "tika-abh05t:1187_2": "sāmaññaniddeso cāyaṃ,",
  "tika-abh05t:1187_3": "tathāpi sāmaññajotanāya visesaniddiṭṭhattāti adhippāyo.",
  "tika-abh05t:1187_4": "Tena vuttaṃ “paccatta…pe…",
  "tika-abh05t:1187_5": "vuttattā”ti.",
  "tika-abh05t:1187_6": "Vināpi dutiyena hetusaddena hetusampayuttabhāve siddhepīti iminā yaṃ vuttaṃ “nāyamekanto”ti,",
  "tika-abh05t:1187_7": "tameva ulliṅgeti.",
  "tika-abh05t:1187_8": "Na pana hetūnanti idaṃ hetussa paccayabhāvena gahitattā paccayuppannabhāvena gahaṇaṃ na yujjeyyāti āsaṅkamānaṃ sandhāya vuttaṃ.",
  "tika-abh05t:1187_9": "Tenevāha “evampi gahaṇaṃ siyā”ti.",
  "tika-abh05t:1187_10": "Soti dutiyo hetusaddo.",
  "tika-abh05t:1187_11": "Apare pana “hetusampayuttakāna”nti ettha hetūnañca sampayuttakānañcāti samāsaṃ vikappenti.",
  "tika-abh05t:1187_12": "Patiṭṭhāmattādibhāvena nirapekkhāti hetujhānamaggadhammā patiṭṭhānaupanijjhānaniyyānamattena aññadhammanirapekkhā hetujhānamaggapaccayakiccaṃ karonti.",
  "tika-abh05t:1187_13": "Sāpekkhā evāti aññasāpekkhā eva.",
  "tika-abh05t:1187_14": "Āharitabbaisitabbā āhārindriyapaccayehi upakattabbadhammā.",
  "tika-abh05t:1187_15": "Tasmāti yasmā yehi sāpekkhā,",
  "tika-abh05t:1187_16": "te attano paccayuppannadhamme paccayabhāveneva paricchinditvā tiṭṭhanti, tasmā.",
  "tika-abh05t:1187_17": "Tenāha “te vināpi…pe…",
  "tika-abh05t:1187_18": "na kata”nti.",
  "tika-abh05t:1187_19": "Paricchindanti visesenti.",
  "tika-abh05t:1187_20": "Tanti dutiyaṃ āhārindriyaggahaṇaṃ.",
  "tika-abh05t:1187_21": "Tatthāti āhārindriyapaccayaniddese.",
  "tika-abh05t:1187_22": "Na kevalañca tattheva,",
  "tika-abh05t:1187_23": "idha ca hetupaccayaniddese dutiyena hetuggahaṇena paccayuppannānaṃ puna visesanakiccaṃ natthi, kasmā?",
  "tika-abh05t:1187_24": "Paccayabhūteneva hetunā sampayuttānaṃ aññesañca hetūnaṃ avicchinnattā.",
  "tika-abh05t:1188_0": "Purimavacanāpekkho vuttasseva niddesoti taṃ-",
  "tika-abh05t:1188_1": "saddassa paṭiniddesabhāvamāha.",
  "tika-abh05t:1188_2": "Pākaṭībhūte eva atthe pavattati,",
  "tika-abh05t:1188_3": "pākaṭībhāvo ca aññānapekkhena saddena pakāsitattā veditabbo.",
  "tika-abh05t:1188_4": "Anapekkhanīyo atthantarabyāvaṭattā.",
  "tika-abh05t:1188_5": "Aññoti hetusaddato añño.",
  "tika-abh05t:1188_6": "Niddisitabbapakāsako vutto natthi, yo taṃ-",
  "tika-abh05t:1188_7": "saddena paṭiniddesaṃ labheyya.",
  "tika-abh05t:1189_0": "Yadi evaṃ “taṃsamuṭṭhānāna”nti ettha kathanti āha “hetusampayuttakānanti iminā panā”tiādi.",
  "tika-abh05t:1189_1": "Tattha pana-",
  "tika-abh05t:1189_2": "saddo satipi hetū hetusampayuttakānaṃ niddesabhāve hetusampayuttakasadde labbhamānānaṃ niddisitabbānaṃ",
  "tika-abh05t:1189_3": "pākaṭīkaraṇasaṅkhātaṃ hetusaddato visesaṃ joteti.",
  "tika-abh05t:1189_4": "“Hetusampayuttakāna”nti imassa samāsapadassa uttarapadatthappadhānattamāha “paccayuppannavacanenā”ti.",
  "tika-abh05t:1189_5": "Tena ca yathādhippetassa atthassa ekadesova vuccati dhammānaṃ visesanabhāvatoti āha “asamattenā”ti.",
  "tika-abh05t:1189_6": "Visesanaṃ nāma visesitabbāpekkhanti āha “paccayuppannavacanantarāpekkhenā”ti.",
  "tika-abh05t:1189_7": "Vuttatāya vinā paṭiniddesatā natthīti “pubbe vuttenā”ti vuttaṃ.",
  "tika-abh05t:1190_0": "Taṃ-",
  "tika-abh05t:1190_1": "saddena niddisitabbanti “taṃsamuṭṭhānāna”nti ettha taṃ-",
  "tika-abh05t:1190_2": "saddena niddisitabbaṃ hetusampayuttakasadde pākaṭībhūtaṃ kiṃ panāti pucchati.",
  "tika-abh05t:1190_3": "Te hetū ceva…pe…",
  "tika-abh05t:1190_4": "hetusampayuttakā ca taṃ-",
  "tika-abh05t:1190_5": "saddena niddisitabbā hetusampayuttakasadde pākaṭībhūtāti sambandho.",
  "tika-abh05t:1190_6": "Aññathāti “yehi hetūhī”tiādinā vuttappakārato aññathā aññena pakārena.",
  "tika-abh05t:1190_7": "Taṃ aññaṃ pakāraṃ dassento “te hetū…pe…",
  "tika-abh05t:1190_8": "sambandhe satī”ti āha.",
  "tika-abh05t:1190_9": "Idhāti anantaraṃ vuttasambandhanaṃ bhummaniddesena parāmasati.",
  "tika-abh05t:1190_10": "Tenevāti paṭhameneva hetusaddena. Taṃ-",
  "tika-abh05t:1190_11": "saddena niddisitabbāti “taṃsamuṭṭhānāna”nti ettha taṃ-",
  "tika-abh05t:1190_12": "saddena niddisitabbā yathā pākaṭā,",
  "tika-abh05t:1190_13": "evaṃ pubbe “taṃsampayuttakāna”nti vuttacodanāyampi evameva teneva taṃ-",
  "tika-abh05t:1190_14": "saddena niddisitabbā pākaṭā bhavituṃ arahanti.",
  "tika-abh05t:1190_15": "Tathā ca sati niddisitabbassa…pe…",
  "tika-abh05t:1190_16": "na yujjeyya.",
  "tika-abh05t:1190_17": "Duvidhampi vā hetuggahaṇaṃ apanetvāti “hetū hetusampayuttakāna”nti ettha kataṃ dvippakārahetuggahaṇaṃ",
  "tika-abh05t:1190_18": "avicāretvā “taṃsampayuttakānanti avatvā”tiādinā taṃ-",
  "tika-abh05t:1190_19": "saddavacanīyataṃ codeti,",
  "tika-abh05t:1190_20": "“niddisitabbassa apākaṭattā”tiādinā pariharati ca.",
  "tika-abh05t:1190_21": "Hetū hi paccayāti idaṃ ayaṃ hetupaccayakathāti katvā vuttaṃ.",
  "tika-abh05t:1191_0": "Taṃ na vuttanti cittasamuṭṭhānavacanaṃ na vuttaṃ.",
  "tika-abh05t:1191_1": "Tassāti sahajātapaccayassa.",
  "tika-abh05t:1191_2": "Kaṭattārūpassa paccayabhāvo na vutto bhaveyya,",
  "tika-abh05t:1191_3": "vuttova so “vipākābyākato eko khandho tiṇṇannaṃ khandhānaṃ kaṭattā ca rūpānaṃ sahajātapaccayena paccayo,",
  "tika-abh05t:1191_4": "tayo khandhā ekassa khandhassa kaṭattā ca rūpāna”ntiādinā,",
  "tika-abh05t:1191_5": "tasmā cittacetasikānaṃ kaṭattārūpapaccayabhāvo na sakkā nivāretuṃ.",
  "tika-abh05t:1191_6": "Tatthāti sahajātapaccayaniddese.",
  "tika-abh05t:1191_7": "Tattha hi “cittacetasikā dhammā cittasamuṭṭhānānaṃ rūpānaṃ sahajātapaccayena paccayo”ti cittasamuṭṭhānarūpāni eva niddiṭṭhāni.",
  "tika-abh05t:1191_8": "Idhāpīti imasmiṃ hetupaccayaniddesepi.",
  "tika-abh05t:1191_9": "Evaṃ bhavitabbanti “cittasamuṭṭhānāna”nti niddesena bhavitabbaṃ.",
  "tika-abh05t:1191_10": "Yadi evaṃ kasmā tathā na vuttanti āha “cittasamuṭṭhānānanti panā”tiādi.",
  "tika-abh05t:1191_11": "Visesitaṃ hoti sabbacittacetasikāsamuṭṭhānabhāvena.",
  "tika-abh05t:1191_12": "Vacanenāti yathādassitena sahajātapaccayaniddesavacanena.",
  "tika-abh05t:1191_13": "Cittacetasikānaṃ paccayabhāvo eva hi tattha paccayaniddese vutto,",
  "tika-abh05t:1191_14": "na cittacetasikānaṃ samuṭṭhānabhāvoti adhippāyo.",
  "tika-abh05t:1192_0": "Hetuādipaṭibaddhatañca dasseti yadaggena tāni cittapaṭibaddhavuttīni,",
  "tika-abh05t:1192_1": "tadaggena taṃsampayuttadhammapaṭibaddhavuttīnipi hontīti.",
  "tika-abh05t:1192_2": "Ārammaṇametaṃ hotīti yadetaṃ kusalākusalacetanāvasena manodvāre cetanaṃ sesadvāresu kāyavacīpayogavasena saṅkappanaṃ,",
  "tika-abh05t:1192_3": "yañca kāmarāgādīnaṃ santāne anusayanaṃ,",
  "tika-abh05t:1192_4": "etaṃ ārammaṇaṃ eso paccayo kammaviññāṇassa ṭhitiyā patiṭṭhānāya.",
  "tika-abh05t:1192_5": "Patiṭṭhiteti kammaṃ javāpetvā paṭisandhiākaḍḍhanasamatthatāpatiṭṭhāpatte kammaviññāṇe viruḷheti tato",
  "tika-abh05t:1192_6": "eva kammaviññāṇato paṭisandhiviññāṇabīje viruḷhe viruhanteti attho.",
  "tika-abh05t:1192_7": "Atha vā patiṭṭhā viññāṇassa hotīti kilesābhisaṅkhārasaṅkhāte kammaviññāṇassa ṭhitiyā pavattiyā ārammaṇe",
  "tika-abh05t:1192_8": "paccaye paṭisiddhe āyatipaṭisandhiviññāṇassa patiṭṭhā hoti,",
  "tika-abh05t:1192_9": "tasmiṃ paṭisandhiviññāṇe punabbhavābhinibbattivasena patiṭṭhite patiṭṭhahante viruḷhe bījabhāvena viruhante",
  "tika-abh05t:1192_10": "nāmarūpassa avakkanti hotīti evamettha attho veditabbo.",
  "tika-abh05t:1192_11": "Tenāha “paṭisandhināmarūpassa viññāṇapaccayatā vuttā”ti.",
  "tika-abh05t:1193_0": "Purimatarasiddhāyāti khettabhāvanibbattiyā puretarameva siddhāya pathaviyā.",
  "tika-abh05t:1193_1": "Attalābhoyeva cettha patiṭṭhānaṃ,",
  "tika-abh05t:1193_2": "na paṭiladdhattabhāvānaṃ avaṭṭhānanti dassento “patiṭṭhānaṃ kammassa kaṭattā uppattīti vuttaṃ hotī”ti āha.",
  "tika-abh05t:1194_0": "Sesarūpānanti paṭisandhikkhaṇe pathavīdhātuādīnaṃ sesarūpānaṃ,",
  "tika-abh05t:1194_1": "pavatte pana tisantatirūpānampi.",
  "tika-abh05t:1194_2": "Sahabhavanamattaṃ vā dasseti.",
  "tika-abh05t:1194_3": "Sahabhāvenapi hi atthi kāci visesamattā.",
  "tika-abh05t:1194_4": "Katthaci katthacīti pakatikālabhavavisesādike.",
  "tika-abh05t:1194_5": "Tatiyapakatiyañhi paṭhamakappikakāle ca bhāvakalāpo natthi,",
  "tika-abh05t:1194_6": "rūpabhave kāyakalāpopi. Ādi-",
  "tika-abh05t:1194_7": "saddena tattheva ghānajivhākalāpā,",
  "tika-abh05t:1194_8": "kāmabhave ca andhādīnaṃ cakkhādikalāpā saṅgayhanti.",
  "tika-abh05t:1194_9": "Katthaci abhāvābhāvatoti nāmarūpokāse katthacipi abhāvābhāvato.",
  "tika-abh05t:1195_0": "Tesanti pavattiyaṃ kaṭattārūpādīnaṃ.",
  "tika-abh05t:1195_1": "Na hi hetu pavattiyaṃ kaṭattārūpassa paccayo hoti,",
  "tika-abh05t:1195_2": "utuāhārajānaṃ pana sambhavoyeva natthi.",
  "tika-abh05t:1195_3": "Tena vuttaṃ “paccayabhāvappasaṅgoyeva natthī”ti.",
  "tika-abh05t:1195_4": "Na pana labbhati paccayapaccanīye tādisassa vārassa anuddhaṭattā.",
  "tika-abh05t:1195_5": "Idanti “pavattiyaṃ kaṭattārūpādīnaṃ paccayabhāvapaṭibāhanato”ti idaṃ “hetū sahajātāna”nti adesanāya parihāravacanaṃ,",
  "tika-abh05t:1195_6": "īdisī pana codanā anokāsā evāti dassetuṃ “bhagavā panā”tiādi vuttaṃ.",
  "tika-abh05t:1195_7": "Yo hi dhammo yathā bhagavatā desito,",
  "tika-abh05t:1195_8": "so tatheva gahetabboti.",
  "tika-abh05t:1196_0": "Hetupaccayaniddesavaṇṇanā niṭṭhitā.",
  "tika-abh05t:1197_0": "2. Ārammaṇapaccayaniddesavaṇṇanā",
  "tika-abh05t:1198_0": "2.",
  "tika-abh05t:1198_1": "Uppajjanakkhaṇeyevāti ettha uppādato paṭṭhāya yāva bhaṅgā uddhaṃ pajjanaṃ gamanaṃ pavattanaṃ uppajjanaṃ,",
  "tika-abh05t:1198_2": "tassa khaṇo,",
  "tika-abh05t:1198_3": "tasmiṃ uppajjanakkhaṇeti evaṃ vā attho daṭṭhabbo.",
  "tika-abh05t:1198_4": "Evañhi sati uppajjanasaddena uppannasaddena viya sabbe pavattamānabhāvā saṅgahitā honti,",
  "tika-abh05t:1198_5": "na uppādamattaṃ.",
  "tika-abh05t:1198_6": "Tenāti cakkhuviññāṇādīnaṃ vattamānakkhaṇeyeva rūpādīnaṃ ārammaṇapaccayattena.",
  "tika-abh05t:1198_7": "Anālambiyamānānanti sabbena sabbaṃ nālambiyamānānanti attho.",
  "tika-abh05t:1198_8": "Aññathā hi yathāvuttānaṃ rūpādīnaṃ yadā ārammaṇapaccayattābhāvo,",
  "tika-abh05t:1198_9": "tadā anālambiyamānatāvāti.",
  "tika-abh05t:1198_10": "Sabbarūpānīti sabbāni rūpāyatanāni,",
  "tika-abh05t:1198_11": "yattakāni tāni āpāthagatāni yogyadese ṭhitāni,",
  "tika-abh05t:1198_12": "tāni sabbānīti attho.",
  "tika-abh05t:1198_13": "Saha na hontīti ekajjhaṃ ārammaṇaṃ na honti.",
  "tika-abh05t:1198_14": "Satipi hi anekesaṃ ekajjhaṃ āpāthagamane yattha yattha pubbābhogo,",
  "tika-abh05t:1198_15": "taṃ taṃyeva ārammaṇaṃ hoti,",
  "tika-abh05t:1198_16": "na sabbaṃ.",
  "tika-abh05t:1198_17": "Nīlādisaṅghātavasena cetaṃ vuttaṃ,",
  "tika-abh05t:1198_18": "na paccekaṃ nīlādirūpāyatanamattavasena.",
  "tika-abh05t:1198_19": "Samuditāniyeva hi rūpāyatanāni cakkhuviññāṇassa ārammaṇaṃ,",
  "tika-abh05t:1198_20": "na visuṃ visunti dhātuvibhaṅgavaṇṇanāyaṃ dassitoyaṃ nayo.",
  "tika-abh05t:1198_21": "Yaṃ pana aṭṭhakathāyaṃ “te te visuṃ visuṃ ārammaṇapaccayo hontī”tipi vuttaṃ,",
  "tika-abh05t:1198_22": "tampi yathāvuttamevatthaṃ sandhāya vuttaṃ.",
  "tika-abh05t:1198_23": "Aññathā rūpāyatanaṃ manindriyagocaraṃ nāma na siyā.",
  "tika-abh05t:1198_24": "Saddādīsupi eseva nayo.",
  "tika-abh05t:1198_25": "Tenevāha “tathā saddādayopī”ti.",
  "tika-abh05t:1198_26": "“Saha na hontī”ti vuttamatthaṃ pāḷiyā vibhāvetuṃ “yaṃ yanti hi vacanaṃ rūpādīni bhindatī”ti āha.",
  "tika-abh05t:1199_0": "“Ye ete”tiādiko purimo attho,",
  "tika-abh05t:1199_1": "“na ekato hontī”tiādiko pana pacchimo,",
  "tika-abh05t:1199_2": "“sabbārammaṇatādivasena vā idhāpi attho gahetabbo”ti kasmā vuttaṃ.",
  "tika-abh05t:1199_3": "Na hi “yaṃ yaṃ vā panārabbhā”ti imissā pāḷiyā viya “yaṃ yaṃ dhammaṃ ārabbhā”ti imassa pāṭhassa purato manoviññāṇassa sabbārammaṇatā nāgatā.",
  "tika-abh05t:1199_4": "Vuttañhi “sabbe dhammā manoviññāṇadhātuyā taṃsampayuttakānañca dhammānaṃ ārammaṇapaccayena paccayo”ti.",
  "tika-abh05t:1199_5": "Na hi anantarameva pāḷiyaṃ sarūpato āgatamatthaṃ gahetvā padantaraṃ saṃvaṇṇetabbaṃ.",
  "tika-abh05t:1199_6": "Tattha hi “rūpārammaṇaṃ vā”tiādinā niyamavasena cha ārammaṇāni vatvā “yaṃ yaṃ vā panārabbhā”ti vacanaṃ sabbārammaṇatādidassananti yuttamevetanti,",
  "tika-abh05t:1199_7": "idha pana sabbārammaṇataṃ vatvā puna “yaṃ yaṃ dhammaṃ ārabbhā”ti vuccamānaṃ sabbārammaṇatādassananti kathamidaṃ yujjeyya?",
  "tika-abh05t:1199_8": "Kamābhāvopi “sabbe dhammā”ti avisesavacaneneva siddho ārammaṇānupubbiyāva aggahitattā.",
  "tika-abh05t:1199_9": "Na hi manodhātuyā viya manoviññāṇadhātuyā idha ārammaṇāni anupubbato gahitāni,",
  "tika-abh05t:1199_10": "tattha viya vā eteneva niyamābhāvopi saṃvaṇṇitoti veditabbo.",
  "tika-abh05t:1199_11": "Tasmā aṭṭhakathāyaṃ vuttanayenevettha attho gahetabbo.",
  "tika-abh05t:1200_0": "Pavattanti pavattanaṃ.",
  "tika-abh05t:1200_1": "Nadiyā sandanaṃ pabbatassa ṭhānanti hi vuttā aviratamavicchedanāyaṃ tathāpavattikiriyāva.",
  "tika-abh05t:1200_2": "Tenāha “avirataṃ avicchinnaṃ sandantī”ti.",
  "tika-abh05t:1200_3": "Evanti yathā “sandantī”ti vattamānavacanaṃ vuttaṃ,",
  "tika-abh05t:1200_4": "evaṃ “ye ye dhammā uppajjantī”ti sabbasaṅgahavasena uppajjanassa gahitattā ārammaṇapavaggato “uppajjantī”ti vattamānavacanaṃ vuttanti attho.",
  "tika-abh05t:1200_5": "Tenāha aṭṭhakathāyaṃ “sabbakālasaṅgahavasenā”tiādi.",
  "tika-abh05t:1200_6": "Tathā ca vuttaṃ “atītānāgata…pe…",
  "tika-abh05t:1200_7": "adhippāyo”ti,",
  "tika-abh05t:1200_8": "atītānāgatapaccuppannānaṃ cittacetasikānanti attho.",
  "tika-abh05t:1200_9": "Samudāyavasenāti cittena rāsīkaraṇavasena.",
  "tika-abh05t:1200_10": "Adhippāyoti iminā vattamānupacārena vināva “ye ye dhammā uppajjantī”ti ettha vattamānatthaṃ sakkā yojetunti imamatthaṃ ulliṅgeti.",
  "tika-abh05t:1200_11": "Tenāha “ime panā”tiādi.",
  "tika-abh05t:1200_12": "Yadipi paccayadhammā keci atītā anāgatāpi honti,",
  "tika-abh05t:1200_13": "paccayuppannadhammo pana paccuppanno evāti āha “atītānāgatānaṃ na hontī”ti.",
  "tika-abh05t:1200_14": "Uppāde vā hi paccayuppannassa paccayena bhavitabbaṃ ṭhitiyaṃ vāti.",
  "tika-abh05t:1200_15": "Tasmāti yasmā atītānāgatā paramatthato natthi, tasmā.",
  "tika-abh05t:1200_16": "Tesūti paccayuppannesu.",
  "tika-abh05t:1200_17": "Taṃtaṃpaccayāti taṃ taṃ rūpādiārammaṇaṃ paccayo etesanti taṃtaṃpaccayā.",
  "tika-abh05t:1200_18": "Ayamattho dassito hoti samānasabhāvattā.",
  "tika-abh05t:1200_19": "Na hi atthābhedena sabhāvabhedo atthi.",
  "tika-abh05t:1200_20": "Na pana taṃtaṃpaccayavantatā dassitā hoti atītānāgatesu nippariyāyena tadabhāvato.",
  "tika-abh05t:1200_21": "Yasmā paccayavanto paccayuppannāyeva,",
  "tika-abh05t:1200_22": "te ca paccuppannāyevāti.",
  "tika-abh05t:1201_0": "Yaṃ yaṃ dhammaṃ te te dhammāti yaṃnimittāyaṃvacanabhedo,",
  "tika-abh05t:1201_1": "taṃ dassetuṃ “ettha cā”tiādi āraddhaṃ.",
  "tika-abh05t:1201_2": "Rūpārūpadhammā hi kalāpato pavattamānāpi cittacetasikānaṃ kadāci visuṃ visuṃ ārammaṇaṃ honti,",
  "tika-abh05t:1201_3": "kadāci ekajjhaṃ,",
  "tika-abh05t:1201_4": "na ettha niyamo atthi,",
  "tika-abh05t:1201_5": "purimābhogoyeva pana tathāgahaṇe kāraṇaṃ.",
  "tika-abh05t:1201_6": "Tayimaṃ dīpetuṃ bhagavatā yaṃvacanabhedo katoti ca sakkā vattuṃ,",
  "tika-abh05t:1201_7": "yasmā pana ekakalāpapariyāpannānampi dhammānaṃ ekajjhaṃ gahaṇe na samudāyo gayhati tadābhogābhāvato,",
  "tika-abh05t:1201_8": "atha kho samuditā dhammā evāti sahaggahaṇampi visuṃgahaṇagatikaṃ,",
  "tika-abh05t:1201_9": "tasmā visuṃgahaṇasabbhāvadīpanatthaṃ “yaṃ ya”nti vatvā satipi visuṃgahaṇe te sabbe ekajjhaṃ ārammaṇapaccayo",
  "tika-abh05t:1201_10": "hontīti dassanatthaṃ “te te”ti vuttanti imamatthaṃ dassento “cattāro hi khandhā”tiādimāha.",
  "tika-abh05t:1201_11": "Tattha vedanādīsūti vedanādīsu catūsu khandhesu abhinditvā gahaṇavasena,",
  "tika-abh05t:1201_12": "bhinditvā pana gahaṇavasena phassādīsu.",
  "tika-abh05t:1201_13": "Yo ca rūpādikoti idaṃ viññāṇantarassa sādhāraṇārammaṇavasena vuttaṃ,",
  "tika-abh05t:1201_14": "ye ca aneke phassādayoti idaṃ asādhāraṇārammaṇavasena.",
  "tika-abh05t:1201_15": "Te sabbeti te sādhāraṇāsādhāraṇappabhede sabbepi ārammaṇadhamme.",
  "tika-abh05t:1201_16": "Ekekameva ārabbha uppajjantīti ettha yaṃ vattabbaṃ,",
  "tika-abh05t:1201_17": "taṃ heṭṭhā vuttameva.",
  "tika-abh05t:1201_18": "Rūpārammaṇadhammā ca aneke nīlādibhedato.",
  "tika-abh05t:1201_19": "Tathāti aneke.",
  "tika-abh05t:1201_20": "Tena bherisaddādike,",
  "tika-abh05t:1201_21": "mūlagandhādike,",
  "tika-abh05t:1201_22": "mūlarasādike,",
  "tika-abh05t:1201_23": "kathinasamphassādike,",
  "tika-abh05t:1201_24": "vedanādike ca saṅgaṇhāti.",
  "tika-abh05t:1201_25": "Aneketi hi iminā anekakalāpagatānaṃyeva vaṇṇādīnaṃ indriyaviññāṇārammaṇabhāvamāha.",
  "tika-abh05t:1201_26": "Sāmaññato hi vuttaṃ yathārahaṃ bhinditvā nidassitabbaṃ hotīti.",
  "tika-abh05t:1202_0": "Kusalavipākassāti kusalassa vipākassa ca.",
  "tika-abh05t:1202_1": "Na hi nibbānaṃ pubbe nivutthanti idaṃ “diṭṭhanibbānoyevā”tiādinā vakkhamānameva atthaṃ hadaye ṭhapetvā vuttaṃ.",
  "tika-abh05t:1202_2": "Pubbenivāsānussatiñāṇena hi nibbānavibhāvanaṃ adiṭṭhasaccassa vā siyā diṭṭhasaccassapi vā.",
  "tika-abh05t:1202_3": "Tattha adiṭṭhasaccena tāva taṃ vibhāvetumeva na sakkā appaṭividdhattā,",
  "tika-abh05t:1202_4": "itarassa pana pageva vibhūtamevāti taṃ tena vibhāvitaṃ nāma hotīti adhippāyo.",
  "tika-abh05t:1202_5": "Ettha ca “na ca taṃ vutta”nti iminā pubbenivāsānussatiñāṇassa nibbānārammaṇakaraṇābhāvaṃ āgamato dassetvā “na hi nibbāna”ntiādinā yuttito dasseti.",
  "tika-abh05t:1202_6": "Tattha “na pubbe nivutthaṃ asaṅkhatattā”ti kasmā vuttaṃ?",
  "tika-abh05t:1202_7": "Gocarāsevanāya āsevitassapi nivutthanti icchitattā.",
  "tika-abh05t:1202_8": "Diṭṭhasaccoyeva hi pubbenivāsānussatiñāṇena nibbānaṃ vibhāveti,",
  "tika-abh05t:1202_9": "na adiṭṭhasacco.",
  "tika-abh05t:1202_10": "Taṃ pana ñāṇaṃ khandhe viya khandhapaṭibaddhepi vibhāvetīti nibbānārammaṇakhandhavibhāvane nibbānampi vibhāvetīti sakkā viññātuṃ.",
  "tika-abh05t:1202_11": "Etena payojanābhāvacodanā paṭikkhittāti daṭṭhabbā.",
  "tika-abh05t:1202_12": "Evaṃ anāgataṃsañāṇepi yojetabbanti yathā pubbenivāsānussatiñāṇassa nibbānārammaṇatā dassitā,",
  "tika-abh05t:1202_13": "evaṃ anāgataṃsañāṇepi yathārahaṃ yojetabbaṃ.",
  "tika-abh05t:1202_14": "Tattha pana “khandhapaṭibaddhavibhāvanakāle”tiādinā yojanā veditabbā.",
  "tika-abh05t:1202_15": "Tena vuttaṃ “yathāraha”nti.",
  "tika-abh05t:1202_16": "Kassaci abhiññāppattassapi rūpāvacarassa,",
  "tika-abh05t:1202_17": "pageva itarassa.",
  "tika-abh05t:1203_0": "Ārammaṇapaccayaniddesavaṇṇanā niṭṭhitā.",
  "tika-abh05t:1204_0": "3. Adhipatipaccayaniddesavaṇṇanā",
  "tika-abh05t:1205_0": "3.",
  "tika-abh05t:1205_1": "Dhurasahacariyato dhoreyyo “dhura”nti vuttoti āha “dhuranti dhuraggāha”nti.",
  "tika-abh05t:1205_2": "Chandassa pubbaṅgamatāsiddhaṃ pāsaṃsabhāvaṃ upādāya aṭṭhakathāyaṃ “jeṭṭhaka”nti vuttanti tamevatthaṃ dīpento “seṭṭha”nti āha.",
  "tika-abh05t:1205_3": "Tathā hi vuttaṃ aṭṭhasāliniyaṃ “chandaṃ pubbaṅgamaṃ katvā āyūhita”nti.",
  "tika-abh05t:1205_4": "Purimachandassāti “chandādhipatī”ti purimasmiṃ pade niddesavasena vuttassa chandasaddassa samānarūpena sadisākārena.",
  "tika-abh05t:1205_5": "Tadanantaraṃ niddiṭṭhenāti tassa purimassa chandasaddassa anantaraṃ niddesavasena vuttena.",
  "tika-abh05t:1205_6": "Tato eva ca taṃsamānatthatāya ca taṃsambandhena “chandasampayuttakāna”nti ettha chandasaddeneva adhipatisaddarahitenāti attho.",
  "tika-abh05t:1205_7": "Paccayabhūtassāti adhipatipaccayabhūtassa.",
  "tika-abh05t:1205_8": "Sampayuttakavisesanabhāvoti attanā sampayuttadhammānaṃ so eva adhipatipaccayatāsaṅkhāto visesanabhāvo.",
  "tika-abh05t:1205_9": "Esa nayoti iminā “vīriyādhipati vīriyasampayuttakānantiādīsu purimavīriyassa samānarūpenā”tiādinā vattabbaṃ atthavacanaṃ atidisati.",
  "tika-abh05t:1206_0": "Kusalābyākatānaṃ pavattinti kusalābyākatānaṃ adhipatīnaṃ pavattanākāraṃ.",
  "tika-abh05t:1206_1": "Aladdhaṃ ārammaṇaṃ laddhabbaṃ labbhanīyaṃ,",
  "tika-abh05t:1206_2": "laddhuṃ vā sakkuṇeyyaṃ,",
  "tika-abh05t:1206_3": "dutiye pana atthe lābhamarahatīti laddhabbaṃ.",
  "tika-abh05t:1206_4": "Avaññātanti pageva anavaññātanti attho.",
  "tika-abh05t:1207_0": "Appanāppattā kusalakiriyadhammā mahābalā sādhipatikā eva honti,",
  "tika-abh05t:1207_1": "tathā micchattaniyatāpīti āha “appanāsadisā…pe…",
  "tika-abh05t:1207_2": "nuppajjantī”ti.",
  "tika-abh05t:1207_3": "Appanāsadisāti appanāppattasadisā.",
  "tika-abh05t:1207_4": "Kammakilesāvaraṇabhūtā ca teti te micchattaniyatadhammā kammāvaraṇabhūtā,",
  "tika-abh05t:1207_5": "ye ānantariyappakārā kilesāvaraṇabhūtā,",
  "tika-abh05t:1207_6": "ye niyatamicchādiṭṭhidhammā,",
  "tika-abh05t:1207_7": "sampayuttacetanāya panettha kilesāvaraṇapakkhikatā daṭṭhabbā ānantariyacetanāsampayuttassa paṭighassa kammāvaraṇapakkhikatā viya.",
  "tika-abh05t:1207_8": "Paccakkhagati anantaratāya vinā bhāvinīti vuttaṃ “paccakkhasaggānaṃ kāmāvacaradevānampī”ti.",
  "tika-abh05t:1207_9": "Tena tesu ānantariyā viya asambhāvino ahetukābhinivesādayopīti dasseti.",
  "tika-abh05t:1208_0": "Tividhopi kiriyārammaṇādhipatīti ettha ayaṃ kiriyārammaṇādhipatīti ajjhattārammaṇo adhippeto,",
  "tika-abh05t:1208_1": "udāhu bahiddhārammaṇoti ubhayathāpi na sambhavo evāti dassento “kāmāvacarādibhedato panā”tiādimāha.",
  "tika-abh05t:1208_2": "Tattha parasantānagatānaṃ sārammaṇadhammānaṃ adhipatipaccayatā natthīti sambandho.",
  "tika-abh05t:1208_3": "Abhāvatoti avacanato.",
  "tika-abh05t:1208_4": "Avacanañhi nāma yathādhammasāsane abhidhamme abhāvo evāti eteneva anuddhaṭatāpi avuttato veditabbā.",
  "tika-abh05t:1208_5": "Ajjhattārammaṇabahiddhārammaṇadvayavinimuttassa sārammaṇadhammassa abhāvato natthīti viññāyatīti vattabbe",
  "tika-abh05t:1208_6": "tameva viññāyamānataṃ sambhāvento “natthīti viññāyamānepī”ti āha.",
  "tika-abh05t:1208_7": "Tena vuttaṃ “bahiddhā khandhe”tiādi.",
  "tika-abh05t:1208_8": "Rūpe eva bhavituṃ arahati edisesu ṭhānesu arūpe asambhavatoti adhippāyo.",
  "tika-abh05t:1208_9": "Asambhavato ca yathāvuttapāḷianusāratoti veditabbanti.",
  "tika-abh05t:1208_10": "“Vicārita”nti kasmā vuttaṃ,",
  "tika-abh05t:1208_11": "nanu “atītārammaṇe anāgate khandhe garuṃ katvā assādetī”tiādivacanato arūpepi edisesu ṭhānesu khandhasaddo pavattateva.",
  "tika-abh05t:1208_12": "Āvajjanakiriyasabbhāvato panāti idaṃ yathādassitapāḷiyā virodhapariharaṇādhippāyena vuttaṃ,",
  "tika-abh05t:1208_13": "avacanaṃ pana katthaci vineyyajjhāsayena,",
  "tika-abh05t:1208_14": "katthaci nayadassanena hotīti kuto virodhāvasaro.",
  "tika-abh05t:1209_0": "Adhipatipaccayaniddesavaṇṇanā niṭṭhitā.",
  "tika-abh05t:1210_0": "4. Anantarapaccayaniddesavaṇṇanā",
  "tika-abh05t:1211_0": "4.",
  "tika-abh05t:1211_1": "Yathāvuttā nirodhānantarasuññatā nirodhappattatā okāsadānaviseso,",
  "tika-abh05t:1211_2": "attano anurūpacittuppādanasamatthatā cittaniyamahetutā,",
  "tika-abh05t:1211_3": "tattha anantaruppādanasamatthatā ca saṇṭhānābhāvato suṭṭhutaraṃ nirantaruppādanasamatthatā ca cittaniyamahetuviseso daṭṭhabbo.",
  "tika-abh05t:1211_4": "Dhātuvasenāti viññāṇadhātumanodhātumanoviññāṇadhātuvasena.",
  "tika-abh05t:1211_5": "Ettakā eva hi dhātuyo bhinnasabhāvā anantarapaccayatāya niyametvā vattabbā,",
  "tika-abh05t:1211_6": "abhinnasabhāvā pana visesābhāvato purimatāmattaṃyeva visesaṃ purakkhatvā vattabbāti tā kusalādibhedena tathā vuttā.",
  "tika-abh05t:1211_7": "Tenāha “kusalādivasena cā”ti.",
  "tika-abh05t:1211_8": "Yā pana manodhātumanoviññāṇadhātuvasena anantarapaccayatā vattabbā,",
  "tika-abh05t:1211_9": "tattha manoviññāṇadhātu manodhātuyā anantarapaccayena paccayoti vuccamāno sammoho siyā,",
  "tika-abh05t:1211_10": "pure manodhātuyā anantarapaccayabhāvena vuttā,",
  "tika-abh05t:1211_11": "idāni manoviññāṇadhātu manodhātuyāti paccayapaccayuppannavisesā na viññāyeyya,",
  "tika-abh05t:1211_12": "manodhātuyā pana cakkhuviññāṇādidhātūnaṃ anantarapaccayabhāve vuccamāne niyamo natthi.",
  "tika-abh05t:1211_13": "Tenāha “manodhātu cakkhuviññāṇadhātuyāti cā”ti.",
  "tika-abh05t:1211_14": "Tathevāti niyamābhāvato evāti attho.",
  "tika-abh05t:1211_15": "Tasmāti yasmā ito aññathā desanāya paccayapaccayuppannānaṃ visesābhāvo cittavisesadassanavicchedo niyamābhāvo cāti ime dosā āpajjanti, tasmā.",
  "tika-abh05t:1211_16": "Nidassanenāti dhātuvasena nidassanena.",
  "tika-abh05t:1211_17": "Nayaṃ dassetvāti “manoviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ",
  "tika-abh05t:1211_18": "anantarapaccayena paccayo”ti evamādikassa anantarapaccayatāggahaṇassa nayaṃ dassetvā.",
  "tika-abh05t:1211_19": "Niravasesadassanatthanti niravasesassa anantarapaccayabhāvino cittuppādassa dassanatthaṃ.",
  "tika-abh05t:1212_0": "Sadisakusalānanti samānakusalānaṃ,",
  "tika-abh05t:1212_1": "samānatā cettha ekavīthipariyāpannatāya veditabbā.",
  "tika-abh05t:1212_2": "Tenevāha “bhūmibhinnānampi paccayabhāvo vutto hotī”ti.",
  "tika-abh05t:1212_3": "Samānavīthitā ca yasmā samānavedanā samānahetukā ca honti,",
  "tika-abh05t:1212_4": "tasmā “vedanāya vā hetūhi vā sadisakusalāna”nti āha. Vā-",
  "tika-abh05t:1212_5": "saddo cettha aniyamattho.",
  "tika-abh05t:1212_6": "Tena ñāṇasaṅkhārādibhedassapi vikappanavasena saṅgaho daṭṭhabbo.",
  "tika-abh05t:1212_7": "Cutipi gahitā taṃsabhāvattā.",
  "tika-abh05t:1212_8": "Bhavaṅgacittameva hi pariyosāne “cutī”ti vuccati.",
  "tika-abh05t:1212_9": "Kusalākusalānantarañca kadāci sā uppajjatīti tadārammaṇampi gahitanti daṭṭhabbaṃ,",
  "tika-abh05t:1212_10": "kiriyajavanānantaraṃ tadārammaṇuppattiyanti adhippāyo.",
  "tika-abh05t:1213_0": "Kāmāvacarakiriyāya āvajjanassāti ayamettha attho adhippetoti dassento “āvajjanaggahaṇena kāmāvacarakiriyaṃ visesetī”ti āha.",
  "tika-abh05t:1213_1": "Tameva hi atthaṃ pākaṭataraṃ kātuṃ “kāmāvacaravipāko”tiādi vuttaṃ.",
  "tika-abh05t:1213_2": "Voṭṭhabbanampi gahitaṃ santīraṇānantarattāti adhippāyo.",
  "tika-abh05t:1214_0": "Anantarapaccayaniddesavaṇṇanā niṭṭhitā.",
  "tika-abh05t:1215_0": "6. Sahajātapaccayaniddesavaṇṇanā",
  "tika-abh05t:1216_0": "6.",
  "tika-abh05t:1216_1": "Porāṇapāṭhoti purātano aṭṭhakathāpāṭho.",
  "tika-abh05t:1216_2": "Imassāti imassa padassa.",
  "tika-abh05t:1216_3": "Avuttassāti pāḷiyaṃ avuttassa.",
  "tika-abh05t:1216_4": "Yadipi sahagatasaddassa atthasaṃvaṇṇanāyaṃ saṃsaṭṭhasaddassa viya samānatthassapi katthaci saddantarassa attho vuccati pariyāyavisesabodhanatthaṃ,",
  "tika-abh05t:1216_5": "tathāpi na mūlasaddassa attho vibhāvito hotīti dassento āha “na ca…pe… hotī”ti.",
  "tika-abh05t:1216_6": "“Aññamañña”nti ca “aññaañña”nti vattabbe ma-",
  "tika-abh05t:1216_7": "kārāgamaṃ katvā niddeso,",
  "tika-abh05t:1216_8": "kammabyatihāre cetaṃ padaṃ,",
  "tika-abh05t:1216_9": "tasmā itaretaranti vuttaṃ hoti.",
  "tika-abh05t:1216_10": "Paccayapaccayuppannānaṃ ekasmiṃyeva khaṇe paccayuppannapaccayabhāvassa icchitattā yo hi yassa paccayo yasmiṃ khaṇe,",
  "tika-abh05t:1216_11": "tasmiṃyeva khaṇe sopi tassa paccayoti ayamettha aññamaññapaccayatā.",
  "tika-abh05t:1216_12": "Tathā hi aṭṭhakathāyaṃ “añño aññassā”ti vatvā “iminā…pe…",
  "tika-abh05t:1216_13": "dīpetī”ti vuttaṃ.",
  "tika-abh05t:1216_14": "Okkamanaṃ pavisananti attho.",
  "tika-abh05t:1216_15": "Āsanakkhaṇe hi dhammā purimabhavato imaṃ bhavaṃ pavisantā viya honti.",
  "tika-abh05t:1216_16": "Tena vuttaṃ “paralokato imaṃ lokaṃ āgantvā pavisantaṃ viya uppajjatī”ti.",
  "tika-abh05t:1216_17": "Tasmā avisesena paṭisandhi okkantisaddābhidheyyāti adhippāyena vuttaṃ “okkanti…pe…",
  "tika-abh05t:1216_18": "adhippāyenāhā”ti.",
  "tika-abh05t:1216_19": "Taṃnivāraṇatthanti tassa khaṇantare rūpīnaṃ sahajātapaccayabhāvassa “kañci kāle na sahajātapaccayena paccayo”ti nivāraṇatthaṃ.",
  "tika-abh05t:1216_20": "Tena padadvayena samānesu paccayapaccayuppannadhammesu purimato pacchimassa visesamatthaṃ dasseti.",
  "tika-abh05t:1217_0": "Evañca “kañci kāle”ti padassa “keci kāleti vā,",
  "tika-abh05t:1217_1": "kismiñci kāle”ti vā vibhattivipallāsena attho gahetabboti adhippāyena paṭhamavikappaṃ dassetvā idāni",
  "tika-abh05t:1217_2": "pakārantarena dassetuṃ “kañci kāleti keci kismiñci kāleti vā attho”ti āha.",
  "tika-abh05t:1217_3": "Tena “kañcī”ti ayaṃ sāmaññaniddesoti dasseti.",
  "tika-abh05t:1217_4": "Yo hi ayaṃ “kecī”ti paccattabahuvacanābhidheyyo attho,",
  "tika-abh05t:1217_5": "yo ca “kismiñcī”ti bhummekavacanābhidheyyo,",
  "tika-abh05t:1217_6": "tadubhayaṃ sati kālavantakālatāvibhāge kiṃ-",
  "tika-abh05t:1217_7": "saddassa vacanīyatāsāmaññena pana ekajjhaṃ katvā “kañcī”ti pāḷiyaṃ vuttanti taṃ vibhajitvā dassetuṃ “keci kismiñcī”ti vuttaṃ.",
  "tika-abh05t:1217_8": "Aṭṭhakathāyaṃ pana “kismiñcī”ti bhummavaseneva vuttaṃ.",
  "tika-abh05t:1217_9": "Tena yathāvuttaatthavibhāgena padena.",
  "tika-abh05t:1217_10": "Vatthubhūtāti vatthusabhāvā.",
  "tika-abh05t:1217_11": "Hadayarūpameva sandhāya vadati.",
  "tika-abh05t:1217_12": "Rūpantarānanti hadayavatthuto aññarūpānaṃ.",
  "tika-abh05t:1217_13": "Arūpīnaṃ sahajātapaccayataṃ pubbe “okkantikkhaṇe nāmarūpa”nti ettha anivāritaṃ nivāretīti yojanā,",
  "tika-abh05t:1217_14": "tathā vatthussa ca kālantare paṭisandhikālato aññasmiṃ kāle arūpīnaṃ nivāretīti.",
  "tika-abh05t:1217_15": "Evañca katvātiādinā yathāvuttaatthavaṇṇanāya pāḷiyaṃ vibhattiniddesassa rūpakabhāvamāha.",
  "tika-abh05t:1217_16": "Punapi purimato pacchimassa upacayena visesaṃ dassetuṃ “purimena cā”tiādi vuttaṃ.",
  "tika-abh05t:1217_17": "Tattha purimenāti “okkantikkhaṇe nāmarūpa”nti iminā paccayaniddesavacanena.",
  "tika-abh05t:1217_18": "“Eko khandho vatthu ca tiṇṇaṃ khandhāna”ntiādinā paṭiccavārādipāṭhena.",
  "tika-abh05t:1217_19": "Atthavivaraṇañhi paccayaniddesapāḷiyā sabbepi satta mahāvārā.",
  "tika-abh05t:1217_20": "Vatthussa vattabbatte āpanne kinti paccayoti tassa nāmassāti yojanā.",
  "tika-abh05t:1217_21": "Etenāti “rūpino dhammā arūpīnaṃ dhammāna”nti etena vacanena.",
  "tika-abh05t:1217_22": "Kevalassāti nāmarahitassa vatthussa.",
  "tika-abh05t:1217_23": "Tathāti nāmassa paccayabhāvena.",
  "tika-abh05t:1218_0": "Katthacīti “rūpino dhammā arūpīnaṃ dhammānaṃ kañci kālaṃ sahajātapaccayena paccayo”ti etasmiṃ niddese.",
  "tika-abh05t:1218_1": "Ettha hi aññamaññasahajātapaccayabhāvo labbhati.",
  "tika-abh05t:1218_2": "Vacanenāti “aññamañña”nti iminā vacanena pāḷiyaṃ sahajātapaccayabhāvassa asaṅgahitattā,",
  "tika-abh05t:1218_3": "atthato pana labbhatevāti.",
  "tika-abh05t:1218_4": "Tenāha “labbhamānepī”ti.",
  "tika-abh05t:1218_5": "Tassāti aññamaññapaccayattassa.",
  "tika-abh05t:1218_6": "Evanti “na aññamaññavasenā”ti iminā pakārena.",
  "tika-abh05t:1218_7": "Samudāyekadesavasena sāmivacananti avayavāvayavisambandhe avayavini sāmivacananti attho,",
  "tika-abh05t:1218_8": "niddhāraṇe vā “kaṇhā gāvīna”ntiādīsu viya.",
  "tika-abh05t:1219_0": "Sahajātapaccayaniddesavaṇṇanā niṭṭhitā.",
  "tika-abh05t:1220_0": "8. Nissayapaccayaniddesavaṇṇanā",
  "tika-abh05t:1221_0": "8.",
  "tika-abh05t:1221_1": "Kismiñci kāleti idaṃ na labbhati sabbadāpi nissayapaccayatāya labbhamānattā.",
  "tika-abh05t:1221_2": "Sahajaṃ purejanti hi vibhāgaṃ anāmasitvā nissayatāmattameva nissayapaccayatā.",
  "tika-abh05t:1221_3": "Vatthurūpaṃ pañcavokārabhaveti vatthurūpaṃ pañcavokārabhave cāti ca-",
  "tika-abh05t:1221_4": "saddo luttaniddiṭṭho daṭṭhabbo.",
  "tika-abh05t:1221_5": "Tassāti āruppavipākaṭṭhapanassa.",
  "tika-abh05t:1221_6": "Pakāsetabbattāti iminā apākaṭaṃ pākaṭaṃ katvā vacanena codanā anokāsāti dasseti.",
  "tika-abh05t:1222_0": "Nissayapaccayaniddesavaṇṇanā niṭṭhitā.",
  "tika-abh05t:1223_0": "9. Upanissayapaccayaniddesavaṇṇanā",
  "tika-abh05t:1224_0": "9.",
  "tika-abh05t:1224_1": "Upanissaye tayoti anantarārammaṇapakatūpanissayappabhede tayo upanissaye.",
  "tika-abh05t:1224_2": "Anekasaṅgāhakatāyāti anekesaṃ paccayadhammānaṃ saṅgahaṇato.",
  "tika-abh05t:1224_3": "Ekanteneva honti cittaniyamahetubhāvena pavattiniyamato.",
  "tika-abh05t:1224_4": "Yesu padesūti yesu kusalādipadesu.",
  "tika-abh05t:1224_5": "Saṅgahitoti saṅgahaṃ gato,",
  "tika-abh05t:1224_6": "kusalādipadesu yesaṃ padānaṃyeva anantarūpanissayo labbhatīti attho.",
  "tika-abh05t:1224_7": "Tesu “kesañcī”ti na vuttaṃ. Kasmā?",
  "tika-abh05t:1224_8": "Na sakkā vattuṃ ekanteneva upalabbhanato.",
  "tika-abh05t:1224_9": "Tesūti kusalākusalapadesu.",
  "tika-abh05t:1224_10": "Na hi kusalo akusalassa anantarūpanissayo hoti,",
  "tika-abh05t:1224_11": "akusalo vā kusalassa,",
  "tika-abh05t:1224_12": "ārammaṇapakatūpanissayā pana anekantikā,",
  "tika-abh05t:1224_13": "tasmā tattha “kesañcī”ti vuttaṃ.",
  "tika-abh05t:1224_14": "Siddhānaṃ paccayadhammānanti paccayabhāvena purimanipphannānaṃ kusalādīnaṃ kusalassa akusalassa vāti attho.",
  "tika-abh05t:1224_15": "Akusalādīhīti yathāsaṅkhyaṃ akusalena kusalena vā.",
  "tika-abh05t:1224_16": "Avisesenāti yathāvuttavisese niyamaṃ aggahetvā akusalādīsu akusalakusalānaṃ “kesañcī”tiādinā.",
  "tika-abh05t:1225_0": "Anārammaṇattā ārammaṇūpanissayaṃ pubbāparaniyamena appavattito anantarūpanissayaṃ na labhatīti yojanā.",
  "tika-abh05t:1225_1": "Pakatassāti nipphāditassa,",
  "tika-abh05t:1225_2": "upasevitassa vā.",
  "tika-abh05t:1225_3": "Na hi rūpasantānassa saddhādinipphādanaṃ atthi,",
  "tika-abh05t:1225_4": "utubhojanādiupasevanaṃ vā sambhavati.",
  "tika-abh05t:1225_5": "Tenāha “yathā hi…pe…",
  "tika-abh05t:1225_6": "rūpasantānenā”ti.",
  "tika-abh05t:1225_7": "Nanu ca rūpasantāne pubbenāparaṃ viseso labbhati,",
  "tika-abh05t:1225_8": "so ca na vinā samānajātiyena kāraṇenāti svāyaṃ pakatūpanissayalābhoti kadāci āsaṅkeyyāti āha “yasmiñcā”tiādi.",
  "tika-abh05t:1225_9": "Tattha tanti utubījādikaṃ kammādi ca tena rūpena purimanipphannena.",
  "tika-abh05t:1225_10": "Uppādanaṃ sābhisandhikaṃ daṭṭhabbaṃ.",
  "tika-abh05t:1225_11": "Adhipatīsu pubbābhisaṅkhāro viya pakappanaṃ saṃvidahanaṃ.",
  "tika-abh05t:1225_12": "Pakaraṇaṃ vuttalakkhaṇena kāraṇabhāvena avaṭṭhānaṃ,",
  "tika-abh05t:1225_13": "yato kāraṇaviseso “pakatī”ti vuccati.",
  "tika-abh05t:1225_14": "Yadi evaṃ kasmā rūpasseva taṃ paṭikkhipīyatīti āha “yathā ca…pe…",
  "tika-abh05t:1225_15": "daṭṭhabbā”ti.",
  "tika-abh05t:1225_16": "Evampi utubījādīnaṃ aṅkurādīsu kathaṃ paccayavisesabhāvoti āha “utubījādayo pana…pe…",
  "tika-abh05t:1225_17": "bhāvato”ti.",
  "tika-abh05t:1225_18": "Upanissayoti ca yasmā balavatākāraṇaṃ adhippetaṃ,",
  "tika-abh05t:1225_19": "tasmā na ettha ekantena purimanipphatti icchitabbā.",
  "tika-abh05t:1225_20": "Yadi evaṃ pāḷiyaṃ kathaṃ purimaggahaṇanti āha “purimapurimānaṃyeva panā”tiādi.",
  "tika-abh05t:1225_21": "Tepi vā parikappanavasena purimanipphannāyeva nāma honti.",
  "tika-abh05t:1225_22": "Na hi asaṃviditākāre vatthusmiṃ patthanāpavattīti.",
  "tika-abh05t:1225_23": "Tenāha “taṃsamānalakkhaṇatāyā”ti.",
  "tika-abh05t:1226_0": "Dhammeti puggalasenāsanapaññattīnaṃ upādānabhūte dhamme.",
  "tika-abh05t:1226_1": "Ayaṃ nayoti paññattimukhena paññapetabbā tadupādānabhūtā dhammā gayhantīti yathāvutto nayo.",
  "tika-abh05t:1226_2": "Etthevāti “senāsanampi upanissayapaccayena paccayo”ti etasmiṃyeva vacane.",
  "tika-abh05t:1226_3": "Kathaṃ paccuppannassa pakatūpanissayabhāvoti codanāya “vakkhatī”tiādinā āgamaṃ dassetvā yuttiṃ dassetuṃ",
  "tika-abh05t:1226_4": "“paccuppannānampica tādisānaṃ pubbe pakatattā”ti vuttaṃ.",
  "tika-abh05t:1226_5": "Tādisānanti yādisā utuādayo paccupaṭṭhitā,",
  "tika-abh05t:1226_6": "tādisānaṃ tato pubbe puretaraṃ pakatattā pakatūpanissayayogyatāya āpāditattā.",
  "tika-abh05t:1227_0": "Kasiṇādīnampi ārammaṇūpanissayatā sambhavatīti katvā vuttaṃ “iminā adhippāyena ‘ekaccāyā’ti āhā”ti.",
  "tika-abh05t:1227_1": "Tathā hi “kasiṇamaṇḍalaṃ disvā”tiādinā tassa upanissayabhāvo aṭṭhakathāyaṃ vutto.",
  "tika-abh05t:1228_0": "Arūpāvacarakusalampi upanissayo hoti,",
  "tika-abh05t:1228_1": "pageva kāmāvacararūpāvacarakusalanti adhippāyo.",
  "tika-abh05t:1228_2": "Taṃ pana yathā upanissayo hoti,",
  "tika-abh05t:1228_3": "taṃ dassetuṃ “yasmiṃ kasiṇādimhī”tiādi vuttaṃ.",
  "tika-abh05t:1228_4": "Anuppannajhānuppādaneti rūpāvacarajjhānaṃ sandhāyāha,",
  "tika-abh05t:1228_5": "arūpāvacarajjhāne pana vattabbameva natthi.",
  "tika-abh05t:1228_6": "Taduppādakakusalānanti tassa rūpāvacaravipākassa uppādakakusalānaṃ,",
  "tika-abh05t:1228_7": "rūpāvacarakusalānanti attho.",
  "tika-abh05t:1228_8": "Paṭisandhiniyāmakassāti rūpāvacarapaṭisandhiniyāmakassa.",
  "tika-abh05t:1228_9": "Cutitoti rūpāvacarapaṭisandhiyā anantarapaccayabhūtāya cutiyā.",
  "tika-abh05t:1228_10": "Purimajavanassa vasenāti cutiyā āsannajavanabhāvena.",
  "tika-abh05t:1228_11": "Rūpāvacarakusalaṃ arūpāvacaravipākassāti etthāpi “taduppādakakusalāna”ntiādinā ānetvā yojetabbaṃ.",
  "tika-abh05t:1228_12": "Yathā ca “rūpāvacarakusalaṃ arūpāvacaravipākassa upanissayo”ti vuttaṃ,",
  "tika-abh05t:1228_13": "evaṃ “kāmāvacarakusalampi taduppādakakusalāna”ntiādinā yojetabbaṃ.",
  "tika-abh05t:1228_14": "Lokuttaravipākassa tebhūmakakusalānampi pādakādivasena upanissayabhāvo pākaṭoyeva,",
  "tika-abh05t:1228_15": "tathā taṃtaṃbhūmakakusalānaṃ taṃtaṃbhūmakakiriyānaṃ,",
  "tika-abh05t:1228_16": "kāmāvacarakusalassa rūpārūpāvacarakiriyānaṃ,",
  "tika-abh05t:1228_17": "rūpāvacarakusalassa arūpāvacarakiriyāya upanissayabhāvoti imamatthaṃ dassento “evaṃ paccekaṃ…pe…",
  "tika-abh05t:1228_18": "veditabbo”ti āha.",
  "tika-abh05t:1228_19": "“Saddhaṃ upanissāya dānaṃ detī”tiādinā pakatūpanissayo uddesavaseneva pāṭho āgato,",
  "tika-abh05t:1228_20": "na vibhajanavasenāti āha “pāḷiyampi…pe…",
  "tika-abh05t:1228_21": "vissajjito”ti.",
  "tika-abh05t:1228_22": "Kusalattikādīsu anulomādibhedabhinnattā pañhāvāresūti bahuvacananiddeso.",
  "tika-abh05t:1229_0": "Lokuttaranibbattanaṃ upanissāya parassa sinehuppādane lokuttaradhammā upanissayo viya hontīti ayamettha leso,",
  "tika-abh05t:1229_1": "bhāvino pana lokuttarassa akusalānaṃ upanissayatā sambhavatīti āha “na idaṃ sārato daṭṭhabbanti adhippāyo”ti.",
  "tika-abh05t:1229_2": "Rūpāvacarādikusalānanti rūpārūpāvacaralokuttarakusalānaṃ uppādiyamānassa rūpāvacarakusalassāti yojanā.",
  "tika-abh05t:1229_3": "Rūpāvacarakiriyassa ca arūpāvacaravipāko upanissayo kathanti āha “pubbe nivutthādīsu…pe…",
  "tika-abh05t:1229_4": "arahato”ti.",
  "tika-abh05t:1229_5": "Taṃ taṃ vipākaṃ patthento tassa tassa vipākassa hetubhūtaṃ kusalaṃ nibbattetīti vipākānaṃ kusalūpanissayatāti āha “catubhūmakā…pe…",
  "tika-abh05t:1229_6": "upanissayo”ti.",
  "tika-abh05t:1229_7": "Lokiyakusalānaṃ pana lokuttaravipākā upanissayo na hontīti dassento “yadipī”tiādimāha.",
  "tika-abh05t:1229_8": "Teneva hi “tathā tebhūmakavipāko”ti tebhūmakaggahaṇaṃ kataṃ.",
  "tika-abh05t:1229_9": "Tattha tenāti anāgāminā.",
  "tika-abh05t:1229_10": "Tanti arahattaphalaṃ.",
  "tika-abh05t:1229_11": "Tasmāti adiṭṭhapubbattā.",
  "tika-abh05t:1229_12": "Tāni viyāti sotāpattiphalāni viya.",
  "tika-abh05t:1229_13": "Tesanti puthujjanādīnaṃ.",
  "tika-abh05t:1229_14": "Imassāti anāgāmino.",
  "tika-abh05t:1229_15": "Idaṃ vuttaṃ hoti –",
  "tika-abh05t:1229_16": "yathā puthujjanādīnaṃ santāne jhānādīnaṃ sotāpattiphalādīnaṃ na upanissayapaccayo anupaladdhapubbattā,",
  "tika-abh05t:1229_17": "evaṃ anāgāmino jhānādīnaṃ aggaphalaṃ upanissayapaccayo adiṭṭhapubbattā.",
  "tika-abh05t:1229_18": "Tenāha “upaladdhapubbasadisameva hi anāgatampi upanissayo”ti.",
  "tika-abh05t:1229_19": "Aṭṭhakathāyaṃ pana heṭṭhimaphalānaṃ kusalūpanissayatā vuttā eva.",
  "tika-abh05t:1230_0": "Yathā vipākā kusalānaṃ,",
  "tika-abh05t:1230_1": "evaṃ kiriyāpi tesaṃ upanissayo hotīti taṃ nayaṃ dassetuṃ “kiriyaṃ atthapaṭisambhidādi”ntiādi vuttaṃ.",
  "tika-abh05t:1230_2": "Yonisomanasikāre vattabbameva natthīti catubhūmakakusalassapi yonisomanasikāro upanissayo hotīti ettha vattabbameva natthi,",
  "tika-abh05t:1230_3": "tadatthaṃ yonisomanasikāraṃ pavattentassāti attho.",
  "tika-abh05t:1230_4": "Tanti yonisomanasikāraṃ.",
  "tika-abh05t:1230_5": "Akusalassa ca catubhūmakavipākassa upanissayo yonisomanasikāroti yojanā.",
  "tika-abh05t:1230_6": "Evaṃ kiriyassapīti yathā kusalassa yonisomanasikārassa vasena upanissayo vutto,",
  "tika-abh05t:1230_7": "evaṃ kiriyassapi yonisomanasikārassa vasena yojetabbanti attho.",
  "tika-abh05t:1230_8": "So hi taṃ upanissāya rāgādiuppādane akusalassa vuttanayena kusalākusalūpanissayabhāvamukhena catubhūmakavipākassa upanissayo hotiyeva.",
  "tika-abh05t:1230_9": "Yadi kiriyasaṅkhāto…pe… hotiyeva,",
  "tika-abh05t:1230_10": "atha kasmā pakatūpanissayavibhajane kiriyā na gahitā,",
  "tika-abh05t:1230_11": "utubhojanasenāsanāniyeva gahitānīti āha “nevavipākanavipākadhammadhammesu…pe…",
  "tika-abh05t:1230_12": "nayadassanamattamevā”ti.",
  "tika-abh05t:1230_13": "Evamādikanti ādi-",
  "tika-abh05t:1230_14": "saddena “kusalaṃ dhammaṃ sahajāto abyākato dhammo uppajjati na upanissayapaccayā”ti evamādikaṃ saṅgaṇhāti.",
  "tika-abh05t:1230_15": "Upanissayapariyāyo upanisasaddoti katvā vuttaṃ “viññāṇūpanisaṃ nāmarūpaṃ,",
  "tika-abh05t:1230_16": "nāmarūpūpanisañca saḷāyatanantiādikenā”ti.",
  "tika-abh05t:1230_17": "Ettha hi viññāṇassa nāmarūpānaṃ phassarūpādīnaṃ cakkhāyatanādīnañca upanissayabhāvo vuttoti.",
  "tika-abh05t:1231_0": "Upanissayapaccayaniddesavaṇṇanā niṭṭhitā.",
  "tika-abh05t:1232_0": "10. Purejātapaccayaniddesavaṇṇanā",
  "tika-abh05t:1233_0": "10.",
  "tika-abh05t:1233_1": "Dassitameva nayadassanavasenāti yojanā.",
  "tika-abh05t:1233_2": "Yadi dassitameva,",
  "tika-abh05t:1233_3": "kasmā vuttaṃ “sāvasesavasena desanā katā”ti āha “sarūpena adassitattā”ti.",
  "tika-abh05t:1233_4": "“Yaṃ yaṃ dhammaṃ purejātaṃ ārabbha ye ye dhammā uppajjanti cittacetasikā dhammā,",
  "tika-abh05t:1233_5": "te te dhammā tesaṃ tesaṃ dhammānaṃ purejātapaccayena paccayo”ti evaṃ sarūpena pāḷiyaṃ adassitattā.",
  "tika-abh05t:1233_6": "Iddhividhābhiññāya cāti ca-",
  "tika-abh05t:1233_7": "saddena cutūpapātañāṇassapi saṅgaho daṭṭhabbo.",
  "tika-abh05t:1233_8": "Tassapi hi rūpadhammārammaṇakāle aṭṭhārasasu yaṃ kiñci ārammaṇapurejātaṃ hoti paccuppannārammaṇattā.",
  "tika-abh05t:1233_9": "“Cavamāne upapajjamāne”ti hi vuttaṃ.",
  "tika-abh05t:1233_10": "Dibbacakkhudibbasotañāṇesu ca vattabbameva natthi.",
  "tika-abh05t:1234_0": "Itarassapi abhāvāti ārammaṇapurejātassapi abhāvā aggahaṇaṃ paṭisandhibhāvinoti yojanā.",
  "tika-abh05t:1234_1": "Satipi kassaci paṭisandhibhāvino ārammaṇapurejāte vibhūtaṃ pana katvā ārammaṇakaraṇābhāvato avijjamānasadisanti katvā vuttaṃ “itarassapi abhāvā”ti.",
  "tika-abh05t:1234_2": "Tenevāha “paṭisandhiyā viya aparibyattassa ārammaṇassa ārammaṇamattabhāvato”ti.",
  "tika-abh05t:1234_3": "Santīraṇabhāvino manoviññāṇadhātuyāpi ekanteneva purejātapaccayo rūpādīni pañcārammaṇānīti yojanā.",
  "tika-abh05t:1234_4": "Ettha ca “manodhātūnañcā”tiādi “tadārammaṇabhāvino”ti padassa purato vattabbo,",
  "tika-abh05t:1234_5": "uppaṭipāṭiyā likhitaṃ.",
  "tika-abh05t:1235_0": "Purejātapaccayaniddesavaṇṇanā niṭṭhitā.",
  "tika-abh05t:1236_0": "11. Pacchājātapaccayaniddesavaṇṇanā",
  "tika-abh05t:1237_0": "11.",
  "tika-abh05t:1237_1": "Niravasesadassitapurejātadassanavasenāti “catusamuṭṭhānikatisamuṭṭhānikarūpakāyassā”ti evaṃ niravasesato",
  "tika-abh05t:1237_2": "dassitassa purejātassa paccayuppannassa dassanavasena.",
  "tika-abh05t:1237_3": "Paccayā hi idha kāmāvacararūpāvacaravipākā,",
  "tika-abh05t:1237_4": "tesu kāmāvacaravipāko ca catusamuṭṭhānikarūpakāyassa paccayo, na itaro.",
  "tika-abh05t:1237_5": "Tenevāha “rūpāvacaravipāko pana āhārasamuṭṭhānassa na hotī”ti,",
  "tika-abh05t:1237_6": "tasmā “tassevā”ti vuttepi yathārahamattho veditabbo.",
  "tika-abh05t:1238_0": "Pacchājātapaccayaniddesavaṇṇanā niṭṭhitā.",
  "tika-abh05t:1239_0": "12. Āsevanapaccayaniddesavaṇṇanā",
  "tika-abh05t:1240_0": "12.",
  "tika-abh05t:1240_1": "Pakārehi guṇitaṃ paguṇaṃ,",
  "tika-abh05t:1240_2": "bahukkhattuṃ pavattiyā bhāvitanti attho.",
  "tika-abh05t:1240_3": "Atisayena paguṇaṃ paguṇataraṃ,",
  "tika-abh05t:1240_4": "tatoyeva balavataraṃ.",
  "tika-abh05t:1240_5": "Tassa bhāvo,",
  "tika-abh05t:1240_6": "tena paguṇatarabalavatarabhāvena visiṭṭhaṃ visesappattaṃ.",
  "tika-abh05t:1240_7": "Svāyaṃ viseso vipāke natthīti āha “etena vipākābyākatato visesetī”ti.",
  "tika-abh05t:1241_0": "Āsevanapaccayaniddesavaṇṇanā niṭṭhitā.",
  "tika-abh05t:1242_0": "13. Kammapaccayaniddesavaṇṇanā",
  "tika-abh05t:1243_0": "13.",
  "tika-abh05t:1243_1": "Evaṃsabhāvāti kammapaccayena upakārakasabhāvā.",
  "tika-abh05t:1243_2": "Samatthatāti ānubhāvo.",
  "tika-abh05t:1243_3": "Tassāti vipākakkhandhakaṭattārūpasaṅkhātassa phalassa.",
  "tika-abh05t:1243_4": "Kammapaccayabhāvo vuttoti kammapaccayena paccayabhāvo vutto.",
  "tika-abh05t:1243_5": "Ekavokāre rūpampīti ekavokārepi rūpaṃ na janeti,",
  "tika-abh05t:1243_6": "pageva catuvokāreti attho.",
  "tika-abh05t:1244_0": "Kammapaccayaniddesavaṇṇanā niṭṭhitā.",
  "tika-abh05t:1245_0": "14. Vipākapaccayaniddesavaṇṇanā",
  "tika-abh05t:1246_0": "14.",
  "tika-abh05t:1246_1": "Yathā hi rūpabhave saññīnaṃ taṃnibbattitapuññābhisaṅkhāreneva rūpuppatti,",
  "tika-abh05t:1246_2": "evaṃ asaññīnampīti tattha kāmāvacarakammunā yathā vipākānurūpānaṃ paccayo honto kesañciyeva hoti,",
  "tika-abh05t:1246_3": "na sabbesaṃ,",
  "tika-abh05t:1246_4": "katthaciyeva hoti,",
  "tika-abh05t:1246_5": "na sabbattha,",
  "tika-abh05t:1246_6": "na evaṃ vipākānanti āha “ekantenā”ti.",
  "tika-abh05t:1246_7": "Tesaṃ vasenāti tesaṃ vipākapaccayalābhīnaṃ vipākakkhandhānaṃ vasena.",
  "tika-abh05t:1246_8": "Na hītiādinā “ekantenā”ti vuttamatthaṃ byatirekato vibhāveti.",
  "tika-abh05t:1246_9": "Bhūmidvayavipākoti kāmāvacararūpāvacaravipāko āruppe rūpassa na hi paccayoti yojanā.",
  "tika-abh05t:1247_0": "Vipākapaccayaniddesavaṇṇanā niṭṭhitā.",
  "tika-abh05t:1248_0": "15. Āhārapaccayaniddesavaṇṇanā",
  "tika-abh05t:1249_0": "15.",
  "tika-abh05t:1249_1": "Kevalāya ojāya ajjhoharaṇassa abhāvā “asitapītādivatthūhi saha ajjhoharitovā”ti vuttaṃ.",
  "tika-abh05t:1249_2": "Khādanīyabhojanīyappabhede asite tāva kabaḷīkāratā hotu,",
  "tika-abh05t:1249_3": "pātabbādike pana kathanti āha “pātabba…pe… hontī”ti.",
  "tika-abh05t:1249_4": "Yebhuyyavasena vā evaṃ vuttanti veditabbaṃ.",
  "tika-abh05t:1250_0": "Anupālakoti upatthambhako.",
  "tika-abh05t:1250_1": "Cittasamuṭṭhānassa kāyassa āhārapaccayabhāvo kabaḷīkārāhārassa vicāretvā gahetabbo.",
  "tika-abh05t:1250_2": "Kasmāti ce?",
  "tika-abh05t:1250_3": "Ettha kāraṇamāha “na hī”tiādinā.",
  "tika-abh05t:1250_4": "Sati hi paccayabhāve “cittasamuṭṭhāno kabaḷīkārāhāro cittasamuṭṭhānassa kāyassa āhārapaccayena paccayo”tiādi vattabbaṃ siyā,",
  "tika-abh05t:1250_5": "na pana vuttaṃ,",
  "tika-abh05t:1250_6": "nocittasamuṭṭhānassa pana vuttaṃ.",
  "tika-abh05t:1250_7": "Tenāha “tividhopi…pe… vutto”ti.",
  "tika-abh05t:1251_0": "Āhārapaccayaniddesavaṇṇanā niṭṭhitā.",
  "tika-abh05t:1252_0": "16. Indriyapaccayaniddesavaṇṇanā",
  "tika-abh05t:1253_0": "16.",
  "tika-abh05t:1253_1": "“Missakattā”ti idaṃ indriyatāya rūpārūpajīvitindriyānaṃ ekajjhaṃ katvā desitataṃ sandhāya vuttaṃ,",
  "tika-abh05t:1253_2": "tasmā missakattāti rūpajīvitindriyamissakattāti attho.",
  "tika-abh05t:1253_3": "Jīvitindriyanti arūpajīvitindriyaṃ.",
  "tika-abh05t:1253_4": "Na sabbena sabbaṃ vajjitabbanti yathā pañhāpucchake arūpajīvitindriyaṃ missakattā na gahitaṃ,",
  "tika-abh05t:1253_5": "na evamidha arūpajīvitindriyaṃ aggahitanti attho.",
  "tika-abh05t:1254_0": "Arūpānaṃ cakkhuviññāṇādīnaṃ paccayantarāpekkhāni āvajjanārammaṇādiaññapaccayasāpekkhāni indriyapaccayā",
  "tika-abh05t:1254_1": "siyuṃ cakkhādīnaṃ rūpārūpānaṃ aññamaññaṃ kadācipi avinibbhuttabhāvassa abhāvato,",
  "tika-abh05t:1254_2": "paccayantarasamodhānāpekkhatāya ca.",
  "tika-abh05t:1254_3": "Yo pana nirapekkhoti yathā cakkhādīni paccayantaresu sāpekkhāni,",
  "tika-abh05t:1254_4": "evaṃ sāpekkho ahutvā yo tattha nirapekkho indriyapaccayo hoti avinibbhuttadhammānaṃ yathā duvidhampi jīvitindriyaṃ,",
  "tika-abh05t:1254_5": "so attano…pe…",
  "tika-abh05t:1254_6": "natthīti yojanā.",
  "tika-abh05t:1254_7": "Avinibbhuttānaṃ tesampi liṅgādīnaṃ siyuṃ vinibbhuttānaṃ paccayuppannānaṃ indriyapaccayatābhāvassa adiṭṭhattā.",
  "tika-abh05t:1254_8": "Nanu cakkhādīnaṃ vinibbhuttānaṃ indriyapaccayabhāvo diṭṭhoti?",
  "tika-abh05t:1254_9": "Saccaṃ diṭṭho,",
  "tika-abh05t:1254_10": "na pana so samānajātiyāti dassento “na hī”tiādimāha.",
  "tika-abh05t:1254_11": "Sati cevanti evaṃ vuttappakāre samānajātiyaṃyeva avinibbhuttassa indriyapaccayabhāve sati itthipurisindriyehi saddhiṃ.",
  "tika-abh05t:1254_12": "Sahayoge hi idaṃ karaṇavacanaṃ.",
  "tika-abh05t:1254_13": "Yadipi itthipurisindriyāni liṅgādīnaṃ kalalādikāle indriyapaccayataṃ na phareyyuṃ tesaṃ tadā abhāvato.",
  "tika-abh05t:1254_14": "Ye pana rūpadhammā tadā santi,",
  "tika-abh05t:1254_15": "tehi avinibbhuttāva,",
  "tika-abh05t:1254_16": "tesaṃ kasmā na pharantīti āha “aññesaṃ panā”tiādi.",
  "tika-abh05t:1254_17": "Abījabhāvato animittabhāvato.",
  "tika-abh05t:1254_18": "Tadanurūpānanti kalalādiavatthānurūpānaṃ atthitaṃ icchanti,",
  "tika-abh05t:1254_19": "yato “itthī,",
  "tika-abh05t:1254_20": "puriso”ti pakativibhāgo viññāyatīti tesaṃ adhippāyo.",
  "tika-abh05t:1255_0": "Kusalajātiyanti niddhāraṇe bhummaṃ.",
  "tika-abh05t:1255_1": "Ye pana “kusalajātika”nti paṭhanti,",
  "tika-abh05t:1255_2": "tesaṃ paccattekavacanaṃ.",
  "tika-abh05t:1255_3": "Visuṃ ekajāti vā bhūmi vā na hoti tadekadesabhāvato.",
  "tika-abh05t:1255_4": "Hetuādīsupīti ādi-",
  "tika-abh05t:1255_5": "saddena “akusalāhāresupi eseva nayo”ti evamādikaṃ saṅgaṇhāti.",
  "tika-abh05t:1255_6": "Esa nayoti yvāyaṃ “bhūmivasena vuttesū”tiādinā arūpe alabbhamānassa indriyapaccayassa aṭṭhapane atthanayo vutto,",
  "tika-abh05t:1255_7": "esa nayo yojetabboti.",
  "tika-abh05t:1255_8": "Tathā apariyāpannakusalahetu,",
  "tika-abh05t:1255_9": "tathā akusalahetūti etthāpi paṭhamāpariyāpannakusalahetu domanassasahagatākusalahetu ca visuṃ ekajāti",
  "tika-abh05t:1255_10": "bhūmi vā na hontīti āruppe alabbhamānāpi visuṃ na ṭhapitāti yojetabbo.",
  "tika-abh05t:1255_11": "Esa nayo “akusalāhāresupi eseva nayo”ti evamādīsu.",
  "tika-abh05t:1256_0": "Sati sahajātapaccayatte uppādakkhaṇepi indriyapaccayatā siyāti katvā vuttaṃ “sahajātapaccayattābhāvaṃ sandhāyā”ti.",
  "tika-abh05t:1256_1": "Vuttañhi “uppajjamāno saha uppajjamānabhāvena upakārako dhammo sahajātapaccayo”ti.",
  "tika-abh05t:1256_2": "Tassa pana sahajātapaccayattābhāvo yadipi aṭṭhakathāyaṃ “sahajātapaccayatā pana tassa natthī”ti sarūpeneva dassito,",
  "tika-abh05t:1256_3": "tathāpi taṃ ananujānanto “uppāda…pe…",
  "tika-abh05t:1256_4": "nivāretu”nti vatvā “vakkhatī”tiādinā tamatthaṃ samattheti.",
  "tika-abh05t:1256_5": "Kammapaccayasadisanti hi etena tassa uppādakkhaṇe paccayabhāvo pakāsito.",
  "tika-abh05t:1256_6": "Pavattecāti ca-",
  "tika-abh05t:1256_7": "saddena paṭisandhiyañca kaṭattārūpassa rūpajīvitindriyato añño indriyapaccayo na hi atthīti yojanā.",
  "tika-abh05t:1256_8": "Paṭiccavārādayo sampayuttavārapariyosānā cha vārā uppādakkhaṇameva gahetvā pavattā “kusalaṃ dhammaṃ paṭicca",
  "tika-abh05t:1256_9": "kusalo dhammo uppajjati hetupaccayā”tiādinā,",
  "tika-abh05t:1256_10": "na ṭhitikkhaṇanti adhippāyo.",
  "tika-abh05t:1256_11": "Evañca katvāti uppādakkhaṇameva gahetvā pavattattā.",
  "tika-abh05t:1256_12": "Etesūti yathāvuttesu chasu vāresu.",
  "tika-abh05t:1256_13": "Keci pana “rūpajīvitindriyassa anupālanaṃ uppādakkhaṇe na pākaṭaṃ balavañca yathā ṭhitikkhaṇe pacchājātādipaccayalābhato",
  "tika-abh05t:1256_14": "thirabhāvappattiyāssa taṃ pākaṭaṃ balavañca,",
  "tika-abh05t:1256_15": "tasmā ‘ṭhitikkhaṇe’ti vutta”nti vadanti.",
  "tika-abh05t:1257_0": "Indriyapaccayaniddesavaṇṇanā niṭṭhitā.",
  "tika-abh05t:1258_0": "17. Jhānapaccayaniddesavaṇṇanā",
  "tika-abh05t:1259_0": "17.",
  "tika-abh05t:1259_1": "Somanassadomanassasaṅkhātānīti somanassadomanassapariyāyena vuttāni,",
  "tika-abh05t:1259_2": "jhānaṅgabhāvavisesanato vā somanassadomanassabhūtāneva sukhadukkhāni jhānaṅgāni,",
  "tika-abh05t:1259_3": "na itarasukhadukkhānīti jhānaṅgabhūtānaṃyeva sukhadukkhānaṃ jhānaṅgabhāvadassanatthaṃ somanassadomanassaggahaṇaṃ kataṃ.",
  "tika-abh05t:1259_4": "Idāni yathāvuttameva “dvipañcaviññāṇesū”tiādinā vitthārato vibhāveti,",
  "tika-abh05t:1259_5": "taṃ suviññeyyameva.",
  "tika-abh05t:1259_6": "Tenāti visesanabhūtena somanassadomanassaggahaṇena.",
  "tika-abh05t:1260_0": "Abhinipātamattattāti ārammaṇakaraṇamattabhāvato.",
  "tika-abh05t:1260_1": "Cintanāpavattiyā upanijjhāyanapavattiyā.",
  "tika-abh05t:1260_2": "Yathāvutteneva kāraṇenāti “upanijjhānākārassa abhāvato”ti etena kāraṇena.",
  "tika-abh05t:1260_3": "Pubbetiādito.",
  "tika-abh05t:1260_4": "Cattāri aṅgāni vajjitānīti sattasu aṅgesu dassiyamānesu cattāri aṅgāni vajjitāni.",
  "tika-abh05t:1260_5": "Aṭṭhakathā hesāti lesena apakāsetabbatāya kāraṇamāha.",
  "tika-abh05t:1260_6": "Tīsupi ekameva vattabbaṃ siyā,",
  "tika-abh05t:1260_7": "taṃsamānalakkhaṇatāya itaresaṃ tiṇṇampi gahaṇaṃ hotīti.",
  "tika-abh05t:1260_8": "Tiṇṇaṃ pana vacanenāti upekkhāsukhadukkhānaṃ ajhānaṅgatādassanatthena vacanena.",
  "tika-abh05t:1260_9": "Tato upekkhādito aññassa dhammassa cittekaggatāya jhānaṅganti uddhaṭabhāvo āpajjati ajhānaṅgesu aggahitattā.",
  "tika-abh05t:1260_10": "Yathāvuttakāraṇatoti “upanijjhānākārassa abhāvato”ti vuttakāraṇato aññena kāraṇena anuddhaṭabhāvo vā",
  "tika-abh05t:1260_11": "āpajjati anupanijjhāyanasabhāvehi saddhiṃ aggahitattā upanijjhāyanākārabhāvato aññeneva kāraṇena cittekaggatāya",
  "tika-abh05t:1260_12": "pāḷiyaṃ anuddhaṭabhāvo āpajjati.",
  "tika-abh05t:1260_13": "Taṃdosapariharaṇatthanti yathāvuttadosavinimocanatthaṃ.",
  "tika-abh05t:1261_0": "Ye panātiādi padakāramattadassanaṃ.",
  "tika-abh05t:1261_1": "Somanassādīhīti somanassadomanassajhānaṅgupekkhāhi.",
  "tika-abh05t:1261_2": "Avibhūtabhāvo upekkhanaṃ.",
  "tika-abh05t:1261_3": "Upekkhā hi avibhūtakiccā vuttā.",
  "tika-abh05t:1261_4": "Samānānaṃ kesaṃ?",
  "tika-abh05t:1261_5": "Sukhādīnaṃ, kehi?",
  "tika-abh05t:1261_6": "Somanassādīhi, kathaṃ? Sukha…pe…",
  "tika-abh05t:1261_7": "yuttatāti yojanā.",
  "tika-abh05t:1261_8": "Na cittekaggatāyāti sukhādīhi,",
  "tika-abh05t:1261_9": "tadaññehi abhiniropanādīhi ca anindriyakiccatāya ca anupanijjhāyanakiccatāya ca asamānatāya pañcaviññāṇesu",
  "tika-abh05t:1261_10": "cittekaggatāya jhānaṅganti anuddhaṭabhāve kāraṇaṃ na vattabbanti.",
  "tika-abh05t:1261_11": "Sāti cittekaggatā.",
  "tika-abh05t:1261_12": "Etthāti “upekkhāsukhadukkhānī”ti etasmiṃ aṭṭhakathāvacane na gahitā.",
  "tika-abh05t:1261_13": "Vicikicchāyuttamanodhātuādīsūti vicikicchāsampayuttacitte manodhātuyā sampaṭicchanādīsu ca.",
  "tika-abh05t:1261_14": "Tassāpi cittekaggatāyapi.",
  "tika-abh05t:1262_0": "Jhānapaccayaniddesavaṇṇanā niṭṭhitā.",
  "tika-abh05t:1263_0": "18. Maggapaccayaniddesavaṇṇanā",
  "tika-abh05t:1264_0": "18.",
  "tika-abh05t:1264_1": "Duvidhampi saṅkappanti sammāsaṅkappo micchāsaṅkappoti ca evaṃ anavajjasāvajjabhedena duvidhampi.",
  "tika-abh05t:1264_2": "Vīriyaṃ samādhinti etthāpi eseva nayo.",
  "tika-abh05t:1264_3": "Saṅgaṇhitvā vitakkādibhāvasāmaññena saha gahetvā,",
  "tika-abh05t:1264_4": "ekekameva katvā gahetvāti attho.",
  "tika-abh05t:1264_5": "Tehi micchāvācākammantājīvehi.",
  "tika-abh05t:1264_6": "Idhāti imasmiṃ maggapaccayaniddese labbhamānāni ca maggapaccayabhāvato, ca-",
  "tika-abh05t:1264_7": "saddena alabbhamānāni ca maggapaccayattābhāvā.",
  "tika-abh05t:1264_8": "Yadi evaṃ kasmā vuttānīti āha “maggaṅgavacanasāmaññenā”ti.",
  "tika-abh05t:1264_9": "Evaṃ pariyāyaniddeso idha kimatthiyoti codanaṃ sandhāyāha “evañhi suttavohāropi dassito hotī”ti.",
  "tika-abh05t:1264_10": "Evaṃ pana dassentenāti paramatthato amaggaṅgānipi sutte maggaṅgavohārasiddhiyā idha maggaṅgehi saha dassentena.",
  "tika-abh05t:1264_11": "Uddharitvāti paduddhāraṃ katvā.",
  "tika-abh05t:1264_12": "Idāni micchāvācādīhi saddhiṃ dvādasaṅgāni na dassetabbāni,",
  "tika-abh05t:1264_13": "kasmāti ceti āha “na hi pāḷiyaṃ…pe…",
  "tika-abh05t:1264_14": "vattabbo”ti.",
  "tika-abh05t:1264_15": "Tappaṭipakkhabhāvatoyeva micchāmaggaṅgāni,",
  "tika-abh05t:1264_16": "na micchādiṭṭhiādayo viya sabhāvatoti adhippāyo.",
  "tika-abh05t:1265_0": "Pariyāyanippariyāyamaggaṅgadassanatthepi atthavacane evaṃ na vattabbamevāti dassento “pariyāya…pe…",
  "tika-abh05t:1265_1": "adhikaraṇānī”ti āha.",
  "tika-abh05t:1265_2": "Tassattho –",
  "tika-abh05t:1265_3": "yathā “aññabhāgiyassa adhikaraṇassā”ti ettha pāḷigataadhikaraṇasaddapatirūpako añño adhikaraṇasaddo pāḷigatatadaññasādhāraṇatāya",
  "tika-abh05t:1265_4": "ubhayapadattho uddhaṭo “adhikaraṇaṃ nāma cattāri adhikaraṇānī”ti,",
  "tika-abh05t:1265_5": "evamidhāpi nippariyāyaṃ itarañca maggaṅgaṃ dassetukāmena pāḷigatatadaññasādhāraṇo maggaṅgasaddo uddharitabbo siyā,",
  "tika-abh05t:1265_6": "tathā na katanti.",
  "tika-abh05t:1265_7": "Tasmāti yasmā pāḷigatoyeva maggaṅgasaddo uddhaṭo,",
  "tika-abh05t:1265_8": "na tadaññasādhāraṇo,",
  "tika-abh05t:1265_9": "na ca atthuddhāramukhena adhippetattho niyamito, tasmā.",
  "tika-abh05t:1265_10": "Tesūti ahetukacittuppādesu.",
  "tika-abh05t:1265_11": "“Sammādiṭṭhi…pe…",
  "tika-abh05t:1265_12": "samādhayo”ti ettha saṅkappavāyāmasamādhayo sammāmicchāsaddehi visesetvā vuttāti āha “sammādiṭṭhiādayo yathāvuttā santī”ti.",
  "tika-abh05t:1265_13": "Saṅkappavāyāmasamādhippattā pana tattha keci santiyevāti.",
  "tika-abh05t:1265_14": "Atha vā sammādiṭṭhiādayoti vuttappakāre sammādiṭṭhiādike anavasese sandhāya vuttaṃ.",
  "tika-abh05t:1265_15": "Tenāha “yathāvuttā”ti.",
  "tika-abh05t:1265_16": "Uppattiṭṭhānaniyamanatthattā na visesanatthattāti adhippāyo.",
  "tika-abh05t:1266_0": "Maggapaccayaniddesavaṇṇanā niṭṭhitā.",
  "tika-abh05t:1267_0": "20. Vippayuttapaccayaniddesavaṇṇanā",
  "tika-abh05t:1268_0": "20.",
  "tika-abh05t:1268_1": "Sampayogāsaṅkāvatthubhūtoti sampayogāsaṅkāya adhiṭṭhānabhūto.",
  "tika-abh05t:1268_2": "Tenāha aṭṭhakathāyaṃ “arūpino hi khandhā cakkhādīnaṃ vatthūnaṃ abbhantarato nikkhamantā viya uppajjantī”ti.",
  "tika-abh05t:1269_0": "Vippayuttapaccayaniddesavaṇṇanā niṭṭhitā.",
  "tika-abh05t:1270_0": "21. Atthipaccayaniddesavaṇṇanā",
  "tika-abh05t:1271_0": "21.",
  "tika-abh05t:1271_1": "Yasmiṃ sati yaṃ hoti,",
  "tika-abh05t:1271_2": "asati ca na hoti,",
  "tika-abh05t:1271_3": "so tassa paccayoti yadidaṃ samāsato paccayalakkhaṇaṃ yaṃ sandhāya sutte vuttaṃ “imasmiṃ sati idaṃ hoti,",
  "tika-abh05t:1271_4": "imasmiṃ asati idaṃ na hotī”ti,",
  "tika-abh05t:1271_5": "tayidaṃ atthipaccaye yojetvā dassento “yo hī”tiādiṃ vatvā ayañca nayo nibbāne na labbhati,",
  "tika-abh05t:1271_6": "tasmā nibbānaṃ atthipaccayabhāvena na uddhaṭanti dassetuṃ “nibbānañca…pe…",
  "tika-abh05t:1271_7": "upakārakaṃ hotī”ti āha.",
  "tika-abh05t:1271_8": "Tena paccayadhammānaṃ paccayabhāvo visesato byatirekamukhena pākaṭo hotīti dasseti.",
  "tika-abh05t:1271_9": "Natthibhāvopakārakatāviruddhoti natthipaccayabhāvaviruddho.",
  "tika-abh05t:1271_10": "Vigatāvigatapaccayā viya hi aññamaññaṃ ujupaccanīkabhāvena ṭhitā natthiatthipaccayā.",
  "tika-abh05t:1271_11": "Na nibbānaṃ atthipaccayo natthibhāvopakārakatāavirodhato.",
  "tika-abh05t:1271_12": "Ye hi atthipaccayadhammā,",
  "tika-abh05t:1271_13": "te natthibhāvopakārakatāviruddhā eva diṭṭhāti adhippāyo.",
  "tika-abh05t:1272_0": "Sati ca uppannatteti sambandho.",
  "tika-abh05t:1272_1": "Yesaṃ paccayā honti āhārindriyāti yojanā.",
  "tika-abh05t:1272_2": "Ekatoti saha.",
  "tika-abh05t:1272_3": "Sahajātādipaccayattābhāvatoti sahajātapurejātapacchājātapaccayattābhāvato.",
  "tika-abh05t:1272_4": "Tadabhāvoti sahajātādipaccayattābhāvo.",
  "tika-abh05t:1272_5": "Etesanti atthipaccayatāvasena pavattamānānaṃ āhārindriyānaṃ.",
  "tika-abh05t:1272_6": "Dhammasabhāvavasenāti dhammatāvasena.",
  "tika-abh05t:1272_7": "Dhammatā hesā,",
  "tika-abh05t:1272_8": "yadidaṃ paccayuppannehi saha puretaraṃ pacchā ca labbhamānā āhārindriyā tesaṃ atthipaccayā honti,",
  "tika-abh05t:1272_9": "na sahajātādipaccayāti.",
  "tika-abh05t:1272_10": "Yathā vā cakkhādidvārānaṃ rūpādiārammaṇānaṃ satipi niyatavuttitāya dvārārammaṇato viññāṇassa chabbidhabhāve ārammaṇamanāmasitvā,",
  "tika-abh05t:1272_11": "dvārato dvāramanāmasitvā ārammaṇato chabbidhatā vuccati,",
  "tika-abh05t:1272_12": "evamidhāpi āhārindriyānaṃ paccayuppannehi satipi sahajātādibhāve arūpakkhandhādivasena sahajātādibhedabhinnassa",
  "tika-abh05t:1272_13": "atthipaccayassa dassitattā pañhāvāre āhārindriyānaṃ vasena āgate catutthapañcamakoṭṭhāsabhūte atthipaccayavisese",
  "tika-abh05t:1272_14": "sahajātādibhedaṃ āmasituṃ na labbhatīti dassetuṃ aṭṭhakathāyaṃ “āhāro indriyañca sahajātādibhedaṃ na",
  "tika-abh05t:1272_15": "labhatī”ti vuttaṃ,",
  "tika-abh05t:1272_16": "na pana āhārindriyesu sahajātādibhāvassa abhāvato.",
  "tika-abh05t:1272_17": "Evampettha attho daṭṭhabbo.",
  "tika-abh05t:1273_0": "Atthipaccayaniddesavaṇṇanā niṭṭhitā.",
  "tika-abh05t:1274_0": "22-23-24. Natthivigataavigatapaccayaniddesavaṇṇanā",
  "tika-abh05t:1275_0": "22- 23.",
  "tika-abh05t:1275_1": "Etthāti natthipaccaye.",
  "tika-abh05t:1275_2": "Nānanti nānattaṃ.",
  "tika-abh05t:1275_3": "Etenāti anantarapaccayato natthipaccayassa visesamattadīpanena “paccayalakkhaṇameva hettha nāna”nti iminā vacanena.",
  "tika-abh05t:1275_4": "Atthoti dhammo.",
  "tika-abh05t:1275_5": "Byañjanasaṅgahiteti “natthipaccayo vigatapaccayo”ti evamādibyañjanena saṅgahite.",
  "tika-abh05t:1275_6": "Paccayalakkhaṇamatteti ettha pavattiokāsadānena upakārakā arūpadhammā,",
  "tika-abh05t:1275_7": "vigatabhāvena upakārakāti evamādike paccayānaṃ lakkhaṇamatte.",
  "tika-abh05t:1276_0": "Natthivigataavigatapaccayaniddesavaṇṇanā niṭṭhitā.",
  "tika-abh05t:1277_0": "Paccayaniddesavaṇṇanā niṭṭhitā.",
  "tika-abh05t:1278_0": "Paccayaniddesapakiṇṇakavinicchayakathāvaṇṇanā",
  "tika-abh05t:1279_0": "Ādimapāṭhoti purimapāṭho.",
  "tika-abh05t:1279_1": "Tathā ca satīti dosassapi sattarasahi paccayehi paccayabhāve sati.",
  "tika-abh05t:1279_2": "Adhipatipaccayabhāvopissa anuññāto hotīti āha “dosassapi garukaraṇaṃ pāḷiyaṃ vattabbaṃ siyā”ti.",
  "tika-abh05t:1279_3": "“Sesāna”nti vacaneneva nivāritoti kadāci āsaṅkeyyāti taṃnivattanatthamāha “na ca sesāna”ntiādi.",
  "tika-abh05t:1279_4": "Purejātādīhīti purejātakammāhārajhānindriyamaggavipākapaccayehi.",
  "tika-abh05t:1279_5": "Tannivāraṇatthanti tassa yathāvuttadosassa nivāraṇatthaṃ.",
  "tika-abh05t:1279_6": "Visuñca aggahetvāti lobhamohā vipākapaccayāpi na honti,",
  "tika-abh05t:1279_7": "tathā dosoti evaṃ visuñca aggahetvā.",
  "tika-abh05t:1279_8": "Phoṭṭhabbāyatanaṃ kāyaviññāṇadhātuyā ārammaṇādipaccayo hontaṃyeva pathavīādisabhāvattā attanā sahajātānaṃ",
  "tika-abh05t:1279_9": "sahajātādipaccayā hontiyevāti vuttaṃ “phoṭṭhabbāyatanassa sahajātādipaccayabhāvaṃ dassetī”ti.",
  "tika-abh05t:1279_10": "“Sabbadhammāna”nti “sabbe dhammā manoviññāṇadhātuyā taṃsampayuttakānañca dhammānaṃ ārammaṇapaccayena",
  "tika-abh05t:1279_11": "paccayo”ti ettha vutte sabbadhamme sandhāyāha “sabbadhammānaṃ yathāyogaṃ hetādipaccayabhāvaṃ dassetī”ti.",
  "tika-abh05t:1279_12": "Na hi etaṃ…pe…",
  "tika-abh05t:1279_13": "bhāvadassanaṃ,",
  "tika-abh05t:1279_14": "atha kho ekadhammassa anekapaccayabhāvadassanaṃ,",
  "tika-abh05t:1279_15": "tasmā “etena phoṭṭhabbāyatanassā”tiādi vuttanti adhippāyo.",
  "tika-abh05t:1279_16": "Rūpādīnanti rūpāyatanādīnaṃ.",
  "tika-abh05t:1280_0": "Bhedāti visesā.",
  "tika-abh05t:1280_1": "Bhedaṃ anāmasitvāti cakkhuviññāṇadhātuādivisesaṃ aggahetvā.",
  "tika-abh05t:1280_2": "Te evāti yathāvuttavisesānaṃ sāmaññabhūte khandhe eva.",
  "tika-abh05t:1280_3": "Yaṃ sandhāya “evaṃ na sakkā vattu”nti vuttaṃ,",
  "tika-abh05t:1280_4": "taṃ vibhāvetuṃ “na hī”tiādi vuttaṃ.",
  "tika-abh05t:1280_5": "Paṭṭhānasaṃvaṇṇanā hesāti etena sutte vuttapariyāyamaggabhāvenettha na sakkā micchāvācādīnaṃ maggapaccayaṃ vattunti dasseti.",
  "tika-abh05t:1280_6": "Sesapaccayabhāvoti maggapaccayaṃ ṭhapetvā yathāvuttehi sesehi aṭṭhārasahi paccayehi paccayabhāvo.",
  "tika-abh05t:1280_7": "Adhipatipaccayo na hotīti ārammaṇādhipatipaccayo na hoti.",
  "tika-abh05t:1280_8": "Tanti vicikicchaṃ.",
  "tika-abh05t:1280_9": "Tatthāti yathāvuttesu ahirikādīsu.",
  "tika-abh05t:1281_0": "Dasadhā paccayā honti,",
  "tika-abh05t:1281_1": "puna tathā hadayavatthunti idaṃ atthamattavacanaṃ.",
  "tika-abh05t:1281_2": "Pāṭho pana “hadayavatthu tesañceva vippayuttassa ca vasena dasadhā paccayo hotī”ti veditabbo.",
  "tika-abh05t:1281_3": "Rūpasaddagandharasāyatanamattamevāti idaṃ rūpādīnaṃ sahajātapaccayatāya viya nissayapaccayatāya ca abhāvato,",
  "tika-abh05t:1281_4": "purejātapaccayatāya ca bhāvato vuttaṃ.",
  "tika-abh05t:1281_5": "Etānīti yathāvuttāni rūpasaddagandharasārammaṇāni.",
  "tika-abh05t:1281_6": "Sabbātikkantapaccayāpekkhāti “ekadhammassa anekapaccayabhāvato”ti etasmiṃ vicāre hetuādiatikkantapaccayāpekkhā etesaṃ rūpādīnaṃ apubbatā natthi,",
  "tika-abh05t:1281_7": "atha kho ārammaṇaārammaṇādhipatiārammaṇūpanissayapaccayāpekkhā.",
  "tika-abh05t:1281_8": "Na hi rūpādīni hetusahajātādhipatiādivasena paccayā hontīti.",
  "tika-abh05t:1281_9": "Tassāti rūpajīvitindriyassa purejātapaccayabhāvato apubbatā,",
  "tika-abh05t:1281_10": "tasmā taṃ ekūnavīsatividho paccayo hotīti vuttaṃ hoti.",
  "tika-abh05t:1281_11": "Sattadhā paccayabhāvo yojetabbo,",
  "tika-abh05t:1281_12": "na hi ojā purejātapaccayo na hotīti.",
  "tika-abh05t:1282_0": "Atthoti vā hetuādidhammānaṃ sabhāvo veditabbo.",
  "tika-abh05t:1282_1": "So hi attano paccayuppannehi araṇīyato upagantabbato,",
  "tika-abh05t:1282_2": "ñāṇena vā ñātabbato “attho”ti vuccati.",
  "tika-abh05t:1282_3": "Ākāroti tasseva pavattiākāro,",
  "tika-abh05t:1282_4": "yena attano paccayuppannānaṃ paccayabhāvaṃ upagacchatīti evamettha attho daṭṭhabbo.",
  "tika-abh05t:1282_5": "Taṃ pana vippayuttaṃ.",
  "tika-abh05t:1282_6": "“Sattahākārehī”ti paṭhānassa kāraṇamāha “ukkaṭṭhaparicchedo hī”tiādinā.",
  "tika-abh05t:1283_0": "Yaṃ kammapaccayo…pe…",
  "tika-abh05t:1283_1": "daṭṭhabbaṃ āsevanakammapaccayānaṃ paccayuppannassa anantaraṭṭhānatāya.",
  "tika-abh05t:1283_2": "Sahajātampi hi anantaramevāti.",
  "tika-abh05t:1283_3": "Koci panetthāti ettha etasmiṃ pakatūpanissayasamudāye koci tadekadesabhūto kammasabhāvo pakatūpanissayoti attho.",
  "tika-abh05t:1283_4": "Tatthāti “yadidaṃ ārammaṇapurejāte panettha indriyavippayuttapaccayatā na labbhatī”ti vuttaṃ, tasmiṃ,",
  "tika-abh05t:1283_5": "tasmiṃ vā ārammaṇapurejātaggahaṇe.",
  "tika-abh05t:1283_6": "Vatthussa vippayuttapaccayatā labbhatīti na vattabbā.",
  "tika-abh05t:1283_7": "Na hi ārammaṇabhūtaṃ vatthu vippayuttapaccayo hoti,",
  "tika-abh05t:1283_8": "atha kho nissayabhūtamevāti.",
  "tika-abh05t:1283_9": "Ito uttarīti ettha “ito”ti idaṃ paccāmasanaṃ purejātaṃ vā sandhāya ārammaṇapurejātaṃ vā.",
  "tika-abh05t:1283_10": "Tattha paṭhamanayaṃ apekkhitvā vuttaṃ “purejātato paratopī”ti.",
  "tika-abh05t:1283_11": "Tena kammādipaccayesupi vakkhamānesu labbhamānālabbhamānaṃ veditabbanti vuttaṃ hoti.",
  "tika-abh05t:1283_12": "Dutiyaṃ pana nayaṃ anapekkhitvā aṭṭhakathāyaṃ āgatavasena vuttaṃ “ito vā indriyavippayuttato”ti,",
  "tika-abh05t:1283_13": "attanā vuttanayena pana “nissayindriyavippayuttato vā”ti.",
  "tika-abh05t:1283_14": "Tattha vattabbaṃ sayamevāha “ārammaṇādhipatī”tiādi.",
  "tika-abh05t:1283_15": "Kammādīsu labbhamānālabbhamānaṃ na vakkhati “ito uttarī”tiādinā pageva atidesassa katattā,",
  "tika-abh05t:1283_16": "tasmā purimoyeva purejātatopīti vuttaatthoyeva adhippeto.",
  "tika-abh05t:1284_0": "“Maggapaccayataṃ avijahantovā”ti iminā ca maggapaccayo vuttoti “maggavajjānaṃ navanna”nti vuttaṃ pacchimapāṭhe,",
  "tika-abh05t:1284_1": "purimapāṭhe pana “maggapaccayataṃ avijahantovā”ti vuttattā eva maggapaccayena saddhiṃ sahajātādipaccayā gahetabbāti “dasanna”nti vuttaṃ.",
  "tika-abh05t:1284_2": "Tattha pacchimapāṭhe “ekādasahākārehī”ti vattabbaṃ,",
  "tika-abh05t:1284_3": "purimapāṭhe “dvādasahī”ti.",
  "tika-abh05t:1285_0": "Samanantaraniruddhatāya ārammaṇabhāvena cāti vijjamānampi visesamanāmasitvā kevalaṃ samanantaraniruddhatāya ārammaṇabhāvena,",
  "tika-abh05t:1285_1": "na ca samanantaraniruddhatāārammaṇabhāvasāmaññenāti attho.",
  "tika-abh05t:1285_2": "“Iminā upāyenā”ti paccayasabhāgatādassanena paccayavisabhāgatādassanena ca vuttaṃ padadvayaṃ ekajjhaṃ",
  "tika-abh05t:1285_3": "katvā paduddhāro katoti dassento “hetuādīnaṃ sahajātānaṃ…pe…",
  "tika-abh05t:1285_4": "yojetabbā”ti āha.",
  "tika-abh05t:1285_5": "Hetuārammaṇādīnaṃ sahajātāsahajātabhāvena aññamaññavisabhāgatāti yojanā.",
  "tika-abh05t:1285_6": "Evamādināti ādi-",
  "tika-abh05t:1285_7": "saddena purejātānaṃ cakkhādīnaṃ rūpādīnañca purejātabhāvena sabhāgatā,",
  "tika-abh05t:1285_8": "pavattiyaṃ vatthukhandhādīnaṃ purejātapacchājātānaṃ purejātapacchājātabhāvena visabhāgatāti evamādīnampi saṅgaho daṭṭhabbo.",
  "tika-abh05t:1285_9": "Hetunahetuādibhāvatopi cettha yugaḷakato viññātabbo vinicchayo.",
  "tika-abh05t:1285_10": "Hetupaccayo hi hetubhāvena paccayo,",
  "tika-abh05t:1285_11": "itare tadaññabhāvena.",
  "tika-abh05t:1285_12": "Evamitaresupi yathārahaṃ yugaḷakato veditabbo.",
  "tika-abh05t:1286_0": "Ubhayappadhānatāti jananopatthambhanappadhānatā.",
  "tika-abh05t:1286_1": "Ṭhānanti padassa atthavacanaṃ kāraṇabhāvoti vināpi bhāvapaccayaṃ bhāvapaccayassa attho ñāyatīti.",
  "tika-abh05t:1286_2": "Upanissayaṃ bhindantenāti anantarūpanissayapakatūpanissayavibhāgena vibhajantena.",
  "tika-abh05t:1286_3": "Tayopi upanissayā vattabbā upanissayavibhāgabhāvato.",
  "tika-abh05t:1286_4": "Upanissayaggahaṇameva kātabbaṃ sāmaññarūpena.",
  "tika-abh05t:1286_5": "Tatthāti evamavaṭṭhite anantarūpanissayapakatūpanissayoti bhindanaṃ vibhāgakaraṇaṃ yadi pakatūpanissayassa rūpānaṃ paccayattābhāvadassanatthaṃ,",
  "tika-abh05t:1286_6": "nanu ārammaṇūpanissayaanantarūpanissayāpi rūpānaṃ paccayā na hontiyevāti?",
  "tika-abh05t:1286_7": "Saccaṃ na honti,",
  "tika-abh05t:1286_8": "te pana dassitanayāti tadekadesena itarampi dassitameva hotīti imamatthaṃ dassento “ārammaṇaṃ…pe…",
  "tika-abh05t:1286_9": "daṭṭhabba”nti āha.",
  "tika-abh05t:1286_10": "Taṃsamānagatikattāti tehi anantarādīhi samānagatikattā arūpānaṃyeva paccayabhāvato.",
  "tika-abh05t:1286_11": "Tanti purejātapaccayaṃ.",
  "tika-abh05t:1286_12": "Tatthāti anantarādīsu paṭhitvā.",
  "tika-abh05t:1287_0": "Paccayaniddesapakiṇṇakavinicchayakathāvaṇṇanā niṭṭhitā.",
  "tika-abh05t:1288_0": "Pucchāvāro",
  "tika-abh05t:1289_0": "1. Paccayānulomavaṇṇanā",
  "tika-abh05t:1290_0": "Ekekaṃ tikaṃ dukañcāti kusalattikādīsu bāvīsatiyā tikesu hetudukādīsu sataṃ dukesu ekekaṃ tikaṃ dukañca.",
  "tika-abh05t:1290_1": "Na tikadukanti tulyayogīnaṃ na tikadukanti attho.",
  "tika-abh05t:1290_2": "Tikavisiṭṭhaṃ pana dukaṃ,",
  "tika-abh05t:1290_3": "dukavisiṭṭhañca tikaṃ,",
  "tika-abh05t:1290_4": "tikavisiṭṭhatikadukavisiṭṭhadukesu viya nissāya upari desanā pavattā evāti.",
  "tika-abh05t:1291_0": "Ye kusalādidhamme paṭiccāti vuttā “kusalaṃ dhammaṃ paṭicca kusalo dhammo uppajjati hetupaccayā”tiādīsu,",
  "tika-abh05t:1291_1": "te kusalādidhammā paṭiccatthaṃ pharantā hetuādipaccayaṭṭhaṃ sādhentā kusalādipaccayā cevāti attho.",
  "tika-abh05t:1291_2": "Tenevāhāti yasmā paccayadhammānaṃ paccayuppannesu paṭiccatthapharaṇaṃ ubhayesaṃ tesaṃ sahabhāve sati, nāññathā.",
  "tika-abh05t:1291_3": "Teneva kāraṇenāha “te ca kho sahajātāvā”ti.",
  "tika-abh05t:1291_4": "Teti hetuādipaccayā.",
  "tika-abh05t:1291_5": "Tesu hi hetusahajātaaññamaññanissayādayo sahajātā,",
  "tika-abh05t:1291_6": "anantarasamanantarādayo asahajātā paccayā hontīti.",
  "tika-abh05t:1291_7": "Etehi dvīhi vārehi itaretaratthabodhanavasena pavattāya desanāya kiṃ sādhitaṃ hotīti āha “evañca niruttikosallaṃ janitaṃ hotī”ti.",
  "tika-abh05t:1292_0": "Te te pañhe uddharitvāti “siyā kusalo dhammo kusalassa dhammassa hetupaccayena paccayo”tiādayo ye ye pañhā vissajjanaṃ labhanti,",
  "tika-abh05t:1292_1": "te te pañhe uddharitvā.",
  "tika-abh05t:1292_2": "Pamādalekhā esāti idaṃ “kusalo hetu hetusampayuttakānaṃ dhammāna”nti likhitaṃ sandhāya vuttaṃ.",
  "tika-abh05t:1292_3": "Paṭiccasahajātavāresu sahajātapaccayo,",
  "tika-abh05t:1292_4": "paccayanissayavāresu nissayapaccayo,",
  "tika-abh05t:1292_5": "saṃsaṭṭhasampayuttavāresu sampayuttapaccayo ekantikoti katvā vuttoti āha “purimavāresu…pe…",
  "tika-abh05t:1292_6": "niyametvā”ti.",
  "tika-abh05t:1292_7": "Tatthāti tesu purimavāresu chasu.",
  "tika-abh05t:1292_8": "Na viññāyanti sarūpato anuddhaṭattā.",
  "tika-abh05t:1292_9": "Evamādīhi pañhehi.",
  "tika-abh05t:1292_10": "Hetādipaccayapaccayuppannesūti hetuādīsu paccayadhammesu sampayuttakkhandhādibhedesu tesaṃ paccayuppannesu.",
  "tika-abh05t:1292_11": "Niddhāraṇe cetaṃ bhummaṃ.",
  "tika-abh05t:1292_12": "Hetādipaccayānaṃ nicchayābhāvatoti “ime nāma te hetuādayo paccayadhammā”ti nicchayābhāvato sarūpato aniddhāritattā.",
  "tika-abh05t:1292_13": "Yathā hi nāma nānājaṭājaṭitaṃ gumbantaragatañca taṃsadisaṃ sarūpato adissamānaṃ idaṃ tanti na vinicchinīyati,",
  "tika-abh05t:1292_14": "evaṃ ñātuṃ icchitopi attho sarūpato aniddhārito nijjaṭo nigumbo ca nāma na hoti nicchayābhāvato,",
  "tika-abh05t:1292_15": "sarūpato pana tasmiṃ niddhārite tabbisayassa nicchayassa vasena puggalassa asambuddhabhāvāppattiyā so",
  "tika-abh05t:1292_16": "pañho nijjaṭo nigumbo ca nāma hotīti āha “nicchayābhāvato te pañhā nijjaṭā nigumbā ca katvā na vibhattā”ti,",
  "tika-abh05t:1292_17": "“na koci pucchāsaṅgahito…pe…",
  "tika-abh05t:1292_18": "vibhattā”ti ca.",
  "tika-abh05t:1292_19": "Tanti pañhāvissajjanaṃ sandhāya nijjaṭatā na vuttā,",
  "tika-abh05t:1292_20": "atha kho nicchayuppādananti adhippāyo.",
  "tika-abh05t:1293_0": "Ṭhapanaṃ nāma idha vineyyasantāne patiṭṭhapanaṃ,",
  "tika-abh05t:1293_1": "taṃ pana tassa atthassa dīpanaṃ jotananti āha “pakāsitattā”ti.",
  "tika-abh05t:1293_2": "Pakārehīti hetuādipaccayappakārehi,",
  "tika-abh05t:1293_3": "kusalādipaccayapaccayuppannappakārehi vā.",
  "tika-abh05t:1294_0": "25- 34.",
  "tika-abh05t:1294_1": "Parikappanaṃ vidahananti katvā āha “parikappapucchāti vidhipucchā”ti.",
  "tika-abh05t:1294_2": "Siyāti bhaveyyāti attho.",
  "tika-abh05t:1294_3": "Eso vidhi kiṃ atthīti etena “siyā”ti vidhimhi kiriyāpadaṃ.",
  "tika-abh05t:1294_4": "Pucchā pana vākyatthasiddhā veditabbā.",
  "tika-abh05t:1294_5": "Tameva hi vākyatthasiddhaṃ pucchaṃ dassetuṃ aṭṭhakathāyampi “kiṃ so kusalaṃ dhammaṃ paṭicca siyā”ti vuttaṃ.",
  "tika-abh05t:1294_6": "Saṃpucchanaṃ parikappapucchāti tasmiṃ pakkhe hi kiriyāya padeneva pucchā vibhāvīyatīti vuttaṃ hotīti.",
  "tika-abh05t:1294_7": "“Siyā kusalaṃ dhammaṃ paṭicca kusalo dhammo uppajjeyya hetupaccayā”ti ettha “kusalaṃ dhammaṃ paṭicca hetupaccayā”ti ubhayamidaṃ paccayavacanaṃ,",
  "tika-abh05t:1294_8": "“kusalo dhammo uppajjeyyā”ti paccayuppannavacanaṃ.",
  "tika-abh05t:1294_9": "Tesu paccayadhammassa paccayabhāve vibhāvite paccayuppannassa uppatti atthato vibhāvitāyeva hotīti paccayadhammova pucchitabbo.",
  "tika-abh05t:1294_10": "Tattha ca paccayadhammavisiṭṭho paṭiccattho vā pucchitabbo siyā paccayavisiṭṭho vāti duvidhā pucchitabbāyeva atthavikappā aṭṭhakathāyaṃ vuttā.",
  "tika-abh05t:1294_11": "Tesu paṭhamasmiṃ pucchā sadosāti dassento “yo kusalo dhammo uppajjeyyā”tiādimāha.",
  "tika-abh05t:1294_12": "Tattha sabbapucchānaṃ pavattitoti kusalamūlādīnaṃ sattasattapucchānaṃ pavattanato,",
  "tika-abh05t:1294_13": "uppajjamānaṃ kusalaṃ.",
  "tika-abh05t:1294_14": "Tehi paccayehīti pacchājātavipākapaccayehi uppatti anuññātāti āpajjati,",
  "tika-abh05t:1294_15": "na ca taṃ yuttanti adhippāyo.",
  "tika-abh05t:1294_16": "Taṃtaṃpaccayāti tato tato yonisomanasikārādipaccayato.",
  "tika-abh05t:1294_17": "Bhavanamatthitā ettha na ca pucchitāti “kiṃ siyā”ti vuttayojanāya dosamāha.",
  "tika-abh05t:1294_18": "Evañca katvāti uppattiyā eva pucchitattā.",
  "tika-abh05t:1295_0": "Tatthāti “atha vā”tiādinā vutte atthantare.",
  "tika-abh05t:1295_1": "Uppajjeyyāti uppattiṃ anujānitvāti “uppajjeyyā”ti ettha vuttaṃ kusalapaccayaṃ uppattiṃ anujānitvā.",
  "tika-abh05t:1295_2": "Tassāti uppattiyā.",
  "tika-abh05t:1295_3": "Bhavanapucchananti hetupaccayā bhavanapucchanaṃ na yuttanti sambandho.",
  "tika-abh05t:1295_4": "Puna tassāti hetupaccayā uppattiyā.",
  "tika-abh05t:1295_5": "Bhavanapucchananti kevalaṃ bhavanapucchanaṃ.",
  "tika-abh05t:1295_6": "Tasmāti yasmā vuttanayena ubhayatthāpi uppattianujānanamukhena bhavanapucchanaṃ ayuttaṃ, tasmā.",
  "tika-abh05t:1295_7": "Anujānanañca aṭṭhakathāyaṃ vutte atthavikappadvaye atthato āpannaṃ,",
  "tika-abh05t:1295_8": "taṃ ananujānanto āha “ananujānitvāvā”tiādi.",
  "tika-abh05t:1295_9": "Saṃpucchanamevāti iminā saṃpucchane “uppajjeyyā”ti idaṃ kiriyāpadanti dasseti.",
  "tika-abh05t:1295_10": "Yadi evaṃ “siyā”ti idaṃ kathanti āha “siyāti…pe…",
  "tika-abh05t:1295_11": "pucchatī”ti.",
  "tika-abh05t:1295_12": "Ayaṃ nayoti “siyā”tiādinā anantaravutto atthanayo.",
  "tika-abh05t:1295_13": "Na viññāyati anāmaṭṭhavisesattā.",
  "tika-abh05t:1295_14": "Dvepi pucchāti sambhavanapucchā tabbisesapucchā cāti duvidhāpi pucchā ekāyeva pucchā saṃpucchanabhāvato ekādhikaraṇabhāvato ca.",
  "tika-abh05t:1296_0": "Gamanussukkavacananti gamanassa ussukkavacanaṃ.",
  "tika-abh05t:1296_1": "Gamanakiriyāya yathā attano kattā upari kattabbakiriyāya yogyarūpo hoti,",
  "tika-abh05t:1296_2": "evameva ṭhānaṃ gamanussukkanaṃ tassa bodhanaṃ vacanaṃ.",
  "tika-abh05t:1296_3": "Evaṃbhūtā ca kiriyā yasmā atthato kiriyantarāpekkhā nāma hoti,",
  "tika-abh05t:1296_4": "tasmā vuttaṃ “gamanassa…pe… attho”ti.",
  "tika-abh05t:1296_5": "Kathaṃ panetasmiṃ sahajātapaccayapaṭṭhāne paṭiccavāre paṭiccasaddassa pacchimakālakiriyāpekkhatāti codanaṃ manasi katvā āha “yadipī”tiādi.",
  "tika-abh05t:1296_6": "Tenetaṃ dasseti “asatipi paṭiayanuppajjanānaṃ kālabhede aññatra hetuphalesu dissamānaṃ purimapacchimakālataṃ",
  "tika-abh05t:1296_7": "hetuphalatāsāmaññato idhāpi samāropetvā ruḷhīvasena purimapacchimakālavohāro kato”ti.",
  "tika-abh05t:1296_8": "Tenāha “gahaṇappavattiākāravasena…pe…",
  "tika-abh05t:1296_9": "daṭṭhabbo”ti.",
  "tika-abh05t:1296_10": "Tattha attapaṭilābho uppādoti attho.",
  "tika-abh05t:1297_0": "Gamananti “paṭiccā”ti ettha labbhamānaṃ ayanakiriyaṃ pariyāyantarenāha.",
  "tika-abh05t:1297_1": "Sā panatthato pavatti,",
  "tika-abh05t:1297_2": "pavatti ca dhammānaṃ yathāpaccayaṃ uppattiyeva.",
  "tika-abh05t:1297_3": "Sabhāvadhammānañhi uppattiyaṃ loke sabbo kiriyākārakavohāro,",
  "tika-abh05t:1297_4": "tasmā “paṭiccā”ti ettha labbhamānaṃ yaṃ paṭiayanaṃ paṭigamanaṃ atthato paṭiuppajjamānaṃ,",
  "tika-abh05t:1297_5": "tañca gacchantādiapekkhāya hotīti āha “gacchantassa paṭigamanaṃ,",
  "tika-abh05t:1297_6": "uppajjantassa paṭiuppajjana”nti.",
  "tika-abh05t:1297_7": "Tayidaṃ gamanapaṭigamanaṃ,",
  "tika-abh05t:1297_8": "uppajjanapaṭiuppajjanaṃ samānakiriyā. Kathaṃ?",
  "tika-abh05t:1297_9": "Yasmā paṭikaraṇaṃ paṭisaddattho.",
  "tika-abh05t:1297_10": "Tasmāti yasmā sahajātapaccayabhūtassa uppajjantassa paṭiuppajjanaṃ “paṭicca uppajjatī”ti ettha attho, tasmā.",
  "tika-abh05t:1297_11": "Tadāyattuppattiyāti sahayoge karaṇavacanaṃ,",
  "tika-abh05t:1297_12": "karaṇatthe,",
  "tika-abh05t:1297_13": "hetutthe vā,",
  "tika-abh05t:1297_14": "tasmiṃ uppajjamāne kusaladhamme āyattāya paṭibaddhāya uppattiyā saheva paṭigantvāti attho.",
  "tika-abh05t:1297_15": "Tena paṭiayanattalābhānaṃ samānakālataṃ dasseti.",
  "tika-abh05t:1297_16": "Tenevāha “sahajātapaccayaṃ katvāti vuttaṃ hotī”tiādi.",
  "tika-abh05t:1297_17": "Nanu ca samānakālakiriyāyaṃ īdiso saddappayogo natthi,",
  "tika-abh05t:1297_18": "purimakālakiriyāyameva ca atthīti?",
  "tika-abh05t:1297_19": "Nāyamekanto samānakālakiriyāyampi kehici icchitattā.",
  "tika-abh05t:1297_20": "Tathā hi –",
  "tika-abh05t:1298_0": "“Nihantvā timiraṃ loke, udito sataraṃsami;",
  "tika-abh05t:1299_0": "Lokekacakkhubhūtoya-matthameti divākaro.",
  "tika-abh05t:1300_0": "“Sirīvilāsarūpena, sabbasobhāvibhāvinā;",
  "tika-abh05t:1301_0": "Obhāsetvādito buddho, sataraṃsi yathā paro”ti. –",
  "tika-abh05t:1302_0": "Ca payogā dissanti.",
  "tika-abh05t:1303_0": "35- 38.",
  "tika-abh05t:1303_1": "Tāsūti dukamūlakanaye hetārammaṇaduke ekūnapaññāsapucchā, tāsu.",
  "tika-abh05t:1303_2": "Hetārammaṇaduketi “hetupaccayā ārammaṇapaccayā”ti evaṃ hetupaccayaārammaṇapaccayānaṃ vasena āgate paccayaduke.",
  "tika-abh05t:1303_3": "Dvinnaṃ pucchānaṃ dassitattāti yasmiṃ vācanāmagge kusalapadamūlā kusalapadāvasānā,",
  "tika-abh05t:1303_4": "kusalādipadattayamūlā kusalādipadattayāvasānā ca ekūnapaññāsāya pucchānaṃ ādipariyosānabhūtā dve eva pucchā dassitā,",
  "tika-abh05t:1303_5": "taṃ sandhāya vuttaṃ.",
  "tika-abh05t:1303_6": "Etthāti etasmiṃ paṇṇattivāre pucchānaṃ vutto na paccayānanti attho.",
  "tika-abh05t:1303_7": "Pucchāya hi vasena hetupaccaye hetupaccayasaṅkhātaṃ ekamūlaṃ etassāti ekamūlako,",
  "tika-abh05t:1303_8": "nayasaddāpekkhāya cāyaṃ pulliṅganiddeso.",
  "tika-abh05t:1303_9": "Evaṃ ārammaṇapaccayamūlakādīsu.",
  "tika-abh05t:1303_10": "Tathā hetuārammaṇapaccayasaṅkhātāni dve mūlāni etassāti dvimūlakotiādinā yojetabbā.",
  "tika-abh05t:1303_11": "Paccayānaṃ pana vuccamāne paṭhamanayassa ekamūlakatā na siyā.",
  "tika-abh05t:1303_12": "Na hi tattha paccayantaraṃ atthi,",
  "tika-abh05t:1303_13": "yaṃ mūlabhāvena vattabbaṃ siyā.",
  "tika-abh05t:1303_14": "Tenāha “paccayānaṃ pana vasenā”tiādi.",
  "tika-abh05t:1303_15": "Hetārammaṇadukādīnanti avayave sāmivacanaṃ,",
  "tika-abh05t:1303_16": "adhipatiādīnanti sambandho.",
  "tika-abh05t:1303_17": "Tato paraṃ mūlassa abhāvato sabbamūlakaṃ anavasesānaṃ paccayānaṃ mūlabhāvena gahitattā.",
  "tika-abh05t:1303_18": "Na hi mūlavantabhāvena gahitā paccayā mūlabhāvena gayhanti.",
  "tika-abh05t:1303_19": "Paccayagamanaṃ pāḷigamananti viññāyati abhidheyyānurūpaṃ liṅgavacanādīti katvā.",
  "tika-abh05t:1303_20": "Idhāti anulome. Ca-",
  "tika-abh05t:1303_21": "saddo upacayattho.",
  "tika-abh05t:1303_22": "So tevīsatimūlassa sabbamūlabhāvaṃ upacayena vuccamānaṃ joteti.",
  "tika-abh05t:1304_0": "39- 40.",
  "tika-abh05t:1304_1": "Evaṃ satīti “ārammaṇapaccayā hetupaccayā”ti ārabhitvā “ārammaṇapaccayā avigatapaccayā,",
  "tika-abh05t:1304_2": "ārammaṇapaccayā hetupaccayā”ti evaṃ vācanāmagge sati.",
  "tika-abh05t:1304_3": "Cakkabandhanavasena pāḷigati āpajjatu,",
  "tika-abh05t:1304_4": "ko dosoti kadāci vadeyyāti āha “heṭṭhimasodhanavasena ca idha abhidhamme pāḷi gatā”ti.",
  "tika-abh05t:1304_5": "Tathā hi khandhavibhaṅgādīsupi pāḷi heṭṭhimasodhanavasena pavattā.",
  "tika-abh05t:1304_6": "Gaṇanacārena tamatthaṃ sādhetuṃ “evañca katvā”tiādi vuttaṃ.",
  "tika-abh05t:1304_7": "Ārammaṇādīsūti ārammaṇamūlakādīsu nayesu.",
  "tika-abh05t:1304_8": "Tasmiṃ tasminti tasmiṃ tasmiṃ ārammaṇādipaccaye.",
  "tika-abh05t:1304_9": "Suddhikatoti suddhikanayato.",
  "tika-abh05t:1304_10": "Tasmāti ārammaṇamūlakādīsu suddhikanayassa alabbhamānattā.",
  "tika-abh05t:1304_11": "Ekamūlakanayo daṭṭhabbo ārammaṇamūlaketi adhippāyo.",
  "tika-abh05t:1304_12": "“Ārammaṇapaccayā…pe…",
  "tika-abh05t:1304_13": "avigatapaccayāti vā”tiādi tādisaṃ vācanāmaggaṃ sandhāya vuttaṃ.",
  "tika-abh05t:1304_14": "Yattha “ārammaṇapaccayā hetupaccayā,",
  "tika-abh05t:1304_15": "ārammaṇapaccayā adhipatipaccayā,",
  "tika-abh05t:1304_16": "ārammaṇapaccayā…pe…",
  "tika-abh05t:1304_17": "avigatapaccayā”ti evaṃ ārammaṇamūlake anantarapaccayamūlabhūtā ārammaṇapaccayapariyosānameva ekamūlakaṃ",
  "tika-abh05t:1304_18": "dassetvā upari avasiṭṭhaekamūlakato paṭṭhāya yāva sabbamūlake vigatapaccayā,",
  "tika-abh05t:1304_19": "tāva saṃkhipitvā avigatapaccayova dassito.",
  "tika-abh05t:1304_20": "Tenāha “ekamūlakesū”tiādi.",
  "tika-abh05t:1304_21": "Ito paresupi edisesu ṭhānesu eseva nayo.",
  "tika-abh05t:1304_22": "Mūlameva dassetvāti adhipatimūlake ekamūlakassa ādimeva dassetvā.",
  "tika-abh05t:1304_23": "Na suddhikadassananti na suddhikanayadassanaṃ.",
  "tika-abh05t:1304_24": "“Suddhikanayo hi visesābhāvato ārammaṇamūlakādīsu na labbhatī”ti hi vuttaṃ.",
  "tika-abh05t:1304_25": "Nāpi sabbamūlake katipayapaccayadassanaṃ upari sabbamūlake ekamūlakassa āgatattā.",
  "tika-abh05t:1305_0": "41.",
  "tika-abh05t:1305_1": "Ekasmiñcāti avigatamūlakādike ca naye.",
  "tika-abh05t:1305_2": "Saṅkhepantaragatoti saṅkhepassa saṅkhipitassa abbhantaragato,",
  "tika-abh05t:1305_3": "saṅkhipitabboti attho.",
  "tika-abh05t:1305_4": "Majjhimānaṃ dassananti majjhimānaṃ nayato dassanaṃ,",
  "tika-abh05t:1305_5": "aññathā saṅkhepo eva na siyā.",
  "tika-abh05t:1305_6": "Gatidassananti antadassanaṃ akatvā pāḷigatiyā dassanaṃ,",
  "tika-abh05t:1305_7": "tañca ādito paṭṭhāya katipayadassanameva.",
  "tika-abh05t:1305_8": "Tena vigatapaccayuddhāraṇena osānacatukkaṃ dasseti avigatamūlake vigatapaccayassa osānabhāvato.",
  "tika-abh05t:1305_9": "Sabbamūlakassa avasānena “vigatapaccayā”ti padena.",
  "tika-abh05t:1306_0": "Yathā hetuādīnaṃ paccayānaṃ uddesānupubbiyā dukatikādiyojanā katā,",
  "tika-abh05t:1306_1": "evaṃ tattha ārammaṇādipaccaye laṅghitvāpi sakkā yojanaṃ kātuṃ,",
  "tika-abh05t:1306_2": "tathā kasmā na katā?",
  "tika-abh05t:1306_3": "Yadipi anavasesato paccayānaṃ mūlabhāvena gahitattā kesañci kehici yojane atthaviseso natthi,",
  "tika-abh05t:1306_4": "ārammaṇamūlakādīsu pana ārammaṇādhipatidukādīnaṃ hetumūlake ca hetuadhipatianantaratikādīnaṃ taṃtaṃavasiṭṭhapaccayehi yojanāya attheva viseso,",
  "tika-abh05t:1306_5": "evaṃ santepi yasmā uppaṭipāṭiyā yojanā na sukhaggahaṇā,",
  "tika-abh05t:1306_6": "sakkā ca ñāṇuttarena puggalena yathādassitena nayena yojitunti uppaṭipāṭiyā paccaye aggahetvā paṭipāṭiyāva",
  "tika-abh05t:1306_7": "te yojetvā dassitāti imamatthamāha “ettha cā”tiādinā.",
  "tika-abh05t:1307_0": "Tañca gamanaṃ yuttanti yaṃ sabbehi tikehi ekekassa dukassa yojanāvasena pāḷigamanaṃ,",
  "tika-abh05t:1307_1": "taṃ yuttaṃ tikesu dukānaṃ pakkhepabhāvato.",
  "tika-abh05t:1307_2": "Tatthāti dukesu.",
  "tika-abh05t:1307_3": "Ekekasminti ekekasmiṃ dukatike.",
  "tika-abh05t:1307_4": "Nayāti anulomanayādayo vāre vāre cattāro nayā,",
  "tika-abh05t:1307_5": "pucchā pana sattavīsati.",
  "tika-abh05t:1307_6": "Yadi evaṃ kasmā hetudukena samānāti?",
  "tika-abh05t:1307_7": "Taṃ tikapadesu paccekaṃ hetudukassa labbhamānassa hetudukabhāvasāmaññato vuttaṃ.",
  "tika-abh05t:1308_0": "Vuttanayenāti “na hī”tiādinā dukatike vuttanayena.",
  "tika-abh05t:1308_1": "Tattha hi na dukassa yojanā atthi,",
  "tika-abh05t:1308_2": "atha kho dukānaṃ ekekena padena tikassa yojanā.",
  "tika-abh05t:1308_3": "Tenāha “ekeko tiko dukasatena yojito”ti.",
  "tika-abh05t:1308_4": "Ekekasminti ekekasmiṃ tikaduke.",
  "tika-abh05t:1309_0": "Tikādayo cha nayāti “tikañca paṭṭhānavara”ntiādinā gāthāyaṃ vuttā tikapaṭṭhānādayo cha nayā.",
  "tika-abh05t:1309_1": "Sattavidhampīti vārabhedena sattadhā bhinditvā vuttampi.",
  "tika-abh05t:1309_2": "Anulomanti paccayānulomaṃ anulomabhāvasāmaññena saha gahetvā.",
  "tika-abh05t:1309_3": "Tathā catubbidhampi tikapaṭṭhānaṃ tikapaṭṭhānatāsāmaññena,",
  "tika-abh05t:1309_4": "dukapaṭṭhānādīni ca cattāri cattāri taṃsāmaññena saha gahetvā.",
  "tika-abh05t:1309_5": "Imamatthaṃ gahetvā “tikañca paṭṭhānavara”nti gāthāya adhippāyavibhāvanavasena “anulomamhī”tiādinā vuttaṃ imamatthaṃ gahetvā.",
  "tika-abh05t:1309_6": "Sattappabhedeti paṭiccavārādivasena sattappabhede.",
  "tika-abh05t:1309_7": "Chapi ete tikādibhedena catucatuppabhedā dhammānulomādivasena cha uddharitabbāti idaṃ dassetīti yojanā.",
  "tika-abh05t:1309_8": "Ayañhettha saṅkhepattho –",
  "tika-abh05t:1309_9": "dhammānulomādivibhāgabhinnāpi tikādibhāvasāmaññena ekajjhaṃ katvā vuttā tikapaṭṭhānādisaṅkhātā tikādayo",
  "tika-abh05t:1309_10": "cha dhammanayā paṭiccavārādivasena vibhajiyamānā tattha tattha niddhāriyamāne anulomatāsāmaññena anulomanti",
  "tika-abh05t:1309_11": "ekato gahite paccayānulome suṭṭhu ativiya gambhīrāti.",
  "tika-abh05t:1309_12": "Aṭṭhakathāyaṃ pana “idha pana ayaṃ gāthā tasmiṃ dhammānulome paccayānulomaṃ sandhāya vuttā”ti dhammānulomo",
  "tika-abh05t:1309_13": "paccayānulomassa visesanabhāvena niyametvā vutto.",
  "tika-abh05t:1309_14": "Esa nayo paccanīyagāthādīsupi.",
  "tika-abh05t:1309_15": "Tikapaṭṭhānassa dukapaṭṭhānassa ca pubbe attho vuttoti āha “dukatikapaṭṭhānādīsū”ti.",
  "tika-abh05t:1309_16": "Tikehi paṭṭhānanti tikehi nānappakārato paccayavibhāvanaṃ,",
  "tika-abh05t:1309_17": "tikehi vā ñāṇassa pavattanaṭṭhānaṃ.",
  "tika-abh05t:1309_18": "Dukasambandhi tikapaṭṭhānaṃ,",
  "tika-abh05t:1309_19": "dukavisiṭṭhānaṃ vā tikānaṃ paṭṭhānaṃ dukatikapaṭṭhānanti imamatthaṃ dassento “dukāna”ntiādimāha.",
  "tika-abh05t:1309_20": "Dukādivisesitassāti dukādipadavisesitassa dukādibhāvo daṭṭhabbo “hetuṃ kusalaṃ dhammaṃ paṭicca,",
  "tika-abh05t:1309_21": "nahetuṃ kusalaṃ dhammaṃ paṭiccā”tiādivacanato.",
  "tika-abh05t:1310_0": "Paccayānulomavaṇṇanā niṭṭhitā.",
  "tika-abh05t:1311_0": "2. Paccayapaccanīyavaṇṇanā",
  "tika-abh05t:1312_0": "42- 44.",
  "tika-abh05t:1312_1": "Yāvāti pāḷipadassa atthavacanaṃ yattakoti āha “pabhedo”ti.",
  "tika-abh05t:1312_2": "Atthi tevīsatimūlakassāti attho.",
  "tika-abh05t:1312_3": "Tāva tattakaṃ pabhedaṃ.",
  "tika-abh05t:1312_4": "Tatthāti anulome āgatanti attho.",
  "tika-abh05t:1312_5": "Nayadassanavasena dassitaṃ, kinti?",
  "tika-abh05t:1312_6": "Ekekassa padassa vitthāraṃ dasseti.",
  "tika-abh05t:1312_7": "Avasesassa paccayassa mūlavantabhāvena gahitassa.",
  "tika-abh05t:1313_0": "Paccayapaccanīyavaṇṇanā niṭṭhitā.",
  "tika-abh05t:1314_0": "3. Anulomapaccanīyavaṇṇanā",
  "tika-abh05t:1315_0": "45- 48.",
  "tika-abh05t:1315_1": "Puna tatthāti anulome.",
  "tika-abh05t:1315_2": "Paccayapadānīti paccayā eva padāni paccayapadāni.",
  "tika-abh05t:1315_3": "Idhāti anulomapaccanīye.",
  "tika-abh05t:1315_4": "Suddhikapaccayānanti paccayantarena avomissānaṃ paccayānaṃ,",
  "tika-abh05t:1315_5": "anulomapaccanīyadesanaṃ vakkhamānaṃ sandhāyāti attho.",
  "tika-abh05t:1316_0": "Anulomapaccanīyavaṇṇanā niṭṭhitā.",
  "tika-abh05t:1317_0": "Pucchāvāravaṇṇanā niṭṭhitā.",
  "tika-abh05t:1318_0": "1. Kusalattikaṃ",
  "tika-abh05t:1319_0": "1. Paṭiccavāravaṇṇanā",
  "tika-abh05t:1320_0": "1. Paccayānulomaṃ",
  "tika-abh05t:1321_0": "(1) Vibhaṅgavāravaṇṇanā",
  "tika-abh05t:1322_0": "53.",
  "tika-abh05t:1322_1": "Tikapadānaṃ tikantarapadehi visadisatā pākaṭāyevāti vuttaṃ “tikapadanānattamattena vinā”ti.",
  "tika-abh05t:1322_2": "Mūlāvasānavasenāti “ekamūlekāvasānaṃ navā”tiādinā vuttamūlāvasānavasena.",
  "tika-abh05t:1322_3": "“Na tāyeva vedanāttikādīsū”ti ettha yā sadisatā paṭikkhittā,",
  "tika-abh05t:1322_4": "taṃ dassetuṃ “sadisataṃ sandhāya ‘na tāyevā’ti vutta”nti āha.",
  "tika-abh05t:1322_5": "Yāti yā pucchā.",
  "tika-abh05t:1322_6": "Sabbapucchāsamāharaṇanti sabbāsaṃ ekūnapaññāsāya pucchānaṃ samuccayanaṃ anavasesetvā kathanaṃ.",
  "tika-abh05t:1322_7": "Idha imasmiṃ paṭiccavāruddese kattabbaṃ.",
  "tika-abh05t:1322_8": "Ādito hi anavasesato vutte pacchā yathārahaṃ tadekadesavacanaṃ yuttaṃ.",
  "tika-abh05t:1322_9": "Na hi tattha ekūnapaññāsa pucchā vissajjanaṃ labhantīti tattha tasmiṃ dhammānulomapaccanīye pītittike ekūnapaññāsa pucchā vissajjanaṃ na hi labhanti,",
  "tika-abh05t:1322_10": "aṭṭhavīse pana labhantīti attho.",
  "tika-abh05t:1323_0": "Tena sahajātapaccayabhūtenāti tena vedanādibhedena ekena dhammena sahajātapaccayo hontena,",
  "tika-abh05t:1323_1": "sahajātapaccayataṃ vā pattena pāpuṇantenāti attho.",
  "tika-abh05t:1323_2": "Anuññātaṃ viya hotīti yadipi aṭṭhakathāyaṃ “yāva nirodhagamanā”tiādivacanehi khaṇattayasamaṅgī uppajjatīti anuññātaṃ viya hoti,",
  "tika-abh05t:1323_3": "uppādakkhaṇasamaṅgīyeva pana uppajjatīti vutto paṭiccavārādīnaṃ channaṃ vārānaṃ uppādameva gahetvā pavattattā.",
  "tika-abh05t:1323_4": "Tathā hi tesu pacchājātapaccayo anulomato na tiṭṭhati.",
  "tika-abh05t:1324_0": "Idha kusalavacanena gahite khandhe sandhāya vuttanti imasmiṃ paṭiccavāre “kusalaṃ dhammaṃ paṭicca kusalo",
  "tika-abh05t:1324_1": "dhammo uppajjatī”ti kusalasaddena gahite khandhe sandhāya vuttaṃ catūsupi kusalakhandhesu ekato uppajjamānesu",
  "tika-abh05t:1324_2": "sāmaññato vuttesu sahajātādisādhāraṇapaccayavasena avisesato sabbe sabbesaṃ paccayāti ayameva imassa paccayo,",
  "tika-abh05t:1324_3": "imasseva ayaṃ paccayoti ca niyametvā vattuṃ na sakkā.",
  "tika-abh05t:1324_4": "Tena vuttaṃ aṭṭhakathāyaṃ “ekasseva dvinnaṃyeva vā”tiādi.",
  "tika-abh05t:1324_5": "“Sukhāya vedanāya sampayuttaṃ dhammaṃ paṭiccā”tiādīsu pana visesanabhāvena vedanādīnaṃ visuṃ gahitattā",
  "tika-abh05t:1324_6": "“ekaṃ khandhaṃ paṭicca dve khandhā”tiādi vattuṃ sakkā.",
  "tika-abh05t:1324_7": "Tena vuttaṃ “vedanāttikādīsu panā”tiādi.",
  "tika-abh05t:1324_8": "Tathāti iminā “ekekassapi dukādibhedānañcā”ti imaṃ anukaḍḍhati.",
  "tika-abh05t:1325_0": "Etasminti “vipākābyākataṃ kiriyābyākata”nti evaṃ vipākakiriyābyākataggahaṇe.",
  "tika-abh05t:1325_1": "“Sabbasmiṃ na gahetabba”nti vuttaṃ,",
  "tika-abh05t:1325_2": "kattha pana gahetabbanti āha “cittasamuṭṭhānañca rūpanti etthevā”ti.",
  "tika-abh05t:1325_3": "Evaṃ paṭhame vākye atibyāpitaṃ pariharitvā dutiye abyāpitaṃ pariharituṃ “na kevala”ntiādi vuttaṃ.",
  "tika-abh05t:1325_4": "Etthāti “vipākābyākataṃ kiriyābyākata”nti ettha na gahetabbaṃ tassapi āruppe uppajjamānassa rūpena vinā uppattito.",
  "tika-abh05t:1325_5": "Ettha ca yathā hetupaccayaggahaṇeneva ahetukaṃ nivattitaṃ,",
  "tika-abh05t:1325_6": "evaṃ cittasamuṭṭhānañca rūpanti rūpaggahaṇeneva āruppe vipākopi tattha uppajjamānena cittuppādena saddhiṃ na gahito.",
  "tika-abh05t:1325_7": "Taṃ panetaṃ atthasiddhameva akatvā sarūpato pākaṭataraṃ katvā dassetuṃ aṭṭhakathāyaṃ “vipākābyākata”ntiādi vuttaṃ.",
  "tika-abh05t:1325_8": "Paṭisandhipacchimacittāni panettha satipi rūpassa anuppādane vavatthānābhāvato na gahitānīti daṭṭhabbaṃ.",
  "tika-abh05t:1326_0": "Paccayabhūtassāti khandhānaṃ paccayabhūtassa vatthussa aggahitatāpattiṃ nivāretuṃ, kathaṃ?",
  "tika-abh05t:1326_1": "Paccayuppannabhāvena, kattha?",
  "tika-abh05t:1326_2": "“Kaṭattā ca rūpa”nti etasmiṃ sāmaññavacane “khandhe paṭicca vatthū”ti vuttaṃ,",
  "tika-abh05t:1326_3": "evañhissa paccayuppannatā dassitā hotīti.",
  "tika-abh05t:1326_4": "Aññamaññāpekkhaṃ vacanadvayanti “khandhe paṭicca vatthu,",
  "tika-abh05t:1326_5": "vatthuṃ paṭicca khandhā”ti padadvayaṃ sandhāya vuttaṃ.",
  "tika-abh05t:1326_6": "Sāmaññena gahitanti “kaṭattā ca rūpa”nti iminā sāmaññavacanena,",
  "tika-abh05t:1326_7": "kaṭattārūpasāmaññena vā gahitaṃ.",
  "tika-abh05t:1327_0": "Upādārūpaggahaṇena vinā “upādārūpa”nti aggahetvā kevalaṃ cittasamuṭṭhānarūpaṃ “kaṭattārūpaṃ”icceva gahetvāti attho.",
  "tika-abh05t:1327_1": "Etasmiṃ pana dassaneti “mahābhūtepi paṭicca uppattidassanattha”nti vutte etasmiṃ atthadassane.",
  "tika-abh05t:1327_2": "Khandhapaccayasahitanti paṭisandhiyaṃ kaṭattārūpaṃ,",
  "tika-abh05t:1327_3": "pavattiyaṃ cittasamuṭṭhānaṃ rūpaṃ vadati.",
  "tika-abh05t:1327_4": "Asahitanti pana pavattiyaṃ kaṭattārūpaṃ āhārasamuṭṭhānaṃ utusamuṭṭhānaṃ anindriyabaddhaṃ asaññabhavasaṅgahitañca rūpaṃ.",
  "tika-abh05t:1327_5": "Paṭisandhiyampīti pi-",
  "tika-abh05t:1327_6": "saddena pavattiyampi kaṭattārūpaṃ aññañca tattha uppajjanakaṃ upādārūpanti attho daṭṭhabbo.",
  "tika-abh05t:1327_7": "Kathaṃ panettha bhūte paṭicca uppajjamānassa rūpassa hetupaccayā uppajjatīti?",
  "tika-abh05t:1327_8": "“Khandhe paṭicca hetupaccayā uppajjamānaṃ rūpaṃ bhūtepi paṭicca uppajjatī”ti evaṃ padametaṃ,",
  "tika-abh05t:1327_9": "bhūtānaṃ vā hetupaccayato nibbattattā evaṃ vuttaṃ.",
  "tika-abh05t:1327_10": "Kāraṇakāraṇampi hi kāraṇantveva vuccati yathā “corehi gāmo daḍḍho”ti.",
  "tika-abh05t:1328_0": "Bhūte paṭicca upādārūpanti paduddhāro kato,",
  "tika-abh05t:1328_1": "“mahābhūte paṭicca upādārūpa”nti pana pāṭhoti aṭṭhakathāyañca tameva vuttaṃ.",
  "tika-abh05t:1328_2": "Ayaṃ hetthattho –",
  "tika-abh05t:1328_3": "“mahābhūte paṭicca upādārūpa”nti imasmiṃ pāṭhe vuttanayena upādārūpampi kusale khandhe mahābhūte ca paṭicca uppajjatīti.",
  "tika-abh05t:1328_4": "Ko pana so nayoti taṃ dassetuṃ “mahābhūte…pe…",
  "tika-abh05t:1328_5": "sandhāyāhā”ti vuttaṃ.",
  "tika-abh05t:1328_6": "Tattha atthato ayaṃ nayo vuttoti “mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpa”nti",
  "tika-abh05t:1328_7": "iminā abyākate khandhe mahābhūte ca paṭicca upādārūpānaṃ uppattivacanena kusale khandhe mahābhūte ca",
  "tika-abh05t:1328_8": "paṭicca upādārūpānaṃ uppatti atthato vutto hotīti attho.",
  "tika-abh05t:1329_0": "54.",
  "tika-abh05t:1329_1": "Rūpena vinā paccayuppannaṃ na labbhatīti etena yā pucchā arūpamissakāvasānā,",
  "tika-abh05t:1329_2": "tāpi idha na gayhanti,",
  "tika-abh05t:1329_3": "pageva rūpāvasānāti dasseti.",
  "tika-abh05t:1330_0": "57.",
  "tika-abh05t:1330_1": "Tāya samānalakkhaṇāti pañcakkhandhapaṭisandhitāya gabbhaseyyakapaṭisandhiyā samānalakkhaṇā.",
  "tika-abh05t:1330_2": "Paripuṇṇadhammānanti pariyattivibhāgānaṃ pañcakkhandhadhammānaṃ.",
  "tika-abh05t:1330_3": "Etthāti etasmiṃ sahajātapaccayaniddese.",
  "tika-abh05t:1331_0": "Cittakammasamuṭṭhānarūpanti cittasamuṭṭhānarūpaṃ kammasamuṭṭhānarūpañca.",
  "tika-abh05t:1331_1": "Puna āhārasamuṭṭhānanti ettha punagahaṇaṃ utusamuṭṭhānāpekkhaṃ.",
  "tika-abh05t:1331_2": "Na hi taṃ pubbe bāhiraggahaṇena aggahitaṃ,",
  "tika-abh05t:1331_3": "āhārasamuṭṭhānaṃ pana aggahitameva,",
  "tika-abh05t:1331_4": "utusamuṭṭhānassa kasmā punagahaṇanti āha “etehī”tiādi.",
  "tika-abh05t:1331_5": "Tatthāti asaññasattesu.",
  "tika-abh05t:1331_6": "Tassāti utusamuṭṭhānassa.",
  "tika-abh05t:1331_7": "Ādimhīti bāhiraāhārasamuṭṭhānautusamuṭṭhānaasaññasattavasena āgatavārehi paṭhamavāre.",
  "tika-abh05t:1331_8": "Avisesavacananti bāhirādivisesaṃ akatvā vuttavacanaṃ,",
  "tika-abh05t:1331_9": "arūpampi paccayaṃ labhantaṃ atthaṃ hetādike paccaye labhantaṃ saha saṅgaṇhitvāti yojanā. Tassāti,",
  "tika-abh05t:1331_10": "tatthāti ca padadvayena yathāvuttaṃ paṭhamavārameva paccāmasati.",
  "tika-abh05t:1331_11": "Taṃsamānagatikanti cittasamuṭṭhānagatikaṃ.",
  "tika-abh05t:1331_12": "Idhāpīti imasmiṃ sahajātapaccayaniddesepi.",
  "tika-abh05t:1331_13": "Kammapaccayavibhaṅge viyāti nānākkhaṇikakammapaccayaniddese viya.",
  "tika-abh05t:1331_14": "Tathā hi vuttaṃ aṭṭhakathāyaṃ “taṃsamuṭṭhānanti iminā paṭisandhikkhaṇe kaṭattārūpampi saṅgaṇhātī”ti.",
  "tika-abh05t:1331_15": "Ayañca atthaviseso ettha ekaṃsena icchitabboti dassento “na hi…pe…",
  "tika-abh05t:1331_16": "atthī”ti āha.",
  "tika-abh05t:1332_0": "Avisesetvāti “utusamuṭṭhāna”ntiādinā visesaṃ akatvā.",
  "tika-abh05t:1332_1": "Upādārūpanti visesetvāva kasmā pana vuttānīti yojanā.",
  "tika-abh05t:1332_2": "Hetupaccayādīsūti ādi-",
  "tika-abh05t:1332_3": "saddena sahajātapaccayādiṃ saṅgaṇhāti.",
  "tika-abh05t:1332_4": "Sahāti cittasamuṭṭhānarūpaṃ kaṭattārūpanti evaṃ ekato.",
  "tika-abh05t:1332_5": "Visunti cittasamuṭṭhānaṃ rūpaṃ kaṭattārūpato visesetvā.",
  "tika-abh05t:1332_6": "Tattha bāhiraggahaṇādīhi viyāti yathā “bāhiraṃ ekaṃ mahābhūta”ntiādīsu bāhiraāhārasamuṭṭhānautusamuṭṭhānaggahaṇehi mahābhūtāni visesitāni,",
  "tika-abh05t:1332_7": "evaṃ ettha “mahābhūte paṭiccā”ti etasmiṃ niddese mahābhūtānaṃ kenaci visesanena avisesitattā cittasamuṭṭhānarūpabhāvakaṭattārūpabhāvehi",
  "tika-abh05t:1332_8": "visesetvāva vuttānīti yojanā.",
  "tika-abh05t:1333_0": "Idāni aññenapi kāraṇena tesaṃ visesitabbataṃ dassetuṃ “apicā”tiādi vuttaṃ.",
  "tika-abh05t:1333_1": "Tattha na koci paccayoti idaṃ paṭṭhāne āgataniyāmena rūpaṃ upanissayapaccayaṃ na labhatīti katvā vuttaṃ.",
  "tika-abh05t:1333_2": "Tenāha “hetādīsū”ti.",
  "tika-abh05t:1333_3": "Tadavinābhāvato pana tassa cittakammānaṃ kāraṇabhāvo veditabbo,",
  "tika-abh05t:1333_4": "yato iddhicittanibbattāni kammapaccayāni cāti vuttāni.",
  "tika-abh05t:1333_5": "Nanu cittaṃ āhārautusamuṭṭhānānaṃ paccayo hotīti?",
  "tika-abh05t:1333_6": "Saccaṃ hoti,",
  "tika-abh05t:1333_7": "so pana upatthambhakattena,",
  "tika-abh05t:1333_8": "na janakattenāti dassento āha “āhāra…pe…",
  "tika-abh05t:1333_9": "janaka”nti.",
  "tika-abh05t:1333_10": "Kiṃ pana tesaṃ janakanti āha “mahābhūtāneva…pe…",
  "tika-abh05t:1333_11": "janakānī”ti.",
  "tika-abh05t:1333_12": "Cittena kammunā ca vinā abhāve yathākkamaṃ cittakammasamuṭṭhānaupādārūpānanti attho.",
  "tika-abh05t:1333_13": "Cittasamuṭṭhānarūpakaṭattārūpabhūtānevāti cittakammasamuṭṭhānamahābhūtanibbattāneva mahābhūtānaṃ tesaṃ āsannakāraṇattā.",
  "tika-abh05t:1333_14": "Aññānīti utuāhārasamuṭṭhānāni upādārūpāni vadati.",
  "tika-abh05t:1333_15": "Visesanaṃ kataṃ “cittasamuṭṭhānaṃ rūpaṃ kaṭattārūpaṃ upādārūpa”nti.",
  "tika-abh05t:1333_16": "Samānajātikena rūpena utunā āhārena cāti attho.",
  "tika-abh05t:1333_17": "Pākaṭavisesanānevāti idaṃ yehi mahābhūtehi tāni nibbattāni,",
  "tika-abh05t:1333_18": "tesaṃ “āhārasamuṭṭhānaṃ utusamuṭṭhāna”nti visesitattā vuttaṃ.",
  "tika-abh05t:1333_19": "Na visesanaṃ arahanti na visesitabbāni kāraṇavisesaneneva visesassa siddhattā,",
  "tika-abh05t:1333_20": "“mahābhūte paṭicca upādārūpa”ntveva vattabbanti attho.",
  "tika-abh05t:1333_21": "Etāni pana cittajakammajarūpāni.",
  "tika-abh05t:1334_0": "Savisesenāti yena visesena visesitā,",
  "tika-abh05t:1334_1": "taṃ dassento cittaṃ sandhāyāha “sahajātādipaccayabhāvato”ti,",
  "tika-abh05t:1334_2": "itaraṃ pana sandhāya “mūlakāraṇabhāvato”ti,",
  "tika-abh05t:1334_3": "kammūpanissayapaccayabhāvatoti attho.",
  "tika-abh05t:1334_4": "Itarānīti āhārautusamuṭṭhānānipi upādārūpāni.",
  "tika-abh05t:1334_5": "Mahābhūtavisesaneneva visesitānīti “āhārasamuṭṭhānaṃ ekaṃ mahābhūtaṃ paṭicca utusamuṭṭhānaṃ ekaṃ mahābhūtaṃ",
  "tika-abh05t:1334_6": "paṭiccā”ti mahābhūtavisesaneneva janakapaccayena āhārena utunā ca visesitāni.",
  "tika-abh05t:1334_7": "Idhāti “cittasamuṭṭhānaṃ rūpaṃ kaṭattārūpaṃ upādārūpa”nti imasmiṃ vacane.",
  "tika-abh05t:1334_8": "Ettha hi upādārūpānaṃ cittakammasamuṭṭhānatāvacanena taṃnissayānampi tabbhāvo pakāsitoti.",
  "tika-abh05t:1334_9": "Aññataravisesanaṃ ubhayavisesanaṃ hoti ubhayesaṃ avinibbhogena pavattanato.",
  "tika-abh05t:1335_0": "58.",
  "tika-abh05t:1335_1": "Pubbeti hetupaccayādīsu.",
  "tika-abh05t:1335_2": "Visuṃ paccayabhāvenāti “paṭisandhikkhaṇe vipākābyākataṃ ekaṃ khandhaṃ paṭicca tayo khandhā kaṭattā ca rūpa”ntiādinā vatthussa visuṃ paccayabhāvena.",
  "tika-abh05t:1335_3": "Ettha ca visuṃyeva paccayabhāvena dassitānīti na sakkā vattuṃ,",
  "tika-abh05t:1335_4": "“khandhe paṭicca vatthu,",
  "tika-abh05t:1335_5": "vatthuṃ paṭicca khandhā”ti paccayuppannabhāvo viya khandhānaṃ ekatopi paccayabhāvo dassito.",
  "tika-abh05t:1335_6": "Teneva hi tasmiṃ atthe attano aruciṃ vibhāvento āha “iminā adhippāyenāhā”ti.",
  "tika-abh05t:1335_7": "Yo panattho attano ruccati,",
  "tika-abh05t:1335_8": "taṃ dassetuṃ “khandhe paṭicca vatthūti idaṃ panā”tiādi vuttaṃ.",
  "tika-abh05t:1335_9": "Khandhānaṃ paccayabhūtānaṃ paṭiccaṭṭhapharaṇatādassanaṃ,",
  "tika-abh05t:1335_10": "vatthussa paccayabhūtassa paṭiccaṭṭhapharaṇatādassanaṃ,",
  "tika-abh05t:1335_11": "na khandhānanti sambandho.",
  "tika-abh05t:1335_12": "Idhevāti imasmiṃ aññamaññapaccaye eva.",
  "tika-abh05t:1335_13": "Hetupaccayādīsupi ayameva nayo,",
  "tika-abh05t:1335_14": "tattha hi paṭiccaṭṭhapharaṇassa samānatā.",
  "tika-abh05t:1335_15": "Dassitāya paṭiccaṭṭhadvayapharaṇatāya.",
  "tika-abh05t:1335_16": "Khandhavatthūnañca dassitāyevāti khandhavatthūnañca ekato paṭiccaṭṭhapharaṇatā dassitāyeva.",
  "tika-abh05t:1336_0": "Evamādīti ādi-",
  "tika-abh05t:1336_1": "saddena “akusalaṃ dhammaṃ paṭiccā”ti evamādi saṅgayhati.",
  "tika-abh05t:1336_2": "Nanu bhavitabbanti yojanā.",
  "tika-abh05t:1336_3": "Hetupaccayādīhi viyāti sadisūdāharaṇanti taṃ dassento “na hī”tiādimāha.",
  "tika-abh05t:1336_4": "Yaṃ “ekaṃ, tayo,",
  "tika-abh05t:1336_5": "dve ca khandhe paṭiccā”ti vuttaṃ paccayajātanti attho.",
  "tika-abh05t:1336_6": "Paccayaṭṭho hi paṭiccaṭṭho.",
  "tika-abh05t:1336_7": "Tenāha “te hetupaccayabhūtā eva na hontī”ti.",
  "tika-abh05t:1336_8": "Etena na paṭiccaṭṭhapharaṇakassa ekantiko hetuādipaccayabhāvoti dasseti.",
  "tika-abh05t:1336_9": "Tenāha “esa nayo ārammaṇapaccayādīsū”ti.",
  "tika-abh05t:1336_10": "Na hi ārammaṇapaccayabhūto dhammo paṭiccaṭṭhaṃ pharati.",
  "tika-abh05t:1336_11": "Vuttañca “kusalaṃ dhammaṃ paṭicca kusalo dhammo uppajjati ārammaṇapaccayā”ti.",
  "tika-abh05t:1337_0": "Paccayantarenapi upakārakatāmattampi gahetvā paṭiccavāre vārantare ca hetuādipaccayā dassitāti upacayena",
  "tika-abh05t:1337_1": "yathāvuttaṃ vibhāvento “paccayavāre cā”tiādimāha.",
  "tika-abh05t:1337_2": "Taṃpaccayāti vatthupaccayā,",
  "tika-abh05t:1337_3": "yathārahaṃ paccayabhūtaṃ vatthuṃ labhitvāti attho.",
  "tika-abh05t:1337_4": "Teti kusale khandhe paṭicca.",
  "tika-abh05t:1337_5": "Tesanti mahābhūtānaṃ khandhānaṃ.",
  "tika-abh05t:1337_6": "Paccayabhāvābhāvatoti idaṃ khandhānaṃ hetusahajātādipaccayabhāvassa mahābhūtesu diṭṭhattā vuttaṃ.",
  "tika-abh05t:1337_7": "Yadi evaṃ aññamaññapaccayāpi te tesaṃ bhaveyyunti parassa āsaṅkanirāsaṅkaṃ karonto “aññamaññasaddo hī”tiādimāha.",
  "tika-abh05t:1337_8": "Nirapekkhoti aññanirapekkho.",
  "tika-abh05t:1337_9": "Na hi hetudhammo dhammantarāpekkho hutvā hetupaccayo hoti,",
  "tika-abh05t:1337_10": "saddasīsenettha attho vutto.",
  "tika-abh05t:1337_11": "Aññatarāpekkhoti attanā sahakārikāraṇabhūtaṃ,",
  "tika-abh05t:1337_12": "itaraṃ vā yaṃ kiñci aññataraṃ apekkhatīti aññatarāpekkho.",
  "tika-abh05t:1337_13": "Yathāvuttetaretarāpekkhoti arūpakkhandhādibhedaṃ pāḷiyaṃ vuttappakāraṃ itaretaraṃ mithu paccayabhūtaṃ apekkhatīti itaretarāpekkho.",
  "tika-abh05t:1337_14": "Paccayapaccayuppannā ca khandhā mahābhūtā idha yathāvuttā bhaveyyunti kasmā vuttaṃ.",
  "tika-abh05t:1337_15": "Na hi khandhā mahābhūtā aññamaññaṃ aññamaññapaccayabhāvena vuttā,",
  "tika-abh05t:1337_16": "atha khandhā ca mahābhūtā cāti visuṃ visuṃ gayheyyuṃ,",
  "tika-abh05t:1337_17": "evaṃ sati “mahābhūtā khandhānaṃ na koci paccayo”ti na vattabbaṃ.",
  "tika-abh05t:1338_0": "Yassa sayaṃ paccayo,",
  "tika-abh05t:1338_1": "tato tena tannissitena vāti yassa dhammassa sayaṃ attanā paccayo hoti,",
  "tika-abh05t:1338_2": "tato dhammato sayaṃ uppajjamānaṃ kathaṃ tena dhammena tannissitena vā aññamaññapaccayena evaṃbhūtaṃ taṃ",
  "tika-abh05t:1338_3": "dhammajātaṃ aññamaññapaccayā uppajjatīti vattabbataṃ arahatīti vuttamevatthaṃ udāharaṇena vibhāveti “yathā”tiādinā.",
  "tika-abh05t:1338_4": "Tattha “khandhe paṭicca khandhā”ti idaṃ “tena aññamaññapaccayena uppajjamāna”nti imassa udāharaṇaṃ,",
  "tika-abh05t:1338_5": "“vatthuṃ paccayā khandhā”ti idaṃ pana “tannissitena aññamaññapaccayena uppajjamāna”nti etassa.",
  "tika-abh05t:1338_6": "Tasmāti vuttameva atthaṃ kāraṇabhāvena paccāmasati.",
  "tika-abh05t:1338_7": "Attano paccayassa paccayattābhāvatoti attano paccayabhūtassa arūpakkhandhassa paccayabhāvābhāvato.",
  "tika-abh05t:1338_8": "Na hi mahābhūtā yato khandhato uppannā,",
  "tika-abh05t:1338_9": "tesaṃ paccayā honti.",
  "tika-abh05t:1338_10": "Tadapekkhattāti itaretarapaccayabhāvāpekkhattā.",
  "tika-abh05t:1338_11": "Khandhe paṭicca paccayā cāti paṭiccavāre vuttaniyāmeneva khandhe paṭicca,",
  "tika-abh05t:1338_12": "paccayavāre vuttaniyāmena khandhe paccayā ca.",
  "tika-abh05t:1338_13": "Naaññamaññapaccayā ca vuttāti aññamaññapaccayato aññasmā nissayapaccayādito mahābhūtānaṃ uppatti vuttā cāti attho.",
  "tika-abh05t:1338_14": "Vatthuṃ paccayā uppajjamānāti vatthuṃ purejātapaccayaṃ katvā uppajjamānā.",
  "tika-abh05t:1338_15": "Tannissitena ca aññamaññapaccayenāti taṃ vatthuṃ nissitena khandhena aññamaññapaccayabhūtena uppajjanti,",
  "tika-abh05t:1338_16": "tasmā yathāvuttena kāraṇena vatthuṃ paccayā…pe… vuttā,",
  "tika-abh05t:1338_17": "iminā pariyāyena pana ujukaṃ pavattiyaṃ vatthussa aññamaññapaccayabhāvoti attho.",
  "tika-abh05t:1339_0": "59.",
  "tika-abh05t:1339_1": "Sā na gahitāti yā “cakkhāyatanaṃ nissāyā”tiādinā cakkhāyatanādīnaṃ nissayapaccayatā vuttā,",
  "tika-abh05t:1339_2": "sā idha paṭiccavāre na vuttāti attho sahajātattho paṭiccatthoti katvā.",
  "tika-abh05t:1339_3": "Tenāha “cakkhāyatanādīni…pe…",
  "tika-abh05t:1339_4": "adhippāyo”ti.",
  "tika-abh05t:1339_5": "Yesaṃ pana arūpakkhandhamahābhūtanāmarūpacittacetasikamahābhūtarūpidhammānaṃ vasena chadhā nissayapaccayo icchito,",
  "tika-abh05t:1339_6": "tesaṃ vasena idha vibhatto eva.",
  "tika-abh05t:1339_7": "Kathaṃ rūpivasena vibhattoti ce?",
  "tika-abh05t:1339_8": "“Vatthuṃ paṭicca khandhā”ti hadayavatthuvasena sarūpato dassito eva.",
  "tika-abh05t:1339_9": "Itaresampi vasena “abyākataṃ dhammaṃ paṭicca abyākato dhammo uppajjati nissayapaccayā”ti ettha dassito.",
  "tika-abh05t:1339_10": "Yathā hi “kusalaṃ dhammaṃ paṭicca kusalo dhammo uppajjati ārammaṇapaccayā”tiādīsu rūpāyatanādīnaṃ asatipi",
  "tika-abh05t:1339_11": "paṭiccaṭṭhapharaṇe ārammaṇapaccayabhāvo dassito hoti,",
  "tika-abh05t:1339_12": "evamidhāpi cakkhāyatanādīnaṃ nissayapaccayabhāvo dassito hoti.",
  "tika-abh05t:1339_13": "Tena vuttaṃ “nissaya…pe…",
  "tika-abh05t:1339_14": "na gahitānī”ti.",
  "tika-abh05t:1340_0": "60.",
  "tika-abh05t:1340_1": "Dvīsu upanissayesūti anantarapakatūpanissayesu.",
  "tika-abh05t:1340_2": "Kusalāpi pana mahaggatāti pi-",
  "tika-abh05t:1340_3": "saddena abyākate mahaggate ākaḍḍhati “kusalāpi mahaggatā ārammaṇūpanissayaṃ na labhanti,",
  "tika-abh05t:1340_4": "pageva abyākatā”ti.",
  "tika-abh05t:1340_5": "Kadāci na labhanti,",
  "tika-abh05t:1340_6": "yadā garuṃ katvā na pavattantīti attho.",
  "tika-abh05t:1341_0": "61.",
  "tika-abh05t:1341_1": "Aññattha hetupaccayādīsu.",
  "tika-abh05t:1341_2": "Paccayaṃ aniddisitvāti paccayaṃ dhammaṃ sarūpato aniddisitvā.",
  "tika-abh05t:1341_3": "Na hi hetupaccayaniddesādīsu alobhādikusalādisarūpavisesato hetuādidhammā dassitā.",
  "tika-abh05t:1341_4": "Kusalādīsūti idaṃ alobhādivisesanaṃ.",
  "tika-abh05t:1341_5": "Tena yathā alobhādīsu ayameva paccayoti niyamo natthi,",
  "tika-abh05t:1341_6": "evaṃ tabbisesesu kusalādīsūti dasseti.",
  "tika-abh05t:1341_7": "Idha pana purejātapaccaye.",
  "tika-abh05t:1341_8": "Vatthunavatthudhammesūti niddhāraṇe bhummaṃ.",
  "tika-abh05t:1341_9": "Purejātapaccayā uppajjamānānanti iminā paṭisandhikkhaṇe,",
  "tika-abh05t:1341_10": "āruppe uppajjamāne ca khandhe nivatteti.",
  "tika-abh05t:1341_11": "Kasmā panettha vatthupurejātameva gahitaṃ,",
  "tika-abh05t:1341_12": "na ārammaṇapurejātanti codanaṃ manasi katvā āha “ārammaṇapurejātampi hi vatthupurejāte avijjamāne na labbhatī”ti.",
  "tika-abh05t:1341_13": "Tassāti paṭisandhivipākassa.",
  "tika-abh05t:1341_14": "Na uddhaṭoti vuttamevatthaṃ pākaṭaṃ kātuṃ “nevavipāka…pe…",
  "tika-abh05t:1341_15": "tīṇīti vutta”nti vuttaṃ.",
  "tika-abh05t:1341_16": "Alābhatoti yadi labbheyya,",
  "tika-abh05t:1341_17": "“cattārī”ti vattabbaṃ siyāti dasseti.",
  "tika-abh05t:1341_18": "Tatthāti vipākattike.",
  "tika-abh05t:1341_19": "Tīṇīti “vipākaṃ dhammaṃ paṭicca vipāko dhammo uppajjati purejātapaccayā,",
  "tika-abh05t:1341_20": "vipākadhammadhammaṃ,",
  "tika-abh05t:1341_21": "nevavipākanavipākadhammadhammaṃ paṭiccā”ti imāni tīṇi.",
  "tika-abh05t:1342_0": "63.",
  "tika-abh05t:1342_1": "Tadupādārūpānanti te mahābhūte nissāya pavattaupādārūpānaṃ.",
  "tika-abh05t:1342_2": "Vadatīti ekakkhaṇikanānākkhaṇikakammapaccayaṃ vadati avinibbhogavasena pavattamānānaṃ tesaṃ paccayena visesābhāvato.",
  "tika-abh05t:1342_3": "Pavattiyaṃ kaṭattārūpānanti visesanaṃ paṭisandhikkhaṇe kaṭattārūpānaṃ ekakkhaṇikassapi kammapaccayassa icchitattā.",
  "tika-abh05t:1342_4": "Teneva hi aṭṭhakathāyaṃ “tathā paṭisandhikkhaṇe mahābhūtāna”nti duvidhopi kammapaccayo vutto.",
  "tika-abh05t:1343_0": "64.",
  "tika-abh05t:1343_1": "Yaṃ yaṃ paṭisandhiyaṃ labbhatīti cakkhundriyādīsu yaṃ yaṃ indriyarūpaṃ paṭisandhiyaṃ labbhati,",
  "tika-abh05t:1343_2": "tassa tassa vasena indriyarūpañca vatthurūpañca “kaṭattārūpa”nti vuttaṃ.",
  "tika-abh05t:1344_0": "69.",
  "tika-abh05t:1344_1": "Kesañcīti pañcavokāre paṭisandhikkhandhādīnaṃ.",
  "tika-abh05t:1344_2": "Tesañhi vatthu niyamato vippayuttapaccayo hoti.",
  "tika-abh05t:1344_3": "Samānavippayuttapaccayāti sadisavippayuttapaccayā.",
  "tika-abh05t:1344_4": "Kusalākusalā hi khandhā ekacce ca abyākatā yassa vippayuttapaccayā honti,",
  "tika-abh05t:1344_5": "na sayaṃ tato vippayuttapaccayaṃ labhanti cittasamuṭṭhānānaṃ vippayuttapaccayābhāvato vatthunāva vippayuttapaccayena uppajjanato.",
  "tika-abh05t:1344_6": "Ekacce pana abyākatā yassa vippayuttapaccayā honti,",
  "tika-abh05t:1344_7": "sayampi tato vippayuttapaccayaṃ labhanti yathā paṭisandhikkhaṇe vatthukkhandhā.",
  "tika-abh05t:1344_8": "Tena vuttaṃ “kesañci khandhā…pe…",
  "tika-abh05t:1344_9": "nānāvippayuttapaccayāpī”ti.",
  "tika-abh05t:1344_10": "Paccayaṃ paccayaṃ karotīti paccayadhammaṃ vatthuṃ khandhe ca attano paccayabhūtaṃ karoti,",
  "tika-abh05t:1344_11": "yathāvuttaṃ paccayadhammaṃ paccayaṃ katvā pavattatīti attho.",
  "tika-abh05t:1344_12": "Taṃkiriyākaraṇatoti vippayuttapaccayakiccakaraṇato.",
  "tika-abh05t:1344_13": "Paṭicca uppatti natthīti paṭiccaṭṭhapharaṇaṃ natthi sahajātaṭṭho paṭiccaṭṭhoti katvā.",
  "tika-abh05t:1344_14": "“Paṭicca uppajjantī”ti ettakamevāha,",
  "tika-abh05t:1344_15": "kiṃ paṭicca?",
  "tika-abh05t:1344_16": "Khandheti pākaṭoyamatthoti.",
  "tika-abh05t:1344_17": "Tenāha “kiṃ pana paṭiccā”tiādi.",
  "tika-abh05t:1344_18": "Paccāsattiñāyena anantarassa vidhi paṭisedho vā hotīti gaṇheyyāti taṃ nivāretuṃ vuttanti dassento “anantarattā…pe…",
  "tika-abh05t:1344_19": "vuttaṃ hotī”ti āha.",
  "tika-abh05t:1345_0": "71- 72.",
  "tika-abh05t:1345_1": "Saṅkhipitvā dassitānaṃ vasenetaṃ vuttanti saṅkhipitvā dassitānaṃ paccayānaṃ vasena etaṃ “ime tevīsati",
  "tika-abh05t:1345_2": "paccayā”tiādivacanaṃ vācanāmaggaṃ dassentehipi pāḷiyaṃ vuttanti aṭṭhakathāyaṃ vuttaṃ.",
  "tika-abh05t:1345_3": "Ekenapīti kusalādīsu ca padesu ekenapi padena,",
  "tika-abh05t:1345_4": "tasmiṃ tasmiṃ vā paccayaniddese vākyasaṅkhātena ekenapi padena.",
  "tika-abh05t:1345_5": "Tayo paccayāti hetuārammaṇādhipatipaccayā.",
  "tika-abh05t:1345_6": "Te cattāro pacchājātañca vajjetvāti ettha yathāvutte cattāro paccaye vitthāritattā “vajjetvā”ti vuttaṃ,",
  "tika-abh05t:1345_7": "pacchājātaṃ pana sabbena sabbaṃ aggahitattā.",
  "tika-abh05t:1345_8": "Ettakā hi ekūnavīsati paccayā yathāvutte paccaye vajjetvā avasiṭṭhā.",
  "tika-abh05t:1345_9": "Ye panāti padakārake vadati.",
  "tika-abh05t:1345_10": "Saṅkhipitvāti padassa “pāḷiyaṃ vitthāritaṃ avitthāritañca sabbaṃ saṅgahetvā vutta”nti atthaṃ vadanti.",
  "tika-abh05t:1345_11": "“Tevīsati paccayā”ti pāṭhena bhavitabbaṃ “sabbaṃ saṅgahetvā”ti vuttattā.",
  "tika-abh05t:1345_12": "Pacchājātapaccayoyeva hi vajjetabboti.",
  "tika-abh05t:1345_13": "Evaṃ vādantare vattabbaṃ vatvā idāni pāḷiyā aviparītaṃ atthaṃ dassetuṃ “ādimhi panā”tiādi vuttaṃ.",
  "tika-abh05t:1346_0": "Vibhaṅgavāravaṇṇanā niṭṭhitā.",
  "tika-abh05t:1347_0": "(2) Saṅkhyāvāravaṇṇanā",
  "tika-abh05t:1348_0": "73.",
  "tika-abh05t:1348_1": "Yathā aññamaññapaccaye viseso vibhaṅge atthīti idaṃ hetupaccayādivibhaṅgato visesabhāvasāmaññena vuttaṃ.",
  "tika-abh05t:1348_2": "Na hi yādiso aññamaññapaccayavibhaṅge viseso,",
  "tika-abh05t:1348_3": "tādiso purejātapaccayavibhaṅge.",
  "tika-abh05t:1348_4": "Tathā hi aññamaññapaccaye paṭisandhi labbhati,",
  "tika-abh05t:1348_5": "na purejātapaccaye.",
  "tika-abh05t:1348_6": "“Vipākābyākataṃ ekaṃ khandhaṃ paṭiccā”tiādike vibhaṅgeti iminā yasmiṃ paccaye vipākābyākataṃ uddhaṭaṃ,",
  "tika-abh05t:1348_7": "taṃ nidassanavasena dasseti.",
  "tika-abh05t:1348_8": "Idaṃ vuttaṃ hoti –",
  "tika-abh05t:1348_9": "yathā hetupaccayādīsu “vipākābyākataṃ ekaṃ khandhaṃ paṭiccā”tiādinā vibhaṅge vipākābyākataṃ uddhaṭaṃ atthi,",
  "tika-abh05t:1348_10": "evaṃ vipākābyākatābhāvaṃ āsevanapaccaye visesaṃ dassetīti.",
  "tika-abh05t:1349_0": "74.",
  "tika-abh05t:1349_1": "Etasmiṃ anulometi imasmiṃ paṭiccavāre paccayānulome.",
  "tika-abh05t:1349_2": "Suddhikanayeti paṭhame naye.",
  "tika-abh05t:1349_3": "Dassitagaṇanatoti “nava, tīṇi,",
  "tika-abh05t:1349_4": "eka”nti evaṃ saṅkhepato dassitagaṇanato.",
  "tika-abh05t:1349_5": "Tato paresu nayesūti tato paṭhamanayato paresu dutiyādinayesu.",
  "tika-abh05t:1349_6": "Aññissāti navādibhedato aññissā gaṇanāya.",
  "tika-abh05t:1349_7": "Abahugaṇanena yuttassa bahugaṇanassa paccayassa,",
  "tika-abh05t:1349_8": "tena abahugaṇanena.",
  "tika-abh05t:1349_9": "Samānagaṇanatā cāti ca-",
  "tika-abh05t:1349_10": "saddo byatireko.",
  "tika-abh05t:1349_11": "Tena paccanīyato anulome yo viseso vuccati,",
  "tika-abh05t:1349_12": "taṃ joteti.",
  "tika-abh05t:1349_13": "Tenāha “anulomeyeva daṭṭhabbā”ti.",
  "tika-abh05t:1349_14": "Anulomeyevāti avadhāraṇena nivattitaṃ dassetuṃ “paccanīye…pe…",
  "tika-abh05t:1349_15": "vakkhatī”ti vuttaṃ.",
  "tika-abh05t:1350_0": "76- 79.",
  "tika-abh05t:1350_1": "Te pana terasamūlakādike naye sāsevanasavipākesu dvīsu dvāvīsatimūlakesu sāsevanameva gahetvā itaraṃ",
  "tika-abh05t:1350_2": "pajahanto āha “pacchājātavipākānaṃ parihīnattā”ti.",
  "tika-abh05t:1350_3": "Virodhābhāve satīti idaṃ “siyā kusalaṃ dhammaṃ paṭicca akusalo dhammo uppajjeyyā”tiādīsu viya parikappavacanaṃ sandhāya vuttaṃ.",
  "tika-abh05t:1350_4": "Tenāha “pucchāya dassitanayenā”ti.",
  "tika-abh05t:1350_5": "Tassa ca tevīsatimūlakassa.",
  "tika-abh05t:1350_6": "Nāmanti tevīsatimūlakanti nāmaṃ.",
  "tika-abh05t:1350_7": "Dvāvīsati…pe…",
  "tika-abh05t:1350_8": "vuttanti etena dvāvīsatimūlakova paramatthato labbhati,",
  "tika-abh05t:1350_9": "na tevīsatimūlakoti dasseti.",
  "tika-abh05t:1351_0": "Aññapadānīti hetuadhipatipadādīni.",
  "tika-abh05t:1351_1": "Suddhikanayoti paṭhamanayo,",
  "tika-abh05t:1351_2": "yaṃ aṭṭhakathāyaṃ “ekamūla”nti vuttaṃ.",
  "tika-abh05t:1351_3": "Ārammaṇamūlakādīsu na labbhatīti dumūlakādīsu taṃ na yojīyati.",
  "tika-abh05t:1351_4": "Heṭṭhimaṃ heṭṭhimaṃ sodhetvā eva hi abhidhammapāḷi pavattā,",
  "tika-abh05t:1351_5": "tasmā “ārammaṇe…pe…",
  "tika-abh05t:1351_6": "pañhā”ti vuttanti sambandho.",
  "tika-abh05t:1351_7": "Tatthāti “tīṇiyeva pañhā”ti pāṭhe.",
  "tika-abh05t:1351_8": "“Vattu adhippāyānuvidhāyī saddappayogo”ti katvā adhippāyaṃ vibhāvento āha “tato uddhaṃ gaṇanaṃ nivāreti,",
  "tika-abh05t:1351_9": "na adho paṭikkhipatī”ti.",
  "tika-abh05t:1351_10": "Gaṇanāya upanikkhittapaññattibhāvato heṭṭhāgaṇanaṃ amuñcitvāva uparigaṇanā sambhavatīti āha “tīsu ekassa antogadhatāya ca ‘tīṇiyevā’ti vutta”nti.",
  "tika-abh05t:1351_11": "Attano vacananti “tatridaṃ lakkhaṇa”ntiādinā vuttaṃ attano vacanaṃ.",
  "tika-abh05t:1352_0": "80- 85.",
  "tika-abh05t:1352_1": "Avigatā…pe…",
  "tika-abh05t:1352_2": "vuttepi vipallāsayojanaṃ akatvāti adhippāyo.",
  "tika-abh05t:1352_3": "Sā dassitā hotīti sā vipallāsayojanaṃ akatvā dassiyamānā yadipi dassitā hoti,",
  "tika-abh05t:1352_4": "na evaṃ āvikaraṇavasena dassitā hoti tādisassa liṅganassa abhāvato yathā vipallāsayojanāyanti adhippāyo.",
  "tika-abh05t:1352_5": "Tenāha “vipallāsa…pe… hotī”ti.",
  "tika-abh05t:1352_6": "Evameva adhippāyo yojetabboti “ye…pe…",
  "tika-abh05t:1352_7": "taṃ dassetu”nti ettha “yadipi avigatānantara”ntiādinā yathā adhippāyo yojito,",
  "tika-abh05t:1352_8": "evameva “tenetaṃ āvikarotī”ti etthāpi adhippāyo yojetabbo.",
  "tika-abh05t:1352_9": "Kiṃ vuttaṃ hoti?",
  "tika-abh05t:1352_10": "Yathā tattha “ūnataragaṇanehi samānagaṇanehi ca saddhiṃ saṃsandane ūnatarā samānā ca gaṇanā hotī”ti ayamattho ñāpanavasena dassito,",
  "tika-abh05t:1352_11": "evamidhāpīti.",
  "tika-abh05t:1352_12": "Tena vuttaṃ aṭṭhakathāyaṃ “ārammaṇapaccayo yena yena bahutaragaṇanena vā samānagaṇanena vā paccayena saddhiṃ tikadukādibhedaṃ gacchati,",
  "tika-abh05t:1352_13": "sabbattha tīṇeva pañhavissajjanāni veditabbānī”ti.",
  "tika-abh05t:1352_14": "Na kevalamatthavisesāvikaraṇatthamevettha tathā yojanā katā,",
  "tika-abh05t:1352_15": "atha kho desanākkamoyeva soti dassetuṃ “paccanīyādīsupi panā”tiādimāha.",
  "tika-abh05t:1352_16": "Tattha mūlapadanti ārammaṇapaccayādikaṃ tasmiṃ tasmiṃ naye mūlabhūtaṃ padaṃ.",
  "tika-abh05t:1352_17": "Tatthāti paccanīyādīsu.",
  "tika-abh05t:1352_18": "Etaṃ lakkhaṇanti “tatridaṃ lakkhaṇa”ntiādinā vuttalakkhaṇaṃ.",
  "tika-abh05t:1352_19": "Tasmāti yasmā pubbenāparaṃ pāḷi evameva pavattā,",
  "tika-abh05t:1352_20": "tasmā eva.",
  "tika-abh05t:1352_21": "Tena mūlapadaṃ ādimhiyeva ṭhapetvā desanā ñāyāgatāti dasseti.",
  "tika-abh05t:1352_22": "Yadi evaṃ liṅganena atthavisesāvikaraṇaṃ kathanti āha “na ca viññāte atthe vacanena liṅgena ca payojanaṃ atthī”ti.",
  "tika-abh05t:1353_0": "Paccayānulomavaṇṇanā niṭṭhitā.",
  "tika-abh05t:1354_0": "Paṭiccavāro",
  "tika-abh05t:1355_0": "Paccayapaccanīyavaṇṇanā",
  "tika-abh05t:1356_0": "86- 87.",
  "tika-abh05t:1356_1": "Rūpasamuṭṭhāpakavaseneva veditabbanti idaṃ aṭṭhakathāvacanaṃ anantaraṃ “cittasamuṭṭhānañca rūpa”nti pāḷiyaṃ āgatattā vuttaṃ,",
  "tika-abh05t:1356_2": "pañcaviññāṇānaṃ pana ahetukapaṭisandhicittānañca vasena yojanā sambhavatīti katvā vuttaṃ “sabbasaṅgāhikavasena panetaṃ na na sakkā yojetu”nti.",
  "tika-abh05t:1357_0": "93.",
  "tika-abh05t:1357_1": "Sahajātapurejātapaccayāti idaṃ paccayena paccayadhammopalakkhaṇanti dassetuṃ “sahajātā ca hetuādayo…pe…",
  "tika-abh05t:1357_2": "attho daṭṭhabbo”ti vatvā “na hī”tiādinā tamevatthaṃ samattheti.",
  "tika-abh05t:1358_0": "94-97. So paccayoti so paṭiccaṭṭhapharaṇako paccayo.",
  "tika-abh05t:1359_0": "99- 102.",
  "tika-abh05t:1359_1": "Cittasamuṭṭhānādayoti ādi-",
  "tika-abh05t:1359_2": "saddena bāhirarūpaāhārasamuṭṭhānādayo rūpakoṭṭhāsā saṅgayhanti.",
  "tika-abh05t:1359_3": "Tassāti maggapaccayaṃ labhantassa rūpassa.",
  "tika-abh05t:1359_4": "Evameva panāti iminā yathā namaggapaccaye vuttaṃ,",
  "tika-abh05t:1359_5": "evameva nahetupaccayādīsu yaṃ hetupaccayaṃ labhati,",
  "tika-abh05t:1359_6": "tassa parihīnattāti imamatthaṃ upasaṃharati.",
  "tika-abh05t:1359_7": "Tenāha “ekaccarūpassa paccayuppannatā daṭṭhabbā”ti.",
  "tika-abh05t:1360_0": "107- 130.",
  "tika-abh05t:1360_1": "Sabbatthāti pannarasamūlakādīsu sabbesu nayesu.",
  "tika-abh05t:1360_2": "Kāmaṃ suddhikanayādīsu visadisavissajjanā,",
  "tika-abh05t:1360_3": "idhādhippetatthaṃ pana dassetuṃ “ekesū”tiādi vuttaṃ.",
  "tika-abh05t:1360_4": "Idhāti etesu nāhāramūlakādinayesu.",
  "tika-abh05t:1360_5": "Gaṇanāyeva na sarūpadassananti suddhikanaye viya gaṇanāya eva na sarūpadassanaṃ adhippetanti attho.",
  "tika-abh05t:1361_0": "Paccayapaccanīyavaṇṇanā niṭṭhitā.",
  "tika-abh05t:1362_0": "Paccayānulomapaccanīyavaṇṇanā",
  "tika-abh05t:1363_0": "131- 189.",
  "tika-abh05t:1363_1": "Tiṇṇanti hetu adhipati maggoti imesaṃ tiṇṇaṃ paccayānaṃ.",
  "tika-abh05t:1363_2": "Sādhāraṇānanti ye tesaṃ tiṇṇaṃ sādhāraṇā paccayā paccanīkato na labbhanti,",
  "tika-abh05t:1363_3": "yasmā tesaṃ saṅgaṇhanavasena vuttaṃ, tasmā.",
  "tika-abh05t:1363_4": "Maggapaccayeti maggapaccaye anulomato ṭhite.",
  "tika-abh05t:1363_5": "Itarehīti hetuadhipatipaccayehi.",
  "tika-abh05t:1363_6": "Sādhāraṇā sattevāti maggapaccayavajje satteva.",
  "tika-abh05t:1363_7": "Hetupaccayopi paccanīyato na labbhatīti heturahitesu adhipatino abhāvā.",
  "tika-abh05t:1363_8": "So panāti hetupaccayo asādhāraṇoti katvā na vutto sādhāraṇānaṃ alabbhamānānaṃ vuccamānattā.",
  "tika-abh05t:1363_9": "Na hi hetupaccayo maggapaccayassa sādhāraṇo.",
  "tika-abh05t:1363_10": "Yehīti yehi paccayehi.",
  "tika-abh05t:1363_11": "Teti anantarapaccayādayo.",
  "tika-abh05t:1363_12": "Ekantikattāti avinābhāvato.",
  "tika-abh05t:1363_13": "Arūpaṭṭhānikāti arūpapaccayā arūpadhammānaṃyeva paccayabhūtā anantarapaccayādayo.",
  "tika-abh05t:1363_14": "Tenāti “ekantikānaṃ arūpaṭṭhānikā”ti idhādhippetattā.",
  "tika-abh05t:1363_15": "Tehīti purejātāsevanapaccayehi.",
  "tika-abh05t:1363_16": "Tesaṃ vasenāti tesaṃ ūnataragaṇanānaṃ ekakādīnaṃ vasena.",
  "tika-abh05t:1363_17": "Tassa tassāti paccanīyato yojitassa tassa tassa dukādikassa bahugaṇanassa.",
  "tika-abh05t:1363_18": "Gaṇanāti ūnataragaṇanā.",
  "tika-abh05t:1363_19": "Anulomato ṭhitassapīti pi-",
  "tika-abh05t:1363_20": "saddena anulomato ṭhito vā hotu paccanīyato yojito vā,",
  "tika-abh05t:1363_21": "ūnataragaṇanāya samānanti dasseti.",
  "tika-abh05t:1363_22": "Nayidaṃ lakkhaṇaṃ ekantikanti iminā yathāvuttalakkhaṇaṃ yebhuyyavasena vuttanti dasseti.",
  "tika-abh05t:1364_0": "Paccayānulomapaccanīyavaṇṇanā niṭṭhitā.",
  "tika-abh05t:1365_0": "Paccayapaccanīyānulomavaṇṇanā",
  "tika-abh05t:1366_0": "190.",
  "tika-abh05t:1366_1": "Sabbesupīti pacchājātaṃ ṭhapetvā sabbesupi paccayesu.",
  "tika-abh05t:1366_2": "So hi anulomato alabbhamānabhāvena gahito “sabbesū”ti ettha saṅgahaṃ na labhati.",
  "tika-abh05t:1366_3": "Arūpāvacaravipākassa āruppe uppannalokuttaravipākassa ca purejātāsevanānaṃ alabbhanatoti “kiñci nidassanavasena dassento”ti āha.",
  "tika-abh05t:1367_0": "Avasesānaṃ lābhamattanti avasesānaṃ ekaccānaṃ lābhaṃ.",
  "tika-abh05t:1367_1": "Tenāha “na sabbesaṃ avasesānaṃ lābha”nti.",
  "tika-abh05t:1367_2": "Pacchājāte pasaṅgo natthīti pacchājāto anulomato tiṭṭhatīti ayaṃ pasaṅgo eva natthi.",
  "tika-abh05t:1367_3": "Purejā…pe…",
  "tika-abh05t:1367_4": "labbhatīti iminā vippayutte paccanīyato ṭhite purejāto labbhatīti ayampi atthato āpanno hotīti taṃ niddhāretvā tattha yaṃ vattabbaṃ,",
  "tika-abh05t:1367_5": "taṃ dassetuṃ “purejāto pana vippayutte paccanīyato ṭhite anulomato labbhatīti idampī”tiādi vuttaṃ.",
  "tika-abh05t:1367_6": "Tattha “avasesā sabbepīti atthe gayhamāne āpajjeyyā”ti idaṃ tassā atthāpattiyā sabbhāvadassanamattaṃ daṭṭhabbaṃ,",
  "tika-abh05t:1367_7": "attho pana tādiso na upalabbhatīti ayamettha adhippāyo.",
  "tika-abh05t:1367_8": "Tenāha “yampi kecī”tiādi.",
  "tika-abh05t:1368_0": "Tattha kecīti padakāre sandhāyāha.",
  "tika-abh05t:1368_1": "Te hi “arūpadhātuyā cavitvā kāmadhātuṃ upapajjantassa gatinimittaṃ ārammaṇapurejātaṃ hotīti ñāpetuṃ ‘navippayuttapaccayā",
  "tika-abh05t:1368_2": "purejāte’ti ayamattho niddhārito”ti vadanti,",
  "tika-abh05t:1368_3": "taṃ na yujjati āruppe rūpaṃ ārabbha cittuppādassa asambhavato.",
  "tika-abh05t:1368_4": "Tathā heke asaññabhavānantarassa viya āruppānantarassa kāmāvacarapaṭisandhiviññāṇassa purimānupaṭṭhitārammaṇaṃ icchanti.",
  "tika-abh05t:1368_5": "Tenevāha “tampi tesaṃ rucimattamevā”tiādi.",
  "tika-abh05t:1368_6": "Yujjamānakapaccayuppannavasena vāti yasmiṃ yasmiṃ paccaye anulomato ṭhite yaṃ yaṃ paccayuppannaṃ bhavituṃ yujjati,",
  "tika-abh05t:1368_7": "tassa tassa vasenāti attho.",
  "tika-abh05t:1368_8": "Na vicāritaṃ suviññeyyattāti adhippāyo.",
  "tika-abh05t:1368_9": "Navāti ārammaṇaanantarasamanantarūpanissayapurejātāsevanasampayuttanatthivigatapaccayā.",
  "tika-abh05t:1368_10": "Tampi tesaṃ navannaṃ paccayānaṃ anulomato alabbhamānataṃ.",
  "tika-abh05t:1369_0": "191- 195.",
  "tika-abh05t:1369_1": "Na aññamaññena ghaṭitassa mūlassāti aññamaññapaccayena paccanīyato ṭhitena yojitassa sattamassa mūlassa vitthāritattā.",
  "tika-abh05t:1369_2": "Sabbaṃ sadisanti sabbapāḷigamanaṃ sadisaṃ.",
  "tika-abh05t:1370_0": "Imasmiṃ…pe…",
  "tika-abh05t:1370_1": "veditabboti ettha imasmiṃ etthāti dve bhummaniddesā.",
  "tika-abh05t:1370_2": "Tesu paṭhamassa visayo paccanīyānulometi aṭṭhakathāyameva dassitoti adassitassa visayaṃ dassetuṃ “etesū”tiādi vuttaṃ. Pi-",
  "tika-abh05t:1370_3": "saddenāti “imesampī”ti ettha pi- saddena.",
  "tika-abh05t:1370_4": "Kismiñci paccaye.",
  "tika-abh05t:1370_5": "Kammapaccayaṃ labhantānipi cakkhādīni vipākaviññāṇādīni ca indriyaṃ na labhantīti katvā “yebhuyyenā”ti vuttaṃ,",
  "tika-abh05t:1370_6": "katipayaṃ na labhatīti vuttaṃ hoti.",
  "tika-abh05t:1370_7": "Maggapaccayantiādīsupi eseva nayo.",
  "tika-abh05t:1370_8": "Yathāvuttānīti pañcavokārapavattiasaññabhavapariyāpannāni kaṭattārūpāneva vadati,",
  "tika-abh05t:1370_9": "na cittasamuṭṭhānarūpānīti adhippāyo.",
  "tika-abh05t:1370_10": "Ye rūpadhammānaṃ paccayā hontīti ye hetuadhipatisahajātādipaccayā rūpadhammānaṃ paccayā honti,",
  "tika-abh05t:1370_11": "eteyeva hetuadhipatiādike cha paccaye na labhanti.",
  "tika-abh05t:1370_12": "Eteyevāti vacanena aññe katipaye labhantīti siddhaṃ hotīti taṃ dassento “pacchājātā…pe…",
  "tika-abh05t:1370_13": "labhatī”ti āha.",
  "tika-abh05t:1370_14": "Ayañca paccayalābho na janakavasena veditabboti dassetuṃ “labbhamānā…pe…",
  "tika-abh05t:1370_15": "dassana”nti vuttaṃ.",
  "tika-abh05t:1370_16": "Dhammavasenāti paccayuppannadhammavasena.",
  "tika-abh05t:1370_17": "Indriyanti indriyapaccayaṃ.",
  "tika-abh05t:1370_18": "Yadi evanti kaṭattārūpaṃ yaṃ yaṃ na labhati,",
  "tika-abh05t:1370_19": "taṃ taṃ yadi vattabbaṃ,",
  "tika-abh05t:1370_20": "evaṃ sante rūpadhammesu bhūtarūpāniyeva aññamaññapaccayaṃ labhantīti āha “upādārūpāni…pe…",
  "tika-abh05t:1370_21": "vattabba”nti.",
  "tika-abh05t:1370_22": "Taṃ pana upādārūpānaṃ aññamaññapaccayālābhavacanaṃ.",
  "tika-abh05t:1370_23": "Arūpindriyālābhanti arūpīnaṃ indriyānaṃ vasena indriyapaccayālābhaṃ.",
  "tika-abh05t:1371_0": "196- 197.",
  "tika-abh05t:1371_1": "Bahugaṇanampi ūnataragaṇanena yojitaṃ ūnataragaṇameva hotīti katvā vuttaṃ “yadipi tikādīsu ‘hetuyā pañcā’ti idaṃ natthī”ti.",
  "tika-abh05t:1371_2": "Anuttānaṃ duviññeyyatāya gambhīraṃ.",
  "tika-abh05t:1371_3": "Yathā ca bhūtarūpāni nārammaṇapaccayā aññamaññapaccayā uppajjanti,",
  "tika-abh05t:1371_4": "evaṃ paṭisandhikkhaṇe vatthurūpanti āha “vatthupi pana labhatī”ti.",
  "tika-abh05t:1371_5": "Yathā heṭṭhā ekamūlakaṃ “dumūlaka”nti vuttaṃ,",
  "tika-abh05t:1371_6": "evaṃ idhāpi dumūlakaṃ “timūlaka”nti vadanti.",
  "tika-abh05t:1372_0": "203- 233.",
  "tika-abh05t:1372_1": "Cetanāmattasaṅgāhaketi cetanāmattaṃyeva paccayuppannaṃ gahetvā ṭhite pañhe.",
  "tika-abh05t:1372_2": "Tattha hi “nakammapaccayā hetupaccayā”ti vattuṃ sakkā.",
  "tika-abh05t:1372_3": "Evaṃpakāreti idaṃ “tīṇītiādīsū”ti ettha ādi-",
  "tika-abh05t:1372_4": "saddassa atthavacananti dassento “ādi-",
  "tika-abh05t:1372_5": "saddo hi pakāratthova hotī”ti āha.",
  "tika-abh05t:1372_6": "Rūpampi labbhati cetanāmattameva asaṅgaṇhanato.",
  "tika-abh05t:1373_0": "Paccayapaccanīyānulomavaṇṇanā niṭṭhitā.",
  "tika-abh05t:1374_0": "Paṭiccavāravaṇṇanā niṭṭhitā.",
  "tika-abh05t:1375_0": "2. Sahajātavāravaṇṇanā",
  "tika-abh05t:1376_0": "234- 242.",
  "tika-abh05t:1376_1": "Sahajātapaccayakaraṇanti sahajātaṃ paccayadhammaṃ paccayaṃ katvā pavatti.",
  "tika-abh05t:1376_2": "Sahajātāyattabhāvagamananti sahajāte paccayadhamme āyattabhāvassa gamanaṃ paccayuppannassa attanā sahajātapaccayāyattavuttitā.",
  "tika-abh05t:1376_3": "Ettha ca sahajātapaccayasaṅkhātaṃ sahajātaṃ karotīti sahajāto,",
  "tika-abh05t:1376_4": "tathāpavatto paccayuppannadhammo.",
  "tika-abh05t:1376_5": "Tattha pavattamāno sahajātasaddo yasmā tassa paccayuppannassa attanā sahajātaṃ paccayadhammaṃ paccayaṃ",
  "tika-abh05t:1376_6": "katvā pavattiṃ tadāyattabhāvūpagamanañca vadatīti vuccati,",
  "tika-abh05t:1376_7": "tasmā vuttaṃ “sahajātasaddena…pe…",
  "tika-abh05t:1376_8": "vutta”nti.",
  "tika-abh05t:1376_9": "Tassa karaṇassa gamanassa vāti tassa yathāvuttassa sahajātapaccayakaraṇassa sahajātāyattabhāvūpagamanassa vā.",
  "tika-abh05t:1376_10": "“Kusalaṃ dhammaṃ sahajāto”ti imassa kusalaṃ dhammaṃ sahajātaṃ taṃsahabhāvitañca paccayaṃ katvāti ayamatthoti āha “kusalādīnaṃ kammabhāvato”ti.",
  "tika-abh05t:1376_11": "Sahajātapaccayasahabhāvīnaṃ paccayānaṃ saṅgaṇhatthañhettha “sahajātāyattabhāvagamanaṃ vā”ti vuttaṃ.",
  "tika-abh05t:1377_0": "Taṃkammabhāvatoti tesaṃ yathāvuttapaccayakaraṇatadāyattabhāvagamanānaṃ kammabhāvato.",
  "tika-abh05t:1377_1": "Aṭṭhakathāyaṃ pana “kusalaṃ dhammaṃ sahajātoti kusalaṃ dhammaṃ paṭicca tena sahajāto hutvā”ti paṭiccasaddaṃ āharitvā attho vutto,",
  "tika-abh05t:1377_2": "taṃ “paṭiccattho sahajātattho”ti katvā vuttaṃ.",
  "tika-abh05t:1377_3": "Sahajātasaddayoge kusalaṃ dhammanti upayogavacanassa yutti na vuttā,",
  "tika-abh05t:1377_4": "“tena sahajāto hutvā”ti pana vuttattā karaṇatthe upayogavacananti dassitanti keci.",
  "tika-abh05t:1377_5": "Nissayavāre pana kusalaṃ dhammaṃ nissayatthena paccayaṃ katvāti vadantena idhāpi “kusalaṃ dhammaṃ sahajātatthena",
  "tika-abh05t:1377_6": "paccayaṃ katvā”ti ayamattho vuttoyeva hoti,",
  "tika-abh05t:1377_7": "paṭiccasaddāharaṇampi imamevatthaṃ ñāpetīti daṭṭhabbaṃ.",
  "tika-abh05t:1377_8": "Upādārūpaṃ kiñci bhūtarūpassa anupālakaṃ upatthambhakañca hontampi sahajātalakkhaṇena na hoti,",
  "tika-abh05t:1377_9": "tasmā paṭiccatthaṃ na pharatīti āha “paṭiccāti iminā vacanena dīpito paccayo na hotī”ti.",
  "tika-abh05t:1377_10": "Nidassanavasena vuttanti udāharaṇavasena vuttaṃ,",
  "tika-abh05t:1377_11": "na anavasesatoti attho.",
  "tika-abh05t:1377_12": "Yathāvuttoti paṭiccatthapharaṇavasena vutto.",
  "tika-abh05t:1377_13": "Yathā ca upādārūpaṃ bhūtarūpassa upādārūpassa ca paccayo na hoti,",
  "tika-abh05t:1377_14": "evaṃ ṭhapetvā cha vatthūni sesarūpāni arūpadhammānaṃ paccayo na hotīti dassento “vatthuvajjāni rūpāni ca arūpāna”nti āha.",
  "tika-abh05t:1378_0": "Sahajātavāravaṇṇanā niṭṭhitā.",
  "tika-abh05t:1379_0": "3. Paccayavāravaṇṇanā",
  "tika-abh05t:1380_0": "243. Pati-",
  "tika-abh05t:1380_1": "saddo patiṭṭhatthaṃ dīpeti “sāre patiṭṭhito”tiādīsu, aya-",
  "tika-abh05t:1380_2": "saddo gatiṃ dīpeti “eti etthāti ayo”ti.",
  "tika-abh05t:1381_0": "Bhūtupādārūpāni saha saṅgaṇhitvā vuttaṃ upādārūpānaṃ viya bhūtarūpāni nissayo hotīti katvā.",
  "tika-abh05t:1381_1": "Yadi evaṃ kasmā aṭṭhakathāyaṃ “mahābhūte nissāya cittasamuṭṭhānaṃ upādārūpa”nti upādārūpaṃyeva dassitanti āha “aṭṭhakathāyaṃ panā”tiādi.",
  "tika-abh05t:1382_0": "255.",
  "tika-abh05t:1382_1": "Paṭiccavāre sahajāteti paṭiccavāre sahajātapaccayavaṇṇanāyaṃ,",
  "tika-abh05t:1382_2": "kammautujānanti kammajānaṃ utujānañca vasena attho vuttoti yojanā.",
  "tika-abh05t:1382_3": "Tathā hi tattha vuttaṃ “dvisantatisamuṭṭhānabhūtavasena vutta”nti.",
  "tika-abh05t:1382_4": "Kamme cāti kamme janakakammapaccaye gahite.",
  "tika-abh05t:1382_5": "Ekantānekantakammajānanti ekantena kammajānaṃ na ekantakammajānañca.",
  "tika-abh05t:1382_6": "Tattha asaññabhave ekantakammajaṃ nāma jīvitindriyaṃ,",
  "tika-abh05t:1382_7": "itaraṃ upādārūpaṃ bhūtarūpañca na ekantakammajaṃ,",
  "tika-abh05t:1382_8": "tadubhayampi tattha ekajjhaṃ katvā vuttaṃ,",
  "tika-abh05t:1382_9": "“mahābhūte paṭicca kaṭattārūpa”nti idaṃ pana kammasamuṭṭhānavaseneva vuttanti.",
  "tika-abh05t:1382_10": "So nādhippetoti yo yathādassito paṭiccavāre sahajātapaccaye attho vutto,",
  "tika-abh05t:1382_11": "so idha na adhippeto.",
  "tika-abh05t:1382_12": "Kasmāti ce,",
  "tika-abh05t:1382_13": "āha “kaṭattā…pe…",
  "tika-abh05t:1382_14": "gahitattā”ti.",
  "tika-abh05t:1382_15": "Taṃ pahāyāti taṃ paṭiccavāre vuttamatthaṃ pahāya aggahetvā.",
  "tika-abh05t:1382_16": "Yathāgahitassāti “asañña…pe…",
  "tika-abh05t:1382_17": "kaṭattārūpaṃ upādārūpa”nti pāḷiyaṃ eva gahitassa.",
  "tika-abh05t:1382_18": "Paṭicca paccayāti idaṃ dvinnaṃ vārānaṃ upalakkhaṇaṃ.",
  "tika-abh05t:1382_19": "Paṭiccavāre āgatanayena mahābhūte paṭicca,",
  "tika-abh05t:1382_20": "paccayavāre āgatanayena mahābhūte paccayā mahābhūtānaṃ uppatti na nivāretabbā,",
  "tika-abh05t:1382_21": "tasmā “upādārūpasaṅkhātaṃ kaṭattārūpa”nti evaṃ upādārūpaggahaṇena kaṭattārūpaṃ avisesetvā upādārūpānaṃ",
  "tika-abh05t:1382_22": "nivattetabbānaṃ utucittāhārasamuṭṭhānānaṃ atthitāya kaṭattā…pe…",
  "tika-abh05t:1382_23": "visesanaṃ daṭṭhabbanti evamettha yojanā veditabbā.",
  "tika-abh05t:1383_0": "286- 287.",
  "tika-abh05t:1383_1": "Ekaccassa rūpassāti ahetukacittasamuṭṭhānassa.",
  "tika-abh05t:1383_2": "Ito paresupi ekaccarūpaggahaṇe eseva nayo.",
  "tika-abh05t:1383_3": "Cakkhādidhammavasenāti cakkhāyatanādirūpadhammavasena.",
  "tika-abh05t:1383_4": "Cittasamuṭṭhānādikoṭṭhāsavasenāti cittajādirūpadhammabhāgavasena.",
  "tika-abh05t:1383_5": "Sabbaṃ labbhatīti satipi imassa nayassa nahetumūlakatte nonatthinovigatesu ekanti gaṇanaṃ sabbaṃ rūpaṃ",
  "tika-abh05t:1383_6": "sabbassa rūpassa vasena gaṇanā labbhati catusantativasena vattamānesu pañcavīsatiyā rūpadhammesu vajjitabbassa abhāvā.",
  "tika-abh05t:1384_0": "Paccayavāravaṇṇanā niṭṭhitā.",
  "tika-abh05t:1385_0": "4. Nissayavāravaṇṇanā",
  "tika-abh05t:1386_0": "329- 337.",
  "tika-abh05t:1386_1": "Nissayapaccayabhāvanti nissayavāre vuttassa sahajātapurejātassa ca nissayaṭṭhassa dhammassa paccayabhāvaṃ paccayavārena niyametunti yojanā.",
  "tika-abh05t:1386_2": "Tathā paccayavāre “paccayā”ti vuttassa paccayadhammassa sahajātapurejātabhāvaṃ nissayavārena niyametunti yojanā.",
  "tika-abh05t:1386_3": "Niyamanañcettha paccayaṭṭhanissayaṭṭhānaṃ pariyāyantarena pakāsitattā atthato bhedābhāvadassananti veditabbo.",
  "tika-abh05t:1386_4": "Tena vuttaṃ “paccayattaṃ nāma nissayattaṃ,",
  "tika-abh05t:1386_5": "nissayattaṃ nāma paccayatta”nti.",
  "tika-abh05t:1387_0": "Nissayavāravaṇṇanā niṭṭhitā.",
  "tika-abh05t:1388_0": "5. Saṃsaṭṭhavāravaṇṇanā",
  "tika-abh05t:1389_0": "351- 368.",
  "tika-abh05t:1389_1": "Sāti savatthukā paṭisandhi.",
  "tika-abh05t:1389_2": "Idhāpīti imasmiṃ saṃsaṭṭhavārepi.",
  "tika-abh05t:1389_3": "Adhipatipurejātāsevanesu anulomato nakammanavipākanajhānanavippayuttesu paccanīyato ṭhitesu na labbhati,",
  "tika-abh05t:1389_4": "aññesu sahajātādīsu anulomato hetuādīsu paccanīyato ca anulomato ca ṭhitesu labbhatīti.",
  "tika-abh05t:1389_5": "Tenāha “labbhamānapaccayesū”ti.",
  "tika-abh05t:1389_6": "Imassa visesassāti imassa yathāvuttassa visesassa dassanatthaṃ uddhaṭā,",
  "tika-abh05t:1389_7": "tasmā tādisassa visesassa dassetabbassa abhāvato vatthuvirahitā paṭisandhi anuddhaṭā,",
  "tika-abh05t:1389_8": "na vippayutte paccanīyato ṭhite abhāvatoti attho.",
  "tika-abh05t:1389_9": "Hetupaccayavirahitamattadassanatthanti iminā bhūtakathanaṃ ahetukaggahaṇaṃ na byabhicāranivattananti dasseti.",
  "tika-abh05t:1389_10": "“Ahetukavipākakiriyavasenā”ti bhavitabbaṃ hetupariyantattā maggassa.",
  "tika-abh05t:1390_0": "369- 391.",
  "tika-abh05t:1390_1": "“Hetumhi anulomato ṭhite jhānamaggā paccanīyato na labbhantī”tiādi yaṃ idha aṭṭhakathāyaṃ vuttaṃ,",
  "tika-abh05t:1390_2": "taṃ hetupaccayādivasena uppajjamāno dhammo cattāro sabbaṭṭhānikā āhārindriyajhānamaggā cāti ime aṭṭha",
  "tika-abh05t:1390_3": "paccaye alabhanto nāma natthīti iminā paṭiccavāre anulomapaccanīyavaṇṇanāyaṃ vuttena nayena vedituṃ sakkāti",
  "tika-abh05t:1390_4": "āha “paṭiccavāre…pe…",
  "tika-abh05t:1390_5": "nayenā”ti.",
  "tika-abh05t:1390_6": "Sesesūti ahetukamohavajjāhetukesu pañcaviññāṇā…pe…",
  "tika-abh05t:1390_7": "jhānapaccayaṃ labhanti,",
  "tika-abh05t:1390_8": "tasmā “ahetukamohova jhānamaggapaccayaṃ labhatī”ti na sakkā vattuṃ,",
  "tika-abh05t:1390_9": "kiñca paccanīyānulome dvinnaṃ paccayānaṃ anulomena anulomavasena saha yojanā natthi ekekasseva yojanāya āgatattā,",
  "tika-abh05t:1390_10": "tasmā ahetukamohova maggapaccayaṃ labhatīti evamettha yojanā veditabbā.",
  "tika-abh05t:1391_0": "Saṃsaṭṭhavāravaṇṇanā niṭṭhitā.",
  "tika-abh05t:1392_0": "6. Sampayuttavāravaṇṇanā",
  "tika-abh05t:1393_0": "392- 400.",
  "tika-abh05t:1393_1": "Sadisaṃ sampayuttanti “yaṃ sadisaṃ,",
  "tika-abh05t:1393_2": "taṃ saṃsaṭṭha”nti vuccamānaṃ sampayuttaṃ na hoti “saṃsaṭṭhā yojitā hayā”tiādīsu.",
  "tika-abh05t:1393_3": "Asaṃsaṭṭhaṃ vokiṇṇanti yaṃ na saṃsaṭṭhaṃ antarantarā uppajjamānena vokiṇṇampi vimissatāya sampayuttanti vuccamānaṃ,",
  "tika-abh05t:1393_4": "taṃ saṃsaṭṭhaṃ na hoti “yā sā vīmaṃsā…pe…",
  "tika-abh05t:1393_5": "kosajjasampayuttā”tiādīsu.",
  "tika-abh05t:1393_6": "Evaṃ asampayuttassapi saṃsaṭṭhapariyāyo asaṃsaṭṭhassa ca sampayuttapariyāyo atthīti tadubhayaṃ itaretaraṃ",
  "tika-abh05t:1393_7": "niyametīti dassanatthaṃ vāradvayadesanāti dassento āha “ubhayaṃ…pe…",
  "tika-abh05t:1393_8": "niyāmakaṃ hotī”ti,",
  "tika-abh05t:1393_9": "saṃsaṭṭhasaddo hi vokiṇṇaṭṭho natthi,",
  "tika-abh05t:1393_10": "sampayuttasaddo ca sadisattho,",
  "tika-abh05t:1393_11": "tasmā yathā saṃsaṭṭhasaddo sampayuttasaddāpekkho sadisatthato vinivattitvā ekuppādādisabhāvameva atthaṃ bodheti,",
  "tika-abh05t:1393_12": "evaṃ sampayuttasaddopi saṃsaṭṭhasaddāpekkho vokiṇṇaṭṭhato vinivattitvāti aññamaññāpekkhassa saddadvayassa aññamaññaniyāmakatā veditabbā.",
  "tika-abh05t:1394_0": "Sampayuttavāravaṇṇanā niṭṭhitā.",
  "tika-abh05t:1395_0": "7. Pañhāvāravibhaṅgavaṇṇanā",
  "tika-abh05t:1396_0": "401- 403.",
  "tika-abh05t:1396_1": "Te paccayeti te hetuādike paccaye.",
  "tika-abh05t:1396_2": "Paṭipāṭiyāti ettha paccayapaṭipāṭiyā kusalādipadapaṭipāṭiyā vāti āsaṅkāyaṃ ubhayavasenapi attho yujjatīti",
  "tika-abh05t:1396_3": "dassento paṭhamaṃ tāva sandhāyāha “yathākkamenā”tiādi.",
  "tika-abh05t:1396_4": "Tassattho –",
  "tika-abh05t:1396_5": "“hetupaccayo ārammaṇapaccayo”tiādinā nayena desanākkamena yāya paṭipāṭiyā paṭiccavāre paccayā āgatā,",
  "tika-abh05t:1396_6": "tadanurūpaṃ te dassetunti.",
  "tika-abh05t:1396_7": "Dutiyaṃ pana dassetuṃ “kusalo kusalassā”tiādi vuttaṃ.",
  "tika-abh05t:1396_8": "Sā panāyaṃ padapaṭipāṭi yasmā na kusalapadadassanamattena dassitā hoti,",
  "tika-abh05t:1396_9": "tasmā taṃ ekadesena sakalaṃ nayato dassento āha “kusalo kusalassāti…pe… hotī”ti.",
  "tika-abh05t:1396_10": "Tenāti nidassanamattena “kusalo kusalassā”ti padena.",
  "tika-abh05t:1396_11": "Sabbo pabhedoti yaṃ tattha tattha paccaye “kusalo kusalassā”tiādiko yattako pabhedo vissajjanaṃ labhati,",
  "tika-abh05t:1396_12": "so sabbo pabhedoti attho.",
  "tika-abh05t:1396_13": "Te paccaye paṭipāṭiyā dassetunti te hetuādipaccaye kusalādipadapaṭipāṭiyā dassetuṃ.",
  "tika-abh05t:1397_0": "404.",
  "tika-abh05t:1397_1": "Phalavisesaṃ ākaṅkhantā paṭiggāhakato viya dāyakatopi yathā dakkhiṇā visujjhati,",
  "tika-abh05t:1397_2": "evaṃ dānaṃ dentīti āha “visuddhaṃ katvā”ti.",
  "tika-abh05t:1397_3": "Tesanti vattabbatārahanti iminā vodānassa sakadāgāmiādīnaṃ āveṇikataṃ dasseti.",
  "tika-abh05t:1397_4": "Kāmaṃ aggamaggapurecārikampi vodānameva,",
  "tika-abh05t:1397_5": "asekkho pana hutvā taṃ paccavekkhatīti na taṃ idha gahitaṃ.",
  "tika-abh05t:1397_6": "Tanti vodānaṃ.",
  "tika-abh05t:1397_7": "Gotrabhucittanti aṭṭhamakassa uppajjanakāle “gotrabhū”ti vattabbatārahaṃ cittaṃ.",
  "tika-abh05t:1397_8": "Gotrabhusadisanti vā sotāpannādigotrābhibhāvīti vā gotrabhucittanti evamettha attho veditabbo.",
  "tika-abh05t:1397_9": "Paccayuppannaṃ bhūmito vavatthapeti,",
  "tika-abh05t:1397_10": "“tebhūmakakusalamevā”ti ettha viya na paccayadhammanti attho.",
  "tika-abh05t:1397_11": "Desanantarattāti “kusalacittasamaṅgissā”tiādinā puggalāmasanadesanato aññattā,",
  "tika-abh05t:1397_12": "aññathā gahitaṃ puna na gaṇheyyāti adhippāyo.",
  "tika-abh05t:1398_0": "405.",
  "tika-abh05t:1398_1": "Rāgarahitassa viya somanassarahitassa ca rāgassa na ārammaṇe assādanavasena pavatti ajjhupekkhanatoti vuttaṃ “assādanaṃ…pe…",
  "tika-abh05t:1398_2": "kicca”nti.",
  "tika-abh05t:1398_3": "Sahasākārappavattāya uppilāvitasabhāvāya pītiyā āhitavisesāya taṇhāya taṃ taṇhābhinandananti vuccatīti",
  "tika-abh05t:1398_4": "taṃ sandhāyāha “pītikiccasahitāya taṇhāya kicca”nti.",
  "tika-abh05t:1398_5": "Yathā ca yathāvuttakiccavisesāya pītiyā āhitavisesā taṇhā taṇhābhinandanā,",
  "tika-abh05t:1398_6": "evaṃ diṭṭhābhinandanā veditabbā.",
  "tika-abh05t:1398_7": "Yasmā pana sā atthato paccayavisesavisiṭṭhā diṭṭhiyeva,",
  "tika-abh05t:1398_8": "tasmā vuttaṃ “diṭṭhābhinandanā diṭṭhiyevā”ti.",
  "tika-abh05t:1398_9": "Ettha panāti “abhinandatī”ti padassa taṇhādiṭṭhivasena vuttesu etesu pana dvīsu atthesu.",
  "tika-abh05t:1398_10": "Abhinandantassāti idaṃ diṭṭhābhinandanaṃyeva sandhāya vuttanti adhippāyena “pacchimatthameva gahetvā”ti vuttaṃ.",
  "tika-abh05t:1398_11": "Abhinandantassāti pana avisesato vuttattā taṇhāvasena diṭṭhivasena abhinandantassāti ayamettha attho adhippeto,",
  "tika-abh05t:1398_12": "tasmā “abhinandanā…pe…",
  "tika-abh05t:1398_13": "na sakkā vattu”nti idamidha vacanamanokāsaṃ. Kasmā?",
  "tika-abh05t:1398_14": "Diṭṭhirahitepi santāne abhinandanassa vuttattā.",
  "tika-abh05t:1398_15": "Taṇhāvasena nandatīti taṇhābhinandanavaseneva vutto attho purimo attho.",
  "tika-abh05t:1398_16": "Dvīsu pana somanassasahagatacittuppādesūti diṭṭhirahitāni somanassasahagatacittāni sandhāyāha.",
  "tika-abh05t:1398_17": "Yathāvuttenāti “sarāgassa somanassassā”tiādinā vuttena somanassena assādentassa,",
  "tika-abh05t:1398_18": "rāgena ca tesuyeva yathāvuttesu dvīsu cittesu assādentassa,",
  "tika-abh05t:1398_19": "catūsupi somanassasahagatacittesu sappītikataṇhāya abhinandantassa,",
  "tika-abh05t:1398_20": "catūsupi diṭṭhisampayuttesu diṭṭhābhinandanāya abhinandantassa diṭṭhi uppajjatīti evamettha yojanā veditabbā.",
  "tika-abh05t:1398_21": "Tena vuttaṃ “itipi sakkā yojetu”nti.",
  "tika-abh05t:1398_22": "Yathā diṭṭhūpanissayato diṭṭhābhinandanā sambhavati,",
  "tika-abh05t:1398_23": "evaṃ taṇhūpanissayato taṇhābhinandanāpi sambhavatīti daṭṭhabbaṃ.",
  "tika-abh05t:1398_24": "“Abhinandati rāgo uppajjatī”ti vacanato sappītikataṇhāya abhinandantassa rāguppattipi vattabbā,",
  "tika-abh05t:1398_25": "na vā vattabbā taṇhābhinandanāya eva rāguppattiyā vuttattā.",
  "tika-abh05t:1399_0": "406.",
  "tika-abh05t:1399_1": "“Tadārammaṇatāyā”ti vattabbe “tadārammaṇatā”ti vuttanti āha “vibhattilopo hettha kato”ti.",
  "tika-abh05t:1399_2": "Tadārammaṇatāti ettha tā-",
  "tika-abh05t:1399_3": "saddābhidheyyo attho bhāvo nāma,",
  "tika-abh05t:1399_4": "so pana tadārammaṇasaddābhidheyyato añño natthīti dassento āha “bhāvavantato vā añño bhāvo nāma natthī”ti.",
  "tika-abh05t:1399_5": "Etena sakatthe ayaṃ tā-",
  "tika-abh05t:1399_6": "saddoti dasseti.",
  "tika-abh05t:1399_7": "Tenāha “vipāko tadārammaṇabhāvabhūtoti attho”ti.",
  "tika-abh05t:1399_8": "Etasmiñcatthe “tadārammaṇatā”ti paccattekavacanaṃ daṭṭhabbaṃ.",
  "tika-abh05t:1399_9": "Viññāṇañcāyatana…pe…",
  "tika-abh05t:1399_10": "na vuttanti yadipi kāmāvacaravipākānampi kammaṃ ārammaṇaṃ labbhati,",
  "tika-abh05t:1399_11": "taṃ pana viññāṇañcāyatananevasaññānāsaññāyatanavipākānaṃ viya na ekantena imassa vipākacittassa idaṃ",
  "tika-abh05t:1399_12": "kammaṃ ārammaṇanti vavatthitaṃ kāmāvacaravipākacittānaṃ bahubhedattā,",
  "tika-abh05t:1399_13": "tasmā taṃ labbhamānampi na vuttanti attho.",
  "tika-abh05t:1399_14": "Yadi evaṃ kiṃ taṃ labbhamānampi na dassitamevāti āsaṅkāyaṃ āha “tadārammaṇena panā”tiādi.",
  "tika-abh05t:1399_15": "Anulomato samāpajjane yebhuyyena āsannasamāpattiyā ārammaṇabhāvo dassito,",
  "tika-abh05t:1399_16": "aññathā “paṭilomato vā ekantarikavasena vā”ti vacanaṃ niratthakaṃ siyāti adhippāyo.",
  "tika-abh05t:1399_17": "Bhaveyyāti anāsannāpi samāpatti ārammaṇaṃ bhaveyya,",
  "tika-abh05t:1399_18": "na sakkā paṭikkhipitunti attho.",
  "tika-abh05t:1399_19": "Teneva hi “yebhuyyenā”ti vuttaṃ.",
  "tika-abh05t:1399_20": "Evaṃ satīti yadi āvajjanāya eva ārammaṇabhāvena kusalānaṃ khandhānaṃ abyākatārammaṇatā adhippetā,",
  "tika-abh05t:1399_21": "evaṃ sante.",
  "tika-abh05t:1399_22": "Vattabbaṃ siyāti “iddhividhañāṇassā”ti ca pāḷiyaṃ vattabbaṃ siyā tassāpi āvajjanāya ārammaṇabhāvato.",
  "tika-abh05t:1399_23": "Taṃ na vuttanti taṃ abyākataṃ iddhividhañāṇaṃ “kusalā khandhā iddhividhañāṇassā”ti na vuttaṃ.",
  "tika-abh05t:1399_24": "Hontīti ārammaṇaṃ honti.",
  "tika-abh05t:1399_25": "Tānīti cetopariyañāṇādīni.",
  "tika-abh05t:1399_26": "Yāya kāyacīti cetopariyañāṇādīnaṃ aññesañca kusalānaṃ ārammaṇakaraṇavasena āvajjantiyā.",
  "tika-abh05t:1400_0": "407- 409.",
  "tika-abh05t:1400_1": "Ādīnavadassanena sabhāvato ca aniṭṭhatāmattavasena ca domanassassa uppatti veditabbāti yojetabbaṃ.",
  "tika-abh05t:1400_2": "Āghātavatthuādibhedena akkhantibhedā veditabbā.",
  "tika-abh05t:1401_0": "410.",
  "tika-abh05t:1401_1": "Sabbassāti pakaraṇaparicchinne gayhamāne sabbassa abyākatassa,",
  "tika-abh05t:1401_2": "atthantaravasena pana gayhamāne sabbassa ñeyyassāti attho.",
  "tika-abh05t:1401_3": "Asakkuṇeyyattāti idaṃ vattabbassa anantāparimeyyatāya vuttaṃ,",
  "tika-abh05t:1401_4": "na aññāṇapaṭighātato.",
  "tika-abh05t:1402_0": "417.",
  "tika-abh05t:1402_1": "Vodānasaṅkhātaṃ vuṭṭhānaṃ apubbato na hotīti vuttaṃ “apubbato cittasantānato vuṭṭhānaṃ bhavaṅgamevā”ti.",
  "tika-abh05t:1402_2": "Tañhi yathāladdhassa visesassa vodāpanaṃ paguṇabhāvāpādanaṃ apubbaṃ nāma na hoti.",
  "tika-abh05t:1402_3": "Tathā hi vuttaṃ “heṭṭhimaṃ heṭṭhimañhi paguṇajjhānaṃ uparimassa uparimassa padaṭṭhānaṃ hoti,",
  "tika-abh05t:1402_4": "tasmā vodānampi vuṭṭhānanti vutta”nti.",
  "tika-abh05t:1402_5": "Avajjetabbattā vattabbaṃ natthīti kusalabhāvena samānattā vajjetabbatāya abhāvato vibhajitvā vattabbaṃ natthi,",
  "tika-abh05t:1402_6": "tasmā yadettha visesanaṃ labbhati,",
  "tika-abh05t:1402_7": "taṃ dassento “nevasaññānāsaññāyatanaṃ…pe…",
  "tika-abh05t:1402_8": "samāpattiyā”ti āha.",
  "tika-abh05t:1402_9": "Cittuppādakaṇḍe vuttamevāti paṭṭhāne pana “kusale niruddhe vipāko tadārammaṇatā uppajjatī”tiādinā “kiriyānantaraṃ tadārammaṇabhāve”ti yaṃ vattabbaṃ,",
  "tika-abh05t:1402_10": "taṃ cittuppādakaṇḍavaṇṇanāyaṃ vuttameva.",
  "tika-abh05t:1403_0": "Tā ubhopīti yā “kusalavipākāhetukasomanassasahagatā upekkhāsahagatā cā”ti dve manoviññāṇadhātuyo vuttā,",
  "tika-abh05t:1403_1": "tā ubhopi somanassasahagatamanoviññāṇadhātuvasena vuttā. Kasmā?",
  "tika-abh05t:1403_2": "Dasannaṃ kāmāvacarabhavaṅgānaṃ attano tadārammaṇakāle santīraṇakāle ca voṭṭhabbanassa anantarapaccayabhāvato.",
  "tika-abh05t:1403_3": "Upekkhāsahagatā pana yathāvuttānaṃ dasannaṃ vipākānaṃ manoviññāṇadhātūnaṃ attano tadārammaṇādikāle voṭṭhabbanakiriyassa",
  "tika-abh05t:1403_4": "santīraṇakāle manodhātukiriyassa bhavaṅgakāleti yojetabbaṃ.",
  "tika-abh05t:1404_0": "423.",
  "tika-abh05t:1404_1": "Paṭivijjhitvāti jānitvā.",
  "tika-abh05t:1404_2": "Daḷhaṃ na gahetabbanti daḷhaggāhaṃ na gahetabbaṃ.",
  "tika-abh05t:1404_3": "Balavato…pe…",
  "tika-abh05t:1404_4": "vipaccanatoti etena balavatā dubbalatā ca appamāṇaṃ,",
  "tika-abh05t:1404_5": "katokāsatā pamāṇanti dasseti.",
  "tika-abh05t:1404_6": "Katokāsatā ca avasesapaccayasamavāye vipākābhimukhatāti daṭṭhabbaṃ.",
  "tika-abh05t:1404_7": "Yaṃ kiñcīti ca balavaṃ dubbalaṃ vāti attho.",
  "tika-abh05t:1404_8": "Vipākajanakampi kiñci kammaṃ upanissayapaccayo na hotīti sakkā vattuṃ.",
  "tika-abh05t:1404_9": "Sati hi kammaupanissayapaccayānaṃ avinābhāve vipākattike upanissayapaccaye gahite kammapaccayo visuṃ na uddharitabbo siyā,",
  "tika-abh05t:1404_10": "vedanāttike ca upanissaye paccanīyato ṭhite kammapaccayena saddhiṃ aṭṭhāti na vattabbaṃ siyāti adhippāyo.",
  "tika-abh05t:1404_11": "Paccayadvayassa pana labbhamānatapparāya desanāya upanissaye gahitepi kammapaccayo uddharitabboyevāti sakkā vattuṃ.",
  "tika-abh05t:1404_12": "Labbhamānassa hi uddharaṇaṃ ñāyāgataṃ,",
  "tika-abh05t:1404_13": "tathā upanissaye paccanīyato ṭhitepi kammapaccayo vattabbova upanissayassa anekabhedattā,",
  "tika-abh05t:1404_14": "vipākaṃ janentaṃ kammaṃ vipākassa upanissayo na hotīti na vattabbamevāti veditabbaṃ.",
  "tika-abh05t:1405_0": "Parassa pavattaṃ omānanti parasantāne attānaṃ uddissa pavattaṃ avamānaṃ.",
  "tika-abh05t:1405_1": "Tesūti yo anena pubbe hato,",
  "tika-abh05t:1405_2": "tassa ñātimittesu.",
  "tika-abh05t:1405_3": "Mātughātanatthaṃ pavattitatāya purimacetanāya mātughātakammena sadisatā,",
  "tika-abh05t:1405_4": "yathā ca āṇattiyaṃ pahārepi eseva nayo.",
  "tika-abh05t:1405_5": "Tena vuttaṃ “esa nayo dvīhi pakārehīti etthāpī”ti.",
  "tika-abh05t:1406_0": "Vaṭṭanissito dānādivasena saddhaṃ uppādento rāgaṃ upanissāya dānādivasena saddhaṃ uppādeti nāma,",
  "tika-abh05t:1406_1": "na vivaṭṭanissito avisesena vuttattāti āha “iminā adhippāyena vadatī”ti.",
  "tika-abh05t:1406_2": "Etesanti kāyikasukhadukkhānaṃ.",
  "tika-abh05t:1406_3": "Ekatopīti idaṃ yadipi ekasmiṃ santāne sukhadukkhānaṃ ekasmiṃ khaṇe uppatti natthi,",
  "tika-abh05t:1406_4": "paccayasamāyogo pana tesaṃ ekajjhampi hotīti katvā vuttaṃ.",
  "tika-abh05t:1407_0": "425.",
  "tika-abh05t:1407_1": "Purimavāresu viyāti paṭiccavārādīsu purimesu viya.",
  "tika-abh05t:1407_2": "Imasminti pañhāvāre.",
  "tika-abh05t:1407_3": "Paccayena uppatti vuccatīti hetuādinā tena tena paccayena taṃtaṃpaccayuppannassa uppatti na vuccati.",
  "tika-abh05t:1407_4": "Tesaṃ tesaṃ dhammānanti hetuādīnaṃ tesaṃ tesaṃ paccayadhammānaṃ.",
  "tika-abh05t:1407_5": "Taṃtaṃpaccayabhāvoti hetuādīnaṃ taṃtaṃpaccayabhāvo vuccati.",
  "tika-abh05t:1407_6": "Teneva purimesu chasu vāresu “kusalo dhammo uppajjatī”tiādinā tattha tattha uppādaggahaṇaṃ kataṃ,",
  "tika-abh05t:1407_7": "idha pana “kusalassa dhammassa hetupaccayena paccayo”tiādinā paccayabhāvo gahito.",
  "tika-abh05t:1407_8": "Tenāti upatthambhakattena paccayabhāvena.",
  "tika-abh05t:1407_9": "Idhāti pañhāvāre.",
  "tika-abh05t:1408_0": "427.",
  "tika-abh05t:1408_1": "Patiṭṭhābhūtassāti nissayabhūtassa.",
  "tika-abh05t:1408_2": "Kammapaccayoti sahajātakammapaccayo.",
  "tika-abh05t:1408_3": "Dukamūlakadukāvasānāti “kusalo ca abyākato ca dhammā kusalassa ca abyākatassa ca dhammassā”ti evaṃ dukamūlakadukāvasānā katvā vuttapañhā.",
  "tika-abh05t:1408_4": "Tatthāti paccayavāre.",
  "tika-abh05t:1408_5": "Kusalo ca abyākato ca dhammāti kusalābyākatappabhedā paccayuppannā dhammā.",
  "tika-abh05t:1408_6": "Yato tato vāti paccayadhammaniyamaṃ akatvā yato tato vā kusalābyākatavasena ubhayapaccayato uppattimattameva tattha paccayavāre adhippetaṃ,",
  "tika-abh05t:1408_7": "ubhayassa yathāvuttassa paccayuppannassa ubhinnaṃ yathāvuttānaṃyeva paccayadhammānaṃ paccayabhāvo na",
  "tika-abh05t:1408_8": "adhippeto uppādapadhānattā tassā desanāyāti adhippāyo.",
  "tika-abh05t:1408_9": "Nissayādibhūtāti nissayaatthiavigatabhūtā paccayadhammā na labbhanti,",
  "tika-abh05t:1408_10": "tasmā kusalo ca…pe…",
  "tika-abh05t:1408_11": "na vuttanti yojanā.",
  "tika-abh05t:1409_0": "Pañhāvāravibhaṅgavaṇṇanā niṭṭhitā.",
  "tika-abh05t:1410_0": "Pañhāvārassa ghaṭane anulomagaṇanā",
  "tika-abh05t:1411_0": "439.",
  "tika-abh05t:1411_1": "Etthāti abyākatamūlake.",
  "tika-abh05t:1411_2": "Yadi evanti yadi kusalākusalamūlehi alabbhamānampi labbhati,",
  "tika-abh05t:1411_3": "evaṃ sante.",
  "tika-abh05t:1411_4": "Gaṇanamattasāmaññato,",
  "tika-abh05t:1411_5": "na paccayasāmaññatoti adhippāyo.",
  "tika-abh05t:1412_0": "440.",
  "tika-abh05t:1412_1": "Nidassanavasena daṭṭhabbo yebhuyyena indriyamaggapaccayānañca hetupaccayassa visabhāgattā.",
  "tika-abh05t:1412_2": "Indriyamaggapaccayā ca visabhāgāti visesanena yo tattha sabhāgabhāvo,",
  "tika-abh05t:1412_3": "taṃ nivatteti.",
  "tika-abh05t:1412_4": "Tathā bhāvābhāvatoti tasmiṃ hetupaccayākāre sati bhāvato,",
  "tika-abh05t:1412_5": "hetudhammānaṃ hetupaccayabhāve sati sahajātādipaccayabhāvatoti attho.",
  "tika-abh05t:1412_6": "Adhipatipaccayādīnanti adhipatindriyamaggapaccayānaṃ.",
  "tika-abh05t:1412_7": "Visabhāgatā hetupaccayassa.",
  "tika-abh05t:1412_8": "Kusalādihetūnanti kusalākusalakiriyābyākatahetūnaṃ.",
  "tika-abh05t:1412_9": "Hetupaccayabhāveti hetupaccayatte hetubhāvena upakārakatte.",
  "tika-abh05t:1412_10": "Vipākapaccayabhāvābhāvatoti vipākapaccayabhāvassa abhāvato.",
  "tika-abh05t:1412_11": "Na hi vipākānaṃ vipākapaccayatā atthi.",
  "tika-abh05t:1412_12": "Vipākahetūnaṃ itarahetūhi hetupaccayatāya atthi sabhāgatāti āha “hetuvajjāna”nti.",
  "tika-abh05t:1412_13": "Vipākānaṃ visabhāgatāya bhavitabbaṃ,",
  "tika-abh05t:1412_14": "na hi vipākadhammadhammanevavipākanavipākadhammadhammānaṃ vipākehi sabhāgatā atthi rāsantarabhāvatoti adhippāyo.",
  "tika-abh05t:1412_15": "Ubhayapaccayasahiteti hetuvipākapaccayasahite.",
  "tika-abh05t:1412_16": "Hetupaccayabhāve vipākamhīti hetupaccayabhāvena vattamāne vipākadhamme.",
  "tika-abh05t:1412_17": "Vipākapaccayattābhāvābhāvatoti vipākapaccayabhāvābhāvassa abhāvato.",
  "tika-abh05t:1412_18": "Na hi vipāko vipākassa vipākapaccayo na hoti,",
  "tika-abh05t:1412_19": "tasmā natthi hetuvipākapaccayānaṃ visabhāgatāti adhippāyo.",
  "tika-abh05t:1413_0": "Idāni vuttamevatthaṃ udāharaṇena samatthento “yathā hī”tiādimāha.",
  "tika-abh05t:1413_1": "Hetusahajātapaccayasahiteti hetupaccayasahajātapaccayasahite,",
  "tika-abh05t:1413_2": "ubhayapaccayayutteti attho.",
  "tika-abh05t:1413_3": "Hetūnanti idaṃ “sahajātapaccayattābhāvo”ti imināpi sambandhitabbaṃ.",
  "tika-abh05t:1413_4": "Hetūnañhi hetupaccayasahite rāsimhi hetupaccayabhāvo viya sahajātapaccayabhāvopi atthīti.",
  "tika-abh05t:1413_5": "Tattha hetuvajjānaṃ sahajātadhammānaṃ hetudhammassa ca na sabhāgatā vuccati sahajātapaccayena sabhāgabhāvato.",
  "tika-abh05t:1413_6": "Evamidhāpīti yathā hetusahajātapaccayesu vuttappakārena natthi visabhāgatā,",
  "tika-abh05t:1413_7": "evamidhāpi hetuvipākapaccayesu natthi visabhāgatāti attho.",
  "tika-abh05t:1413_8": "Esa nayo vippayuttapaccayepīti yvāyaṃ nayo hetusahajātapaccayesu visabhāgatābhāvo vutto,",
  "tika-abh05t:1413_9": "esa nayo hetusahite vippayuttapaccayepīti attho.",
  "tika-abh05t:1413_10": "Tatthāpi hi “hetuvippayuttapaccayasahite rāsimhī”tiādi sakkā yojetunti.",
  "tika-abh05t:1413_11": "Paccuppanno eva paccayuppanno,",
  "tika-abh05t:1413_12": "paccayo pana atītopi anāgatopi kālavinimuttopi hotīti paccuppannakkhaṇe hetupaccayabhāve sahajātādipaccayabhāvaṃ",
  "tika-abh05t:1413_13": "sandhāya tathābhāvābhāvavasena sabhāgatāya vuccamānāya nānākkhaṇikānaṃ kusalādīnaṃ hetūnaṃ vipākānañca",
  "tika-abh05t:1413_14": "vasena visabhāgatā tasseva hetussa na vattabbāti imamatthaṃ dasseti “apicā”tiādinā.",
  "tika-abh05t:1414_0": "Aggahitavisesato sāmaññato viseso na suviññeyyo hotīti adhippāyenāha “kusalā vīmaṃsādhipatīti evaṃ vattabba”nti.",
  "tika-abh05t:1415_0": "441- 443.",
  "tika-abh05t:1415_1": "“Itarāni dve labhatī”ti evaṃ vattuṃ na sakkā,",
  "tika-abh05t:1415_2": "hetādhipatidukehi dassitāni yāni “kusalo dhammo kusalassa dhammassa,",
  "tika-abh05t:1415_3": "kusalo dhammo abyākatassa,",
  "tika-abh05t:1415_4": "kusalo dhammo kusalassa ca abyākatassa ca,",
  "tika-abh05t:1415_5": "abyākato dhammo abyākatassā”ti cattāri vissajjanāni,",
  "tika-abh05t:1415_6": "tesu hetusahajātanissayaatthiavigataindriyamaggapaccayesu sampayuttapaccaye paviṭṭhe “kusalo dhammo kusalassa,",
  "tika-abh05t:1415_7": "abyākato dhammo abyākatassā”ti imāni dve labhati.",
  "tika-abh05t:1415_8": "Yaṃ sandhāya aṭṭhakathāyaṃ vuttaṃ “sace tehi saddhiṃ…pe…",
  "tika-abh05t:1415_9": "tāneva dve labhatī”ti,",
  "tika-abh05t:1415_10": "tehi pana itarāni nāma “kusalo dhammo abyākatassa,",
  "tika-abh05t:1415_11": "kusalo dhammo kusalassa ca abyākatassa cā”ti imāni dvepi siyuṃ.",
  "tika-abh05t:1415_12": "Na hi kusalo dhammo kusalassa vippayuttapaccayena paccayo hoti.",
  "tika-abh05t:1415_13": "Tena vuttaṃ “itarāni dve labhatīti purimapāṭho”tiādi.",
  "tika-abh05t:1415_14": "Itarāni dveti vā aññāni dve,",
  "tika-abh05t:1415_15": "yāni sampayuttapaccayavasena dve vissajjanāni,",
  "tika-abh05t:1415_16": "vippayuttapavese pana tato aññāni aññathābhūtāni dve vissajjanāni.",
  "tika-abh05t:1415_17": "Yāni sandhāya vuttaṃ “kusalo abyākatassa,",
  "tika-abh05t:1415_18": "abyākato abyākatassāti dve labhatīti paṭhantī”ti.",
  "tika-abh05t:1415_19": "Tesūti ūnataragaṇanāhetūsu vipākaaññamaññādīsu.",
  "tika-abh05t:1416_0": "Anāmaṭṭhavipākānīti aggahitavipākapaccayāni,",
  "tika-abh05t:1416_1": "ghaṭanaṃ apekkhitvā ayaṃ napuṃsakaniddeso.",
  "tika-abh05t:1416_2": "Na vipākaheturahitāni sādhāraṇavasena vuttattā.",
  "tika-abh05t:1416_3": "Tena vuttaṃ aṭṭhakathāyaṃ “sāmaññato navannampi hetūnaṃ vasena vuttānī”ti,",
  "tika-abh05t:1416_4": "“vipākahetupi labbhatī”ti ca.",
  "tika-abh05t:1417_0": "Tatthāti pañcamaghaṭanato paṭṭhāya pañcasu ghaṭanesu.",
  "tika-abh05t:1417_1": "Tena vipākena saha,",
  "tika-abh05t:1417_2": "samaṃ vā uṭṭhānaṃ etassāti samuṭṭhānanti ayampi attho sambhavatīti vuttaṃ “paṭisandhiyaṃ kaṭattārūpampi taṃsamuṭṭhānaggahaṇeneva saṅgaṇhātī”ti.",
  "tika-abh05t:1417_3": "Eseva nayoti iminā kaṭattārūpampi taṃsamuṭṭhānaggahaṇeneva saṅgaṇhātīti imamevatthaṃ atidisati.",
  "tika-abh05t:1418_0": "Evampīti “etesu panā”tiādinā saṅkhepato vuttappakārepīti attho.",
  "tika-abh05t:1418_1": "Tenāha “etesu pana…pe…",
  "tika-abh05t:1418_2": "vuttanayenapī”ti.",
  "tika-abh05t:1418_3": "Yo yo paccayoti yo yo hetuādipaccayo mūlabhāvena ṭhito paresaṃ paccayānaṃ.",
  "tika-abh05t:1418_4": "Tappaccayadhammānanti tehi hetuādipaccayehi paccayabhūtānaṃ hetuādidhammānaṃ.",
  "tika-abh05t:1418_5": "Niravasesaūnaūnataraūnatamalābhakkamenāti te dhammā yesu vissajjanesu yathārahaṃ niravasesā labbhanti,",
  "tika-abh05t:1418_6": "yesu ūnā ūnatarā ūnatamā ca labbhanti,",
  "tika-abh05t:1418_7": "tena kamena ghaṭanāvacanato paccayuppannāpi yathākkamaṃ niravasesādikkameneva labbhanti.",
  "tika-abh05t:1418_8": "Tenāha “niravasesalābhe ca…pe…",
  "tika-abh05t:1418_9": "veditabbo”ti.",
  "tika-abh05t:1419_0": "Hetumūlakaṃ niṭṭhitaṃ.",
  "tika-abh05t:1420_0": "445.",
  "tika-abh05t:1420_1": "Pañcame ekanti sanissayato abyākatamūlaṃ akusalanti idaṃ sandhāyāha “vatthuvasena sanissayaṃ vakkhatī”ti.",
  "tika-abh05t:1420_2": "Na idanti idaṃ catutthaṃ ghaṭanaṃ labbhamānassapi vatthussa vasena ghaṭanaṃ na hoti tassa vakkhamānattā,",
  "tika-abh05t:1420_3": "tasmā “ārammaṇavasenevā”ti ekaṃso gahitoti atthayojanā.",
  "tika-abh05t:1421_0": "446.",
  "tika-abh05t:1421_1": "Sahajātapurejātā eko nissayapaccayoti iminā satipi paccayadhammabhede paccayabhāvabhedo natthīti dasseti,",
  "tika-abh05t:1421_2": "tathā “atthipaccayo”ti imināpi.",
  "tika-abh05t:1421_3": "Avigatapaccayopettha atthipaccayeneva saṅgahitoti daṭṭhabbo.",
  "tika-abh05t:1421_4": "“Atthiavigatapaccayo”ti pāṭho.",
  "tika-abh05t:1421_5": "Sahajātārammaṇādhipati pana na kevalaṃ paccayadhammappabhedova,",
  "tika-abh05t:1421_6": "atha kho paccayabhāvabhedopi atthevāti āha “evaṃ…pe…",
  "tika-abh05t:1421_7": "abhāvato”ti.",
  "tika-abh05t:1421_8": "Vuttamevatthaṃ pākaṭataraṃ kātuṃ “nissayabhāvo hī”tiādi vuttaṃ.",
  "tika-abh05t:1421_9": "Tattha sahajātapurejātanissayādīnanti sahajātanissayapurejātanissayādīnaṃ. Ādi-",
  "tika-abh05t:1421_10": "saddena sahajātapurejātaatthiavigatabhāve saṅgaṇhāti.",
  "tika-abh05t:1421_11": "Na panevantiādinā vuttamevatthaṃ vivaranto “sahajāto hī”tiādimāha.",
  "tika-abh05t:1421_12": "Bhinnasabhāvāti samānepi adhipatisaddavacanīyabhāve paccayabhāvavisiṭṭhena sabhāvena bhinnasabhāvā,",
  "tika-abh05t:1421_13": "na hetupaccayādayo viya sabhāvamattena.",
  "tika-abh05t:1421_14": "Tenevāti bhinnasabhāvattā eva.",
  "tika-abh05t:1421_15": "Aññathā “kusalo kusalassa sahajātavasena,",
  "tika-abh05t:1421_16": "abyākato ārammaṇavasena adhipatipaccayena paccayo hotī”ti tadubhayaṃ ekajjhaṃ katvā vattabbaṃ siyā,",
  "tika-abh05t:1421_17": "na ca vuttanti dassento āha “pañhāvāravibhaṅge…pe…",
  "tika-abh05t:1421_18": "na vutta”nti.",
  "tika-abh05t:1422_0": "447- 452.",
  "tika-abh05t:1422_1": "Sādhāraṇavasenāti adhipatindriyabhāvasāmaññena.",
  "tika-abh05t:1422_2": "Tathā ceva cha ghaṭanāni yojetvā dasseti “adhipatī”tiādinā.",
  "tika-abh05t:1422_3": "Dve paccayadhammāti vīriyavīmaṃsānaṃ vasena dve paccayadhammā,",
  "tika-abh05t:1422_4": "ekoyeva cittādhipativasena.",
  "tika-abh05t:1422_5": "Samaggakāni pubbe vattabbāni siyuṃ adhipatipaṭipāṭiyāti adhippāyo.",
  "tika-abh05t:1422_6": "Paṭhamañhi vīriyādhipati pacchā cittādhipatīti.",
  "tika-abh05t:1422_7": "Tesaṃ āhāramaggapaccayānaṃ pacchā vuttāni samaggakāni.",
  "tika-abh05t:1422_8": "Sadisattāti idaṃ parato “hetuvasena vuttaghaṭanehi sadisattā”tiādivacanaṃ sandhāya vuttaṃ.",
  "tika-abh05t:1423_0": "457- 460.",
  "tika-abh05t:1423_1": "Dumūlakanti kusalābyākatamūlakaṃ.",
  "tika-abh05t:1423_2": "Taṃ kusalamūlakesu kasmā vuttanti codanāyaṃ āha “abyākatasahitassa kusalassa paccayabhāvadassanavasenā”ti.",
  "tika-abh05t:1423_3": "Etthāti anulomagaṇane.",
  "tika-abh05t:1423_4": "Yathāvuttesūti “sahajātaaññamaññanissayavipākasampayuttavippayuttaatthiavigatamūlakesū”ti evaṃ vuttesu sahajātādimūlakesu.",
  "tika-abh05t:1423_5": "Atthiavigatamūlakavajjesūti atthiavigatamūlakāni ṭhapetvā avasesesu āhārena āhārapaccayena ghaṭanāni na yojitānīti sambandho.",
  "tika-abh05t:1423_6": "Adhipatindriyehi ca nissayādivajjesu sahajātādīsu ghaṭanāni na yojitānīti yojanā.",
  "tika-abh05t:1423_7": "Tesūti hetukammajhānamaggesu āhāre adhipatindriyesu ca taṃtaṃghaṭanavasena yathāvuttesu yojiyamānesu.",
  "tika-abh05t:1423_8": "Tenāti hetuādiarūpadhammānaṃyeva labbhanato.",
  "tika-abh05t:1423_9": "Tehi ghaṭanānīti hetuādīhi yojiyamānāni ghaṭanāni.",
  "tika-abh05t:1423_10": "Rūpamissakattābhāvenāti idaṃ vuttasadisatāya kāraṇavacanaṃ.",
  "tika-abh05t:1423_11": "Kasmā panettha atthiavigatamūlakāni nissayavippayuttaatthiavigatāni tehi vajjitānīti āha “atthiavigatehi panā”tiādi.",
  "tika-abh05t:1423_12": "Nissayādīhi yojiyamānāni adhipatindriyāni rūpamissakāni hontīti na vuttānīti sambandho.",
  "tika-abh05t:1423_13": "Yadi evaṃ kasmā atthiavigatamūlakesu āhārena,",
  "tika-abh05t:1423_14": "nissayādimūlakesu ca adhipatindriyehi yojanā katāti codanaṃ sandhāyāha “adhipatāhārindriyamūlakesū”tiādi.",
  "tika-abh05t:1424_0": "473- 477.",
  "tika-abh05t:1424_1": "Edisesu ṭhānesu khandha-",
  "tika-abh05t:1424_2": "saddo arūpesveva niruḷhoti katvā vuttaṃ “na pavatte viya khandhāyeva paccayuppannabhāvena gahetabbā”ti.",
  "tika-abh05t:1424_3": "Kaṭattārūpampi pana labbhatīti iminā “ekakkhaṇikakammavasena vuttānī”ti vacanaṃ paṭikkhipati.",
  "tika-abh05t:1424_4": "Yamatthaṃ sandhāya “kasmā na vutta”nti vuttaṃ,",
  "tika-abh05t:1424_5": "taṃ pākaṭataraṃ karonto “nanū”tiādiṃ vatvā puna taṃ udāharaṇena vibhāvetuṃ “yathācā”tiādi vuttaṃ.",
  "tika-abh05t:1424_6": "Ārammaṇanissayapaccayabhāvenāti ārammaṇapaccayabhāvena nissayapaccayabhāvena ca.",
  "tika-abh05t:1424_7": "Kammassa ca paccayabhāvo pākaṭoyevāti āha “kammampi ārammaṇapaccayabhāvena vattabba”nti.",
  "tika-abh05t:1424_8": "Dvinnaṃ paccayabhāvānanti kammārammaṇapaccayabhāvānaṃ.",
  "tika-abh05t:1424_9": "Aññamaññapaṭikkhepatoti iminā dvinnaṃ paccayabhāvānaṃ bhinnattā pavattiākārassa ekakkhaṇe ekasmiṃ paccayadhamme ayujjamānataṃ dasseti.",
  "tika-abh05t:1424_10": "Yathādassitassa nidassitabbena asamānataṃ dassento “paccuppannañhi…pe…",
  "tika-abh05t:1424_11": "yuttaṃ vattu”nti āha.",
  "tika-abh05t:1424_12": "Kammaṃ panātiādinā kammārammaṇapaccayānaṃ pavattiākārassa bhinnattā ekajjhaṃ hutvā appavattimeva vibhāveti.",
  "tika-abh05t:1424_13": "Yato te aññamaññaṃ paṭikkhepakā vuttā,",
  "tika-abh05t:1424_14": "kasmā pana taṃyeva vatthu ārammaṇapaccayo hoti nissayapaccayo ca,",
  "tika-abh05t:1424_15": "na taṃyeva kammaṃ ārammaṇapaccayo ca kammapaccayo cāti?",
  "tika-abh05t:1424_16": "Na codetabbametaṃ,",
  "tika-abh05t:1424_17": "dhammasabhāvo esoti dassento “esa ca sabhāvo”tiādimāha.",
  "tika-abh05t:1424_18": "Tattha vattamānānanti paccuppannānaṃ.",
  "tika-abh05t:1424_19": "Yanti idaṃ “vattabbatā”ti iminā sambandhiyamānaṃ “yā”ti itthiliṅgavasena vipariṇāmetabbaṃ.",
  "tika-abh05t:1424_20": "Yathātiādinā tamevatthaṃ udāharaṇadassanena vibhāveti.",
  "tika-abh05t:1425_0": "478- 483.",
  "tika-abh05t:1425_1": "Yaṃ viññāṇaṃ adhipatipaccayo na hoti,",
  "tika-abh05t:1425_2": "taṃ anāmaṭṭhādhipatibhāvaṃ daṭṭhabbaṃ.",
  "tika-abh05t:1425_3": "Vatthussa vasenāti hāpetabbassa vatthussa vasena.",
  "tika-abh05t:1426_0": "484- 495.",
  "tika-abh05t:1426_1": "Arūpindriyāni rūpānaṃ paccayattena labbhantīti yojanā.",
  "tika-abh05t:1426_2": "Yadipi evaṃ vuttaṃ rūpindriyānaṃ arūpānaṃ paccayattañca labbhatīti āha “cakkhādīni ca pana cakkhuviññāṇādīnaṃ labbhantī”ti.",
  "tika-abh05t:1426_3": "Taṃsamānagatikāti vīriyena samānagatikā maggapaccayatāya.",
  "tika-abh05t:1427_0": "511- 514.",
  "tika-abh05t:1427_1": "Vippayuttamūlake “dasame kusalādayo cittasamuṭṭhānāna”nti idaṃ pavattivasena aṭṭhakathāyaṃ vuttanti āha",
  "tika-abh05t:1427_2": "“paṭisandhiyaṃ pana ‘khandhā kaṭattārūpānaṃ vatthu ca khandhāna’nti idampi labbhatī”ti.",
  "tika-abh05t:1427_3": "Tassa dassanavasenāti tassa vatthussa dassanavasena,",
  "tika-abh05t:1427_4": "na anavasesato paccayadhammassa dassanavasena.",
  "tika-abh05t:1427_5": "Tenāha “khandhā ca vatthussāti idampi pana labbhatevā”ti.",
  "tika-abh05t:1427_6": "Na vajjetabbānīti tesampi paccayuppannabhāvena yojetabbattā.",
  "tika-abh05t:1428_0": "515- 518.",
  "tika-abh05t:1428_1": "Arūpavatthārammaṇamahābhūtaindriyāhārānaṃ paccayadhammānanti attho.",
  "tika-abh05t:1428_2": "“Āhārindriyapaccayā cā”tipi pana vattabbaṃ. Kasmā?",
  "tika-abh05t:1428_3": "Na hi indriyāhārānaṃ vasena sahajātādayo labbhanti,",
  "tika-abh05t:1428_4": "indriyāhārānaṃ pana vasena indriyāhārapaccayāva labbhanti.",
  "tika-abh05t:1428_5": "“Sahajātaṃ purejātaṃ pacchājātaṃ āhāraṃ indriya”nti hi uddisitvā atthipaccayo vibhattoti.",
  "tika-abh05t:1428_6": "Keci panettha “āhāraggahaṇena kabaḷīkāro āhārova gahito,",
  "tika-abh05t:1428_7": "indriyaggahaṇena ca rūpajīvitindriyameva,",
  "tika-abh05t:1428_8": "sesāhārindriyāni sahajātādīsveva antogadhāni katāni.",
  "tika-abh05t:1428_9": "Yāni tadantogadhāni,",
  "tika-abh05t:1428_10": "te sandhāya aṭṭhakathāyaṃ ‘arūpavatthārammaṇamahābhūtaindriyāhārānaṃ vasenā’ti ettha indriyāhāraggahaṇaṃ",
  "tika-abh05t:1428_11": "katanti ‘sahajātapurejātapacchājātapaccayā labbhantī’ti vutta”nti vadanti.",
  "tika-abh05t:1429_0": "Tattha arūpānaṃ sahajātapacchājātāhārindriyapaccayabhāvo yathārahaṃ veditabbo.",
  "tika-abh05t:1429_1": "Vatthu sahajātaṃ purejātañca,",
  "tika-abh05t:1429_2": "ārammaṇaṃ purejātameva,",
  "tika-abh05t:1429_3": "abhiññāñāṇassa pana kadāci sahajātampi ārammaṇapaccayo hotiyeva.",
  "tika-abh05t:1429_4": "Sahajātaggahaṇena panettha sahajātapaccayabhūtova gayhati,",
  "tika-abh05t:1429_5": "so ca ekuppādādilakkhaṇayuttovāti yo dhammo sahajāto hutvā ārammaṇaṃ hoti,",
  "tika-abh05t:1429_6": "na so idha adhippeto.",
  "tika-abh05t:1429_7": "Yadi sahajātopi ārammaṇaṃ hoti,",
  "tika-abh05t:1429_8": "kasmā pāḷiyaṃ tathā na vibhattanti?",
  "tika-abh05t:1429_9": "Ekakalāpapariyāpannassa ekuppādādilakkhaṇayuttassa bhinnakalāpapariyāpannato saṅkaramocanatthaṃ.",
  "tika-abh05t:1429_10": "Apica appacurabhāvato apākaṭabhāvato ca taṃ na gahitaṃ.",
  "tika-abh05t:1429_11": "Tatoti navamatoti attho,",
  "tika-abh05t:1429_12": "na dasamatoti adhippāyo.",
  "tika-abh05t:1429_13": "Na hi ekādasame adhipati atthīti.",
  "tika-abh05t:1429_14": "Tathā cuddasameti ettha tathā-",
  "tika-abh05t:1429_15": "saddena vatthuggahaṇena cakkhādivatthūnipi gahitānīti imamatthaṃ upasaṃharati.",
  "tika-abh05t:1429_16": "Tadevāti ārammaṇameva.",
  "tika-abh05t:1430_0": "519.",
  "tika-abh05t:1430_1": "Sahajātāni viyāti sahajātapaccayasahitāni viya ghaṭanāni.",
  "tika-abh05t:1430_2": "Sahajātenāti sahajātapaccayena.",
  "tika-abh05t:1430_3": "Tānīti “pakiṇṇakaghaṭanānī”ti vuttaghaṭanāni.",
  "tika-abh05t:1430_4": "Yāni hi sahajātapaccayena na yojitāni,",
  "tika-abh05t:1430_5": "tānettha pakiṇṇakaghaṭanānīti vuttāni.",
  "tika-abh05t:1430_6": "Purejāta…pe…",
  "tika-abh05t:1430_7": "vasenāti ettha ayaṃ yojanā –",
  "tika-abh05t:1430_8": "purejātassa pacchājātassa āhārassa indriyassa ca sahajātena aññamaññañca sāmaññavasena,",
  "tika-abh05t:1430_9": "tesaṃyeva sahajātena aññamaññañca asāmaññavasena cāti vuttaṃ hoti.",
  "tika-abh05t:1430_10": "Yathā purejātassa pacchājātassa ca sahajātena asāmaññaṃ bhinnasabhāvattā,",
  "tika-abh05t:1430_11": "tato eva āhārindriyānampi tena asāmaññaṃ,",
  "tika-abh05t:1430_12": "evaṃ purejātādīnaṃ catunnampi aññamaññaṃ asāmaññaṃ bhinnasabhāvattā.",
  "tika-abh05t:1430_13": "Evaṃ asāmaññavasena asamānatāvasena yathāvuttāni ghaṭanāni vippakiṇṇāni.",
  "tika-abh05t:1430_14": "Yathā pana sahajātapaccayadhammā arūpakkhandhādayo teneva sahajātapaccayatāsaṅkhātena mithūnaṃ samānabhāvena",
  "tika-abh05t:1430_15": "aññehi asaṃkiṇṇā attano paccayuppannānaṃ paccayo hontīti asāmaññavasena tesaṃ pavatti,",
  "tika-abh05t:1430_16": "evaṃ purejātādipaccayadhammāpīti tesaṃ sahajātena aññamaññañca yathāvuttassa sāmaññassa asāmaññassa ca",
  "tika-abh05t:1430_17": "vasena tāni ghaṭanāni vippakiṇṇānīti pakiṇṇakāni vuttāni.",
  "tika-abh05t:1430_18": "Evaṃ sante sahajātānampi ghaṭanānaṃ pakiṇṇakabhāvo āpajjatīti?",
  "tika-abh05t:1430_19": "Nāpajjati,",
  "tika-abh05t:1430_20": "tesaṃ sahajātatāya eva avippakiṇṇabhāvasiddhito.",
  "tika-abh05t:1430_21": "Tena vuttaṃ “sahajātaṃ aggahetvā vuttāni pakiṇṇakāni nāmā”ti.",
  "tika-abh05t:1431_0": "Tānīti pakiṇṇakaghaṭanāni.",
  "tika-abh05t:1431_1": "Kusalavipākāti kusalā ca vipākā ca,",
  "tika-abh05t:1431_2": "ye abhinnalakkhaṇā hutvā kusalasabhāvā vipākasabhāvā cāti attho.",
  "tika-abh05t:1431_3": "Evaṃsabhāvañca ekaṃ aññindriyamevāti āha “idaṃ…pe…",
  "tika-abh05t:1431_4": "labbhatī”ti.",
  "tika-abh05t:1431_5": "Nanu ca saddhindriyādivasenapi ayamattho labbhatīti?",
  "tika-abh05t:1431_6": "Tesaṃ kiriyasabhāvatāpi atthevāti.",
  "tika-abh05t:1431_7": "Dukkhanti cetasikadukkhaṃ.",
  "tika-abh05t:1431_8": "Tenāha “akusalamevā”ti.",
  "tika-abh05t:1431_9": "Vipākassa dukkhassāti yojanā.",
  "tika-abh05t:1431_10": "Tena vuttaṃ “ajhānaṅgattā”ti.",
  "tika-abh05t:1431_11": "Akusalavipākakiriyāti vicikicchācittapañcaviññāṇakiriyāmanodhātūsu pavattanato akusalavipākakiriyāva hoti cittaṭṭhitīti attho.",
  "tika-abh05t:1431_12": "Yasmā akusalavipākāti evamatthe gayhamāne dukkhassa cittaṭṭhitiyā ca vasena yathā jhānesu,",
  "tika-abh05t:1431_13": "evaṃ aññesaṃ vasena aññesu ca na labbhati,",
  "tika-abh05t:1431_14": "tasmā akusalassa vipākāti evamatthe gayhamāne dukkhindriyassa vasena indriyesu labbhatīti dassento āha “akusalassa…pe…",
  "tika-abh05t:1431_15": "labbheyyā”ti.",
  "tika-abh05t:1431_16": "Imasmiṃ kusalattike vipāko vipākābyākatamicceva gayhati,",
  "tika-abh05t:1431_17": "na akusalādipadehi visesetvāti imamatthaṃ dassento “kusalavipākā…pe…",
  "tika-abh05t:1431_18": "natthī”ti āha.",
  "tika-abh05t:1432_0": "Pañhāvārassa ghaṭane anulomagaṇanā niṭṭhitā.",
  "tika-abh05t:1433_0": "Paccanīyuddhāravaṇṇanā",
  "tika-abh05t:1434_0": "527.",
  "tika-abh05t:1434_1": "Nahetupaccayenāti ettha na-",
  "tika-abh05t:1434_2": "kāro aññatthoti dassento “hetupaccayato aññena paccayenā”ti āha.",
  "tika-abh05t:1434_3": "Aggahitaggahaṇenāhi sahajātādisaṅgahavasena aggahitānaṃ gahaṇena.",
  "tika-abh05t:1434_4": "Aṭṭha hontīti imissā pāḷiyā āgatā ārammaṇādayo aṭṭha paccayā honti.",
  "tika-abh05t:1434_5": "Tesūti aṭṭhasu paccayesu.",
  "tika-abh05t:1434_6": "Tīhīti ārammaṇasahajātaupanissayapaccayehi.",
  "tika-abh05t:1434_7": "Dvīhīti ārammaṇapaccayaupanissayapaccayehi.",
  "tika-abh05t:1434_8": "Tasmiṃ tasmiṃ paccayeti tasmiṃ tasmiṃ hetuādike paccaye.",
  "tika-abh05t:1434_9": "Tato hetuādipaccayato.",
  "tika-abh05t:1434_10": "Yathāyogaṃ yojetabbāti yasmiṃ paccaye paccanīyato ṭhite ye paccayā anulomato yojanaṃ labhanti,",
  "tika-abh05t:1434_11": "te yojetabbāti attho.",
  "tika-abh05t:1435_0": "Dvinnanti anantarūpanissayassa pakatūpanissayassāti imesaṃ dvinnaṃ.",
  "tika-abh05t:1435_1": "Vatthupurejātassa vasena purejātaṃ ārammaṇapurejātassa ārammaṇena saṅgahitattā.",
  "tika-abh05t:1435_2": "Aññissā cetanāyāti nānākkhaṇikakammapaccayabhāveneva pavattāya cetanāya.",
  "tika-abh05t:1435_3": "Arūpāhārā apariccattasahajātabhāvā eva āhārapaccayo honti,",
  "tika-abh05t:1435_4": "rūpāhāro ṭhitippattoyevāti vuttaṃ “sahajātato aññassa kabaḷīkārāhārassa vasena āhāro”ti.",
  "tika-abh05t:1435_5": "Sahajātato aññassāti ca idaṃ arūpāhāranivattanatthaṃ vuttaṃ,",
  "tika-abh05t:1435_6": "na kabaḷīkārāhāravisesanivattanatthaṃ tādisasseva tassa abhāvato.",
  "tika-abh05t:1435_7": "Na hi rūpāhāro sahajātapaccayo hoti,",
  "tika-abh05t:1435_8": "nāpi purejātapaccayo hoti.",
  "tika-abh05t:1435_9": "Yathā sahajātānaṃ sahajātapaccayo na hoti,",
  "tika-abh05t:1435_10": "evaṃ purejātānaṃ pacchājātapaccayo na hoti,",
  "tika-abh05t:1435_11": "pacchājātānañca purejātapaccayo na hoti. Kasmā?",
  "tika-abh05t:1435_12": "Tādisassa paccayalakkhaṇassa abhāvato.",
  "tika-abh05t:1435_13": "Yesañhi yo janako,",
  "tika-abh05t:1435_14": "na tehi tassa sahajātatā atthi,",
  "tika-abh05t:1435_15": "nāpi purejātatā purejātapaccayalakkhaṇayuttā,",
  "tika-abh05t:1435_16": "pacchājātapaccayatāya pana vattabbameva natthi rūpadhammattā.",
  "tika-abh05t:1435_17": "Upatthambhakattepi eseva nayo,",
  "tika-abh05t:1435_18": "tasmā sahajātādividhuro eva tassa paccayabhāvo veditabbo.",
  "tika-abh05t:1435_19": "Teneva hi “sahajātaṃ purejātaṃ pacchājātaṃ āhāraṃ indriya”nti ettha rūpajīvitindriyaṃ viya rūpāhāro visuṃ gahito.",
  "tika-abh05t:1435_20": "Tathā cāha “rūpāhāro…pe…",
  "tika-abh05t:1435_21": "āhārapaccayova hotī”ti.",
  "tika-abh05t:1435_22": "Sahajātato purejātato ca aññassa rūpajīvitindriyassāti ettha rūpāhāre vuttanayeneva attho veditabbo.",
  "tika-abh05t:1436_0": "Evañca katvāti purimapurimehi asaṅgahitasaṅgaṇhanavasena pacchimapacchimānaṃ gahitattā tathā rūpāhārassa",
  "tika-abh05t:1436_1": "jīvitindriyassa ca vasena idha āhārindriyapaccayānaṃ gahitattāti attho,",
  "tika-abh05t:1436_2": "aññathā “āhārapaccayena paccayo,",
  "tika-abh05t:1436_3": "indriyapaccayena paccayo”ti vattabbaṃ siyāti adhippāyo.",
  "tika-abh05t:1436_4": "Tenevāha “ārammaṇa…pe…",
  "tika-abh05t:1436_5": "icceva vutta”nti.",
  "tika-abh05t:1436_6": "Tadaññābhāvāti tato ārammaṇādipaccayato aññassa idhādhippetakammādipaccayassa kusale abhāvā.",
  "tika-abh05t:1436_7": "Tasmāti yasmā ārammaṇato aññesaṃ dvinnaṃ vasena upanissayo vutto,",
  "tika-abh05t:1436_8": "tasmā “ārammaṇādhipati ārammaṇapaccaye saṅgahaṃ gacchatī”ti vattabbaṃ,",
  "tika-abh05t:1436_9": "na ārammaṇūpanissayeti adhippāyo.",
  "tika-abh05t:1436_10": "Yadi evaṃ kasmā parittattikapañhāvārapaccanīye ārammaṇaṃ na vuttaṃ.",
  "tika-abh05t:1436_11": "Upanissayena hi asaṅgahitatte taṃ vattabbameva siyāti codanaṃ sandhāyāha “yaṃ panā”tiādi.",
  "tika-abh05t:1436_12": "Tattha purimehi asaṅgahitavasena vuttānanti purimehi paccayehi asaṅgahitavasena vuttānaṃ pacchimānaṃ paccayānaṃ.",
  "tika-abh05t:1436_13": "Saṅgahitavivajjanābhāvatoti attanā samānalakkhaṇatāya saṅgahitassa paccayassa vivajjanābhāvato,",
  "tika-abh05t:1436_14": "vivajjane kāraṇaṃ natthīti attho.",
  "tika-abh05t:1436_15": "Upanissayato aññārammaṇābhāvatoti appamāṇo dhammo appamāṇassa dhammassa ārammaṇaṃ honto ārammaṇūpanissayova hoti ārammaṇādhipatibhāvatoti attho.",
  "tika-abh05t:1436_16": "Yathā ārammaṇe gahite ārammaṇūpanissayo gahitova hoti balavārammaṇabhāvato,",
  "tika-abh05t:1436_17": "evaṃ ārammaṇūpanissaye gahite ārammaṇaṃ gahitameva hoti taṃsabhāvattāti tattha taṃ visuṃ na uddhaṭanti daṭṭhabbaṃ.",
  "tika-abh05t:1436_18": "Tenāha “na pana ārammaṇūpanissayassa ārammaṇe asaṅgahitattā”ti.",
  "tika-abh05t:1437_0": "Pacchājātaāhārānanti attano paccayuppannato purejātakāyato pacchājātānaṃ arūpāhārānaṃ.",
  "tika-abh05t:1437_1": "Te hi attanā sahajātaarūpadhammānaṃ taṃsamuṭṭhānarūpadhammānampi sahajātaatthipaccayā honti,",
  "tika-abh05t:1437_2": "purejātānaṃ pana vatthūnaṃ pacchājātaatthipaccayo.",
  "tika-abh05t:1437_3": "Pacchājātindriyānanti pacchājātānaṃ arūpindriyānaṃ.",
  "tika-abh05t:1437_4": "Sesaṃ āhāre vuttanayena yojetabbaṃ.",
  "tika-abh05t:1437_5": "Yasmā ete āhārindriyā yasmiṃ khaṇe purejātaatthipaccayaṃ labhanti,",
  "tika-abh05t:1437_6": "tasmiṃyeva khaṇe taṃtaṃpaccayuppannānaṃ sahajātaatthipaccayo pacchājātaatthipaccayo ca honti,",
  "tika-abh05t:1437_7": "tasmā vuttaṃ “sahāpi atthiavigatapaccayabhāvo hotī”ti.",
  "tika-abh05t:1437_8": "Tiṇṇanti sahajātādīnaṃ tiṇṇaṃ.",
  "tika-abh05t:1437_9": "Chahi bhedehīti visuṃ gahitehi sahajātādīhi pañcahi yathārahaṃ ekajjhaṃ gahitabhedena cāti chahi atthipaccayabhedehi.",
  "tika-abh05t:1437_10": "Ekekaṃ saṅgahetvāti atthipaccayalakkhaṇaṃ avigatapaccayalakkhaṇañca visuṃ visuṃ chahi bhedehi saṅgahetvā vuttaṃ.",
  "tika-abh05t:1438_0": "Ajjhattikabāhirabhedatoti vattabbaṃ cakkhādīnaṃ jīvitindriyassa ca adhippetattā,",
  "tika-abh05t:1438_1": "saparasantānikānañca indriyānaṃ anadhippetattā.",
  "tika-abh05t:1438_2": "Nissayapurejātavippayuttaatthiavigatānaṃ purejātabhūtānanti adhippāyo.",
  "tika-abh05t:1438_3": "Tesañhi purejāte saṅgaho.",
  "tika-abh05t:1438_4": "Tadekadesassāti ārammaṇekadesassa,",
  "tika-abh05t:1438_5": "ārammaṇādhipatiārammaṇūpanissayānanti attho.",
  "tika-abh05t:1438_6": "Tesanti nissayādīnaṃ.",
  "tika-abh05t:1438_7": "Upanissayādīsūti upanissayapurejātapaccayādīsu.",
  "tika-abh05t:1438_8": "Taṃ pana purejātabhūtaṃ ārammaṇaṃ.",
  "tika-abh05t:1438_9": "Tatthāti upanissayapaccayasaṅgahe.",
  "tika-abh05t:1438_10": "Yathāvuttanayo cettha ekantena gahetabboti dassetuṃ “atha panā”tiādi vuttaṃ.",
  "tika-abh05t:1439_0": "Eva-",
  "tika-abh05t:1439_1": "saddo ānetvā yojetabbo,",
  "tika-abh05t:1439_2": "aññathā tesu pañhesu ekasabhāvatova paccayassa āgamanaṃ vuttaṃ siyā.",
  "tika-abh05t:1439_3": "Tenāti “ekovā”ti avadhāraṇena aggahitena.",
  "tika-abh05t:1439_4": "Tesūti sahajātapurejātapaccayesu.",
  "tika-abh05t:1439_5": "Ukkaṭṭhavasenāti “eko dve”tiādinā vuttaukkaṃsavasena.",
  "tika-abh05t:1439_6": "Te te paccaye saṅgahetvāti te hetuādipaccaye sahajātādipaccayehi saṅgahetvā.",
  "tika-abh05t:1439_7": "Dassitapaccayaparicchedoti soḷasādibhedena saṅgahetvā dassitapaccayaparicchedo.",
  "tika-abh05t:1440_0": "Pabhedaparihānīsūti sahajātapaccayādīhi saṅgahitapaccayappabhede taṃtaṃpaccayapaṭikkhepe pañhāparihāniyañcāti attho.",
  "tika-abh05t:1440_1": "Nahetupaccayāti iminā hetupaccayato aññe paccayā gahitāti katvā vuttaṃ “nahetupaccayāti ettha labbhamānapaccaye sandhāya vutta”nti.",
  "tika-abh05t:1440_2": "Evañca katvāti sabbapaccanīyasādhāraṇalakkhaṇavasena vuttattā eva na vattabbaṃ siyā,",
  "tika-abh05t:1440_3": "na hi hetupaccaye paccanīyato ṭhite hetudhammo hetussa dhammassa sahajātapaccayena paccayoti sakkā vattuṃ.",
  "tika-abh05t:1440_4": "Vīsati paccayāti hetupaccayena saddhiṃ vīsati paccayā.",
  "tika-abh05t:1440_5": "Parihānīyaṃ vitthārakathaṃ dassentoti yojanā.",
  "tika-abh05t:1441_0": "528.",
  "tika-abh05t:1441_1": "Tehi tehi paccayehīti sahajātapaccayādīhi tehi tehi saṅgāhakabhūtehi paccayehi.",
  "tika-abh05t:1441_2": "Te te paccayāti saṅgahetabbā aññamaññapaccayādayo hetupaccayādayo vā te te paccayā.",
  "tika-abh05t:1441_3": "Aññesaṃ abhāvaṃ sandhāya vuttaṃ,",
  "tika-abh05t:1441_4": "na tesaṃ sabbesaṃ sambhavanti adhippāyo.",
  "tika-abh05t:1441_5": "Tenāha “na hī”tiādi.",
  "tika-abh05t:1441_6": "Tattha dveyevāti ārammaṇādhipatiṃ apanetvā āha.",
  "tika-abh05t:1441_7": "Abyākatassapīti pi-",
  "tika-abh05t:1441_8": "saddena na kevalaṃ kusalasseva,",
  "tika-abh05t:1441_9": "atha kho abyākatassapīti kusalaṃ sampiṇḍeti.",
  "tika-abh05t:1442_0": "530.",
  "tika-abh05t:1442_1": "Tena saddhinti vatthunā saddhiṃ.",
  "tika-abh05t:1442_2": "Suddhānanti kevalānaṃ vatthunā vinā ca gahitānaṃ kusalakkhandhānaṃ.",
  "tika-abh05t:1442_3": "Yadipi vatthunā saddhiṃ sahajātaṭṭho natthi,",
  "tika-abh05t:1442_4": "nissayādibhāvo pana atthevāti dassento “vatthunā panā”tiādimāha.",
  "tika-abh05t:1443_0": "Sahajātapurejātapacchājātaāhārindriyānaṃ atthipaccayena saṅgahetabbattā sahajātādīhi saṅgahetabbānaṃ",
  "tika-abh05t:1443_1": "taṃsaṅgaho sukaroti dassetuṃ upanissayena saṅgahetabbānaṃ saṅgaho vuttanayo evāti vuttaṃ “catūsu sabbapaccaye",
  "tika-abh05t:1443_2": "saṅgaṇhitvā”ti.",
  "tika-abh05t:1443_3": "Kammaṃ pana sahajātūpanissayehi asaṅgahetabbatāpi atthīti sarūpato gahitaṃ,",
  "tika-abh05t:1443_4": "aññathā “tīsu paccayesū”ti vattabbaṃ siyā.",
  "tika-abh05t:1443_5": "Missakāmissakassāti sahajātapurejātādibhāvehi missakassa tathā amissakassa ca.",
  "tika-abh05t:1443_6": "Vuttamevatthaṃ vitthārato dassetuṃ “na hī”tiādi vuttaṃ.",
  "tika-abh05t:1443_7": "Tenāti atthipaccayavibhāgasaṅgāhakānaṃ sahajātādīnaṃ gahaṇena.",
  "tika-abh05t:1443_8": "Sabbapaccayānaṃ…pe…",
  "tika-abh05t:1443_9": "hotīti iminā “imasmiṃ pana paccayuddhāre”tiādinā vuttopi paccayasaṅgaho idha atthato dassitoyevāti imamatthaṃ dasseti.",
  "tika-abh05t:1444_0": "Nissayo kasmā na vutto?",
  "tika-abh05t:1444_1": "Sahajātanissayo purejātanissayoti hi sakkā vibhajitunti adhippāyo.",
  "tika-abh05t:1444_2": "Vippayutto vā kasmā na vutto?",
  "tika-abh05t:1444_3": "Purejātavippayutto pacchājātavippayuttoti vibhajituṃ sakkāti attho.",
  "tika-abh05t:1444_4": "Yaṃ missakāmissakabhāvaṃ manasi katvā “avattabbattā”ti vuttaṃ,",
  "tika-abh05t:1444_5": "taṃ dassento “nissayo tāvā”tiādimāha.",
  "tika-abh05t:1444_6": "Visesitabbo “vippayuttapaccayena paccayo”ti avisesena pāḷiyaṃ vuttattā.",
  "tika-abh05t:1444_7": "So viyāti atthipaccayo viya,",
  "tika-abh05t:1444_8": "nissayapaccayo viya vā atthipaccayavisesābhāvena vippayuttapaccayo na vattabbova.",
  "tika-abh05t:1444_9": "Dvinnaṃ paccayānaṃ viya pabhedasabbhāvatoti dassento “sahajātapurejātānañcā”tiādimāha.",
  "tika-abh05t:1444_10": "Tathātiādinā vuttamatthaṃ pāḷiyā samatthetuṃ “vakkhatī”tiādi vuttaṃ.",
  "tika-abh05t:1444_11": "Tattha maggaphaladhammānaṃ maggaphalataṃsamuṭṭhānarūpavasena sahajātaatthipaccayo tesaṃyeva purejātacatusantatirūpavasena",
  "tika-abh05t:1444_12": "pacchājātaatthipaccayo vutto,",
  "tika-abh05t:1444_13": "na pana vippayuttapaccayabhāvo vakkhatīti yojanā.",
  "tika-abh05t:1444_14": "Soti vippayuttapaccayo.",
  "tika-abh05t:1445_0": "Hetuādīnaṃ sahajātantogadhattā hetuādayo tabbisesā hontīti katvā vuttaṃ “sahajātapaccayo ca hetuādīhi visesetabbo”ti.",
  "tika-abh05t:1445_1": "Soti sahajātapaccayo.",
  "tika-abh05t:1445_2": "Viruddhapaccayehīti sahajātapurejātassa sahajātādibhāvena viruddhehi paccayehi.",
  "tika-abh05t:1445_3": "Tenāha “uppattikālaviruddhehi paccayehī”ti.",
  "tika-abh05t:1446_0": "Paccanīyuddhāravaṇṇanā niṭṭhitā.",
  "tika-abh05t:1447_0": "Paccanīyagaṇanavaṇṇanā",
  "tika-abh05t:1448_0": "Nahetumūlakavaṇṇanā",
  "tika-abh05t:1449_0": "532.",
  "tika-abh05t:1449_1": "Adhipatipaccayādibhūto ārammaṇapaccayoti ārammaṇaārammaṇādhipatiārammaṇūpanissaye vadati.",
  "tika-abh05t:1449_2": "Te ca yasmā ārammaṇasabhāvā eva,",
  "tika-abh05t:1449_3": "tasmā vuttaṃ “parihāyatiyevā”ti.",
  "tika-abh05t:1449_4": "Pannarasasūti dutiye sahajātapaccaye “hetupaccayo”tiādinā vuttesu pannarasasu.",
  "tika-abh05t:1449_5": "Ekādasannaṃ vasenāti sahajātapaccayo,",
  "tika-abh05t:1449_6": "sahajātatāvisiṭṭhā adhipatinissayakammāhārindriyatthiavigatahetujhānamaggā cāti imesaṃ ekādasannaṃ vasena.",
  "tika-abh05t:1449_7": "Sahajāte antogadhā hetuādayo.",
  "tika-abh05t:1449_8": "Tasmiṃ paṭikkhitteti tasmiṃ sahajāte paṭikkhitte paccanīyato ṭhite.",
  "tika-abh05t:1449_9": "Anantogadhā sahajāte,",
  "tika-abh05t:1449_10": "ke pana teti āha “ārammaṇādhipatipurejātanissayādayo”ti.",
  "tika-abh05t:1449_11": "Ārammaṇādiākārenāti ārammaṇapurejātanissayanānākkhaṇikakammādiākārena.",
  "tika-abh05t:1450_0": "Tasmiṃ paṭikkhitteti tasmiṃ sahajātapaccaye paṭikkhitte.",
  "tika-abh05t:1450_1": "Ime vārāti sahajātaṃ purejātanti vissajjitavārā.",
  "tika-abh05t:1450_2": "Ete nissayādayoti sahajātatāvisiṭṭhe nissayādike vadati, na itare.",
  "tika-abh05t:1450_3": "Tenāha “yasmā ca…pe…",
  "tika-abh05t:1450_4": "paṭikkhepena paṭikkhittā”ti.",
  "tika-abh05t:1451_0": "Nissayādibhūtañca sahajātapaccayaṃ ṭhapetvāti etena “ṭhapetvā sahajātapaccaya”nti ettha antogadhanissayādibhāvoyeva sahajātapaccayo gahitoti dasseti.",
  "tika-abh05t:1451_1": "Nissayādīti ādi-",
  "tika-abh05t:1451_2": "saddena hetuādīnaṃ saṅgaho daṭṭhabbo.",
  "tika-abh05t:1451_3": "Aññamaññapaccayadhammavasena pavattisabbhāvatoti aññamaññapaccayadhammavasena sahajātādīhi pavattisabbhāvato",
  "tika-abh05t:1451_4": "aññamaññe paṭikkhitte “kusalo kusalābyākatassā”ti vāro parihāyati.",
  "tika-abh05t:1451_5": "Tesaṃ tesaṃ paccayuppannānanti idaṃ sāmaññavacanampi “aññamaññapaccayasaṅgahaṃ gatā”ti vacanato aññamaññapaccayalābhīnaṃyeva",
  "tika-abh05t:1451_6": "gahaṇaṃ siyāti āsaṅkaṃ nivattetuṃ “kusalo ca kusalassā”tiādi vuttaṃ.",
  "tika-abh05t:1451_7": "Samudāyabhūtoti catukkhandhasamudāyabhūto.",
  "tika-abh05t:1451_8": "Ekadesabhūtehīti tasseva ekadesabhūtehi.",
  "tika-abh05t:1451_9": "“Kusalo panā”tiādi “naaññamaññapaccayena…pe…",
  "tika-abh05t:1451_10": "parihāyatī”ti imassa aṭṭhakathāvacanassa samādhānavacanaṃ.",
  "tika-abh05t:1452_0": "Rūpakkhandhekadesova honti rūpāhārarūpindriyavasena,",
  "tika-abh05t:1452_1": "“ekantena vippayuttapaccayadhammehī”ti vuttadhammā “te”ti paccāmaṭṭhāti āha “teti te vippayuttapaccayadhammā”ti.",
  "tika-abh05t:1453_0": "533.",
  "tika-abh05t:1453_1": "Paccanīyagaṇanaṃ dassetunti vuttepi nanu paccayagaṇanameva dassitaṃ hotīti kassaci āsaṅkā siyāti taṃ",
  "tika-abh05t:1453_2": "nivattento āha “paccanīyavāragaṇanā hi dassitā”ti.",
  "tika-abh05t:1453_3": "Balavakammaṃ vipākassa upanissayo hoti,",
  "tika-abh05t:1453_4": "itaraṃ kammapaccayo evāti āha “vipākassapi pana…pe…",
  "tika-abh05t:1453_5": "kammapaccayo hotī”ti.",
  "tika-abh05t:1454_0": "Nahetumūlakavaṇṇanā niṭṭhitā.",
  "tika-abh05t:1455_0": "534.",
  "tika-abh05t:1455_1": "Paricchinnagaṇanānīti idaṃ na gaṇanāpekkhaṃ,",
  "tika-abh05t:1455_2": "atha kho vissajjanāpekkhanti āha “paricchinnagaṇanāni vissajjanānī”ti.",
  "tika-abh05t:1455_3": "Paccanīyato ṭhitopi hetu nayānaṃ mūlabhāveneva ṭhitoti āha “hetumūlake”ti,",
  "tika-abh05t:1455_4": "aṭṭhakathāyaṃ pana “nahetumūlaka”micceva vuttaṃ.",
  "tika-abh05t:1456_0": "538.",
  "tika-abh05t:1456_1": "Mūlaṃ saṅkhipitvāti sattamūlakaṃ aṭṭhamūlakaṃ navamūlakañca saṅkhipitvā.",
  "tika-abh05t:1456_2": "Dvīsūti “tīṇī”ti vuttesu tīsu vissajjanesu purimesu dvīsu “kusalo dhammo abyākatassa,",
  "tika-abh05t:1456_3": "akusalo dhammo abyākatassā”ti imesu.",
  "tika-abh05t:1456_4": "Tenāha “vipāko paccayuppanno hotī”ti.",
  "tika-abh05t:1456_5": "Tatiyeti “abyākato dhammo abyākatassā”ti imasmiṃ.",
  "tika-abh05t:1456_6": "Tesamuṭṭhānikakāyoti utucittāhārānaṃ vasena tesamuṭṭhānikakāyo.",
  "tika-abh05t:1457_0": "545.",
  "tika-abh05t:1457_1": "Etaṃ dvayaṃ sandhāya vuttaṃ,",
  "tika-abh05t:1457_2": "yathā arūpaṃ arūpassa,",
  "tika-abh05t:1457_3": "evaṃ rūpampi rūpassa vippayuttapaccayo na hotīti.",
  "tika-abh05t:1457_4": "Rūpābyākato arūpābyākatassāti idaṃ vatthukhandhe sandhāya vuttaṃ.",
  "tika-abh05t:1457_5": "Arūpābyākato rūpābyākatassāti idaṃ pana cittasamuṭṭhānarūpañcāti tesaṃ ekantiko vippayuttapaccayabhāvoti āha “sahajāta…pe…",
  "tika-abh05t:1457_6": "hotiyevā”ti.",
  "tika-abh05t:1457_7": "Sahajātāhārindriyavasenāti sahajātaarūpāhārindriyavasena.",
  "tika-abh05t:1458_0": "546.",
  "tika-abh05t:1458_1": "Ekamūlakekāvasānā anantarapakatūpanissayavasena labbhantīti idaṃ yathārahavasena vuttanti taṃ yathārahaṃ",
  "tika-abh05t:1458_2": "paṭikkhepāpaṭikkhepavasenapi dassetabbanti “atthipaccaye panā”tiādi vuttaṃ.",
  "tika-abh05t:1458_3": "Purimesūti nārammaṇādīsu.",
  "tika-abh05t:1458_4": "Navāti ekamūlakāvasānā nava.",
  "tika-abh05t:1458_5": "Dveyevāti “kusalo dhammo abyākatassa,",
  "tika-abh05t:1458_6": "akusalo dhammo abyākatassā”ti ime dveyeva.",
  "tika-abh05t:1459_0": "Paccanīyavaṇṇanā niṭṭhitā.",
  "tika-abh05t:1460_0": "Anulomapaccanīyavaṇṇanā",
  "tika-abh05t:1461_0": "550.",
  "tika-abh05t:1461_1": "Imehevāti “kusalo kusalassa,",
  "tika-abh05t:1461_2": "akusalo akusalassā”ti imehi eva samānā honti kusalāditāsāmaññena.",
  "tika-abh05t:1461_3": "Tena vuttaṃ “atthābhāvato pana na anurūpā”ti.",
  "tika-abh05t:1461_4": "“Kusalo kusalassā”tiādinā satipi uddesato sāmaññe yebhuyyena siyā vibhaṅge visesoti āha “yathāyogaṃ niddesato cā”ti.",
  "tika-abh05t:1462_0": "551. Hetunāmanti hetu ca taṃ nāmañcāti hetunāmaṃ. Paccayanti tameva paccayabhūtaṃ sandhāyāti yojanā.",
  "tika-abh05t:1463_0": "552.",
  "tika-abh05t:1463_1": "Dvinnampi adhipatīnanti sahajātārammaṇādhipatīnaṃ vasena,",
  "tika-abh05t:1463_2": "taṃ “kusalaṃ kusalassa sahajātato ceva ārammaṇato cā”tiādinā aṭṭhakathāyaṃ vuttanayeneva veditabbaṃ.",
  "tika-abh05t:1463_3": "Nārammaṇe sattāti sahajātādhipatissa vasena vuttaṃ,",
  "tika-abh05t:1463_4": "na sahajāte sattāti ārammaṇādhipatissa vasena vuttanti yojanā.",
  "tika-abh05t:1463_5": "Evanti yathā adhipatimhi vuttaṃ,",
  "tika-abh05t:1463_6": "evaṃ sabbattha sabbapaccayesu.",
  "tika-abh05t:1463_7": "“Tasmiṃ tasmiṃ…pe…",
  "tika-abh05t:1463_8": "uddharitabbā”ti vatvā tassa gaṇanuddhārassa sukarataṃ upāyañca dassento “anulome…pe…",
  "tika-abh05t:1463_9": "viññātu”nti āha.",
  "tika-abh05t:1464_0": "Anulomapaccanīyavaṇṇanā niṭṭhitā.",
  "tika-abh05t:1465_0": "Paccanīyānulomavaṇṇanā",
  "tika-abh05t:1466_0": "631.",
  "tika-abh05t:1466_1": "Parihāpanagaṇanāyāti parihāpetabbagaṇanāya samānattañca na ekantikaṃ ūnatamabhāvassapi sambhavatoti adhippāyo.",
  "tika-abh05t:1466_2": "Tenāha “nahetunārammaṇadukassā”tiādi.",
  "tika-abh05t:1466_3": "Tattha saddhiṃ yojiyamānena ūnataragaṇanena adhipatipaccayena parihīnāpīti yojanā.",
  "tika-abh05t:1466_4": "Saddhiṃ parihīnāpīti vā imasmiṃ pakkhe “adhipatipaccayenā”ti itthambhūtalakkhaṇe karaṇavacanaṃ.",
  "tika-abh05t:1466_5": "Etanti lakkhaṇaṃ.",
  "tika-abh05t:1467_0": "Aṭṭhānanti anulomato aṭṭhānaṃ atiṭṭhanaṃ.",
  "tika-abh05t:1467_1": "Tiṭṭhantīti anulomatoti yojanā.",
  "tika-abh05t:1467_2": "Tesanti hetuādīnaṃ.",
  "tika-abh05t:1467_3": "Itaresūti yādisā adhippetā,",
  "tika-abh05t:1467_4": "te dassetuṃ “adhipatī”tiādi vuttaṃ.",
  "tika-abh05t:1467_5": "Imāni dveti “kusalābyākatā abyākatassa,",
  "tika-abh05t:1467_6": "akusalāabyākatā abyākatassā”ti imāni ca dve.",
  "tika-abh05t:1468_0": "Nahetumūlakavaṇṇanā niṭṭhitā.",
  "tika-abh05t:1469_0": "636.",
  "tika-abh05t:1469_1": "Hetuyā vuttehi tīhīti hetupaccayā vuttehi tīhi vissajjanehi saddhiṃ.",
  "tika-abh05t:1469_2": "Vārasāmaññameva vadati,",
  "tika-abh05t:1469_3": "na atthasāmaññanti adhippāyo.",
  "tika-abh05t:1469_4": "Tathā kamme tīṇīti hetuyā vuttānevāti cāti “kamme tīṇī”ti ettha “hetuyā vuttānevā”ti imasmiṃ atthavacanepi",
  "tika-abh05t:1469_5": "tathā vārasāmaññameva sandhāya vadatīti attho.",
  "tika-abh05t:1470_0": "644. Ekekamevāti ekekameva vissajjanaṃ.",
  "tika-abh05t:1471_0": "650.",
  "tika-abh05t:1471_1": "Sakaṭṭhāneti attanā ṭhitaṭṭhāne.",
  "tika-abh05t:1471_2": "Tato paretarāti tato aggahitapaccayato paretarā paccanīyato.",
  "tika-abh05t:1471_3": "Nāhāre…pe…",
  "tika-abh05t:1471_4": "lābho hotīti āhārapaccaye paccanīyato ṭhite indriyapaccayaṃ,",
  "tika-abh05t:1471_5": "anulomato indriyapaccaye ca paccanīyato ṭhite āhārapaccayaṃ anulomato yojetvā yathā pañho labbhatīti attho.",
  "tika-abh05t:1471_6": "Tesūti āhārindriyesu.",
  "tika-abh05t:1471_7": "Dvidhā bhinnāni paccanīyato anulomato ca yojetabbabhāvena.",
  "tika-abh05t:1472_0": "Paccanīyānulomavaṇṇanā niṭṭhitā.",
  "tika-abh05t:1473_0": "Kusalattikavaṇṇanā niṭṭhitā.",
  "tika-abh05t:1474_0": "2. Vedanāttikavaṇṇanā",
  "tika-abh05t:1475_0": "1.",
  "tika-abh05t:1475_1": "Vedanāttike paṭiccādiniyamanti tikapadasambandhavasena paṭiccavārādīsu vattabbaṃ paṭiccasahajātaṭṭhādiniyamanaṃ na labhanti vedanārūpanibbānāni. Kasmā?",
  "tika-abh05t:1475_2": "Tikamuttakattā.",
  "tika-abh05t:1475_3": "Tathā paccayuppannavacanaṃ.",
  "tika-abh05t:1475_4": "Na hi sakkā vattuṃ vedanaṃ rūpaṃ nibbānañca sandhāya “sukhāya vedanāya sampayuttaṃ dhammaṃ paṭicca sukhāya vedanāya sampayutto uppajjatī”ti.",
  "tika-abh05t:1475_5": "Tikadhammānanti vedanāttikadhammānaṃ.",
  "tika-abh05t:1475_6": "Tatthāti hetupaccayādīsu.",
  "tika-abh05t:1475_7": "Yathānurūpatoti vedanādīsu yo yassa vedanāya sampayuttadhammassa ārammaṇādipaccayo bhavituṃ yutto,",
  "tika-abh05t:1475_8": "tadanurūpato.",
  "tika-abh05t:1475_9": "Ārammaṇādīti ādi-",
  "tika-abh05t:1475_10": "saddena ārammaṇādhipatiārammaṇūpanissayādike saṅgaṇhāti.",
  "tika-abh05t:1476_0": "10.",
  "tika-abh05t:1476_1": "Kusalattikepi parihīnanti idaṃ paccanīyaṃ sandhāya vuttaṃ.",
  "tika-abh05t:1476_2": "Rūpārūpadhammapariggāhakattāti idaṃ anādibhūtassapi sahajātassa ādimhi ṭhapane kāraṇavacanaṃ. Ādi-",
  "tika-abh05t:1476_3": "saddenāti “sahajātādayo”ti ettha ādi- saddena.",
  "tika-abh05t:1476_4": "Yathārahaṃ ārabbha uppattivasena sabbe arūpadhammā ārammaṇādīnaṃ paccayuppannā hontīti vuttaṃ “paccayuppannavasena",
  "tika-abh05t:1476_5": "sabbārūpadhammapariggāhakānaṃ ārammaṇādīna”nti. Ādi-",
  "tika-abh05t:1476_6": "saddena ārammaṇādhipatiārammaṇūpanissayādike saṅgaṇhāti.",
  "tika-abh05t:1476_7": "Tenāti “sabbārūpadhammapariggāhakā panā”tiādivacanena.",
  "tika-abh05t:1476_8": "Sabbaṭṭhānikānaṃ…pe…",
  "tika-abh05t:1476_9": "dassitā hoti sahajātadassanenāti attho.",
  "tika-abh05t:1476_10": "Ekadesaparihānidassaneneva hi samudāyaparihāni dassitā hotīti.",
  "tika-abh05t:1476_11": "Sahajātādayoti vā ādi-",
  "tika-abh05t:1476_12": "saddena sabbaṭṭhānikā cattāropi dassitā hontīti.",
  "tika-abh05t:1476_13": "Sahajātamūlakāti sahajātapaccaye sati bhavantā na sahajātaṃ purato katvā pāḷiyaṃ āgatā.",
  "tika-abh05t:1476_14": "Tenāha “sahajātanibandhanā…pe…",
  "tika-abh05t:1476_15": "vuttaṃ hotī”ti.",
  "tika-abh05t:1476_16": "So pacchājāto kasmā pana na parihāyatīti sambandho.",
  "tika-abh05t:1476_17": "Tatthāti yathāvuttāya parihāniyaṃ aparihāniyañca.",
  "tika-abh05t:1476_18": "Sahajātanibandhanehīti sahajātadhammanimittehi paccayabhāvehi idha paccayadhammahetuko vutto.",
  "tika-abh05t:1476_19": "Etthevāti parihāniyaṃyeva.",
  "tika-abh05t:1476_20": "Sā hi idha adhikatā.",
  "tika-abh05t:1476_21": "Sahajātanibandhanānameva parihānīti vutte “kiṃ sabbesaṃyeva nesaṃ parihānī”ti āsaṅkāya āha “sahajāta…pe…",
  "tika-abh05t:1476_22": "dassitameta”nti.",
  "tika-abh05t:1477_0": "17.",
  "tika-abh05t:1477_1": "Nayadassanameva karotīti yathā ahetukakiriyacetanaṃ sandhāya “nahetupaccayā nakammapaccayā”ti vattuṃ labbhā,",
  "tika-abh05t:1477_2": "evaṃ navipākapaccayātipi labbhā.",
  "tika-abh05t:1477_3": "Ahetukamohaṃ pana sandhāya “nahetupaccayā navipākapaccayā”ti labbhā,",
  "tika-abh05t:1477_4": "na “nakammapaccayā”ti.",
  "tika-abh05t:1477_5": "Tenāha “na ca paccayapaccayuppannadhammasāmaññadassana”ntiādi.",
  "tika-abh05t:1478_0": "25- 37.",
  "tika-abh05t:1478_1": "Yathā kusalattikaṃ,",
  "tika-abh05t:1478_2": "evaṃ gaṇetabbanti idaṃ yaṃ sandhāya pāḷiyaṃ nikkhittaṃ,",
  "tika-abh05t:1478_3": "taṃ dassetuṃ vuttaṃ “hetumūlakānaṃ…pe…",
  "tika-abh05t:1478_4": "nagaṇanasāmañña”nti.",
  "tika-abh05t:1478_5": "Na hi kusalattike anulomapaccanīye gaṇanāhi vedanāttike tā samānā.",
  "tika-abh05t:1478_6": "Parivattetvāpi yojitāti ettha “nahetupaccayā napurejātapaccayā ārammaṇe eka”nti ārammaṇaṃ paṭhamaṃ vatvā",
  "tika-abh05t:1478_7": "vattabbampi purejātaṃ parivattetvā paṭhamaṃ vuttanti vadanti.",
  "tika-abh05t:1478_8": "Tathā nahetupaccayā kamme tīṇīti idameva padaṃ parivattetvā “nakammapaccayā hetuyā tīṇīti vutta”ntipi vadanti.",
  "tika-abh05t:1479_0": "39.",
  "tika-abh05t:1479_1": "Taṃsampayutteti tena domanassena sampayutte.",
  "tika-abh05t:1479_2": "Domanassasīsena sampayuttadhammā vuttā.",
  "tika-abh05t:1479_3": "Saddhāpañcakesūti saddhāsīlasutacāgapaññāsu.",
  "tika-abh05t:1479_4": "Kattabbanti vā yojanā kātabbāti attho.",
  "tika-abh05t:1479_5": "Avasesesūti rāgādīsu.",
  "tika-abh05t:1479_6": "Pāḷigatidassanatthanti “evaṃ pāḷi pavattā”ti pāḷiyā pavattidassanatthaṃ.",
  "tika-abh05t:1479_7": "Rāgādīhi upanissayabhūtehi.",
  "tika-abh05t:1479_8": "Anuppattitoti na uppajjanato.",
  "tika-abh05t:1479_9": "Taṃ pāḷigatiṃ tikantarapāḷiyā dassento “kusalattikepihī”tiādimāha.",
  "tika-abh05t:1479_10": "Idhāpīti imasmiṃ vedanāttikepi.",
  "tika-abh05t:1480_0": "62.",
  "tika-abh05t:1480_1": "Anaññattanti abhedaṃ.",
  "tika-abh05t:1480_2": "Sukhavedanāsampayutto hi dhammo sukhavedanāsampayuttasseva dhammassa hetupaccayena paccayo,",
  "tika-abh05t:1480_3": "na itaresaṃ.",
  "tika-abh05t:1480_4": "Esa nayo sesapadesu sesesu ca “tīṇī”ti āgataṭṭhānesu.",
  "tika-abh05t:1480_5": "Tena vuttaṃ “sabbāni tīṇi suddhānaṃ tiṇṇaṃ padānaṃ vasena veditabbānī”ti.",
  "tika-abh05t:1480_6": "“Pacchājātā arūpadhammānaṃ paccayo na hontī”ti yuttametaṃ,",
  "tika-abh05t:1480_7": "purejātā pana arūpadhammānaṃ paccayā na hontīti kathamidaṃ gahetabbanti codanaṃ sandhāyāha “purejātā”tiādi,",
  "tika-abh05t:1480_8": "purejātā hutvā paccayo na hontīti attho.",
  "tika-abh05t:1480_9": "Purimataraṃ uppajjitvā ṭhitā hi rūpadhammā pacchā uppannānaṃ arūpadhammānaṃ purejātapaccayo honti,",
  "tika-abh05t:1480_10": "na cāyaṃ nayo arūpadhammesu labbhati.",
  "tika-abh05t:1480_11": "Tena vuttaṃ “purejātattābhāvato”ti.",
  "tika-abh05t:1480_12": "Tathā pacchājātattābhāvatoti yathā imasmiṃ tike kassaci dhammassa purejātattābhāvato purejātapaccayo na hontīti vuttaṃ,",
  "tika-abh05t:1480_13": "tathā pacchājātattābhāvato pacchājātā hutvā paccayo na honti,",
  "tika-abh05t:1480_14": "pacchājātapaccayo na hontīti attho.",
  "tika-abh05t:1480_15": "Na hi ekasmiṃ santāne kesuci arūpadhammesu paṭhamataraṃ uppajjitvā ṭhitesu pacchā keci arūpadhammā uppajjanti,",
  "tika-abh05t:1480_16": "yato te tesaṃ pacchājātapaccayo bhaveyyuṃ.",
  "tika-abh05t:1481_0": "83- 87.",
  "tika-abh05t:1481_1": "Avasesesu aṭṭhasūti “sukhāya vedanāya sampayutto dhammo”tiādinā ekamūlakekāvasānā ye nava nava vārā ārammaṇapaccayādīsu labbhanti,",
  "tika-abh05t:1481_2": "tesu yathāvuttamekaṃ vajjetvā sesesu aṭṭhasu.",
  "tika-abh05t:1481_3": "Tīsvevāti suddhesu tīsveva sahajātakammapaccayo labbhati.",
  "tika-abh05t:1482_0": "Vedanāttikavaṇṇanā niṭṭhitā.",
  "tika-abh05t:1483_0": "3. Vipākattikavaṇṇanā",
  "tika-abh05t:1484_0": "1-23. Soyevāti akatasamāsehi padehi yo attho vuccati, soyeva attho vutto hoti.",
  "tika-abh05t:1485_0": "24- 52.",
  "tika-abh05t:1485_1": "Tanti taṃ vacanaṃ,",
  "tika-abh05t:1485_2": "taṃ vā kaṭattārūpaṃ.",
  "tika-abh05t:1485_3": "Yasmā cittasamuṭṭhānassa upādārūpassa yathā khandhe paṭicca uppatti,",
  "tika-abh05t:1485_4": "tathā mahābhūte ca paṭicca uppatti.",
  "tika-abh05t:1485_5": "Na hi tassa tadubhayaṃ vinā uppatti atthi,",
  "tika-abh05t:1485_6": "na evaṃ kaṭattārūpassa.",
  "tika-abh05t:1485_7": "Tañhi kammassa kaṭattā uppajjamānaṃ mahābhūte paṭicca uppajjati,",
  "tika-abh05t:1485_8": "tasmā cittasamuṭṭhānaṃ rūpaṃ upādārūpassa taṃ visesaṃ dassetuṃ tadeva vuttaṃ,",
  "tika-abh05t:1485_9": "na kaṭattārūpaṃ vuttanti imamatthaṃ dassetuṃ “khandhe paṭiccā”tiādimāha.",
  "tika-abh05t:1485_10": "Yadipi kaṭattārūpaṃ “mahābhūte paṭicca cittasamuṭṭhānaṃ rūpaṃ upādārūpa”nti ettha na gahitaṃ,",
  "tika-abh05t:1485_11": "vacanantarena pana gahitamevāti dassento “pavattiyaṃ panā”tiādimāha.",
  "tika-abh05t:1485_12": "Evañca katvāti khandhe paṭicca uppattiyā abhāvatoyeva.",
  "tika-abh05t:1485_13": "Nāhārapaccayeti āhārapaccaye paccanīyato ṭhite.",
  "tika-abh05t:1485_14": "Tampīti kaṭattārūpampi.",
  "tika-abh05t:1485_15": "Ṭhitikkhaṇe kaṭattārūpassa āhāro upatthambhako hotīti katvā vuttaṃ “uppādakkhaṇe”ti.",
  "tika-abh05t:1486_0": "Vipākattikavaṇṇanā niṭṭhitā.",
  "tika-abh05t:1487_0": "4. Upādinnattikavaṇṇanā",
  "tika-abh05t:1488_0": "51.",
  "tika-abh05t:1488_1": "Adhipatidhammoyeva lokuttaradhammesu nādhipatipaccayā uppajjatīti āha “nādhipatipaccayāti sayaṃ adhipatibhūtattā”ti.",
  "tika-abh05t:1488_2": "Nanu adhipatidhammopi ārammaṇādhipativasena adhipatipaccayena uppajjatīti codanaṃ sandhāyāha “avirahitā…pe…",
  "tika-abh05t:1488_3": "dassetī”ti.",
  "tika-abh05t:1488_4": "Avirahitārammaṇādhipatīsūti lokuttare sandhāyāha.",
  "tika-abh05t:1488_5": "Te hi nibbānārammaṇattā evaṃ vuccati. Pi-",
  "tika-abh05t:1488_6": "saddena ko pana vādo virahitārammaṇādhipatianekantārammaṇādhipatīsūti dasseti.",
  "tika-abh05t:1489_0": "72.",
  "tika-abh05t:1489_1": "Anupālanupatthambhanavasenāti jīvitindriyaṃ viya kaṭattārūpānaṃ anupālanavasena ojā tasseva kammajakāyassa upatthambhanavasena paccayo hoti,",
  "tika-abh05t:1489_2": "na janakavasenāti yojanā.",
  "tika-abh05t:1489_3": "Etasmiṃ pana atthe satīti kammajakalāpe ojā tasseva kammajakāyassa upatthambhakavasena paccayo hotīti etasmiṃ atthe labbhamāne.",
  "tika-abh05t:1489_4": "Āhārantipi vattabbanti yathā jīvitindriyavasena “upādinnupādāniyo dhammo upādinnupādāniyassa dhammassa atthipaccayena paccayo”ti vuttaṃ,",
  "tika-abh05t:1489_5": "evaṃ yathāvuttaāhārassapi vasena vattabbanti attho.",
  "tika-abh05t:1489_6": "Ettha ca yasmiṃ kalāpe kammajā ojā kadāci tasseva upatthambhanapaccayo hotīti ayamattho aṭṭhakathāyaṃ dassito.",
  "tika-abh05t:1489_7": "Yadi kammajā ojā ekaṃsato sakalāparūpūpatthambhanavaseneva pavattati,",
  "tika-abh05t:1489_8": "tathā sati imāya pāḷiyā virodho siyāti dassento “yadi ca…pe…",
  "tika-abh05t:1489_9": "hotī”ti aṭṭhakathāvacanaṃ uddharitvā tattha dosaṃ vibhāvento “evaṃ satī”ti āha.",
  "tika-abh05t:1489_10": "Tattha tanti taṃ vacanaṃ.",
  "tika-abh05t:1489_11": "Anajjhohaṭāya attano paccayato nibbattāya,",
  "tika-abh05t:1489_12": "paccayo cettha kammaṃyeva.",
  "tika-abh05t:1489_13": "Tenāha “sasantānagatāya upādinnojāyā”ti.",
  "tika-abh05t:1490_0": "Ayampi pañho,",
  "tika-abh05t:1490_1": "na kevalaṃ pubbe vuttaāhāroyevāti adhippāyo.",
  "tika-abh05t:1490_2": "Uddharitabbo siyā,",
  "tika-abh05t:1490_3": "na ca uddhaṭo.",
  "tika-abh05t:1490_4": "Tasmāti etassa “vādo balavataro”ti etena sambandho.",
  "tika-abh05t:1490_5": "Kasmā pana yathāvuttesu dvīsu pañhesu āhāro na uddhaṭoti āha “ajjhohaṭassā”tiādi.",
  "tika-abh05t:1490_6": "Tattha dutiyapañhoti dukamūlake dutiyapañhoti yojanā.",
  "tika-abh05t:1490_7": "Dutiyapañho ca na uddhaṭoti etthāpi “ajjhohaṭassa…pe…",
  "tika-abh05t:1490_8": "abhāvato”ti idaṃ ānetvā sambandhitabbaṃ.",
  "tika-abh05t:1490_9": "Itarassāti anajjhohaṭassa.",
  "tika-abh05t:1490_10": "Ajjhohaṭameva na anajjhohaṭaṃ,",
  "tika-abh05t:1490_11": "yathāvuttojanti adhippāyo.",
  "tika-abh05t:1490_12": "“Balavataro”ti vatvā tassa balavatarabhāvaṃ dassento “na hī”tiādimāha.",
  "tika-abh05t:1490_13": "Katipayālope ajjhoharitvā vasitvā ṭhitassa viya ajjhohaṭamattāhi maṇḍūkādīhi ajjhohārakassa sarīre visesādhānaṃ veditabbaṃ.",
  "tika-abh05t:1491_0": "Idha vuttehīti imasmiṃ upādinnattike vuttehi.",
  "tika-abh05t:1491_1": "Ekamūlakadukatikāvasānapañhavissajjanehīti ekapadamūlakehi dukāvasānehi tikāvasānehi ca pañhavissajjanehi.",
  "tika-abh05t:1491_2": "Te pana “anupādinnupādāniyo dhammo upādinnupādāniyassa anupādinnupādāniyassa ca dhammassa atthipaccayena paccayo,",
  "tika-abh05t:1491_3": "anupādinnaanupādāniyo dhammo upādinnupādāniyassa anupādinnupādāniyassa anupādinnaanupādāniyassa ca dhammassa atthipaccayena paccayo”ti evaṃ veditabbo.",
  "tika-abh05t:1491_4": "Idhāti imasmiṃ upādinnattike.",
  "tika-abh05t:1491_5": "Dutiyadukāvasāne viyāti dutiyadukāvasāne pañhavissajjane viya,",
  "tika-abh05t:1491_6": "“anupādinnupādāniyo dhammo upādinnupādāniyassa anupādinnupādāniyassa ca dhammassa atthipaccayena paccayo,",
  "tika-abh05t:1491_7": "sahajātaṃ pacchājāta”nti etassa vissajjane viyāti attho.",
  "tika-abh05t:1491_8": "Ayañca attho tatiyapadamūlakesu dukatikāvasānapañhesupi labbhateva.",
  "tika-abh05t:1491_9": "Yadi pana te pañhā kusalattikepi labbhanti,",
  "tika-abh05t:1491_10": "atha kasmā tattha na uddhaṭāti āha “sukhāvabodhanatthaṃ pana tattha sahajātavaseneva vissajjanaṃ kata”nti.",
  "tika-abh05t:1491_11": "Sahajātavasenevāti sahajātaatthipaccayavaseneva.",
  "tika-abh05t:1491_12": "Ekamūlakadukāvasānāti “kusalo dhammo kusalassa ca abyākatassa cā”ti evaṃpakārā pañhā.",
  "tika-abh05t:1491_13": "Tattha kusalattike uddhaṭā.",
  "tika-abh05t:1491_14": "Idha pana imasmiṃ upādinnattike.",
  "tika-abh05t:1491_15": "Etehi yathāvuttehi vissajjanehi.",
  "tika-abh05t:1491_16": "Eko dhammoti eko vedanādiko paccayadhammo.",
  "tika-abh05t:1491_17": "Anekehīti sahajātapacchājātādīhi anekehi atthipaccayavisesehi.",
  "tika-abh05t:1491_18": "Anekesaṃ dhammānanti anekesaṃ paccayuppannadhammānaṃ.",
  "tika-abh05t:1491_19": "Eko atthipaccayoti idaṃ atthipaccayatāsāmaññato vuttaṃ.",
  "tika-abh05t:1492_0": "Idāni yathāvuttaṃ avuttañca atthipaccaye labbhamānaṃ visesaṃ vitthārato dassento “eko hī”tiādimāha.",
  "tika-abh05t:1492_1": "Tattha ekoti atthipaccayavisesesu eko.",
  "tika-abh05t:1492_2": "Ekassāti tādisasseva ekassa.",
  "tika-abh05t:1492_3": "Aññathā hi eko dhammo ekassa dhammassa paccayo nāma natthi.",
  "tika-abh05t:1492_4": "Ekenevāti sahajātaatthipaccayeneva yathā okkantikkhaṇe vatthu.",
  "tika-abh05t:1492_5": "Tañhi attanā sahajātassa nāmassa sahajātaatthipaccayeneva paccayo hoti,",
  "tika-abh05t:1492_6": "na purejātādinā.",
  "tika-abh05t:1492_7": "Eko sahajātaarūpakkhandho anekesaṃ attanā sahajātānaṃ arūpakkhandhānaṃ ekena sahajātaatthipaccayena,",
  "tika-abh05t:1492_8": "anekehi sahajātapacchājātaatthipaccayehi yathākkamaṃ attanā sahajātānaṃ cittasamuṭṭhānarūpānaṃ purejātānaṃ tesamuṭṭhānikarūpānaṃ.",
  "tika-abh05t:1492_9": "Aneko purejātavatthurūpañceva sahajātaarūpakkhandhā ca ekassa arūpakkhandhassa yathākkamaṃ purejātasahajātaatthipaccayehi.",
  "tika-abh05t:1492_10": "Aneko arūpadhammo anekesaṃ sahajātaarūpadhammānaṃ purejātarūpadhammānañca sahajātapacchājātaatthipaccayehi.",
  "tika-abh05t:1492_11": "Aneko vā āhārindriyappakāro anekesaṃ rūpadhammānaṃ yathārahaṃ sahajātapurejātapacchājātāhārindriyavasena atthipaccayena paccayo hoti.",
  "tika-abh05t:1492_12": "Evaṃ paccayuppannānaṃ asamānattepi ayamattho sambhavati,",
  "tika-abh05t:1492_13": "samānatte pana vattabbameva natthi.",
  "tika-abh05t:1492_14": "Tenāha “samānatte paccayuppannadhammāna”nti.",
  "tika-abh05t:1492_15": "Sahajātaṃ purejāteneva saha atthipaccayo hotīti sahajātaatthipaccayadhammo purejātaatthipaccayadhammena saheva atthipaccayo hoti.",
  "tika-abh05t:1492_16": "Yathā vatthunā purejātaatthipaccayaṃ labhantā eva kusalādidhammā sahajātānaṃ khandhānaṃ cittasamuṭṭhānānañca rūpānaṃ sahajātaatthipaccayo honti,",
  "tika-abh05t:1492_17": "tathā te purejātassa kāyassa pacchājātapaccayopi hontiyeva.",
  "tika-abh05t:1492_18": "Tenāha “pacchājātena cā”ti.",
  "tika-abh05t:1492_19": "Atthipaccayo hotīti sambandho.",
  "tika-abh05t:1492_20": "Ayaṃ sahajātapacchājātānaṃ atthipaccayabhāvo paccayadhammānaṃ abhede eva icchito, na bhede.",
  "tika-abh05t:1492_21": "Tenāha “anaññadhammattena…pe…",
  "tika-abh05t:1492_22": "nānādhammatte”ti.",
  "tika-abh05t:1493_0": "Idāni tassa nānādhammatte abhāvaṃ pāḷiyā vibhāvento “yadi siyā”tiādimāha.",
  "tika-abh05t:1493_1": "Tattha eko atthipaccayabhāvo natthīti ekasseva paccayadhammassa vasena labbhamāno eko atthipaccayabhāvo natthi. Kasmā?",
  "tika-abh05t:1493_2": "Virodhato.",
  "tika-abh05t:1493_3": "Tena vuttaṃ “sahajāta…pe…",
  "tika-abh05t:1493_4": "na vutta”nti.",
  "tika-abh05t:1493_5": "Evañca katvāti sahajātapacchājātānaṃ ekadhammavasena saha alābhato eva.",
  "tika-abh05t:1493_6": "Ekadhammavasenāti ekasseva paccayadhammassa vasena.",
  "tika-abh05t:1493_7": "Tenāha “nānādhammānaṃ viruddhasabhāvattā”ti.",
  "tika-abh05t:1493_8": "Viruddhasabhāvatā ca sahajātapacchājātavasena veditabbā,",
  "tika-abh05t:1493_9": "idha pana lokiyalokuttarādibhāvatoti.",
  "tika-abh05t:1493_10": "Aññathāti tesaṃ sahajātapacchājātānaṃ ekajjhaṃ lābhe.",
  "tika-abh05t:1493_11": "Indriyapaṭikkhepepīti indriyapaccaye paccanīkato ṭhitepi.",
  "tika-abh05t:1493_12": "Tassa pañhassa lābhatoti “upādinnupādāniyo ca anupādinnupādāniyo ca dhammā upādinnupādāniyassa dhammassa",
  "tika-abh05t:1493_13": "atthipaccayena paccayo”ti etassa pañhassa lābhato.",
  "tika-abh05t:1493_14": "Bāvīsāti ekamūlakāvasānā nava,",
  "tika-abh05t:1493_15": "ekamūlakadukāvasānā pañca,",
  "tika-abh05t:1493_16": "ekamūlakatikāvasānamekaṃ,",
  "tika-abh05t:1493_17": "dukamūlakekāvasānā cattāro,",
  "tika-abh05t:1493_18": "dukamūlakāvasānā dve,",
  "tika-abh05t:1493_19": "dukamūlakatikāvasānamekanti evaṃ bāvīsati.",
  "tika-abh05t:1493_20": "Yathā pubbe sahajātaṃ purejātena saheva atthipaccayo hotīti vuttaṃ,",
  "tika-abh05t:1493_21": "evaṃ purejātampi tenāti dassento āha “purejātaṃ sahajāteneva saha atthipaccayo hotī”ti.",
  "tika-abh05t:1493_22": "Tattha sahajāteneva sahāti sahajātena saheva.",
  "tika-abh05t:1493_23": "Aṭṭhānappayutto hi ayaṃ eva- saddo,",
  "tika-abh05t:1493_24": "sahajātena na vinā purejātaatthipaccayoti attho.",
  "tika-abh05t:1493_25": "Itaresu pana atthipaccayadhammesu niyamo natthi tehi sahāpi vināpi bhāvato.",
  "tika-abh05t:1493_26": "Tenāha “na itarehī”ti.",
  "tika-abh05t:1493_27": "Tampi vatthu taṃsahitapurejātamevāti yaṃ “purejātaṃ sahajāteneva saha atthipaccayo hotī”ti vuttaṃ,",
  "tika-abh05t:1493_28": "tampi vatthupurejātañceva taṃsahitārammaṇapurejātameva ca,",
  "tika-abh05t:1493_29": "na kevalaṃ ārammaṇapurejātaṃ.",
  "tika-abh05t:1493_30": "Tenāha “na itara”nti.",
  "tika-abh05t:1494_0": "Idāni yathāvuttamatthaṃ pāṭhantarena vibhāvetuṃ “kusalattike hī”tiādi vuttaṃ.",
  "tika-abh05t:1494_1": "Yadi purejātaṃ taṃsahajātena vināpi atthipaccayo siyā,",
  "tika-abh05t:1494_2": "“navippayuttapaccayā atthiyā pañcā”ti vattuṃ na sakkā,",
  "tika-abh05t:1494_3": "vuttañcetaṃ,",
  "tika-abh05t:1494_4": "tasmā viññāyati “purejātaṃ sahajātena saheva atthipaccayo hotī”ti.",
  "tika-abh05t:1494_5": "Navippayutte bāvīsāti etthāpi eseva nayo.",
  "tika-abh05t:1494_6": "Tatthāti sanidassanattike.",
  "tika-abh05t:1494_7": "Atthivibhaṅgeti atthipaccayassa vibhajane.",
  "tika-abh05t:1494_8": "Tikamūlakekāvasānanti “sanidassanasappaṭigho ca anidassanasappaṭigho ca anidassanaappaṭigho ca dhammā",
  "tika-abh05t:1494_9": "anidassanasappaṭighassa dhammassa atthipaccayena paccayo”ti evaṃ tikamūlako ekāvasāno pañho uddhaṭo.",
  "tika-abh05t:1494_10": "Paccayuddhāreti ca tattheva paccayuddhāre.",
  "tika-abh05t:1494_11": "Tathā ca so pañho uddhaṭo.",
  "tika-abh05t:1494_12": "Tayidaṃ kathaṃ,",
  "tika-abh05t:1494_13": "yadi purejātaṃ sahajāteneva saha atthipaccayo hotīti codanāyaṃ āha “taṃ vatthusahitassa…pe…",
  "tika-abh05t:1494_14": "paccayabhāvato”ti.",
  "tika-abh05t:1494_15": "Tassattho –",
  "tika-abh05t:1494_16": "yadipi tattha sanidassanasappaṭighaggahaṇena ārammaṇapurejātassa atthipaccayabhāvo vutto,",
  "tika-abh05t:1494_17": "tathāpi anidassanaappaṭighaggahaṇato vatthumpi gahitanti vatthusahitassa ārammaṇapurejātassa sahajātena saheva atthipaccayabhāvo vuttoti.",
  "tika-abh05t:1494_18": "Pacchājātaṃ āhārindriyeheva saha atthipaccayo hoti,",
  "tika-abh05t:1494_19": "na purejātenāti adhippāyo.",
  "tika-abh05t:1494_20": "Anaññadhammatteti paccayadhammassa anaññatte.",
  "tika-abh05t:1494_21": "Sahajātena saha atthipaccayo hotīti yojanā.",
  "tika-abh05t:1494_22": "Sesapadadvayepi eseva nayo.",
  "tika-abh05t:1494_23": "Tatthāpi paṭiyogipurejātaṃyeva daṭṭhabbaṃ.",
  "tika-abh05t:1494_24": "“Atthipaccayavisesesu panā”tiādinā attanā dassitaṃ vicāraṃ “evameta”nti nigamanavasena paccāmasati.",
  "tika-abh05t:1495_0": "Upādinnattikavaṇṇanā niṭṭhitā.",
  "tika-abh05t:1496_0": "6. Vitakkattikavaṇṇanā",
  "tika-abh05t:1497_0": "22.",
  "tika-abh05t:1497_1": "Vitakkattike sattasu mūlakesūti “savitakkasavicāraṃ dhammaṃ paṭiccā”tiādinā āgatāni tīṇi ekakāni,",
  "tika-abh05t:1497_2": "tīṇi dukāni,",
  "tika-abh05t:1497_3": "ekaṃ tikanti evaṃ ekamūlakāni yāni sattamūlakāni, tesu.",
  "tika-abh05t:1497_4": "Yathākkamanti pāḷiyaṃ āgatānukkamena.",
  "tika-abh05t:1497_5": "Sattāti paṭhame ekake satta.",
  "tika-abh05t:1497_6": "Pañcāti dutiye pañca.",
  "tika-abh05t:1497_7": "Tānimāni hetupaccaye vuttanayena veditabbāni.",
  "tika-abh05t:1497_8": "Idha pana pavattivaseneva yojetabbaṃ.",
  "tika-abh05t:1497_9": "Tīṇītiādīsu tatiye tīṇi,",
  "tika-abh05t:1497_10": "catutthe ekaṃ,",
  "tika-abh05t:1497_11": "pañcame tīṇi,",
  "tika-abh05t:1497_12": "chaṭṭhepi tīṇi,",
  "tika-abh05t:1497_13": "sattame ekaṃ.",
  "tika-abh05t:1497_14": "Tāni pana yathākkamaṃ tatiyapadaṃ paṭicca tatiyapadadutiyapadatadubhayavasena,",
  "tika-abh05t:1497_15": "paṭhamapadatatiyapadāni paṭicca tatiyapadavasena,",
  "tika-abh05t:1497_16": "paṭhamapadadutiyapadāni paṭicca paṭhamapadatatiyapadatadubhayavasena,",
  "tika-abh05t:1497_17": "dutiyapadatatiyapadāni paṭicca paṭhamapadatatiyapadatadubhayavasena,",
  "tika-abh05t:1497_18": "paṭhamadutiyatatiyapadāni paṭicca tatiyapadavaseneva veditabbāni.",
  "tika-abh05t:1497_19": "Aññamaññe aṭṭhavīsātiādīsupi imināva nayena gaṇanā veditabbā.",
  "tika-abh05t:1497_20": "Evanti yathāvuttaṃ gaṇanaṃ paccāmasati.",
  "tika-abh05t:1497_21": "Dutiyatatiyamūlakesu ekaṃ ekanti dutiyamūlake ekaṃ,",
  "tika-abh05t:1497_22": "tatiyamūlake ekanti yojetabbaṃ.",
  "tika-abh05t:1497_23": "Tathā āsevaneti yathā purejāte ekādasa,",
  "tika-abh05t:1497_24": "tathā āsevaneti attho.",
  "tika-abh05t:1497_25": "Aññānīti adhipatiaññamaññapurejātāsevanato aññesu paccayesu gaṇanāni.",
  "tika-abh05t:1497_26": "Hetuārammaṇasadisānīti hetuārammaṇapaccayesu gaṇanāsadisāni.",
  "tika-abh05t:1498_0": "31.",
  "tika-abh05t:1498_1": "Avisesenāti “vipāka”nti visesanaṃ akatvā na pana vissajjanaṃ katanti yojanā.",
  "tika-abh05t:1498_2": "Tattha kāraṇaṃ vattuṃ “kasmā”tiādimāha.",
  "tika-abh05t:1498_3": "Itaresanti lokiyavipākānaṃ.",
  "tika-abh05t:1498_4": "Te visuṃ niddhāretvā vuttāti te yathāvuttalokiyavipākā avitakkavicāramattasāmaññato visuṃ nīharitvā vuttā.",
  "tika-abh05t:1498_5": "“Avitakkavicāramatte khandhe paṭicca avitakkavicāramattā adhipatī”ti vuttarāsi purimakoṭṭhāso.",
  "tika-abh05t:1499_0": "38.",
  "tika-abh05t:1499_1": "Etanti “avitakkavicāramattaṃ avitakka…pe…",
  "tika-abh05t:1499_2": "saha gacchantenā”ti āgatapāḷipadaṃ.",
  "tika-abh05t:1499_3": "Tassa atthaṃ dassetuṃ “mūlaṃ…pe…",
  "tika-abh05t:1499_4": "vuttaṃ hotī”ti āha.",
  "tika-abh05t:1499_5": "Tattha avitakka…pe…",
  "tika-abh05t:1499_6": "yojentenāti avitakkehi avitakkapariyāyena vuttehi avitakkavicāramattaavitakkaavicārapadehi saha mūlapadaṃ,",
  "tika-abh05t:1499_7": "āsevanamūlakameva vā gacchantena yojentena napurejātasadisaṃ nāsevane pāḷigamanaṃ kātabbaṃ,",
  "tika-abh05t:1499_8": "paṭhitabbanti attho.",
  "tika-abh05t:1499_9": "Potthakesu pana “avitakkavicāramattaṃ vipākena saha gacchantenā”ti dissati,",
  "tika-abh05t:1499_10": "vipākena visesanabhūtena saha yojentenāti attho.",
  "tika-abh05t:1499_11": "Tenevāha “vipākaṃ avitakkavicāramattantiādi yojetabba”nti.",
  "tika-abh05t:1500_0": "Ekamūlake pāḷiyaṃ yojitamevāti “dumūlakesu paṭhame”ti vuttaṃ.",
  "tika-abh05t:1501_0": "49.",
  "tika-abh05t:1501_1": "Mūlapadameva avasānabhāvenāti “savitakkasavicāraṃ dhammaṃ paccayā savitakkasavicāro dhammo uppajjati",
  "tika-abh05t:1501_2": "nahetupaccayā”tiādinā mūlapadameva avasānabhāvena yojitaṃ.",
  "tika-abh05t:1501_3": "Satta mohā uddharitabbāti idaṃ nahetupaccayaṃ sandhāya vuttaṃ.",
  "tika-abh05t:1501_4": "Paṭiccavāre hi ahetukamoho tikkhattumeva āgato.",
  "tika-abh05t:1501_5": "Idha pana “vatthuṃ paccayā”tiādinā catūsupi mūlakesu āgato,",
  "tika-abh05t:1501_6": "tasmā sattakkhattuṃ āgamanaṃ sandhāya “satta mohā”ti vuttanti veditabbaṃ.",
  "tika-abh05t:1502_0": "Upanissayena saṅgahitattāti upanissayapaccayeneva kammapaccayassa saṅgahitattā.",
  "tika-abh05t:1502_1": "Sabbassapi rūpārūpāvacarakammassa balavabhāvato upanissayattābhāvo natthi,",
  "tika-abh05t:1502_2": "yato taṃ “garū”ti vuccati,",
  "tika-abh05t:1502_3": "kammakkhayakarassa pana kammassa balavabhāve vattabbameva natthīti imamatthaṃ pāḷiyā eva vibhāvetuṃ vuttaṃ “upādinnattikapañhāvārapaccanīye hi…pe…",
  "tika-abh05t:1502_4": "viññāyatī”ti.",
  "tika-abh05t:1503_0": "Vitakkattikavaṇṇanā niṭṭhitā.",
  "tika-abh05t:1504_0": "8. Dassanenapahātabbattikavaṇṇanā",
  "tika-abh05t:1505_0": "Paṭiccasamuppādavibhaṅge vicāritanayena vicāretabbanti idaṃ “na ca puthujjanānaṃ dassanena pahātuṃ sakkuṇeyyo,",
  "tika-abh05t:1505_1": "itaresaṃ na kenaci paccayena paccayo na hontīti sakkā vattu”ntiādinā attanā ānītaṃ amataggapathavinicchayaṃ sandhāya vuttaṃ.",
  "tika-abh05t:1505_2": "Tattha yaṃ vattabbaṃ,",
  "tika-abh05t:1505_3": "tampi paṭiccasamuppādaṭīkāya atthavivaraṇe vuttameva,",
  "tika-abh05t:1505_4": "tasmā tattha vuttanayeneva veditabbaṃ.",
  "tika-abh05t:1506_0": "Dassanenapahātabbattikavaṇṇanā niṭṭhitā.",
  "tika-abh05t:1507_0": "Paṭṭhānapakaraṇa-anuṭīkā samattā.",
  "tika-abh05t:1508_0": "Iti pañcapakaraṇamūlaṭīkāya līnatthavaṇṇanā",
  "tika-abh05t:1509_0": "Anuṭīkā samattā.",
  "tika-abh05t:1510_0": "Abhidhammassa anuṭīkā samattā."
}