{
  "pli-tv-bi-vb-np6:0.1_0": "Theravāda Vinaya",
  "pli-tv-bi-vb-np6:0.2_0": "Bhikkhunivibhaṅga",
  "pli-tv-bi-vb-np6:0.3_0": "Nissaggiyakaṇḍa",
  "pli-tv-bi-vb-np6:0.4_0": "Pattavagga",
  "pli-tv-bi-vb-np6:0.5_0": "6. Saṅghikacetapanasikkhāpada",
  "pli-tv-bi-vb-np6:1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-bi-vb-np6:1.2_0": "Tena kho pana samayena upāsakā bhikkhunisaṅghassa cīvaratthāya chandakaṁ saṅgharitvā aññatarassa pāvārikassa",
  "pli-tv-bi-vb-np6:1.2_1": "ghare parikkhāraṁ nikkhipitvā bhikkhuniyo upasaṅkamitvā etadavocuṁ—",
  "pli-tv-bi-vb-np6:1.3_0": "“amukassa, ayye,",
  "pli-tv-bi-vb-np6:1.3_1": "pāvārikassa ghare cīvaratthāya parikkhāro nikkhitto,",
  "pli-tv-bi-vb-np6:1.3_2": "tato cīvaraṁ āharāpetvā bhājethā”ti.",
  "pli-tv-bi-vb-np6:1.4_0": "Bhikkhuniyo tena parikkhārena bhesajjaṁ cetāpetvā paribhuñjiṁsu.",
  "pli-tv-bi-vb-np6:1.5_0": "Upāsakā jānitvā ujjhāyanti khiyyanti vipācenti—",
  "pli-tv-bi-vb-np6:1.6_0": "“kathañhi nāma bhikkhuniyo aññadatthikena parikkhārena aññuddisikena saṅghikena aññaṁ cetāpessantī”ti.",
  "pli-tv-bi-vb-np6:1.7_0": "Assosuṁ kho bhikkhuniyo tesaṁ upāsakānaṁ ujjhāyantānaṁ khiyyantānaṁ vipācentānaṁ.",
  "pli-tv-bi-vb-np6:1.8_0": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-np6:1.9_0": "“kathañhi nāma bhikkhuniyo aññadatthikena parikkhārena aññuddisikena saṅghikena aññaṁ cetāpessantī”ti …pe…",
  "pli-tv-bi-vb-np6:1.10_0": "“saccaṁ kira,",
  "pli-tv-bi-vb-np6:1.10_1": "bhikkhave,",
  "pli-tv-bi-vb-np6:1.10_2": "bhikkhuniyo aññadatthikena parikkhārena aññuddisikena saṅghikena aññaṁ cetāpentī”ti?",
  "pli-tv-bi-vb-np6:1.11_0": "“Saccaṁ, bhagavā”ti.",
  "pli-tv-bi-vb-np6:1.12_0": "Vigarahi buddho bhagavā …pe…",
  "pli-tv-bi-vb-np6:1.13_0": "kathañhi nāma,",
  "pli-tv-bi-vb-np6:1.13_1": "bhikkhave,",
  "pli-tv-bi-vb-np6:1.13_2": "bhikkhuniyo aññadatthikena parikkhārena aññuddisikena saṅghikena aññaṁ cetāpessanti.",
  "pli-tv-bi-vb-np6:1.14_0": "Netaṁ, bhikkhave, appasannānaṁ vā pasādāya …pe…",
  "pli-tv-bi-vb-np6:1.15_0": "evañca pana, bhikkhave, bhikkhuniyo imaṁ sikkhāpadaṁ uddisantu—",
  "pli-tv-bi-vb-np6:1.16.1_0": "“Yā pana bhikkhunī aññadatthikena parikkhārena aññuddisikena saṅghikena aññaṁ cetāpeyya,",
  "pli-tv-bi-vb-np6:1.16.1_1": "nissaggiyaṁ pācittiyan”ti.",
  "pli-tv-bi-vb-np6:2.1.1_0": "Yā panāti",
  "pli-tv-bi-vb-np6:2.1.2_0": "yā yādisā …pe…",
  "pli-tv-bi-vb-np6:2.1.3_0": "bhikkhunīti",
  "pli-tv-bi-vb-np6:2.1.4_0": "…pe… ayaṁ imasmiṁ atthe adhippetā bhikkhunīti.",
  "pli-tv-bi-vb-np6:2.1.5_0": "Aññadatthikena parikkhārena aññuddisikenāti",
  "pli-tv-bi-vb-np6:2.1.6_0": "aññassatthāya dinnena.",
  "pli-tv-bi-vb-np6:2.1.7_0": "Saṅghikenāti",
  "pli-tv-bi-vb-np6:2.1.8_0": "saṅghassa, na gaṇassa, na ekabhikkhuniyā.",
  "pli-tv-bi-vb-np6:2.1.9_0": "Aññaṁ cetāpeyyāti",
  "pli-tv-bi-vb-np6:2.1.10_0": "yaṁatthāya dinnaṁ, taṁ ṭhapetvā aññaṁ cetāpeti, payoge dukkaṭaṁ.",
  "pli-tv-bi-vb-np6:2.1.11_0": "Paṭilābhena nissaggiyaṁ hoti.",
  "pli-tv-bi-vb-np6:2.1.12_0": "Nissajjitabbaṁ saṅghassa vā gaṇassa vā ekabhikkhuniyā vā.",
  "pli-tv-bi-vb-np6:2.1.13_0": "Evañca pana, bhikkhave, nissajjitabbaṁ.",
  "pli-tv-bi-vb-np6:2.1.14_0": "…pe…",
  "pli-tv-bi-vb-np6:2.1.15_0": "“idaṁ me, ayye,",
  "pli-tv-bi-vb-np6:2.1.15_1": "aññadatthikena parikkhārena aññuddisikena saṅghikena aññaṁ cetāpitaṁ nissaggiyaṁ,",
  "pli-tv-bi-vb-np6:2.1.15_2": "imāhaṁ saṅghassa nissajjāmī”ti.",
  "pli-tv-bi-vb-np6:2.1.16_0": "…pe…",
  "pli-tv-bi-vb-np6:2.1.17_0": "dadeyyā”ti …pe…",
  "pli-tv-bi-vb-np6:2.1.18_0": "dadeyyun”ti …pe…",
  "pli-tv-bi-vb-np6:2.1.19_0": "ayyāya dammī”ti.",
  "pli-tv-bi-vb-np6:2.2.1_0": "Aññadatthike aññadatthikasaññā aññaṁ cetāpeti, nissaggiyaṁ pācittiyaṁ.",
  "pli-tv-bi-vb-np6:2.2.2_0": "Aññadatthike vematikā aññaṁ cetāpeti, nissaggiyaṁ pācittiyaṁ.",
  "pli-tv-bi-vb-np6:2.2.3_0": "Aññadatthike anaññadatthikasaññā aññaṁ cetāpeti, nissaggiyaṁ pācittiyaṁ.",
  "pli-tv-bi-vb-np6:2.2.4_0": "Nissaṭṭhaṁ paṭilabhitvā yathādāne upanetabbaṁ.",
  "pli-tv-bi-vb-np6:2.2.5_0": "Anaññadatthike aññadatthikasaññā, āpatti dukkaṭassa.",
  "pli-tv-bi-vb-np6:2.2.6_0": "Anaññadatthike vematikā, āpatti dukkaṭassa.",
  "pli-tv-bi-vb-np6:2.2.7_0": "Anaññadatthike anaññadatthikasaññā, anāpatti.",
  "pli-tv-bi-vb-np6:2.3.1_0": "Anāpatti—",
  "pli-tv-bi-vb-np6:2.3.2_0": "sesakaṁ upaneti,",
  "pli-tv-bi-vb-np6:2.3.3_0": "sāmike apaloketvā upaneti,",
  "pli-tv-bi-vb-np6:2.3.4.1_0": "āpadāsu,",
  "pli-tv-bi-vb-np6:2.3.4.2_0": "ummattikāya,",
  "pli-tv-bi-vb-np6:2.3.5_0": "ādikammikāyāti.",
  "pli-tv-bi-vb-np6:2.3.6_0": "Chaṭṭhasikkhāpadaṁ niṭṭhitaṁ."
}