{
  "pp1.6:0.1_0": "Puggalapaññatti",
  "pp1.6:0.2_0": "Mātikā",
  "pp1.6:0.3_0": "6. Chakkauddesa",
  "pp1.6:1.1_0": "**Cha puggalā—**",
  "pp1.6:2.1_0": "Atthekacco puggalo pubbe ananussutesu dhammesu sāmaṁ saccāni abhisambujjhati,",
  "pp1.6:2.1_1": "tattha ca sabbaññutaṁ pāpuṇāti balesu ca vasībhāvaṁ.",
  "pp1.6:2.2_0": "Atthekacco puggalo pubbe ananussutesu dhammesu sāmaṁ saccāni abhisambujjhati,",
  "pp1.6:2.2_1": "na ca tattha sabbaññutaṁ pāpuṇāti na ca balesu vasībhāvaṁ.",
  "pp1.6:2.3_0": "Atthekacco puggalo pubbe ananussutesu dhammesu sāmaṁ saccāni anabhisambujjhati,",
  "pp1.6:2.3_1": "diṭṭhe ceva dhamme dukkhassantakaro hoti sāvakapāramiñca pāpuṇāti.",
  "pp1.6:2.4_0": "Atthekacco puggalo pubbe ananussutesu dhammesu sāmaṁ saccāni anabhisambujjhati,",
  "pp1.6:2.4_1": "diṭṭheva dhamme dukkhassantakaro hoti,",
  "pp1.6:2.4_2": "na ca sāvakapāramiṁ pāpuṇāti.",
  "pp1.6:2.5_0": "Atthekacco puggalo pubbe ananussutesu dhammesu sāmaṁ saccāni anabhisambujjhati,",
  "pp1.6:2.5_1": "na ca diṭṭheva dhamme dukkhassantakaro hoti,",
  "pp1.6:2.5_2": "anāgāmī hoti anāgantā itthattaṁ.",
  "pp1.6:2.6_0": "Atthekacco puggalo pubbe ananussutesu dhammesu sāmaṁ saccāni anabhisambujjhati,",
  "pp1.6:2.6_1": "na ca diṭṭheva dhamme dukkhassantakaro hoti,",
  "pp1.6:2.6_2": "āgāmī hoti āgantā itthattaṁ.",
  "pp1.6:3.1_0": "Chakkaṁ."
}