{
  "pli-tv-bu-vb-pc3:0.1_0": "Theravāda Vinaya",
  "pli-tv-bu-vb-pc3:0.2_0": "Mahāvibhaṅga",
  "pli-tv-bu-vb-pc3:0.3_0": "Pācittiyakaṇḍa",
  "pli-tv-bu-vb-pc3:0.4_0": "Musāvādavagga",
  "pli-tv-bu-vb-pc3:0.5_0": "3. Pesuññasikkhāpada",
  "pli-tv-bu-vb-pc3:1.1_0": "Tena samayena buddho bhagavā sāvatthiyaṁ viharati jetavane anāthapiṇḍikassa ārāme.",
  "pli-tv-bu-vb-pc3:1.2_0": "Tena kho pana samayena chabbaggiyā bhikkhū bhikkhūnaṁ bhaṇḍanajātānaṁ kalahajātānaṁ vivādāpannānaṁ pesuññaṁ upasaṁharanti;",
  "pli-tv-bu-vb-pc3:1.3_0": "imassa sutvā amussa akkhāyanti, imassa bhedāya; amussa sutvā imassa akkhāyanti, amussa bhedāya.",
  "pli-tv-bu-vb-pc3:1.4_0": "Tena anuppannāni ceva bhaṇḍanāni uppajjanti,",
  "pli-tv-bu-vb-pc3:1.4_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-bu-vb-pc3:1.5_0": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-bu-vb-pc3:1.6_0": "“kathañhi nāma chabbaggiyā bhikkhū bhikkhūnaṁ bhaṇḍanajātānaṁ kalahajātānaṁ vivādāpannānaṁ pesuññaṁ upasaṁharissanti,",
  "pli-tv-bu-vb-pc3:1.6_1": "imassa sutvā amussa akkhāyissanti,",
  "pli-tv-bu-vb-pc3:1.6_2": "imassa bhedāya;",
  "pli-tv-bu-vb-pc3:1.7_0": "amussa sutvā imassa akkhāyissanti, amussa bhedāya.",
  "pli-tv-bu-vb-pc3:1.8_0": "Tena anuppannāni ceva bhaṇḍanāni uppajjanti,",
  "pli-tv-bu-vb-pc3:1.8_1": "uppannāni ca bhaṇḍanāni bhiyyobhāvāya vepullāya saṁvattantī”ti.",
  "pli-tv-bu-vb-pc3:1.9_0": "Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…",
  "pli-tv-bu-vb-pc3:1.10_0": "“saccaṁ kira tumhe,",
  "pli-tv-bu-vb-pc3:1.10_1": "bhikkhave,",
  "pli-tv-bu-vb-pc3:1.10_2": "bhikkhūnaṁ bhaṇḍanajātānaṁ kalahajātānaṁ vivādāpannānaṁ pesuññaṁ upasaṁharatha,",
  "pli-tv-bu-vb-pc3:1.10_3": "imassa sutvā amussa akkhāyatha,",
  "pli-tv-bu-vb-pc3:1.10_4": "imassa bhedāya,",
  "pli-tv-bu-vb-pc3:1.10_5": "amussa sutvā imassa akkhāyatha,",
  "pli-tv-bu-vb-pc3:1.10_6": "amussa bhedāya?",
  "pli-tv-bu-vb-pc3:1.11_0": "Tena anuppannāni ceva bhaṇḍanāni uppajjanti,",
  "pli-tv-bu-vb-pc3:1.11_1": "uppannāni ca bhaṇḍanāni bhiyyobhāvāya vepullāya saṁvattantī”ti?",
  "pli-tv-bu-vb-pc3:1.12_0": "“Saccaṁ, bhagavā”ti.",
  "pli-tv-bu-vb-pc3:1.13_0": "Vigarahi buddho bhagavā …pe…",
  "pli-tv-bu-vb-pc3:1.14_0": "kathañhi nāma tumhe,",
  "pli-tv-bu-vb-pc3:1.14_1": "moghapurisā,",
  "pli-tv-bu-vb-pc3:1.14_2": "bhikkhūnaṁ bhaṇḍanajātānaṁ kalahajātānaṁ vivādāpannānaṁ pesuññaṁ upasaṁharissatha.",
  "pli-tv-bu-vb-pc3:1.15_0": "Imassa sutvā amussa akkhāyissatha,",
  "pli-tv-bu-vb-pc3:1.15_1": "imassa bhedāya.",
  "pli-tv-bu-vb-pc3:1.15_2": "Amussa sutvā imassa akkhāyissatha,",
  "pli-tv-bu-vb-pc3:1.15_3": "amussa bhedāya.",
  "pli-tv-bu-vb-pc3:1.16_0": "Tena anuppannāni ceva bhaṇḍanāni uppajjanti,",
  "pli-tv-bu-vb-pc3:1.16_1": "uppannāni ca bhaṇḍanāni bhiyyobhāvāya vepullāya saṁvattanti.",
  "pli-tv-bu-vb-pc3:1.17_0": "Netaṁ, moghapurisā, appasannānaṁ vā pasādāya.",
  "pli-tv-bu-vb-pc3:1.18_0": "Pasannānaṁ vā bhiyyobhāvāya …pe…",
  "pli-tv-bu-vb-pc3:1.19_0": "evañca pana, bhikkhave, imaṁ sikkhāpadaṁ uddiseyyātha—",
  "pli-tv-bu-vb-pc3:1.20.1_0": "“Bhikkhupesuññe pācittiyan”ti.",
  "pli-tv-bu-vb-pc3:2.1.1_0": "Pesuññaṁ nāma",
  "pli-tv-bu-vb-pc3:2.1.2_0": "dvīhākārehi pesuññaṁ hoti— piyakamyassa vā bhedādhippāyassa vā.",
  "pli-tv-bu-vb-pc3:2.1.3_0": "Dasahākārehi pesuññaṁ upasaṁharati— jātitopi, nāmatopi,",
  "pli-tv-bu-vb-pc3:2.1.3_1": "gottatopi,",
  "pli-tv-bu-vb-pc3:2.1.3_2": "kammatopi,",
  "pli-tv-bu-vb-pc3:2.1.3_3": "sippatopi,",
  "pli-tv-bu-vb-pc3:2.1.3_4": "ābādhatopi,",
  "pli-tv-bu-vb-pc3:2.1.3_5": "liṅgatopi,",
  "pli-tv-bu-vb-pc3:2.1.3_6": "kilesatopi,",
  "pli-tv-bu-vb-pc3:2.1.3_7": "āpattitopi,",
  "pli-tv-bu-vb-pc3:2.1.3_8": "akkosatopi.",
  "pli-tv-bu-vb-pc3:2.1.4.1_0": "Jāti nāma",
  "pli-tv-bu-vb-pc3:2.1.5_0": "dve jātiyo— hīnā ca jāti ukkaṭṭhā ca jāti.",
  "pli-tv-bu-vb-pc3:2.1.6_0": "Hīnā nāma jāti—",
  "pli-tv-bu-vb-pc3:2.1.7_0": "caṇḍālajāti venajāti nesādajāti rathakārajāti pukkusajāti. Esā hīnā nāma jāti.",
  "pli-tv-bu-vb-pc3:2.1.8_0": "Ukkaṭṭhā nāma jāti—",
  "pli-tv-bu-vb-pc3:2.1.9_0": "khattiyajāti brāhmaṇajāti. Esā ukkaṭṭhā nāma jāti.",
  "pli-tv-bu-vb-pc3:2.1.10_0": "…pe….",
  "pli-tv-bu-vb-pc3:2.1.11_0": "Akkoso nāma",
  "pli-tv-bu-vb-pc3:2.1.12_0": "dve akkosā— hīno ca akkoso ukkaṭṭho ca akkoso.",
  "pli-tv-bu-vb-pc3:2.1.13_0": "Hīno nāma akkoso—",
  "pli-tv-bu-vb-pc3:2.1.14_0": "“oṭṭhosi, meṇḍosi, goṇosi,",
  "pli-tv-bu-vb-pc3:2.1.14_1": "gadrabhosi,",
  "pli-tv-bu-vb-pc3:2.1.14_2": "tiracchānagatosi,",
  "pli-tv-bu-vb-pc3:2.1.14_3": "nerayikosi;",
  "pli-tv-bu-vb-pc3:2.1.14_4": "natthi tuyhaṁ sugati;",
  "pli-tv-bu-vb-pc3:2.1.14_5": "duggatiyeva tuyhaṁ pāṭikaṅkhā”ti,",
  "pli-tv-bu-vb-pc3:2.1.14_6": "yakārena vā bhakārena vā kāṭakoṭacikāya vā.",
  "pli-tv-bu-vb-pc3:2.1.14_7": "Eso hīno nāma akkoso.",
  "pli-tv-bu-vb-pc3:2.1.15_0": "Ukkaṭṭho nāma akkoso—",
  "pli-tv-bu-vb-pc3:2.1.16_0": "“paṇḍitosi, byattosi,",
  "pli-tv-bu-vb-pc3:2.1.16_1": "medhāvīsi,",
  "pli-tv-bu-vb-pc3:2.1.16_2": "bahussutosi,",
  "pli-tv-bu-vb-pc3:2.1.16_3": "dhammakathikosi;",
  "pli-tv-bu-vb-pc3:2.1.16_4": "natthi tuyhaṁ duggati;",
  "pli-tv-bu-vb-pc3:2.1.16_5": "sugatiyeva tuyhaṁ pāṭikaṅkhā”ti.",
  "pli-tv-bu-vb-pc3:2.1.16_6": "Eso ukkaṭṭho nāma akkoso.",
  "pli-tv-bu-vb-pc3:2.2.1_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘caṇḍālo veno nesādo rathakāro pukkuso’ti bhaṇatī”ti.",
  "pli-tv-bu-vb-pc3:2.2.1_1": "Āpatti vācāya,",
  "pli-tv-bu-vb-pc3:2.2.1_2": "vācāya pācittiyassa.",
  "pli-tv-bu-vb-pc3:2.2.2_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘khattiyo brāhmaṇo’ti bhaṇatī”ti.",
  "pli-tv-bu-vb-pc3:2.2.2_1": "Āpatti vācāya,",
  "pli-tv-bu-vb-pc3:2.2.2_2": "vācāya pācittiyassa.",
  "pli-tv-bu-vb-pc3:2.2.3_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘avakaṇṇako javakaṇṇako",
  "pli-tv-bu-vb-pc3:2.2.3_1": "dhaniṭṭhako saviṭṭhako kulavaḍḍhako’ti bhaṇatī”ti.",
  "pli-tv-bu-vb-pc3:2.2.3_2": "Āpatti vācāya,",
  "pli-tv-bu-vb-pc3:2.2.3_3": "vācāya pācittiyassa.",
  "pli-tv-bu-vb-pc3:2.2.4_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘buddharakkhito dhammarakkhito saṅgharakkhito’ti bhaṇatī”ti.",
  "pli-tv-bu-vb-pc3:2.2.4_1": "Āpatti vācāya,",
  "pli-tv-bu-vb-pc3:2.2.4_2": "vācāya pācittiyassa.",
  "pli-tv-bu-vb-pc3:2.2.5_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘kosiyo bhāradvājo’ti bhaṇatī”ti.",
  "pli-tv-bu-vb-pc3:2.2.5_1": "Āpatti vācāya,",
  "pli-tv-bu-vb-pc3:2.2.5_2": "vācāya pācittiyassa.",
  "pli-tv-bu-vb-pc3:2.2.6_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘gotamo moggallāno kaccāno vāsiṭṭho’ti bhaṇatī”ti.",
  "pli-tv-bu-vb-pc3:2.2.6_1": "Āpatti vācāya,",
  "pli-tv-bu-vb-pc3:2.2.6_2": "vācāya pācittiyassa.",
  "pli-tv-bu-vb-pc3:2.2.7_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘koṭṭhako pupphachaḍḍako’ti bhaṇatī”ti.",
  "pli-tv-bu-vb-pc3:2.2.7_1": "Āpatti vācāya,",
  "pli-tv-bu-vb-pc3:2.2.7_2": "vācāya pācittiyassa.",
  "pli-tv-bu-vb-pc3:2.2.8_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘kassako vāṇijo gorakkho’ti bhaṇatī”ti.",
  "pli-tv-bu-vb-pc3:2.2.8_1": "Āpatti vācāya,",
  "pli-tv-bu-vb-pc3:2.2.8_2": "vācāya pācittiyassa.",
  "pli-tv-bu-vb-pc3:2.2.9_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘naḷakāro kumbhakāro pesakāro cammakāro nahāpito’ti bhaṇatī”ti.",
  "pli-tv-bu-vb-pc3:2.2.9_1": "Āpatti vācāya,",
  "pli-tv-bu-vb-pc3:2.2.9_2": "vācāya pācittiyassa.",
  "pli-tv-bu-vb-pc3:2.2.10_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘muddiko gaṇako lekhako’ti bhaṇatī”ti.",
  "pli-tv-bu-vb-pc3:2.2.10_1": "Āpatti vācāya,",
  "pli-tv-bu-vb-pc3:2.2.10_2": "vācāya pācittiyassa.",
  "pli-tv-bu-vb-pc3:2.2.11_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘kuṭṭhiko gaṇḍiko kilāsiko sosiko apamāriko’ti bhaṇatī”ti.",
  "pli-tv-bu-vb-pc3:2.2.11_1": "Āpatti vācāya,",
  "pli-tv-bu-vb-pc3:2.2.11_2": "vācāya pācittiyassa.",
  "pli-tv-bu-vb-pc3:2.2.12_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘madhumehiko’ti bhaṇatī”ti.",
  "pli-tv-bu-vb-pc3:2.2.12_1": "Āpatti vācāya,",
  "pli-tv-bu-vb-pc3:2.2.12_2": "vācāya pācittiyassa.",
  "pli-tv-bu-vb-pc3:2.2.13_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘atidīgho atirasso atikaṇho accodāto’ti bhaṇatī”ti.",
  "pli-tv-bu-vb-pc3:2.2.13_1": "Āpatti vācāya,",
  "pli-tv-bu-vb-pc3:2.2.13_2": "vācāya pācittiyassa.",
  "pli-tv-bu-vb-pc3:2.2.14_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘nātidīgho nātirasso nātikaṇho nāccodāto’ti bhaṇatī”ti.",
  "pli-tv-bu-vb-pc3:2.2.14_1": "Āpatti vācāya,",
  "pli-tv-bu-vb-pc3:2.2.14_2": "vācāya pācittiyassa.",
  "pli-tv-bu-vb-pc3:2.2.15_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘rāgapariyuṭṭhito",
  "pli-tv-bu-vb-pc3:2.2.15_1": "dosapariyuṭṭhito mohapariyuṭṭhito’ti bhaṇatī”ti.",
  "pli-tv-bu-vb-pc3:2.2.15_2": "Āpatti vācāya,",
  "pli-tv-bu-vb-pc3:2.2.15_3": "vācāya pācittiyassa.",
  "pli-tv-bu-vb-pc3:2.2.16_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘vītarāgo vītadoso vītamoho’ti bhaṇatī”ti.",
  "pli-tv-bu-vb-pc3:2.2.16_1": "Āpatti vācāya,",
  "pli-tv-bu-vb-pc3:2.2.16_2": "vācāya pācittiyassa.",
  "pli-tv-bu-vb-pc3:2.2.17_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘pārājikaṁ ajjhāpanno,",
  "pli-tv-bu-vb-pc3:2.2.17_1": "saṅghādisesaṁ ajjhāpanno,",
  "pli-tv-bu-vb-pc3:2.2.17_2": "thullaccayaṁ ajjhāpanno,",
  "pli-tv-bu-vb-pc3:2.2.17_3": "pācittiyaṁ ajjhāpanno,",
  "pli-tv-bu-vb-pc3:2.2.17_4": "pāṭidesanīyaṁ ajjhāpanno,",
  "pli-tv-bu-vb-pc3:2.2.17_5": "dukkaṭaṁ ajjhāpanno,",
  "pli-tv-bu-vb-pc3:2.2.17_6": "dubbhāsitaṁ ajjhāpanno’ti bhaṇatī”ti.",
  "pli-tv-bu-vb-pc3:2.2.17_7": "Āpatti vācāya,",
  "pli-tv-bu-vb-pc3:2.2.17_8": "vācāya pācittiyassa.",
  "pli-tv-bu-vb-pc3:2.2.18_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘sotāpanno’ti bhaṇatī”ti.",
  "pli-tv-bu-vb-pc3:2.2.18_1": "Āpatti vācāya,",
  "pli-tv-bu-vb-pc3:2.2.18_2": "vācāya pācittiyassa.",
  "pli-tv-bu-vb-pc3:2.2.19_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘oṭṭho meṇḍo goṇo gadrabho tiracchānagato nerayiko,",
  "pli-tv-bu-vb-pc3:2.2.19_1": "natthi tassa sugati,",
  "pli-tv-bu-vb-pc3:2.2.19_2": "duggatiyeva tassa pāṭikaṅkhā’ti bhaṇatī”ti.",
  "pli-tv-bu-vb-pc3:2.2.19_3": "Āpatti vācāya,",
  "pli-tv-bu-vb-pc3:2.2.19_4": "vācāya pācittiyassa.",
  "pli-tv-bu-vb-pc3:2.2.20_0": "Upasampanno upasampannassa sutvā upasampannassa pesuññaṁ upasaṁharati— “itthannāmo taṁ ‘paṇḍito byatto medhāvī bahussuto dhammakathiko,",
  "pli-tv-bu-vb-pc3:2.2.20_1": "natthi tassa duggati,",
  "pli-tv-bu-vb-pc3:2.2.20_2": "sugatiyeva tassa pāṭikaṅkhā’ti bhaṇatī”ti.",
  "pli-tv-bu-vb-pc3:2.2.20_3": "Āpatti vācāya,",
  "pli-tv-bu-vb-pc3:2.2.20_4": "vācāya pācittiyassa.",
  "pli-tv-bu-vb-pc3:2.2.21.1_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘santi idhekacce caṇḍālā venā nesādā rathakārā,",
  "pli-tv-bu-vb-pc3:2.2.21.1_1": "pukkusā’ti bhaṇati,",
  "pli-tv-bu-vb-pc3:2.2.21.1_2": "na so aññaṁ bhaṇati,",
  "pli-tv-bu-vb-pc3:2.2.21.1_3": "taññeva bhaṇatī”ti.",
  "pli-tv-bu-vb-pc3:2.2.21.1_4": "Āpatti vācāya,",
  "pli-tv-bu-vb-pc3:2.2.21.1_5": "vācāya dukkaṭassa.",
  "pli-tv-bu-vb-pc3:2.2.22_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘santi idhekacce khattiyā brāhmaṇā’ti bhaṇati,",
  "pli-tv-bu-vb-pc3:2.2.22_1": "na so aññaṁ bhaṇati,",
  "pli-tv-bu-vb-pc3:2.2.22_2": "taññeva bhaṇatī”ti.",
  "pli-tv-bu-vb-pc3:2.2.22_3": "Āpatti vācāya,",
  "pli-tv-bu-vb-pc3:2.2.22_4": "vācāya dukkaṭassa …pe….",
  "pli-tv-bu-vb-pc3:2.2.23_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘santi idhekacce paṇḍitā byattā medhāvī bahussutā dhammakathikā,",
  "pli-tv-bu-vb-pc3:2.2.23_1": "natthi tesaṁ duggati,",
  "pli-tv-bu-vb-pc3:2.2.23_2": "sugatiyeva tesaṁ pāṭikaṅkhā’ti bhaṇati,",
  "pli-tv-bu-vb-pc3:2.2.23_3": "na so aññaṁ bhaṇati,",
  "pli-tv-bu-vb-pc3:2.2.23_4": "taññeva bhaṇatī”ti.",
  "pli-tv-bu-vb-pc3:2.2.23_5": "Āpatti vācāya,",
  "pli-tv-bu-vb-pc3:2.2.23_6": "vācāya dukkaṭassa.",
  "pli-tv-bu-vb-pc3:2.2.24_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘ye nūna caṇḍālā venā nesādā rathakārā pukkusā’ti bhaṇati,",
  "pli-tv-bu-vb-pc3:2.2.24_1": "na so aññaṁ bhaṇati,",
  "pli-tv-bu-vb-pc3:2.2.24_2": "taññeva bhaṇatī”ti.",
  "pli-tv-bu-vb-pc3:2.2.24_3": "Āpatti vācāya,",
  "pli-tv-bu-vb-pc3:2.2.24_4": "vācāya dukkaṭassa.",
  "pli-tv-bu-vb-pc3:2.2.25_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘ye nūna paṇḍitā byattā",
  "pli-tv-bu-vb-pc3:2.2.25_1": "medhāvī bahussutā dhammakathikā’ti bhaṇati,",
  "pli-tv-bu-vb-pc3:2.2.25_2": "na so aññaṁ bhaṇati,",
  "pli-tv-bu-vb-pc3:2.2.25_3": "taññeva bhaṇatī”ti.",
  "pli-tv-bu-vb-pc3:2.2.25_4": "Āpatti vācāya,",
  "pli-tv-bu-vb-pc3:2.2.25_5": "vācāya dukkaṭassa.",
  "pli-tv-bu-vb-pc3:2.2.26_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘na mayaṁ caṇḍālā venā nesādā rathakārā pukkusā’ti bhaṇati,",
  "pli-tv-bu-vb-pc3:2.2.26_1": "na so aññaṁ bhaṇati,",
  "pli-tv-bu-vb-pc3:2.2.26_2": "taññeva bhaṇatī”ti.",
  "pli-tv-bu-vb-pc3:2.2.26_3": "Āpatti vācāya,",
  "pli-tv-bu-vb-pc3:2.2.26_4": "vācāya dukkaṭassa.",
  "pli-tv-bu-vb-pc3:2.2.27_0": "Upasampanno upasampannassa sutvā upasampannassa pesuññaṁ upasaṁharati— “itthannāmo ‘na mayaṁ paṇḍitā byattā medhāvī bahussutā dhammakathikā,",
  "pli-tv-bu-vb-pc3:2.2.27_1": "natthamhākaṁ duggati,",
  "pli-tv-bu-vb-pc3:2.2.27_2": "sugatiyeva amhākaṁ pāṭikaṅkhā’ti bhaṇati,",
  "pli-tv-bu-vb-pc3:2.2.27_3": "na so aññaṁ bhaṇati,",
  "pli-tv-bu-vb-pc3:2.2.27_4": "taññeva bhaṇatī”ti.",
  "pli-tv-bu-vb-pc3:2.2.27_5": "Āpatti vācāya,",
  "pli-tv-bu-vb-pc3:2.2.27_6": "vācāya dukkaṭassa.",
  "pli-tv-bu-vb-pc3:2.3.1_0": "Upasampanno upasampannassa sutvā upasampannassa pesuññaṁ upasaṁharati;",
  "pli-tv-bu-vb-pc3:2.3.1_1": "āpatti vācāya,",
  "pli-tv-bu-vb-pc3:2.3.1_2": "vācāya pācittiyassa.",
  "pli-tv-bu-vb-pc3:2.3.2_0": "Upasampanno upasampannassa sutvā anupasampannassa pesuññaṁ upasaṁharati, āpatti dukkaṭassa.",
  "pli-tv-bu-vb-pc3:2.3.3_0": "Upasampanno anupasampannassa sutvā upasampannassa pesuññaṁ upasaṁharati, āpatti dukkaṭassa.",
  "pli-tv-bu-vb-pc3:2.3.4_0": "Upasampanno anupasampannassa sutvā anupasampannassa pesuññaṁ upasaṁharati, āpatti dukkaṭassa.",
  "pli-tv-bu-vb-pc3:2.4.1_0": "Anāpatti—",
  "pli-tv-bu-vb-pc3:2.4.2_0": "napiyakamyassa,",
  "pli-tv-bu-vb-pc3:2.4.3_0": "nabhedādhippāyassa,",
  "pli-tv-bu-vb-pc3:2.4.4_0": "ummattakassa,",
  "pli-tv-bu-vb-pc3:2.4.5_0": "ādikammikassāti.",
  "pli-tv-bu-vb-pc3:2.4.6_0": "Pesuññasikkhāpadaṁ niṭṭhitaṁ tatiyaṁ."
}