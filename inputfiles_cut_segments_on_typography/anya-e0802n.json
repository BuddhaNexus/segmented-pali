{
  "anya-e0802n:6_0": "Namo tassa bhagavato arahato sammāsambuddhassa",
  "anya-e0802n:7_0": "Kaccāyanabyākaraṇaṃ",
  "anya-e0802n:8_0": "1. Sandhi",
  "anya-e0802n:9_0": "1, 1. Attho akkharasaññāto.",
  "anya-e0802n:10_0": "2, 2. Akkharāpādayo ekacattālisaṃ.",
  "anya-e0802n:11_0": "3, 3 Tatthodantā sarā aṭṭha.",
  "anya-e0802n:12_0": "4, 4. Lahumattā tayo rassā.",
  "anya-e0802n:13_0": "5, 5. Aññe dīghā.",
  "anya-e0802n:14_0": "6, 8. Sesā byañjanā.",
  "anya-e0802n:15_0": "7, 9. Vaggā pañcapañcaso mantā.",
  "anya-e0802n:16_0": "8, 10. Aṃiti niggahitaṃ.",
  "anya-e0802n:17_0": "9, 11. Parasamaññā payoge.",
  "anya-e0802n:18_0": "10, 12. Pubbamadhoṭhitamassaraṃ sarena viyojaye.",
  "anya-e0802n:19_0": "11, 14. Naye paraṃ yutte.",
  "anya-e0802n:20_0": "Iti sandhikappe paṭhamo kaṇḍo.",
  "anya-e0802n:21_0": "12, 13. Sarā sare lopaṃ.",
  "anya-e0802n:22_0": "13, 15. Vā paro asarūpo.",
  "anya-e0802n:23_0": "14, 16. Kvacāsavaṇṇaṃ lutte.",
  "anya-e0802n:24_0": "15, 17. Dīghaṃ.",
  "anya-e0802n:25_0": "16, 18. Pubbo ca.",
  "anya-e0802n:26_0": "17, 19. Yamedantassādeso.",
  "anya-e0802n:27_0": "18, 20. Vamodudantānaṃ.",
  "anya-e0802n:28_0": "19. 22. Sabbo caṃ ti.",
  "anya-e0802n:29_0": "20, 27. Do dhassa ca.",
  "anya-e0802n:30_0": "21, 22. Ivaṇṇo yaṃ navā.",
  "anya-e0802n:31_0": "22, 28. Evādissa ri pubbo ca rasso.",
  "anya-e0802n:32_0": "Iti sandhikappe dutiyo kaṇḍo.",
  "anya-e0802n:33_0": "23, 36. Sarā pakati byañjane.",
  "anya-e0802n:34_0": "24, 35. Sare kvaci.",
  "anya-e0802n:35_0": "25, 37. Dīghaṃ.",
  "anya-e0802n:36_0": "26, 38. Rassaṃ.",
  "anya-e0802n:37_0": "27, 39. Lopañca tatrākāro.",
  "anya-e0802n:38_0": "28, 40. Para dvebhāvo ṭhāne.",
  "anya-e0802n:39_0": "29, 42. Vagge ghosāghosānaṃ tatiyapaṭhamā.",
  "anya-e0802n:40_0": "Iti sandhikappe tatiyo kaṇḍo.",
  "anya-e0802n:41_0": "30, 58. Aṃ byañjane niggahitaṃ.",
  "anya-e0802n:42_0": "31. 49. Vaggantaṃ vā vagge.",
  "anya-e0802n:43_0": "32, 50. Ehe ñaṃ.",
  "anya-e0802n:44_0": "33. 51. Sa ye ca.",
  "anya-e0802n:45_0": "34, 52. Madā sare.",
  "anya-e0802n:46_0": "35, 34. Ya va ma da na ta ra lā cāgamā.",
  "anya-e0802n:47_0": "36, 47. Kvaci o byañjane.",
  "anya-e0802n:48_0": "37, 57. Niggahitañca.",
  "anya-e0802n:49_0": "38, 53. Kvaci lopaṃ.",
  "anya-e0802n:50_0": "39, 54. Byañjane ca.",
  "anya-e0802n:51_0": "40, 55. Paro vā saro.",
  "anya-e0802n:52_0": "41, 56. Byañjano ca visaññogo.",
  "anya-e0802n:53_0": "Iti sandhikappe catuttho kaṇḍo.",
  "anya-e0802n:54_0": "42, 32. Gosare puthassāgamo kvaci.",
  "anya-e0802n:55_0": "43, 33. Pāssa canto rasso.",
  "anya-e0802n:56_0": "44, 24 Abbho abhi.",
  "anya-e0802n:57_0": "45, 25. Ajjho adhi.",
  "anya-e0802n:58_0": "46, 26. Te na vā ivaṇṇe.",
  "anya-e0802n:59_0": "47, 23. Atissa cantassa.",
  "anya-e0802n:60_0": "48, 43. Kvaci paṭi patissa.",
  "anya-e0802n:61_0": "49, 44. Puthassu byañjane.",
  "anya-e0802n:62_0": "50, 45. O avassa.",
  "anya-e0802n:63_0": "51, 59. Anupadiṭṭhānaṃ vuttayogato.",
  "anya-e0802n:64_0": "Iti sandhikappe pañcamo kaṇḍo.",
  "anya-e0802n:65_0": "Sandhisuttaṃ niṭṭhitaṃ.",
  "anya-e0802n:66_0": "2. Nāma",
  "anya-e0802n:67_0": "52, 60. Jinavacanayuttaṃ hi.",
  "anya-e0802n:68_0": "53, 61. Liṅgañca nippajjate.",
  "anya-e0802n:69_0": "54, 62. Tato ca vibhattiyo.",
  "anya-e0802n:70_0": "55, 63. Si yo aṃ yo nā hi sa naṃ smā hi sanaṃ smiṃ su.",
  "anya-e0802n:71_0": "56, 64. Tadanuparodhena.",
  "anya-e0802n:72_0": "57, 71. Ālapane si gasañño.",
  "anya-e0802n:73_0": "58, 29. Ivaṇṇuvaṇṇā jhalā.",
  "anya-e0802n:74_0": "59, 182. Te itthidhyā po.",
  "anya-e0802n:75_0": "60, 177. Ā gho.",
  "anya-e0802n:76_0": "61, 86. Sāgamo se.",
  "anya-e0802n:77_0": "62, 206. Saṃsāsvekavacanesu ca.",
  "anya-e0802n:78_0": "63, 217. Etimāsami.",
  "anya-e0802n:79_0": "64, 216. Tassā vā.",
  "anya-e0802n:80_0": "65, 215. Tato sassa ssāya.",
  "anya-e0802n:81_0": "66, 205. Gho rassaṃ.",
  "anya-e0802n:82_0": "67, 229. No ca dvādito naṃmhi.",
  "anya-e0802n:83_0": "68, 184. Amā pato smiṃsmānaṃ vā.",
  "anya-e0802n:84_0": "69, 186. Ādito o ca.",
  "anya-e0802n:85_0": "70, 30. Jhalānamiyuvā sare vā.",
  "anya-e0802n:86_0": "71, 489. Yavakārā ca.",
  "anya-e0802n:87_0": "72, 185. Pasaññassa ca.",
  "anya-e0802n:88_0": "73, 174. Gāva se.",
  "anya-e0802n:89_0": "74, 169. Yosu ca.",
  "anya-e0802n:90_0": "75, 170. Avaṃmhi ca.",
  "anya-e0802n:91_0": "76, 171. Āvassu vā.",
  "anya-e0802n:92_0": "77, 175, Tato namaṃ patimhālutte ca samāse.",
  "anya-e0802n:93_0": "78, 31. O sare ca.",
  "anya-e0802n:94_0": "79, 46. Tabbiparītūpapade byañjane ca.",
  "anya-e0802n:95_0": "80, 173. Goṇa naṃmhi vā.",
  "anya-e0802n:96_0": "81, 172. Suhināsu ca.",
  "anya-e0802n:97_0": "82, 149. Aṃmo niggahitaṃ jhalapehi.",
  "anya-e0802n:98_0": "83, 67. Saralopo mādesapaccayādimhi saralope tu pakati.",
  "anya-e0802n:99_0": "84, 144. Agho rassamekavacanayosvapi ca.",
  "anya-e0802n:100_0": "85, 150. Na sismimanapuṃsakāni.",
  "anya-e0802n:101_0": "86, 227. Ubhādito naminnaṃ.",
  "anya-e0802n:102_0": "87, 231. Iṇṇamiṇṇannaṃ tīhi saṅkhyāhi.",
  "anya-e0802n:103_0": "88, 147. Yāsu katanikāralopesu dīghaṃ.",
  "anya-e0802n:104_0": "89, 87. Sunaṃhisu ca.",
  "anya-e0802n:105_0": "90, 252. Pañcādīnamattaṃ.",
  "anya-e0802n:106_0": "91, 194. Patissinīmhi.",
  "anya-e0802n:107_0": "92, 100. Ntussanto yosu ca.",
  "anya-e0802n:108_0": "93, 106. Sabbassa vā aṃsesu.",
  "anya-e0802n:109_0": "94, 105. Simhi vā.",
  "anya-e0802n:110_0": "95, 145. Aggissini.",
  "anya-e0802n:111_0": "96, 148. Yosvakatarasso jho.",
  "anya-e0802n:112_0": "97, 156. Vevosu lo ca.",
  "anya-e0802n:113_0": "98, 189. Mātulādīnamānattamīkāre.",
  "anya-e0802n:114_0": "99, 81. Smāhismiṃnaṃ mhābhimhi vā.",
  "anya-e0802n:115_0": "100, 214. Na timehi katākārehi.",
  "anya-e0802n:116_0": "101, 80. Suhisvakāro e.",
  "anya-e0802n:117_0": "102, 202. Sabbanāmānaṃ naṃmhi ca.",
  "anya-e0802n:118_0": "103, 79. Ato nena.",
  "anya-e0802n:119_0": "104, 66. So.",
  "anya-e0802n:120_0": "105, 0. So vā.",
  "anya-e0802n:121_0": "106, 302. Dīghorehi.",
  "anya-e0802n:122_0": "107, 69. Sabbayonīnamāe.",
  "anya-e0802n:123_0": "108, 90. Smāsmiṃnaṃ vā.",
  "anya-e0802n:124_0": "109, 295. Āya catutthekavacanassa tu.",
  "anya-e0802n:125_0": "110, 201. Tayo neva ca sabbanāmehi.",
  "anya-e0802n:126_0": "111, 179. Ghato nādīnaṃ.",
  "anya-e0802n:127_0": "112, 173. Pato yā.",
  "anya-e0802n:128_0": "113, 132. Sakhato gasse vā.",
  "anya-e0802n:129_0": "114, 178. Ghate ca.",
  "anya-e0802n:130_0": "115, 181. Na ammādito.",
  "anya-e0802n:131_0": "116, 157. Akatarassā lato yvālapanassavevo.",
  "anya-e0802n:132_0": "117, 124. Jhalato sassa no vā.",
  "anya-e0802n:133_0": "118, 146. Ghapato ca yonaṃ lopo.",
  "anya-e0802n:134_0": "119, 115. Lato vokāro ca.",
  "anya-e0802n:135_0": "Iti nāmakappe paṭhamo kaṇḍo.",
  "anya-e0802n:136_0": "120, 243. Amhassa mamaṃ savibhattissa se.",
  "anya-e0802n:137_0": "121, 233. Mayaṃ yomhi paṭhame.",
  "anya-e0802n:138_0": "122, 99. Ntussa nto.",
  "anya-e0802n:139_0": "123, 103. Ntassa se vā.",
  "anya-e0802n:140_0": "124, 98. Ā simhi.",
  "anya-e0802n:141_0": "125, 198. Aṃ napuṃsake.",
  "anya-e0802n:142_0": "126, 101. Avaṇṇā ca ge.",
  "anya-e0802n:143_0": "127, 102. To titā sasmiṃnāsu.",
  "anya-e0802n:144_0": "128, 104. Naṃmhi taṃ vā.",
  "anya-e0802n:145_0": "129, 222. Imassidamaṃsisu napuṃsake.",
  "anya-e0802n:146_0": "130, 225. Amussāduṃ.",
  "anya-e0802n:147_0": "131, 0. Itthipumanapuṃsakasaṅkhyaṃ.",
  "anya-e0802n:148_0": "132, 228. Yosu dvinnaṃ dve ca.",
  "anya-e0802n:149_0": "133, 230. Ticatunnaṃ tisso catasso tayocattāro tīṇi cattāri.",
  "anya-e0802n:150_0": "134, 251. Pañcādīnamakāro.",
  "anya-e0802n:151_0": "135, 118. Rājassā rañño rājino se.",
  "anya-e0802n:152_0": "136, 119. Raññaṃ naṃmhi vā.",
  "anya-e0802n:153_0": "137, 116. Nāmhi raññā vā.",
  "anya-e0802n:154_0": "138, 121. Smiṃmhi raññe rājini.",
  "anya-e0802n:155_0": "139, 245. Tumhamhākaṃ tayi mayi.",
  "anya-e0802n:156_0": "140, 232. Tvamahaṃ simhi ca.",
  "anya-e0802n:157_0": "141, 241. Tava mama se.",
  "anya-e0802n:158_0": "142, 242. Tuyhaṃ mayhañca.",
  "anya-e0802n:159_0": "143, 235. Taṃmamaṃmhi.",
  "anya-e0802n:160_0": "144, 234. Tavaṃmamañca na vā.",
  "anya-e0802n:161_0": "145, 238. Nāmhi tayā mayā.",
  "anya-e0802n:162_0": "146, 236. Tumhassa tuvaṃtvamamhi.",
  "anya-e0802n:163_0": "147, 246. Padato dutiyācatutthīchaṭṭhīsu vo no.",
  "anya-e0802n:164_0": "148, 247. Hemekavacanesu ca.",
  "anya-e0802n:165_0": "149, 248. Na aṃmhi.",
  "anya-e0802n:166_0": "150, 249. Vā tatiye ca.",
  "anya-e0802n:167_0": "151, 250. Bahuvacanesu vo no.",
  "anya-e0802n:168_0": "152, 136. Pumantassā simhi.",
  "anya-e0802n:169_0": "153, 138. Amālapanekavacane.",
  "anya-e0802n:170_0": "154, 0. Samāse ca vibhāsā.",
  "anya-e0802n:171_0": "155, 137. Yosvāno.",
  "anya-e0802n:172_0": "156, 142. Āne smiṃmhi vā.",
  "anya-e0802n:173_0": "157, 140. Hivibhatthimhi ca.",
  "anya-e0802n:174_0": "151, 143. Susmimā vā.",
  "anya-e0802n:175_0": "159, 139. U nāmhi ca.",
  "anya-e0802n:176_0": "160, 197. Akammantassa ca.",
  "anya-e0802n:177_0": "Iti nāmakappe dutiyo kaṇḍo.",
  "anya-e0802n:178_0": "161, 244. Tumhamhehi namākaṃ.",
  "anya-e0802n:179_0": "162, 237. Vā yvappaṭhamo.",
  "anya-e0802n:180_0": "163, 240. Sassaṃ.",
  "anya-e0802n:181_0": "164, 200. Sabbanāmakārate paṭhamo.",
  "anya-e0802n:182_0": "165, 208. Dvandaṭṭhā vā.",
  "anya-e0802n:183_0": "166, 209. Nāññaṃ sabbanāmikaṃ.",
  "anya-e0802n:184_0": "167, 210. Bahubbīhimhi ca.",
  "anya-e0802n:185_0": "168, 203. Sabbato naṃ saṃsānaṃ.",
  "anya-e0802n:186_0": "169, 117. Rājassa rāju sunaṃ hisu ca.",
  "anya-e0802n:187_0": "170, 220. Sabbassimasse vā.",
  "anya-e0802n:188_0": "171, 219. Animi nāmhi ca.",
  "anya-e0802n:189_0": "172, 218. Anapuṃsakassā yaṃ simhi.",
  "anya-e0802n:190_0": "173, 223. Amussa mo saṃ.",
  "anya-e0802n:191_0": "174, 211. Etatesaṃ to.",
  "anya-e0802n:192_0": "175, 212. Tassa vā nattaṃ sabbattha.",
  "anya-e0802n:193_0": "176, 213. Sasmāsmiṃsaṃsāsvattaṃ 0.0011.",
  "anya-e0802n:194_0": "177, 221. Imasaddassa ca.",
  "anya-e0802n:195_0": "178, 224. Sabbato ko.",
  "anya-e0802n:196_0": "179, 204. Ghapato smiṃ sānaṃ saṃsā.",
  "anya-e0802n:197_0": "180, 207. Netāhi smimāyayā.",
  "anya-e0802n:198_0": "181, 95. Manogaṇādito smiṃnānamiā.",
  "anya-e0802n:199_0": "182, 97. Sassa co.",
  "anya-e0802n:200_0": "183, 48. Etesamo lope.",
  "anya-e0802n:201_0": "184, 96. Sa sare vāgamo.",
  "anya-e0802n:202_0": "185, 112. Santasaddassā so bhe bo cante.",
  "anya-e0802n:203_0": "186, 107. Simhi gacchantādīnaṃ ntasaddo aṃ.",
  "anya-e0802n:204_0": "187, 108. Sesesu ntuva.",
  "anya-e0802n:205_0": "188, 155. Brahmatta sakha rājādito amānaṃ.",
  "anya-e0802n:206_0": "189, 113. Syā ca.",
  "anya-e0802n:207_0": "190, 114. Yonamāno.",
  "anya-e0802n:208_0": "191, 130. Sakhato cāyo no.",
  "anya-e0802n:209_0": "192, 135. Smime.",
  "anya-e0802n:210_0": "193, 122. Brahmato vassa ca.",
  "anya-e0802n:211_0": "194, 131. Sakhantassi nonānaṃsesu.",
  "anya-e0802n:212_0": "195, 134. Āro himhi vā.",
  "anya-e0802n:213_0": "196, 133. Sunamaṃsu vā.",
  "anya-e0802n:214_0": "197, 125. Brahmato tu smiṃni.",
  "anya-e0802n:215_0": "198, 123. Uttaṃ sanāsu.",
  "anya-e0802n:216_0": "199, 158. Satthupitādīnamā sismiṃ silopo ca.",
  "anya-e0802n:217_0": "200, 196. Aññesvārattaṃ.",
  "anya-e0802n:218_0": "201, 163. Vā naṃmhi.",
  "anya-e0802n:219_0": "202. 164. Satthunattañca.",
  "anya-e0802n:220_0": "203, 162. U sasmiṃ salopo ca.",
  "anya-e0802n:221_0": "204, 167. Sakkamandhātādīnañca.",
  "anya-e0802n:222_0": "205, 160. Tato yonamo tu.",
  "anya-e0802n:223_0": "206, 165. Tato smimi.",
  "anya-e0802n:224_0": "207, 161. Nā ā.",
  "anya-e0802n:225_0": "208, 166. Āro rassamikāre.",
  "anya-e0802n:226_0": "209, 168. Pitādīnamasimhi.",
  "anya-e0802n:227_0": "210, 239. Tayātayinaṃ takāro tvattaṃ vā.",
  "anya-e0802n:228_0": "Iti nāmakappe tatiyo kaṇḍo.",
  "anya-e0802n:229_0": "211, 126. Attanto hismimanattaṃ.",
  "anya-e0802n:230_0": "212, 129. Tato smiṃ ni.",
  "anya-e0802n:231_0": "213, 127. Sassano.",
  "anya-e0802n:232_0": "214, 128. Smā nā.",
  "anya-e0802n:233_0": "215, 141. Jhalato ca.",
  "anya-e0802n:234_0": "216, 180. Ghapato smiṃyaṃ vā.",
  "anya-e0802n:235_0": "217, 199. Yonaṃ ni napuṃsakehi.",
  "anya-e0802n:236_0": "218, 196. Ato niccaṃ.",
  "anya-e0802n:237_0": "219, 195. Siṃ.",
  "anya-e0802n:238_0": "220, 74. Sesato lopaṃ gasipi.",
  "anya-e0802n:239_0": "221, 282. Sabbāsamāvusopasagganipātādīhi ca.",
  "anya-e0802n:240_0": "222, 327. Pumassa liṅgādīsu samāsesu.",
  "anya-e0802n:241_0": "223, 188. Aṃ yamīto pasaññato.",
  "anya-e0802n:242_0": "224, 153. Naṃ jhato katarassā.",
  "anya-e0802n:243_0": "225, 151. Yonaṃ no.",
  "anya-e0802n:244_0": "226, 154. Smiṃni.",
  "anya-e0802n:245_0": "227, 270. Kissa ka ve ca.",
  "anya-e0802n:246_0": "228, 272. Ku hiṃ haṃsu ca.",
  "anya-e0802n:247_0": "229, 226. Sesesu ca.",
  "anya-e0802n:248_0": "230, 262. Tra to thesu ca.",
  "anya-e0802n:249_0": "231, 263. Sabbassetassākāro vā.",
  "anya-e0802n:250_0": "232, 267. Tre niccaṃ.",
  "anya-e0802n:251_0": "233, 264. E tothesu ca.",
  "anya-e0802n:252_0": "234, 265. Imassi thaṃ dāni ha to dhesu ca.",
  "anya-e0802n:253_0": "235, 281. A dhunāmhi ca.",
  "anya-e0802n:254_0": "236, 280. Eta rahimhi.",
  "anya-e0802n:255_0": "237, 176. Itthiyamato āpaccayo.",
  "anya-e0802n:256_0": "238, 187. Nadādito vā ī.",
  "anya-e0802n:257_0": "239, 190. Ṇava ṇika ṇeyya ṇantuhi.",
  "anya-e0802n:258_0": "240, 193. Patibhikkhurājīkārantehi inī.",
  "anya-e0802n:259_0": "241, 191. Ntussa tadhīkāre.",
  "anya-e0802n:260_0": "242, 192. Bhavato bhoto.",
  "anya-e0802n:261_0": "243, 110. Bho ge tu.",
  "anya-e0802n:262_0": "244, 72. Akārapitādyantānamā.",
  "anya-e0802n:263_0": "245, 152. Jhalapā rassaṃ.",
  "anya-e0802n:264_0": "246, 73. Ākāro vā.",
  "anya-e0802n:265_0": "Iti nāmakappe catuttho kaṇḍo.",
  "anya-e0802n:266_0": "247, 261. Tvādayo vibhattisaññāyo.",
  "anya-e0802n:267_0": "248, 260. Kvaci to pañcamyatthe.",
  "anya-e0802n:268_0": "249, 266. Tratha sattamiyā sabbanāmehi.",
  "anya-e0802n:269_0": "250, 268. Sabbato dhi.",
  "anya-e0802n:270_0": "251, 269. Kiṃsmā vo.",
  "anya-e0802n:271_0": "252, 271. Hiṃhaṃhiñcanaṃ",
  "anya-e0802n:272_0": "253, 273. Tamhā ca.",
  "anya-e0802n:273_0": "254, 274. Imasmā hadhā ca.",
  "anya-e0802n:274_0": "255, 275. Yato hiṃ.",
  "anya-e0802n:275_0": "256, 0. Kāle.",
  "anya-e0802n:276_0": "257, 276. Kiṃsabbaññekayakuhi dādācanaṃ.",
  "anya-e0802n:277_0": "258, 278. Tamhā dāni ca.",
  "anya-e0802n:278_0": "259, 279. Imasmā rahidhunādāni ca.",
  "anya-e0802n:279_0": "260, 277. Sabbassa so dāmhi vā.",
  "anya-e0802n:280_0": "261, 369. Avaṇṇo ye lopañca.",
  "anya-e0802n:281_0": "262, 391. Vuḍḍhassa jo iyiṭṭhesu.",
  "anya-e0802n:282_0": "263, 392. Pasatthassa so ca.",
  "anya-e0802n:283_0": "264, 393. Antikassa nedo.",
  "anya-e0802n:284_0": "265, 394. Bāḷhassa sādho.",
  "anya-e0802n:285_0": "266, 395. Appassa kaṇa.",
  "anya-e0802n:286_0": "267, 396. Yuvānañca.",
  "anya-e0802n:287_0": "268, 397. Vantumantuvīnañca lopo.",
  "anya-e0802n:288_0": "269, 41. Yavataṃ talaṇadakārānaṃ byañjanāni calañajakārattaṃ.",
  "anya-e0802n:289_0": "270, 120. Amha tumha ntu rāja brahmatta sakha satthu– pitādīhi smā nāva.",
  "anya-e0802n:290_0": "Iti nāmakappe pañcamo kaṇḍo.",
  "anya-e0802n:291_0": "Nāmasuttaṃ niṭṭhitaṃ.",
  "anya-e0802n:292_0": "3. Kāraka",
  "anya-e0802n:293_0": "271, 88. Yasmā dapetiṃ bhayamādatte vā tadapādānaṃ. (308)",
  "anya-e0802n:294_0": "272, 309. Dhātunāmānamupasaggayogādīsvapi ca.",
  "anya-e0802n:295_0": "273, 310. Rakkhaṇatthānamicchitaṃ.",
  "anya-e0802n:296_0": "274, 311. Yena vā dassanaṃ",
  "anya-e0802n:297_0": "275, 312.",
  "anya-e0802n:297_1": "Dūrantikaddhakāla nimmāna tvālopa disā yoga vibhattārappayoga suddhappamocanahetu vivittappamāṇapubbayoga",
  "anya-e0802n:297_2": "bandhanaguṇavacana pañhakathana thokātattūsu ca.",
  "anya-e0802n:298_0": "276, 302. Yassa dātukāmo rocate dhārayate pā taṃ sampadānaṃ.",
  "anya-e0802n:299_0": "277, 303.",
  "anya-e0802n:299_1": "Silāgha hanu ṭhā sapa dhāra piha kudha duhisso ssūya rādhikkha paccāsuṇa anupatigiṇa pubbakattārocanattha",
  "anya-e0802n:299_2": "tadattha tumatthālamattha maññānādarappāṇini gatyatthakammaniāsisatthasammutibhiyyasattamyatthesu ca.",
  "anya-e0802n:300_0": "278, 320. Yodhāro tamokāsaṃ.",
  "anya-e0802n:301_0": "279, 292. Yena vā kayirate taṃ karaṇaṃ.",
  "anya-e0802n:302_0": "280, 285, Yaṃ karoti taṃ kammaṃ.",
  "anya-e0802n:303_0": "281, 294. Yo karoti sa kattā.",
  "anya-e0802n:304_0": "282, 295. Yo kārehi sa hetu.",
  "anya-e0802n:305_0": "283, 316. Yassa vā pariggaho taṃ sāmī.",
  "anya-e0802n:306_0": "284, 283. Liṅgatthe paṭhamā.",
  "anya-e0802n:307_0": "285, 70. Ālapane ca.",
  "anya-e0802n:308_0": "286, 291. Karaṇe tatiyā.",
  "anya-e0802n:309_0": "287, 296, Sahādiyoge ca.",
  "anya-e0802n:310_0": "288, 293. Kattari ca.",
  "anya-e0802n:311_0": "289, 297. Hetvatthe ca.",
  "anya-e0802n:312_0": "290, 298. Sattamyatthe ca.",
  "anya-e0802n:313_0": "291, 299. Yenaṅgavikāro.",
  "anya-e0802n:314_0": "292, 300. Visesane ca.",
  "anya-e0802n:315_0": "293, 301. Sampadāne catutthī.",
  "anya-e0802n:316_0": "294, 305. Namoyogādīsvapi ca.",
  "anya-e0802n:317_0": "295, 307. Apādāne pañcamī.",
  "anya-e0802n:318_0": "296, 314. Kāraṇatthe ca.",
  "anya-e0802n:319_0": "297, 284. Kammatthe dutiyā.",
  "anya-e0802n:320_0": "298. 287. Kāladdhānamaccantasaṃyoge.",
  "anya-e0802n:321_0": "299, 288. Kammappavacanīyayutte.",
  "anya-e0802n:322_0": "300, 286. Gati buddhi bhuja paṭha hara kara sayādīnaṃkā rite vā.",
  "anya-e0802n:323_0": "301, 315. Sāmismiṃ chaṭṭhī",
  "anya-e0802n:324_0": "302, 319. Okāse sattamī.",
  "anya-e0802n:325_0": "303, 321. Sāmissarādhipati dāyāda sakkhī pathibhū pasuta kusalehi ca.",
  "anya-e0802n:326_0": "304, 322. Niddhāraṇe ca.",
  "anya-e0802n:327_0": "305, 323. Anādare ca.",
  "anya-e0802n:328_0": "306, 289. Kvaci dutiyā chaṭṭhīnamatthe.",
  "anya-e0802n:329_0": "307, 290. Tatiyāsattamīnañca.",
  "anya-e0802n:330_0": "308, 317. Chaṭṭhī ca.",
  "anya-e0802n:331_0": "309, 318. Dutiyāpañcamīnañca.",
  "anya-e0802n:332_0": "310, 324. Kammakaraṇanimittatthesu sattamī.",
  "anya-e0802n:333_0": "311, 325. Sampadāne ca.",
  "anya-e0802n:334_0": "312, 326. Pañcamyatthe ca.",
  "anya-e0802n:335_0": "313, 327. Kālabhāvesu ca.",
  "anya-e0802n:336_0": "314, 328. Upa’dhyādhikissaravacane.",
  "anya-e0802n:337_0": "315, 329. Maṇḍitussukkesu tatiyā ca.",
  "anya-e0802n:338_0": "Iti nāmakappe kārakakappo chaṭṭho kaṇḍo.",
  "anya-e0802n:339_0": "Kārakasuttaṃ niṭṭhitaṃ.",
  "anya-e0802n:340_0": "4. Samāsa",
  "anya-e0802n:341_0": "316, 331. Nāmāna samāso yuttattho.",
  "anya-e0802n:342_0": "317, 332. Tesaṃ vibhattiyo lopā ca.",
  "anya-e0802n:343_0": "318, 333. Pakati cassa sarantassa.",
  "anya-e0802n:344_0": "319, 330. Upasagganipātapubbako abyayībhāvo.",
  "anya-e0802n:345_0": "320, 335. So napuṃsakaliṅgo.",
  "anya-e0802n:346_0": "321. 349. Digussekattaṃ.",
  "anya-e0802n:347_0": "322, 359.",
  "anya-e0802n:347_1": "Tathā dvande pāṇi tūriye yogga senaṅga khuddajantuka vividha viruddha visabhāgatthādīnañca.",
  "anya-e0802n:348_0": "323, 360. Vibhāsā rukkha tiṇa pasu dhana dhañña janapadā dīnañca.",
  "anya-e0802n:349_0": "324, 339. Dvipade tulyādhikaraṇe kammadhārayo.",
  "anya-e0802n:350_0": "325, 348. Saṅkhyāpubbo digu.",
  "anya-e0802n:351_0": "326, 341. Ubhe tappurisā.",
  "anya-e0802n:352_0": "327, 351. Amādayo parapadebhi.",
  "anya-e0802n:353_0": "328, 352. Aññapadatthesu bahubbīhi.",
  "anya-e0802n:354_0": "329, 357. Nāmānaṃ samuccayo dvando.",
  "anya-e0802n:355_0": "330, 340. Mahataṃ mahā tulyādhikaraṇe pade.",
  "anya-e0802n:356_0": "331, 353. Itthiyaṃ bhāsitapumitthī pumāva ce.",
  "anya-e0802n:357_0": "332, 343. Kammadhārayasaññe ca.",
  "anya-e0802n:358_0": "333, 344. Attaṃ nassa tappurise.",
  "anya-e0802n:359_0": "334, 345. Sare ana.",
  "anya-e0802n:360_0": "335, 346. Kadi kussa.",
  "anya-e0802n:361_0": "336, 347. Kā’ppatthesu ca.",
  "anya-e0802n:362_0": "337, 350. Kvaci samāsanta gatānamakāranto.",
  "anya-e0802n:363_0": "338, 356. Nadimhā ca.",
  "anya-e0802n:364_0": "339, 358. Jāyāya tudaṃ jāni patimhi.",
  "anya-e0802n:365_0": "340, 355. Dhanumhā ca.",
  "anya-e0802n:366_0": "341, 336. Aṃvibhattīnamakārantā abyāyitāvā.",
  "anya-e0802n:367_0": "342, 337. Saro rasso napuṃsake.",
  "anya-e0802n:368_0": "343, 338. Aññasmā lopo ca.",
  "anya-e0802n:369_0": "Iti nāmakappe samāsakappo sattamo kaṇḍo.",
  "anya-e0802n:370_0": "Samāsasutthaṃ niṭṭhitaṃ.",
  "anya-e0802n:371_0": "5. Taddhita",
  "anya-e0802n:372_0": "244, 361. Vā ṇā’pacce.",
  "anya-e0802n:373_0": "345, 366. Ṇāyana ṇāna vacchādito.",
  "anya-e0802n:374_0": "346, 367. Ṇeyyo kattiyādīhi.",
  "anya-e0802n:375_0": "347, 368. Ato ṇi vā.",
  "anya-e0802n:376_0": "348, 371. Ṇavopakvādīhi.",
  "anya-e0802n:377_0": "349, 372. Ṇera vidhavādito.",
  "anya-e0802n:378_0": "350, 373. Yena vā saṃsaṭṭhaṃ tarati carati vahati ṇiko.",
  "anya-e0802n:379_0": "351, 374. Tamadhīte tenakatādhi sannidhānaniyoga sippa bhaṇḍa jīvikatthesu ca.",
  "anya-e0802n:380_0": "352, 376. Ṇa rāgā tassedamaññatthesu ca.",
  "anya-e0802n:381_0": "353, 378. Jātādīnamimiyā ca.",
  "anya-e0802n:382_0": "354, 379. Samūhatthe kaṇa ṇā.",
  "anya-e0802n:383_0": "355, 380. Gāma jana bandhu sahāyādīhi tā.",
  "anya-e0802n:384_0": "356, 381. Tadassa ṭhānamiyo ca.",
  "anya-e0802n:385_0": "357, 382. Upamatthāyitattaṃ.",
  "anya-e0802n:386_0": "358, 383. Tannissitatthe lo.",
  "anya-e0802n:387_0": "359, 384. Ālu tabbahule.",
  "anya-e0802n:388_0": "360, 387. Ṇuttatā bhāve tu.",
  "anya-e0802n:389_0": "361, 388. Ṇa visamādīhi.",
  "anya-e0802n:390_0": "362, 389. Ramaṇīyādito kaṇa",
  "anya-e0802n:391_0": "363, 390. Visese taratamisikiyiṭṭhā.",
  "anya-e0802n:392_0": "364, 398. Tadassatthīti vī ca.",
  "anya-e0802n:393_0": "365, 399. Tapādito sī.",
  "anya-e0802n:394_0": "366, 400. Daṇḍādito ika ī.",
  "anya-e0802n:395_0": "367, 401. Madhvādito ro.",
  "anya-e0802n:396_0": "368, 402. Guṇādito vantu.",
  "anya-e0802n:397_0": "369, 403. Satyādīhi mantu.",
  "anya-e0802n:398_0": "370, 405. Saddhādito ṇa.",
  "anya-e0802n:399_0": "371, 404. Āyussukārāsa mantumhi.",
  "anya-e0802n:400_0": "372, 385. Tappakativacane mayo.",
  "anya-e0802n:401_0": "373, 406. Saṅkhyāpūraṇe mo.",
  "anya-e0802n:402_0": "374, 408. Sa chassa vā.",
  "anya-e0802n:403_0": "375, 412. Ekādito dasassī.",
  "anya-e0802n:404_0": "376, 257. Dase so niccañca.",
  "anya-e0802n:405_0": "377, 0. Ante niggahitañca.",
  "anya-e0802n:406_0": "378, 414. Ti ca.",
  "anya-e0802n:407_0": "379, 258. La da rānaṃ.",
  "anya-e0802n:408_0": "380, 255. Vīsati dasesu bā dvissa tu.",
  "anya-e0802n:409_0": "381, 254. Ekādito dassa ra saṅkhyāne.",
  "anya-e0802n:410_0": "382, 259. Aṭṭhādito ca.",
  "anya-e0802n:411_0": "383, 353. Dvekaṭṭhānamākāro vā.",
  "anya-e0802n:412_0": "384, 407. Catucche hi tha ṭhā.",
  "anya-e0802n:413_0": "385, 409. Dvitīhi tiyo.",
  "anya-e0802n:414_0": "386, 410. Tiye dutāpi ca.",
  "anya-e0802n:415_0": "387, 411. Tesamaḍḍhūpapadena aḍḍhuḍḍhadivaḍḍha diyaḍḍha’ ḍḍhatiyā.",
  "anya-e0802n:416_0": "388, 68. Sarūpāna mekasesvasakiṃ.",
  "anya-e0802n:417_0": "389, 413.",
  "anya-e0802n:417_1": "Gaṇanedasassa dvi ti catu pañca cha satta aṭṭhanavakānaṃ vī ti cattāra paññā cha sattāsanavā yosu yonañcīsamāsaṃṭhiritītuti.",
  "anya-e0802n:418_0": "390, 256. Catūpapadassa lopo tu’ttarapadādicassa cu copi navā.",
  "anya-e0802n:419_0": "391, 423. Yadanupapannā nipātanā sijjhanti.",
  "anya-e0802n:420_0": "392, 418. Dvādito ko’nekatthe ca.",
  "anya-e0802n:421_0": "393, 415. Dasadasakaṃ sataṃ dasakānaṃ sataṃ sahassañca yomhi.",
  "anya-e0802n:422_0": "394, 416. Yāva taduttari dasaguṇitañca.",
  "anya-e0802n:423_0": "395, 417. Sakanāmehi.",
  "anya-e0802n:424_0": "396, 363. Tesaṃ ṇo lopaṃ.",
  "anya-e0802n:425_0": "397, 420. Vibhāge dhā ca.",
  "anya-e0802n:426_0": "398, 421. Sabbanāmehi pakāravacane tu thā.",
  "anya-e0802n:427_0": "399, 422. Kimimehi thaṃ.",
  "anya-e0802n:428_0": "400, 364. Vuddhādisarassa vā’saṃyogantassa saṇe ca.",
  "anya-e0802n:429_0": "401, 375. Māyūnamāgamo ṭhāne.",
  "anya-e0802n:430_0": "402. 377. Āttañca.",
  "anya-e0802n:431_0": "403, 354. Kvacādimajjhuttarānaṃ dīgharassa paccayesu ca.",
  "anya-e0802n:432_0": "404, 370. Tesu vuddhi lopāgama vikāra viparitādesā ca.",
  "anya-e0802n:433_0": "405, 365. Ayuvaṇṇānañcāyo vuddhi.",
  "anya-e0802n:434_0": "Iti nāmakappe taddhitakappo aṭṭhamo kaṇḍo.",
  "anya-e0802n:435_0": "Taddhitasuttaṃ niṭṭhitaṃ.",
  "anya-e0802n:436_0": "6. Ākhyāti",
  "anya-e0802n:437_0": "406, 429. Atha pubbāni-vibhattīnaṃ cha parassapadāni.",
  "anya-e0802n:438_0": "407, 439. Parāṇuttanopadāni.",
  "anya-e0802n:439_0": "408, 430. Dve dve paṭhamamajjhimuttamapurisā.",
  "anya-e0802n:440_0": "409, 441. Sabbesamekābhidhāne paro puriso.",
  "anya-e0802n:441_0": "410, 432. Nāmamhi payujjamānepi tulyādhikaraṇe paṭhamo.",
  "anya-e0802n:442_0": "411, 436. Tumhe majjhimo.",
  "anya-e0802n:443_0": "412, 437. Amhe uttamo.",
  "anya-e0802n:444_0": "413, 426. Kāle.",
  "anya-e0802n:445_0": "414, 428. Vattamānā paccuppanne.",
  "anya-e0802n:446_0": "415, 451. Āṇātyāsiṭṭhe’nuttakāle pañcamī.",
  "anya-e0802n:447_0": "416, 454. Anumatiparikappetthesu sattamī.",
  "anya-e0802n:448_0": "417, 460. Apaccakkhe parokkhā’tīte.",
  "anya-e0802n:449_0": "418, 456. Hiyyopabhuti paccakkhe hiyyattanī.",
  "anya-e0802n:450_0": "419, 469. Samīpe’jjatanī.",
  "anya-e0802n:451_0": "420, 471. Māyoge sabbakāle ca.",
  "anya-e0802n:452_0": "421, 473. Anāgate bhavissantī.",
  "anya-e0802n:453_0": "422, 475. Kriyātipanne’tīte kālātipatti.",
  "anya-e0802n:454_0": "423, 426. Vattamānā tī anti, si tha, mi ma te ante, sevhe, e mhe.",
  "anya-e0802n:455_0": "424, 450. Pañcamī tu antu, hi tha, mi ma, taṃ antaṃ, ssu vho, e āmase.",
  "anya-e0802n:456_0": "425, 453. Sattamī eyya eyyuṃ, eyyāsi eyyātha, eyyāmi eyyāma, etha eraṃ, etho eyyāvho, eyyaṃ eyyāmhe.",
  "anya-e0802n:457_0": "426, 459. Parokkhā a u, e ttha, aṃ mha, ttha re, ttho vho, iṃ mhe.",
  "anya-e0802n:458_0": "427, 455. Hiyyattanī ā ū, o ttha, aṃ mhā, ttha tthuṃ, sevhaṃ, iṃ mhase.",
  "anya-e0802n:459_0": "428, 468. Ajjatanī īñaṃ ottha, iṃ mhā, ā ū, se vhaṃ, aṃ mhe.",
  "anya-e0802n:460_0": "429, 472.",
  "anya-e0802n:460_1": "Ssavissantī ssati ssanti,",
  "anya-e0802n:460_2": "ssasi ssatha,",
  "anya-e0802n:460_3": "ssāmi ssāma,",
  "anya-e0802n:460_4": "ssate ssante,",
  "anya-e0802n:460_5": "ssase ssavhe,",
  "anya-e0802n:460_6": "ssaṃ ssāmhe.",
  "anya-e0802n:461_0": "430, 474. Kālātipatti ssā ssaṃsu, sse ssatha, ssaṃ ssāmā, ssatha ssisu, ssase ssavhe, ssiṃ ssāmhase.",
  "anya-e0802n:462_0": "431, 428. Hiyyattanī sattamī pañcamī vattamānā sabbadhātukaṃ.",
  "anya-e0802n:463_0": "Iti ākhyātakappe paṭhamo kaṇḍo.",
  "anya-e0802n:464_0": "432, 362. Dhātuliṅgehi parā paccayā.",
  "anya-e0802n:465_0": "433, 528. Tijagupakitamānehi khachasā vā.",
  "anya-e0802n:466_0": "434, 534. Bhujaghasaharasupādīhitumicchatthesu.",
  "anya-e0802n:467_0": "435, 536. Āya nāmato kattūpamānādācāre.",
  "anya-e0802n:468_0": "436, 537. Īyū’pamānā ca.",
  "anya-e0802n:469_0": "437, 538. Nāmamhā’tticchatthe.",
  "anya-e0802n:470_0": "438, 540. Dhātūhi ṇe ṇaya ṇāpe ṇāpayā kāritāni hetvatthe.",
  "anya-e0802n:471_0": "439, 539. Dhāturūpe nāmasmā ṇa yo ca.",
  "anya-e0802n:472_0": "440, 445. Bhāvakammesu yo.",
  "anya-e0802n:473_0": "441, 447. Tassa cavaggayakāravakārattaṃ sadhātvantassa.",
  "anya-e0802n:474_0": "442, 448. Ivaṇṇāgamo vā.",
  "anya-e0802n:475_0": "443, 449. Pubbarūpañca.",
  "anya-e0802n:476_0": "444, 511. Tathā kattari ca.",
  "anya-e0802n:477_0": "445, 433. Bhūvādito a.",
  "anya-e0802n:478_0": "446, 509. Rudhādito niggahitapubbañca.",
  "anya-e0802n:479_0": "447, 510. Divādito yo.",
  "anya-e0802n:480_0": "448, 512. Svādito ṇuṇā uṇā ca.",
  "anya-e0802n:481_0": "449, 513. Kiyādito nā.",
  "anya-e0802n:482_0": "450, 517. Gahādito ppaṇhā.",
  "anya-e0802n:483_0": "451, 520. Tanādito oyirā.",
  "anya-e0802n:484_0": "452, 525. Curādito ṇe ṇayā.",
  "anya-e0802n:485_0": "453, 444. Attanopadāni bhāve ca kammani.",
  "anya-e0802n:486_0": "454, 440. Kattari ca.",
  "anya-e0802n:487_0": "455, 530. Dhātuppaccayehi vibhattiyo.",
  "anya-e0802n:488_0": "456, 420. Kattari parassapadaṃ.",
  "anya-e0802n:489_0": "457, 424. Bhūvādayo dhātavo.",
  "anya-e0802n:490_0": "Iti ākhyātakappe dutiyo kaṇḍo.",
  "anya-e0802n:491_0": "458, 461. Kvacādivaṇṇānamekassarānaṃ dvebhāvo.",
  "anya-e0802n:492_0": "459, 462. Pubbo’ bbhāso.",
  "anya-e0802n:493_0": "460, 506. Rasso.",
  "anya-e0802n:494_0": "461, 464. Dutiyacatutthānaṃ paṭhamatatiyā.",
  "anya-e0802n:495_0": "462, 467. Kavaggassa cavaggo.",
  "anya-e0802n:496_0": "463, 532. Mānakitānaṃ va tattaṃ vā.",
  "anya-e0802n:497_0": "464, 504. Hassa jo.",
  "anya-e0802n:498_0": "465, 463. Antassivaṇṇākāro vā.",
  "anya-e0802n:499_0": "466, 489. Niggahitañca.",
  "anya-e0802n:500_0": "467, 533. Tato pāmānānaṃ vāmaṃ sesu.",
  "anya-e0802n:501_0": "468, 492. Ṭhā tiṭṭho.",
  "anya-e0802n:502_0": "469, 494. Pā pivo.",
  "anya-e0802n:503_0": "470, 514. Ñāssa jājaṃnā.",
  "anya-e0802n:504_0": "471, 483. Disassa passa dissa dakkhā vā.",
  "anya-e0802n:505_0": "472, 531. Byañjanantassa co chappaccayesu ca.",
  "anya-e0802n:506_0": "473, 529. Ko khe ca.",
  "anya-e0802n:507_0": "474, 535. Harassa gī se.",
  "anya-e0802n:508_0": "475, 465. Brūbhūnamāhabhūvā parokkhāyaṃ.",
  "anya-e0802n:509_0": "476, 442. Gamissanto ccho vā sabbāsu.",
  "anya-e0802n:510_0": "477, 479. Vacassa’jjatanimhi makārā o.",
  "anya-e0802n:511_0": "478, 438. Akāro dīghaṃ himimesu.",
  "anya-e0802n:512_0": "479, 452. Hi lopaṃ vā.",
  "anya-e0802n:513_0": "480, 490. Hotissare’ ho’he bhavissantimhi ssassa ca.",
  "anya-e0802n:514_0": "481, 524. Karassa sappaccayassa kāho.",
  "anya-e0802n:515_0": "Iti ākhyātakappe tatiyo kaṇḍo.",
  "anya-e0802n:516_0": "482, 508. Dādantassaṃ mimesu.",
  "anya-e0802n:517_0": "483, 527. Asaṃyogantassa vuddhi kārite.",
  "anya-e0802n:518_0": "484, 542. Ghaṭādīnaṃ vā.",
  "anya-e0802n:519_0": "485, 434. Aññesu ca.",
  "anya-e0802n:520_0": "486, 543. Guhadusānaṃ dīghaṃ.",
  "anya-e0802n:521_0": "487, 478. Vaca vasa vahādīnamukāro vassaye.",
  "anya-e0802n:522_0": "488, 481. Ha vipariyayo lo vā.",
  "anya-e0802n:523_0": "489, 519. Gahassa ghe ppe.",
  "anya-e0802n:524_0": "490, 518. Halopo ṇhāmhi.",
  "anya-e0802n:525_0": "491, 523. Karassa kāsattamajjatanimhi.",
  "anya-e0802n:526_0": "492, 499. Asasmā mimānaṃ mimhā’ntalopo ca.",
  "anya-e0802n:527_0": "493, 498. Thassa tthatthaṃ.",
  "anya-e0802n:528_0": "494, 495. Tissa tissa tthitthaṃ.",
  "anya-e0802n:529_0": "495, 500. Tussa tthuttaṃ.",
  "anya-e0802n:530_0": "496, 497. Simhi ca.",
  "anya-e0802n:531_0": "497, 477. Labhasmā īaṃnaṃ tthattaṃ.",
  "anya-e0802n:532_0": "498, 480. Kusasmā dī cchi.",
  "anya-e0802n:533_0": "499, 480. Dā dhātussa dajjaṃ.",
  "anya-e0802n:534_0": "500, 486. Vadassa vajjaṃ.",
  "anya-e0802n:535_0": "501, 443. Gamissa ghammaṃ.",
  "anya-e0802n:536_0": "502, 493. Yamhi dā dhā mā ṭhā hā pā maha mathādīnamī.",
  "anya-e0802n:537_0": "503, 485. Yajassādissi.",
  "anya-e0802n:538_0": "504, 470. Sabbato uṃ iṃsu.",
  "anya-e0802n:539_0": "505, 482. Jaramarānaṃ jīra jīyya mīyyā vā.",
  "anya-e0802n:540_0": "506, 496. Sabbatthā’sassādilopo ca.",
  "anya-e0802n:541_0": "507, 501. Asabbadhātuke ñā.",
  "anya-e0802n:542_0": "508, 515. Yeyyassa ñāto iyā ñā.",
  "anya-e0802n:543_0": "509, 516. Nāssa lopo yakārattaṃ.",
  "anya-e0802n:544_0": "510, 487. Lopañcettamakāro.",
  "anya-e0802n:545_0": "511, 521. Uttamokāro.",
  "anya-e0802n:546_0": "512, 522. Karassākāro ca.",
  "anya-e0802n:547_0": "513, 435. O ava sare.",
  "anya-e0802n:548_0": "514, 491. E aya.",
  "anya-e0802n:549_0": "515, 541. Te āvāyā kārite.",
  "anya-e0802n:550_0": "516, 466. Ikārāgamo asabbadhātukamhi.",
  "anya-e0802n:551_0": "517, 488. Kvaci dhātuvibhattippaccayānaṃ dīghaviparītādesa lopāgamā ca.",
  "anya-e0802n:552_0": "518, 446. Attanopadāni parassapadattaṃ.",
  "anya-e0802n:553_0": "519, 457. Akārāgamo hiyyatthanīajjatanīkālātipattīsu.",
  "anya-e0802n:554_0": "520, 502. Brūto ī timhi.",
  "anya-e0802n:555_0": "521, 425. Dhātussanto lopo’ nekasarassa.",
  "anya-e0802n:556_0": "522, 476. Isuyamūnamanto ccho vā.",
  "anya-e0802n:557_0": "523, 526. Kāritānaṃ ṇo lopaṃ.",
  "anya-e0802n:558_0": "Iti ākhyātakappe catuttho kaṇḍo.",
  "anya-e0802n:559_0": "Ākhyātasuttaṃ niṭṭhitaṃ.",
  "anya-e0802n:560_0": "7. Kibbidhāna",
  "anya-e0802n:561_0": "524, 561. Dhātuyā kammādimhi ṇo.",
  "anya-e0802n:562_0": "525, 565. Saññāyama nu.",
  "anya-e0802n:563_0": "526, 567. Pure dadā ca iṃ.",
  "anya-e0802n:564_0": "527, 568. Sabbato ṇvutvā’vī vā.",
  "anya-e0802n:565_0": "528, 577. Visa ruja padādito ṇa.",
  "anya-e0802n:566_0": "529, 580. Bhāve ca.",
  "anya-e0802n:567_0": "530, 584. Kvi ca.",
  "anya-e0802n:568_0": "531, 589. Dharādīhi rammo.",
  "anya-e0802n:569_0": "532, 590. Tassīlādīsu ṇī tvā vī ca.",
  "anya-e0802n:570_0": "533, 591. Sadda kudha cala maṇḍattha rucādīhi yu.",
  "anya-e0802n:571_0": "534, 592. Pārādigamimhā rū.",
  "anya-e0802n:572_0": "535, 593. Bhikkhādito ca.",
  "anya-e0802n:573_0": "536, 594. Hanatyādīnaṃ ṇuko.",
  "anya-e0802n:574_0": "537, 566. Nu niggahitaṃ padante.",
  "anya-e0802n:575_0": "538, 595. Saṃhanā’ññāya vā ro gho.",
  "anya-e0802n:576_0": "539, 558. Ramhi ranto rādino.",
  "anya-e0802n:577_0": "540, 545. Bhāvakammesu tabbā’nīyā.",
  "anya-e0802n:578_0": "541, 552. Ṇyo ca.",
  "anya-e0802n:579_0": "542, 557. Karamhā ricca.",
  "anya-e0802n:580_0": "543, 555. Bhūto’bba.",
  "anya-e0802n:581_0": "544, 556. Vada mada gamu yuja garahākārādīhi jja mmaggayheyyāvāro vā.",
  "anya-e0802n:582_0": "545, 548. Te kiccā.",
  "anya-e0802n:583_0": "546, 562. Aññe kita.",
  "anya-e0802n:584_0": "547, 596. Nandādīhi yu.",
  "anya-e0802n:585_0": "548, 597. Kattukaraṇapadesesu ca.",
  "anya-e0802n:586_0": "549, 550. Rahādito ṇa.",
  "anya-e0802n:587_0": "Iti kibbidhānakappe paṭhamo kaṇḍo.",
  "anya-e0802n:588_0": "550, 549. Ṇādayo tekālikā.",
  "anya-e0802n:589_0": "551, 598. Saññāyaṃ dādhāto i.",
  "anya-e0802n:590_0": "552, 609. Ti kiccā’siṭṭhe.",
  "anya-e0802n:591_0": "553, 599. Itthiyamatiyavo vā.",
  "anya-e0802n:592_0": "554, 601. Karato ririya.",
  "anya-e0802n:593_0": "555, 612. Atīte ta tavantu tāvī.",
  "anya-e0802n:594_0": "556, 622. Bhāvakammesu ta.",
  "anya-e0802n:595_0": "557, 606. Budhagamāditthe kattari.",
  "anya-e0802n:596_0": "558, 602. Jito ina sabbattha.",
  "anya-e0802n:597_0": "559, 603. Supato ca.",
  "anya-e0802n:598_0": "560, 604. Īsaṃdusūhi kha.",
  "anya-e0802n:599_0": "561, 636. Icchatthesu samānakattukesu tave tuṃ vā.",
  "anya-e0802n:600_0": "562, 638. Arahasakkādīsu ca.",
  "anya-e0802n:601_0": "563, 639. Pattavacane alamatthesu ca.",
  "anya-e0802n:602_0": "564, 640. Pubbakāle’kakattukānaṃ tuna tvāna tvā vā.",
  "anya-e0802n:603_0": "565, 646. Vattamāne māna’ntā.",
  "anya-e0802n:604_0": "566, 574. Sāsādīhi ratthu.",
  "anya-e0802n:605_0": "567, 575. Pātito ritu.",
  "anya-e0802n:606_0": "568, 576. Mānādīhi rātu.",
  "anya-e0802n:607_0": "569, 610. Āgamā tuko.",
  "anya-e0802n:608_0": "570, 611. Bhabbe ika.",
  "anya-e0802n:609_0": "Iti kibbidhānakappe dutiyo kaṇḍo.",
  "anya-e0802n:610_0": "571, 624. Paccayādaniṭṭhā nipātanā sijjhanti.",
  "anya-e0802n:611_0": "572, 625. Sāsadisato tassa riṭṭho ca.",
  "anya-e0802n:612_0": "573, 626. Sādisanta puccha bhanja hantādīhi ṭṭho.",
  "anya-e0802n:613_0": "574, 613. Vasato uttha.",
  "anya-e0802n:614_0": "575, 614. Vasa vāvu.",
  "anya-e0802n:615_0": "576, 607. Dha ḍha bha he hi dhaḍḍhā ca.",
  "anya-e0802n:616_0": "577, 628. Bhanjato ggo ca.",
  "anya-e0802n:617_0": "578, 560. Bhujādīnamanto no dvi ca.",
  "anya-e0802n:618_0": "579, 629. Vaca vā vu.",
  "anya-e0802n:619_0": "580, 630. Gupādīnañca.",
  "anya-e0802n:620_0": "581, 616. Tarādīhi iṇṇo.",
  "anya-e0802n:621_0": "582, 631. Bhidādito inna anna īṇā vā.",
  "anya-e0802n:622_0": "583, 617. Susa paca sakato kkha kkā ca.",
  "anya-e0802n:623_0": "584, 618. Pakkamādīhi nto ca.",
  "anya-e0802n:624_0": "585, 619. Janādīna mā timhi ca.",
  "anya-e0802n:625_0": "586, 600. Gama khana hana ramādīnamanto.",
  "anya-e0802n:626_0": "587, 632. Rakāro ca.",
  "anya-e0802n:627_0": "588, Ṭhāpānamiī ca.",
  "anya-e0802n:628_0": "589, 621. Hantehi ho hassa ḷo vā adahanahānaṃ.",
  "anya-e0802n:629_0": "Iti kibbidhānakappe tatiyo kaṇḍo.",
  "anya-e0802n:630_0": "590, 579. Ṇamhi ranjassa jo bhāvakaraṇesu.",
  "anya-e0802n:631_0": "591, 544. Hanassa ghāto.",
  "anya-e0802n:632_0": "592, 503. Vadho vā sabbattha.",
  "anya-e0802n:633_0": "593, 564. Ākārantānamāyo.",
  "anya-e0802n:634_0": "594, 582. Purasamupaparīhi karotissa kha kharā vā tappaccayesu ca.",
  "anya-e0802n:635_0": "595, 637. Tavetunādīsu kā.",
  "anya-e0802n:636_0": "596, 551. Gamakhanahanādīnaṃ tuṃtabbādīsu na.",
  "anya-e0802n:637_0": "597, 641. Sabbehi tunādīnaṃ yo.",
  "anya-e0802n:638_0": "598, 643. Canantehi raccaṃ.",
  "anya-e0802n:639_0": "599, 644. Disā svānasvantalopo ca.",
  "anya-e0802n:640_0": "600, 645. Mahadabhehi mma yha jja bbha ddhā ca.",
  "anya-e0802n:641_0": "601, 334. Taddhitasamāsakitakā nāmaṃ vā’tavetunādīsu ca.",
  "anya-e0802n:642_0": "602, 6. Dumhi garu.",
  "anya-e0802n:643_0": "603, 7. Dīgho ca.",
  "anya-e0802n:644_0": "604, 684. Akkharehi kāra.",
  "anya-e0802n:645_0": "605, 547. Yathāgamamikāro.",
  "anya-e0802n:646_0": "606, 642. Dadhantato yo kvaci.",
  "anya-e0802n:647_0": "Iti kibbidhānakappe catuttho kaṇḍo.",
  "anya-e0802n:648_0": "607, 578. Niggahita saṃyogādi no.",
  "anya-e0802n:649_0": "608, 623. Sabbattha ge hī.",
  "anya-e0802n:650_0": "609, 484. Sadassa sīdatthaṃ.",
  "anya-e0802n:651_0": "610, 627. Yajassa sarassi ṭṭhe.",
  "anya-e0802n:652_0": "611, 608. Hacatutthānamantānaṃ do dhe.",
  "anya-e0802n:653_0": "612, 615. Ḍho ḍhakāre.",
  "anya-e0802n:654_0": "613, 583. Gahassa ghara ṇe vā.",
  "anya-e0802n:655_0": "614, 581. Dahassa do ḷaṃ.",
  "anya-e0802n:656_0": "615, 586. Dhātvantassa lopo kvimhi.",
  "anya-e0802n:657_0": "616, 587. Vidante ū.",
  "anya-e0802n:658_0": "617, 633. Na ma ka rānamantānaṃ niyuttatamhi.",
  "anya-e0802n:659_0": "618, 571. Na ka vatthaṃ ca jā ṇvumhi.",
  "anya-e0802n:660_0": "619, 573. Karassa ca tattaṃ thusmiṃ.",
  "anya-e0802n:661_0": "620, 549. Tuṃtunatabbesu vā.",
  "anya-e0802n:662_0": "621, 553. Kāritaṃ viya ṇānubandho.",
  "anya-e0802n:663_0": "622, 570. Anakā yu ṇvūnaṃ.",
  "anya-e0802n:664_0": "623, 554. Ka gā ca jānaṃ.",
  "anya-e0802n:665_0": "Iti kibbidhānakappe pañcamo kaṇḍo.",
  "anya-e0802n:666_0": "Kibbidhānasuttaṃ niṭṭhitaṃ.",
  "anya-e0802n:667_0": "8. Uṇādikappa",
  "anya-e0802n:668_0": "624, 563. Kattari kitta.",
  "anya-e0802n:669_0": "625, 605. Bhāvakammesu kiccattakkhatthā.",
  "anya-e0802n:670_0": "626, 634. Kammani dutiyāya tto.",
  "anya-e0802n:671_0": "627, 652. Khyādīhi mana ma ca to vā.",
  "anya-e0802n:672_0": "628, 653. Samādīhi thamā.",
  "anya-e0802n:673_0": "629, 569. Gahassu’padhasse vā.",
  "anya-e0802n:674_0": "630, 654. Masussa sussa ccharaccherā.",
  "anya-e0802n:675_0": "631, 655. Āpubbacarassa ca.",
  "anya-e0802n:676_0": "632, 656. Ala kala salehi la yā.",
  "anya-e0802n:677_0": "633, 657. Yāṇa lāṇā.",
  "anya-e0802n:678_0": "634, 658. Mathissa thassa lo ca.",
  "anya-e0802n:679_0": "635, 559. Pesātisaggapattakālesu kiccā.",
  "anya-e0802n:680_0": "636, 659. Avassakādhamiṇesu ṇī ca.",
  "anya-e0802n:681_0": "637, 0. Arahasakkādīhi tuṃ.",
  "anya-e0802n:682_0": "638, 668. Vajādīhi pabbajjādayo nippajjante.",
  "anya-e0802n:683_0": "639, 585. Kvilopo ca.",
  "anya-e0802n:684_0": "640, 0. Sacajānaṃ ka gā ṇānubandhe.",
  "anya-e0802n:685_0": "641, 572. Nudādīhi yu ṇvūna manā na nā kā na na kā sakāritehi ca.",
  "anya-e0802n:686_0": "642, 588. I ya ta ma kiṃ esānamantassaro dīghaṃ kvaci dusassa guṇaṃ doraṃ sa kkhī ca.",
  "anya-e0802n:687_0": "643, 635. Bhyādīhi mati budhi pūjādīhi ca tto.",
  "anya-e0802n:688_0": "644, 661. Vepu sī dava vamu ku dā bhūtvādīhi thuttima ṇimā nibbatte.",
  "anya-e0802n:689_0": "645, 662. Akkose namhāni.",
  "anya-e0802n:690_0": "646, 419. Ekādito sakissa kkhattuṃ.",
  "anya-e0802n:691_0": "647, 663. Sunassunasso ṇa vānuvānūnanakhunānā.",
  "anya-e0802n:692_0": "648, 664. Taruṇassa susu ca.",
  "anya-e0802n:693_0": "649, 665. Yuvassuvassuvuvānanūnā.",
  "anya-e0802n:694_0": "650, 651. Kāle vattamānātīte ṇvādayo.",
  "anya-e0802n:695_0": "651, 647. Bhavissati gamādīhi ṇī ghiṇa.",
  "anya-e0802n:696_0": "652, 648. Kriyāyaṃ ṇvu tavo.",
  "anya-e0802n:697_0": "653, 307. Bhāvavācimhi catutthī.",
  "anya-e0802n:698_0": "654, 649. Kammani ṇo.",
  "anya-e0802n:699_0": "655, 650. Sese ssaṃ ntu mānānā.",
  "anya-e0802n:700_0": "656, 666. Chadādīhi ta traṇa.",
  "anya-e0802n:701_0": "657, 667. Vadādīhi ṇitto gaṇe.",
  "anya-e0802n:702_0": "658, 668. Midādīhi tti tiyo.",
  "anya-e0802n:703_0": "659, 669. Usuranjadasānaṃ daṃsassa daḍḍho ḍhaṭhā ca.",
  "anya-e0802n:704_0": "660, 670. Sūvusānamūvusānamato tho ca.",
  "anya-e0802n:705_0": "661, 671. Ranjudādīhi dhadiddakirā kvaci jadalopo ca.",
  "anya-e0802n:706_0": "662, 672. Paṭito hissa heraṇa hīraṇa.",
  "anya-e0802n:707_0": "663, 673. Kaḍhādīhi ko.",
  "anya-e0802n:708_0": "664, 674. Khādāmagamānaṃ khandhandhagandhā.",
  "anya-e0802n:709_0": "665, 675. Paṭādīlyalaṃ.",
  "anya-e0802n:710_0": "666, 676. Puthassa puthu pathā mo vā.",
  "anya-e0802n:711_0": "667, 677. Sasvādīhi tu davo.",
  "anya-e0802n:712_0": "668, 678. Cyādīhi īvaro.",
  "anya-e0802n:713_0": "669, 679. Munādīhi ci.",
  "anya-e0802n:714_0": "670, 680. Vidādīlyūro.",
  "anya-e0802n:715_0": "671, 681. Hanādīhi nu ṇu tavo.",
  "anya-e0802n:716_0": "672, 682. Kuṭādīhi ṭho.",
  "anya-e0802n:717_0": "673, 683. Manupūrasuṇādīhi ussanusisā.",
  "anya-e0802n:718_0": "Iti kibbidhānakappe uṇādikappo chaṭṭho kaṇḍo.",
  "anya-e0802n:719_0": "Uṇādisuttaṃ niṭṭhitaṃ.",
  "anya-e0802n:720_0": "Mahākaccāyanasaddāpāṭha",
  "anya-e0802n:721_0": "1. Sandhikappa",
  "anya-e0802n:722_0": "Paṭhamakaṇḍa",
  "anya-e0802n:723_0": "(Ka)",
  "anya-e0802n:724_0": "Seṭṭhaṃ tilokamahitaṃ abhivandiyaggaṃ,",
  "anya-e0802n:725_0": "Buddhañca dhammamamalaṃ gaṇamuttamañca;",
  "anya-e0802n:726_0": "Satthussa tassa vacanatthavaraṃ subuddhuṃ,",
  "anya-e0802n:727_0": "Vakkhāmi suttahitamettha susandhikappaṃ.",
  "anya-e0802n:728_0": "(Kha)",
  "anya-e0802n:729_0": "Seyyaṃ jineritanayena budhā labhanti,",
  "anya-e0802n:730_0": "Tañcāpi tassa vacanatthasubodhanena;",
  "anya-e0802n:731_0": "Atthañca akkharapadesu amohabhāvā,",
  "anya-e0802n:732_0": "Seyyatthiko padamato vividhaṃ suṇeyyaṃ.",
  "anya-e0802n:733_0": "1, 1. Attho akkharasaññāto.",
  "anya-e0802n:734_0": "Sabbavacanānamattho akkhareheva saññāyate.",
  "anya-e0802n:734_1": "Akkharavipattiyaṃ hi atthassa dunnayathā hoti,",
  "anya-e0802n:734_2": "tasmā akkharakosallaṃ bahūpakāraṃ suttantesu.",
  "anya-e0802n:735_0": "2, 2. Akkharāpādayo ekacattālīsaṃ.",
  "anya-e0802n:736_0": "Te ca kho akkharā api akārādayo ekacattā līsa suttantesu sopakārā.",
  "anya-e0802n:737_0": "Taṃ yathā?",
  "anya-e0802n:737_1": "A ā i ī u ū e o,",
  "anya-e0802n:737_2": "ka kha ga gha ṅa,",
  "anya-e0802n:737_3": "ca cha ja jha ña,",
  "anya-e0802n:737_4": "ṭa ṭha ḍa ḍha ṇa,",
  "anya-e0802n:737_5": "ta tha da dha na,",
  "anya-e0802n:737_6": "pa pha ba bha ma,",
  "anya-e0802n:737_7": "ya ra la va sa ha ḷa aṃ,",
  "anya-e0802n:737_8": "iti akkharā nāma.",
  "anya-e0802n:738_0": "Tena kvattho? Attho akkharasaññāto.",
  "anya-e0802n:739_0": "3, 3. Tatthodantā sarā aṭṭha.",
  "anya-e0802n:740_0": "Tattha akkharesu akārādīsu odantā aṭṭha akkharā sarā nāma honti.",
  "anya-e0802n:741_0": "Taṃ yathā? A ā i ī u ū e o, iti sarā nāma.",
  "anya-e0802n:742_0": "Tena kvattho? Sarā sare lopaṃ.",
  "anya-e0802n:743_0": "4, 4. Lahumattā tayo rassā.",
  "anya-e0802n:744_0": "Tattha aṭṭhasu saresu lahumattā tayo sarā rassā nāma honti.",
  "anya-e0802n:745_0": "Taṃ yathā? A i u, iti rassā nāma.",
  "anya-e0802n:746_0": "Tena kvattho? Rassaṃ.",
  "anya-e0802n:747_0": "5, 5. Aññe dīghā.",
  "anya-e0802n:748_0": "Tattha aṭṭhasu saresu rassehi aññe pañca sarā dīghā nāma honti.",
  "anya-e0802n:749_0": "Taṃ yathā? Ā ī ū e o, iti dīghā nāma.",
  "anya-e0802n:750_0": "Tena kvattho? Dīghaṃ.",
  "anya-e0802n:751_0": "6, 8. Sesā byañjanā.",
  "anya-e0802n:752_0": "Ṭhapetvā aṭṭha sare sesā akkharā kakārādayo niggahitantā byañjanā nāma honti.",
  "anya-e0802n:753_0": "Taṃ yathā?",
  "anya-e0802n:753_1": "Ka kha ga gha ṅa,",
  "anya-e0802n:753_2": "ca cha ja jha ña,",
  "anya-e0802n:753_3": "ṭa ṭha ḍa ḍha ṇa,",
  "anya-e0802n:753_4": "ta tha da dha na,",
  "anya-e0802n:753_5": "pa pha ba bha ma,",
  "anya-e0802n:753_6": "ya ra la va sa ha ḷa aṃ,",
  "anya-e0802n:753_7": "iti byañjanā nāma.",
  "anya-e0802n:754_0": "Tena kvattho? Sarā pakati byañjane.",
  "anya-e0802n:755_0": "7, 9. Vaggā pañcapañcaso mantā.",
  "anya-e0802n:756_0": "Tesaṃ kho byañjanānaṃ kakārādayo makārantā pañcapañcaso akkharavanto vaggā nāma honti.",
  "anya-e0802n:757_0": "Taṃ yathā?",
  "anya-e0802n:757_1": "Ka kha ga gha ṅa,",
  "anya-e0802n:757_2": "ca cha ja jha ña,",
  "anya-e0802n:757_3": "ṭa ṭha ḍa ḍha ṇa,",
  "anya-e0802n:757_4": "ta tha da dha na,",
  "anya-e0802n:757_5": "pa pha ba bha ma,",
  "anya-e0802n:757_6": "iti vaggā nāma.",
  "anya-e0802n:758_0": "Tena kvattho? Vaggantaṃ vā vagge.",
  "anya-e0802n:759_0": "8, 10. Aṃ iti niggahitaṃ.",
  "anya-e0802n:760_0": "Aṃ iti niggahitaṃ nāma hoti.",
  "anya-e0802n:761_0": "Tena kvattho? Aṃ byañjane niggahitaṃ.",
  "anya-e0802n:762_0": "9, 11. Parasamaññā payoge.",
  "anya-e0802n:763_0": "Yā ca pana paresu sakkataganthesu samaññā ghosāti vā aghosāti vā, tā payoge sati etthāpi yujjante.",
  "anya-e0802n:764_0": "Tattha ghosā nāma-",
  "anya-e0802n:764_1": "ga gha ṅa,",
  "anya-e0802n:764_2": "ja jha ña,",
  "anya-e0802n:764_3": "ḍa ḍha ṇa,",
  "anya-e0802n:764_4": "da dha na,",
  "anya-e0802n:764_5": "ba bha ma,",
  "anya-e0802n:764_6": "ya ra la va ha ḷa,",
  "anya-e0802n:764_7": "iti ghosā nāma.",
  "anya-e0802n:764_8": "Aghosā nāma- ka kha, ca cha, ṭa ṭha, ta tha, pa pha, sa,",
  "anya-e0802n:764_9": "iti aghosā nāma.",
  "anya-e0802n:765_0": "Tena kvattho? Vagge ghosāghosānaṃ tatiyapaṭhamā.",
  "anya-e0802n:766_0": "10, 12. Pubbamadhoṭhita massaraṃ sarena viyojaye.",
  "anya-e0802n:767_0": "Tattha sandhiṃ kattukāmo pubbabyañjanaṃ adhoṭhitaṃ assaraṃ katvā sarañca upari katvā sarena viyojaye.",
  "anya-e0802n:768_0": "Tatrāyamādi.",
  "anya-e0802n:769_0": "11, 14. Naye paraṃ yutte.",
  "anya-e0802n:770_0": "Assaraṃ kho byañjanaṃ adhoṭhataṃ parakkharaṃ naye yutte. Tatrābhiratimiccheyya.",
  "anya-e0802n:771_0": "Yuttetikasmā? Akkocchi maṃ avadhi maṃ, ajini maṃ ahāsi me. Ettha pana yuttaṃ na hoti.",
  "anya-e0802n:772_0": "Iti sandhikappe paṭhamo kaṇḍo.",
  "anya-e0802n:773_0": "Dutiyakaṇḍa",
  "anya-e0802n:774_0": "12, 13. Sarā sare lopaṃ.",
  "anya-e0802n:775_0": "Sarā kho sare pare lopaṃ papponti.",
  "anya-e0802n:776_0": "Yassindriyāni samathaṅgatāni. No hetaṃ bhante sametāyasmā saṅghena.",
  "anya-e0802n:777_0": "13, 15. Vā paro asarūpā.",
  "anya-e0802n:778_0": "Saramhā asarūpā paro saro lopaṃ pappoti vā.",
  "anya-e0802n:779_0": "Cattāro’me bhikkhave dhammā,",
  "anya-e0802n:779_1": "kinnu’ māvasamaṇiyo.",
  "anya-e0802n:779_2": "Vāti kasmā?",
  "anya-e0802n:779_3": "Pañcindriyāni,",
  "anya-e0802n:779_4": "tayassu dhammā jahitā bhavanti.",
  "anya-e0802n:780_0": "14, 16. Kvacāsacaṇṇaṃ lutte.",
  "anya-e0802n:781_0": "Saro kho paro pubbasare lutte kvaci asavaṇṇaṃ pappoti.",
  "anya-e0802n:782_0": "Saṅkhyaṃ nopeti vedagū, bandhusseva samāgamo.",
  "anya-e0802n:783_0": "Kvacīti kasmā? Yassindriyāni, tathūpamaṃ dhammavaraṃ adesayi.",
  "anya-e0802n:784_0": "15, 17. Dīghaṃ.",
  "anya-e0802n:785_0": "Saro kho paro pubbasare lutte kvaci dīghaṃ pappoti.",
  "anya-e0802n:785_1": "Saddhīdha vittaṃ purisassa seṭṭhaṃ,",
  "anya-e0802n:785_2": "anāgārehi cūbhayaṃ.",
  "anya-e0802n:786_0": "Kvacīti kasmā? Pañcahupāli aṅgehi samannāgato. Natthaññaṃ kiñci.",
  "anya-e0802n:787_0": "16, 18. Pubbo ca.",
  "anya-e0802n:788_0": "Pubbo ca saro parasaralope kate kvaci dīghaṃ pappoti.",
  "anya-e0802n:789_0": "Kiṃsūdha vittaṃ purisassa seṭṭhaṃ, sādhūti paṭissuṇitvā, kvacīti kasmā? Itissa muhuttampi.",
  "anya-e0802n:790_0": "17, 19. Yamedantassādeso.",
  "anya-e0802n:791_0": "Ekārassa antabhūtassa sare pare kvaci yakārādeso hoti.",
  "anya-e0802n:792_0": "Adhigato kho myāyaṃ dhammo, tyāhaṃ evaṃ vadeyyaṃ, tyāssa pahīnā honti.",
  "anya-e0802n:793_0": "Kvacīti kasmā? Ne’nāgatā, iti nettha.",
  "anya-e0802n:794_0": "18, 20. Vamodudantānaṃ.",
  "anya-e0802n:795_0": "Okārukārānaṃ antabhūtānaṃ sare pare kvaci vakārādeso hoti.",
  "anya-e0802n:796_0": "Atha khvassa, svassa hoti, bahvābādho, vatthvettha vihitaṃ niccaṃ cakkhāpāthamāgacchati.",
  "anya-e0802n:797_0": "Kvacītikasmā? Cattāro’me bhikkhave dhammā, kinnumāva samaṇiyo.",
  "anya-e0802n:798_0": "19, 22. Sabbo caṃti.",
  "anya-e0802n:799_0": "Sabbo icceso tisaddo byañjano sare pare kvaci cakāraṃ pappoti.",
  "anya-e0802n:800_0": "Iccetaṃ kusalaṃ, iccassa vacanīyaṃ, paccuttaritvā, paccāharati.",
  "anya-e0802n:801_0": "Kvacīti kasmā? Itissa muhuttampi.",
  "anya-e0802n:802_0": "20, 27. Do dhassa ca.",
  "anya-e0802n:803_0": "Dhaiccetassa sare pare kvaci dakārādeso hoti.",
  "anya-e0802n:804_0": "Ekamidāhaṃ bhikkhave samayaṃ.",
  "anya-e0802n:805_0": "Kvacīti kasmā? Idheva maraṇaṃ bhavissati.",
  "anya-e0802n:806_0": "Vaggahaṇena dhakārassa hakārādeso hoti sāhu dassana mariyānaṃ.",
  "anya-e0802n:807_0": "Suttavibhāgena bahudhā siyā-",
  "anya-e0802n:808_0": "To dassa, yathā? Sugato.",
  "anya-e0802n:809_0": "Ṭo tassa, yathā? Dukkaṭaṃ.",
  "anya-e0802n:810_0": "Dho tassa, yathā? Gandhabbo.",
  "anya-e0802n:811_0": "Tro ttassa, yathā? Atrajo.",
  "anya-e0802n:812_0": "Ko gassa, yathā? Kulūpako.",
  "anya-e0802n:813_0": "Lo rassa, yathā? Mahāsālo.",
  "anya-e0802n:814_0": "Jo yassa, yathā? Gavajo.",
  "anya-e0802n:815_0": "Bbo vassa, yathā? Kubbato.",
  "anya-e0802n:816_0": "Ko yassa, yathā? Sake.",
  "anya-e0802n:817_0": "Yo jassa, yathā? Niyaṃputtaṃ.",
  "anya-e0802n:818_0": "Ko tassa, yathā? Niyako.",
  "anya-e0802n:819_0": "Cco ttassa, yathā bhacco.",
  "anya-e0802n:820_0": "Pho passa, yathā? Nipphatti.",
  "anya-e0802n:821_0": "Kho kassa, yathā? Nikkhamati. Iccevamādī yojetabbā.",
  "anya-e0802n:822_0": "21, 21. Ivaṇṇo yaṃ navā.",
  "anya-e0802n:823_0": "Pubbo ivaṇṇo sare pare yakāraṃ pappoti navā. Paṭisunthāravutyassa, sabbā vityānubhūyate.",
  "anya-e0802n:824_0": "Navāti kasmā? Pañcahaṅgehi samannāgato, muttacāgī anuddhato.",
  "anya-e0802n:825_0": "22, 28. Evādissa ri pubbo ca rasso.",
  "anya-e0802n:826_0": "Saramhā parassa evassa ekārassa ādissa rikāro hoti, pubbo ca saro rasso hoti navā.",
  "anya-e0802n:827_0": "Yathariva vasudhātalañca sabbaṃ, tathariva guṇavā supūjaniyo.",
  "anya-e0802n:828_0": "Navāti kasmā? Yathā eva, tathā eva.",
  "anya-e0802n:829_0": "Iti sandhikappe dutiyo kaṇḍo.",
  "anya-e0802n:830_0": "Tatiyakaṇḍa",
  "anya-e0802n:831_0": "23, 26. Sarā pakati byañjane.",
  "anya-e0802n:832_0": "Sarā kho byañjane pare pakatirūpāni honti.",
  "anya-e0802n:833_0": "Manopubbaṅgamā dhammā, pamādo maccuno padaṃ, tiṇṇo pāraṅgato ahu.",
  "anya-e0802n:834_0": "24, 35. Sare kvaci.",
  "anya-e0802n:835_0": "Sarā kho sare pare kvaci pakatirūpāni honti.",
  "anya-e0802n:836_0": "Ko imaṃ pathaviṃ vicessati.",
  "anya-e0802n:837_0": "Kvacīti kasmā? Appassutāyaṃ puriso.",
  "anya-e0802n:838_0": "25, 37. Dīghaṃ.",
  "anya-e0802n:839_0": "Sarā kho byañjane pare kvaci dīghaṃ papponti.",
  "anya-e0802n:840_0": "Sammā dhammaṃ vipassato, evaṃ gāme munī care, khantī paramaṃ tapo titikkhā.",
  "anya-e0802n:841_0": "Kvacīti kasmā? Idha modati pecca modati, patilīyati, paṭihaññati.",
  "anya-e0802n:842_0": "26, 38. Rassaṃ.",
  "anya-e0802n:843_0": "Sarā kho byañjane pare kvaci rassaṃ papponti.",
  "anya-e0802n:844_0": "Bhovādināma so hoti, yathābhāvi guṇena so.",
  "anya-e0802n:845_0": "Kvacīti kasmā? Sammāsamādhi, sāvittī chandaso mukhaṃ, upanīyati jīvitamappamāyu.",
  "anya-e0802n:846_0": "27, 39. Lopañca tatrākāro.",
  "anya-e0802n:847_0": "Sarā kho byañjane pare kvaci lopaṃ papponti. Tatra ca lope kate akārāgamo hoti.",
  "anya-e0802n:848_0": "Sa sīlavā.",
  "anya-e0802n:848_1": "Sa paññavā esa dhammo sanantano,",
  "anya-e0802n:848_2": "sa ve kasāvamarahati,",
  "anya-e0802n:848_3": "sa mānakāmopi bhaveyya,",
  "anya-e0802n:848_4": "sa ve muni jātibhayaṃ adassi.",
  "anya-e0802n:849_0": "Kvacīti kasmā? So muni, eso dhammo padissati, na so kāsāvamarahati.",
  "anya-e0802n:850_0": "28, 40. Para dvebhāvo ṭhāne.",
  "anya-e0802n:851_0": "Saramhā parassa byañjanassa dvebhāvo hoti ṭhāne.",
  "anya-e0802n:852_0": "Idhappamādo, purisassa jantuno, pabbajjaṃ kittayissāmi, cātuddasi, pañcaddasi, abhikkantataro cando.",
  "anya-e0802n:853_0": "Ṭhāneti kasmā? Idha modati pecca modati.",
  "anya-e0802n:854_0": "29, 42. Vagge ghosāghosānaṃ tatiyapaṭhamā.",
  "anya-e0802n:855_0": "Vagge kho pubbesaṃ byañjanānaṃ ghosāghosabhūtānaṃ saramhā yathāsaṅkhyaṃ tatiyapaṭhamakkharā dvebhāvaṃ gacchanti ṭhāne.",
  "anya-e0802n:856_0": "Eseva cajjhānapphalo,",
  "anya-e0802n:856_1": "yatraṭṭhitaṃ nappasaheyya maccu,",
  "anya-e0802n:856_2": "sele yathā pabbatamuddhaniṭṭhito,",
  "anya-e0802n:856_3": "cattāriṭṭhānāni naro pamatto.",
  "anya-e0802n:857_0": "Ṭhāneti kasmā? Idha cetaso daḷhaṃ gaṇhāti thāmasā.",
  "anya-e0802n:858_0": "Iti sandhikappe tatiyo kaṇḍo.",
  "anya-e0802n:859_0": "Catutthakaṇḍa",
  "anya-e0802n:860_0": "30, 58. Aṃ byañjane niggahitaṃ.",
  "anya-e0802n:861_0": "Niggahitaṃ kho byañjane pare aṃ iti hoti.",
  "anya-e0802n:862_0": "Evaṃ vutte, taṃ sādhūti paṭissuṇitvā.",
  "anya-e0802n:863_0": "31, 49. Vaggantaṃ vā vagge.",
  "anya-e0802n:864_0": "Vaggabhūte byañjane pare niggahitaṃ kho vaggantaṃ vā pappoti.",
  "anya-e0802n:865_0": "Tanniccutaṃ,",
  "anya-e0802n:865_1": "dhammañcare sucaritaṃ,",
  "anya-e0802n:865_2": "cirappavāsiṃ purisaṃ.",
  "anya-e0802n:865_3": "Santantassa manaṃ hoti,",
  "anya-e0802n:865_4": "taṅkāruṇikaṃ,",
  "anya-e0802n:865_5": "evaṅkho bhikkhave sikkhitabbaṃ.",
  "anya-e0802n:866_0": "Vāggahaṇenaniggahitaṃ kho lakārādeso hoti. Puggalaṃ.",
  "anya-e0802n:867_0": "Vāti kasmā? Na taṃ kammaṃ kataṃ sādhu.",
  "anya-e0802n:868_0": "32, 50. Ehe uṃ.",
  "anya-e0802n:869_0": "Ekārahakāre pare niggahitaṃ kho ñakāraṃ pappoti vā.",
  "anya-e0802n:870_0": "Paccattaññeva parinibbāyissāmi,",
  "anya-e0802n:870_1": "taññevettha paṭipucchissāmi,",
  "anya-e0802n:870_2": "evañhi vo bhikkhave sikkhitabbaṃ.",
  "anya-e0802n:870_3": "Tañhi tassa musā hoti.",
  "anya-e0802n:871_0": "Vāti kasmā? Evametaṃ abhiññāya, evaṃ hoti subhāsitaṃ.",
  "anya-e0802n:872_0": "33, 50. Saye ca.",
  "anya-e0802n:873_0": "Niggahitaṃ kho yakāre pare saha yakārena ñakāraṃ pappoti vā.",
  "anya-e0802n:874_0": "Saññogo, saññuttaṃ.",
  "anya-e0802n:875_0": "Vāti kasmā? Saṃyogo, saṃyuttaṃ.",
  "anya-e0802n:876_0": "34, 52. Madā sare.",
  "anya-e0802n:877_0": "Niggahitassa kho sare pare makāradakārādesā honti vā.",
  "anya-e0802n:878_0": "Tamahaṃ brūmi brāhmaṇaṃ, etadavoca satthā.",
  "anya-e0802n:879_0": "Vāti kasmā? Akkocchi maṃ avadhi maṃ, ajini maṃ ahāsi me.",
  "anya-e0802n:880_0": "35, 34. Ya va ma da na ta ra lā cāgamā.",
  "anya-e0802n:881_0": "Sare pare yakāro vakāro makāro dakāro nakāro takāro rakāro lakāro ime āgamā honti vā.",
  "anya-e0802n:882_0": "Nayimassa vijjā,",
  "anya-e0802n:882_1": "yathayidaṃ cittaṃ.",
  "anya-e0802n:882_2": "Migī bhantā vudikkhati,",
  "anya-e0802n:882_3": "sittā te lahu messati,",
  "anya-e0802n:882_4": "asittā te garu messati.",
  "anya-e0802n:882_5": "Asso bhadro kasāmiva,",
  "anya-e0802n:882_6": "sammadaññā vimuttānaṃ.",
  "anya-e0802n:882_7": "Manasādaññā vimuttānaṃ,",
  "anya-e0802n:882_8": "attadatthamabhiññāya.",
  "anya-e0802n:882_9": "Ciraṃnāyati,",
  "anya-e0802n:882_10": "ito nāyati.",
  "anya-e0802n:882_11": "Yasmātiha bhikkhave,",
  "anya-e0802n:882_12": "tasmātiha bhikkhave,",
  "anya-e0802n:882_13": "ajjatagge pāṇupetaṃ.",
  "anya-e0802n:882_14": "Sabbhireva samāsetha,",
  "anya-e0802n:882_15": "āraggeriva sāsapo,",
  "anya-e0802n:882_16": "sāsaporiva āraggā.",
  "anya-e0802n:882_17": "Chaḷabhiññā,",
  "anya-e0802n:882_18": "saḷāyatanaṃ.",
  "anya-e0802n:883_0": "Vāti kasmā? Evaṃ mahiddhiyā esā, akkocchi maṃ avadhi maṃ, ajini maṃ ahāsi me, ajeyyo anugāmiko.",
  "anya-e0802n:884_0": "Caggahaṇena idheva makārassa pakāro hoti. Cirappavāsiṃ purisaṃ.",
  "anya-e0802n:885_0": "Kakārassa ca dakāro hoti. Sadatthapasuto siyā.",
  "anya-e0802n:886_0": "Dakārassa ca takāro hoti, sugato.",
  "anya-e0802n:887_0": "36, 47. Kvaci o byañjane.",
  "anya-e0802n:888_0": "Byañjane pare kvaci okārāgamo hoti.",
  "anya-e0802n:889_0": "Atippago kho tāva sāvatthiyaṃ piṇḍāya carituṃ. Parosahassaṃ.",
  "anya-e0802n:890_0": "Kvacīki kasmā? Etha passathimaṃ lokaṃ, andhībhūto ayaṃ loko.",
  "anya-e0802n:891_0": "37, 57. Niggahitañca.",
  "anya-e0802n:892_0": "Niggahitañcāgamo hoti sare vā byañjane vā pare kvaci.",
  "anya-e0802n:893_0": "Cakkhuṃudapādi, avaṃsiro,",
  "anya-e0802n:893_1": "yāvañcidha bhikkhave purimaṃ jātiṃ sarāmi,",
  "anya-e0802n:893_2": "aṇuṃthūlāni sabbaso,",
  "anya-e0802n:893_3": "manopubbaṅgamā dhammā.",
  "anya-e0802n:894_0": "Kvacīti kasmā?",
  "anya-e0802n:894_1": "Idheva naṃ pasaṃsanti,",
  "anya-e0802n:894_2": "pecca sagge pamodati,",
  "anya-e0802n:894_3": "na hi etehi yānehi,",
  "anya-e0802n:894_4": "gaccheyya agataṃ disaṃ.",
  "anya-e0802n:895_0": "Caggahaṇena visaddassa ca pakāro hoti. Pacessati, vicessati vā.",
  "anya-e0802n:896_0": "38, 53. Kvaci lopaṃ.",
  "anya-e0802n:897_0": "Niggahitaṃ kho sare pare kvaci lopaṃ pappoti.",
  "anya-e0802n:898_0": "Tāsāhaṃ santike, vidūnaggamiti.",
  "anya-e0802n:899_0": "Kvacīti kasmā? Ahameva nūna bālo etamatthaṃ viditvāna.",
  "anya-e0802n:900_0": "39, 54. Byañjane ca.",
  "anya-e0802n:901_0": "Niggahitaṃ kho byañjane pare kvaci lopaṃ pappoti.",
  "anya-e0802n:902_0": "Ariyasaccānadassanaṃ, etaṃ buddhānasāsanaṃ.",
  "anya-e0802n:903_0": "Kvacīti kasmā? Etaṃ maṅgalamuttamaṃ, taṃ vo vadāmi bhaddante.",
  "anya-e0802n:904_0": "40, 55. Paro vāsaro.",
  "anya-e0802n:905_0": "Niggahitamhā paro saro lopaṃ pappoti vā.",
  "anya-e0802n:906_0": "Bhāsitaṃ abhinandunti, uttattaṃva, yathābījaṃva, yathādhaññaṃva.",
  "anya-e0802n:907_0": "Vāti kasmā? Ahameva nūna bālo, etadahosi.",
  "anya-e0802n:908_0": "41, 56. Byañjano ca visaññogo.",
  "anya-e0802n:909_0": "Niggahitamhā parasmiṃ sare lutte yadi byañjano sasaññogo visaññogo hoti.",
  "anya-e0802n:910_0": "Evaṃsa te āsavo, pupphaṃsā uppajji.",
  "anya-e0802n:911_0": "Lutteti kasmā? Evamassa vidūnaggamiti.",
  "anya-e0802n:912_0": "Caggahaṇena tiṇṇaṃ byañjanānamantare ye sarūpā, tesampi lopo hoti. Agyāgāraṃ, paṭisanthāravutyassa.",
  "anya-e0802n:913_0": "Iti sandhikappe catuttho kaṇḍo.",
  "anya-e0802n:914_0": "Pañcamakaṇḍa",
  "anya-e0802n:915_0": "42, 32. Gosare puthassāgamo kvaci.",
  "anya-e0802n:916_0": "Puthaiccetassa ante sare pare kvaci gakārāgamo hoti.",
  "anya-e0802n:917_0": "Puthage va.",
  "anya-e0802n:918_0": "43, 33. Pāssa canto rasso.",
  "anya-e0802n:919_0": "Pāiccetassa ante sare pare kvaci gakārāgamo hoti, anto ca saro rasso hoti.",
  "anya-e0802n:920_0": "Pageva vutyassa.",
  "anya-e0802n:921_0": "Kvacīti kasmā? Pā eva vutyassa.",
  "anya-e0802n:922_0": "44, 24. Abbho abhi.",
  "anya-e0802n:923_0": "Abhiiccetassa sare pare abbhādeso hoti. Abbhudīritaṃ, abbhuggacchati.",
  "anya-e0802n:924_0": "45, 25. Ajjho adhi.",
  "anya-e0802n:925_0": "Adhiiccetassa sare pare ajjhādeso hoti.",
  "anya-e0802n:926_0": "Ajjhokāse, ajjhāgamā.",
  "anya-e0802n:927_0": "46, 26. Te na vā ivaṇṇe.",
  "anya-e0802n:928_0": "Te ca kho abhiadhiiccete ivaṇṇe pare abbho ajjhoitivuttarūpā naṃ honti vā.",
  "anya-e0802n:929_0": "Abhicchitaṃ, adhīritaṃ.",
  "anya-e0802n:930_0": "Vāti kasmā? Abbhīritaṃ, ajjhiṇamutto.",
  "anya-e0802n:931_0": "47, 23. Atissa cantassa.",
  "anya-e0802n:932_0": "Atiiccetassa antabhūtassa tisaddassa ivaṇṇe pare “sabbo caṃ tī”ti vuttarūpaṃ na hoti.",
  "anya-e0802n:933_0": "Atīsigaṇo, atīritaṃ.",
  "anya-e0802n:934_0": "Ivaṇṇeti kasmā? Accantaṃ.",
  "anya-e0802n:935_0": "48, 43. Kvaci paṭi patissa.",
  "anya-e0802n:936_0": "Patiiccetassa sare vā byañjane vā pare kvaci paṭiādeso hoti.",
  "anya-e0802n:937_0": "Paṭaggi dātabbo, paṭihaññati.",
  "anya-e0802n:938_0": "Kvacīti kasmā? Paccantimesu janapadesu, patilīyati, patirūpadesavāso ca.",
  "anya-e0802n:939_0": "49, 44. Puthassu byañjane.",
  "anya-e0802n:940_0": "Puthaiccetassa anto saro byañjane pare ukāro hoti.",
  "anya-e0802n:941_0": "Puthujjano, puthubhūtaṃ.",
  "anya-e0802n:942_0": "Antaggahaṇena aputhassāpi sare pare antassa ukāro hoti, manuññaṃ.",
  "anya-e0802n:943_0": "50, 45. O avassa.",
  "anya-e0802n:944_0": "Avaiccetassa byañjane pare kvaci okāro hoti.",
  "anya-e0802n:945_0": "Andhakārena onaddhā.",
  "anya-e0802n:946_0": "Kvacīti kasmā? Avasussatu me sarīre maṃsalohitaṃ.",
  "anya-e0802n:947_0": "51, 59. Anupadiṭṭhānaṃ vuttayogato.",
  "anya-e0802n:948_0": "Anupadiṭṭhānaṃ upasagganipātānaṃ sarasandhīhi byañjanasandhīhi vuttasandhīhi ca yathāyogaṃ yojetabbaṃ.",
  "anya-e0802n:949_0": "Pāpanaṃ,",
  "anya-e0802n:949_1": "parāyaṇaṃ, upāyanaṃ, upāhanaṃ, nyāyogo,",
  "anya-e0802n:949_2": "nigupadhi, anubodho,",
  "anya-e0802n:949_3": "duvūpasantaṃ,",
  "anya-e0802n:949_4": "suvūpasantaṃ, dvālayo, svālayo,",
  "anya-e0802n:949_5": "durākhyātaṃ,",
  "anya-e0802n:949_6": "svākhyāto, udīritaṃ,",
  "anya-e0802n:949_7": "samuddiṭṭhaṃ, viyaggaṃ,",
  "anya-e0802n:949_8": "vijjhaggaṃ, byaggaṃ,",
  "anya-e0802n:949_9": "avayāgamanaṃ, anveti,",
  "anya-e0802n:949_10": "anupaghāto,",
  "anya-e0802n:949_11": "anacchariyaṃ,",
  "anya-e0802n:949_12": "pariyesanā, parāmāso,",
  "anya-e0802n:949_13": "evaṃ sare ca honti.",
  "anya-e0802n:950_0": "Pariggaho, paggaho, pakkamo,",
  "anya-e0802n:950_1": "parakkamo, nikkamo,",
  "anya-e0802n:950_2": "nikkasāvo,",
  "anya-e0802n:950_3": "nillayanaṃ,",
  "anya-e0802n:950_4": "dullayanaṃ,",
  "anya-e0802n:950_5": "dumbhikkhaṃ,",
  "anya-e0802n:950_6": "dubbuttaṃ,",
  "anya-e0802n:950_7": "sandiṭṭhaṃ, duggaho, viggaho, niggato,",
  "anya-e0802n:950_8": "abhikkamo,",
  "anya-e0802n:950_9": "paṭikkamo,",
  "anya-e0802n:950_10": "evaṃ byañjane ca.",
  "anya-e0802n:950_11": "Sesā sabbe yojetabbā.",
  "anya-e0802n:951_0": "Iti sandhikappe pañcamo kaṇḍo.",
  "anya-e0802n:952_0": "Sandhikappo niṭṭhito.",
  "anya-e0802n:953_0": "2. Nāmakappa",
  "anya-e0802n:954_0": "Paṭhamakaṇḍa",
  "anya-e0802n:955_0": "52, 60. Jinavacanayuttaṃ hi.",
  "anya-e0802n:956_0": "“Jinavacanayuttaṃ hi” iccetaṃ adhikāratthaṃ veditabbaṃ.",
  "anya-e0802n:957_0": "53, 61. Liṅgañca nippajjate.",
  "anya-e0802n:958_0": "Yathā yathā jinavacanayuttaṃ hi liṅgaṃ, tathā tathā idha liṅgañca nippajjate.",
  "anya-e0802n:959_0": "Taṃ yathā? Eso no satthā, brahmā attā, sakhā, rājā.",
  "anya-e0802n:960_0": "54, 62. Tato ca vibhattiyo.",
  "anya-e0802n:961_0": "Tato jinavacanayuttehi liṅgehi vibhattiyo parā honti.",
  "anya-e0802n:962_0": "55, 63. Si yo, aṃ yo, nā hi, sa naṃ, smā hi, sa naṃ, smiṃ su.",
  "anya-e0802n:963_0": "Kā ca pana tāyo vibhattiyo? Si,",
  "anya-e0802n:963_1": "yo iti paṭhamā, aṃ,",
  "anya-e0802n:963_2": "yoiti dutiyā,",
  "anya-e0802n:963_3": "nā hi iti tatiyā, sa,",
  "anya-e0802n:963_4": "naṃiti catutthī, smā,",
  "anya-e0802n:963_5": "hi iti pañcamī, sa,",
  "anya-e0802n:963_6": "naṃ iti chaṭṭhī, smiṃ,",
  "anya-e0802n:963_7": "su iti sattamī.",
  "anya-e0802n:964_0": "Vibhattiiccanena kvattho? Amhassa mamaṃ savibhattissa se.",
  "anya-e0802n:965_0": "56, 64. Tadanuparodhena.",
  "anya-e0802n:966_0": "Yathā yathā tesaṃ jinavacanānaṃ anuparodho. Tathā tathā idha liṅgañca nippajjate.",
  "anya-e0802n:967_0": "57, 71. Ālapane si ga sañño.",
  "anya-e0802n:968_0": "Ālapanatthe si gasañño hoti.",
  "anya-e0802n:969_0": "Bhoti ayye, bhoti kaññe, bhoti kharādiye.",
  "anya-e0802n:970_0": "Ālapaneti kimatthaṃ? Sā ayyā.",
  "anya-e0802n:971_0": "Sīti kimatthaṃ? Bhotiyo ayyāyo.",
  "anya-e0802n:972_0": "Gaiccanena kvattho? Ghate ca.",
  "anya-e0802n:973_0": "58, 29. Ivaṇṇuvaṇṇā jhalā.",
  "anya-e0802n:974_0": "Ivaṇṇuvaṇṇāiccete jhalasaññā honti yathāsaṅkhyaṃ.",
  "anya-e0802n:975_0": "Isino, aggino, gahapatino, daṇḍino. Setuno, ketuno, bhikkhuno. Sayambhuno, abhibhuno.",
  "anya-e0802n:976_0": "Jhalaiccanena kvattho? Jhalato sassa no vā.",
  "anya-e0802n:977_0": "59, 182. Te itthikhyā po.",
  "anya-e0802n:978_0": "Te ivaṇṇuvaṇṇā yadā itthikhyā, tadā pasaññā honti.",
  "anya-e0802n:979_0": "Rattiyā, itthiyā, dhenuyā, vadhuyā.",
  "anya-e0802n:980_0": "Itthikhyāti kimatthaṃ? Isinā, bhikkhunā.",
  "anya-e0802n:981_0": "Saiccanena kvattho? Pato yā.",
  "anya-e0802n:982_0": "60, 177. Ā gho.",
  "anya-e0802n:983_0": "Ākāro yadā itthikhyo, tadā ghasañño hoti.",
  "anya-e0802n:984_0": "Saddhāya, kaññāya, vīṇāya, gaṅgāya,",
  "anya-e0802n:984_1": "disāya sālāya, mālāya, tulāya, dolāya, pabhāya, sobhāya, paññāya,",
  "anya-e0802n:984_2": "karuṇāya nāvāya,",
  "anya-e0802n:984_3": "kapālikāya.",
  "anya-e0802n:985_0": "Āti kimatthaṃ? Rattiyā, itthiyā.",
  "anya-e0802n:986_0": "Itthikhyoti kimatthaṃ? Satthārā desito ayaṃ dhammo.",
  "anya-e0802n:987_0": "Ghaiccanena kvattho? Ghato nādīnaṃ.",
  "anya-e0802n:988_0": "61, 86. Sāgamo se.",
  "anya-e0802n:989_0": "Sakārāgamo hoti se vibhattimhi.",
  "anya-e0802n:990_0": "Purisassa, aggissa, isissa, daṇḍissa, bhikkhussa, sayambhussa, abhibhussa.",
  "anya-e0802n:991_0": "Seti kimattaṃ? Purisasmiṃ.",
  "anya-e0802n:992_0": "62, 206. Saṃsāsvekavacanesu ca.",
  "anya-e0802n:993_0": "Saṃsāsu ekavacanesu vibhattādesesu sakārāgamo hoti.",
  "anya-e0802n:994_0": "Etissaṃ, etissā imissaṃ, imissā, tissaṃ, tissā,",
  "anya-e0802n:995_0": "Tassaṃ tassā, yassaṃ, yassā, amussaṃ, amussā.",
  "anya-e0802n:996_0": "Saṃsāsvīti kimatthaṃ? Agginā, pāṇinā.",
  "anya-e0802n:997_0": "Ekavacanesvīti kimatthaṃ? Tāsaṃ, sabbāsaṃ.",
  "anya-e0802n:998_0": "Vibhattādesesvīti kimatthaṃ? Manasā, vacasā, thāmasā.",
  "anya-e0802n:999_0": "63, 217. Etimāsami.",
  "anya-e0802n:1000_0": "Etāimāiccetesamanto saro ikāro hoti saṃsāsu ekavacanesu vibhattādesesu.",
  "anya-e0802n:1001_0": "Etissaṃ, etissā, imissaṃ, imissā.",
  "anya-e0802n:1002_0": "Saṃsāsvīti kimatthaṃ? Etāya, imāya.",
  "anya-e0802n:1003_0": "Ekavacanesvīti kimatthaṃ? Etāsaṃ, imāsaṃ.",
  "anya-e0802n:1004_0": "64, 216. Tassā vā.",
  "anya-e0802n:1005_0": "Tassā itthiyaṃ vattamānassa antassa ākārassa ikāro hoti vā saṃsāsu ekavacanesu vibhattādesesu.",
  "anya-e0802n:1006_0": "Tissaṃ, tissā, tassaṃ, tassā.",
  "anya-e0802n:1007_0": "65, 215. Tato sassa ssāya.",
  "anya-e0802n:1008_0": "Tato tā etā imāto sassa vibhattissa ssāyādeso hoti vā.",
  "anya-e0802n:1009_0": "Tissāya, etissāya, imissāya.",
  "anya-e0802n:1010_0": "Vāti kimatthaṃ? Tissā, etissā, imissā.",
  "anya-e0802n:1011_0": "66, 205. Gho rassaṃ.",
  "anya-e0802n:1012_0": "Gho rassamāpajjate saṃsāsu ekavacanesu vibhattādesesu.",
  "anya-e0802n:1013_0": "Tassaṃ, tassā, yassaṃ, yassā, sabbassaṃ, sabbassā.",
  "anya-e0802n:1014_0": "Saṃsāsvīti kimatthaṃ? Tāya, sabbāya.",
  "anya-e0802n:1015_0": "Ekavacanesvīti kimatthaṃ? Tāsaṃ, sabbāsaṃ.",
  "anya-e0802n:1016_0": "67, 229. No ca dvādito naṃmhi.",
  "anya-e0802n:1017_0": "Dviiccevamādito saṅkhyāto nakārāgamo hoti naṃmhi vibhattimhi.",
  "anya-e0802n:1018_0": "Dvinnaṃ, tinnaṃ, catunnaṃ, pañcannaṃ, channaṃ, sattannaṃ, aṭṭhannaṃ, navannaṃ, dasannaṃ.",
  "anya-e0802n:1019_0": "Dvāditoti kimatthaṃ? Sahassānaṃ.",
  "anya-e0802n:1020_0": "Naṃmhīti kimatthaṃ? Dvīsu, tīsu.",
  "anya-e0802n:1021_0": "Caggahaṇenassañcāgamo hoti. Catassannaṃ itthīnaṃ tissannaṃ vedanānaṃ.",
  "anya-e0802n:1022_0": "68, 184. Amā pato smiṃsmānaṃ vā.",
  "anya-e0802n:1023_0": "Paiccetasmā smiṃsmāiccetesaṃ aṃāādesā honti vā yathāsaṅkhyaṃ.",
  "anya-e0802n:1024_0": "Matyaṃ, matiyaṃ, matyā, matiyā, nikatyaṃ.",
  "anya-e0802n:1024_1": "Nikatiyaṃ, nikatyā, nikatiyā, vikatyaṃ,",
  "anya-e0802n:1024_2": "vikatiyaṃ, vikatyā, vikatiyā, viratyaṃ,",
  "anya-e0802n:1024_3": "viratiyaṃ, viratyā, viratiyā, ratyaṃ, ratiyaṃ, ratyā, ratiyā,",
  "anya-e0802n:1024_4": "puthabyaṃ,",
  "anya-e0802n:1024_5": "puthaviyaṃ, puthabyā,",
  "anya-e0802n:1024_6": "puthaviyā, pavatyaṃ, pavatyā,",
  "anya-e0802n:1024_7": "pavattiyaṃ,",
  "anya-e0802n:1024_8": "pavattiyā.",
  "anya-e0802n:1025_0": "69, 186. Ādito o ca.",
  "anya-e0802n:1026_0": "Ādiiccetasmā smiṃvacanassa aṃoādesā honti vā.",
  "anya-e0802n:1027_0": "Ādīṃ, ādo.",
  "anya-e0802n:1028_0": "Vāti kimatthaṃ? Ādismiṃ, ādimhi nāthaṃ namassitvāna,",
  "anya-e0802n:1029_0": "Caggahaṇena aññasmāpi smiṃ vacanassa ā o aṃādesā honti.",
  "anya-e0802n:1029_1": "Divā ca ratto ca haranti ye bali.",
  "anya-e0802n:1029_2": "Bārāṇasiṃ ahu rājā.",
  "anya-e0802n:1030_0": "70, 30. Jhalānamiyuvā sare vā.",
  "anya-e0802n:1031_0": "Jhalaiccetesaṃ iya uvaiccete ādesā honti vā sare pare yathāsaṅkhyaṃ.",
  "anya-e0802n:1032_0": "Tiyantaṃ pacchiyāgāre, aggiyāgāre, bhikkhuvāsane nisīdati, vuthuvāsane nisīdati.",
  "anya-e0802n:1033_0": "Sareti kimatthaṃ? Timalaṃ, tiphalaṃ,",
  "anya-e0802n:1033_1": "ticatukkaṃ, tidaṇḍaṃ, tilokaṃ,",
  "anya-e0802n:1033_2": "tinayanaṃ, tipāsaṃ, tihaṃsaṃ, tibhavaṃ,",
  "anya-e0802n:1033_3": "tikhandhaṃ,",
  "anya-e0802n:1033_4": "tipiṭakaṃ,",
  "anya-e0802n:1033_5": "tivedanaṃ,",
  "anya-e0802n:1033_6": "catuddisaṃ,",
  "anya-e0802n:1033_7": "puthubhūtaṃ.",
  "anya-e0802n:1034_0": "Vāti kimatthaṃ? Pañcahaṅgehi tīhākārehi. Cakkhāyatanaṃ.",
  "anya-e0802n:1035_0": "Vāti vikappanatthaṃ, ikārassa ayādeso hoti, vatthuttayaṃ.",
  "anya-e0802n:1036_0": "71, 505. Yavakārā ca.",
  "anya-e0802n:1037_0": "Jhalānaṃ yakāra vakārādesā honti sare pare yathāsaṅkhyaṃ.",
  "anya-e0802n:1038_0": "Agyāgāraṃ, pakkhāyatanaṃ, svāgataṃ, te mahāvīra.",
  "anya-e0802n:1039_0": "Caggahaṇaṃ sampiṇḍanatthaṃ.",
  "anya-e0802n:1040_0": "72, 185. Pasaññassa ca.",
  "anya-e0802n:1041_0": "Pasaññassa ca ivaṇṇassa vibhattādese sare pare yakārādeso hoti.",
  "anya-e0802n:1042_0": "Puthabyā, ratyā, matyā.",
  "anya-e0802n:1043_0": "Sareti kimatthaṃ? Puthaviyaṃ.",
  "anya-e0802n:1044_0": "73, 174. Gāva se.",
  "anya-e0802n:1045_0": "Goiccetassa okārassa āvādeso hoti se vibhattimhi.",
  "anya-e0802n:1046_0": "Gāvassa.",
  "anya-e0802n:1047_0": "74, 169. Yosu ca.",
  "anya-e0802n:1048_0": "Goiccetassa okārassa āvādeso hoti yoiccetesu paresu.",
  "anya-e0802n:1049_0": "Gāvo gacchanti, gāvo passanti, gāvī gacchanti, gāvī passanti.",
  "anya-e0802n:1050_0": "Caggahaṇaṃ kimatthaṃ? Nāsmāsmiṃsu vacanesu āvā deso hoti.",
  "anya-e0802n:1051_0": "Gāvena, gāvā, gāve, gāvesu.",
  "anya-e0802n:1052_0": "75, 170. Avamhi ca.",
  "anya-e0802n:1053_0": "Goiccetassa okārassa āvaavaiccete ādesā honti aṃmhi vibhattimhi.",
  "anya-e0802n:1054_0": "Gāvaṃ, gavaṃ.",
  "anya-e0802n:1055_0": "Caggahaṇena sādisesesu pubbuttavacanesu goiccetassa okārassa avādeso hoti.",
  "anya-e0802n:1056_0": "Gavassa, gavo, gavena, gavā, gave, gavesu.",
  "anya-e0802n:1057_0": "76, 171. Āvassu vā.",
  "anya-e0802n:1058_0": "Āvaiccetassa gāvādesassa anta sarassa ukārādeso hoti vā aṃmhi vibhattimhi.",
  "anya-e0802n:1059_0": "Gāvuṃ, gāvaṃ.",
  "anya-e0802n:1060_0": "Āvasseti kimatthaṃ? Gāvo tiṭṭhanti.",
  "anya-e0802n:1061_0": "77, 175. Tato namaṃ patimhā lutte ca samāse.",
  "anya-e0802n:1062_0": "Tato gosaddato naṃvacanassa aṃādeso hoti,",
  "anya-e0802n:1062_1": "goiccetassa okārassa avādeso hoti patimhi pare alutte ca samāse.",
  "anya-e0802n:1063_0": "Gavapati.",
  "anya-e0802n:1064_0": "Alutteti kimatthaṃ? Gopati.",
  "anya-e0802n:1065_0": "Caggahaṇena asamāsepi naṃvacanassa aṃādeso hoti, goiccetassa okārassa avādeso hoti.",
  "anya-e0802n:1066_0": "Gavaṃ.",
  "anya-e0802n:1067_0": "78, 3. Osare ca.",
  "anya-e0802n:1068_0": "Goiccetassa okārassa avādeso hoti samāse ca sare pare.",
  "anya-e0802n:1069_0": "Gavassakaṃ, gaveḷakaṃ, gavājinaṃ.",
  "anya-e0802n:1070_0": "Caggahaṇena uvaṇṇaiccevamantānaṃ liṅgānaṃ uvaavaurādesā honti smiṃyoiccetesu kvaci.",
  "anya-e0802n:1071_0": "Bhuvi, pasavo, guravo, caturo.",
  "anya-e0802n:1072_0": "Sareti kimatthaṃ? Godhano, govindo.",
  "anya-e0802n:1073_0": "79, 46. Tabbiparītūpapade byañjane ca.",
  "anya-e0802n:1074_0": "Tassa avasaddassa yadā upapade tiṭṭhamānassa tassa okārassa viparīto hoti byañjane pare.",
  "anya-e0802n:1075_0": "Uggate sūriye, uggacchati, uggahetvā.",
  "anya-e0802n:1076_0": "Caggahaṇamavadhāraṇatthaṃ. Avasāne, avakiraṇe, avakirati.",
  "anya-e0802n:1077_0": "80, 173. Goṇa naṃmhi vā.",
  "anya-e0802n:1078_0": "Sabbasseva gosaddassa goṇādeso hoti vā naṃmhi vibhattimhi.",
  "anya-e0802n:1079_0": "Goṇānaṃ sattannaṃ.",
  "anya-e0802n:1080_0": "Vāti kimatthaṃ?",
  "anya-e0802n:1081_0": "Gonañce taramānānaṃ, ujuṃ gacchati puṅgavo.",
  "anya-e0802n:1082_0": "Sabbā gāvī ujuṃ yanti, nette ujuṃ gate sati.",
  "anya-e0802n:1083_0": "Yogavibhāgena aññatrāpi goṇādeso hoti. Goṇabhūtānaṃ.",
  "anya-e0802n:1084_0": "81, 172. Suhināsu ca.",
  "anya-e0802n:1085_0": "Suhināiccetesu sabbassa gosaddassa goṇādeso hoti vā.",
  "anya-e0802n:1086_0": "Goṇesu, goṇehi, goṇebhi, goṇena.",
  "anya-e0802n:1087_0": "Vāti kimatthaṃ? Gosu, gohi, gobhi, gavena.",
  "anya-e0802n:1088_0": "Caggahaṇena syādisesesu pubbuttaravacanesupi goṇa gu gavayādesā honti. Goṇo, goṇā, goṇaṃ, goṇe, goṇassa, goṇamhā. Goṇamhi, gunnaṃ, gavayehi,",
  "anya-e0802n:1088_1": "gavayebhi.",
  "anya-e0802n:1089_0": "82, 149. Aṃmo niggahitaṃ jhalapehi.",
  "anya-e0802n:1090_0": "Aṃvacanassa makārassa ca jhalapaiccetehi niggahitaṃ hoti",
  "anya-e0802n:1091_0": "Aggiṃ, isiṃ,",
  "anya-e0802n:1091_1": "gahapatiṃ, daṇḍiṃ, mahesiṃ, bhikkhuṃ, paṭuṃ,",
  "anya-e0802n:1091_2": "sayambhuṃ, abhibhuṃ, rattiṃ, itthiṃ, vadhuṃ,",
  "anya-e0802n:1091_3": "pulliṅgaṃ, pumbhāvo,",
  "anya-e0802n:1091_4": "puṅkokilo.",
  "anya-e0802n:1092_0": "Aṃmoti kimatthaṃ? Agginā, pāṇinā, bhikkhunā, rattiyā, itthiyā, vadhuyā.",
  "anya-e0802n:1093_0": "Jhalapehīti kimatthaṃ? Sukhaṃ, dukkhaṃ.",
  "anya-e0802n:1094_0": "Punārambha haṇaṃ vibhāsānivattanatthaṃ. Aggiṃ, paṭuṃ, buddhiṃ, vadhuṃ.",
  "anya-e0802n:1095_0": "83, 67. Saralopo’ mādesa paccayādimhi saralope tu pakati.",
  "anya-e0802n:1096_0": "Saralopo hoti amādesapaccayādimhi sara lope tu pakati hoti.",
  "anya-e0802n:1097_0": "Purisaṃ, purise, pāpaṃ, pāpe, pāpiyo, pāpiṭṭho.",
  "anya-e0802n:1098_0": "Amādesapaccayādimhīti ki tthaṃ? Appamādo amataṃ padaṃ.",
  "anya-e0802n:1099_0": "Saralopeti kimatthaṃ? Purisassa, daṇḍinaṃ.",
  "anya-e0802n:1100_0": "Tuggahaṇamavadhāraṇatthaṃ. Bhikkhunī, gahapatānī.",
  "anya-e0802n:1101_0": "Pakatiggahaṇasāmatthena puna sandhibhāvo ca hoti. Seyyo, seṭṭho, jeyyo, jeṭṭho.",
  "anya-e0802n:1102_0": "84, 144. Aghorassamekavacanayosvapi ca.",
  "anya-e0802n:1103_0": "Agho saro rassamāpajjate ekavacanayoiccetesu.",
  "anya-e0802n:1104_0": "Itthiṃ, itthiyo, itthiyā. Vadhuṃ, vadhuyo, vadhuyā. Daṇḍiṃ, daṇḍino, daṇḍinā.",
  "anya-e0802n:1104_1": "Sayambhuṃ,",
  "anya-e0802n:1104_2": "sayambhuvo,",
  "anya-e0802n:1104_3": "sayambhunā.",
  "anya-e0802n:1105_0": "Aghoti kimatthaṃ? Kaññaṃ, kaññāyo, kaññāya.",
  "anya-e0802n:1106_0": "Ekavacanayosvīti kimatthaṃ? Itthīhi, sayambhūhi.",
  "anya-e0802n:1107_0": "Caggahaṇamavadhāraṇatthaṃ. Nadiṃ, nadiyo, nadiyā.",
  "anya-e0802n:1108_0": "Apiggahaṇena na rassamāpajjate. Itthī, bhikkhunī.",
  "anya-e0802n:1109_0": "85, 150. Na sismimanapuṃsakāni.",
  "anya-e0802n:1110_0": "Sismiṃ anapuṃsakāni liṅgāni na rassamāpajjante. Itthī, bhikkhunī, vadhū, daṇḍī, sayambhū.",
  "anya-e0802n:1111_0": "Sismiṃnti kimatthaṃ? Bhoti itthi, bhoti vadhu, bho daṇḍi, bho sayambhu.",
  "anya-e0802n:1112_0": "Anapuṃsakānīti kimatthaṃ? Sukhakāri dānaṃ, sukhakāri sīlaṃ, sīghayāyi cittaṃ.",
  "anya-e0802n:1113_0": "86, 227. Ubhādito naminnaṃ.",
  "anya-e0802n:1114_0": "Ubhaiccevamādito saṅkhyāto naṃvacanassa innaṃ hoti.",
  "anya-e0802n:1115_0": "Ubhinnaṃ, duvinnaṃ.",
  "anya-e0802n:1116_0": "Ubhāditoti kimatthaṃ? Ubhayesaṃ.",
  "anya-e0802n:1117_0": "87, 231. Iṇṇamiṇṇannaṃ tīhi saṅkhyāhi.",
  "anya-e0802n:1118_0": "Naṃvacanassa iṇṇaṃ iṇṇannaṃ iccete ādesā honti tīhi saṅkhyāhi.",
  "anya-e0802n:1119_0": "Tiṇṇaṃ, tiṇṇannaṃ.",
  "anya-e0802n:1120_0": "Tīhīti kimatthaṃ? Dvinnaṃ.",
  "anya-e0802n:1121_0": "88, 147. Yosu katanikāralopesu dīghaṃ.",
  "anya-e0802n:1122_0": "Sabbe sarā yosu katanikāralopesu dīghamāpajjante.",
  "anya-e0802n:1123_0": "Aggī, bhikkhū, rattī, yāgū, aṭṭhī, aṭṭhīni, āyū, āyūni, sabbāni, yāni, tāni, kāni, katamāni, etāni, apūni, imāni.",
  "anya-e0802n:1124_0": "Yosvīti kimatthaṃ? Aggi, bhikkhu, ratti, yāgu, sabbo, yo, so, ko, amuko.",
  "anya-e0802n:1125_0": "Katanikāralopesvīti kimatthaṃ? Itthiyo, vadhuyo, sayambhuvo.",
  "anya-e0802n:1126_0": "Punārambhaggahaṇaṃ kimatthaṃ? Niccadīpanatthaṃ. Aggī, bhikkhū, rattī, yāni, tāni, katamāni.",
  "anya-e0802n:1127_0": "89, 87. Sunaṃhisu ca.",
  "anya-e0802n:1128_0": "Sunaṃhiiccetesu sabbe sarā dīghamāpajjante.",
  "anya-e0802n:1129_0": "Aggīsu, aggīnaṃ, aggīhi, rattīsu, rattīnaṃ, rattīhi. Bhikkhūsu, bhikkhūnaṃ, bhikkhūhi. Purisānaṃ.",
  "anya-e0802n:1130_0": "Etesvītī kimatthaṃ? Agginā, pāṇinā, daṇḍinā.",
  "anya-e0802n:1131_0": "Caggahaṇamavadhāraṇatthaṃ.",
  "anya-e0802n:1131_1": "Sukhettesu brahmacārisu,",
  "anya-e0802n:1131_2": "dhammamakkhāsi bhagavā bhikkhunaṃ datvā sakehi pāṇibhi.",
  "anya-e0802n:1132_0": "90, 252. Pañcādīnamattaṃ.",
  "anya-e0802n:1133_0": "Pañcādīnaṃ saṅkhyānaṃ anto attamāpajjate sunaṃhiiccetesu.",
  "anya-e0802n:1134_0": "Pañcasu,",
  "anya-e0802n:1134_1": "pañcannaṃ, pañcahi, chasu, channaṃ, chahi, sattasu,",
  "anya-e0802n:1134_2": "sattannaṃ, sattahi, aṭṭhasu,",
  "anya-e0802n:1134_3": "aṭṭhannaṃ, aṭṭhahi, navasu, navannaṃ, navahi, dasasu, dasannaṃ, dasahi.",
  "anya-e0802n:1135_0": "Pañcādīnamīti kimatthaṃ? Dvīsu, dvinnaṃ, dvīhi.",
  "anya-e0802n:1136_0": "Attamitibhāvaniddeso ubhayassāgamanatthaṃ,",
  "anya-e0802n:1136_1": "anto ukāro attamāpajjate.",
  "anya-e0802n:1136_2": "Catassannaṃ itthīnaṃ.",
  "anya-e0802n:1136_3": "Tissannaṃ vedanānaṃ.",
  "anya-e0802n:1137_0": "91, 194. Patissinīmhi.",
  "anya-e0802n:1138_0": "Patissanto attamāpajjate inīmhi paccaye pare.",
  "anya-e0802n:1139_0": "Gahapatānī.",
  "anya-e0802n:1140_0": "Inīmhīti kimatthaṃ? Gahapati.",
  "anya-e0802n:1141_0": "92, 100. Ntussanto yosuca.",
  "anya-e0802n:1142_0": "Ntupaccayassa anto attamāpajjate sunaṃhiyoiccetesu paresu.",
  "anya-e0802n:1143_0": "Guṇavantesu, guṇavantānaṃ, guṇavantehi, guṇavantā, guṇavante.",
  "anya-e0802n:1144_0": "Ntusseti kimatthaṃ? Isīnaṃ.",
  "anya-e0802n:1145_0": "Etesvīti kimatthaṃ? Guṇavā.",
  "anya-e0802n:1146_0": "Caggahaṇena aññesu vacanesu attañca hoti. Guṇavantasmiṃ, guṇavantena.",
  "anya-e0802n:1147_0": "Antaggahaṇena ntupaccayassa anto attamāpajjate, yonañca ikāro hoti. Guṇavanti.",
  "anya-e0802n:1148_0": "93, 106. Sabbassa vā aṃsesu.",
  "anya-e0802n:1149_0": "Sabbasseva ntupaccayassa attaṃ hoti vā aṃsaiccetesu.",
  "anya-e0802n:1150_0": "Satimaṃ bhikkhu,",
  "anya-e0802n:1150_1": "satimantaṃ bhikkhuṃ vā,",
  "anya-e0802n:1150_2": "bandhumaṃ rājānaṃ,",
  "anya-e0802n:1150_3": "bandhumantaṃ rājānaṃ vā,",
  "anya-e0802n:1150_4": "satimassa bhikkhuno,",
  "anya-e0802n:1150_5": "satimato bhikkhuno vā,",
  "anya-e0802n:1150_6": "bandhumassa rañño suṅkaṃ,",
  "anya-e0802n:1150_7": "bandhumato rañño vā suṅkaṃ deti.",
  "anya-e0802n:1151_0": "Etesvīti kimatthaṃ? Satimā bhikkhu, bandhumā rājā.",
  "anya-e0802n:1152_0": "94, 105. Simhi vā.",
  "anya-e0802n:1153_0": "Ntupaccayassa antassa attaṃ hoti vā simhi vibhattimhi.",
  "anya-e0802n:1154_0": "Himavanto pabbato.",
  "anya-e0802n:1155_0": "Vāti kimatthaṃ? Himavā pabbato.",
  "anya-e0802n:1156_0": "95, 145. Aggissini.",
  "anya-e0802n:1157_0": "Aggissantassa ini hoti vā simhi vibhattimhi.",
  "anya-e0802n:1158_0": "Purato aggini, pacchato aggini, dakkhiṇato aggini, vāmato aggini.",
  "anya-e0802n:1159_0": "Vāti kimatthaṃ? Aggi.",
  "anya-e0802n:1160_0": "96, 148. Yosvakatarasso jho.",
  "anya-e0802n:1161_0": "Yosu akatarasso jho attamāpajjate.",
  "anya-e0802n:1162_0": "Aggayo munayo, isayo, gahapatayo.",
  "anya-e0802n:1163_0": "Yosvīti kimatthaṃ? Aggīsu.",
  "anya-e0802n:1164_0": "Akatarassoti kimatthaṃ? Daṇḍino.",
  "anya-e0802n:1165_0": "Jhoti kimatthaṃ? Rattiyo.",
  "anya-e0802n:1166_0": "97, 156. Vevosu lo ca.",
  "anya-e0802n:1167_0": "Vevoiccetesu akatarasso lo attamāpajjate.",
  "anya-e0802n:1168_0": "Bhikkhave, bhikkhavo, hetave, hetavo.",
  "anya-e0802n:1169_0": "Akatarassoti kimatthaṃ? Sayambhuvo, vessabhuvo, parābhibhuvo.",
  "anya-e0802n:1170_0": "Vevosvīti kimatthaṃ? Hetunā, ketunā, setunā.",
  "anya-e0802n:1171_0": "Caggahaṇamanukaḍḍhanatthaṃ.",
  "anya-e0802n:1172_0": "98, 186. Mātulādīnamānattamīkāre.",
  "anya-e0802n:1173_0": "Mātulaiccevamādīnaṃ anto ānattamāpajjate īkāre paccaye pare.",
  "anya-e0802n:1174_0": "Mātulānī, ayyakānī, varuṇānī.",
  "anya-e0802n:1175_0": "Īkāreti kimatthaṃ? Bhikkhunī, rājinī, jālinī, gahapatānī.",
  "anya-e0802n:1176_0": "Ānattaggahaṇena nadīiccetassa dīsaddassa jjojjā ādesā honti saha vibhattiyā yonāsaiccetesu.",
  "anya-e0802n:1176_1": "Najjo sandanti,",
  "anya-e0802n:1176_2": "najjā kataṃ taraṅgaṃ,",
  "anya-e0802n:1176_3": "najjā nerañjarāya tīre.",
  "anya-e0802n:1177_0": "99, 81. Smāhismiṃnaṃmhābhimhivā.",
  "anya-e0802n:1178_0": "Sabbato liṅgato smāhismiṃ iccetesaṃ mhābhimhiiccete ādesā honti vā yathāsaṅkhyaṃ.",
  "anya-e0802n:1179_0": "Purisamhā, purisasmā, purisebhi, purisehi, purisamhi, purisasmiṃ.",
  "anya-e0802n:1180_0": "Smāhismiṃnamiti kimatthaṃ?",
  "anya-e0802n:1180_1": "Vaṇṇavantaṃ agandhakaṃ viruḷhapupphaṃ,",
  "anya-e0802n:1180_2": "mahantaṃ chattaṃ mahāchattaṃ,",
  "anya-e0802n:1180_3": "mahantaṃ dhajaṃ mahādhajaṃ.",
  "anya-e0802n:1181_0": "100, 214. Na timehi katākārehi.",
  "anya-e0802n:1182_0": "Ta imaiccetehi katākārehi smāsmiṃ naṃmhāmhiiccete ādesā neva honti.",
  "anya-e0802n:1183_0": "Asmā ṭhānā bhayaṃ uppajjati, asmiṃ ṭhāne bhayaṃ tiṭṭhati, asmā, asmiṃ.",
  "anya-e0802n:1184_0": "Katākārehīti kimatthaṃ? Tamhā, tamhi, imamhā, imamhi.",
  "anya-e0802n:1185_0": "101, 80. Suhisvakāro e.",
  "anya-e0802n:1186_0": "Suhiiccetesu akāro ettamāpajjate.",
  "anya-e0802n:1187_0": "Sabbesu, yesu, tesu, kesu, purisesu, imesu, kusalesu, tumhesu, amhesu, sabbehi, yehi, tehi, kehi, purisehi, imehi, kusalehi, tumhehi, amhehi.",
  "anya-e0802n:1188_0": "102, 202. Sabbanāmānaṃ naṃmhi ca.",
  "anya-e0802n:1189_0": "Sabbesaṃ sabbanāmānaṃ anto akāro ettamāpajjate naṃmhi vibhattimhi.",
  "anya-e0802n:1190_0": "Sabbesaṃ,",
  "anya-e0802n:1190_1": "sabbesānaṃ, yesaṃ, yesānaṃ, tesaṃ, tesānaṃ, imesaṃ, imesānaṃ, kesaṃ, kesānaṃ, itaresaṃ,",
  "anya-e0802n:1190_2": "itaresānaṃ,",
  "anya-e0802n:1190_3": "katamesaṃ,",
  "anya-e0802n:1190_4": "katamesānaṃ.",
  "anya-e0802n:1190_5": "Sabbanāmānamiti kimatthaṃ?",
  "anya-e0802n:1190_6": "Buddhānaṃ bhagavantānaṃ āciṇṇasamāciṇṇo.",
  "anya-e0802n:1191_0": "Akāroti kimatthaṃ? Amūsaṃ, amūsānaṃ.",
  "anya-e0802n:1192_0": "Naṃmhīti kimatthaṃ? Sabbe, ime.",
  "anya-e0802n:1193_0": "Caggahaṇa manukaḍḍhanatthaṃ.",
  "anya-e0802n:1194_0": "103, 79. Ato nena.",
  "anya-e0802n:1195_0": "Tasmā akārato nāvacanassa enādeso hoti.",
  "anya-e0802n:1196_0": "Sabbena, yena, tena, kena, anena, purisena, rūpena.",
  "anya-e0802n:1197_0": "Atoti kimatthaṃ? Muninā, amunā, bhikkhunā.",
  "anya-e0802n:1198_0": "Nāti kimatthaṃ? Tasmā.",
  "anya-e0802n:1199_0": "104, 66. So.",
  "anya-e0802n:1200_0": "Tasmā akārato sivacanassa okārādeso hoti.",
  "anya-e0802n:1201_0": "Sabbo, yo, so, ko, amuko, puriso.",
  "anya-e0802n:1202_0": "Sīti kimatthaṃ? Purisānaṃ.",
  "anya-e0802n:1203_0": "Atoti kimatthaṃ? Sayambhū.",
  "anya-e0802n:1204_0": "105, 0. So vā.",
  "anya-e0802n:1205_0": "Tasmā akārato nāvacanassa soādeso hoti vā.",
  "anya-e0802n:1206_0": "Atthaso dhammaṃ jānāti,",
  "anya-e0802n:1206_1": "byañjanaso atthaṃ jānāti,",
  "anya-e0802n:1206_2": "akkharaso, suttaso, padaso, yasaso. Upāyaso, sabbaso, thāmaso, ṭhānaso.",
  "anya-e0802n:1207_0": "Vāti kimatthaṃ?",
  "anya-e0802n:1207_1": "Pādena vā pādārahena vā atirekapādena vā yo bhikkhu theyyacittena parassa bhaṇḍaṃ gaṇhāti,",
  "anya-e0802n:1207_2": "so bhikkhu pārājiko hoti asaṃvāso.",
  "anya-e0802n:1208_0": "106, 313. Dīghorehi.",
  "anya-e0802n:1209_0": "Dīghaoraiccetehi smāvacanassa soādeso hoti vā.",
  "anya-e0802n:1210_0": "Dīghaso, oraso, dīghamhā, oramhā.",
  "anya-e0802n:1211_0": "Dīghorehiti kimatthaṃ? Saramhā, vacanamhā.",
  "anya-e0802n:1212_0": "107, 69. Sabbayonīnamāe.",
  "anya-e0802n:1213_0": "Tasmā akārato sabbesaṃ yonīnaṃāe ādesā honti vā yathāsaṅkhyaṃ.",
  "anya-e0802n:1214_0": "Purisā, purise, rūpā, rūpe.",
  "anya-e0802n:1215_0": "Vāti kimatthaṃ? Aggayo, munayo, isayo.",
  "anya-e0802n:1216_0": "Yonīnanti kimatthaṃ? Purisassa, rūpassa.",
  "anya-e0802n:1217_0": "Akāratoti kimatthaṃ? Daṇḍino, aṭṭhīni, aggī pajjalanti, munī caranti.",
  "anya-e0802n:1218_0": "108, 90. Smāsmiṃnaṃvā.",
  "anya-e0802n:1219_0": "Tasmā akārato sabbesaṃ smāsmiṃiccetesaṃ ā e ādesā honti vā yathāsaṅkhyaṃ.",
  "anya-e0802n:1220_0": "Purisā, purisasmā, purise, purisasmiṃ.",
  "anya-e0802n:1221_0": "Akāratoti kimatthaṃ? Daṇḍinā, daṇḍismiṃ, bhikkhunā, bhikkhusmiṃ.",
  "anya-e0802n:1222_0": "109, 304. Āya catutthekavacanassatu.",
  "anya-e0802n:1223_0": "Tasmā akārato catutthekavacanassa āyādeso hoti vā.",
  "anya-e0802n:1224_0": "Atthāya hitāya sukhāya devamanussānaṃ buddho loke uppajjati.",
  "anya-e0802n:1225_0": "Atoti kimatthaṃ? Isissa.",
  "anya-e0802n:1226_0": "Catutthīti kimatthaṃ? Purisassa mukhaṃ.",
  "anya-e0802n:1227_0": "Ekavacanasseti kimatthaṃ? Purisānaṃ dadāti.",
  "anya-e0802n:1228_0": "Vāti kimatthaṃ? Dātā hoti samaṇassa vā brāhmaṇassa vā.",
  "anya-e0802n:1229_0": "Tuggahaṇenatthañca hoti. Atthatthaṃ, hitatthaṃ, sukhatthaṃ.",
  "anya-e0802n:1230_0": "110, 201. Tayo neva ca sabbanāmehi.",
  "anya-e0802n:1231_0": "Tehi sabbanāmehi akārantehi smāsmiṃ saiccetesaṃ tayo ā e āyādesā neva honti.",
  "anya-e0802n:1232_0": "Sabbasmā,",
  "anya-e0802n:1232_1": "sabbasmiṃ, sabbassa. Yasmā, yasmiṃ, yassa. Tasmā, tasmiṃ, tassa. Kasmā, kasmiṃ, kassa. Imasmā, imasmiṃ, imassa.",
  "anya-e0802n:1233_0": "Sabbanāmehīti kimatthaṃ? Pāpā, pāpe, pāpāya.",
  "anya-e0802n:1234_0": "Caggahaṇamanukaḍḍhanatthaṃ.",
  "anya-e0802n:1235_0": "111, 179. Ghato nādīnaṃ.",
  "anya-e0802n:1236_0": "Tasmā ghato nādīnamekavacanānaṃ vibhattigaṇānaṃ āyādeso hoti.",
  "anya-e0802n:1237_0": "Kaññāya kataṃ kammaṃ,",
  "anya-e0802n:1237_1": "kaññāya dīyate,",
  "anya-e0802n:1237_2": "kaññāya nissaṭaṃ vatthaṃ.",
  "anya-e0802n:1237_3": "Kaññāya pariggaho,",
  "anya-e0802n:1237_4": "kaññāya patiṭṭhitaṃ sīlaṃ.",
  "anya-e0802n:1238_0": "Ghatoti kimatthaṃ? Rattiyā, itthiyā, dhenuyā, vadhuyā.",
  "anya-e0802n:1239_0": "Nādīnamiti kimatthaṃ? Kaññaṃ passati, vijjaṃ, vīṇaṃ, gaṅgaṃ.",
  "anya-e0802n:1240_0": "Ekavacanānamiti kimatthaṃ? Sabbāsu, yāsu, tāsu, kāsu, imāsu, pabhāsu.",
  "anya-e0802n:1241_0": "112, 183. Pato yā.",
  "anya-e0802n:1242_0": "Tasmā pato nādīnamekavacanānaṃ vibhattigaṇānaṃ yāādeso hoti.",
  "anya-e0802n:1243_0": "Rattiyā, itthiyā, deviyā, dhenuyā, yāguyā, vadhuyā.",
  "anya-e0802n:1244_0": "Nādīnamiti kimatthaṃ? Rattī, rattiṃ, itthī, itthiṃ.",
  "anya-e0802n:1245_0": "Patoti kimatthaṃ? Kaññāya, vīṇāya, gaṅgāya, pabhāya, sobhāya.",
  "anya-e0802n:1246_0": "Ekavacanānamiti kimatthaṃ? Rattīnaṃ, itthīnaṃ.",
  "anya-e0802n:1247_0": "113, 132. Sakhato gasse vā.",
  "anya-e0802n:1248_0": "Tasmā sakhato gassa akāra ākāra ikāra īkāra ekārādesā honti vā.",
  "anya-e0802n:1249_0": "Bho sakha, bho sakhā, bho sakhi, bho sakhī, bho sakhe.",
  "anya-e0802n:1250_0": "114, 178. Ghate ca.",
  "anya-e0802n:1251_0": "Tasmā ghato gassa ekārādeso hoti.",
  "anya-e0802n:1252_0": "Bhoti ayye, bhoti kaññe, bhoti kharādiye.",
  "anya-e0802n:1253_0": "Caggahaṇamavadhāraṇatthaṃ, sanniṭṭhānaṃ.",
  "anya-e0802n:1254_0": "115, 181. Na ammādito.",
  "anya-e0802n:1255_0": "Tato ammādito gassa ekārattaṃ na hoti.",
  "anya-e0802n:1256_0": "Bhoti ammā, bhoti annā, bhoti ambā, bhoti tātā.",
  "anya-e0802n:1257_0": "Ammāditoti kimatthaṃ? Bhoti kaññe.",
  "anya-e0802n:1258_0": "116, 157. Akatarassā lato yvālapanassa vevo.",
  "anya-e0802n:1259_0": "Tasmā akatarassā lato yvālapanassa vevoādesā honti.",
  "anya-e0802n:1260_0": "Bhikkhave, bhikkhavo, hetave, hetavo.",
  "anya-e0802n:1261_0": "Akatarassāti kimatthaṃ? Sayambhuvo.",
  "anya-e0802n:1262_0": "Latoti kimatthaṃ? Nāgiyo, dhenuyo, yāguyo.",
  "anya-e0802n:1263_0": "Ālapanasseti kimatthaṃ? Te hetavo, te bhikkhavo.",
  "anya-e0802n:1264_0": "117, 124. Jhalato sassano vā.",
  "anya-e0802n:1265_0": "Tasmā jhalato sassa vibhattissa no ādeso hoti vā.",
  "anya-e0802n:1266_0": "Aggino, aggissa, sakhino, sakhissa, daṇḍino, daṇḍissa,",
  "anya-e0802n:1266_1": "bhikkhuno,",
  "anya-e0802n:1266_2": "bhikkhussa,",
  "anya-e0802n:1266_3": "sayambhuno,",
  "anya-e0802n:1266_4": "sayambhussa.",
  "anya-e0802n:1267_0": "Sasseti kimatthaṃ? Isinā, bhikkhunā.",
  "anya-e0802n:1268_0": "Jhalatoti kimatthaṃ? Purisassa.",
  "anya-e0802n:1269_0": "118, 146. Ghapato ca yonaṃ lopo.",
  "anya-e0802n:1270_0": "Tehi ghapajhalaiccetehi yonaṃ lopo hoti vā.",
  "anya-e0802n:1271_0": "Kaññā, kaññāyo. Rattī, rattiyo, itthī, itthiyo, yāgū, yāguyo, vadhū, vadhuyo. Aggī, aggayo. Bhikkhū,",
  "anya-e0802n:1271_1": "bhikkhavo. Sayambhū,",
  "anya-e0802n:1271_2": "sayambhuvo. Aṭṭhī, aṭṭhīni, āyū, āyūni.",
  "anya-e0802n:1272_0": "Caggahaṇamanukaḍḍhanatthaṃ.",
  "anya-e0802n:1273_0": "119, 155. Lato vokāro ca.",
  "anya-e0802n:1274_0": "Tasmā lato yonaṃ vokāro hoti vā.",
  "anya-e0802n:1275_0": "Bhikkhavo, bhikkhū, sayambhuvo, sayambhū.",
  "anya-e0802n:1276_0": "Kāraggahaṇaṃ kimatthaṃ? Yonaṃ no ca hoti. Jantuno.",
  "anya-e0802n:1277_0": "Caggahaṇamavadhāraṇatthaṃ, amū purisā tiṭṭhanti, amū purise passatha.",
  "anya-e0802n:1278_0": "Iti nāmakappe paṭhamo kaṇḍo.",
  "anya-e0802n:1279_0": "Dutiyakaṇḍa",
  "anya-e0802n:1280_0": "120, 243. Amhassa mamaṃ sapibhattissa se.",
  "anya-e0802n:1281_0": "Sabbasseva amhasaddassa savibhattissa mamaṃ ādeso hoti se vibhattimhi.",
  "anya-e0802n:1282_0": "Mamaṃ dīyate purisena, mamaṃ pariggaho.",
  "anya-e0802n:1283_0": "121, 233. Mayaṃ yomhi paṭhame.",
  "anya-e0802n:1284_0": "Sabbasseva amhasaddassa savibhattissa mayaṃādeso hoti yomhi paṭhame.",
  "anya-e0802n:1285_0": "Mayaṃ gacchāma, mayaṃ dema.",
  "anya-e0802n:1286_0": "Amhasseti kimatthaṃ? Purisā tiṭṭhanti.",
  "anya-e0802n:1287_0": "Yomhīti kimatthaṃ? Ahaṃ gacchāmi.",
  "anya-e0802n:1288_0": "Paṭhameti kimatthaṃ? Amhākaṃ passasi tvaṃ.",
  "anya-e0802n:1289_0": "122, 99. Ntussa nto.",
  "anya-e0802n:1290_0": "Sabbasseva ntupaccayassa savibhattissa ntoādeso hoti yomhi paṭhame.",
  "anya-e0802n:1291_0": "Guṇavanto tiṭṭhanti.",
  "anya-e0802n:1292_0": "Ntusseti kimatthaṃ? Sabbe sattā gacchanti.",
  "anya-e0802n:1293_0": "Paṭhameti kimatthaṃ? Guṇavante passanti janā.",
  "anya-e0802n:1294_0": "123, 103. Ntassa se vā.",
  "anya-e0802n:1295_0": "Sabbasseva ntupaccayassa savibhattissa ntassādeso hoti vā se vibhattimhi.",
  "anya-e0802n:1296_0": "Sīlavantassa jhāyino, sīlavato jhāyino vā.",
  "anya-e0802n:1297_0": "Seti kimatthaṃ? Sīlavā tiṭṭhati.",
  "anya-e0802n:1298_0": "124, 98. Ā simhi.",
  "anya-e0802n:1299_0": "Sabbassevantupaccayassa savibhattissa āādeso hoti simhi vibhattimhi.",
  "anya-e0802n:1300_0": "Guṇavā, paññavā, sīlavā, balavā, dhanavā, matimā, satimā, dhitimā.",
  "anya-e0802n:1301_0": "Ntusseti kimatthaṃ? Puriso tiṭṭhati.",
  "anya-e0802n:1302_0": "Simhīti kimatthaṃ? Sīlavanto tiṭṭhanti.",
  "anya-e0802n:1303_0": "125, 198. Aṃ napuṃsake.",
  "anya-e0802n:1304_0": "Sabbasseva ntupaccayassa savibhattissa aṃādeso hoti simhi vibhattimhi napuṃsake vattamānassa.",
  "anya-e0802n:1305_0": "Guṇavaṃ cittaṃ tiṭṭhati, rucimaṃ pupphaṃ virocati.",
  "anya-e0802n:1306_0": "Simhiti kimatthaṃ? Vaṇṇavantaṃ agandhakaṃ virūḷhapupphaṃ passasi tvaṃ.",
  "anya-e0802n:1307_0": "126, 101. Avaṇṇā ca ge.",
  "anya-e0802n:1308_0": "Sabbasseva ntupaccayassa savibhattissa aṃ avaṇṇā ca honti ge pare.",
  "anya-e0802n:1309_0": "Bho guṇavaṃ, bho guṇava, bho guṇavā.",
  "anya-e0802n:1310_0": "Caggahaṇamanukaḍḍhanatthaṃ.",
  "anya-e0802n:1311_0": "127, 102. To ti tā sa smiṃ nāsu.",
  "anya-e0802n:1312_0": "Sabbasseva ntupaccayassa savibhattissa totitāādesā honti vā sasmiṃ nāiccetesu yathāsaṅkhyaṃ.",
  "anya-e0802n:1313_0": "Guṇavato,",
  "anya-e0802n:1313_1": "guṇavantassa, guṇavati,",
  "anya-e0802n:1313_2": "guṇavantasmiṃ, guṇavatā,",
  "anya-e0802n:1313_3": "guṇavantena, satimato,",
  "anya-e0802n:1313_4": "satimantassa, satimati,",
  "anya-e0802n:1313_5": "satimantasmiṃ, satimatā,",
  "anya-e0802n:1313_6": "satimantena.",
  "anya-e0802n:1314_0": "Etesvīti kimatthaṃ? Guṇavā. Satimā.",
  "anya-e0802n:1315_0": "128, 104. Naṃmhi taṃ vā.",
  "anya-e0802n:1316_0": "Sabbasseva ntupaccayassa savibhattissa taṃādeso hoti vā naṃmhi vibhattimhi.",
  "anya-e0802n:1317_0": "Guṇavataṃ, guṇavantānaṃ, satimataṃ, satimantānaṃ.",
  "anya-e0802n:1318_0": "Naṃmhīti kimatthaṃ? Guṇavanto tiṭṭhanti, satimanto tiṭṭhanti.",
  "anya-e0802n:1319_0": "129, 222. Imassidamaṃsisu napuṃsake.",
  "anya-e0802n:1320_0": "Sabbasseva imasaddassa savibhattissa idaṃādeso hoti vā aṃsisu napuṃsake vattamānassa.",
  "anya-e0802n:1321_0": "Idaṃ cittaṃ passasi, idaṃ cittaṃ tiṭṭhati, imaṃ cittaṃ passasi. Imaṃ cittaṃ tiṭṭhati.",
  "anya-e0802n:1322_0": "Nathuṃsaketi kimatthaṃ? Imaṃ purisaṃ passasi. Ayaṃ puriso tiṭṭhati.",
  "anya-e0802n:1323_0": "138, 225. Amussāduṃ.",
  "anya-e0802n:1324_0": "Sabbasseva amusaddassa savibhattissa aduṃādeso hoti aṃsisu napuṃsake vattamānassa.",
  "anya-e0802n:1325_0": "Aduṃ pupphaṃ passasi, aduṃ pupphaṃ virocati.",
  "anya-e0802n:1326_0": "Napuṃsaketi kimatthaṃ? Amuṃ rājānaṃ passasi, asu rājā tiṭṭhati.",
  "anya-e0802n:1327_0": "131, 0. Itthipumanapuṃsakasaṅkhyaṃ.",
  "anya-e0802n:1328_0": "“Itthipumanapuṃsakasaṅkhyaṃ” iccetaṃ adhikāratthaṃ veditabbaṃ.",
  "anya-e0802n:1329_0": "132, 228. Yosu dvinnaṃ dve ca.",
  "anya-e0802n:1330_0": "Dvinnaṃ saṅkhyānaṃ itthipumanapuṃsake vattamānānaṃ savibhattīnaṃ dve hoti yoiccetesu.",
  "anya-e0802n:1331_0": "Dve itthiyo, dve dhammā. Dve rūpāni.",
  "anya-e0802n:1332_0": "Yosvīti kimatthaṃ? Dvīsu.",
  "anya-e0802n:1333_0": "Caggahaṇena duve dvaya ubha ubhaya duvi ca honti yonāanamiccetesu.",
  "anya-e0802n:1333_1": "Duve samaṇā.",
  "anya-e0802n:1333_2": "Duve brāhmaṇā,",
  "anya-e0802n:1333_3": "duve janā, dvayena, dvayaṃ, ubhinnaṃ,",
  "anya-e0802n:1333_4": "ubhayesaṃ duvinnaṃ.",
  "anya-e0802n:1334_0": "133, 230. Ti catunnaṃ tisso catasso tayo cattāro tīṇi cattāri.",
  "anya-e0802n:1335_0": "Ticatunnaṃ saṅkhyānaṃ itthipumanapuṃsake vattamānānaṃ savibhattīnaṃ tisso catasso tayo cattāro tīṇi cattāriiccete",
  "anya-e0802n:1335_1": "ādesā honti yathāsaṅkhyaṃ yoiccetesu.",
  "anya-e0802n:1336_0": "Tisso vedanā catasso disā,",
  "anya-e0802n:1336_1": "tayo janā, jane,",
  "anya-e0802n:1336_2": "cattāro purisā, purise,",
  "anya-e0802n:1336_3": "tīṇi āyatanāni,",
  "anya-e0802n:1336_4": "cattāri ariyasaccāni.",
  "anya-e0802n:1337_0": "Yosvīti kimatthaṃ? Tīsu, catūsu.",
  "anya-e0802n:1338_0": "134, 251. Pañcādīnamakāro.",
  "anya-e0802n:1339_0": "Pañcādīnaṃ saṅkhyānaṃ itthipumanapuṃsake vattamānānaṃ savibhattissa antassa sarassa akāro hoti yoiccetesu.",
  "anya-e0802n:1340_0": "Pañca, pañca, cha, cha, satta, satta, aṭṭha, aṭṭha, nava, nava, dasa, dasa.",
  "anya-e0802n:1341_0": "Pañcādīnamiti kimatthaṃ? Dve, tayo.",
  "anya-e0802n:1342_0": "135, 118. Rājassa rañño rājino se.",
  "anya-e0802n:1343_0": "Sabbasseva rājasaddassa savibhattissa rañño rājinoiccete ādesā honti se vibhattimhi.",
  "anya-e0802n:1344_0": "Rañño, rājino.",
  "anya-e0802n:1345_0": "Seti kimatthaṃ? Raññā.",
  "anya-e0802n:1346_0": "136, 119. Raññaṃ naṃmhi vā.",
  "anya-e0802n:1347_0": "Sabbasseva rājasaddassa savibhattissa raññaṃādeso hoti vā naṃmhi vibhattimhi.",
  "anya-e0802n:1348_0": "Raññaṃ, rājūnaṃ idaṃ raṭṭhaṃ.",
  "anya-e0802n:1349_0": "137, 116. Nāmhiraññā vā.",
  "anya-e0802n:1350_0": "Sabbasseva rājasaddassa savibhattissa raññāādeso hoti vā nāmhi vibhattimhi.",
  "anya-e0802n:1351_0": "Tena raññā kataṃ. Rājena vā kataṃ.",
  "anya-e0802n:1352_0": "Nāmhīti kimatthaṃ? Rañño santakaṃ.",
  "anya-e0802n:1353_0": "138, 121. Smiṃmhi raññe rājini.",
  "anya-e0802n:1354_0": "Sabbasseva rājasaddassa savibhattissa raññerājiniiccete ādesā honti smiṃmhivibhattimhi.",
  "anya-e0802n:1355_0": "Raññe, rājini sīlaṃ tiṭṭhati.",
  "anya-e0802n:1356_0": "139, 245. Tumhākaṃ tayimayi.",
  "anya-e0802n:1357_0": "Sabbesaṃ tumha amha saddānaṃ savibhattīnaṃ tayi mayiiccete ādeso honti yathāsaṅkhyaṃ smiṃmhi vibhattimhi.",
  "anya-e0802n:1358_0": "Tayi, mayi.",
  "anya-e0802n:1359_0": "Smiṃmhīti kimatthaṃ? Tvaṃ bhavasi, ahaṃ bhavāmi.",
  "anya-e0802n:1360_0": "140, 232. Tvamahaṃ simhi ca.",
  "anya-e0802n:1361_0": "Sabbesaṃ tumha amhasaddānaṃ savibhattīnaṃ tvaṃ ahaṃiccete ādesā honti yathāsaṅkhyaṃ simhi vibhattimhi.",
  "anya-e0802n:1362_0": "Tvaṃ, ahaṃ.",
  "anya-e0802n:1363_0": "Simhiti kimatthaṃ? Tayi, mayi.",
  "anya-e0802n:1364_0": "Caggahaṇena tuvaṃ ca hoti. Tuvaṃ satthā.",
  "anya-e0802n:1365_0": "141, 241. Tava mamase.",
  "anya-e0802n:1366_0": "Sabbesaṃ tumha amhasaddānaṃ savibhattīnaṃ tavamamaiccete ādesā honti yathāsaṅkhyaṃ se vibhattimhi.",
  "anya-e0802n:1367_0": "Tava, mama.",
  "anya-e0802n:1368_0": "Seti kimatthaṃ? Tayi, mayi.",
  "anya-e0802n:1369_0": "142, 242. Tuyhaṃ mayhañca.",
  "anya-e0802n:1370_0": "Sabbesaṃ tumha amhasaddānaṃ savibhattīnaṃ tuyhaṃ mayhaṃiccete ādesā honti yathāsaṅkhyaṃ se vibhattimhi.",
  "anya-e0802n:1371_0": "Tuyhaṃ, mayhaṃ dhanaṃ dīyate.",
  "anya-e0802n:1372_0": "Seti kimatthaṃ? Tayā, mayā.",
  "anya-e0802n:1373_0": "143, 235. Taṃ mamaṃmhi.",
  "anya-e0802n:1374_0": "Sabbesaṃ tumha amhasaddānaṃ savibhattīnaṃ taṃ maiccete ādesā honti yathāsaṅkhyaṃ aṃmhi vibhattimhi.",
  "anya-e0802n:1375_0": "Taṃ, maṃ.",
  "anya-e0802n:1376_0": "Aṃmhīti kimatthaṃ? Tayā mayā.",
  "anya-e0802n:1377_0": "144, 234. Tavaṃ mamañca navā.",
  "anya-e0802n:1378_0": "Sabbesaṃ tumha amhasaddānaṃ savibhattīnaṃ tavaṃ mamaṃiccete ādesā honti navā yathāsaṅkhyaṃ aṃmhi vibhattimhi.",
  "anya-e0802n:1379_0": "Tavaṃ, mamaṃ passati.",
  "anya-e0802n:1380_0": "Navāti kimatthaṃ? Taṃ, maṃ passati.",
  "anya-e0802n:1381_0": "Caggahaṇamanukaḍḍhanatthaṃ.",
  "anya-e0802n:1382_0": "145, 238. Nāmhī tayā mayā.",
  "anya-e0802n:1383_0": "Sabbesaṃ tumha amhasaddānaṃ savibhattīnaṃ tayā mayāiccete ādesā honti yathāsaṅkhyaṃ nāmhi vibhattimhi.",
  "anya-e0802n:1384_0": "Tayā, mayā kataṃ.",
  "anya-e0802n:1385_0": "Nāmhiti kimatthaṃ? Tumhehi, amhehi.",
  "anya-e0802n:1386_0": "146, 236. Tumhassa tuvaṃ tvamaṃmhi.",
  "anya-e0802n:1387_0": "Sabbassa tumhasaddassa savibhattissa tuvaṃ tvaṃ iccete ādesā honti aṃmhi vibhattimhi.",
  "anya-e0802n:1388_0": "Kaliṅgarassa tuvaṃ maññe, kaṭṭhassa tvaṃ maññe.",
  "anya-e0802n:1389_0": "147, 246. Padato dutiyā catutthī chaṭṭhīsu vono.",
  "anya-e0802n:1390_0": "Sabbesaṃ tumhaamhasaddānaṃ savibhattīnaṃ yadā padasmā paresaṃ vo noādesā honti navā yathāsaṅkhyaṃ dutiyā catutthīchaṭṭhīiccetesu bahuvacanesu.",
  "anya-e0802n:1391_0": "Pahāya vo bhikkhave gamissāmi, mā no ajja vikantiṃsu, rañño sūdā mahānase, evaṃ dutiyatthe.",
  "anya-e0802n:1392_0": "Dhammaṃ vo bhikkhave desessāmi, saṃvibhajetha no rajjena, evaṃ catutthyatthe.",
  "anya-e0802n:1393_0": "Tuṭṭhosmi vo bhikkhave pakatiyā, satthā no bhagavā anuppatto, evaṃ chaṭṭhyatthe.",
  "anya-e0802n:1394_0": "Navāti kimatthaṃ? Eso amhākaṃ satthā.",
  "anya-e0802n:1395_0": "Tumhamhākamiti kimatthaṃ? Ete isayo passasi.",
  "anya-e0802n:1396_0": "Padatoti kimatthaṃ? Tumhākaṃ satthā.",
  "anya-e0802n:1397_0": "Etesvīti kimatthaṃ? Gacchatha tumhe.",
  "anya-e0802n:1398_0": "148, 247. Temekavacanesu ca.",
  "anya-e0802n:1399_0": "Sabbesaṃ tumha amhasaddānaṃ savibhattīnaṃ yadā padasmā paresaṃ te me ādesā honti yathāsaṅkhyaṃ catutthīchaṭṭhīiccetesu ekavacanesu.",
  "anya-e0802n:1400_0": "Dadāmi te gāmavarāni pañca, dadāhi me gāmavaraṃ, idaṃ te raṭṭhaṃ, ayaṃ me putto.",
  "anya-e0802n:1401_0": "Padatoti kimatthaṃ? Tava ñāti, mama ñāti.",
  "anya-e0802n:1402_0": "149, 148. Na aṃmhi.",
  "anya-e0802n:1403_0": "Sabbesaṃ tumha amhasaddānaṃ savibhattīnaṃ yadā padasmā paresaṃ te meādesā na honti aṃmhi vibhattimhi.",
  "anya-e0802n:1404_0": "Passeyya taṃ vassasataṃ arogaṃ, so maṃ bravīti.",
  "anya-e0802n:1405_0": "150, 249. Vā tatiye ca.",
  "anya-e0802n:1406_0": "Sabbesaṃ tumhaamhasaddānaṃ savibhattīnaṃ yadā padasmā paresaṃ temeādesā honti vā yathāsaṅkhyaṃ tatiyekavacane pare.",
  "anya-e0802n:1407_0": "Kataṃ te pāpaṃ, kataṃ me pāpaṃ, kataṃ tayā pāpaṃ, kataṃ mayā pāpaṃ.",
  "anya-e0802n:1408_0": "Padatoti kimatthaṃ? Tayā kataṃ, mayā kataṃ.",
  "anya-e0802n:1409_0": "151, 250. Bahuvacanesu vono.",
  "anya-e0802n:1410_0": "Sabbesaṃ tumhaamhasaddānaṃ savibhattīnaṃ yadā padasmā paresaṃ vonoādesā honti yathāsaṅkhyaṃ tatiyābahuvacanesu paresu.",
  "anya-e0802n:1411_0": "Kataṃ vo kammaṃ, kataṃ no kammaṃ.",
  "anya-e0802n:1412_0": "Padatoti kimatthaṃ? Tumhehi kataṃ, amhehi kataṃ.",
  "anya-e0802n:1413_0": "Bahuvacanaggahaṇena yomhi paṭhame vo noādesā honti. Gāmaṃ vo gaccheyyātha, gāmaṃ no gaccheyyāma.",
  "anya-e0802n:1414_0": "152, 236. Pumantassā simhi.",
  "anya-e0802n:1415_0": "Pumaiccevamantassa savibhattissa āādeso hoti simhi vibhattimhi.",
  "anya-e0802n:1416_0": "Pumā tiṭṭhati.",
  "anya-e0802n:1417_0": "Simhīti kimatthaṃ? Pumāno tiṭṭhanti.",
  "anya-e0802n:1418_0": "Antaggahaṇena maghava yuvaiccevamādīnamantassasavibhattissa āādeso hoti. Maghavā, yuvā.",
  "anya-e0802n:1419_0": "153, 138. Amālapanekavacane.",
  "anya-e0802n:1420_0": "Pumaiccevamantassa savibhattissa aṃādeso hoti ālapanekavacane pare.",
  "anya-e0802n:1421_0": "He pumaṃ.",
  "anya-e0802n:1422_0": "Ālapaneti kimatthaṃ? Pumā.",
  "anya-e0802n:1423_0": "Ekavacaneti kimatthaṃ? He pumāno.",
  "anya-e0802n:1424_0": "154, 0. Samāse ca vibhāsā.",
  "anya-e0802n:1425_0": "Pumaiccevamantassa samāse ca aṃādeso hoti vibhāsā samāse kate.",
  "anya-e0802n:1426_0": "Itthī ca pumā ca napuṃsakaṃ ca itthipumanapuṃsakāni.",
  "anya-e0802n:1426_1": "Itthipumanapuṃsakānaṃ samūho itthipumanapuṃsakasamūho.",
  "anya-e0802n:1427_0": "Vibhāsāti kimatthaṃ? Itthipumanapuṃsakāni.",
  "anya-e0802n:1428_0": "155, 137. Yosvāno.",
  "anya-e0802n:1429_0": "Pumaiccevamantassa savibhattissa ānoādeso hoti yosu vibhattīsu.",
  "anya-e0802n:1430_0": "Pumāno, he pumāno.",
  "anya-e0802n:1431_0": "Yosvīti kimatthaṃ? Pumā.",
  "anya-e0802n:1432_0": "156, 142. Āne smiṃmhi vā.",
  "anya-e0802n:1433_0": "Pumaiccevamantassa savibhattissa āne ādeso hoti vā smiṃmhi vibhattimhi.",
  "anya-e0802n:1434_0": "Pumāne, pume vā.",
  "anya-e0802n:1435_0": "157, 140. Hivibhattimhi ca.",
  "anya-e0802n:1436_0": "Pumaiccevamantassa hivibhattimhi ca āneādeso hoti.",
  "anya-e0802n:1437_0": "Pumānehi, pumānebhi.",
  "anya-e0802n:1438_0": "Puna vibhattiggahaṇaṃ kimatthaṃ? Savibhattiggahaṇanivattanatthaṃ. Pumānehi.",
  "anya-e0802n:1439_0": "Caggahaṇena maghava yuvaiccevamādīnamantassa ānaādeso hoti si yo aṃyo iccetesu vibhattīsu,",
  "anya-e0802n:1439_1": "pumakammathāmantassa cukāro hoti sasmā su vibhattīsu.",
  "anya-e0802n:1439_2": "Maghavāno,",
  "anya-e0802n:1439_3": "maghavānā.",
  "anya-e0802n:1439_4": "Maghavānaṃ,",
  "anya-e0802n:1439_5": "maghavāne. Yuvāno, yuvānā, yuvānaṃ, yuvāne, pumuno, pumunā. Kammuno, kammunā, thāmuno, thāmunā.",
  "anya-e0802n:1440_0": "158, 143. Susmimā vā.",
  "anya-e0802n:1441_0": "Pumaiccevamantassa suiccetasmiṃvibhattimhi āādeso hoti vā.",
  "anya-e0802n:1442_0": "Pumāsu, pumesu vā.",
  "anya-e0802n:1443_0": "156, 139. Unāmhi ca.",
  "anya-e0802n:1444_0": "Pumaiccevamantassa āuādesā honti vā nāmhi vibhattimhi.",
  "anya-e0802n:1445_0": "Pumānā, pumunā, pumena vā.",
  "anya-e0802n:1446_0": "Caggahaṇamanukaḍḍhanatthaṃ.",
  "anya-e0802n:1447_0": "160, 167. A kammantassa ca.",
  "anya-e0802n:1448_0": "Kammaiccevamantassa ca ua ādesā honti vā nāmhi vibhattimhi.",
  "anya-e0802n:1449_0": "Kammunā, kammanā, kammena vā.",
  "anya-e0802n:1450_0": "Caggahaṇena maghavayuvaiccevamantassa āāde so hoti kvaci nāsuiccetesu vibhattīsu.",
  "anya-e0802n:1450_1": "Maghavānā,",
  "anya-e0802n:1450_2": "maghavāsu,",
  "anya-e0802n:1450_3": "maghavesu,",
  "anya-e0802n:1450_4": "maghavena vā. Yuvānā, yuvāsu, yuvesu,",
  "anya-e0802n:1450_5": "yuvena vā.",
  "anya-e0802n:1451_0": "Iti nāmakappe dutiyo kaṇḍo.",
  "anya-e0802n:1452_0": "Tatiyakaṇḍa",
  "anya-e0802n:1453_0": "161, 244. Tumha’mhehi namākaṃ.",
  "anya-e0802n:1454_0": "Tehi tumhaamhehi naṃvacanassa ākaṃ hoti.",
  "anya-e0802n:1455_0": "Tumhākaṃ, amhākaṃ.",
  "anya-e0802n:1456_0": "Namiti kimatthaṃ? Tumhehi, amhehi.",
  "anya-e0802n:1457_0": "162, 237. Vā yvappaṭhamo.",
  "anya-e0802n:1458_0": "Tehi tumhaamhehi yo appaṭhamo ākaṃhoti vā.",
  "anya-e0802n:1459_0": "Tumhākaṃ passāmi, tumhe passāmi vā. Amhākaṃ passasi, amhe passasi vā.",
  "anya-e0802n:1460_0": "Yoti kimatthaṃ? Tumhehi, amhehi.",
  "anya-e0802n:1461_0": "Appaṭhamoti kimatthaṃ? Gacchatha tumhe, gacchāma mayaṃ.",
  "anya-e0802n:1462_0": "Vātivikappanatthena yonaṃ aṃ ānaṃ honti. Tumhaṃ tumhānaṃ. Amhaṃ, amhānaṃ.",
  "anya-e0802n:1463_0": "163, 240. Sassaṃ.",
  "anya-e0802n:1464_0": "Tehi humhaamhehi sassa vibhattissa aṃ ādeso hoti vā.",
  "anya-e0802n:1465_0": "Tumhaṃ dīyate,",
  "anya-e0802n:1465_1": "tava dīyate.",
  "anya-e0802n:1465_2": "Tumhaṃ pariggaho,",
  "anya-e0802n:1465_3": "tava pariggaho.",
  "anya-e0802n:1465_4": "Amhaṃ dīyate,",
  "anya-e0802n:1465_5": "mama dīyate.",
  "anya-e0802n:1465_6": "Amhaṃ pariggaho,",
  "anya-e0802n:1465_7": "mama pariggaho.",
  "anya-e0802n:1466_0": "Sasseti kimatthaṃ? Tumhesu, amhesu.",
  "anya-e0802n:1467_0": "164, 200. Sabbanāma’kārate paṭhamo.",
  "anya-e0802n:1468_0": "Sabbesaṃ sabbanāmānaṃ akārato yo paṭhamo ettamāpajjate.",
  "anya-e0802n:1469_0": "Sabbe, ye, te, ke, tumhe, amhe, ime.",
  "anya-e0802n:1470_0": "Sabbanāmāti kimatthaṃ? Devā, asurā, nāgā, gandhabbā, manussā.",
  "anya-e0802n:1471_0": "Akāratoti kimatthaṃ? Amū purisā tiṭṭhanti.",
  "anya-e0802n:1472_0": "Yoti kimatthaṃ? Sabbo, yo, so, ko, ayaṃ.",
  "anya-e0802n:1473_0": "Paṭhamaggahaṇaṃ uttarasuttatthaṃ.",
  "anya-e0802n:1474_0": "165, 208. Dvandaṭṭhā vā.",
  "anya-e0802n:1475_0": "Tasmā sabbanāma’kārato dvandaṭṭhā yo paṭhamo ettamāpajjate vā.",
  "anya-e0802n:1476_0": "Katarakatame, katarakatamā vā.",
  "anya-e0802n:1477_0": "Sabbanāmāti kimatthaṃ? Devāsuranāga gandhabbamanussā.",
  "anya-e0802n:1478_0": "Dvandaṭṭhāti kimatthaṃ te, sabbe.",
  "anya-e0802n:1479_0": "166, 209. Nāññaṃ sabbanāmikaṃ.",
  "anya-e0802n:1480_0": "Sabbanāmikānaṃ dvandaṭṭhe nāññaṃ kāriyaṃ hoti,",
  "anya-e0802n:1481_0": "Pubbāparānaṃ, pubbuttarānaṃ, adharuttarānaṃ.",
  "anya-e0802n:1482_0": "167, 210. Bahubbīhimhi ca.",
  "anya-e0802n:1483_0": "Bahubbīhimhi ca samāse sabbanāmavidhānañca nāññaṃ kāriyaṃ hoti.",
  "anya-e0802n:1484_0": "Piyapubbāya, piyapubbānaṃ, piyapubbe, piyapubbassa.",
  "anya-e0802n:1485_0": "Ceti kimatthaṃ?",
  "anya-e0802n:1485_1": "Sabbanāmavidhānaṃ hoti,",
  "anya-e0802n:1485_2": "dakkhiṇa pubbassaṃ,",
  "anya-e0802n:1485_3": "dakkhiṇapubbassā,",
  "anya-e0802n:1485_4": "uttarapubbassaṃ,",
  "anya-e0802n:1485_5": "uttarapubbassā.",
  "anya-e0802n:1486_0": "168, 203. Sabbato naṃ saṃ sānaṃ.",
  "anya-e0802n:1487_0": "Sabbato sabbanāmato naṃvacanassa saṃsānaṃiccete ādesā honti.",
  "anya-e0802n:1488_0": "Sabbesaṃ,",
  "anya-e0802n:1488_1": "sabbesānaṃ, sabbāsaṃ,",
  "anya-e0802n:1488_2": "sabbāsānaṃ. Yesaṃ, yesānaṃ, yāsaṃ, yāsānaṃ. Tesaṃ, tesānaṃ, tāsaṃ, tāsānaṃ. Kesaṃ, kesānaṃ, kāsaṃ, kāsānaṃ. Imesaṃ, imesānaṃ, imāsaṃ, imāsānaṃ. Amūsaṃ, amūsānaṃ.",
  "anya-e0802n:1489_0": "Namiti kimatthaṃ? Sabbassa, yassa, tassa, kassa. Evaṃ sabbattha.",
  "anya-e0802n:1490_0": "169, 117. Rājassa rāju sunaṃhisu ca.",
  "anya-e0802n:1491_0": "Sabbasseva rājasaddassa rājuādeso hoti sunaṃhiiccetesu.",
  "anya-e0802n:1492_0": "Rājūsu, rājūnaṃ, rājūhi, rājūbhi.",
  "anya-e0802n:1493_0": "Sunaṃhisūti kimatthaṃ? Rājā.",
  "anya-e0802n:1494_0": "Caggahaṇamavadhāraṇatthaṃ. Rājesu, rājānaṃ, rājehi rājebhi.",
  "anya-e0802n:1495_0": "170, 220. Sabbassimasse vā.",
  "anya-e0802n:1496_0": "Sabbasseva imasaddassa ekāro hoti vā sunaṃhiiccetesu.",
  "anya-e0802n:1497_0": "Esu, imesu, esaṃ, imesaṃ, ehi, ebhi, imehi, imebhi.",
  "anya-e0802n:1498_0": "Imasseti kimatthaṃ? Etesu, etesaṃ, etehi, etebhi.",
  "anya-e0802n:1499_0": "171, 219. Animi nāmhi ca.",
  "anya-e0802n:1500_0": "Imasaddassa sabbasseva ana imiiccete ādesā honti nāmhi vibhattimhi.",
  "anya-e0802n:1501_0": "Anena dhammadānena. Sukhitā hotu sā pajā.",
  "anya-e0802n:1502_0": "Iminā buddhapūjena, patvāna amataṃ padaṃ.",
  "anya-e0802n:1503_0": "Nāmhīti kimatthaṃ? Imesu, imesaṃ, imehi, imebhi.",
  "anya-e0802n:1504_0": "172, 218. Anapuṃsakassā yaṃ simhi.",
  "anya-e0802n:1505_0": "Imasaddassa sabbasseva anapuṃsakassa ayaṃādeso hoti simhi vibhattimhi.",
  "anya-e0802n:1506_0": "Ayaṃ puriso, ayaṃ itthī.",
  "anya-e0802n:1507_0": "Anapuṃsakasseti kimatthaṃ? Idaṃ cittaṃ tiṭṭhati.",
  "anya-e0802n:1508_0": "Simhiti kimatthaṃ? Imaṃ purisaṃ passasi tvaṃ.",
  "anya-e0802n:1509_0": "173, 223. Amussa mo saṃ.",
  "anya-e0802n:1510_0": "Amusaddassa anapuṃsakassa makāro sakāramāpajjate vā simhi vibhattimhi.",
  "anya-e0802n:1511_0": "Asu rājā, asu itthī, amuko rājā, amukā itthī.",
  "anya-e0802n:1512_0": "Anapuṃsakasseti kimatthaṃ? Aduṃ pupphaṃ virocati.",
  "anya-e0802n:1513_0": "Amusseti kimatthaṃ? Ayaṃ puriso tiṭṭhati.",
  "anya-e0802n:1514_0": "Simhiti kimatthaṃ? Amhaṃ purisaṃ passasi.",
  "anya-e0802n:1515_0": "174, 211. Etatesaṃ to.",
  "anya-e0802n:1516_0": "Eta taiccetesaṃ anapuṃsakānaṃ takāro sakāramāpajjate simhi vibhattimhi.",
  "anya-e0802n:1517_0": "Eso puriso, esā itthī, so puriso, sā itthī.",
  "anya-e0802n:1518_0": "Etatesamiti kimatthaṃ? Itaro puriso, itarā itthī.",
  "anya-e0802n:1519_0": "Anapuṃsakānamiti kimatthaṃ? Etaṃ cittaṃ, etaṃ rūpaṃ. Taṃ cittaṃ, taṃ rūpaṃ.",
  "anya-e0802n:1520_0": "157, 212. Tassa vā nattaṃ sabbattha.",
  "anya-e0802n:1521_0": "Tassa sabbanāmassa takārassa nattaṃ hoti vā sabbattha liṅgesu.",
  "anya-e0802n:1522_0": "Nāya, tāya, naṃ, taṃ, ne, te, nesu, tesu, namhi, tamhi, nāhi, tāhi, nābhi, tābhi.",
  "anya-e0802n:1523_0": "176, 213. Sasmāsmiṃsaṃsāsvattaṃ.",
  "anya-e0802n:1524_0": "Tassa sabbanāmassa takārassa sabbasseva attaṃ hoti vā sasmāsmiṃ saṃsāiccetesu sabbattha liṅgesu.",
  "anya-e0802n:1525_0": "Assa, tassa, asmā, tasmā, asmiṃ, tasmiṃ, assaṃ, tassaṃ, assā, tassā.",
  "anya-e0802n:1526_0": "Takārasseti kimatthaṃ? Amussaṃ, amussā.",
  "anya-e0802n:1527_0": "Etesvīti kimatthaṃ? Nesu, tesu.",
  "anya-e0802n:1528_0": "177, 221. Imasaddassa ca.",
  "anya-e0802n:1529_0": "Imasaddassa ca sabbasseva attaṃ hoti vā sasmāsmiṃ saṃ sāiccetesu sabbattha liṅgesu.",
  "anya-e0802n:1530_0": "Assa, imassa, asmā, imasmā, asmiṃ, imasmiṃ, assaṃ, imissaṃ, assā, imissā.",
  "anya-e0802n:1531_0": "Imasaddasseti kimatthaṃ? Etissaṃ, etissā.",
  "anya-e0802n:1532_0": "178, 22. Sabbato ko.",
  "anya-e0802n:1533_0": "Sabbato sabbanāmato kakārāgamo hoti vā simhi vibhattimhi.",
  "anya-e0802n:1534_0": "Sabbako, yako, sako, amuko, asuko.",
  "anya-e0802n:1535_0": "Vāti kimatthaṃ? Sabbo, yo, so, ko.",
  "anya-e0802n:1536_0": "Sabbanāmatoti kimatthaṃ? Puriso.",
  "anya-e0802n:1537_0": "Puna sabbatoggahaṇena aññasmāpi kakārāgamo hoti, hīnako, potako.",
  "anya-e0802n:1538_0": "179, 204. Yapato smiṃsānaṃ saṃsā.",
  "anya-e0802n:1539_0": "Sabbato sabbanāmato ghapasaññato smiṃsaiccetesaṃ saṃsā ādesā honti vā yathāsaṅkhyaṃ.",
  "anya-e0802n:1540_0": "Sabbassaṃ, sabbassā, sabbāyaṃ, sabbāya, imissaṃ, imissā, imāyaṃ, imāya, amussaṃ, amussā, amuyaṃ, amuyā.",
  "anya-e0802n:1541_0": "Sabbanāmatoti kimatthaṃ? Itthiyaṃ, itthiyā.",
  "anya-e0802n:1542_0": "Smiṃsānamiti kimatthaṃ? Amuyo.",
  "anya-e0802n:1543_0": "180, 207. Netāhi smimāya yā.",
  "anya-e0802n:1544_0": "Etehi sabbanāmehi ghapasaññehi smiṃvacanassa neva āya yāādesā honti.",
  "anya-e0802n:1545_0": "Etissaṃ, etāyaṃ, imissaṃ, imāyaṃ, amussaṃ, amuyaṃ.",
  "anya-e0802n:1546_0": "Smiṃnti kimatthaṃ? Tāya itthiyā mukhaṃ.",
  "anya-e0802n:1547_0": "Etāhīti kimatthaṃ? Kaññāya, vīṇāya, gaṅgāya, kapālikāya.",
  "anya-e0802n:1548_0": "181, 95. Manogaṇādito smiṃnānamiā.",
  "anya-e0802n:1549_0": "Tasmā manogaṇādito smiṃnāiccetesaṃ ikāraākārādesā honti vā yathāsaṅkhyaṃ.",
  "anya-e0802n:1550_0": "Manasi, manusmiṃ, sirasi, sirasmiṃ, manasā, manena, vacasā, vacena, sirasā, sirena, sarasā, sarena, tapasā, tapena, vayasā, vayena, yasasā, yasena, tejasā, tejena, urasā, urena, thāmasā, thāmena.",
  "anya-e0802n:1551_0": "Smiṃnānamiti kimatthaṃ? Mano, siro, tamo, tapo, tejo.",
  "anya-e0802n:1552_0": "Ādiggahaṇena aññāsmāpi smiṃnānaṃ ikāraākārādesā honti, bilasi, bilasā, padasi, padasā.",
  "anya-e0802n:1553_0": "182, 97. Sassa co.",
  "anya-e0802n:1554_0": "Tasmā manogaṇādito sassa ca okāro hoti.",
  "anya-e0802n:1555_0": "Manaso, thāmaso, tapaso.",
  "anya-e0802n:1556_0": "183, 48. Etesamo lope.",
  "anya-e0802n:1557_0": "Etesaṃ manogaṇādīnaṃ anto ottamāpajjate vibhattilope kate.",
  "anya-e0802n:1558_0": "Manomayaṃ, ayomayaṃ, tejosamena, tapoguṇena, siroruhena.",
  "anya-e0802n:1559_0": "Ādiggahaṇaṃkimatthaṃ? Aññesamanto ottamāpajjate. Āposamena, vāyosamena.",
  "anya-e0802n:1560_0": "Lopeti kimatthaṃ? Padayā, tapasā, yasasā, vacasā, manasā, evamaññepi yojetabbā.",
  "anya-e0802n:1561_0": "184, 96. Sa sare vāgamo.",
  "anya-e0802n:1562_0": "Eteheva manogaṇādīhi vibhattādese sare pare sakārāgamo hoti vā.",
  "anya-e0802n:1563_0": "Manasā, vacasā, manasi, vacasi.",
  "anya-e0802n:1564_0": "Vāti kimatthaṃ? Manena, tejena, vasena,",
  "anya-e0802n:1565_0": "Sareti kimatthaṃ? Mano, tejo, yaso.",
  "anya-e0802n:1566_0": "Puna ādiggahaṇena aññasmimpi paccaye pare sakārāgamo hoti. Mānasikaṃ, vācasikaṃ.",
  "anya-e0802n:1567_0": "185, 112. Santasaddassa so te bo cante.",
  "anya-e0802n:1568_0": "Sabbassa santasaddassa sakārādeso hoti bhakāre pare, ante ca bakārāgamo hoti.",
  "anya-e0802n:1569_0": "Sabbhireva samāsetha,",
  "anya-e0802n:1570_0": "Sabbhikubbetha santhavaṃ.",
  "anya-e0802n:1571_0": "Sataṃ saddhammamaññāya,",
  "anya-e0802n:1572_0": "Seyyo hoti na pāpiyo.",
  "anya-e0802n:1573_0": "Jīranti ve rājarathā sucittā.",
  "anya-e0802n:1574_0": "Atho sarīrampi jaraṃ upeti.",
  "anya-e0802n:1575_0": "Satañca dhammo na jaraṃ upeti,",
  "anya-e0802n:1576_0": "Santo have sabbhi pavedayanti.",
  "anya-e0802n:1577_0": "Sabbhūto, sabbhāvo.",
  "anya-e0802n:1578_0": "Bheti kimatthaṃ? Santehi pūjito bhagavā.",
  "anya-e0802n:1579_0": "Caggahaṇaṃ kvaci sakārasseva pasiddhatthaṃ. Sakkāro, sakkato.",
  "anya-e0802n:1580_0": "196, 107. Simhigacchantādīnaṃ ntasaddo aṃ.",
  "anya-e0802n:1581_0": "Simhi gacchantādīnaṃ ntasaddo amāpajjate vā.",
  "anya-e0802n:1582_0": "Gacchaṃ, gacchanto, mahaṃ, mahanto, caraṃ, caranto, khādaṃ, khādanto.",
  "anya-e0802n:1583_0": "Gacchantādīnamiti kimatthaṃ? Anto, danto, vanto, santo.",
  "anya-e0802n:1584_0": "187, 108. Sesesu ntuva.",
  "anya-e0802n:1585_0": "Gacchantādīnaṃntasaddontuppaccayova daṭṭhabbo sesesu vibhattippaccayesu.",
  "anya-e0802n:1586_0": "Gacchato, mahato, gacchati, mahati, gacchatā, mahatā.",
  "anya-e0802n:1587_0": "Sesesūti kimatthaṃ? Gacchaṃ, mahaṃ, caraṃ, khādaṃ.",
  "anya-e0802n:1588_0": "188, 115. Brahmatta sakha rājādito amānaṃ.",
  "anya-e0802n:1589_0": "Brahma atta sakha rājaiccevamādito aṃvacanassa ānaṃ hoti vā.",
  "anya-e0802n:1590_0": "Brahmānaṃ, brahmaṃ, attānaṃ, attaṃ, sakhānaṃ, sakhaṃ, rājānaṃ, rājaṃ.",
  "anya-e0802n:1591_0": "Amiti kimatthaṃ? Rājā.",
  "anya-e0802n:1592_0": "189, 113. Syā ca.",
  "anya-e0802n:1593_0": "Brahma atta sakha rājaiccevamādito sivacanassa ā ca hoti.",
  "anya-e0802n:1594_0": "Brahmā, attā, sakhā, rājā, ātumā.",
  "anya-e0802n:1595_0": "190, 114. Yonamāno.",
  "anya-e0802n:1596_0": "Brahmaatta sakha rājaiccevamādito yonaṃ ānoādeso hoti.",
  "anya-e0802n:1597_0": "Brahmāno, attāno, sakhāno, rājāno, ātumāno.",
  "anya-e0802n:1598_0": "191, 130. Sakhato cāyo no.",
  "anya-e0802n:1599_0": "Tasmā sakhato ca yonaṃ āyo no ādesā honti.",
  "anya-e0802n:1600_0": "Sakhāyo, sakhino.",
  "anya-e0802n:1601_0": "Yonamiti kimatthaṃ? Sakhā.",
  "anya-e0802n:1602_0": "192, 135. Smime.",
  "anya-e0802n:1603_0": "Tasmā sakhato smiṃvacanassa ekāro hoti. Sakhe.",
  "anya-e0802n:1604_0": "193, 122. Brahmato gassa ca.",
  "anya-e0802n:1605_0": "Tasmā brahmato gassa ca ekāro hoti. He brahme.",
  "anya-e0802n:1606_0": "194, 131. Sakhantassi no nā naṃ sesu.",
  "anya-e0802n:1607_0": "Tassa sakhantassa ikāro hoti nonānaṃsaiccetesu.",
  "anya-e0802n:1608_0": "Sakhino, sakhinā, sakhīnaṃ, sakhissa.",
  "anya-e0802n:1609_0": "Etesvīti kimatthaṃ? Sakhārehi.",
  "anya-e0802n:1610_0": "195, 134. Āro himhi vā.",
  "anya-e0802n:1611_0": "Tassa sakhantassa āro hoti vā himhi vibhattimhi. Sakhārehi, sakhehi.",
  "anya-e0802n:1612_0": "196, 133. Sunamaṃsu vā.",
  "anya-e0802n:1613_0": "Tassa sakhantassa āro hoti vā sunaṃ aṃiccetesu.",
  "anya-e0802n:1614_0": "Sakhāresu, sakhesu, sakhārānaṃ, sakhīnaṃ, sakhāraṃ, sakhaṃ.",
  "anya-e0802n:1615_0": "197, 125. Brahmato tu smiṃ ni.",
  "anya-e0802n:1616_0": "Tasmā brahmato smiṃvacanassa niādeso hoti. Brahmani.",
  "anya-e0802n:1617_0": "Tuggahaṇena abrahmatopi smiṃ vacanassa ni hoti. Kammani, cammani, muddhani.",
  "anya-e0802n:1618_0": "198, 123. Uttaṃ sanāsu.",
  "anya-e0802n:1619_0": "Tassa brahmasaddassa anto uttamāpajjate sanāiccetesu.",
  "anya-e0802n:1620_0": "Brahmuno, brahmunā.",
  "anya-e0802n:1621_0": "Sanāsūti kimatthaṃ? Brahmā.",
  "anya-e0802n:1622_0": "199, 158. Satthupitādīnamā sismiṃsilopoca.",
  "anya-e0802n:1623_0": "Satthupituādīnamanto attamāpajjate sismiṃ, silopo ca hoti.",
  "anya-e0802n:1624_0": "Satthā, pitā, mātā, bhātā, kattā.",
  "anya-e0802n:1625_0": "Sisminti kimatthaṃ? Satthussa, pitussa, mātussa, bhātussa, kattussa.",
  "anya-e0802n:1626_0": "200, 159. Aññesvārattaṃ.",
  "anya-e0802n:1627_0": "Satthupituādīnamanto aññesu vacanesu ārattamāpajjate.",
  "anya-e0802n:1628_0": "Satthāraṃ, pitaraṃ, mātaraṃ, bhātaraṃ, kattāraṃ,",
  "anya-e0802n:1628_1": "satthārehi, pitarehi, mātarehi,",
  "anya-e0802n:1628_2": "bhātarehi,",
  "anya-e0802n:1628_3": "kattārehi.",
  "anya-e0802n:1629_0": "Aññesvīti kimatthaṃ? Satthā, pitā, mātā, bhātā, kattā.",
  "anya-e0802n:1630_0": "201, 163. Vā naṃmhi.",
  "anya-e0802n:1631_0": "Satthupituādīnamanto ārattamāpajjate vā naṃmhi vibhattimhi.",
  "anya-e0802n:1632_0": "Satthārānaṃ, pitarānaṃ, mātarānaṃ, bhātarānaṃ.",
  "anya-e0802n:1633_0": "Vāti kimatthaṃ? Satthānaṃ, pitūnaṃ, mātūnaṃ, bhātūnaṃ.",
  "anya-e0802n:1634_0": "202, 164. Satthunattañca.",
  "anya-e0802n:1635_0": "Tassa satthusaddassa anto attamāpajjate vā naṃmhi vibhattimhi.",
  "anya-e0802n:1636_0": "Satthānaṃ, pitānaṃ, mātānaṃ, bhātānaṃ, kattānaṃ.",
  "anya-e0802n:1637_0": "Vāti kimatthaṃ? Satthārānaṃ, pitarānaṃ, mātarānaṃ, bhātarānaṃ, dhītarānaṃ.",
  "anya-e0802n:1638_0": "Caggahaṇaṃ aññesampi saṅgahaṇatthaṃ.",
  "anya-e0802n:1639_0": "203, 162. Usasmiṃ salopo ca.",
  "anya-e0802n:1640_0": "Satthupituiccevamādīnamantassa uttaṃ hoti vā sasmiṃ, salopo ca.",
  "anya-e0802n:1641_0": "Satthu,",
  "anya-e0802n:1641_1": "satthussa,",
  "anya-e0802n:1641_2": "satthuno dīyate,",
  "anya-e0802n:1641_3": "pariggaho vā. Pitu, pitussa,",
  "anya-e0802n:1641_4": "pituno dīyate,",
  "anya-e0802n:1641_5": "pariggaho vā. Bhātu, bhātussa,",
  "anya-e0802n:1641_6": "bhātuno dīyate,",
  "anya-e0802n:1641_7": "pariggaho vā.",
  "anya-e0802n:1642_0": "Caggahaṇaṃ dutiyasampiṇḍanatthaṃ.",
  "anya-e0802n:1643_0": "204, 167. Sakkamandhātādīnañca.",
  "anya-e0802n:1644_0": "Sakkamandhātuiccevamādīnamanto uttamāpajjate sasmiṃ, salopo ca hoti.",
  "anya-e0802n:1645_0": "Sakkamandhātu iva assa rājino vibhavo. Evaṃ kattu, gantu, dātu iccevamādī.",
  "anya-e0802n:1646_0": "Punārambhaggahaṇaṃ kimatthaṃ? Niccadīpanatthaṃ. Sakkamandhātu.",
  "anya-e0802n:1647_0": "Caggahaṇaṃ dutiyasampiṇḍanatthaṃ.",
  "anya-e0802n:1648_0": "205, 160. Tato yonamo tu.",
  "anya-e0802n:1649_0": "Tato ārādesato sabbesaṃ yo naṃ okārādeso hoti.",
  "anya-e0802n:1650_0": "Satthāro, pitaro, mātaro, bhātaro, kattāro, vattāro.",
  "anya-e0802n:1651_0": "Tuggahaṇena aññasmāpi yonaṃ okāro hoti. Caturo janā, gāvo, ubho purisā.",
  "anya-e0802n:1652_0": "206, 165. Tato smimi.",
  "anya-e0802n:1653_0": "Tato ārādesato smiṃvacanassa ikārādeso hoti.",
  "anya-e0802n:1654_0": "Satthari, pitari, mātari, dhītari, bhātari, kattari, vattari.",
  "anya-e0802n:1655_0": "Puna tatogahaṇena aññasmāpi smiṃvacanassa ikāro hoti. Bhuvi.",
  "anya-e0802n:1656_0": "207, 161. Nā ā.",
  "anya-e0802n:1657_0": "Tato ārādesato nāvacanassa āādeso hoti.",
  "anya-e0802n:1658_0": "Satthārā, pitarā, mātarā, bhātarā, dhītarā, kattārā, vattārā.",
  "anya-e0802n:1659_0": "208, 166. Āro rassamikāre.",
  "anya-e0802n:1660_0": "Ārādeso rassamāpajjate ikāre pare.",
  "anya-e0802n:1661_0": "Satthari, pitari, mātari, dhītari, kattari, vattari.",
  "anya-e0802n:1662_0": "209, 168. Pitādīnamasimhi.",
  "anya-e0802n:1663_0": "Pitādīna mārādeso rassamāpajjate asimhi vibhattimhi.",
  "anya-e0802n:1664_0": "Pitarā, mātarā, bhātarā, mītarā pitaro, mātaro, bhātaro, dhītaro.",
  "anya-e0802n:1665_0": "Asimhiggahaṇaṃ tomhi pare ikārādesañāpanatthaṃ. Mātito, pitito, bhātito, duhitito.",
  "anya-e0802n:1666_0": "210, 239. Tayātayīnaṃ takāro tvattaṃ vā.",
  "anya-e0802n:1667_0": "Tayātayi iccetesaṃ takāro tvattamāpajjate vā.",
  "anya-e0802n:1668_0": "Tvayā, tayā, tvayi, tayi.",
  "anya-e0802n:1669_0": "Etesamiti kimatthaṃ? Tuvaṃ, tavaṃ.",
  "anya-e0802n:1670_0": "Iti nādhakappe tatiyo kaṇḍo.",
  "anya-e0802n:1671_0": "Catutthakaṇḍa",
  "anya-e0802n:1672_0": "211, 126. Attanto hismi’manattaṃ.",
  "anya-e0802n:1673_0": "Tassa attano anto anattamāpajjate himhi vibhattimhi.",
  "anya-e0802n:1674_0": "Attanehi, attanebhi.",
  "anya-e0802n:1675_0": "Attantoti kimatthaṃ? Rājehi, rājebhi.",
  "anya-e0802n:1676_0": "Hisminti kimatthaṃ? Attano.",
  "anya-e0802n:1677_0": "Anattamitibhāvaniddesena attasaddassa sakādeso hoti sabbāsu vibhattīsu. Sako, sakā, sakaṃ, sake.",
  "anya-e0802n:1678_0": "212, 329. Tato smiṃni.",
  "anya-e0802n:1679_0": "Tato attato smiṃvacanassa ni hoti. Attani.",
  "anya-e0802n:1680_0": "213, 127. Sassa no.",
  "anya-e0802n:1681_0": "Tatoattato sassa vibhattissa no hoti, attano.",
  "anya-e0802n:1682_0": "214, 128. Smā nā.",
  "anya-e0802n:1683_0": "Tato attato smā vacanassa nā hoti. Attanā.",
  "anya-e0802n:1684_0": "Puna tatogahaṇena tassa attano takārasseva rakāro hoti sabbesu vacanesu. Atrajo, atrajaṃ.",
  "anya-e0802n:1685_0": "215, 141. Jhalato ca.",
  "anya-e0802n:1686_0": "Jhalaiccetehi smāvacanassa nā hoti.",
  "anya-e0802n:1687_0": "Agginā, daṇḍinā, bhikkhunā, sayambhunā.",
  "anya-e0802n:1688_0": "Smāti kimatthaṃ? Aggayo, munayo, isayo.",
  "anya-e0802n:1689_0": "216, 180. Ghapato smiṃ yaṃ vā.",
  "anya-e0802n:1690_0": "Tasmā ghapato smiṃ vacanassa yaṃ hoti vā.",
  "anya-e0802n:1691_0": "Kaññāyaṃ, kaññāya. Rattiyaṃ, rattiyā. Itthiyaṃ, itthiyā. Yāguyaṃ, yāguyā. Vakhuyaṃ, vadhuyā.",
  "anya-e0802n:1692_0": "217, 199. Yonaṃ ni napuṃsakehi.",
  "anya-e0802n:1693_0": "Sabbesaṃ yonaṃ ni hoti vā napuṃsakehi liṅgehi.",
  "anya-e0802n:1694_0": "Aṭṭhīni, aṭṭhī, āyūni, āyū.",
  "anya-e0802n:1695_0": "Napuṃsakehīti kimatthaṃ? Itthiyo.",
  "anya-e0802n:1696_0": "218, 196. Ato niccaṃ.",
  "anya-e0802n:1697_0": "Akārantehi napuṃsakaliṅgehi yonaṃ ni hoti niccaṃ.",
  "anya-e0802n:1698_0": "Yāni, yāni. Tāni, tāni. Kāni, kāni. Bhayāni, bhayāni. Rūpāni, rūpāni.",
  "anya-e0802n:1699_0": "219, 196. Siṃ.",
  "anya-e0802n:1700_0": "Akārantehi napuṃsakaliṅgehi sivacanassa aṃ hoti niccaṃ.",
  "anya-e0802n:1701_0": "Sabbaṃ, yaṃ, taṃ, kaṃ, rūpaṃ.",
  "anya-e0802n:1702_0": "220, 74. Sesato lopaṃ pasipi.",
  "anya-e0802n:1703_0": "Tato niddiṭṭhehi ligehi sesakhatā gasiiccete lopamāpajjante.",
  "anya-e0802n:1704_0": "Bhoti itthi, sā itthī.",
  "anya-e0802n:1704_1": "Bho daṇḍi, so daṇḍī.",
  "anya-e0802n:1704_2": "Bho sattha,",
  "anya-e0802n:1704_3": "so satthā. Bho rāja, so rājā.",
  "anya-e0802n:1704_4": "Sesatoti kimatthaṃ?",
  "anya-e0802n:1704_5": "Puriso gacchati.",
  "anya-e0802n:1705_0": "Gasīti kimatthaṃ? Itthiyā, satthussa.",
  "anya-e0802n:1706_0": "221, 282. Sabbāsamāvuso pasagganipātādīhi ca.",
  "anya-e0802n:1707_0": "Sabbāsaṃ vibhattīnaṃ ekavacanabahuvacanānaṃ paṭhamā dutiyātatiyā catutthī pañcamī chaṭṭhī sattamīnaṃ lopo hoti,",
  "anya-e0802n:1707_1": "āvuso upasagga nipātaiccevamādīhi ca,",
  "anya-e0802n:1708_0": "Tvaṃ panāvuso, tumhe panāvuso, padaso dhammaṃ vāceyya, vihāraṃ sve upagaccheyya.",
  "anya-e0802n:1709_0": "Pa, parā, ni, nī, u, du, saṃ, vi, ava, anu, pari, adhi, abhi, pati, su, ā, ati, api, apa, upa, pahāro,",
  "anya-e0802n:1709_1": "parābhavo, nihāro, nīhāro, uhāro, duhāro, saṃhāro, vihāro, avahāro, anuhāro, parihāro, adhihāro, abhihāro, patihāro, suhāro, āhāro, atihāro, apihāro, apahāro, upahāro,",
  "anya-e0802n:1709_2": "evaṃ vīsati upasaggehi ca.",
  "anya-e0802n:1710_0": "Yathā, tathā, evaṃ, khalu, kho, tatra, atho, atha, hi, tu ca, vā, vo, haṃ, abhaṃ, alaṃ, eva, ho aho, he, ahe, re, are,",
  "anya-e0802n:1710_1": "evamādīhi nipātehi ca yojetabbāni.",
  "anya-e0802n:1711_0": "Caggahaṇama vadhāraṇatthaṃ.",
  "anya-e0802n:1712_0": "222, 342. Pumassa liṅgādīsu samāsesu.",
  "anya-e0802n:1713_0": "Pumaiccetassa anto lopamāpajjate liṅgādīsu parapadesu samāsesu.",
  "anya-e0802n:1714_0": "Pulliṅgaṃ, pumbhāvo, puṅkokilo.",
  "anya-e0802n:1715_0": "Pumasseti kimatthaṃ? Itthiliṅgaṃ, napuṃsakaliṅgaṃ.",
  "anya-e0802n:1716_0": "Liṅgādīsūti kimatthaṃ? Pumitthī.",
  "anya-e0802n:1717_0": "Samāsesūti kimatthaṃ? Pumassa liṅgaṃ.",
  "anya-e0802n:1718_0": "223, 188. Aṃ yamīto pasaññato.",
  "anya-e0802n:1719_0": "Aṃ vacanassa yaṃ hoti vā īto pasaññato.",
  "anya-e0802n:1720_0": "Itthiyaṃ, itthiṃ.",
  "anya-e0802n:1721_0": "Pasaññatoti kimatthaṃ? Daṇḍinaṃ, bhoginaṃ.",
  "anya-e0802n:1722_0": "Amiti kimatthaṃ? Itthīhi.",
  "anya-e0802n:1723_0": "224, 153. Naṃ jhato katarassā.",
  "anya-e0802n:1724_0": "Tasmā jhato katarassā aṃ vacanassa naṃ hoti.",
  "anya-e0802n:1725_0": "Daṇḍinaṃ, bhoginaṃ.",
  "anya-e0802n:1726_0": "Jhatoti kimatthaṃ? Vessabhuṃ.",
  "anya-e0802n:1727_0": "Katarassāti kimatthaṃ? Kucchiṃ.",
  "anya-e0802n:1728_0": "225, 151. Yonaṃ no.",
  "anya-e0802n:1729_0": "Sabbesaṃ yonaṃ jhato katarassā no hoti.",
  "anya-e0802n:1730_0": "Daṇḍino bhogino, he daṇḍino, he bhogino.",
  "anya-e0802n:1731_0": "Katarassāti kimatthaṃ? Aggayo, munayo, isayo.",
  "anya-e0802n:1732_0": "Jhatoti kimatthaṃ? Sayambhuno.",
  "anya-e0802n:1733_0": "Yonanti kimatthaṃ? Daṇḍinā, bhoginā.",
  "anya-e0802n:1734_0": "226, 154. Smiṃni.",
  "anya-e0802n:1735_0": "Tasmā jhato katarassā smiṃvacanassa niāde so hoti.",
  "anya-e0802n:1736_0": "Daṇḍini, bhogini.",
  "anya-e0802n:1737_0": "Katarassāti kimatthaṃ? Byādhimhi.",
  "anya-e0802n:1738_0": "227, 270. Kissa kaveca.",
  "anya-e0802n:1739_0": "Kimiccetassa ko ca hoti vapaccaye pare.",
  "anya-e0802n:1740_0": "Kva gatosi tvaṃ devānaṃ piyatissa.",
  "anya-e0802n:1741_0": "Caggahaṇena avapaccaye parepi ko ca hoti. Ko taṃninditu marahati, kathaṃ bodhayituṃ dhammaṃ.",
  "anya-e0802n:1742_0": "Veti kimatthaṃ? Kuto āgatosi tvaṃ.",
  "anya-e0802n:1743_0": "228, 272. Kuhiṃ haṃ su ca.",
  "anya-e0802n:1744_0": "Kimiccetassa ku hoti hiṃ haṃiccetesu ca. Kuhiṃ gacchasi, kulaṃ gacchasi.",
  "anya-e0802n:1745_0": "Caggahaṇena hiñcanaṃdācanaṃ paccayesu paresu aññatthāpi ku hoti. Kuhiñcanaṃ, kudācanaṃ.",
  "anya-e0802n:1746_0": "229, 226. Sesesu ca.",
  "anya-e0802n:1747_0": "Kimiccetassa ko hoti sesesu vibhattipaccayesu paresu.",
  "anya-e0802n:1748_0": "Ko pakāro kathaṃ, kaṃ pakāraṃ kathaṃ.",
  "anya-e0802n:1749_0": "Caggahaṇamanukaḍḍhanatthaṃ.",
  "anya-e0802n:1750_0": "230, 262. Trabhothesu ca.",
  "anya-e0802n:1751_0": "Kimiccetassa ku hoti tratotha iccetesu ca.",
  "anya-e0802n:1752_0": "Kutra, kuto, kuttha.",
  "anya-e0802n:1753_0": "Caggahaṇamanukaḍḍhanatthaṃ,",
  "anya-e0802n:1754_0": "231, 263. Sabbassetassa, kāro vā.",
  "anya-e0802n:1755_0": "Sabbassa etasaddassa akāro hoti vā tothaiccetesu.",
  "anya-e0802n:1756_0": "Ato, attha, etto, ettha.",
  "anya-e0802n:1757_0": "232, 267. Tre niccaṃ.",
  "anya-e0802n:1758_0": "Sabbassa etasaddassa akāro hoti niccaṃ trapaccaye pare.",
  "anya-e0802n:1759_0": "Atra.",
  "anya-e0802n:1760_0": "233, 264. E tothesu ca.",
  "anya-e0802n:1761_0": "Sabbassa etasaddassa ekāro hoti vā tothaiccetesu.",
  "anya-e0802n:1762_0": "Etto, ato, ettha, attha.",
  "anya-e0802n:1763_0": "234, 265. Imassi thaṃ dāni ha to dhesu ca.",
  "anya-e0802n:1764_0": "Imasaddassa sabbasseva ikāro hoti thaṃ dānihato dhaiccetesu.",
  "anya-e0802n:1765_0": "Itthaṃ, idāni, iha, ito, idha.",
  "anya-e0802n:1766_0": "235, 281. Adhunāmhi ca.",
  "anya-e0802n:1767_0": "Imasaddassa sabbasseva akāro hoti dhunāmhi paccaye pare.",
  "anya-e0802n:1768_0": "Adhunā.",
  "anya-e0802n:1769_0": "Caggahaṇamavadhāraṇatthaṃ.",
  "anya-e0802n:1770_0": "236, 280. Eta rahimhi.",
  "anya-e0802n:1771_0": "Sabbasseva imasaddassa etādeso hoti rahimhi paccaye pare.",
  "anya-e0802n:1772_0": "Etarahi.",
  "anya-e0802n:1773_0": "237, 176. Itthiyamato āpaccayo.",
  "anya-e0802n:1774_0": "Itthiyaṃ vattamānāya akārato āpaccayo hoti.",
  "anya-e0802n:1775_0": "Sabbā, yā, sā, kā. Katarā.",
  "anya-e0802n:1776_0": "238, 187. Nadādito vā ī.",
  "anya-e0802n:1777_0": "Nadādito vāanadāditovā itthiyaṃ vattamānāya īpaccayo hoti.",
  "anya-e0802n:1778_0": "Nadī, mahī, kumārī, taruṇī, sakhī, itthī.",
  "anya-e0802n:1779_0": "239, 190. Ṇava ṇika ṇeyya ṇa ntuhi.",
  "anya-e0802n:1780_0": "Ṇava ṇika ṇeyya ṇa ntuiccetehi itthiyaṃ vattamānehi īpaccayo hoti.",
  "anya-e0802n:1781_0": "Māṇavī, paṇḍavī, nāvikī, venateyyī, kunteyyī, gotamī, guṇavatī, sāmāvatī.",
  "anya-e0802n:1782_0": "240, 193. Pati bhikkhurājīkārantehi inī.",
  "anya-e0802n:1783_0": "Pati bhikkhu rājīkārantehi itthiyaṃ vattamānehi inīpaccayo hoti.",
  "anya-e0802n:1784_0": "Gahapatānī, bhikkhunī, rājinī, hatthinī, daṇḍinī, medhāvinī, tapassinī.",
  "anya-e0802n:1785_0": "241, 191. Ntussa tamīkāre.",
  "anya-e0802n:1786_0": "Sabbasseva ntupaccayassa takāro hoti vā īkāre pare.",
  "anya-e0802n:1787_0": "Guṇavatī,",
  "anya-e0802n:1787_1": "guṇavantī, kulavatī,",
  "anya-e0802n:1787_2": "kulavantī, satimatī.",
  "anya-e0802n:1787_3": "Satimantī, mahatī, mahantī,",
  "anya-e0802n:1787_4": "gottamatī,",
  "anya-e0802n:1787_5": "gottamantī.",
  "anya-e0802n:1788_0": "242, 192. Bhavato bhoto.",
  "anya-e0802n:1789_0": "Sabbasseva bhavantasaddassa bhotādeso hoti īkāre itthigate pare.",
  "anya-e0802n:1790_0": "Bhoti ayye, bhoti kaññe, bhoti kharādiye.",
  "anya-e0802n:1791_0": "243, 110. Bhoge tu.",
  "anya-e0802n:1792_0": "Sabbasseva bhavantasaddassa bhoādeso hoti ge pare.",
  "anya-e0802n:1793_0": "Bho purisa, bho aggi, bho rāja, bho sattha, bho daṇḍi, bho sayambhu.",
  "anya-e0802n:1794_0": "Geti kimatthaṃ? Bhavatā, bhavaṃ.",
  "anya-e0802n:1795_0": "Tuggahaṇena aññasmimpi vacane sabbassa bhavantasaddassa bhonta bhante bhonto bhadde bhotā bho toiccete ādesā honti.",
  "anya-e0802n:1796_0": "Bhonta, bhante, bhonto, bhadde, bhotā, bhoto.",
  "anya-e0802n:1797_0": "244, 72. Akārapitādyantānamā.",
  "anya-e0802n:1798_0": "Akāro ca pitādīnamanto ca attamāpajjate ge pare.",
  "anya-e0802n:1799_0": "Bho purisā, bho rājā, bho pitā, bho mātā, bho satthā.",
  "anya-e0802n:1800_0": "245, 152. Jhalapā rassaṃ.",
  "anya-e0802n:1801_0": "Jhalapaiccete rassamāpajjante ge pare.",
  "anya-e0802n:1802_0": "Bho daṇḍi, bho sayambhu, bhoti itthi, bhotivadhu,",
  "anya-e0802n:1803_0": "246, 73. Ākāro vā.",
  "anya-e0802n:1804_0": "Ākāro rassamāpajjate vā ge pare.",
  "anya-e0802n:1805_0": "Bho rāja, bho rājā, bho atta, bho attā, bho sakha, bho sakhā, bho sattha, bho satthā.",
  "anya-e0802n:1806_0": "Iti nāmakappe catuttho kaṇḍo.",
  "anya-e0802n:1807_0": "Pañcamakaṇḍa",
  "anya-e0802n:1808_0": "247, 261. Tvādayo vibhattisaññāyo.",
  "anya-e0802n:1809_0": "Toādi yesaṃ paccayānaṃ, te honti tvādayo. Te paccayā tvādayo vibhattisaññāva daṭṭhabbā.",
  "anya-e0802n:1810_0": "Sabbato, yato, tato, kuto, ato, ito, sabbadā, yadā, tadā, kadā, idha, idāni.",
  "anya-e0802n:1811_0": "248, 260. Kvaci to pañcamyatthe.",
  "anya-e0802n:1812_0": "Kvaci topaccayo hoti pañcamyatthe.",
  "anya-e0802n:1813_0": "Sabbato, yato, tato, kuto, ato, ito.",
  "anya-e0802n:1814_0": "Kvacīti kimatthaṃ? Sabbasmā, imasmā.",
  "anya-e0802n:1815_0": "249, 266. Tra tha sattamiyā sabbanāmehi.",
  "anya-e0802n:1816_0": "Trathaiccete paccayā honti sattamyatthe sabba nāmehi.",
  "anya-e0802n:1817_0": "Sabbatra, sabbattha, yatra, yattha, tatra, tattha.",
  "anya-e0802n:1818_0": "250, 268. Sabbato dhi.",
  "anya-e0802n:1819_0": "Sabbaiccetasmā dhipaccayo hoti kvaci sattamyatthe. Sabbadhi, sabbasmiṃ.",
  "anya-e0802n:1820_0": "251, 269. Kiṃ smā vo.",
  "anya-e0802n:1821_0": "Kimiccetasmā vapaccayo hoti sattamyatthe.",
  "anya-e0802n:1822_0": "Kva gatosi tva devānaṃpiyatissa.",
  "anya-e0802n:1823_0": "252, 271. Hiṃ haṃ hiñcanaṃ.",
  "anya-e0802n:1824_0": "Kimiccetasmā hiṃhaṃhiñcanaṃiccete paccayā honti sattamyatthe.",
  "anya-e0802n:1825_0": "Kuhiṃ, kulaṃ, kuhiñcanaṃ.",
  "anya-e0802n:1826_0": "253, 273. Tamhā ca.",
  "anya-e0802n:1827_0": "Tamhā ca hi haṃiccete paccayā honti sattamyatthe. Tahiṃ, tahaṃ.",
  "anya-e0802n:1828_0": "Caggahaṇaṃ hiñcanaggahaṇanivattanatthaṃ.",
  "anya-e0802n:1829_0": "254, 274. Imasmā ha dhā ca.",
  "anya-e0802n:1830_0": "Imasmā hadhaiccete paccayā honti sattamyatthe. Iha, idha.",
  "anya-e0802n:1831_0": "Caggahaṇamavadhāraṇatthaṃ.",
  "anya-e0802n:1832_0": "255, 275. Yato hiṃ.",
  "anya-e0802n:1833_0": "Tasmā yato hiṃpaccayo hoti sattamyatthe. Yahiṃ.",
  "anya-e0802n:1834_0": "256, 0. Kāle.",
  "anya-e0802n:1835_0": "“Kāle”iccetaṃ adhikāratthaṃ veditabbaṃ.",
  "anya-e0802n:1836_0": "257, 279. Kiṃsabbaññekayakuhidādācanaṃ.",
  "anya-e0802n:1837_0": "Kiṃ sabbaañña eka ya kuiccetehi dā dācanaṃiccete paccayā honti kāle sattamyatthe.",
  "anya-e0802n:1838_0": "Kadā, sabbadā, aññadā, ekadā, yadā, kudācanaṃ.",
  "anya-e0802n:1839_0": "258, 278. Tamhā dāni ca.",
  "anya-e0802n:1840_0": "Taiccetasmā dāni dāiccete paccayā honti, kāle sattamyatthe.",
  "anya-e0802n:1841_0": "Tadāni, tadā.",
  "anya-e0802n:1842_0": "Caggahaṇamanukaḍḍhanatthaṃ.",
  "anya-e0802n:1843_0": "259, 279. Imasmā rahi dhunā dāni ca.",
  "anya-e0802n:1844_0": "Imasmā rahi dhunā dāniiccete paccayā honti kāle sattamyatthe.",
  "anya-e0802n:1845_0": "Terahi, adhunā, idāni.",
  "anya-e0802n:1846_0": "Caggahaṇamanukaḍḍhanatthaṃ.",
  "anya-e0802n:1847_0": "260, 277. Sabbassa so dāmhi vā.",
  "anya-e0802n:1848_0": "Sabbaiccetassa sakārādeso hoti vā dāmhi paccaye pare.",
  "anya-e0802n:1849_0": "Sadā, sabbadā.",
  "anya-e0802n:1850_0": "261, 369. Avaṇṇo ye lopañca.",
  "anya-e0802n:1851_0": "Avaṇṇo ye paccaye pare lopamāpajjate.",
  "anya-e0802n:1852_0": "Bāhussaccaṃ, paṇḍiccaṃ, vepullaṃ, kāruññaṃ, kosallaṃ, sāmaññaṃ, sohajjaṃ.",
  "anya-e0802n:1853_0": "262, 391. Vuḍḍhassa jo iyiṭṭhesu.",
  "anya-e0802n:1854_0": "Sabbasseva vuḍḍhasaddassa joādeso hoti iya iṭṭhaiccetesu paccayesu.",
  "anya-e0802n:1855_0": "Jeyyo, jeṭṭho.",
  "anya-e0802n:1856_0": "263, 392. Pasatthassa so ca.",
  "anya-e0802n:1857_0": "Sabbasseva pasatthasaddassa soādeso hoti, jādeso ca iyaiṭṭhaiccetesu paccayesu.",
  "anya-e0802n:1858_0": "Seyyo, seṭṭho, jeyyo, jeṭṭho.",
  "anya-e0802n:1859_0": "264, 393. Antikassa nedo.",
  "anya-e0802n:1860_0": "Sabbassa antikasaddassa nedādeso hoti iya iṭṭhaiccetesu paccayesu.",
  "anya-e0802n:1861_0": "Nediyo, nediṭṭho.",
  "anya-e0802n:1862_0": "265, 394. Bāḷhassa sādho.",
  "anya-e0802n:1863_0": "Sabbassa bāḷhasaddassa sādhādeso hoti iya iṭṭhaiccetesu paccayesu.",
  "anya-e0802n:1864_0": "Sādhiyo, sādhiṭṭho.",
  "anya-e0802n:1865_0": "266, 395. Appassa kaṇa.",
  "anya-e0802n:1866_0": "Sabbassa appasaddassa kaṇa ādeso hoti iya iṭṭhaiccetesu paccayesu.",
  "anya-e0802n:1867_0": "Kaṇiyo, kaṇiṭṭho.",
  "anya-e0802n:1868_0": "267, 396. Yuvānañca.",
  "anya-e0802n:1869_0": "Sabbassa yuvasaddassa kaṇa ādeso hoti iya iṭṭhaiccetesu paccayesu.",
  "anya-e0802n:1870_0": "Kaniyo, kaniṭṭho.",
  "anya-e0802n:1871_0": "Caggahaṇamanukaḍḍhanatthaṃ.",
  "anya-e0802n:1872_0": "268, 397. Vantumantu vīnañca lopo.",
  "anya-e0802n:1873_0": "Vantumantuvīiccetesaṃ paccayānaṃ lopo hoti iyaiṭṭhaiccetesu paccayesu.",
  "anya-e0802n:1874_0": "Guṇiyo, guṇiṭṭho, satiyo, satiṭṭho, medhiyo, medhiṭṭho.",
  "anya-e0802n:1875_0": "269, 401. Yavataṃ ta la ṇa dakārānaṃ byañjanāni ca la ña jakārattaṃ.",
  "anya-e0802n:1876_0": "Yakāravantānaṃ ta la ṇa dakārānaṃ byañjanāni ca la ña jakārattamāpajjante yathāsaṅkhyaṃ.",
  "anya-e0802n:1877_0": "Bāhussaccaṃ, paṇḍiccaṃ, vepullaṃ, kāruññaṃ, kosallaṃ, nepuññaṃ, sāmaññaṃ, sohajjaṃ.",
  "anya-e0802n:1878_0": "Ya va tamiti kimatthaṃ? Tiṇadalaṃ.",
  "anya-e0802n:1879_0": "Ta la ṇa dakārānamiti kimatthaṃ? Ālasyaṃ, ārogyaṃ.",
  "anya-e0802n:1880_0": "Byañjanānamiti kimatthaṃ? Maccunā.",
  "anya-e0802n:1881_0": "Kāraggahaṇaṃ kimatthaṃ? Yakārassa makārādesañāpanatthaṃ. Opammaṃ.",
  "anya-e0802n:1882_0": "270, 120. Amha tumhanturāja brahmatta sakhasatthu pitādīhismā nāva.",
  "anya-e0802n:1883_0": "Amha tumhanturāja brahma atta sakha satthu pituiccevamādīhi smāvacanaṃ nāva daṭṭhabbaṃ.",
  "anya-e0802n:1884_0": "Mayā, tayā, guṇavatā, raññā, brahmunā, attanā, sakhinā, satthārā, pitarā, mātarā, bhātarā, dhītarā, kattārā, vattārā.",
  "anya-e0802n:1885_0": "Etehīti kimatthaṃ? Purisā.",
  "anya-e0802n:1886_0": "Iti nāmakappe pañcamo kaṇḍo",
  "anya-e0802n:1887_0": "Nāmakappo niṭṭhito.",
  "anya-e0802n:1888_0": "3. Kārakakappa",
  "anya-e0802n:1889_0": "Chaṭṭhakaṇḍa",
  "anya-e0802n:1890_0": "271, 88, 308. Yasmā dapeti bhayamādatte vā tadapādānaṃ.",
  "anya-e0802n:1891_0": "Yasmā vā apeti, yasmā vā bhayaṃ jāyate, yasmā vā ādatte, taṃ kārakaṃ apādānasaññaṃ hoti.",
  "anya-e0802n:1892_0": "Taṃ yathā?",
  "anya-e0802n:1892_1": "Gāmā apenti munayo,",
  "anya-e0802n:1892_2": "nagarā niggato rājā,",
  "anya-e0802n:1892_3": "corā bhayaṃ jāyate,",
  "anya-e0802n:1892_4": "ācariyupajjhāyehi sikkhaṃ gaṇhāti sisso.",
  "anya-e0802n:1893_0": "Apādānamiccanena kvattho? Apādāne pañcamī.",
  "anya-e0802n:1894_0": "272, 309. Dhātunā mānamupasaggayogādvīsvapi ca.",
  "anya-e0802n:1895_0": "Dhātunāmānaṃ payoge ca upasaggayogādīsvapi ca taṃ kārakaṃ apādānasaññaṃ hoti.",
  "anya-e0802n:1896_0": "Dhātūnaṃ payoge tāva jiiccetassa dhātussa parāpubbassa payoge yo asaho, so apādānasañño hoti.",
  "anya-e0802n:1897_0": "Taṃ yathā? Buddhasmā parājenti aññatitthiyā.",
  "anya-e0802n:1898_0": "Bhūiccetassa dhātussa papubbassa payoge yato acchinnappabhavo, so apādānasañño hoti.",
  "anya-e0802n:1899_0": "Taṃ yathā?",
  "anya-e0802n:1899_1": "Himavatā pabhavanti pañca mahānadiyo,",
  "anya-e0802n:1899_2": "anavatattamhā pabhavanti mahāsarā,",
  "anya-e0802n:1899_3": "aciravatiyā pabhavanti kunnadiyo.",
  "anya-e0802n:1900_0": "Nāmappayogepi taṃ kārakaṃ apādānasaññaṃ hoti.",
  "anya-e0802n:1901_0": "Taṃ yathā? Urasmā jāto putto, bhūmito niggato raso, ubhato sujāto putto mātito ca pitito ca.",
  "anya-e0802n:1902_0": "Upasaggayoge taṃ kārakaṃ apādānasaññaṃ hoti.",
  "anya-e0802n:1903_0": "Taṃ yathā?",
  "anya-e0802n:1903_1": "Apasālāya āyanti vāṇijā,",
  "anya-e0802n:1903_2": "ābrahmalokā saddo abbhuggacchati upari pabbatā devo vassati,",
  "anya-e0802n:1903_3": "buddhasmā pati sāriputto dhammadesanāya bhikkhū ālapati temāsaṃ,",
  "anya-e0802n:1903_4": "ghatamassa telasmā pati dadāti,",
  "anya-e0802n:1903_5": "uppalamassa padumasmā pati dadāti,",
  "anya-e0802n:1903_6": "kanakamassa hiraññasmā pati dadāti.",
  "anya-e0802n:1904_0": "Ādiggahaṇena kārakamajjhepi pañcamīvibhatti hoti.",
  "anya-e0802n:1904_1": "Ito pakkhasmā vijjhati migaṃ luddako,",
  "anya-e0802n:1904_2": "kosā vijjhati kuñjaraṃ,",
  "anya-e0802n:1904_3": "māsasmā bhuñjati bhojanaṃ.",
  "anya-e0802n:1905_0": "Apiggahaṇena nipātapayogepi pañcamīvibhatti hoti dutiyā ca tatiyā ca.",
  "anya-e0802n:1905_1": "Rahitā mātujā puññaṃ katvā dānaṃ deti,",
  "anya-e0802n:1905_2": "rahitā mātujaṃ,",
  "anya-e0802n:1905_3": "rahitā mātujena vā.",
  "anya-e0802n:1905_4": "Rite saddhammā kuto sukhaṃ labhati,",
  "anya-e0802n:1905_5": "rite saddhammaṃ,",
  "anya-e0802n:1905_6": "rite saddhammena vā.",
  "anya-e0802n:1905_7": "Te bhikkhū nānā kulā pabbajitā,",
  "anya-e0802n:1905_8": "vinā saddhammā natthañño koci nātho loke vijjati,",
  "anya-e0802n:1905_9": "vinā saddhammaṃ,",
  "anya-e0802n:1905_10": "vinā saddhammena vā.",
  "anya-e0802n:1905_11": "Vinā buddhasmā,",
  "anya-e0802n:1905_12": "vinā buddhaṃ,",
  "anya-e0802n:1905_13": "vinā buddhena vā.",
  "anya-e0802n:1906_0": "Caggahaṇena aññatthāpi pañcamīvibhatti hoti.",
  "anya-e0802n:1906_1": "Yatohaṃ bhagini ariyāya jātiyā jāto.",
  "anya-e0802n:1906_2": "Yato sarāmi attānaṃ,",
  "anya-e0802n:1906_3": "yato pattosmi viññutaṃ,",
  "anya-e0802n:1906_4": "yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāsaveyyuṃ.",
  "anya-e0802n:1907_0": "273, 310. Rakkhaṇatthānamicchitaṃ.",
  "anya-e0802n:1908_0": "Rakkhaṇatthānaṃ dhātūnaṃ payoge yaṃ icchitaṃ, taṃ kārakaṃ apādānasaññaṃ hoti.",
  "anya-e0802n:1909_0": "Kāke rakkhanti taṇḍulā, yavā paṭisedhenti gāvo.",
  "anya-e0802n:1910_0": "274, 311. Yena vā’ dassanaṃ.",
  "anya-e0802n:1911_0": "Yena vā adassanamicchitaṃ, taṃ kārakaṃ apādānasaññaṃ hoti.",
  "anya-e0802n:1912_0": "Upajjhāyā antaradhāyati sisso, mātarā ca pitarā ca antaradhāyati putto.",
  "anya-e0802n:1913_0": "Vāti kimatthaṃ? Sattamīvibhatyattaṃ. Jetavane antaradhāyati bhagavā.",
  "anya-e0802n:1914_0": "275, 312.",
  "anya-e0802n:1914_1": "Dūranti kaddha kāla nimmāna tvālopa disāyogavibhattārappayoga suddhappamocana hetu vivittappamāṇa pubbayogabandhana",
  "anya-e0802n:1914_2": "guṇavacana pañha kathana thokākattūsu ca.",
  "anya-e0802n:1915_0": "Dūratthe,",
  "anya-e0802n:1915_1": "antikatthe,",
  "anya-e0802n:1915_2": "addhanimmāne,",
  "anya-e0802n:1915_3": "kālanimmāne, tvālope, disāyoge, vibhatte,",
  "anya-e0802n:1915_4": "ārappayoge, suddhe, pamocane,",
  "anya-e0802n:1915_5": "hetvatthe,",
  "anya-e0802n:1915_6": "vivittatthe, pamāṇe,",
  "anya-e0802n:1915_7": "pubbayoge,",
  "anya-e0802n:1915_8": "bandhanatthe,",
  "anya-e0802n:1915_9": "guṇavacane, pañhe, kathane, thoke,",
  "anya-e0802n:1915_10": "akattari ca iccetesvatthesu,",
  "anya-e0802n:1915_11": "payogesu ca,",
  "anya-e0802n:1915_12": "taṃ kārakaṃ apādānasaññaṃ hoti.",
  "anya-e0802n:1916_0": "Dūratthetāva –",
  "anya-e0802n:1916_1": "kīva dūro ito naḷakāragāmo,",
  "anya-e0802n:1916_2": "dūrato vā gamma,",
  "anya-e0802n:1916_3": "ārakā te moghapurisā imasmā dhammavinayā.",
  "anya-e0802n:1916_4": "Dutiyā ca tatiyā ca,",
  "anya-e0802n:1916_5": "dūraṃ gāmaṃ āvato,",
  "anya-e0802n:1916_6": "dūrena gāmena vā āgato.",
  "anya-e0802n:1916_7": "Ārakā imaṃ dhammavinayaṃ,",
  "anya-e0802n:1916_8": "anena dhammavinayena vā iccevamādi.",
  "anya-e0802n:1917_0": "Antikatthe –",
  "anya-e0802n:1917_1": "antikaṃ gāmā,",
  "anya-e0802n:1917_2": "āsannaṃ gāmā,",
  "anya-e0802n:1917_3": "samīpaṃ gāmā,",
  "anya-e0802n:1917_4": "samīpaṃ saddhammā.",
  "anya-e0802n:1917_5": "Dutiyā ca tatiyā ca,",
  "anya-e0802n:1917_6": "antikaṃ gāmaṃ,",
  "anya-e0802n:1917_7": "antikaṃ gāmena vā.",
  "anya-e0802n:1917_8": "Āsannaṃ gāmaṃ,",
  "anya-e0802n:1917_9": "āsannaṃ gāmena vā.",
  "anya-e0802n:1917_10": "Samīpaṃ gāmaṃ.",
  "anya-e0802n:1917_11": "Samīpaṃ gāmena vā.",
  "anya-e0802n:1917_12": "Samīpaṃ saddhammaṃ,",
  "anya-e0802n:1917_13": "samīpaṃ saddhammena vā iccevamādi.",
  "anya-e0802n:1918_0": "Addhanimmāne –",
  "anya-e0802n:1918_1": "ito mathurāya catūsu yojanesu saṅkassaṃ nāma nagaraṃ atthi,",
  "anya-e0802n:1918_2": "tattha bahū janā vasanti iccevamādi.",
  "anya-e0802n:1919_0": "Kālanimmāne –",
  "anya-e0802n:1919_1": "ito bhikkhave ekanavutikappe vipassī nāma bhagavā loke udapādi,",
  "anya-e0802n:1919_2": "ito tiṇṇaṃ māsānaṃ accayena parinibbāyissati iccevamādi.",
  "anya-e0802n:1920_0": "Tvālope kammādhikaraṇesu –",
  "anya-e0802n:1920_1": "pāsādā saṅkameyya,",
  "anya-e0802n:1920_2": "pāsādaṃ abhiruhitvā vā.",
  "anya-e0802n:1920_3": "Pabbatā saṅkameyya,",
  "anya-e0802n:1920_4": "pabbataṃ abhiruhitvā vā.",
  "anya-e0802n:1920_5": "Hatthikkhandhā saṅkameyya,",
  "anya-e0802n:1920_6": "hatthikkhandhaṃ abhiruhitvā vā.",
  "anya-e0802n:1920_7": "Āsanā vuṭṭhaheyya.",
  "anya-e0802n:1920_8": "Āsane nisīditvā vā iccevamādi.",
  "anya-e0802n:1921_0": "Disāyoge –",
  "anya-e0802n:1921_1": "avicito yāva uparibhavaggamantare bahū sattanikāyā vasanti,",
  "anya-e0802n:1921_2": "yato khemaṃ tato bhayaṃ,",
  "anya-e0802n:1921_3": "puratthimato,",
  "anya-e0802n:1921_4": "dakkhiṇato,",
  "anya-e0802n:1921_5": "pacchimato,",
  "anya-e0802n:1921_6": "uttarato aggī pajjalanti,",
  "anya-e0802n:1921_7": "yato assosuṃ bhagavantaṃ,",
  "anya-e0802n:1921_8": "uddhaṃ pādatalā adho kesamatthakā iccevamādi.",
  "anya-e0802n:1922_0": "Vibhatte –",
  "anya-e0802n:1922_1": "yato paṇītataro vā visiṭṭhataro vā natthi.",
  "anya-e0802n:1922_2": "Chaṭṭhī ca,",
  "anya-e0802n:1922_3": "channavutīnaṃ pāsaṇḍānaṃ,",
  "anya-e0802n:1922_4": "dhammānaṃ pavaraṃ yadidaṃ sugatavinayo iccevamādi.",
  "anya-e0802n:1923_0": "Ārappayoge –",
  "anya-e0802n:1923_1": "gāmadhammā vasaladhammā asaddhammā ārati virati paṭivirati,",
  "anya-e0802n:1923_2": "pāṇātipātā veramaṇī iccevamādi.",
  "anya-e0802n:1924_0": "Suddhe –",
  "anya-e0802n:1924_1": "lobhaniyehi dhammehi suddho asaṃsaṭṭho,",
  "anya-e0802n:1924_2": "mātito ca pitito ca suddho asaṃsaṭṭho anupakuddho agarahito iccevamādi.",
  "anya-e0802n:1925_0": "Pamocane – parimutto dukkhasmāti vadāmi, muttosmi mārabandhanā, na te muccanti maccunā iccevamādi.",
  "anya-e0802n:1926_0": "Hetvatthe –",
  "anya-e0802n:1926_1": "kasmā hetunā,",
  "anya-e0802n:1926_2": "kena hetunā,",
  "anya-e0802n:1926_3": "kissa hetunā,",
  "anya-e0802n:1926_4": "kasmā nu tumhaṃ daharā na mīyare,",
  "anya-e0802n:1926_5": "kasmā idheva maraṇaṃ bhavissati iccevamādi.",
  "anya-e0802n:1927_0": "Vivittatthe – vivitto pāpakā dhammā, vivicceva kāmehi vivicca akusalehi dhammehi iccevamādi.",
  "anya-e0802n:1928_0": "Pamāṇe –",
  "anya-e0802n:1928_1": "dīghaso navavidatthiyo sugatavidatthiyā pamāṇikā kāretabbā,",
  "anya-e0802n:1928_2": "majjhimassa purisassa aḍḍha teḷasahatthā iccevamādi.",
  "anya-e0802n:1929_0": "Pubbayoge – pubbeva sammodhā iccevamādi.",
  "anya-e0802n:1930_0": "Bandhanatthe – satasmā bandho naro. Tatiyā ca, satena bandho naro raññā iṇatthena iccevamādi.",
  "anya-e0802n:1931_0": "Guṇavacane –",
  "anya-e0802n:1931_1": "puññāya sugatiṃ yanti,",
  "anya-e0802n:1931_2": "cāgāya vipulaṃ dhanaṃ,",
  "anya-e0802n:1931_3": "paññāya vimuttimano,",
  "anya-e0802n:1931_4": "issariyāya janaṃ rakkhati rājā iccevamādi.",
  "anya-e0802n:1932_0": "Pañhe tvālope kammādhikaraṇesu –",
  "anya-e0802n:1932_1": "abhidhammā pucchanti,",
  "anya-e0802n:1932_2": "abhidhammaṃ sutvā,",
  "anya-e0802n:1932_3": "abhidhamme ṭhatvā vā.",
  "anya-e0802n:1932_4": "Vinayā pucchanti,",
  "anya-e0802n:1932_5": "vinayaṃ sutvā,",
  "anya-e0802n:1932_6": "vinaye ṭhatvā vā.",
  "anya-e0802n:1932_7": "Dutiyā ca tatiyā ca,",
  "anya-e0802n:1932_8": "abhidhammaṃ,",
  "anya-e0802n:1932_9": "abhidhammena vā. Vinayaṃ,",
  "anya-e0802n:1932_10": "vinayena vā.",
  "anya-e0802n:1932_11": "Eva suttā, geyyā, gāthāya,",
  "anya-e0802n:1932_12": "veyyākaraṇā, udānā,",
  "anya-e0802n:1932_13": "itivuttakā, jātakā,",
  "anya-e0802n:1932_14": "abbhutadhammā,",
  "anya-e0802n:1932_15": "vedallā iccevamādi.",
  "anya-e0802n:1933_0": "Kathane tvālope kammādhikaraṇesu –",
  "anya-e0802n:1933_1": "abhidhammā kathayanti,",
  "anya-e0802n:1933_2": "abhidhammaṃ sutvā,",
  "anya-e0802n:1933_3": "abhidhamme ṭhatvā vā.",
  "anya-e0802n:1933_4": "Vinayā kathayanti,",
  "anya-e0802n:1933_5": "vinayaṃ sutvā,",
  "anya-e0802n:1933_6": "vinaye ṭhatvā vā.",
  "anya-e0802n:1933_7": "Dutiyā ca tatiyā ca,",
  "anya-e0802n:1933_8": "abhidhammaṃ,",
  "anya-e0802n:1933_9": "abhidhammena vā.",
  "anya-e0802n:1933_10": "Vinayaṃ vinayena vā.",
  "anya-e0802n:1933_11": "Evaṃ suttā, geyyā, gāthāya,",
  "anya-e0802n:1933_12": "veyyākaraṇā, udānā,",
  "anya-e0802n:1933_13": "itivuttakā, jātakā,",
  "anya-e0802n:1933_14": "abbhutadhammā,",
  "anya-e0802n:1933_15": "vedallā iccevamādi.",
  "anya-e0802n:1934_0": "Thoke –",
  "anya-e0802n:1934_1": "thokā muccanti.",
  "anya-e0802n:1934_2": "Appamattakā muccanti,",
  "anya-e0802n:1934_3": "kicchā muccanti.",
  "anya-e0802n:1934_4": "Tatiyā ca. Thokena,",
  "anya-e0802n:1934_5": "appamattakena,",
  "anya-e0802n:1934_6": "kicchena vā iccevamādi.",
  "anya-e0802n:1935_0": "Akattarica –",
  "anya-e0802n:1935_1": "kammassa katattā upacitattā ussannattā vipulattā cakkhuviññāṇaṃ uppannaṃ hoti iccevamādi.",
  "anya-e0802n:1936_0": "Caggahaṇena sesesupi ye mayā nopadiṭṭhā apādānapayogikā, te payogavicakkhaṇehi yathāyogaṃ yojetabbā.",
  "anya-e0802n:1937_0": "276, 302. Yassa dātukāmo rocate dhārayate vā taṃ sampadānaṃ.",
  "anya-e0802n:1938_0": "Yassa vā dātukāmo yassa vārocate, yassa vā dhārayate, taṃ kārakaṃ sampadānasaññaṃ hoti.",
  "anya-e0802n:1939_0": "Samaṇassa cīvaraṃ dadāti,",
  "anya-e0802n:1939_1": "samaṇassa rocate saccaṃ,",
  "anya-e0802n:1939_2": "devadattassa suvaṇṇacchattaṃ dhārayate yaññadatto.",
  "anya-e0802n:1940_0": "Sampadānamiccanena kvattho? Sampadāne catutthī.",
  "anya-e0802n:1941_0": "Vāti vikappanatthaṃ,",
  "anya-e0802n:1941_1": "dhātunāmānaṃ payoge vā upasaggappayoge vā nipātappayoge vā sati atthavikappanatthaṃ vāti padaṃ payujjati.",
  "anya-e0802n:1942_0": "277, 303.",
  "anya-e0802n:1942_1": "Silāgha hanu ṭhā sapa dhāra piha kudha duhissosūya rādhikkha paccāsuṇa anupatigiṇa pubbakattārocanattha tadattha tumatthālamattha maññānādarappāṇini,",
  "anya-e0802n:1942_2": "gatyatthakammani,",
  "anya-e0802n:1942_3": "āsīsattha sammuti bhiyya sattamyatthesu ca.",
  "anya-e0802n:1943_0": "Silāgha hanu ṭhā sapa dhāra piha kudha duha issaiccetesaṃ dhātūnaṃ payoge,",
  "anya-e0802n:1943_1": "usūyatthānañca payoge,",
  "anya-e0802n:1943_2": "rādhikkhappayoge,",
  "anya-e0802n:1943_3": "paccāsuṇaanupatigiṇānaṃ pubbakattari,",
  "anya-e0802n:1943_4": "ārocanatthe, tadatthe, tumatthe,",
  "anya-e0802n:1943_5": "alamatthe,",
  "anya-e0802n:1943_6": "maññatippayoge anādare appāṇini,",
  "anya-e0802n:1943_7": "gatyatthānaṃ dhātūnaṃ kammani,",
  "anya-e0802n:1943_8": "āsīsatthe ca sammuti bhiyya sattamyatthesu ca,",
  "anya-e0802n:1943_9": "taṃ kārakaṃ sampadānasaññaṃ hoti.",
  "anya-e0802n:1944_0": "Silāghappayoge tāva –",
  "anya-e0802n:1944_1": "buddhassa silāghate,",
  "anya-e0802n:1944_2": "dhammassa silāghate,",
  "anya-e0802n:1944_3": "saṅghassa silāghate,",
  "anya-e0802n:1944_4": "sakaṃupajjhāyassa silāghate,",
  "anya-e0802n:1944_5": "tava silāghate mama silāghate iccevamādi.",
  "anya-e0802n:1945_0": "Hanuppayoge – hanute tuyhameva, hanute mayhameva iccevamādi.",
  "anya-e0802n:1946_0": "Ṭhāpayoge –",
  "anya-e0802n:1946_1": "upatiṭṭheyya sakyaputtānaṃ vaḍḍhakī,",
  "anya-e0802n:1946_2": "bhikkhussa bhuñjantassa pānīyena vā vidhūpanena vā upatiṭṭheyya bhikkhunī iccevamādi.",
  "anya-e0802n:1947_0": "Sapappayoge – tuyhaṃ sapate, mayhaṃ sapate iccevamādi.",
  "anya-e0802n:1948_0": "Dhārappayoge – suvaṇṇaṃ te dhārayate iccevamādi.",
  "anya-e0802n:1949_0": "Pihappayoge –",
  "anya-e0802n:1949_1": "buddhassa aññatitthiyā pihayanti,",
  "anya-e0802n:1949_2": "devā dassanakāmā te,",
  "anya-e0802n:1949_3": "yato icchāmi bhaddantassa,",
  "anya-e0802n:1949_4": "samiddhānaṃ pihayanti daliddā iccevamādi.",
  "anya-e0802n:1950_0": "Kudhaduhaissausūyappayoge –",
  "anya-e0802n:1950_1": "kodhayati deva dattassa,",
  "anya-e0802n:1950_2": "tassa kujjha mahāvīra,",
  "anya-e0802n:1950_3": "mā raṭṭhaṃ vinassa idaṃ.",
  "anya-e0802n:1950_4": "Duhayati disānaṃ megho,",
  "anya-e0802n:1950_5": "titthiyā samaṇānaṃ issayanti guṇagiddhena,",
  "anya-e0802n:1950_6": "titthiyā samaṇānaṃ issayanti lābhagiddhena,",
  "anya-e0802n:1950_7": "dujjanā guṇavantānaṃ usūyanti guṇagiddhena,",
  "anya-e0802n:1950_8": "kā usūyā vijānataṃ iccevamādi.",
  "anya-e0802n:1951_0": "Rādha ikkha iccetesaṃ dhātūnaṃ payoge yassa akathitassa pucchanaṃ kammavikkhyāpanatthañca,",
  "anya-e0802n:1951_1": "taṃ kārakaṃ sampadānasaññaṃ hoti,",
  "anya-e0802n:1951_2": "dutiyā ca.",
  "anya-e0802n:1952_0": "Ārādhohaṃ rañño,",
  "anya-e0802n:1952_1": "ārādhohaṃ rājānaṃ,",
  "anya-e0802n:1952_2": "kyāhaṃ ayyānaṃ aparajjhāmi,",
  "anya-e0802n:1952_3": "kyāhaṃ ayye aparajjhāmi,",
  "anya-e0802n:1952_4": "cakkhuṃ janassa dassanāya taṃ viya maññe,",
  "anya-e0802n:1952_5": "āyasmato upālittherassa upasampadāpekkho upatisso,",
  "anya-e0802n:1952_6": "āyasmantaṃ vā iccevamādi.",
  "anya-e0802n:1953_0": "Paccāsuṇa anupatigiṇānaṃ pubbakattari suṇotissa paccāyoge yassa kammuno pubbassa yo kattā,",
  "anya-e0802n:1953_1": "so sampadānasañño hoti.",
  "anya-e0802n:1954_0": "Taṃ yathā? Bhagavā bhikkhū etadavoca.",
  "anya-e0802n:1955_0": "Bhikkhūti akathīta kammaṃ,",
  "anya-e0802n:1955_1": "etanti kathitakammaṃ.",
  "anya-e0802n:1955_2": "Yassa kammuno pubbassa yo kattā,",
  "anya-e0802n:1955_3": "so‘bhagavā’ti “yo karoti sa kattā”ti suttavacanena kattusañño.",
  "anya-e0802n:1955_4": "Evaṃ yassa kammuno pubbassa yo kattā,",
  "anya-e0802n:1955_5": "so sampadānasañño hoti.",
  "anya-e0802n:1956_0": "Taṃ yathā? Te bhikkhū bhagavato paccassosuṃ, āsuṇanti buddhassa bhikkhū.",
  "anya-e0802n:1957_0": "Giṇassa anupatiyoge yassa kammuno pubbassa yo kattā, so sampadānasañño hoti.",
  "anya-e0802n:1958_0": "Taṃ yathā?",
  "anya-e0802n:1958_1": "Bhikkhu janaṃ dhammaṃ sāveti,",
  "anya-e0802n:1958_2": "tassa bhikkhuno jano anugiṇāti,",
  "anya-e0802n:1958_3": "tassa bhikkhuno jano patigiṇāti.",
  "anya-e0802n:1959_0": "Yo vadeti sa‘kattā’ti,",
  "anya-e0802n:1960_0": "Vuttaṃ ‘kamma’nti vuccati;",
  "anya-e0802n:1961_0": "Yo paṭiggāhako tassa,",
  "anya-e0802n:1962_0": "‘Sampadānaṃ’ vijāniyā.",
  "anya-e0802n:1963_0": "Iccevamādi.",
  "anya-e0802n:1964_0": "Ārocanatthe –",
  "anya-e0802n:1964_1": "ārocayāmi vo bhikkhave,",
  "anya-e0802n:1964_2": "āmantayāmi vo bhikkhave,",
  "anya-e0802n:1964_3": "paṭivedayāmi vo bhikkhave,",
  "anya-e0802n:1964_4": "ārocayāmi te mahārāja,",
  "anya-e0802n:1964_5": "āmantayāmi te mahārāja,",
  "anya-e0802n:1964_6": "paṭivedayāmi te mahārāja iccevamādi.",
  "anya-e0802n:1965_0": "Tadatthe –",
  "anya-e0802n:1965_1": "ūnassa pāripūriyā taṃ cīvaraṃ nikkhipitabbaṃ.",
  "anya-e0802n:1965_2": "Buddhassa atthāya,",
  "anya-e0802n:1965_3": "dhammassa atthāya,",
  "anya-e0802n:1965_4": "saṅghassa atthāya,",
  "anya-e0802n:1965_5": "jīvitaṃ pariccajāmi iccevamādi.",
  "anya-e0802n:1966_0": "Tumatthe -",
  "anya-e0802n:1966_1": "lokānukampāya atthāya hitāya sukhāya devamanussānaṃ buddho loke uppajjati.",
  "anya-e0802n:1966_2": "Bhikkhūnaṃ phāsuvihārāya vinayo paññatto iccevamādi.",
  "anya-e0802n:1967_0": "Alamatthappayoge-",
  "anya-e0802n:1967_1": "alamiti arahati paṭikkhittesu.",
  "anya-e0802n:1967_2": "Alaṃ me buddho,",
  "anya-e0802n:1967_3": "alaṃ me rajjaṃ,",
  "anya-e0802n:1967_4": "alaṃ bhikkhu pattassa,",
  "anya-e0802n:1967_5": "alaṃ mallo mallassa,",
  "anya-e0802n:1967_6": "arahati mallo mallassa.",
  "anya-e0802n:1967_7": "Paṭikkhitte alaṃ te rūpaṃ karaṇīyaṃ,",
  "anya-e0802n:1967_8": "alaṃ me hiraññasuvaṇṇena iccevamādi.",
  "anya-e0802n:1968_0": "Maññatippayoge anādare appāṇini-kaṭṭhassa tuvaṃ maññe, kaliṅgarassa tuvaṃ maññe.",
  "anya-e0802n:1969_0": "Anādareti kimatthaṃ? Suvaṇṇaṃ viya taṃ maññe.",
  "anya-e0802n:1970_0": "Appāṇinīti kimatthaṃ? Gadrabhaṃ tuvaṃ maññe iccevamādi.",
  "anya-e0802n:1971_0": "Gatyatthakammani-",
  "anya-e0802n:1971_1": "gāmassa pādena gato,",
  "anya-e0802n:1971_2": "nagarassa pādena gato,",
  "anya-e0802n:1971_3": "appo saggāya gacchati,",
  "anya-e0802n:1971_4": "saggassa gamanena vā,",
  "anya-e0802n:1971_5": "mūlāya paṭikasseyya saṅgho.",
  "anya-e0802n:1971_6": "Dutiyā ca,",
  "anya-e0802n:1971_7": "gāmaṃ pādena gato,",
  "anya-e0802n:1971_8": "nagaraṃ pādena gato,",
  "anya-e0802n:1971_9": "appo saggaṃ gacchati,",
  "anya-e0802n:1971_10": "saggaṃ gamanena vā,",
  "anya-e0802n:1971_11": "mūlaṃ paṭikasseyya saṅgho iccevamādi.",
  "anya-e0802n:1972_0": "Āsīsatthe-",
  "anya-e0802n:1972_1": "āyasmato dīghāyuko hotu,",
  "anya-e0802n:1972_2": "bhaddaṃ bhavato hotu,",
  "anya-e0802n:1972_3": "kusalaṃ bhavato hotu,",
  "anya-e0802n:1972_4": "anāmayaṃ bhavato hotu,",
  "anya-e0802n:1972_5": "sukhaṃ bhavato hotu,",
  "anya-e0802n:1972_6": "svāgataṃ bhavato hotu,",
  "anya-e0802n:1972_7": "attho bhavato hotu,",
  "anya-e0802n:1972_8": "hitaṃ bhavato hotu iccevamādi.",
  "anya-e0802n:1973_0": "Sammutippayoge–",
  "anya-e0802n:1973_1": "aññatra saṅghasammutiyā bhikkhussa vippavatthuṃ na vaṭṭati,",
  "anya-e0802n:1973_2": "sādhu sammuti me tassa bhagavato dassanāya iccevamādi.",
  "anya-e0802n:1974_0": "Bhiyyappayoge – bhiyyoso mattāyaṃ iccevamādi.",
  "anya-e0802n:1975_0": "Sattamyatthe – tuyhañcassa āvi karomi, tassa me sakko pāturahosi iccevamādi.",
  "anya-e0802n:1976_0": "Atthaggahaṇena bahūsu akkharappayogesu dissati.",
  "anya-e0802n:1977_0": "Taṃ yathā? Upamaṃ mata karissāmi, dhammaṃ vo desessāmi.",
  "anya-e0802n:1978_0": "Sāratthe ca –",
  "anya-e0802n:1978_1": "desetu bhante bhagavā dhammaṃ bhikkhūnaṃ.",
  "anya-e0802n:1978_2": "Tassa phāsu vihārāya hoti,",
  "anya-e0802n:1978_3": "etassa pahiṇeyya,",
  "anya-e0802n:1978_4": "yathā no bhagavā byākareyya,",
  "anya-e0802n:1978_5": "tathāpi tesaṃ byākarissāma,",
  "anya-e0802n:1978_6": "kappati samaṇānaṃ āyogo,",
  "anya-e0802n:1978_7": "amhākaṃ maṇinā attho,",
  "anya-e0802n:1978_8": "kimattho me buddhena,",
  "anya-e0802n:1978_9": "seyyo me attho,",
  "anya-e0802n:1978_10": "bahūpakārā bhante mahāpajā patigotamī bhagavato,",
  "anya-e0802n:1978_11": "bahūpakārā bhikkhave mātāpitaro puttānaṃ iccevamādi.",
  "anya-e0802n:1979_0": "Sesesu akkharappayogesupi aññepi payogā payogavicakkhaṇehi yojetabbā.",
  "anya-e0802n:1980_0": "Caggahaṇaṃ vikappanatthavāggahaṇānukaḍḍhanatthaṃ.",
  "anya-e0802n:1980_1": "Ye keci saddā sampadānappayogikā mayā nopadiṭṭhā,",
  "anya-e0802n:1980_2": "tesaṃ gahaṇatthaṃ idha vikappīyati vāsaddo.",
  "anya-e0802n:1981_0": "Taṃ yathā?",
  "anya-e0802n:1981_1": "Bhikkhusaṅghassa pabhū ayaṃ bhagavā,",
  "anya-e0802n:1981_2": "desassa pabhū ayaṃ rājā.",
  "anya-e0802n:1981_3": "Khettassa pabhū ayaṃ gahapati,",
  "anya-e0802n:1981_4": "araññassa pabhū ayaṃ luddako iccevamādi.",
  "anya-e0802n:1981_5": "Kvaci dutiyā tatiyā pañcamī chaṭṭhī sattamyatthesu ca.",
  "anya-e0802n:1982_0": "178, 320. Yodhāro tamokāsaṃ.",
  "anya-e0802n:1983_0": "Yo ādhāro, taṃ okāsasaññaṃ hoti. Svādhāro catubbidho byāpiko, opasilesiko, vesayiko sāmīpiko cāti.",
  "anya-e0802n:1984_0": "Tattha byāpiko tāva–jalesu khīraṃ tiṭṭhati, tilesu telaṃ, ucchūsu raso.",
  "anya-e0802n:1985_0": "Opasilesiko–pariyaṅke rājā seti, āsane upaviṭṭho saṅgho.",
  "anya-e0802n:1986_0": "Vesayiko–bhūmīsu manussā caranti, antalikkhe vāyū vāyanti. Ākāse sakuṇā pakkhandanti.",
  "anya-e0802n:1987_0": "Sāmīpiko–vane hatthino caranti,",
  "anya-e0802n:1987_1": "gaṅgāyaṃ ghoso tiṭṭhati,",
  "anya-e0802n:1987_2": "vaje gāvo duhanti,",
  "anya-e0802n:1987_3": "sāvatthiyaṃ viharati jetavane.",
  "anya-e0802n:1988_0": "Okāsamiccanena kvattho? Okāse sattamī.",
  "anya-e0802n:1989_0": "279, 292. Yena vā kayirate taṃ karaṇaṃ.",
  "anya-e0802n:1990_0": "Yena vā kayirate, yena vā passati, yena vā suṇāti, taṃ kārakaṃ karaṇasaññaṃ hoti.",
  "anya-e0802n:1991_0": "Dattena vihiṃ lunāti,",
  "anya-e0802n:1991_1": "vāsiyā kaṭṭhaṃ tacchati,",
  "anya-e0802n:1991_2": "pharasunā rukkhaṃ chindati,",
  "anya-e0802n:1991_3": "kudālena pathaviṃ khaṇati,",
  "anya-e0802n:1991_4": "satthena kammaṃ karoti.",
  "anya-e0802n:1991_5": "Cakkhunā rūpaṃ passati.",
  "anya-e0802n:1992_0": "Karaṇamiccanena kvattho? Karaṇe tatiyā.",
  "anya-e0802n:1993_0": "280, 285. Yaṃ karoti taṃ kammaṃ.",
  "anya-e0802n:1994_0": "Yaṃ vā karoti, yaṃ vā passati, yaṃ vā suṇāti, taṃ kārakaṃ kammasaññaṃ hoti.",
  "anya-e0802n:1995_0": "Chattaṃ karoti, rathaṃ karoti, rūpaṃ passati, saddaṃ suṇāti, kaṇṭakaṃ maddati, visaṃ gilati.",
  "anya-e0802n:1996_0": "Kammamiccanena kvattho? Kammatthe dutiyā.",
  "anya-e0802n:1997_0": "281, 294. Yo karoti sa kattā.",
  "anya-e0802n:1998_0": "Yo karoti, so kattusañño hoti.",
  "anya-e0802n:1999_0": "Ahinā daṭṭho naro, garuḷena hato nāgo. Buddhena jito māro, upaguttena māro bandho.",
  "anya-e0802n:2000_0": "Kattuiccanena kvattho? Kattari ca.",
  "anya-e0802n:2001_0": "282, 295. Yo kāreti sa hetu.",
  "anya-e0802n:2002_0": "Yo kattāraṃ kāreti, so hetusañño hoti, kattā ca.",
  "anya-e0802n:2003_0": "So puriso taṃ purisaṃ kammaṃ kāreti so puriso tena purisena kammaṃ kāreti,",
  "anya-e0802n:2003_1": "so puriso tassa purisassa kammaṃ kāreti.",
  "anya-e0802n:2003_2": "Evaṃ hāreti pāṭheti pāceti, dhāreti.",
  "anya-e0802n:2004_0": "Hetuiccanena kvattho? Dhātūhi ṇe ṇaya ṇāpe ṇāpayā kāritāni hetvatthe.",
  "anya-e0802n:2005_0": "283, 316. Yassa vā pariggaho taṃ sāmī.",
  "anya-e0802n:2006_0": "Yassa vā pariggaho, taṃ sāmīsaññaṃ hoti.",
  "anya-e0802n:2007_0": "Tassa bhikkhuno paṭivīso, tassa bhikkhuno patto, tassa bhikkhuno cīvaraṃ, attano mukhaṃ.",
  "anya-e0802n:2008_0": "Sāmīiccanena kvattho? Sāmismiṃ chaṭṭhī.",
  "anya-e0802n:2009_0": "284, 283. Liṅgatthe paṭhamā.",
  "anya-e0802n:2010_0": "Liṅgatthābhidhānamatte paṭhamāvibhatti hoti.",
  "anya-e0802n:2011_0": "Puriso, purisā, eko, dve, ca, vā, he, ahe, re, are.",
  "anya-e0802n:2012_0": "285, 70. Ālapane ca.",
  "anya-e0802n:2013_0": "Ālapanatthā dhike liṅgatthābhidhānamatte ca paṭhamāvibhatti hoti.",
  "anya-e0802n:2014_0": "Bho purisa, bhavanto purisā, bho rāja, bhavanto rājāno, he sakhe, he sakhino.",
  "anya-e0802n:2015_0": "286, 291. Karaṇe tatiyā.",
  "anya-e0802n:2016_0": "Karaṇakārake tatiyāvibhatti hoti.",
  "anya-e0802n:2017_0": "Agginā kuṭiṃ jhāpeti, manasā ce paduṭṭhena, manasā ce pasannena, kāyena kammaṃ karoti.",
  "anya-e0802n:2018_0": "287, 299. Sahādiyoge ca.",
  "anya-e0802n:2019_0": "Sahādiyogatthe ca tatiyāvibhatti hoti.",
  "anya-e0802n:2020_0": "Sahāpi gaggena saṅgho uposathaṃ kareyya,",
  "anya-e0802n:2020_1": "vināpi gaggena,",
  "anya-e0802n:2020_2": "mahatā bhikkhusaṅghena saddhiṃ,",
  "anya-e0802n:2020_3": "sahassena samaṃ mitā.",
  "anya-e0802n:2021_0": "288, 293. Kattari ca.",
  "anya-e0802n:2022_0": "Kattari ca tatiyāvibhatti hoti.",
  "anya-e0802n:2023_0": "Raññā hato poso, yakkhena dinno varo, ahinā daṭṭho naro.",
  "anya-e0802n:2024_0": "289, 297. Hetvatthe ca.",
  "anya-e0802n:2025_0": "Hetvatthe ca tatiyāvibhatti hoti.",
  "anya-e0802n:2026_0": "Annena vasati, dhammena vasati, vijjāya vasati, sakkārena vasati.",
  "anya-e0802n:2027_0": "290, 298. Sattamyatthe ca.",
  "anya-e0802n:2028_0": "Sattamyatthe ca tatiyāvibhatti hoti.",
  "anya-e0802n:2029_0": "Tena kālena, tena samayena. (Yena kālena, yena samayena,) tena kho pana samayena.",
  "anya-e0802n:2030_0": "291, 299. Yenaṅgavikāro.",
  "anya-e0802n:2031_0": "Yena byādhimatā aṅgena aṅgino vikāro lakkhīyate. Tattha tatiyāvibhatti hoti.",
  "anya-e0802n:2032_0": "Akkhinā kāṇo, hatthena kuṇī, kāṇaṃ passati nettena, pādena khañjo, piṭṭhiyā khujjo.",
  "anya-e0802n:2033_0": "292, 300. Visesane ca.",
  "anya-e0802n:2034_0": "Visesanatthe ca tatiyāvibhatti hoti.",
  "anya-e0802n:2035_0": "Gottena gotamo nātho, suvaṇṇena abhirūpo, tapasā uttamo.",
  "anya-e0802n:2036_0": "293, 301. Sampadāne catutthī.",
  "anya-e0802n:2037_0": "Sampadānakārake catutthīvibhatti hoti.",
  "anya-e0802n:2038_0": "Buddhassa vā dhammassa vā saṅghassa vā dānaṃ deti, dātā hoti samaṇassa vā brāhmaṇassa vā.",
  "anya-e0802n:2039_0": "294, 305. Namoyogādīsvapi ca.",
  "anya-e0802n:2040_0": "Namoyogādīsvapi ca catutthīvibhatti hoti.",
  "anya-e0802n:2041_0": "Namo te buddha vīratthu, sotthi pajānaṃ, namo karohi nāgassa, svāgataṃ te mahārāja.",
  "anya-e0802n:2042_0": "295, 307. Apādāne pañcamī.",
  "anya-e0802n:2043_0": "Apādānakārake pañcamīvibhatti hoti.",
  "anya-e0802n:2044_0": "Pāpā cittaṃ nivāraye, abbhā muttova candimā, bhayā muccati so naro.",
  "anya-e0802n:2045_0": "296, 314. Kāraṇatthe ḍha.",
  "anya-e0802n:2046_0": "Kāraṇatthe ca pañcamīvibhatti hoti.",
  "anya-e0802n:2047_0": "Ananubodhā appaṭivedhā catunnaṃ ariyasaccānaṃ yathābhūtaṃ adassanā.",
  "anya-e0802n:2048_0": "297, 284. Kammatthe dutiyā.",
  "anya-e0802n:2049_0": "Kammatthe dutiyāvibhatti hoti.",
  "anya-e0802n:2050_0": "Gāvaṃ hanati,",
  "anya-e0802n:2050_1": "vīhayo lunāti,",
  "anya-e0802n:2050_2": "satthaṃ karoti,",
  "anya-e0802n:2050_3": "ghaṭaṃ karoti,",
  "anya-e0802n:2050_4": "rathaṃ karoti,",
  "anya-e0802n:2050_5": "dhammaṃ suṇāti,",
  "anya-e0802n:2050_6": "buddhaṃ pūjeti,",
  "anya-e0802n:2050_7": "vācaṃ bhāsatī,",
  "anya-e0802n:2050_8": "taṇḍulaṃ vacati,",
  "anya-e0802n:2050_9": "coraṃ ghāteti.",
  "anya-e0802n:2051_0": "298, 287. Kāladdhānamaccantasaṃyoge.",
  "anya-e0802n:2052_0": "Kāladdhānaṃ accantasaṃyoge dutiyāvibhatti hoti.",
  "anya-e0802n:2053_0": "Māsaṃ maṃsodanaṃ bhuñjati,",
  "anya-e0802n:2053_1": "saradaṃ ramaṇīyā nadī,",
  "anya-e0802n:2053_2": "māsaṃ sajjhāyati,",
  "anya-e0802n:2053_3": "yojanaṃ vanarāji,",
  "anya-e0802n:2053_4": "yojanaṃ dīgho pabbato,",
  "anya-e0802n:2053_5": "kosaṃ sajjhāyati.",
  "anya-e0802n:2054_0": "Accantasaṃyogeti kimatthaṃ? Saṃvacchare bhojanaṃ bhuñjati.",
  "anya-e0802n:2055_0": "299, 288. Kammappavadhanīyayutte.",
  "anya-e0802n:2056_0": "Kammappavacanīyayutte dutiyāvibhatti hoti.",
  "anya-e0802n:2057_0": "Taṃ kho pana bhavantaṃ gotamaṃ evaṃ kalyāṇo kittisaddo abbhuggato, pabbajitamanupabbajiṃsu.",
  "anya-e0802n:2058_0": "300, 286. Gati buddhi bhuja paṭha hara kara sayādīnaṃ kārite vā.",
  "anya-e0802n:2059_0": "Gati buddhi bhuja paṭha hara kara sayādīnaṃ payoge kārite dutiyāvibhatti hoti vā.",
  "anya-e0802n:2060_0": "Puriso purisaṃ (gāmaṃ) gāmayati,",
  "anya-e0802n:2060_1": "puriso purisena vā,",
  "anya-e0802n:2060_2": "puriso purisassa vā.",
  "anya-e0802n:2060_3": "Evaṃ bodhayati,",
  "anya-e0802n:2060_4": "bhojayati,",
  "anya-e0802n:2060_5": "pāṭhayati, hārayati, kārayati,",
  "anya-e0802n:2060_6": "sayāpayati.",
  "anya-e0802n:2060_7": "Evaṃ sabbattha kārite.",
  "anya-e0802n:2061_0": "301, 215. Sāmismiṃ chaṭṭhī.",
  "anya-e0802n:2062_0": "Sāmismiṃ chaṭṭhīvibhatti hoti.",
  "anya-e0802n:2063_0": "Tassa bhikkhuno paṭivīso, tassa bhikkhuno patto, tassa bhikkhuno cīvaraṃ, attano mukhaṃ.",
  "anya-e0802n:2064_0": "302, 319. Okāse sattamī.",
  "anya-e0802n:2065_0": "Okāsakārake sattamīvibhatti hoti.",
  "anya-e0802n:2066_0": "Gambhīre odakantike, pāpasmiṃ ramati mano, bhagavati brahmacariyaṃ vussati kulaputto.",
  "anya-e0802n:2067_0": "303, 321. Sāmissarādhipati dāyāda sakkhīpatibhū pasutakusalehi ca.",
  "anya-e0802n:2068_0": "Sāmī issara adhipati dāyāda sakkhīpatibhū pasutakusala iccetehi payoge chaṭṭhīvibhatti hoti,",
  "anya-e0802n:2068_1": "sattamī ca.",
  "anya-e0802n:2069_0": "Goṇānaṃ sāmī,",
  "anya-e0802n:2069_1": "goṇesu sāmī,",
  "anya-e0802n:2069_2": "goṇānaṃ issaro,",
  "anya-e0802n:2069_3": "goṇesu issaro.",
  "anya-e0802n:2069_4": "Goṇānaṃ adhipati,",
  "anya-e0802n:2069_5": "goṇesu adhipati.",
  "anya-e0802n:2069_6": "Goṇānaṃ dāyādo,",
  "anya-e0802n:2069_7": "goṇesu dāyādo.",
  "anya-e0802n:2069_8": "Goṇānaṃ sakkhī,",
  "anya-e0802n:2069_9": "goṇesu sakkhī,",
  "anya-e0802n:2069_10": "goṇānaṃ patibhū,",
  "anya-e0802n:2069_11": "goṇesu patibhū.",
  "anya-e0802n:2069_12": "Goṇānaṃ pasuto,",
  "anya-e0802n:2069_13": "goṇesu pasuto.",
  "anya-e0802n:2069_14": "Goṇānaṃ kusalo,",
  "anya-e0802n:2069_15": "goṇesu kusalo.",
  "anya-e0802n:2070_0": "304, 322. Niddhāraṇe ca.",
  "anya-e0802n:2071_0": "Niddhāraṇatthe ca chaṭṭhīvibhatti hoti, sattamī ca.",
  "anya-e0802n:2072_0": "Kaṇhā gāvīnaṃ sampannakhīratamā,",
  "anya-e0802n:2072_1": "kaṇhā gāvīsu sampannakhīratamā.",
  "anya-e0802n:2072_2": "Sāmā nārīnaṃ dassanīyatamā,",
  "anya-e0802n:2072_3": "sāmā nārīsu dassanīyatamā.",
  "anya-e0802n:2072_4": "Manussānaṃ khattiyo sūratamo,",
  "anya-e0802n:2072_5": "manussesu khattiyo sūratamo.",
  "anya-e0802n:2072_6": "Pathikānaṃ dhāvanto sīghatamo,",
  "anya-e0802n:2072_7": "pathikesu dhāvanto sīghatamo.",
  "anya-e0802n:2073_0": "305, 323. Anādare ca.",
  "anya-e0802n:2074_0": "Anādare chaṭṭhīvibhatti hoti, sattamī ca.",
  "anya-e0802n:2075_0": "Rudato dārakassa pabbaji, rudantasmiṃ dārake pabbaji.",
  "anya-e0802n:2076_0": "306, 289. Kvaci dutiyā chaṭṭhīnamatthe.",
  "anya-e0802n:2077_0": "Chaṭṭhīnamatthe kvaci dutiyāvibhatti hoti.",
  "anya-e0802n:2078_0": "Apissu maṃ aggivessana tisso upamā paṭibhaṃsu.",
  "anya-e0802n:2079_0": "307, 290. Tatiyāsattamīnañca.",
  "anya-e0802n:2080_0": "Tatiyāsattamīnaṃ atthe ca kvaci dutiyāvibhatti hoti.",
  "anya-e0802n:2081_0": "Sace maṃ samaṇo gotamo ālapissati, tvañca maṃ nābhibhāsasi. Evaṃ tatiyatthe.",
  "anya-e0802n:2082_0": "Pubbaṇhasamayaṃ nivāsetvā, ekaṃ samayaṃ bhagavā. Evaṃ sattamyatthe.",
  "anya-e0802n:2083_0": "308, 317. Chaṭṭhī ca.",
  "anya-e0802n:2084_0": "Tatiyāsattamīnaṃ atthe ca kvaci chaṭṭhīvibhatti hoti.",
  "anya-e0802n:2085_0": "Kato me kalyāṇo, kataṃ me pāpaṃ. Evaṃ tatiyatthe.",
  "anya-e0802n:2086_0": "Kusalā naccagītassa sikkhitā cāturitthiyo, kusalo tvaṃ rathassa aṅgapaccaṅgānaṃ. Evaṃ sattamyatthe.",
  "anya-e0802n:2087_0": "Kvacīti kimatthaṃ? Yo vo ānanda mayā dhammo ca vinayo ca desito paññatto, ānando atthesu vicakkhaṇo.",
  "anya-e0802n:2088_0": "309, 318. Dutiyāpañcamīnañca.",
  "anya-e0802n:2089_0": "Dutiyāpañcamīnañca atthe kvaci chaṭṭhīvibhatti hoti.",
  "anya-e0802n:2090_0": "Tassa bhavanti vattāro, sahasā kammassa kattāro, evaṃ dutiyatthe.",
  "anya-e0802n:2091_0": "Assavanatā dhammassa parihāyanti,",
  "anya-e0802n:2091_1": "kinnu kho ahaṃ tassa sukhassa bhāyāmi,",
  "anya-e0802n:2091_2": "sabbe tasanti daṇḍassa,",
  "anya-e0802n:2091_3": "sabbe bhāyanti maccuno,",
  "anya-e0802n:2091_4": "bhīto catunnaṃ āsīvisānaṃ ghoravisānaṃ,",
  "anya-e0802n:2091_5": "bhāyāmi ghoravisassa nāgassa.",
  "anya-e0802n:2091_6": "Evaṃ pañcamyatthe.",
  "anya-e0802n:2092_0": "310, 324. Kamma karaṇa nimittatthesu sattamī.",
  "anya-e0802n:2093_0": "Kammakaraṇanimittatthesu sattamīvibhatti hoti.",
  "anya-e0802n:2094_0": "Sundarāvuso ime ājīvakā bhikkhūsu abhivādenti. Evaṃ kammatthe.",
  "anya-e0802n:2095_0": "Hatthesu piṇḍāya caranti, pattesu piṇḍāya caranti, pathesu gacchanti. Evaṃ karaṇatthe.",
  "anya-e0802n:2096_0": "Dīpi cammesu haññate, kuñjaro dantesu haññate, evaṃ nimittatthe.",
  "anya-e0802n:2097_0": "311, 325. Sampadāne ca.",
  "anya-e0802n:2098_0": "Sampadāne ca sattamīvibhatti hoti.",
  "anya-e0802n:2099_0": "Saṅghe dinnaṃ mahapphala, saṅghe gotamī dehi, saṅghe te dinne ahañceva pūjito bhavissāmi.",
  "anya-e0802n:2100_0": "312, 326. Pañcamyatthe ca.",
  "anya-e0802n:2101_0": "Pañcamyatthe ca sattamīvibhatti hoti.",
  "anya-e0802n:2102_0": "Kadalīsu gaje rakkhanti.",
  "anya-e0802n:2103_0": "313, 327. Kālabhāvesu ca.",
  "anya-e0802n:2104_0": "Kālabhāvesu ca kattari payujjamāne sattamīvibhatti hoti.",
  "anya-e0802n:2105_0": "Pubbaṇhasamaye gato,",
  "anya-e0802n:2105_1": "sāyanhasamaye āgato.",
  "anya-e0802n:2105_2": "Bhikkhūsu bhojīyamānesu gato,",
  "anya-e0802n:2105_3": "bhuttesu āgato.",
  "anya-e0802n:2105_4": "Gosuduyhamānesu gato,",
  "anya-e0802n:2105_5": "duddhāsu āgato.",
  "anya-e0802n:2106_0": "314, 328. Upa’jhādhikissaravacane.",
  "anya-e0802n:2107_0": "Upaadhiiccetesaṃ payoge adhikaissaravacane sattamīvibhatti hoti.",
  "anya-e0802n:2108_0": "Upa khāriyaṃ doṇo,",
  "anya-e0802n:2108_1": "upa nikkhe kahāpaṇaṃ.",
  "anya-e0802n:2108_2": "Adhi brahmadatte pañcālā,",
  "anya-e0802n:2108_3": "adhi naccesu gotamī,",
  "anya-e0802n:2108_4": "adhi devesu buddho.",
  "anya-e0802n:2109_0": "315, 329. Maṇḍitu’ssukkesu tatiyā.",
  "anya-e0802n:2110_0": "Maṇḍitaussukkaiccetesvatthesu tatiyāvibhatti hoti, sattamī ca.",
  "anya-e0802n:2111_0": "Ñāṇena pasīdito,",
  "anya-e0802n:2111_1": "ñāṇasmiṃ vā pasīdito,",
  "anya-e0802n:2111_2": "ñāṇena ussukko,",
  "anya-e0802n:2111_3": "ñāṇasmiṃ vā ussukko tathāgato vā tathāgatagotto vā.",
  "anya-e0802n:2112_0": "Iti nāmakappe kārakakappo chaṭṭho kaṇḍo.",
  "anya-e0802n:2113_0": "Kārakakappo niṭṭhito.",
  "anya-e0802n:2114_0": "4. Samāsakappa",
  "anya-e0802n:2115_0": "Sattamakaṇḍa",
  "anya-e0802n:2116_0": "316, 331. Nāmānaṃ samāso yuttattho.",
  "anya-e0802n:2117_0": "Tesaṃ nāmānaṃ payujjamānapadatthānaṃ yo yuttattho, so samāsasañño hoti.",
  "anya-e0802n:2118_0": "Kathinadussaṃ,",
  "anya-e0802n:2118_1": "āgantukabhattaṃ,",
  "anya-e0802n:2118_2": "jīvitindriyaṃ,",
  "anya-e0802n:2118_3": "samaṇabrāhmaṇā,",
  "anya-e0802n:2118_4": "sāriputtamoggallānā,",
  "anya-e0802n:2118_5": "brāhmaṇa gahapatikā.",
  "anya-e0802n:2119_0": "Nāmānamiti kimatthaṃ? Devadatto pacati, yaññadatto pacati.",
  "anya-e0802n:2120_0": "Yuttatthoti kimatthaṃ? Bhato rañño putto devadattassa.",
  "anya-e0802n:2121_0": "Samāsaiccanena kvattho? Kvaci samāsantagatānamakāranto.",
  "anya-e0802n:2122_0": "317, 332. Tesaṃ vibhattiyo lopā ca.",
  "anya-e0802n:2123_0": "Tesaṃ yuttatthānaṃ samāsānaṃ vibhattiyo lopā ca honti.",
  "anya-e0802n:2124_0": "Kathinadussaṃ, āgantukabhattaṃ.",
  "anya-e0802n:2125_0": "Tesaṃgahaṇena samāsataddhitākhyātakitakānaṃ vibhattipaccayapadakkharāgamā ca lopā honti. Vāsiṭṭho,",
  "anya-e0802n:2125_1": "venateyyo.",
  "anya-e0802n:2126_0": "Caggahaṇa mavadhāraṇatthaṃ, pabhaṅkaro, amataddado, medhaṅkaro, dīpaṅkaro.",
  "anya-e0802n:2127_0": "318, 333. Pakati cassa sarantassa.",
  "anya-e0802n:2128_0": "Luttāsu vibhattīsu assa sarantassa liṅgassa pakatirūpāni honti.",
  "anya-e0802n:2129_0": "Cakkhusotaṃ, mukhanāsikaṃ, rājaputto, rājapuriso.",
  "anya-e0802n:2130_0": "319, 330. Upasagganipātapubbako abyayībhāvo.",
  "anya-e0802n:2131_0": "Upasagganipātapubbako samāso abyayībhāvasañño hoti.",
  "anya-e0802n:2132_0": "Nagarassa samīpe pavattati kathā iti upanagaraṃ,",
  "anya-e0802n:2132_1": "darathānaṃ abhāvo niddarathaṃ,",
  "anya-e0802n:2132_2": "makasānaṃ abhāvo nimmakasaṃ,",
  "anya-e0802n:2132_3": "vuḍḍhānaṃ paṭipāṭi yathāvuḍḍhaṃ,",
  "anya-e0802n:2132_4": "ye ye vuḍḍhā vā yathāvuḍḍhaṃ,",
  "anya-e0802n:2132_5": "jīvassa yattako paricchedo yāvajīvaṃ,",
  "anya-e0802n:2132_6": "cittamadhikicca pavattanti te dhammāti adhicittaṃ,",
  "anya-e0802n:2132_7": "pabbatassa tiro tiropabbataṃ,",
  "anya-e0802n:2132_8": "sotassa pati pavattati nāvā iti patisotaṃ,",
  "anya-e0802n:2132_9": "pāsādassa anto antopāsādaṃ.",
  "anya-e0802n:2133_0": "Abyayībhāvamiccanena kvattho? Aṃvibhattīna makārantā abyayībhāvā.",
  "anya-e0802n:2134_0": "320, 335. So napuṃsakaliṅgo.",
  "anya-e0802n:2135_0": "So abyayībhāvasamāso napuṃsakaliṅgova daṭṭhabbo.",
  "anya-e0802n:2136_0": "Kumārīsu adhikicca pavattati kathā iti adhikumāri,",
  "anya-e0802n:2136_1": "vadhuyā samīpe pavattati kathā iti upavadhu,",
  "anya-e0802n:2136_2": "gaṅgāya samīpe pavattati kathā iti upagaṅgaṃ,",
  "anya-e0802n:2136_3": "maṇikāya samīpe pavattati kathā iti upamaṇikaṃ.",
  "anya-e0802n:2137_0": "321, 349. Digussekattaṃ.",
  "anya-e0802n:2138_0": "Digussa samāsassa ekattaṃ hoti, napuṃsakaliṅgattañca.",
  "anya-e0802n:2139_0": "Tayo lokā tilokaṃ,",
  "anya-e0802n:2139_1": "tayo daṇḍā tidaṇḍaṃ,",
  "anya-e0802n:2139_2": "tīṇi nayanāni tinayanaṃ,",
  "anya-e0802n:2139_3": "tayo siṅgā tisiṅgaṃ.",
  "anya-e0802n:2139_4": "Catasso disā catuddisaṃ,",
  "anya-e0802n:2139_5": "pañca indriyāni pañcindriyaṃ.",
  "anya-e0802n:2140_0": "322, 359. Tathā dvande pāṇi tūriya yoggasenaṅgakhuddajantuka vividhaviruddha visabhāgatthādīnañca.",
  "anya-e0802n:2141_0": "Tathā dvande samāse pāṇi tūriya yogga senaṅgakhuddajantuka vividhaviruddha visabhāgatthaiccevamādīnaṃ ekattaṃ hoti,",
  "anya-e0802n:2141_1": "napuṃsakaliṅgattañca.",
  "anya-e0802n:2142_0": "Taṃ yathā?",
  "anya-e0802n:2142_1": "Cakkhu ca sotañca cakkhusotaṃ,",
  "anya-e0802n:2142_2": "mukhañca nāsikā ca mukhanāsikaṃ,",
  "anya-e0802n:2142_3": "chavi ca maṃsañca lohitañca chavimaṃsalohitaṃ.",
  "anya-e0802n:2142_4": "Evaṃ pāṇyaṅgatthe.",
  "anya-e0802n:2143_0": "Saṅkho ca paṇavo ca saṅkhapaṇavaṃ,",
  "anya-e0802n:2143_1": "gītañca vāditañca gītavāditaṃ,",
  "anya-e0802n:2143_2": "daddari ca ḍiṇḍimo ca daddariḍiṇḍimaṃ.",
  "anya-e0802n:2143_3": "Evaṃ tūriyaṅgatthe.",
  "anya-e0802n:2144_0": "Phālo ca pācanañca phālapācanaṃ, yugañca naṅgalañca yuganaṅgalaṃ. Evaṃ yoggaṅgatthe.",
  "anya-e0802n:2145_0": "Asi ca cammañca asicammaṃ,",
  "anya-e0802n:2145_1": "dhanu ca kalāpo ca dhanukalāpaṃ,",
  "anya-e0802n:2145_2": "hatthī ca asso ca hatthiassaṃ,",
  "anya-e0802n:2145_3": "ratho ca pattiko ca rathapattikaṃ.",
  "anya-e0802n:2145_4": "Evaṃ senaṅgatthe.",
  "anya-e0802n:2146_0": "Ḍaṃsā ca makasā ca ḍaṃsamakasaṃ,",
  "anya-e0802n:2146_1": "kuntho ca kipilliko ca kunthakipillikaṃ,",
  "anya-e0802n:2146_2": "kīṭo ca sarīsapo ca kīṭasarīsapaṃ.",
  "anya-e0802n:2146_3": "Evaṃ khuddajantukatthe.",
  "anya-e0802n:2147_0": "Ahi ca nakulo ca ahinakulaṃ,",
  "anya-e0802n:2147_1": "biḷāro ca mūsiko ca biḷāramūsikaṃ,",
  "anya-e0802n:2147_2": "kāko ca ulūko ca kākolūkaṃ.",
  "anya-e0802n:2147_3": "Evaṃ vividhaviruddhatthe.",
  "anya-e0802n:2148_0": "Sīlañca paññāṇañca sīlapaññāṇaṃ,",
  "anya-e0802n:2148_1": "samatho ca vipassanā ca samathavipassanaṃ,",
  "anya-e0802n:2148_2": "vijjā ca caraṇañca vijjācaraṇaṃ.",
  "anya-e0802n:2148_3": "Evaṃ visabhāgatthe.",
  "anya-e0802n:2149_0": "Ādiggahaṇaṃ kimatthaṃ?",
  "anya-e0802n:2149_1": "Dāsī ca dāso ca dāsidāsaṃ,",
  "anya-e0802n:2149_2": "itthī ca pumā ca itthipumaṃ,",
  "anya-e0802n:2149_3": "patto ca cīvarañca pattacīvaraṃ,",
  "anya-e0802n:2149_4": "chattañca upāhanā ca chattupāhanaṃ,",
  "anya-e0802n:2149_5": "tikañca catukkañca tikacatukkaṃ,",
  "anya-e0802n:2149_6": "veno ca rathakāro ca venarathakāraṃ,",
  "anya-e0802n:2149_7": "sākuṇiko ca māgaviko ca savakuṇikamāgavikaṃ,",
  "anya-e0802n:2149_8": "dīgho ca majjhimo ca dīghamajjhimaṃ iccevamādi.",
  "anya-e0802n:2150_0": "323, 360. Vibhāsā rukkha tiṇa pasukha na dhañña janapadādīnañca.",
  "anya-e0802n:2151_0": "Rukkhatiṇa pasu dhana dhañña janapadaiccevamādīnaṃ vibhāsā ekattaṃ hoti,",
  "anya-e0802n:2151_1": "napuṃsakaliṅgattañca dvande samāse.",
  "anya-e0802n:2151_2": "Assattho ca kapītano ca assatthakapītanaṃ,",
  "anya-e0802n:2151_3": "assatthakapītanā vā.",
  "anya-e0802n:2151_4": "Usīrañca bīraṇañca usīrabīraṇaṃ,",
  "anya-e0802n:2151_5": "usīrabīraṇā vā.",
  "anya-e0802n:2151_6": "Ajo ca eḷako ca ajeḷakaṃ,",
  "anya-e0802n:2151_7": "ajeḷakā vā.",
  "anya-e0802n:2151_8": "Hiraññañca suvaṇṇañca hiraññasuvaṇṇaṃ,",
  "anya-e0802n:2151_9": "hiraññasuvaṇṇā vā.",
  "anya-e0802n:2151_10": "Sāli ca yavo ca sāliyavaṃ,",
  "anya-e0802n:2151_11": "sāliyavā vā.",
  "anya-e0802n:2151_12": "Kāsī ca kosalā ca kāsikosalaṃ,",
  "anya-e0802n:2151_13": "kāsikosalā vā.",
  "anya-e0802n:2152_0": "Ādiggahaṇaṃ kimatthaṃ?",
  "anya-e0802n:2152_1": "Sāvajjañca anavajjañca sāvajjānavajjaṃ,",
  "anya-e0802n:2152_2": "sāvajjā navajjā vā.",
  "anya-e0802n:2152_3": "Hīnañca paṇītañca hīnapaṇītaṃ.",
  "anya-e0802n:2152_4": "Hīnapaṇītā vā.",
  "anya-e0802n:2152_5": "Kaṇho ca sukko ca kaṇhasukkaṃ,",
  "anya-e0802n:2152_6": "kaṇhasukkā vā.",
  "anya-e0802n:2153_0": "324, 339. Dvipade tulyādhikaraṇe kammadhārayo.",
  "anya-e0802n:2154_0": "Dve padāni tulyādhikaraṇāni yadā samasyante, tadā so samāso kammadhārayasañño hoti.",
  "anya-e0802n:2155_0": "Mahanto ca so puriso cāti mahāpuriso,",
  "anya-e0802n:2155_1": "kaṇho ca so sappo cāti kaṇhasappo,",
  "anya-e0802n:2155_2": "nīlañca taṃ uppalañcāti nīluppalaṃ,",
  "anya-e0802n:2155_3": "lohitañca taṃ candanañcāti lohitacandanaṃ,",
  "anya-e0802n:2155_4": "brāhmaṇī ca sā dārikā cāti brāhmaṇadārikā,",
  "anya-e0802n:2155_5": "khattiyā ca sā kaññā cāti khattiyakaññā.",
  "anya-e0802n:2156_0": "Kammadhārayaiccanena kvattho? Kammadhārayasaññe ca.",
  "anya-e0802n:2157_0": "325, 348. Saṅkhyāpubbo digu.",
  "anya-e0802n:2158_0": "Saṅkhyāpubbo kammadhārayasamāso digusañño hoti.",
  "anya-e0802n:2159_0": "Tīṇi malāni timalaṃ,",
  "anya-e0802n:2159_1": "tīṇi phalāni tiphalaṃ,",
  "anya-e0802n:2159_2": "tayo lokā tilokaṃ,",
  "anya-e0802n:2159_3": "tayo daṇḍā tidaṇḍaṃ,",
  "anya-e0802n:2159_4": "catasso disā catuddisaṃ,",
  "anya-e0802n:2159_5": "pañca indriyāni pañcindriyaṃ,",
  "anya-e0802n:2159_6": "satta godāvariyo sattagodāvaraṃ.",
  "anya-e0802n:2160_0": "Diguiccanena kvattho? Digusse kattaṃ.",
  "anya-e0802n:2161_0": "326, 341. Ubhe tappurisā.",
  "anya-e0802n:2162_0": "Ubhe digukammadhārayasamāsā tappurisasaññā honti.",
  "anya-e0802n:2163_0": "Na brāhmaṇo abrāhmaṇo,",
  "anya-e0802n:2163_1": "na vasalo avasalo,",
  "anya-e0802n:2163_2": "na bhikkhu abhikkhu,",
  "anya-e0802n:2163_3": "na pañcavassaṃ apañcavassaṃ,",
  "anya-e0802n:2163_4": "na pañcapūlī apañcapūlī,",
  "anya-e0802n:2163_5": "na sattagodāvaraṃasattagodāvaraṃ,",
  "anya-e0802n:2163_6": "na dasagavaṃ adasagavaṃ,",
  "anya-e0802n:2163_7": "na pañcagavaṃ apañcagavaṃ.",
  "anya-e0802n:2164_0": "Tappurisaiccanena kvattho? Attaṃ nassa tappurise.",
  "anya-e0802n:2165_0": "327, 351. Amādayo parapadebhi.",
  "anya-e0802n:2166_0": "Tā amādayo nāmehi parapadebhi yadā samasyante, tadā so samāso tappurisasañño hoti.",
  "anya-e0802n:2167_0": "Bhūmiṃ gato bhūmigato,",
  "anya-e0802n:2167_1": "sabbarattiṃ sobhaṇo sabbarattisobhaṇo.",
  "anya-e0802n:2167_2": "Apāyaṃ gato apāyagato,",
  "anya-e0802n:2167_3": "issarena kataṃ issarakataṃ,",
  "anya-e0802n:2167_4": "sallena viddho sallaviddho,",
  "anya-e0802n:2167_5": "kathinassa dussaṃ kathinadussaṃ,",
  "anya-e0802n:2167_6": "āgantukassa bhattaṃ āgantukabhattaṃ,",
  "anya-e0802n:2167_7": "methunā apeto methunāpeto,",
  "anya-e0802n:2167_8": "corā bhayaṃ corabhayaṃ,",
  "anya-e0802n:2167_9": "rañño putto rājaputto,",
  "anya-e0802n:2167_10": "dhaññānaṃ rāsi dhaññarāsi,",
  "anya-e0802n:2167_11": "rūpe saññā rūpasaññā,",
  "anya-e0802n:2167_12": "saṃsāre dukkhaṃ saṃsāradukkhaṃ.",
  "anya-e0802n:2168_0": "328, 352. Aññapadatthesu bahubbīhi.",
  "anya-e0802n:2169_0": "Aññesaṃ padānaṃ atthesu dve nāmāni bahūni nāmāni yadā samasyante,",
  "anya-e0802n:2169_1": "tadā so samāso bahubbīhi sañño hoti.",
  "anya-e0802n:2170_0": "Āgatā samaṇā imaṃ saṅghārāmaṃ soyaṃ āgatasamaṇo,",
  "anya-e0802n:2170_1": "saṅghārāmo.",
  "anya-e0802n:2170_2": "Jitāni indriyāni anena samaṇena soyaṃ jitindriyo, samaṇo.",
  "anya-e0802n:2170_3": "Dinno suṅko yassa rañño soyaṃ dinnasuṅko, rājā.",
  "anya-e0802n:2170_4": "Niggatā janā asmā gāmā soyaṃ niggatajano, gāmo.",
  "anya-e0802n:2170_5": "Chinno hatto yassa purisassa soyaṃ chinnahattho, puriso.",
  "anya-e0802n:2170_6": "Sampannāni sassāni yasmiṃ janapade soyaṃ sampannasasso, janapado.",
  "anya-e0802n:2171_0": "Nigrodhassa parimaṇḍalo nigrodhaparimaṇḍalo,",
  "anya-e0802n:2171_1": "nigrodhaparimaṇḍalo iva parimaṇḍalo yo rājakumāro soyaṃ nigrodhaparimaṇḍalo.",
  "anya-e0802n:2171_2": "Atha vā nigrodhaparimaṇḍalo iva parimaṇḍalo yassa rājakumārassa soyaṃ nigrodhaparimaṇḍalo,",
  "anya-e0802n:2171_3": "rājakumāro.",
  "anya-e0802n:2172_0": "Cakkhuno bhūto cakkhubhūto, cakkhubhūto iva bhūto yo bhagavā soyaṃ cakkhubhūto, bhagavā.",
  "anya-e0802n:2173_0": "Suvaṇṇassa vaṇṇo suvaṇṇavaṇṇo, suvaṇṇavaṇṇo viya vaṇṇo yassa bhagavato soyaṃ suvaṇṇavaṇṇo, bhagavā.",
  "anya-e0802n:2174_0": "Brahmuno saro brahmassaro, brahmassaro viya saro yassa bhagavato soyaṃ brahmassaro, bhagavā.",
  "anya-e0802n:2175_0": "Sayaṃ patita paṇṇa pupphaphalavāyutoyāhārāti paṇṇañca pupphañca phalañca paṇṇapupphaphalāni,",
  "anya-e0802n:2175_1": "sayameva patitāni sayaṃpatitāni,",
  "anya-e0802n:2175_2": "sayaṃpatitāni ca tāni paṇṇapupphaphalāni ceti sayaṃpatitapaṇṇapupphaphalāni vāyu ca toyañca vāyutoyāni,",
  "anya-e0802n:2175_3": "sayaṃpatitapaṇṇapupphaphalāni ca vāyutoyāni ca sayaṃpatitapaṇṇapupphaphalavāyutoyāni.",
  "anya-e0802n:2175_4": "Sayaṃpatitapaṇṇapupphaphalavāyutoyāni āhārā yesaṃ te sayaṃpatitapaṇṇapupphaphalavāyutoyāhārā, isayo.",
  "anya-e0802n:2175_5": "Yamettha vattabbaṃ,",
  "anya-e0802n:2175_6": "taṃ heṭṭhā vuttameva.",
  "anya-e0802n:2175_7": "Ayaṃ pana dvandakammadhārayagabbho tulyādhikaraṇapahubbīhi.",
  "anya-e0802n:2176_0": "Atha vā –",
  "anya-e0802n:2176_1": "sayaṃpatitapaṇṇapupphaphalavāyutoyehi āhārā yesaṃ te sayaṃpatitapaṇṇapupphaphalavāyutoyāhārā.",
  "anya-e0802n:2176_2": "Ayaṃ pana bhinnādhikaraṇabahubbīhi.",
  "anya-e0802n:2177_0": "Nānā dumapatita pupphavāsita sānūti nānāpakārā dumā nānādumā,",
  "anya-e0802n:2177_1": "nānādumehi patitāni nānādumapati tāni,",
  "anya-e0802n:2177_2": "nānādumapatitāni ca tāni pupphāni ceti nānādumapatitapupphāni,",
  "anya-e0802n:2177_3": "nānādumapatitapupphehi vāsitā nānādumapatitapupphavāsitā,",
  "anya-e0802n:2177_4": "nānādumapatitapupphavāsitā sānū yassa pabbatarājassa soyaṃ nānādumapatitapupphavāsitasānu,",
  "anya-e0802n:2177_5": "pabbatarājā.",
  "anya-e0802n:2177_6": "Ayaṃ pana kammadhārayatappurisagabbho tulyādhikaraṇabahubbīhi.",
  "anya-e0802n:2178_0": "Atha vā –",
  "anya-e0802n:2178_1": "vāsitā sānū vāsitasānu,",
  "anya-e0802n:2178_2": "sāpekkhatte satipi gamakattā samāso.",
  "anya-e0802n:2178_3": "Nānādumapatitapupphehi vāsitasānū yassa pabbatarājassa soyaṃ nānādumapatitapupphavāsitasānu,",
  "anya-e0802n:2178_4": "pabbatarājā.",
  "anya-e0802n:2178_5": "Ayaṃ pana bhinnādhikaraṇabahubbīhi.",
  "anya-e0802n:2179_0": "Byālambambudharabinducumbitakūṭoti ambuṃ dhāretīti ambudharo, ko so? Pajjunno.",
  "anya-e0802n:2179_1": "Vividhā ālambo byālambo,",
  "anya-e0802n:2179_2": "byālambo ca so ambudharo cāti byālambambudharo,",
  "anya-e0802n:2179_3": "byālambambudharassa bindū byālambambudharabindū,",
  "anya-e0802n:2179_4": "byālambambudharabindūhi cumbito byālambambudharabinducumbito,",
  "anya-e0802n:2179_5": "byālambamburebinducumbito kūṭo yassa pabbatarājassa soyaṃ byālambambudharabinducumbitakūṭo.",
  "anya-e0802n:2179_6": "Ayaṃ pana kammadhārayatappurisagabbho tulyādhikaraṇabahubbīhi.",
  "anya-e0802n:2180_0": "Atha vā –",
  "anya-e0802n:2180_1": "cumbito kūṭo cumbitakūṭo,",
  "anya-e0802n:2180_2": "sāpekkhatte satipi gamakattā samāso.",
  "anya-e0802n:2180_3": "Byālambambudharabindūhi cumbitakūṭo yassa pabbatarājassa soyaṃ byālambambudharabinducumbitakūṭo.",
  "anya-e0802n:2180_4": "Ayaṃ pana bhinnādhikaraṇabahubbīhi.",
  "anya-e0802n:2181_0": "Amita bala parakkamajutīti na mitā amitā,",
  "anya-e0802n:2181_1": "balañca parakkamo ca juti ca balaparakkamajutiyo,",
  "anya-e0802n:2181_2": "amitā balaparakkamajutiyo yassa soyaṃ amitabalaparakkamajuti,",
  "anya-e0802n:2181_3": "ayaṃ pana kammadhārayadvandagabbho tulyādhikaraṇabahubbīhi.",
  "anya-e0802n:2182_0": "Pīṇorakkhaṃsa bāhūti uro ca akkhañca aṃso ca bāhu ca urakkhaṃsabāhavo,",
  "anya-e0802n:2182_1": "pīṇā urakkhaṃsabāhavo yassa bhagavato soyaṃ pīṇorakkhaṃsabāhu.",
  "anya-e0802n:2182_2": "Ayaṃ pana dvandavabbho tulyādhikaraṇabahubbīhi.",
  "anya-e0802n:2183_0": "Pīṇa gaṇḍa vadana thanūrujaghanāti gaṇḍo ca vadanañca thano ca ūru ca jaghanañca gaṇḍavadanathanūrujaghanā,",
  "anya-e0802n:2183_1": "pīṇā gaṇḍavadanathanūrujaghanā yassā sāyaṃ pīṇagaṇḍavadanathanūrujaghanā.",
  "anya-e0802n:2183_2": "Ayampi dvandagabbho tulyādhikaraṇabahubbīhi.",
  "anya-e0802n:2184_0": "Vavara surāsura garuḍa manuja bhujaga gandhabba makuṭa kūṭa cumbita selasaṅghaṭṭita caraṇoti surā ca",
  "anya-e0802n:2184_1": "asurā ca garuḍā ca manujā ca bhujagā ca gandhabbā ca surāsuragaruḍamanujabhujagagandhabbā,",
  "anya-e0802n:2184_2": "pavarā ca te surāsuragaruḍamanujabhujaga gandhabbā ceti pavarasurāsuragaruḍamanujabhujagagandhabbā,",
  "anya-e0802n:2184_3": "pavarasurāsuragaruḍamanujabhujagagandhabbānaṃ makuṭāni pavarasurāsuragaruḍamanujabhujagagandhabbamakuṭāni,",
  "anya-e0802n:2184_4": "pavarasurāsuragaruḍamanujabhujagagandhabbamakuṭānaṃ kūṭāni pavarasurāsuragaruḍamanujabhujagagandhabbamakuṭakūṭāni,",
  "anya-e0802n:2184_5": "pavarasurāsuragaruḍamanujabhujagagandhabbamakuṭakūṭesu cumbitā pavarasurāsuragaruḍamanujabhujagagandhabbamakuṭakūṭacumbitā,",
  "anya-e0802n:2184_6": "pavarasurāsuragaruḍamanujabhujagagandhabbamakuṭakūṭacumbitā ca te selā cāti pavarasurāsuragaruḍamanujabhujagagandhabbamakuṭakūṭacumbitaselā,",
  "anya-e0802n:2184_7": "pavarasurāsura garuḍamanujabhujagagandhabbamakuṭakūṭacumbitaselehi saṅghaṭṭitā pavarasurāsura garuḍamanujabhujagagandhabbamakuṭakūṭacumbitaselasaṅghaṭṭitā,",
  "anya-e0802n:2184_8": "pavarasurāsuragaruḍamanujabhujagagandhabbamakuṭakūṭacumbitaselasaṅghaṭṭitā caraṇā yassa tathāgatassa",
  "anya-e0802n:2184_9": "soyaṃ pavarasurāsuragaruḍamanujabhujagagandhabbamakuṭakūṭacumbitaselasaṅghaṭṭitacaraṇo,",
  "anya-e0802n:2184_10": "tathāgato,",
  "anya-e0802n:2184_11": "ayaṃ pana dvandakammadhārayatappurisagabbho tulyādhikaraṇabahubbīhi.",
  "anya-e0802n:2185_0": "Atha vā–saṅghaṭṭitā caraṇā saṅghaṭṭitacaraṇā,",
  "anya-e0802n:2185_1": "sāpekkhatte satipi gamakattā samāso.",
  "anya-e0802n:2185_2": "Pavarasurāsura garuḍamanujabhujaga gandhabbamakuṭakūṭacumbitaselehi saṅghaṭṭitacaraṇā yassa tathāgatassa",
  "anya-e0802n:2185_3": "soyaṃ pavarasurāsuragaruḍa manujabhujaga gandhabbamakuṭakūṭacumbitaselasaṅghaṭṭita caraṇo.",
  "anya-e0802n:2185_4": "Ayaṃ pana bhinnādhikaraṇabahubbīhi.",
  "anya-e0802n:2186_0": "Catuddisoti catasso disā yassa soyaṃ catuddiso, bhagavā.",
  "anya-e0802n:2187_0": "Pañcacakkhūti pañca cakkhūni yassa tathāgatassa soyaṃ pañcacakkhu, tathāgato.",
  "anya-e0802n:2188_0": "Dasabaloti dasa balāni yassa soyaṃ dasabalo, bhagavā.",
  "anya-e0802n:2189_0": "Anantañāṇoti nassa anto anantaṃ, anantaṃ ñāṇaṃ yassa tathāgatassa soyaṃ anantañāṇo, tathāgato.",
  "anya-e0802n:2190_0": "Amita ghana sarīroti na mitaṃ amitaṃ,",
  "anya-e0802n:2190_1": "ghanaṃ eva sarīraṃ ghanasarīraṃ,",
  "anya-e0802n:2190_2": "amitaṃ ghanasarīraṃ yassa tathāgatassa soyaṃ amitaghanasarīro,",
  "anya-e0802n:2190_3": "tathāgato.",
  "anya-e0802n:2191_0": "Amita bala parakkama pattoti na mitā amitā,",
  "anya-e0802n:2191_1": "balañca parakkamo ca balaparakkamā,",
  "anya-e0802n:2191_2": "amitā eva balaparakkamā amitabalaparakkamā,",
  "anya-e0802n:2191_3": "amitabalaparakkamā pattā yena soyaṃ amitabalaparakkamapatto, bhagavā.",
  "anya-e0802n:2191_4": "Ayaṃ pana kammadhārayadvandagabbho tulyādhikaraṇabahubbīhi.",
  "anya-e0802n:2192_0": "Matta bhamara gaṇa cumbita vikasitapupphavallināgarukkho pasobhita kandaroti mattā eva bhamarā mattabhamarā,",
  "anya-e0802n:2192_1": "mattabhamarānaṃ gaṇā mattabhamaragaṇā,",
  "anya-e0802n:2192_2": "mattabhamaragaṇehi cumbitāni mattabhamaraṇacumbitāni,",
  "anya-e0802n:2192_3": "vikasitāni eva pupphāni vikasitapupphāni,",
  "anya-e0802n:2192_4": "mattabhamaragaṇacumbitāni vikasitapupphāni yesaṃ tehi mattabhamaragaṇacumbitavikasitapupphā,",
  "anya-e0802n:2192_5": "valli ca nāgarukkho ca mallināgarukkhā,",
  "anya-e0802n:2192_6": "mattabhamaragaṇacumbitavikasitapupphā ca te vallināgarukkhā ceti mattabhamaragaṇacumbitavikasitapupphavallināgarukkhā,",
  "anya-e0802n:2192_7": "mattabhamaragaṇacumbitavikasitapupphavallināgarukkhehi upasobhitāni mattabhamaragaṇacumbitavikasitapupphavallināgarukkho pasobhitāni,",
  "anya-e0802n:2192_8": "mattabhamaragaṇacumbitavikasitapupphavallināgarukkho pasobhitāni kandarāni yassa pabbatarājassa soyaṃ",
  "anya-e0802n:2192_9": "mattabhamaragaṇacumbitavikasitapuppha vallināgarukkho paso bhitakandaro,",
  "anya-e0802n:2192_10": "pabbatarājā.",
  "anya-e0802n:2192_11": "Ayaṃ pana dvandakammadhārayatappurisagabbho tulyādhikaraṇabahubbīhi.",
  "anya-e0802n:2193_0": "Atha vā–upasobhitāni kandarāni upasobhitakandarāni,",
  "anya-e0802n:2193_1": "sāpekkhatte satipi gamakattā samāso.",
  "anya-e0802n:2193_2": "Mattabhamaragaṇacumbitavikasitapupphavallināgarukkhehi upasobhitakandarāni yassa pabbatarājassa soyaṃ",
  "anya-e0802n:2193_3": "mattabhamaragaṇacumbitavikasitapupphavallināgarukkho pasobhitakandaro,",
  "anya-e0802n:2193_4": "pabbatarājā.",
  "anya-e0802n:2193_5": "Ayaṃ pana bhinnādhikaraṇabahubbīhi.",
  "anya-e0802n:2194_0": "Nānā rukkha tiṇa patita pupphopasobhita kandaroti rukkho ca tiṇañca rukkhatiṇāni,",
  "anya-e0802n:2194_1": "nānā pakārāni eva rukkhatiṇāni nānārukkhatiṇāni,",
  "anya-e0802n:2194_2": "nānārukkhatiṇehi patitāni nānārukkhatiṇapatitāni,",
  "anya-e0802n:2194_3": "nānārukkhatiṇapatitāni ca tāni pupphāni ceti nānārukkhatiṇapatitapupphāni,",
  "anya-e0802n:2194_4": "nānārukkhatiṇapatitapupphehi upasobhitāni nānārukkhatiṇapatita pupphopasobhitāni,",
  "anya-e0802n:2194_5": "nānārukkhatiṇapatitapupphopasobhitāni kandarāni yassa pabbatarājassa soyaṃ nānārukkhatiṇapatitapupphopasobhitakandaro,",
  "anya-e0802n:2194_6": "pabbatarājā.",
  "anya-e0802n:2194_7": "Ayaṃ pana dvandakammadhārayatappurisagabbho tulyādhikaraṇabahubbīhi.",
  "anya-e0802n:2195_0": "Atha vā–upasobhitāni eva kandarāni upasobhitakandarāni,",
  "anya-e0802n:2195_1": "(sāpekkhatte satipi gamakattā samāso.) Nānārukkhatiṇapatitapupphehi upasobhitakandarāni yassa pabbatarājassa",
  "anya-e0802n:2195_2": "soyaṃ nānārukkhatiṇapatitapupphopasobhitakandaro,",
  "anya-e0802n:2195_3": "pabbatarājā.",
  "anya-e0802n:2195_4": "Ayaṃ pana bhinnādhikaraṇabahubbīhi.",
  "anya-e0802n:2196_0": "Nānā musala phāla pabbata taru kaliṅgara sara dhanugadāsi tomarahatthāti musalo ca phālo ca pabbato ca",
  "anya-e0802n:2196_1": "taru ca kaliṅgaro ca saro ca dhanu ca gadā caasi ca tomaro,",
  "anya-e0802n:2196_2": "ca musalaphālapabbatatarukaliṅgarasaradhanugadāsitomarā,",
  "anya-e0802n:2196_3": "nānā pakārā eva musalaphālapabbatatarukaliṅgarasaradhanugadāsitomarā nānāmusalaphālapabbatatarukaliṅgarasaradhanugadāsitomarā,",
  "anya-e0802n:2196_4": "nānāmusalaphālapabbatatarukaliṅgarasaradhanugadāsitomarā hatthesu yesaṃ te nānāmusalaphālapabbatatarukaliṅgara saradhanugadāsitomarahatthā.",
  "anya-e0802n:2196_5": "Ayaṃ pana dvandakammadhārayagabbho bhinnādhikaraṇabahubbīhi.",
  "anya-e0802n:2197_0": "Bahubbīhi iccanena kvattho? Bahubbīhimhi ca.",
  "anya-e0802n:2198_0": "329, 357. Nāmānaṃ samuccayo dvando.",
  "anya-e0802n:2199_0": "Nāmānaṃ ekavibhattikānaṃ yo samuccayo, so dvandasañño hoti.",
  "anya-e0802n:2200_0": "Candimā ca sūriyo ca candimasūriyā,",
  "anya-e0802n:2200_1": "samaṇo ca brāhmaṇo ca samaṇabrāhmaṇā,",
  "anya-e0802n:2200_2": "sāriputto ca moggallāno ca sāriputtamoggallānā,",
  "anya-e0802n:2200_3": "brāhmaṇo ca gahapatiko ca brāhmaṇagahapatikā,",
  "anya-e0802n:2200_4": "yamo ca varuṇo ca yamavaruṇā,",
  "anya-e0802n:2200_5": "kuvero ca vāsavo ca kuveravāsavā.",
  "anya-e0802n:2201_0": "Dvandaiccanena kvattho? Dvandaṭṭhā vā.",
  "anya-e0802n:2202_0": "330, 340. Mahataṃ mahā tulyādhikaraṇe pade.",
  "anya-e0802n:2203_0": "Tesaṃ mahantasaddānaṃ mahāādeso hoti tulyādhikaraṇe pade.",
  "anya-e0802n:2204_0": "Mahanto ca so puriso cāti mahāpuriso,",
  "anya-e0802n:2204_1": "mahantī ca sā devī cāti mahādevī,",
  "anya-e0802n:2204_2": "mahantañca taṃ balañcāti mahābalaṃ,",
  "anya-e0802n:2204_3": "mahanto ca so nāgo cāti mahānāgo,",
  "anya-e0802n:2204_4": "mahanto ca so yaso cāti mahāyaso,",
  "anya-e0802n:2204_5": "mahantañca taṃ padumavanañcāti mahāpadumavanaṃ,",
  "anya-e0802n:2204_6": "mahantī ca sā nadī cāti mahānadī,",
  "anya-e0802n:2204_7": "mahanto ca so maṇi cāti mahāmaṇi,",
  "anya-e0802n:2204_8": "mahanto ca so gahapatiko cāti mahāgahapatiko,",
  "anya-e0802n:2204_9": "mahantañca taṃ dhanañcāti mahādhanaṃ,",
  "anya-e0802n:2204_10": "mahanto ca so puñño cāti mahāpuñño.",
  "anya-e0802n:2205_0": "Bahuvacanaggahaṇena kvaci mahanta saddassa mahādeso hoti.",
  "anya-e0802n:2205_1": "Mahantañca taṃ phalañcāti mahapphalaṃ,",
  "anya-e0802n:2205_2": "mahabbalaṃ,",
  "anya-e0802n:2205_3": "evaṃ mahaddhanaṃ,",
  "anya-e0802n:2205_4": "mahabbhayaṃ.",
  "anya-e0802n:2206_0": "331, 353. Itthiyaṃ bhāsitapumitthī pumāva ce.",
  "anya-e0802n:2207_0": "Itthiyaṃ tulyādhikaraṇe pade ce bhāsitapumitthī pumāva daṭṭhabbā.",
  "anya-e0802n:2208_0": "Dīghā jaṅghā yassa soyaṃ dīghajaṅgho, kalyāṇabhariyo, pahūtapañño.",
  "anya-e0802n:2209_0": "Bhāsitapupeti kimatthaṃ? Brāhmaṇabandhu ca sā bhariyā cātibrāhmaṇabandhubhariyā.",
  "anya-e0802n:2210_0": "332, 343. Kammadhārayasaññe ca.",
  "anya-e0802n:2211_0": "Kammadhārayasaññe ca samāse itthiyaṃ tulyādhikaraṇe pade pubbe bhāsitapumitthī ce,",
  "anya-e0802n:2211_1": "pumāva daṭṭhabbā.",
  "anya-e0802n:2211_2": "Brāhmaṇadārikā,",
  "anya-e0802n:2211_3": "khattiyakaññā,",
  "anya-e0802n:2211_4": "khattiyakumārikā.",
  "anya-e0802n:2212_0": "Bhāsitapumeti kimatthaṃ? Khattiyabandhudārikā, brāhmaṇabandhudārikā.",
  "anya-e0802n:2213_0": "333, 344. Attaṃ nassa tappurise.",
  "anya-e0802n:2214_0": "Nassa padassa tappurise uttarapade attaṃ hoti.",
  "anya-e0802n:2215_0": "Nabrāhmaṇo abrāhmaṇo, avasalo, abhikkhu, apañcavassaṃ, apañcagavaṃ.",
  "anya-e0802n:2216_0": "334, 345. Sare ana.",
  "anya-e0802n:2217_0": "Nassa padassa tappurise ana ādeso hoti sare pare.",
  "anya-e0802n:2218_0": "Na asso anasso, anissaro, anariyo.",
  "anya-e0802n:2219_0": "335, 346. Kada kussa.",
  "anya-e0802n:2220_0": "Kuiccetassa kada hoti sare pare.",
  "anya-e0802n:2221_0": "Kucchitaṃ annaṃ kadannaṃ, kucchitaṃ asanaṃ kadassanaṃ.",
  "anya-e0802n:2222_0": "Sareti kimatthaṃ?",
  "anya-e0802n:2222_1": "Kucchitā dārā yesaṃ (apuññakārānaṃ) te hontīti kudārā, kujanā.",
  "anya-e0802n:2222_2": "Evaṃ kuputtā, kugehā, kuvatthā, kudāsā.",
  "anya-e0802n:2223_0": "336, 347. Kā’ppatthesu ca.",
  "anya-e0802n:2224_0": "Kuiccetassa kā hoti appatthesu ca.",
  "anya-e0802n:2225_0": "Kālavaṇaṃ, kāpupphaṃ.",
  "anya-e0802n:2226_0": "Bahuvacanaggahaṇaṃ kimatthaṃ? Kuiccetassa anappatatthesupi kvaci kā hoti, kāpurisā.",
  "anya-e0802n:2227_0": "337, 350. Kvaci samāsantagatānamakāranto.",
  "anya-e0802n:2228_0": "Samāsantagatānaṃ nāmānamanto saro kvaci akāro hoti.",
  "anya-e0802n:2229_0": "Devānaṃ rājā devarājo, devarājā,",
  "anya-e0802n:2229_1": "devānaṃ sakhā devasakho,",
  "anya-e0802n:2229_2": "devasakhā,",
  "anya-e0802n:2229_3": "pañca ahāni pañcāhaṃ, sattāhaṃ,",
  "anya-e0802n:2229_4": "pañcagavaṃ,",
  "anya-e0802n:2229_5": "chattupāhanaṃ,",
  "anya-e0802n:2229_6": "upasaradaṃ,",
  "anya-e0802n:2229_7": "visālakkho, vimukho.",
  "anya-e0802n:2230_0": "Kāraggahaṇaṃ kimatthaṃ?",
  "anya-e0802n:2230_1": "Ākāranta ikārantā ca honti,",
  "anya-e0802n:2230_2": "paccakkhā dhammā yassa soyanti paccakkhadhammā,",
  "anya-e0802n:2230_3": "surabhino gandho surabhigandhi,",
  "anya-e0802n:2230_4": "sundaro gandho sugandhi,",
  "anya-e0802n:2230_5": "pūtino gandho pūtigandhi,",
  "anya-e0802n:2230_6": "kucchito gandho kugandhi,",
  "anya-e0802n:2230_7": "duṭṭhu gandho yassa soyanti dugandhi,",
  "anya-e0802n:2230_8": "pūti eva gandho pūtigandhi.",
  "anya-e0802n:2231_0": "Nadīantā ca kattuantā ca kapaccayo hoti samāsante.",
  "anya-e0802n:2232_0": "Bahū nadiyo yasmiṃ soyaṃ bahunadiko, janapado. Bahavo kattāro yassa soyaṃ bahukattuko, puriso.",
  "anya-e0802n:2233_0": "338, 356. Nadimhā ca.",
  "anya-e0802n:2234_0": "Nadimhā ca kapaccayo hoti samāsante.",
  "anya-e0802n:2235_0": "Bahū nadiyo yasmiṃ soyanti bahunadiko. Bahū kantiyo yassa soyanti bahukantiko. Bahunāriko.",
  "anya-e0802n:2236_0": "339, 358. Jāyāya tudaṃ jāni patimhi.",
  "anya-e0802n:2237_0": "Jāyāiccetāya tudaṃ jāniiccete ādesā honti patimhi pare.",
  "anya-e0802n:2238_0": "Tudaṃpatī, jānipatī.",
  "anya-e0802n:2239_0": "340, 355. Dhanumhā ca.",
  "anya-e0802n:2240_0": "Dhanumhā ca āpaccayo hoti samāsante.",
  "anya-e0802n:2241_0": "Gāṇḍīvo dhanu yassa soyaṃ gāṇḍīvadhanvā.",
  "anya-e0802n:2242_0": "341, 336. Aṃ vibhattīnamakārantā abyayībhāvā.",
  "anya-e0802n:2243_0": "Tasmā akārantā abyayībhāvasamāsā parāsaṃ vibhattīnaṃ kvaci aṃ hoti.",
  "anya-e0802n:2244_0": "Adhicittaṃ, yathāvuḍḍhaṃ, upakumbhaṃ, yāvajīvaṃ, tiropabbataṃ, tiropākāraṃ, tirokuṭṭaṃ, antopāsādaṃ.",
  "anya-e0802n:2245_0": "Kvacīti kimatthaṃ? Adhicittassa bhikkhuno.",
  "anya-e0802n:2246_0": "342, 337. Saro rasso napuṃsake.",
  "anya-e0802n:2247_0": "Napuṃsake vattamānassa abyayībhāvasamāsassa liṅgassa saro rasso hoti.",
  "anya-e0802n:2248_0": "Kumārīsu adhikicca pavattati kathā iti adhikumāri. Upavadhu, upagaṅgaṃ, upamaṇikaṃ.",
  "anya-e0802n:2249_0": "343, 338. Aññasmā lopo ca.",
  "anya-e0802n:2250_0": "Aññasmā abyayībhāvasamāsā anakārantā parāsaṃ vibhattīnaṃ lopo ca hoti.",
  "anya-e0802n:2251_0": "Adhitthi, adhikumāri, upavadhu.",
  "anya-e0802n:2252_0": "Iti nāmakappe samāsakappo sattamo kaṇḍo.",
  "anya-e0802n:2253_0": "Samāsakappo niṭṭhito.",
  "anya-e0802n:2254_0": "5. Taddhitakappa",
  "anya-e0802n:2255_0": "Aṭṭhamakaṇḍa",
  "anya-e0802n:2256_0": "344, 361. Vāṇa’pacce.",
  "anya-e0802n:2257_0": "Ṇapaccayo hoti vā “tassāpacca” miccetasmiṃ atthe.",
  "anya-e0802n:2258_0": "Vasiṭṭhassa apaccaṃ vāsiṭṭho,",
  "anya-e0802n:2258_1": "vasiṭṭhassa apaccaṃ vā,",
  "anya-e0802n:2258_2": "vasiṭṭhassa apaccaṃ vāsiṭṭhī,",
  "anya-e0802n:2258_3": "vasiṭṭhassa apaccaṃ vāsiṭṭhaṃ.",
  "anya-e0802n:2258_4": "Evaṃ bhāradvājo,",
  "anya-e0802n:2258_5": "bhāradvājī,",
  "anya-e0802n:2258_6": "bhāradvājaṃ. Gotamo, gotamī, gotamaṃ. Vāsudevo, vāsudevī,",
  "anya-e0802n:2258_7": "vāsudevaṃ. Bāladevo, bāladevī,",
  "anya-e0802n:2258_8": "bāladevaṃ.",
  "anya-e0802n:2258_9": "Vesāmitto,",
  "anya-e0802n:2258_10": "vesāmittī vesāmittaṃ.",
  "anya-e0802n:2259_0": "345, 366. Ṇāyana ṇāna vacchādito.",
  "anya-e0802n:2260_0": "Tasmā vacchādito gottagaṇato ṇāyanaṇānapaccayā honti vā “tassāpacca”miccetasmiṃ atthe.",
  "anya-e0802n:2261_0": "Vacchassa apaccaṃvacchāyano, vacchāno,",
  "anya-e0802n:2261_1": "vacchassa apaccaṃ vā,",
  "anya-e0802n:2261_2": "vacchassa apaccaṃ vacchāyanī, vacchānī,",
  "anya-e0802n:2261_3": "vacchassa apaccaṃ vacchāyanaṃ,",
  "anya-e0802n:2261_4": "vacchānaṃ.",
  "anya-e0802n:2261_5": "Sakaṭassa apaccaṃ sākaṭāyano, sākaṭāno,",
  "anya-e0802n:2261_6": "sakaṭassa apaccaṃ vā,",
  "anya-e0802n:2261_7": "sākaṭāyanī,",
  "anya-e0802n:2261_8": "sā kaṭānī,",
  "anya-e0802n:2261_9": "sākaṭāyanaṃ,",
  "anya-e0802n:2261_10": "sākaṭānaṃ.",
  "anya-e0802n:2261_11": "Evaṃ kaṇhāyano, kaṇhāno,",
  "anya-e0802n:2261_12": "kaṇhassa apaccaṃ vā.",
  "anya-e0802n:2261_13": "Kaṇhāyanī, kaṇhānī,",
  "anya-e0802n:2261_14": "kaṇhāyanaṃ, kaṇhānaṃ.",
  "anya-e0802n:2261_15": "Aggivessāyano,",
  "anya-e0802n:2261_16": "aggivessāno,",
  "anya-e0802n:2261_17": "aggivessāyanī,",
  "anya-e0802n:2261_18": "aggivessānī,",
  "anya-e0802n:2261_19": "aggivessāyanaṃ,",
  "anya-e0802n:2261_20": "aggivessānaṃ.",
  "anya-e0802n:2261_21": "Gacchāyano, gacchāno,",
  "anya-e0802n:2261_22": "gacchāyanī, gacchānī,",
  "anya-e0802n:2261_23": "gacchāyanaṃ,",
  "anya-e0802n:2261_24": "gacchānaṃ.",
  "anya-e0802n:2261_25": "Kappāyano, kappāno,",
  "anya-e0802n:2261_26": "kappāyanī, kappānī,",
  "anya-e0802n:2261_27": "kappāyanaṃ, kappānaṃ.",
  "anya-e0802n:2261_28": "Moggallāyano,",
  "anya-e0802n:2261_29": "moggallāno,",
  "anya-e0802n:2261_30": "moggallāyanī,",
  "anya-e0802n:2261_31": "moggallānī,",
  "anya-e0802n:2261_32": "moggallāyanaṃ,",
  "anya-e0802n:2261_33": "moggallānaṃ.",
  "anya-e0802n:2261_34": "Muñcāyano, muñcāno,",
  "anya-e0802n:2261_35": "muñcāyanī, muñcānī,",
  "anya-e0802n:2261_36": "muñcāyanaṃ, muñcānaṃ.",
  "anya-e0802n:2261_37": "Saṅghāyano, saṅghāno,",
  "anya-e0802n:2261_38": "saṅghāyanī, saṅghānī,",
  "anya-e0802n:2261_39": "saṅghāyanaṃ,",
  "anya-e0802n:2261_40": "saṅghānaṃ. Lomāyano, lomāno, lomāyanī, lomānī,",
  "anya-e0802n:2261_41": "lomāyanaṃ, lomānaṃ,",
  "anya-e0802n:2261_42": "sākamāyano, sākamāno,",
  "anya-e0802n:2261_43": "sākamāyanī, sākamānī,",
  "anya-e0802n:2261_44": "sākamāyanaṃ,",
  "anya-e0802n:2261_45": "sākamānaṃ. Nārāyano, nārāno, nārāyanī, nārānī,",
  "anya-e0802n:2261_46": "nārāyanaṃ, nārānaṃ.",
  "anya-e0802n:2261_47": "Corāyanocorāno, corāyanī, corānī,",
  "anya-e0802n:2261_48": "corāyanaṃ, corānaṃ,",
  "anya-e0802n:2261_49": "āvasālāyano,",
  "anya-e0802n:2261_50": "āvasālāno,",
  "anya-e0802n:2261_51": "āvasālāyanī,",
  "anya-e0802n:2261_52": "āvasālānī,",
  "anya-e0802n:2261_53": "āvasālāyanaṃ,",
  "anya-e0802n:2261_54": "āvasālānaṃ.",
  "anya-e0802n:2261_55": "Dvepāyano, dvepāno,",
  "anya-e0802n:2261_56": "dvepāyanī, dvepānī,",
  "anya-e0802n:2261_57": "dvepāyanaṃ, dvepānaṃ.",
  "anya-e0802n:2261_58": "Kuñcāyano, kuñcāno,",
  "anya-e0802n:2261_59": "kuñcāyanī, kuñcānī,",
  "anya-e0802n:2261_60": "kuñcāyanaṃ, kuñcānaṃ.",
  "anya-e0802n:2261_61": "Kaccāyano, kaccāno,",
  "anya-e0802n:2261_62": "kaccāyanī, kaccānī,",
  "anya-e0802n:2261_63": "kaccāyanaṃ, kaccānaṃ.",
  "anya-e0802n:2262_0": "346, 367. Ṇeyyo kattikādīhi.",
  "anya-e0802n:2263_0": "Tehi gottagaṇehi kattikādīhi ṇeyyapaccayo hoti vā “tassāpacca”miccetasmiṃ atthe.",
  "anya-e0802n:2264_0": "Kattikāya apaccaṃ kattikeyyo,",
  "anya-e0802n:2264_1": "kattikāya apaccaṃ vā.",
  "anya-e0802n:2264_2": "Evaṃ venateyyo,",
  "anya-e0802n:2264_3": "rohiṇeyyo, gaṅgeyyo,",
  "anya-e0802n:2264_4": "kaddameyyo, nādeyyo, āleyyo, āheyo, kāmeyyo,",
  "anya-e0802n:2264_5": "suciyā apaccaṃ soceyyo, sāleyyo, bāleyyo, māleyyo, kāleyyo.",
  "anya-e0802n:2265_0": "347, 368. Ato ṇi vā.",
  "anya-e0802n:2266_0": "Tasmā akārato ṇipaccayo hoti vā “tassāpacca”miccetasmiṃ atthe.",
  "anya-e0802n:2267_0": "Dakkhassa apaccaṃ dakkhi,",
  "anya-e0802n:2267_1": "dakkhassa apaccaṃ vā.",
  "anya-e0802n:2267_2": "Duṇassa apaccaṃ doṇi,",
  "anya-e0802n:2267_3": "duṇassa apaccaṃ vā,",
  "anya-e0802n:2267_4": "evaṃ vāsavi,",
  "anya-e0802n:2267_5": "sakyaputti,",
  "anya-e0802n:2267_6": "nāṭaputti,",
  "anya-e0802n:2267_7": "dāsaputti, dāsavi, vāruṇi, gaṇḍi, bāladevi, pāvaki,",
  "anya-e0802n:2267_8": "jenadatti, buddhi, dhammi, saṅghi, kappi,",
  "anya-e0802n:2267_9": "anuruddhi.",
  "anya-e0802n:2268_0": "Vāti vikappanatthena ṇikapaccayo hoti “tassāpacca”miccetasmiṃ atthe.",
  "anya-e0802n:2268_1": "Sakyaputtassa apaccaṃ sakyaputtiko.",
  "anya-e0802n:2268_2": "Evaṃ nāṭaputtiko,",
  "anya-e0802n:2268_3": "jenadattiko.",
  "anya-e0802n:2269_0": "148, 371. Ṇavo’ pakvādīhi.",
  "anya-e0802n:2270_0": "Upakuiccevamādīhi ṇavapaccayo hoti vā “tassāpacca”miccetasmiṃ atthe.",
  "anya-e0802n:2271_0": "Upakussa apaccaṃ opakavo,",
  "anya-e0802n:2271_1": "upakussa apaccaṃ vā.",
  "anya-e0802n:2271_2": "Manuno apaccaṃ mānavo,",
  "anya-e0802n:2271_3": "manuno apaccaṃ vā.",
  "anya-e0802n:2271_4": "Bhaggussa apaccaṃ bhaggavo,",
  "anya-e0802n:2271_5": "bhaggussa apaccaṃ vā,",
  "anya-e0802n:2271_6": "paṇḍussa apaccaṃ paṇḍavo,",
  "anya-e0802n:2271_7": "paṇḍussa apaccaṃ vā,",
  "anya-e0802n:2271_8": "bahussa apaccaṃ bāhavo,",
  "anya-e0802n:2271_9": "bahussa apaccaṃ vā.",
  "anya-e0802n:2272_0": "349, 372. Ṇera vidhavādito.",
  "anya-e0802n:2273_0": "Tasmā vidhavādito ṇerapaccayo hoti vā “tassāpacca”miccetasmiṃ atthe.",
  "anya-e0802n:2274_0": "Vidhavāya apaccaṃ vedhavero,",
  "anya-e0802n:2274_1": "vidhavāya apaccaṃ vā.",
  "anya-e0802n:2274_2": "Bandhukiyā apaccaṃ bandhukero,",
  "anya-e0802n:2274_3": "bandhukiyā apaccaṃ vā.",
  "anya-e0802n:2274_4": "Samaṇassa apaccaṃ sāmaṇero,",
  "anya-e0802n:2274_5": "samaṇassa apaccaṃ vā.",
  "anya-e0802n:2274_6": "Evaṃ sāmaṇerī,",
  "anya-e0802n:2274_7": "sāmaṇeraṃ, nāḷikero, nāḷikerī,",
  "anya-e0802n:2274_8": "nāḷikeraṃ.",
  "anya-e0802n:2275_0": "350, 373. Yena vā saṃsaṭṭhaṃ tarati carati vahati ṇiko.",
  "anya-e0802n:2276_0": "Yena vā saṃsaṭṭhaṃ,",
  "anya-e0802n:2276_1": "yena vā tarati,",
  "anya-e0802n:2276_2": "yena vā carati,",
  "anya-e0802n:2276_3": "yena vā vahati iccetesvatthesu ṇikapaccayo hoti vā.",
  "anya-e0802n:2277_0": "Tilena saṃsaṭṭhaṃ bhojanaṃ telikaṃ, tilena saṃsaṭṭhaṃ vā. Evaṃ goḷikaṃ, ghātikaṃ.",
  "anya-e0802n:2278_0": "Nāvāya taratīti nāviko, nāvāya tarati vā. Evaṃ oḷumpiko.",
  "anya-e0802n:2279_0": "Sakaṭena caratīti sākaṭiko, sakaṭena carati vā. Evaṃ pattiko, daṇḍiko, dhammiko, pādiko.",
  "anya-e0802n:2280_0": "Sīsena vahatīti sīsiko,",
  "anya-e0802n:2280_1": "sīsena vahati vā.",
  "anya-e0802n:2280_2": "Aṃsena vahatīti aṃsiko,",
  "anya-e0802n:2280_3": "aṃsena vahati vā.",
  "anya-e0802n:2280_4": "Evaṃ khandhiko, aṅguliko.",
  "anya-e0802n:2281_0": "Vāti vikappanatthena aññesupi ṇikapaccayo hoti.",
  "anya-e0802n:2281_1": "Rājagahe vasatīti rājagahiko,",
  "anya-e0802n:2281_2": "rājagahe vasati vā.",
  "anya-e0802n:2281_3": "Rājagahe jāto rājagahiko,",
  "anya-e0802n:2281_4": "rājagahe jāto vā.",
  "anya-e0802n:2281_5": "Evaṃ māgadhiko,",
  "anya-e0802n:2281_6": "sāvatthiko,",
  "anya-e0802n:2281_7": "kāpila vatthiko,",
  "anya-e0802n:2281_8": "pāṭaliputtiko, vesāliko.",
  "anya-e0802n:2282_0": "351, 374. Tamadhīte tenakatādi sannidhāna niyoga sippa bhaṇḍa jīvikatthesu ca.",
  "anya-e0802n:2283_0": "Tamadhīte,",
  "anya-e0802n:2283_1": "tenakatādiatthe,",
  "anya-e0802n:2283_2": "tamhi sannidhānā,",
  "anya-e0802n:2283_3": "tattha niyutto,",
  "anya-e0802n:2283_4": "tamassa sippaṃ,",
  "anya-e0802n:2283_5": "tamassa bhaṇḍaṃ,",
  "anya-e0802n:2283_6": "tamassa jīvikaṃ iccetesvatthesu ca ṇikapaccayo hoti vā.",
  "anya-e0802n:2284_0": "Vinayamadhīte venayiko, vinayamadhīte vā. Evaṃ suttantiko, ābhidhammiko, veyyākaraṇiko.",
  "anya-e0802n:2285_0": "Kāyena kataṃ kammaṃ kāyikaṃ, kāyena kataṃ kammaṃ vā. Evaṃ vācasikaṃ, mānasikaṃ.",
  "anya-e0802n:2286_0": "Sarīre sannidhānā vedanā sārīrikā, sarīre sannidhānā vā, evaṃ mānasikā.",
  "anya-e0802n:2287_0": "Dvāre niyutto dovāriko, dvāre niyutto vā. Evaṃ bhaṇḍāgāriko, nāgariko, nāvakammiko.",
  "anya-e0802n:2288_0": "Vīṇā assa sippaṃ veṇiko, vīṇā assa sippaṃ vā. Evaṃ pāṇaviko, modiṅgiko, vaṃsiko.",
  "anya-e0802n:2289_0": "Gandho assa bhaṇḍaṃ gandhiko, gandho assa bhaṇḍaṃ vā. Evaṃ teliko, goḷiko.",
  "anya-e0802n:2290_0": "Urabbhaṃ hantvā jīvatīti orabbhiko,",
  "anya-e0802n:2290_1": "urabbhaṃ hantvā jīvati vā.",
  "anya-e0802n:2290_2": "Magaṃ hantvā jīvatīti māgaviko,",
  "anya-e0802n:2290_3": "magaṃ hantvā jīvati vā.",
  "anya-e0802n:2290_4": "Evaṃ sokariko, sākuṇiko.",
  "anya-e0802n:2291_0": "Ādiggahaṇena aññatthāpi ṇika paccayo yojetabbo. Jālena hato jāliko, jālena hato vā.",
  "anya-e0802n:2292_0": "Suttena bandho suttiko, suttena bandho vā.",
  "anya-e0802n:2293_0": "Cāpo assa āvudho cāpiko, cāpo assa āvudho vā. Evaṃ tomariko, muggariko, mosaliko.",
  "anya-e0802n:2294_0": "Vāto assa ābādho vātiko, vāto assa ābādho vā. Evaṃ semhiko, pittiko.",
  "anya-e0802n:2295_0": "Buddhe pasanno buddhiko, buddhe pasanno vā. Evaṃ dhammiko, saṅghiko.",
  "anya-e0802n:2296_0": "Buddhassa santakaṃ buddhikaṃ, buddhassa santakaṃ vā. Evaṃ dhammikaṃ, saṅghikaṃ.",
  "anya-e0802n:2297_0": "Vatthena kītaṃ bhaṇḍaṃ vatthikaṃ,",
  "anya-e0802n:2297_1": "vatthena kītaṃ bhaṇḍaṃ vā.",
  "anya-e0802n:2297_2": "Evaṃ kumbhikaṃ, phālikaṃ,",
  "anya-e0802n:2297_3": "kiṃ kaṇikaṃ,",
  "anya-e0802n:2297_4": "sovaṇṇikaṃ.",
  "anya-e0802n:2298_0": "Kumbho assa parimāṇaṃ kumbhikaṃ, kumbho assa parimāṇaṃ vā.",
  "anya-e0802n:2299_0": "Kumbhassa rāsi kumbhikaṃ, kumbhassa rāsi vā.",
  "anya-e0802n:2300_0": "Kumbhaṃ arahatīti kumbhiko, kumbhaṃ arahati vā.",
  "anya-e0802n:2301_0": "Akkhena dibbatīti akkhiko,",
  "anya-e0802n:2301_1": "akkhena dibbati vā.",
  "anya-e0802n:2301_2": "Evaṃ sālākiko,",
  "anya-e0802n:2301_3": "tindukiko,",
  "anya-e0802n:2301_4": "ambaphaliko.",
  "anya-e0802n:2301_5": "Kapiṭṭhaphaliko,",
  "anya-e0802n:2301_6": "nāḷikeriko iccevamādi.",
  "anya-e0802n:2302_0": "352, 376. Ṇa rāgā tasse damaññatthesu ca.",
  "anya-e0802n:2303_0": "Ṇapaccayo hoti vā rāgamhā “tena rattaṃ” iccetasmiṃ atthe, “tassedaṃ” aññatthesu ca.",
  "anya-e0802n:2304_0": "Kasāvena rattaṃ vatthaṃ kāsāvaṃ,",
  "anya-e0802n:2304_1": "kasāvena rattaṃ vatthaṃ vā.",
  "anya-e0802n:2304_2": "Evaṃ kosumbhaṃ, hāliddaṃ, pāṭaṅgaṃ, rattaṅga,",
  "anya-e0802n:2304_3": "mañjiṭṭhaṃ, kuṅkumaṃ.",
  "anya-e0802n:2305_0": "Sūkarassa idaṃ maṃsaṃ sokaraṃ, sūkarassa idaṃ maṃsaṃ vā. Evaṃ māhisaṃ.",
  "anya-e0802n:2306_0": "Udumbarassa avidūre pavattaṃ vimānaṃ odumbaraṃ, udumbarassa avidūre pavattaṃ vimānaṃ vā.",
  "anya-e0802n:2307_0": "Vidisāya avidūre nivāso vediso, vidisāya avidūre nivāso vā.",
  "anya-e0802n:2308_0": "Mathurāya jāto māthuro, mathurāya jāto vā.",
  "anya-e0802n:2309_0": "Mathurāya āgato māthuro, mathurāya āgato vā.",
  "anya-e0802n:2310_0": "Kattikāya niyutto māso kattiko,",
  "anya-e0802n:2310_1": "kattikāya niyutto māso vā.",
  "anya-e0802n:2310_2": "Evaṃ māgasiro, phusso, māgho, phagguno, citto, vesākho, jeṭṭho, āsaḷho, sāvaṇo, bhaddo, assayujo.",
  "anya-e0802n:2311_0": "Na vuddhi nīlapītādo, paccaye saṇakārake.",
  "anya-e0802n:2312_0": "Phakāro phussasaddassa, “siro”ti sirasaṃ vade.",
  "anya-e0802n:2313_0": "Sikkhānaṃ samūho sikkho, bhikkhānaṃ samūho bhikkho. Evaṃ kāpoto, māyūro, kokilo.",
  "anya-e0802n:2314_0": "Buddhe, assa devatā buddho. Evaṃ bhaddo, māro, māhindo, vessavaṇo, yāmo, somo, nārāyaṇo.",
  "anya-e0802n:2315_0": "Saṃvaccharamadhīte saṃvaccharo.",
  "anya-e0802n:2315_1": "Evaṃ mohutto, nemitto,",
  "anya-e0802n:2315_2": "aṅgavijjo,",
  "anya-e0802n:2315_3": "veyyākaraṇo, chando, bhāsso, cando.",
  "anya-e0802n:2316_0": "Vasādānaṃ visayo deso vāsādo. Evaṃ kumbho, sākunto, ātisāro.",
  "anya-e0802n:2317_0": "Udumbarā asmiṃ padese santīti odumbaro.",
  "anya-e0802n:2317_1": "Sāgarehi nibbatto sāgaro.",
  "anya-e0802n:2317_2": "Sāgalamassa nivāso sāgalo.",
  "anya-e0802n:2317_3": "Mathurā assa nivāso māthuro.",
  "anya-e0802n:2317_4": "Mathurāya issaro māthuro.",
  "anya-e0802n:2317_5": "Iccevamādayo yojetabbā.",
  "anya-e0802n:2318_0": "353, 378. Jātādīnamimiyā ca.",
  "anya-e0802n:2319_0": "Jātaiccevamādīnamatthe imaiyapaccayā honti.",
  "anya-e0802n:2320_0": "Pacchā jāto pacchimo.",
  "anya-e0802n:2320_1": "Evaṃ antimo, majjhimo, purimo, uparimo, heṭṭhimo, gopphimo.",
  "anya-e0802n:2320_2": "Bodhisattajātiyā jāto bodhisattajātiyo,",
  "anya-e0802n:2320_3": "evaṃ assajātiyo,",
  "anya-e0802n:2320_4": "hatthijātiyo,",
  "anya-e0802n:2320_5": "manussajātiyo.",
  "anya-e0802n:2321_0": "Ādiggahaṇena niyuttatthāditopi tadassatthāditopi ima iya ika iccete paccayā honti.",
  "anya-e0802n:2321_1": "Anto niyutto antimo.",
  "anya-e0802n:2321_2": "Evaṃ antiyo, antiko.",
  "anya-e0802n:2322_0": "Putto assa atthi, tasmiṃ vā vijjatīti puttimo. Evaṃ puttiyeva, puttiko, kappimo, kappiyo, kappiko.",
  "anya-e0802n:2323_0": "Caggahaṇena kiyapaccayo hoti niyuttatthe.",
  "anya-e0802n:2323_1": "Jātiyaṃ niyutto jātikiyo,",
  "anya-e0802n:2323_2": "andhe niyutto andhakiyo,",
  "anya-e0802n:2323_3": "jātiyā andho jaccandho,",
  "anya-e0802n:2323_4": "jaccandhe niyutto jaccandhakiyo.",
  "anya-e0802n:2324_0": "354, 379. Samūhatthe kaṇa ṇā.",
  "anya-e0802n:2325_0": "Samūhatthe kaṇa ṇaiccete paccayā honti.",
  "anya-e0802n:2326_0": "Rājaputtānaṃ samūho rājaputtako.",
  "anya-e0802n:2326_1": "Evaṃ rājaputto,",
  "anya-e0802n:2326_2": "mānussako, mānusso, māyūrako, māyūro,",
  "anya-e0802n:2326_3": "māhiṃsako, māhiṃso.",
  "anya-e0802n:2327_0": "355, 380. Gāma jana bandhu sahāyādīhitā.",
  "anya-e0802n:2328_0": "Gāma jana bandhu sahāyaiccevamādīhi tāpaccayo hoti samūhatthe.",
  "anya-e0802n:2329_0": "Gāmānaṃ samūho gāmatā. Evaṃ janatā, bandhutā, sahāyatā, nagaratā.",
  "anya-e0802n:2330_0": "356, 381. Tadassa ṭhānamiyo ca.",
  "anya-e0802n:2331_0": "“Tadassa ṭhāna” miccetasmiṃ atthe iyapaccayo hoti.",
  "anya-e0802n:2332_0": "Madanassa ṭhānaṃ madaniyaṃ,",
  "anya-e0802n:2332_1": "bandhanassa ṭhānaṃ bandhaniyaṃ,",
  "anya-e0802n:2332_2": "mucchanassa ṭhānaṃ mucchaniyaṃ,",
  "anya-e0802n:2332_3": "evaṃ rajaniyaṃ,",
  "anya-e0802n:2332_4": "kamaniyaṃ,",
  "anya-e0802n:2332_5": "gamaniyaṃ,",
  "anya-e0802n:2332_6": "dussaniyaṃ,",
  "anya-e0802n:2332_7": "dassaniyaṃ.",
  "anya-e0802n:2333_0": "357, 382. Upamatthāyitattaṃ.",
  "anya-e0802n:2334_0": "Upamatthe āyitattapaccayo hoti.",
  "anya-e0802n:2335_0": "Dhūmo viya dissati aduṃ vanaṃ tadidaṃ dhūmāyitattaṃ,",
  "anya-e0802n:2335_1": "timiraṃ viya dissati aduṃ vanaṃ tadidaṃ timirāyitattaṃ.",
  "anya-e0802n:2336_0": "358, 383. Tannissitatthe lo.",
  "anya-e0802n:2337_0": "“Tannissitatthe, tadassa ṭhāna”miccetasmiṃ atthe ca lapaccayo hoti.",
  "anya-e0802n:2338_0": "Duṭṭhu nissitaṃ duṭṭhullaṃ,",
  "anya-e0802n:2338_1": "vedaṃ nissitaṃ vedallaṃ,",
  "anya-e0802n:2338_2": "duṭṭhu ṭhānaṃ duṭṭhullaṃ,",
  "anya-e0802n:2338_3": "vedassa ṭhānaṃ vedallaṃ.",
  "anya-e0802n:2339_0": "359, 384. Ālu tabbahule.",
  "anya-e0802n:2340_0": "Ālupaccayo hoti tabbahulatthe.",
  "anya-e0802n:2341_0": "Abhijjhā assa pakati abhijjhālu, abhijjhā assa bahulā vā abhijjhālu. Evaṃ sītālu, dhajālu, dayālu.",
  "anya-e0802n:2342_0": "360, 387. Ṇya tta tā bhāve tu.",
  "anya-e0802n:2343_0": "Ṇyattatāiccete paccayā honti bhāvatthe.",
  "anya-e0802n:2344_0": "Alasassa bhāvo ālasyaṃ,",
  "anya-e0802n:2344_1": "arogassa bhāvo ārogyaṃ.",
  "anya-e0802n:2344_2": "Paṃsukūlikassa bhāvo paṃsukūlikattaṃ,",
  "anya-e0802n:2344_3": "anodarikassa bhāvo anodarikattaṃ.",
  "anya-e0802n:2344_4": "Saṅgaṇikārāmassa bhāvo saṅgaṇikārāmatā,",
  "anya-e0802n:2344_5": "niddārāmassa bhāvo niddārāmatā.",
  "anya-e0802n:2345_0": "Tuggahaṇena ttanapaccayo hoti. Puthujjanattanaṃ, vedanattanaṃ.",
  "anya-e0802n:2346_0": "361, 388. Ṇa visamādīhi.",
  "anya-e0802n:2347_0": "Ṇapaccayo hoti visamādīhi “tassa bhāvo”iccetasmiṃ atthe.",
  "anya-e0802n:2348_0": "Visamassa bhāvo vesamaṃ, sucissa bhāvo socaṃ.",
  "anya-e0802n:2349_0": "362, 389. Ramaṇīyādito kaṇa.",
  "anya-e0802n:2350_0": "Ramaṇīyaiccevamādito kaṇa paccayo hoti “tassa bhāvo”iccetasmiṃ atthe.",
  "anya-e0802n:2351_0": "Ramaṇīyassa bhāvo rāmaṇīyakaṃ, manuññassa bhāvo mānuññakaṃ.",
  "anya-e0802n:2352_0": "363, 390. Visese taratamisikiyiṭṭhā.",
  "anya-e0802n:2353_0": "Visesatthe tara tama isika iya iṭṭhaiccete paccayā honti.",
  "anya-e0802n:2354_0": "Sabbe ime pāpā, ayamimesaṃ visesena pāpoti pāpataro. Evaṃ pāpatamo, pāpisiko, pāpiyo, pāpiṭṭho.",
  "anya-e0802n:2355_0": "364, 398. Tadassatthīti vī ca.",
  "anya-e0802n:2356_0": "“Tadassatthi”iccetasmiṃ atthe vīpaccayo hoti.",
  "anya-e0802n:2357_0": "Medhā yassa atthi, tasmiṃ vā vijjatītimedhāvī. Evaṃ māyāvī.",
  "anya-e0802n:2358_0": "Caggahaṇena sopaccayo hoti. Sumedhā yassa atthi, tasmiṃ vā vijjatīti sumedhaso.",
  "anya-e0802n:2359_0": "365, 399. Tapādito sī.",
  "anya-e0802n:2360_0": "Tapādito sīpaccayo hoti “tadassatthi”iccetasmiṃ atthe.",
  "anya-e0802n:2361_0": "Tapo yassa atthi tasmiṃ vā vijjatīti tapassī. Evaṃ yasassī, tejassī.",
  "anya-e0802n:2362_0": "266, 400. Daṇḍādito ikaī.",
  "anya-e0802n:2363_0": "Daṇḍādito ika īiccete paccayā honti “tadassatthi”iccetasmiṃ atthe.",
  "anya-e0802n:2364_0": "Daṇḍo yassa atthi, tasmiṃ vā vijjatīti daṇḍiko, daṇḍī. Evaṃ māliko, mālī.",
  "anya-e0802n:2365_0": "367, 401. Madhvādito ro.",
  "anya-e0802n:2366_0": "Madhuiccevamādito rapaccayo hoti “tadassatthi”iccetasmiṃ atthe.",
  "anya-e0802n:2367_0": "Madhu yassa atthi,",
  "anya-e0802n:2367_1": "tasmiṃ vā vijjatīti madhuro.",
  "anya-e0802n:2367_2": "Evaṃ kuñjaro, muggaro, mukharo, susiro, (sīsaro, sukaro, suṅkaro), subharo, suciro, ruciro.",
  "anya-e0802n:2368_0": "368, 402. Guṇādito vantu.",
  "anya-e0802n:2369_0": "Guṇaiccevamādito vantupaccayo hoti “tadassatthi”iccetasmiṃ atthe.",
  "anya-e0802n:2370_0": "Guṇo yassa atthi, tasmiṃ vā vijjatīti guṇavā. Evaṃ yasavā, dhanavā, paññavā, balavā, bhagavā.",
  "anya-e0802n:2371_0": "369, 403. Satyādīhi mantu.",
  "anya-e0802n:2372_0": "Satiiccevamādīhi mantupaccayohoti “tadassatthi” iccetasmiṃ atthe.",
  "anya-e0802n:2373_0": "Sati yassa atthi,",
  "anya-e0802n:2373_1": "tasmiṃ vā vijjatīti satimā,",
  "anya-e0802n:2373_2": "evaṃ jutimā, rucimā, thutimā, dhitimā, matimā, bhāṇumā.",
  "anya-e0802n:2374_0": "370, 405. Saddhāditoṇa.",
  "anya-e0802n:2375_0": "Saddhāiccevamādito ṇa paccayo hoti “tadassatthi”iccetasmiṃ atthe.",
  "anya-e0802n:2376_0": "Saddhā yassa atthi, tasmiṃ vā vijjatībhi saddho, evaṃ pañño, amaccharo.",
  "anya-e0802n:2377_0": "371, 404. Āyussukārāsa mantumhi.",
  "anya-e0802n:2378_0": "Āyussa anto ukāro asādeso hotimantumhi paccaye pare.",
  "anya-e0802n:2379_0": "Āyu assa atthi, tasmiṃ vā vijjatīti āyasmā.",
  "anya-e0802n:2380_0": "372, 385. Tappakativacane mayo.",
  "anya-e0802n:2381_0": "Tappakativacanatthe mayapaccayo hoti.",
  "anya-e0802n:2382_0": "Suvaṇṇena pakataṃ kammaṃ sovaṇṇamayaṃ.",
  "anya-e0802n:2382_1": "Evaṃ rūpiyamayaṃ jatumayaṃ,",
  "anya-e0802n:2382_2": "rajatamayaṃ,",
  "anya-e0802n:2382_3": "iṭṭhakamayaṃ, ayomayaṃ,",
  "anya-e0802n:2382_4": "mattikā mayaṃ,",
  "anya-e0802n:2382_5": "dārumayaṃ, gomayaṃ.",
  "anya-e0802n:2383_0": "373, 406. Saṅkhyāpūraṇe mo.",
  "anya-e0802n:2384_0": "Saṅkhyāpūraṇatthe mapaccayo hoti.",
  "anya-e0802n:2385_0": "Pañcannaṃ pūraṇo pañcamo, evaṃ sattamo, aṭṭhamo, navamo, dasamo.",
  "anya-e0802n:2386_0": "374, 408. Sa chassavā.",
  "anya-e0802n:2387_0": "Chassa sakārādeso hoti vā saṅkhyāpūraṇatthe.",
  "anya-e0802n:2388_0": "Channaṃ pūraṇo saṭṭho, chaṭṭho vā.",
  "anya-e0802n:2389_0": "375, 412. Ekādito dasassī.",
  "anya-e0802n:2390_0": "Ekādito dasassa ante īpaccayo hoti vā saṅkhyāpūraṇatthe.",
  "anya-e0802n:2391_0": "Eko ca dasa ca ekādasa,",
  "anya-e0802n:2391_1": "ekādasannaṃ pūraṇī ekādasī.",
  "anya-e0802n:2391_2": "Pañcaca dasa ca pañcadasa,",
  "anya-e0802n:2391_3": "pañcadasannaṃ pūraṇī pañcadasī.",
  "anya-e0802n:2391_4": "Cattāro ca dasa ca catuddasa,",
  "anya-e0802n:2391_5": "catuddasannaṃ pūraṇī cātuddasī.",
  "anya-e0802n:2392_0": "Pūraṇeti kimatthaṃ? Ekādasa, pañcadasa.",
  "anya-e0802n:2393_0": "376, 257. Dase so niccañca.",
  "anya-e0802n:2394_0": "Dasasadde pare niccaṃ chassa so hoti.",
  "anya-e0802n:2395_0": "Soḷasa.",
  "anya-e0802n:2396_0": "377, 0. Ante niggahitañca.",
  "anya-e0802n:2397_0": "Tāsaṃ saṅkhyānaṃ ante niggahitāgamo hoti.",
  "anya-e0802n:2398_0": "Pañcadasi, cātuddasi.",
  "anya-e0802n:2399_0": "378, 414. Ti ca.",
  "anya-e0802n:2400_0": "Tāsaṃ saṅkhyānaṃ ante tikārāgamo hoti. Vīsati, tiṃsati.",
  "anya-e0802n:2401_0": "379, 258. La darānaṃ.",
  "anya-e0802n:2402_0": "Dakāra rakārānaṃ saṅkhyānaṃ lakārādeso hoti. Soḷasa, cattālīsaṃ.",
  "anya-e0802n:2403_0": "380, 255. Vīsati dasesu bā dvissa tu.",
  "anya-e0802n:2404_0": "Vīsati dasaiccetesu dvissa bā hoti.",
  "anya-e0802n:2405_0": "Bāvīsatindriyāni, bārasa manussā.",
  "anya-e0802n:2406_0": "Tuggahaṇena dvissa du di do ādesā ca honti. Durattaṃ, dirattaṃ, diguṇaṃ, dohaḷinī.",
  "anya-e0802n:2407_0": "381, 254. Ekādito dassa ra saṅkhyāne.",
  "anya-e0802n:2408_0": "Ekādito dasassa dakārassa rakāro hoti vā saṅkhyāne.",
  "anya-e0802n:2409_0": "Ekārasa, ekādasa, bārasa, dvādasa.",
  "anya-e0802n:2410_0": "Saṅkhyāneti kimatthaṃ? Dvādasāyatanāni.",
  "anya-e0802n:2411_0": "382, 259. Aṭṭhādito ca.",
  "anya-e0802n:2412_0": "Aṭṭhaiccevamādito ca dasasaddassa dakārassa rakārādeso hoti vā saṅkhyāne.",
  "anya-e0802n:2413_0": "Aṭṭhārasa, aṭṭhadasa.",
  "anya-e0802n:2414_0": "Aṭṭhāditoti kimatthaṃ? Pañcadasa, soḷasa.",
  "anya-e0802n:2415_0": "Saṅkhyāneti kimatthaṃ? Aṭṭhadasiko.",
  "anya-e0802n:2416_0": "383, 253. Dvekaṭṭhānamākāro vā.",
  "anya-e0802n:2417_0": "Dvi eka aṭṭhaiccetesamanto ākāro hoti vā saṅkhyāne.",
  "anya-e0802n:2418_0": "Dvādasa, ekādasa, aṭṭhārasa.",
  "anya-e0802n:2419_0": "Saṅkhyāneti kimatthaṃ? Dvidanto, ekadanto, ekacchanno, aṭṭhatthambho.",
  "anya-e0802n:2420_0": "384, 407. Catucchehī tha ṭhā.",
  "anya-e0802n:2421_0": "Catu chaiccetehi tha ṭhaiccete paccayā honti saṅkhyāpūraṇatthe.",
  "anya-e0802n:2422_0": "Catuttho, chaṭṭho.",
  "anya-e0802n:2423_0": "385, 409. Dvitīhi tiyo.",
  "anya-e0802n:2424_0": "Dvi tiiccetehi tiyapaccayo hoti saṅkhyāpūraṇatthe.",
  "anya-e0802n:2425_0": "Dutiyo, tatiyo.",
  "anya-e0802n:2426_0": "386, 410. Tiye dutāpi ca.",
  "anya-e0802n:2427_0": "Dvi tiiccetesaṃ du taiccete ādesā honti tiyapaccaye pare.",
  "anya-e0802n:2428_0": "Dutiyo, tatiyo.",
  "anya-e0802n:2429_0": "Apiggahaṇena aññesupi dviiccetassa duādeso hoti. Durattaṃ.",
  "anya-e0802n:2430_0": "Caggahaṇena dviiccetassa dikāro hoti. Dirattaṃ, diguṇaṃ saṅghāṭiṃ pārupetvā.",
  "anya-e0802n:2431_0": "387, 411. Tesamaḍḍhūpapadena aḍḍhuḍḍha divaḍḍha diyaḍḍhaḍḍhatiyā.",
  "anya-e0802n:2432_0": "Tesaṃ catuttha dutiya tatiyānaṃ aḍḍhūpapadānaṃ aḍḍhaḍḍhudivaḍḍha diyaḍḍha aḍḍhatiyādesā honti,",
  "anya-e0802n:2432_1": "aḍḍhūpapadena sahanippajjante.",
  "anya-e0802n:2433_0": "Aḍḍhena catuttho aḍḍhuḍḍho,",
  "anya-e0802n:2433_1": "aḍḍhena dutiyo divaḍḍho,",
  "anya-e0802n:2433_2": "aḍḍhena dutiyo diyaḍḍho,",
  "anya-e0802n:2433_3": "aḍḍhena tatiyo aḍḍhatiyo.",
  "anya-e0802n:2434_0": "388, 68. Sarūpānamekasesvasakiṃ.",
  "anya-e0802n:2435_0": "Sarūpānaṃ padabyañjanānaṃ ekaseso hoti asakiṃ. Puriso ca puriso ca purisā.",
  "anya-e0802n:2436_0": "Sarūpānamiti kimatthaṃ? Hatthī ca asso ca ratho ca pattiko ca hatthiassarathapattikā,",
  "anya-e0802n:2437_0": "Asakinti kimatthaṃ? Puriso.",
  "anya-e0802n:2438_0": "389, 413.",
  "anya-e0802n:2438_1": "Gaṇane dasassa dviticatupañcachasattaaṭṭhanavakānaṃ vī ti cattāra paññā cha sattāsanavā yosu,",
  "anya-e0802n:2438_2": "yonañcīsamāsaṃ ṭhi ri tī tuti.",
  "anya-e0802n:2439_0": "Gaṇane dasassa dvika tika catukka pañcaka chakka sattakaaṭṭhaka navakānaṃ sarūpānaṃ katekasesānaṃ yathāsaṅkhyaṃ",
  "anya-e0802n:2439_1": "vī ti cattāra paññā cha satta asa navaiccādesā honti asakiṃ yosu,",
  "anya-e0802n:2439_2": "yonañca īsaṃ āsaṃ ṭhi ri ti īti utiiccādesā honti.",
  "anya-e0802n:2439_3": "Pacchā puna nippajjante.",
  "anya-e0802n:2440_0": "Vīsaṃ, tiṃsaṃ, cattālīsaṃ, paññāsaṃ, saṭṭhi, sattari, sattati, asīti, navuti.",
  "anya-e0802n:2441_0": "Asakinti kimatthaṃ? Dasa.",
  "anya-e0802n:2442_0": "Gaṇaneti kimatthaṃ? Dasadasakā purisā.",
  "anya-e0802n:2443_0": "390, 256. Catūpapadassa lopo tuttarapadādicassa cucopi navā.",
  "anya-e0802n:2444_0": "Catūpapadassa gaṇane pariyāpannassa tukārassa lopo hoti,",
  "anya-e0802n:2444_1": "uttarapadādicakārassa cucopi ādesā honti navā.",
  "anya-e0802n:2445_0": "Cuddasa, coddasa, catuddasa.",
  "anya-e0802n:2446_0": "Apiggahaṇena anupapadassāpi padādicakārassa.",
  "anya-e0802n:2446_1": "Lopohoti navā,",
  "anya-e0802n:2446_2": "cassa cucopi honti. Tālīsaṃ,",
  "anya-e0802n:2446_3": "cattālīsaṃ,",
  "anya-e0802n:2446_4": "cuttālīsaṃ,",
  "anya-e0802n:2446_5": "cottālīsaṃ.",
  "anya-e0802n:2447_0": "391, 423. Yadanupapannā nipātanā sijjhanti.",
  "anya-e0802n:2448_0": "Ye saddā aniddiṭṭhalakkhaṇā,",
  "anya-e0802n:2448_1": "akkharapadabyañjanato,",
  "anya-e0802n:2448_2": "itthipumanapuṃsakaliṅgato,",
  "anya-e0802n:2448_3": "nāmupasagganipātato,",
  "anya-e0802n:2448_4": "abyayībhāvasamāsataddhitākhyātato,",
  "anya-e0802n:2448_5": "gaṇanasaṅkhyākālakārakappayogasaññāto,",
  "anya-e0802n:2448_6": "sandhipakativuddhilopāgamavikāraviparitato,",
  "anya-e0802n:2448_7": "vibhattivibhajanato ca,",
  "anya-e0802n:2448_8": "te nipātanā sijjhanti.",
  "anya-e0802n:2449_0": "392, 418. Dvādito ko’nekattheca.",
  "anya-e0802n:2450_0": "Dviiccevamādito kapaccayo hoti anekatthe ca, nipātanā sijjhanti.",
  "anya-e0802n:2451_0": "Satassa dvikaṃ dvisataṃ,",
  "anya-e0802n:2451_1": "satassa tikaṃ tisataṃ,",
  "anya-e0802n:2451_2": "satassa catukkaṃ catusataṃ,",
  "anya-e0802n:2451_3": "satassa pañcakaṃ pañcasataṃ,",
  "anya-e0802n:2451_4": "satassa chakkaṃ chasataṃ,",
  "anya-e0802n:2451_5": "satassa sattakaṃ sattasataṃ,",
  "anya-e0802n:2451_6": "satassa aṭṭhakaṃ aṭṭhasataṃ,",
  "anya-e0802n:2451_7": "satassa navakaṃ navasataṃ,",
  "anya-e0802n:2451_8": "satassa dasakaṃ dasasataṃ,",
  "anya-e0802n:2451_9": "sahassaṃ hoti.",
  "anya-e0802n:2452_0": "393, 415. Dasadasakaṃ sataṃ dasakānaṃ sataṃ sahassañca yomhi.",
  "anya-e0802n:2453_0": "Gaṇane pariyāpannassa dasadasakassa sataṃ hoti, satadasakassa sahassaṃ hoti yomhi pare.",
  "anya-e0802n:2454_0": "Sataṃ, sahassaṃ.",
  "anya-e0802n:2455_0": "Dvikādīnaṃ taduttarapadānañca nippajjante yathāsaṅkhyaṃ.",
  "anya-e0802n:2455_1": "Satassa dvikaṃ (tadidaṃ hoti) dvisataṃ,",
  "anya-e0802n:2455_2": "evaṃ tisataṃ,",
  "anya-e0802n:2455_3": "catusataṃ,",
  "anya-e0802n:2455_4": "pañcasataṃ, chasataṃ,",
  "anya-e0802n:2455_5": "sattasataṃ,",
  "anya-e0802n:2455_6": "aṭṭhasataṃ,",
  "anya-e0802n:2455_7": "navasataṃ,",
  "anya-e0802n:2455_8": "dasasataṃ,",
  "anya-e0802n:2455_9": "sahassaṃ hoti.",
  "anya-e0802n:2456_0": "394, 416. Yāva taduttari dasaguṇitañca.",
  "anya-e0802n:2457_0": "Yāva tāsaṃ saṅkhyānaṃ uttari dasaguṇitañca kātabbaṃ.",
  "anya-e0802n:2458_0": "Taṃ yathā?",
  "anya-e0802n:2458_1": "Dasassa gaṇanassa dasaguṇitaṃ katvā sataṃ hoti,",
  "anya-e0802n:2458_2": "satassa dasaguṇitaṃ katvā sahassaṃ hoti,",
  "anya-e0802n:2458_3": "sahassassa dasaguṇitaṃ katvā dasasahassaṃ hoti,",
  "anya-e0802n:2458_4": "dasasahassassa dasaguṇitaṃ katvāsatasahassaṃ hoti,",
  "anya-e0802n:2458_5": "satasahassassa dasaguṇitaṃ katvādasasatasahassaṃ hoti,",
  "anya-e0802n:2458_6": "dasasatasahassassadasaguṇitaṃ katvā koṭi hoti,",
  "anya-e0802n:2458_7": "koṭisatasahassassa sataguṇitaṃ katvā pakoṭi hoti.",
  "anya-e0802n:2458_8": "Evaṃ sesāpi yojetabbā.",
  "anya-e0802n:2459_0": "Caggahaṇaṃ visesanatthaṃ.",
  "anya-e0802n:2460_0": "395, 417. Sakanāmehi.",
  "anya-e0802n:2461_0": "Yāsaṃ pana saṅkhyānaṃ aniddiṭṭhanāmadheyyānaṃ sakehi sakehi nāmehi nippajjante.",
  "anya-e0802n:2462_0": "Satasahassānaṃ sataṃ koṭi,",
  "anya-e0802n:2462_1": "koṭisatasahassānaṃ sataṃ pakoṭi,",
  "anya-e0802n:2462_2": "pakoṭisatasahassānaṃ sataṃ koṭipakoṭi,",
  "anya-e0802n:2462_3": "koṭipakoṭisatasahassānaṃ sataṃ nahutaṃ,",
  "anya-e0802n:2462_4": "nahutasatasahassānaṃ sataṃ ninnahutaṃ,",
  "anya-e0802n:2462_5": "ninnahutasatasahassānaṃ sataṃ akkhobhiṇī.",
  "anya-e0802n:2462_6": "Tathā bindu, abbudaṃ,",
  "anya-e0802n:2462_7": "nirabbudaṃ, ahahaṃ, ababaṃ, aṭaṭaṃ,",
  "anya-e0802n:2462_8": "sogandhikaṃ, uppalaṃ, kumudaṃ, padumaṃ,",
  "anya-e0802n:2462_9": "puṇḍarikaṃ, kathānaṃ,",
  "anya-e0802n:2462_10": "mahākathānaṃ,",
  "anya-e0802n:2462_11": "asaṅkhyeyyaṃ.",
  "anya-e0802n:2463_0": "396, 363. Tesaṃ ṇo lopaṃ.",
  "anya-e0802n:2464_0": "Tesaṃ paccayānaṃ ṇo lopamāpajjate.",
  "anya-e0802n:2465_0": "Gotamassa apaccaṃ gotamo. Evaṃ vāsiṭṭho. Venateyyo, ālasyaṃ, ārogyaṃ.",
  "anya-e0802n:2466_0": "397, 420. Vibhāge dhā ca.",
  "anya-e0802n:2467_0": "Vibhāgatthe ca dhāpaccayo hoti.",
  "anya-e0802n:2468_0": "Ekena vibhāgena ekadhā. Evaṃ dvidhā, tidhā, catudhā, pañcadhā, chadhā.",
  "anya-e0802n:2469_0": "Ceti kimatthaṃ? Sopaccayo hoti. Suttaso, byañjanaso, padaso.",
  "anya-e0802n:2470_0": "398, 421. Sabbanāmehi pakāravacane tu thā.",
  "anya-e0802n:2471_0": "Sabbanāmehi pakāravacanatthe thāpaccayo hoti.",
  "anya-e0802n:2472_0": "So pakāro tathā,",
  "anya-e0802n:2472_1": "taṃ pakāraṃ tathā,",
  "anya-e0802n:2472_2": "tena pakārena tathā,",
  "anya-e0802n:2472_3": "tassa pakārassa tathā,",
  "anya-e0802n:2472_4": "tasmā pakārā tathā,",
  "anya-e0802n:2472_5": "tassa pakārassa tathā,",
  "anya-e0802n:2472_6": "tasmiṃ pakāre tathā.",
  "anya-e0802n:2472_7": "Evaṃ yathā, sabbathā, aññathā, itarathā.",
  "anya-e0802n:2473_0": "Tuggahaṇaṃ kimatthaṃ?",
  "anya-e0802n:2473_1": "Tatthāpaccayo hoti.",
  "anya-e0802n:2473_2": "So pakāro tathatthā.",
  "anya-e0802n:2473_3": "Evaṃ yathatthā.",
  "anya-e0802n:2473_4": "Sabbathatthā,",
  "anya-e0802n:2473_5": "aññathatthā,",
  "anya-e0802n:2473_6": "itarathatthā.",
  "anya-e0802n:2474_0": "399, 422. Kimimehi thaṃ.",
  "anya-e0802n:2475_0": "Kiṃ imaiccetehi thaṃpaccayo hoti pakāravacanatthe.",
  "anya-e0802n:2476_0": "Ko pakāro kathaṃ,",
  "anya-e0802n:2476_1": "kaṃ pakāraṃ kathaṃ,",
  "anya-e0802n:2476_2": "kena pakārena kathaṃ,",
  "anya-e0802n:2476_3": "kassa pakārassa kathaṃ,",
  "anya-e0802n:2476_4": "kasmā pakārā kathaṃ.",
  "anya-e0802n:2476_5": "Kassa pakārassa kathaṃ,",
  "anya-e0802n:2476_6": "kasmiṃ pakāre kathaṃ,",
  "anya-e0802n:2476_7": "ayaṃ pakāro itthaṃ,",
  "anya-e0802n:2476_8": "imaṃ pakāraṃ itthaṃ,",
  "anya-e0802n:2476_9": "iminā pakārena itthaṃ,",
  "anya-e0802n:2476_10": "imassa pakārassa itthaṃ,",
  "anya-e0802n:2476_11": "imasmā pakārā itthaṃ,",
  "anya-e0802n:2476_12": "imassa pakārassa itthaṃ,",
  "anya-e0802n:2476_13": "imasmiṃ pakāre itthaṃ.",
  "anya-e0802n:2477_0": "400, 364. Vuddhādisarassa vā’saṃyogantassa saṇe ca.",
  "anya-e0802n:2478_0": "Ādisarassa vā asaṃyogantassa ādibyañjanassa vā sarassa vuddhi hoti saṇakārake paccaye pare.",
  "anya-e0802n:2479_0": "Ābhidhammiko, venateyyo, vāsiṭṭho, ālasyaṃ, ārogyaṃ.",
  "anya-e0802n:2480_0": "Asaṃyogantasseti kimatthaṃ? Bhaggavo, manteyyo, kunteyyo.",
  "anya-e0802n:2481_0": "401, 375. Māyūnamāgamo ṭhāne.",
  "anya-e0802n:2482_0": "Iuiccetesaṃ ādibhūtānaṃ mā vuddhi hoti. Tesu ca e o vuddhāgamo hoti ṭhāne.",
  "anya-e0802n:2483_0": "Byākaraṇamadhīte veyyākaraṇiko,",
  "anya-e0802n:2483_1": "nyāyamadhīte neyyāyiko,",
  "anya-e0802n:2483_2": "byāvacchassa apaccaṃ veyyāvaccho,",
  "anya-e0802n:2483_3": "dvāre niyutto dovāriko.",
  "anya-e0802n:2484_0": "402, 377. Āttañca.",
  "anya-e0802n:2485_0": "Iuiccetesaṃ āttañca hoti, rikārāgamo ca ṭhāne.",
  "anya-e0802n:2486_0": "Isissa bhāvo ārisyaṃ,",
  "anya-e0802n:2486_1": "iṇassa bhāvo āṇyaṃ,",
  "anya-e0802n:2486_2": "usabhassa bhāvo āsabhaṃ,",
  "anya-e0802n:2486_3": "ujuno bhāvo ajjavaṃ,",
  "anya-e0802n:2486_4": "iccevamādī yojetabbā.",
  "anya-e0802n:2487_0": "Yūnamiti kimatthaṃ? Apāyesu jāto āpāyi ko.",
  "anya-e0802n:2488_0": "Ṭhāneti kimatthaṃ? Vematiko, opanayiko, opamāyiko, opāyiko.",
  "anya-e0802n:2489_0": "403, 354. Kvacādimajjhuttarānaṃ dīgharassā paccayesu ca.",
  "anya-e0802n:2490_0": "Kvaci ādimajjhauttaraiccetesaṃ dīgharassā honti paccayesu ca apaccayesu ca.",
  "anya-e0802n:2491_0": "Ādidīgho tāva – pākāro, nīvāro, pāsādo, pākaṭo, pātimokkho, pāṭikaṅkho iccevamādi.",
  "anya-e0802n:2492_0": "Majjhedīgho tāva – aṅgamāgadhiko, orabbhamāgavīko iccevamādi.",
  "anya-e0802n:2493_0": "Uttaradīgho tāva – khantī paramaṃ tapo titikkhā, añjanā giri, koṭarā vanaṃ, aṅgulī iccevamādi.",
  "anya-e0802n:2494_0": "Ādirasso tāva – pageva iccevamādi.",
  "anya-e0802n:2495_0": "Majjherasso tāva – sumedhaso suvaṇṇadharehi iccevamādi.",
  "anya-e0802n:2496_0": "Uttararasso tāva –",
  "anya-e0802n:2496_1": "bhovādi nāma so hoti,",
  "anya-e0802n:2496_2": "yathābhāvi guṇena so iccevamādi.",
  "anya-e0802n:2496_3": "Aññepi yathājinavacanānuparodhena yojetabbā.",
  "anya-e0802n:2497_0": "Caggahaṇena apaccayesu cāti atthaṃ samucceti,",
  "anya-e0802n:2498_0": "404, 370. Tesu vuddhilopāgamavikāraviparītādesā ca.",
  "anya-e0802n:2499_0": "Tesu ādimajjhuttaresu yathājinavacanānuparodhena kvaci vuddhi hoti,",
  "anya-e0802n:2499_1": "kvaci lopo hoti,",
  "anya-e0802n:2499_2": "kvaci āgamo hoti,",
  "anya-e0802n:2499_3": "kvaci vikāro hoti,",
  "anya-e0802n:2499_4": "kvaci viparīto hoti,",
  "anya-e0802n:2499_5": "kvaci ādeso hoti.",
  "anya-e0802n:2500_0": "Ādivuddhi tāva – ābhidhammiko, venateyyo iccevamādi.",
  "anya-e0802n:2501_0": "Majjhevuddhi tāva – sukhaseyyaṃ, sukhakāri dānaṃ, sukhakāri sīlaṃ iccevamādi.",
  "anya-e0802n:2502_0": "Uttaravuddhi tāva – kāliṅgo, māgadhiko, paccakkhadhammā iccevamādi.",
  "anya-e0802n:2503_0": "Ādilopo tāva – tālīsaṃ iccevamādi.",
  "anya-e0802n:2504_0": "Majjhelopo tāva – kattukāmo, kumbhakāraputto, vedallaṃ iccevamādi.",
  "anya-e0802n:2505_0": "Uttaralopo tāva – bhikkhu, bhikkhunī iccevamādi.",
  "anya-e0802n:2506_0": "Ādiāgamo tāva – vutto bhagavatā iccevamādi.",
  "anya-e0802n:2507_0": "Majjheāgamo tāva – sasīlavā, sapaññavāiccevamādi.",
  "anya-e0802n:2508_0": "Uttaraāgamo tāva – vedallaṃ iccevamādi.",
  "anya-e0802n:2509_0": "Ādivikāro tāva – ārisyaṃ, āṇyaṃ, āsabhaṃ, ajjavaṃ iccevamādi.",
  "anya-e0802n:2510_0": "Majjhevikāro tāva – varārisyaṃ, parārisyaṃ iccevamādi.",
  "anya-e0802n:2511_0": "Uttaravikāro tāva – yāni, tāni, sukhāni iccevamādi.",
  "anya-e0802n:2512_0": "Ādiviparīto tāva – uggate sūriye uggacchati iccevamādi.",
  "anya-e0802n:2513_0": "Majjheviparīto tāva – samuggacchati, samuggate sūriye iccevamādi.",
  "anya-e0802n:2514_0": "Uttaraviparīto tāva – digu, diguṇaṃ iccevamādi.",
  "anya-e0802n:2515_0": "Ādiādeso tāva – yūnaṃ iccevamādi.",
  "anya-e0802n:2516_0": "Majjheādeso tāva – nyāyogā iccevamādi.",
  "anya-e0802n:2517_0": "Uttaraādeso tāva –",
  "anya-e0802n:2517_1": "sabbaseyyo,",
  "anya-e0802n:2517_2": "sabbaseṭṭho,",
  "anya-e0802n:2517_3": "cittaṃ iccevamādi.",
  "anya-e0802n:2517_4": "Evaṃ yathājinavacanānuparodhena sabbattha yojetabbā.",
  "anya-e0802n:2518_0": "405, 365. Ayuvaṇṇānañcāyo vuddhi.",
  "anya-e0802n:2519_0": "A iti akāro,",
  "anya-e0802n:2519_1": "i īiti ivaṇṇo,",
  "anya-e0802n:2519_2": "u ūiti uvaṇṇo,",
  "anya-e0802n:2519_3": "tesaṃ akāraivaṇṇuvaṇṇānaṃ ā e ovuddhiyo honti yathāsaṅkhyaṃ,",
  "anya-e0802n:2519_4": "ā ī ūvuddhi ca.",
  "anya-e0802n:2520_0": "Ābhidhammiko, venateyyo, oḷumpiko.",
  "anya-e0802n:2521_0": "Puna vuddhiggahaṇaṃ kimatthaṃ?",
  "anya-e0802n:2521_1": "Uttarapadavuddhibhāvatthaṃ,",
  "anya-e0802n:2521_2": "aṅgamagadhehi āgatāti aṅgamāgadhikā.",
  "anya-e0802n:2521_3": "Nigamajanapadesu jātāti negamajānapadā.",
  "anya-e0802n:2521_4": "Purimajanapadesu jātāti porimajānapadā.",
  "anya-e0802n:2521_5": "Sattāhe niyuttoti sattāhikā,",
  "anya-e0802n:2521_6": "catuvijje niyuttoti cātuvijjikā.",
  "anya-e0802n:2521_7": "Iccevamādī yojetabbā.",
  "anya-e0802n:2522_0": "Vuddhiiccanena kvattho? Vuddhādisarassa vā’saṃyogantassa saṇe ca.",
  "anya-e0802n:2523_0": "Iti nāmakappe taddhitakappo aṭṭhamo kaṇḍo.",
  "anya-e0802n:2524_0": "Taddhitakappo niṭṭhito.",
  "anya-e0802n:2525_0": "6. Ākhyātakappa",
  "anya-e0802n:2526_0": "Paṭhamakaṇḍa",
  "anya-e0802n:2527_0": "(Ka)",
  "anya-e0802n:2528_0": "Ākhyātasāgaramathajjatanītaraṅgaṃ,",
  "anya-e0802n:2529_0": "Dhātujjalaṃ vikaraṇāgamakālamīnaṃ;",
  "anya-e0802n:2530_0": "Lopānubandhariyamatthavibhāgatīraṃ,",
  "anya-e0802n:2531_0": "Dhīrā taranti kavino puthubuddhināvā.",
  "anya-e0802n:2532_0": "(Kha)",
  "anya-e0802n:2533_0": "Vicittasaṅkhāraparikkhitaṃ imaṃ,",
  "anya-e0802n:2534_0": "Ākhyātasaddaṃ vipulaṃ asesato;",
  "anya-e0802n:2535_0": "Paṇamya sambuddhamanantagocaraṃ,",
  "anya-e0802n:2536_0": "Sugocaraṃ yaṃ vadato suṇātha me.",
  "anya-e0802n:2537_0": "(Ga)",
  "anya-e0802n:2538_0": "Adhikāre maṅgale ceva, nipphanne cāvadhāraṇe;",
  "anya-e0802n:2539_0": "Anantare ca pādāne, athasaddo pavattati.",
  "anya-e0802n:2540_0": "416, 429. Atha pubbāni vibhattīnaṃ cha parassapadāni.",
  "anya-e0802n:2541_0": "Atha sabbāsaṃ vibhattīnaṃ yāni yāni pubbakāni cha padāni, tāni tāni parassapadasaññāni honti.",
  "anya-e0802n:2542_0": "Taṃ yathā? Ti anti, si tha, mi ma.",
  "anya-e0802n:2543_0": "Parassapadamiccanena kvattho? Kattari parassapadaṃ.",
  "anya-e0802n:2544_0": "407, 439. Parāṇyattanopadāni.",
  "anya-e0802n:2545_0": "Sabbāsaṃ vibhattīnaṃ yāni yāni parāni cha padāni. Tāni tāni attanopadasaññāni honti.",
  "anya-e0802n:2546_0": "Taṃ yathā? Te ante, se vhe, e mhe.",
  "anya-e0802n:2547_0": "Attanopadamiccanena kvattho? Attanopadāni bhāve ca kammani.",
  "anya-e0802n:2548_0": "408, 431. Dve dve paṭhama majjhimuttamapurisā.",
  "anya-e0802n:2549_0": "Tāsaṃ sabbāsaṃ vibhattīnaṃ parassapadānaṃ,",
  "anya-e0802n:2549_1": "attanopadānañca dve dve padāni paṭhamamajjhimuttamapurisasaññāni honti.",
  "anya-e0802n:2550_0": "Taṃ yathā?",
  "anya-e0802n:2550_1": "Ti anti iti paṭhamapurisā,",
  "anya-e0802n:2550_2": "si tha iti majjhimapurisā,",
  "anya-e0802n:2550_3": "mi ma iti uttamapurisā.",
  "anya-e0802n:2550_4": "Attanopadānampi te ante iti paṭhamapurisā,",
  "anya-e0802n:2550_5": "se vhe iti majjhimapurisā,",
  "anya-e0802n:2550_6": "e mhe iti uttamapurisā.",
  "anya-e0802n:2550_7": "Evaṃ sabbattha.",
  "anya-e0802n:2551_0": "Paṭhamamajjhimuttamapurisamiccanena kvattho?",
  "anya-e0802n:2551_1": "Nāmamhi payujjamānepi tulyādhikaraṇe paṭhamo,",
  "anya-e0802n:2551_2": "tumhe majjhimo,",
  "anya-e0802n:2551_3": "amhe uttamo.",
  "anya-e0802n:2552_0": "409, 441. Sabbesamekābhidhāne paro puriso.",
  "anya-e0802n:2553_0": "Sabbesaṃ tiṇṇaṃ paṭhamamajjhimuttama purisānaṃ ekābhidhāne paro puriso gahetabbo.",
  "anya-e0802n:2554_0": "So ca paṭhati,",
  "anya-e0802n:2554_1": "tvañca paṭhasi,",
  "anya-e0802n:2554_2": "tumhe paṭhatha.",
  "anya-e0802n:2554_3": "So ca pacati,",
  "anya-e0802n:2554_4": "tvañca pacasi.",
  "anya-e0802n:2554_5": "Tumhe pacatha.",
  "anya-e0802n:2554_6": "Evaṃ sesāsu vibhattīsu paro puriso yojetabbo.",
  "anya-e0802n:2555_0": "410, 432. Nāmamhi payujjamānepi tulyādhikaraṇe paṭhamo.",
  "anya-e0802n:2556_0": "Nāmamhi payujjamānepi appayujjamānepi tulyādhikaraṇe paṭhamapuriso hoti.",
  "anya-e0802n:2557_0": "So gacchati, te gacchanti.",
  "anya-e0802n:2558_0": "Appayujjamānepi – gacchati, gacchanti.",
  "anya-e0802n:2559_0": "Tulyādhikaraṇeti kimatthaṃ? Tena haññase tvaṃ devadattena.",
  "anya-e0802n:2560_0": "411, 436. Tumhe majjhimo.",
  "anya-e0802n:2561_0": "Tumhe payujjamānepi appayujjamānepi tulyādhikaraṇe majjhimapuriso hoti.",
  "anya-e0802n:2562_0": "Tvaṃ yāsi, tumhe yātha.",
  "anya-e0802n:2563_0": "Appayujjamānepi – yāsi, yātha.",
  "anya-e0802n:2564_0": "Tulyādhikaraṇeti kimatthaṃ? Tayā paccate odano.",
  "anya-e0802n:2565_0": "412, 437. Amhe uttamo.",
  "anya-e0802n:2566_0": "Amhe payujjamānepi appayujjamānepi tulyādhikaraṇe uttamapuriso hoti.",
  "anya-e0802n:2567_0": "Ahaṃ yajāmi, mayaṃ yajāma.",
  "anya-e0802n:2568_0": "Appayujjamānepi – yajāmi, yajāma.",
  "anya-e0802n:2569_0": "Tulyādhikaraṇeti kimatthaṃ? Mayā ijjate buddho.",
  "anya-e0802n:2570_0": "413, 427. Kāle.",
  "anya-e0802n:2571_0": "“Kāle” iccetaṃ adhikāratthaṃ veditabbaṃ.",
  "anya-e0802n:2572_0": "414, 428. Vattamānā paccuppanne.",
  "anya-e0802n:2573_0": "Paccuppanne kāle vattamānāvibhatti hoti.",
  "anya-e0802n:2574_0": "Pāṭaliputtaṃ gacchati, sāvatthiṃ pavisati.",
  "anya-e0802n:2575_0": "415, 451. Āṇatyā siṭṭhe’nuttakāle pañcamī.",
  "anya-e0802n:2576_0": "Āṇatyatthe ca āsīsatthe ca anuttakāle pañcamī vibhatti hoti.",
  "anya-e0802n:2577_0": "Karotu kusalaṃ, sukhaṃ te hotu.",
  "anya-e0802n:2578_0": "416, 454. Anumatiparikappatthesu sattamī.",
  "anya-e0802n:2579_0": "Anumatyatthe ca parikappatthe ca anuttakāle sattamī vibhatti hoti.",
  "anya-e0802n:2580_0": "Tvaṃ gaccheyyāsi, kimahaṃ kareyyāmi.",
  "anya-e0802n:2581_0": "417, 460. Apaccakkhe parokkhātīte.",
  "anya-e0802n:2582_0": "Apaccakkhe atīte kāle parokkhāvibhatti hoti.",
  "anya-e0802n:2583_0": "Supine kilamāha, evaṃ kila porāṇāhu.",
  "anya-e0802n:2584_0": "418, 456. Hiyyopabhuti paccakkhe hiyyattanī.",
  "anya-e0802n:2585_0": "Hiyyopabhuti atīte kāle paccakkhe vā apaccakkhe vā hiyyattanī vibhatti hoti.",
  "anya-e0802n:2586_0": "So agamā maggaṃ, te agamū maggaṃ.",
  "anya-e0802n:2587_0": "419, 469. Samīpe’jjatanī.",
  "anya-e0802n:2588_0": "Ajjappabhuti atīte kāle paccakkhe vā apaccakkhe vā samīpe ajjatanīvibhatti hoti.",
  "anya-e0802n:2589_0": "So maggaṃ agamī, te maggaṃ agamuṃ.",
  "anya-e0802n:2590_0": "420, 471. Māyoge sabbakāle ca.",
  "anya-e0802n:2591_0": "Hiyyattanīajjatanīiccetā vibhattiyo yadā māyogā, tadā sabbakāle ca honti.",
  "anya-e0802n:2592_0": "Mā gamā, mā vacā, mā gamī, mā vacī.",
  "anya-e0802n:2593_0": "Caggahaṇena pañcamīvibhattipi hoti. Mā gacchāhi.",
  "anya-e0802n:2594_0": "421, 473. Anāgate bhavissantī.",
  "anya-e0802n:2595_0": "Anāgate kāle bhavissantī vibhatti hoti.",
  "anya-e0802n:2596_0": "So gacchissati, karissati. Te gacchissanti, karissanti.",
  "anya-e0802n:2597_0": "422, 475. Kriyātipanne’tīte kālātipatti.",
  "anya-e0802n:2598_0": "Kriyātipannamatte atīte kāle kālātipatti vibhatti hoti.",
  "anya-e0802n:2599_0": "So ce taṃ yānaṃ alabhissā, agacchissā. Te ce taṃ yānaṃ alabhissaṃsu, agacchissaṃsu.",
  "anya-e0802n:2600_0": "423, 426. Vattamānā ti anti, si tha, mi ma, te ante, se vhe, e mhe.",
  "anya-e0802n:2601_0": "Vattamānā iccesā saññā hoti ti anti, si tha, mi ma, te ante, se vhe,",
  "anya-e0802n:2601_1": "e mhe iccetesaṃ dvādasannaṃ padānaṃ.",
  "anya-e0802n:2602_0": "Vattamānā iccanena kvattho? Vattamānā paccuppanne.",
  "anya-e0802n:2603_0": "424, 450. Pañcamī tu antu, hitha, mima, taṃ antaṃ, ssu vho, e āmase.",
  "anya-e0802n:2604_0": "Pañcamīiccesā saññā hoti tu antu, hi tha, mima,",
  "anya-e0802n:2604_1": "taṃ antaṃ, ssu vho,",
  "anya-e0802n:2604_2": "e āmase iccetesaṃ dvādasannaṃ padānaṃ.",
  "anya-e0802n:2605_0": "Pañcamīiccanena kvattho? Āṇatyāsiṭṭhe, nuttakāle pañcamī.",
  "anya-e0802n:2606_0": "425, 453.",
  "anya-e0802n:2606_1": "Sattamī eyya eyyuṃ,",
  "anya-e0802n:2606_2": "eyyā si eyyā tha,",
  "anya-e0802n:2606_3": "eyyāmi eyyāma,",
  "anya-e0802n:2606_4": "etha eraṃ,",
  "anya-e0802n:2606_5": "etho eyyāvho,",
  "anya-e0802n:2606_6": "eyyaṃ eyyāmhe.",
  "anya-e0802n:2607_0": "Sattamī iccesā saññā hoti eyya eyyuṃ,",
  "anya-e0802n:2607_1": "eyyāsi eyyātha,",
  "anya-e0802n:2607_2": "eyyāmi eyyāma,",
  "anya-e0802n:2607_3": "etha eraṃ, etho, eyyāvho,",
  "anya-e0802n:2607_4": "eyyaṃ eyyāmhe iccetesaṃ dvādasannaṃ padānaṃ.",
  "anya-e0802n:2608_0": "Sattamī iccanena kvattho? Anumatiparikappatthesu sattamī.",
  "anya-e0802n:2609_0": "426, 459. Parokkhā au ettha, aṃmha, tthare, ttho vho, iṃ mhe.",
  "anya-e0802n:2610_0": "Parokkhā iccesā saññā hoti a u, ettha, aṃ mha,",
  "anya-e0802n:2610_1": "ttha re ttho vho,",
  "anya-e0802n:2610_2": "iṃ mhe iccetesaṃ dvādasannaṃ padānaṃ.",
  "anya-e0802n:2611_0": "Parokkhā iccanena kvattho? Apaccakkhe parokkhātīte.",
  "anya-e0802n:2612_0": "427, 455. Hiyyattanī āū, ottha, aṃmhā, tthatthuṃ, se vhaṃ, iṃ mhase.",
  "anya-e0802n:2613_0": "Hiyyattanī iccesā saññā hoti ā ū, o ttha, aṃ mhā,",
  "anya-e0802n:2613_1": "ttha tthuṃ, se vhaṃ,",
  "anya-e0802n:2613_2": "iṃ mhase iccetesaṃ dvādasannaṃ padānaṃ.",
  "anya-e0802n:2614_0": "Hiyyattanī iccanena kvattho? Hiyyopabhuti paccakkhe hiyyattanī.",
  "anya-e0802n:2615_0": "428, 468. Ajjatanī ī uṃ, o ttha, iṃ mhā, ā ū, se vhaṃ, aṃ mhe.",
  "anya-e0802n:2616_0": "Ajjatanī iccesā saññā hoti ī uṃ, o ttha, iṃmhā, ā ū, sevhaṃ, aṃ mhe iccetesaṃ dvādasannaṃ padānaṃ.",
  "anya-e0802n:2617_0": "Ajjatanī iccanena kvattho? Samīpejjatanī.",
  "anya-e0802n:2618_0": "429, 472.",
  "anya-e0802n:2618_1": "Bhavissantī ssati ssanti,",
  "anya-e0802n:2618_2": "ssasi ssatha,",
  "anya-e0802n:2618_3": "ssāmi ssāma,",
  "anya-e0802n:2618_4": "ssate ssante,",
  "anya-e0802n:2618_5": "ssase ssavhe,",
  "anya-e0802n:2618_6": "ssaṃ ssāmhe.",
  "anya-e0802n:2619_0": "Bhavissantī iccesā saññā hoti ssati ssanti,",
  "anya-e0802n:2619_1": "ssasi ssatha,",
  "anya-e0802n:2619_2": "ssāmi ssāma,",
  "anya-e0802n:2619_3": "ssate ssante,",
  "anya-e0802n:2619_4": "ssase ssavhe,",
  "anya-e0802n:2619_5": "ssaṃ ssāmhe iccetesaṃ dvādasannaṃ padānaṃ.",
  "anya-e0802n:2620_0": "Bhavissantī iccanena kvattho? Anāgate bhavissantī.",
  "anya-e0802n:2621_0": "430, 373.",
  "anya-e0802n:2621_1": "Kālātipatti ssā ssaṃsu,",
  "anya-e0802n:2621_2": "sse ssatha,",
  "anya-e0802n:2621_3": "ssaṃ ssāmhā,",
  "anya-e0802n:2621_4": "ssatha sissu,",
  "anya-e0802n:2621_5": "ssase ssavhe,",
  "anya-e0802n:2621_6": "ssiṃ ssāmhase.",
  "anya-e0802n:2622_0": "Kālātipatti iccesā saññā hoti ssā ssaṃsu,",
  "anya-e0802n:2622_1": "sse ssatha,",
  "anya-e0802n:2622_2": "ssaṃ ssāmhā,",
  "anya-e0802n:2622_3": "ssatha ssisu,",
  "anya-e0802n:2622_4": "ssase ssavhe,",
  "anya-e0802n:2622_5": "ssiṃ ssāmhase iccetesaṃ dvādasannaṃ padānaṃ.",
  "anya-e0802n:2623_0": "Kālātipatti iccanena kvattho? Kriyātipanne’ tīte kālātipatti.",
  "anya-e0802n:2624_0": "431, 458. Hiyyattanī sattamī pañcamī vattamānā sabbadhātukaṃ.",
  "anya-e0802n:2625_0": "Hiyyattanādayo catasso vibhattiyo sabbadhātuka saññā honti.",
  "anya-e0802n:2626_0": "Agamā, gaccheyya, gacchatu, gacchati.",
  "anya-e0802n:2627_0": "Sabbadhātuka iccanena kvattho? Ikārāgamo asabbadhātukamhi.",
  "anya-e0802n:2628_0": "Iti ākhyātakappe paṭhamo kaṇḍo.",
  "anya-e0802n:2629_0": "Dutiyakaṇḍa",
  "anya-e0802n:2630_0": "432, 362. Dhātuliṅgehi parā paccayā.",
  "anya-e0802n:2631_0": "Dhātuliṅgaiccetehi parā paccayā honti.",
  "anya-e0802n:2632_0": "Karoti, gacchati.",
  "anya-e0802n:2632_1": "Yo koci karoti,",
  "anya-e0802n:2632_2": "taṃ añño “karohi karohi” iccevaṃ bravīti,",
  "anya-e0802n:2632_3": "atha vā karontaṃ payojayati = kāreti.",
  "anya-e0802n:2632_4": "Saṅgho pabbatamiva attānamācarati = pabbatāyati.",
  "anya-e0802n:2632_5": "Taḷākaṃ samuddamiva attānamācarati = samuddāyati,",
  "anya-e0802n:2632_6": "saddo cicciṭamiva attānamācarati = cicciṭāyati,",
  "anya-e0802n:2632_7": "vasiṭṭhassa apaccaṃ vāsiṭṭho.",
  "anya-e0802n:2632_8": "Evamaññepi yojetabbā.",
  "anya-e0802n:2633_0": "433, 528. Tija gupa kita māne hi kha cha sā vā.",
  "anya-e0802n:2634_0": "Tija gupa kita mānu iccetehi dhātūhi kha cha sa iccete paccayā honti vā.",
  "anya-e0802n:2635_0": "Titikkhati, jigucchati, tikicchati, vīmaṃsati.",
  "anya-e0802n:2636_0": "Vāti kimatthaṃ? Tejati, gopati, māneti.",
  "anya-e0802n:2637_0": "434, 534. Bhuja ghasa hara su pādīhi tumicchatthesu.",
  "anya-e0802n:2638_0": "Bhuja ghasa hara su pāiccevamādīhi dhātūhi tumicchatthesu kha cha saiccete paccayā honti vā.",
  "anya-e0802n:2639_0": "Bhottumicchati=bubhukkhati,",
  "anya-e0802n:2639_1": "ghasitumicchati=jighacchati,",
  "anya-e0802n:2639_2": "haritumicchati=jigīsati,",
  "anya-e0802n:2639_3": "sotumicchati=sussusati,",
  "anya-e0802n:2639_4": "pātumicchati=pivāsati.",
  "anya-e0802n:2640_0": "Vāti kimatthaṃ? Bhottumicchati.",
  "anya-e0802n:2641_0": "Tumicchatthesūti kimatthaṃ? Bhuñjati.",
  "anya-e0802n:2642_0": "435, 536. Āya nāmato kattūpamānādācāre.",
  "anya-e0802n:2643_0": "Nāmato kattūpamānā ācāratthe āyapaccayo hoti.",
  "anya-e0802n:2644_0": "Saṅgho pabbatamiva attānamācarati = pabbatāyati,",
  "anya-e0802n:2644_1": "taḷākaṃ samuddamiva attānamācarati = samuddāyati,",
  "anya-e0802n:2644_2": "saddo cicciṭamiva attānamācarati = cicciṭāyati.",
  "anya-e0802n:2644_3": "Evamaññepi yojetabbā.",
  "anya-e0802n:2645_0": "436, 537. Īyūpamānā ca.",
  "anya-e0802n:2646_0": "Nāmato upamānā ācāratthe ca īyapaccayo hoti.",
  "anya-e0802n:2647_0": "Achattaṃ chattamiva ācarati =chattīyati, aputtaṃ puttamiva ācarati=puttīyati.",
  "anya-e0802n:2648_0": "Upamānāti kimatthaṃ? Dhammaṃ ācarati.",
  "anya-e0802n:2649_0": "Ācāreti kimatthaṃ? Achattaṃ chattamiva rakkhati. Evamaññepi yojetabbā.",
  "anya-e0802n:2650_0": "437, 538. Nāmamhā’tticchatthe.",
  "anya-e0802n:2651_0": "Nāmamhā attano icchatthe īyapaccayo hoti.",
  "anya-e0802n:2652_0": "Attano pattamicchati = pattīyati. Evaṃ vatthīyati, parikkhārīyati, cīvarīyati, dhanīyati, ghaṭīyati.",
  "anya-e0802n:2653_0": "Atticchattheti kimatthaṃ? Aññassa pattamicchati. Evamaññepi yojetabbā.",
  "anya-e0802n:2654_0": "438, 540. Dhātūhi ṇe ṇaya ṇāpe ṇāpayā kāritāni hetvatthe.",
  "anya-e0802n:2655_0": "Sabbehi dhātūhi ṇeṇaya ṇāpe ṇāpayaiccete paccayā honti kāritasaññā ca hetvatthe.",
  "anya-e0802n:2656_0": "Yo koci karoti,",
  "anya-e0802n:2656_1": "taṃ añño “karohi karohi” iccevaṃ bravīti,",
  "anya-e0802n:2656_2": "atha vā karontaṃ payojayati = kāreti, kārayati, kārāpeti,",
  "anya-e0802n:2656_3": "kārā payati.",
  "anya-e0802n:2656_4": "Ye keci karonti,",
  "anya-e0802n:2656_5": "te aññe “karotha karotha” iccevaṃ bruvanti = kārenti,",
  "anya-e0802n:2656_6": "kārayanti,",
  "anya-e0802n:2656_7": "kārāpenti,",
  "anya-e0802n:2656_8": "kārāpayanti.",
  "anya-e0802n:2656_9": "Yo koci pacati,",
  "anya-e0802n:2656_10": "taṃ añño “pacāhi pacāhi”iccevaṃ bravīti,",
  "anya-e0802n:2656_11": "atha vā pacantaṃ payojayati = pāceti, pācayati, pācāpeti,",
  "anya-e0802n:2656_12": "pācāpayati.",
  "anya-e0802n:2656_13": "Ye keci pacanti,",
  "anya-e0802n:2656_14": "te aññe “pacatha pacatha” iccevaṃ bruvanti = pācenti,",
  "anya-e0802n:2656_15": "pācayanti,",
  "anya-e0802n:2656_16": "pācāpenti.",
  "anya-e0802n:2656_17": "Pācāpayanti.",
  "anya-e0802n:2656_18": "Evaṃ bhaṇeti,",
  "anya-e0802n:2656_19": "bhaṇayati,",
  "anya-e0802n:2656_20": "bhaṇāpeti,",
  "anya-e0802n:2656_21": "bhaṇāpayati. Bhaṇenti,",
  "anya-e0802n:2656_22": "bhaṇayanti,",
  "anya-e0802n:2656_23": "bhaṇāpenti,",
  "anya-e0802n:2656_24": "bhaṇāpayanti.",
  "anya-e0802n:2656_25": "Tathariva aññepi yojetabbā.",
  "anya-e0802n:2657_0": "Hetvattheti kimatthaṃ? Karoti, pacati.",
  "anya-e0802n:2658_0": "Atthaggahaṇena alapaccayo hoti, jotalati.",
  "anya-e0802n:2659_0": "439, 539. Dhāturūpe nāmasmā ṇayo ca.",
  "anya-e0802n:2660_0": "Tasmā nāmasmā ṇayapaccayo hoti kāritasañño ca dhāturūpe sati.",
  "anya-e0802n:2661_0": "Hatthinā atikkamati maggaṃ = atihatthayati,",
  "anya-e0802n:2661_1": "vīṇāya upagāyati gītaṃ = upavīṇayati,",
  "anya-e0802n:2661_2": "daḷhaṃ karoti vīriyaṃ = daḷhayati,",
  "anya-e0802n:2661_3": "visuddhā hoti ratti = visuddhayati.",
  "anya-e0802n:2662_0": "Caggahaṇena āra ālaiccete paccayā honti. Santaṃ karoti = santārati, upakkamaṃ karoti = upakkamālati.",
  "anya-e0802n:2663_0": "440, 445. Bhāvakammesu yo.",
  "anya-e0802n:2664_0": "Sabbehi dhātūhi bhāvakammesu yapaccayo hoti.",
  "anya-e0802n:2665_0": "Ṭhīyate, bujjhate, paccate, labbhate, karīyate, yujjate, uccate.",
  "anya-e0802n:2666_0": "Bhāvakammesūti kimatthaṃ? Karoti, pacati, paṭhati.",
  "anya-e0802n:2667_0": "441, 447. Tassa cavaggayakāravakārattaṃ sadhātvantassa.",
  "anya-e0802n:2668_0": "Tassa yapaccayassa cavaggayakāravakārattaṃ hoti dhātūnaṃ antena saha yathāsambhavaṃ.",
  "anya-e0802n:2669_0": "Vuccate, vuccante, uccate, uccante, paccate, paccante. Majjate, majjante, yujjate, yujjante. Bujjhate,",
  "anya-e0802n:2669_1": "bujjhante, kujjhate,",
  "anya-e0802n:2669_2": "kujjhante, ujjhate, ujjhante. Haññate, haññante. Kayyate, kayyante. Dibbate, dibbante.",
  "anya-e0802n:2670_0": "442, 448. Ivaṇṇāgamo vā.",
  "anya-e0802n:2671_0": "Sabbehi dhātūhi yamhi paccaye, pare ivaṇṇāgamo hoti vā.",
  "anya-e0802n:2672_0": "Karīyate, karīyati, gacchīyate, gacchīyati.",
  "anya-e0802n:2673_0": "Vāti kimatthaṃ? Kayyate.",
  "anya-e0802n:2674_0": "443, 449. Pubbarūpañca.",
  "anya-e0802n:2675_0": "Sabbehi dhātūhi yapaccayo pubbarūpamāpajjate vā.",
  "anya-e0802n:2676_0": "Vuḍḍhate, phallate, dammate, sakkate, labbhate, dissate.",
  "anya-e0802n:2677_0": "444, 501. Tathā kattari ca.",
  "anya-e0802n:2678_0": "Yathā heṭṭhā bhāvakammesu yapaccayassa ādeso hoti tathā kattaripi yapaccayassa ādeso kātabbo.",
  "anya-e0802n:2679_0": "Bujjhati, vijjhati, maññati, sibbati.",
  "anya-e0802n:2680_0": "445, 433. Bhūvādito a.",
  "anya-e0802n:2681_0": "Bhūiccevamādito dhātugaṇato apaccayo hoti kattari.",
  "anya-e0802n:2682_0": "Bhavati, paṭhati, pacati, jayati.",
  "anya-e0802n:2683_0": "446, 509. Rudhādito niggahitapubbañca.",
  "anya-e0802n:2684_0": "Rudhaiccevamādito dhātugaṇato apaccayo hoti kattari, pubbe niggahitāgamo hoti.",
  "anya-e0802n:2685_0": "Rundhati, chindati, bhindati.",
  "anya-e0802n:2686_0": "Caggahaṇena i ī e oiccete paccayā honti niggahitapubbañca.",
  "anya-e0802n:2687_0": "Rundhiti, rundhīti, rundheti, rundhoti, sumbhoti, parisumbhoti.",
  "anya-e0802n:2688_0": "447, 510. Divādito yo.",
  "anya-e0802n:2689_0": "Divuiccevamādito dhātugaṇato yapaccayo hoti kattari.",
  "anya-e0802n:2690_0": "Dibbati, thibbati, yujjhati, vijjhati, bujjhati.",
  "anya-e0802n:2691_0": "448, 512. Svādito ṇu ṇā uṇā ca.",
  "anya-e0802n:2692_0": "Suiccevamādito dhātugaṇato ṇu ṇā u ṇāiccete paccayā honti kattari.",
  "anya-e0802n:2693_0": "Abhisuṇoti, abhisuṇāti, saṃvuṇoti, saṃvuṇāti, āvuṇoti, āvuṇāti, pāpuṇoti, pāpuṇāti.",
  "anya-e0802n:2694_0": "449, 513. Kiyādito nā.",
  "anya-e0802n:2695_0": "Kīiccevamādito dhātugaṇato nāpaccayo hoti kattari.",
  "anya-e0802n:2696_0": "Kiṇāti, jināti, dhunāti, munāti, lunāti, punāti.",
  "anya-e0802n:2697_0": "450, 517. Gahādito ppa ṇhā.",
  "anya-e0802n:2698_0": "Gahaiccevamādito dhātugaṇato ppaṇhāiccete paccayā honti kattari.",
  "anya-e0802n:2699_0": "Gheppati, gaṇhāti.",
  "anya-e0802n:2700_0": "451, 520. Tanādito oyirā.",
  "anya-e0802n:2701_0": "Tanuiccevamādito dhātugaṇato o yiraiccete paccayā honti kattari.",
  "anya-e0802n:2702_0": "Tanoti, tanohi, karoti, karohi, kayi rati, kayirāhi.",
  "anya-e0802n:2703_0": "452, 525. Curādito, ṇe ṇayā.",
  "anya-e0802n:2704_0": "Curaiccevamādito dhātugaṇato ṇe ṇayaiccete paccayā honti kattari, kāritasaññā ca.",
  "anya-e0802n:2705_0": "Coreti, corayati, cinteti, cintayati, manteti, mantayati.",
  "anya-e0802n:2706_0": "453, 444. Attanopadāni bhāve ca kammani.",
  "anya-e0802n:2707_0": "Bhāve ca kammani ca attanopadāni honti.",
  "anya-e0802n:2708_0": "Uccate, uccante, majjate, majjante, yujjate, yujjante, kujjhate,",
  "anya-e0802n:2708_1": "kujjhante, labbhate,",
  "anya-e0802n:2708_2": "labbhante, kayyate, kayyante.",
  "anya-e0802n:2709_0": "454, 440. Kattari ca.",
  "anya-e0802n:2710_0": "Kattari ca attanopadāni honti.",
  "anya-e0802n:2711_0": "Maññate, rocate, socate, bujjhate, jāyate.",
  "anya-e0802n:2712_0": "455, 530. Dhātuppaccayehi vibhattiyo.",
  "anya-e0802n:2713_0": "Dhātuniddiṭṭhehi paccayehi khādikāritantehi vibhattiyo honti.",
  "anya-e0802n:2714_0": "Titikkhati, jigucchati, vīmaṃsati, samuddāyati, puttīyati, kāreti, pāceti.",
  "anya-e0802n:2715_0": "456, 430. Kattari parassapadaṃ.",
  "anya-e0802n:2716_0": "Kattari parassapadaṃ hoti.",
  "anya-e0802n:2717_0": "Karoti, pacati, paṭhati, gacchati.",
  "anya-e0802n:2718_0": "457, 424. Bhūvādayo dhātavo.",
  "anya-e0802n:2719_0": "Bhūiccevamādayo ye saddagaṇā, te dhātusaññā honti.",
  "anya-e0802n:2720_0": "Bhavati, bhavanti, carati, caranti, pacati, pacanti,",
  "anya-e0802n:2720_1": "cintayati,",
  "anya-e0802n:2720_2": "cintayanti, hoti, honti, gacchati,",
  "anya-e0802n:2720_3": "gacchanti.",
  "anya-e0802n:2721_0": "Iti ākhyātakappe dutiyo kaṇḍo.",
  "anya-e0802n:2722_0": "Tatiyakaṇḍa",
  "anya-e0802n:2723_0": "458, 461. Kvacādivaṇṇānamekassarānaṃ dvebhāvo.",
  "anya-e0802n:2724_0": "Ādibhūtānaṃ vaṇṇānaṃ ekassarānaṃ kvaci dvebhāvo hoti.",
  "anya-e0802n:2725_0": "Titikkhati,",
  "anya-e0802n:2725_1": "jigucchati,",
  "anya-e0802n:2725_2": "tikicchati,",
  "anya-e0802n:2725_3": "vīmaṃsati,",
  "anya-e0802n:2725_4": "bubhukkhati, pivāsati,",
  "anya-e0802n:2725_5": "daddallati, dadāti, jahāti,",
  "anya-e0802n:2725_6": "caṅkamati.",
  "anya-e0802n:2726_0": "Kvacīti kimatthaṃ? Kampati, calati.",
  "anya-e0802n:2727_0": "459, 462. Pubbo’bbhāso.",
  "anya-e0802n:2728_0": "Dvebhūtassa dhātussa yo pubbo, so abbhāsasañño hoti.",
  "anya-e0802n:2729_0": "Dadhāti, dadāti, babhūva.",
  "anya-e0802n:2730_0": "460, 506. Rasso.",
  "anya-e0802n:2731_0": "Abbhāse vattamānassa sarassa rasso hoti. Dadhāti, jahāti.",
  "anya-e0802n:2732_0": "461, 464. Dutiyacatutthānaṃ paṭhamatatiyā.",
  "anya-e0802n:2733_0": "Abbhāsagatānaṃ dutiyacatutthānaṃ paṭhamatatiyā honti.",
  "anya-e0802n:2734_0": "Ciccheda, bubhukkhati, babhūva, dadhāti.",
  "anya-e0802n:2735_0": "462, 476. Kavaggassa cavaggo.",
  "anya-e0802n:2736_0": "Abbhāse vattamānassa kavaggassa ca vaggo hoti.",
  "anya-e0802n:2737_0": "Cikicchati, jigucchati, jighacchati, jigīsati, jaṅgamati, caṅkamati.",
  "anya-e0802n:2738_0": "463, 532. Mānakitānaṃ vatattaṃ vā.",
  "anya-e0802n:2739_0": "Mānakitaiccetesaṃ dhātūnaṃ abbhāsagatānaṃ vakāra takārattaṃ hoti vā yathāsaṅkhyaṃ.",
  "anya-e0802n:2740_0": "Vīmaṃsati, tikicchati.",
  "anya-e0802n:2741_0": "Vāti kimatthaṃ? Cikicchati.",
  "anya-e0802n:2742_0": "464, 504. Hassa jo.",
  "anya-e0802n:2743_0": "Abbhāse vattamānassa hakārassa jo hoti.",
  "anya-e0802n:2744_0": "Jahāti, juhvati, juhoti, jahāra.",
  "anya-e0802n:2745_0": "465, 463. Antassivaṇṇākāro vā.",
  "anya-e0802n:2746_0": "Abbhāsassa antassa ivaṇṇo hoti, akāro vā.",
  "anya-e0802n:2747_0": "Jigucchati, pivāsati, vīmaṃsati, jighacchati, babhūva, dadhāti.",
  "anya-e0802n:2748_0": "Vāti kimatthaṃ? Bubhukkhati.",
  "anya-e0802n:2749_0": "466, 489. Niggahitañca.",
  "anya-e0802n:2750_0": "Abbhāsassa ante niggahitāgamo hoti vā.",
  "anya-e0802n:2751_0": "Caṅkamati, cañcalati, jaṅgamati.",
  "anya-e0802n:2752_0": "Vāti kimatthaṃ? Pivāsati, daddallati.",
  "anya-e0802n:2753_0": "467, 533. Tato pāmānānaṃ vā maṃ sesu.",
  "anya-e0802n:2754_0": "Tato abbhāsato pāmānaiccetesaṃ dhātūnaṃ vāmaṃiccete ādesā honti yathāsaṅkhyaṃ sapaccaye pare.",
  "anya-e0802n:2755_0": "Pivāsati, vīmaṃsati.",
  "anya-e0802n:2756_0": "468, 462. Ṭhā tiṭṭho.",
  "anya-e0802n:2757_0": "Ṭhāiccetassa dhātussa tiṭṭhādeso hoti vā.",
  "anya-e0802n:2758_0": "Tiṭṭhati, tiṭṭhatu, tiṭṭheyya, tiṭṭheyyuṃ.",
  "anya-e0802n:2759_0": "Vāti kimatthaṃ? Ṭhāti.",
  "anya-e0802n:2760_0": "469, 494. Pā pivo.",
  "anya-e0802n:2761_0": "Pāiccetassa dhātussa pivādeso hoti vā.",
  "anya-e0802n:2762_0": "Pivati, pivatu, piveyya, piveyyuṃ.",
  "anya-e0802n:2763_0": "Vāti kimatthaṃ? Pāti.",
  "anya-e0802n:2764_0": "470, 514. Ñāssa jā jaṃ nā.",
  "anya-e0802n:2765_0": "Ñāiccetassa dhātussa jā jaṃ nāādesā honti vā.",
  "anya-e0802n:2766_0": "Jānāti, jāneyya, jāniyā, jaññā, nāyati.",
  "anya-e0802n:2767_0": "471, 483. Disassa passa dissa dakkhā vā.",
  "anya-e0802n:2768_0": "Disaiccetassa dhātussa passa dissa dakkhaiccete ādesā honti vā.",
  "anya-e0802n:2769_0": "Passati, dissati, dakkhati, adakkha.",
  "anya-e0802n:2770_0": "Vāti kimatthaṃ? Addasa.",
  "anya-e0802n:2771_0": "472, 531. Byañjanantassa co chapaccayesu ca.",
  "anya-e0802n:2772_0": "Byañjanantassa dhātussa co hoti chapaccayesu paresu.",
  "anya-e0802n:2773_0": "Jigucchati, tikicchati, jighacchati.",
  "anya-e0802n:2774_0": "473, 529. Ko khe ca.",
  "anya-e0802n:2775_0": "Byañjanantassa dhātussa ko hoti khapaccaye pare.",
  "anya-e0802n:2776_0": "Titikkhati, bubhukkhati.",
  "anya-e0802n:2777_0": "474, 535. Harassa gīse.",
  "anya-e0802n:2778_0": "Haraiccetassa dhātussa sabbasseva gīādeso hoti sapaccaye pare.",
  "anya-e0802n:2779_0": "Jigīsati.",
  "anya-e0802n:2780_0": "475, 565. Brūbhūnamāhabhūvā parokkhāyaṃ.",
  "anya-e0802n:2781_0": "Brūbhūiccetesaṃ dhātūnaṃ āhabhūvaiccete ādesā honti yathāsaṅkhyaṃ parokkhāyaṃ vibhattiyaṃ.",
  "anya-e0802n:2782_0": "Āha, āhu, babhūva, babhūvu.",
  "anya-e0802n:2783_0": "Parokkhāyamiti kimatthaṃ? Abracuṃ.",
  "anya-e0802n:2784_0": "476, 442. Gamissanto ccho vā sabbāsu.",
  "anya-e0802n:2785_0": "Gamuiccetassa dhātussa anto makāro ccho hoti vā sabbāsu paccayavibhattīsu.",
  "anya-e0802n:2786_0": "Gacchamāno,",
  "anya-e0802n:2786_1": "gacchanto. Gacchati, gameti. Gacchatu, gametu.",
  "anya-e0802n:2786_2": "Gaccheyya. Gameyya. Agacchā, agamā. Agacchī, agamī.",
  "anya-e0802n:2786_3": "Gacchissati,",
  "anya-e0802n:2786_4": "gamissati.",
  "anya-e0802n:2786_5": "Agacchissā, agamissā.",
  "anya-e0802n:2787_0": "Gamisseti kimatthaṃ? Icchati.",
  "anya-e0802n:2788_0": "477, 479. Vacassajjatanimhi makāro o.",
  "anya-e0802n:2789_0": "Vacaiccetassa dhātussa akāro ottamāpajjate ajjatanimhi vibhattimhi.",
  "anya-e0802n:2790_0": "Avoca. Avocuṃ.",
  "anya-e0802n:2791_0": "Ajjatanimhīti kimatthaṃ? Avaca, avacū.",
  "anya-e0802n:2792_0": "478, 438. Akāro dīghaṃ hi mi mesu.",
  "anya-e0802n:2793_0": "Akāro dīghamāpajjate himimaiccetesu vibhattīsu.",
  "anya-e0802n:2794_0": "Gacchāhi, gacchāmi, gacchāma, gacchāmhe.",
  "anya-e0802n:2795_0": "Mikāraggahaṇena hivibhattimhi akāro kvaci na dīghamāpajjate. Gacchahi.",
  "anya-e0802n:2796_0": "479, 452. Ha lopaṃ vā.",
  "anya-e0802n:2797_0": "Hivibhatti lopamāpajjate vā.",
  "anya-e0802n:2798_0": "Gaccha, gacchāhi, gama, gamāhi, gamaya, gamayāhi.",
  "anya-e0802n:2799_0": "Hīti kimatthaṃ? Gacchati, gamayati.",
  "anya-e0802n:2800_0": "480, 490. Hotissarehohe bhavissantimhissassa ca.",
  "anya-e0802n:2801_0": "Hūiccetassa dhātussa saro e ha oha ettamāpajja te bhavissantimhi, ssassa ca lopo hoti vā.",
  "anya-e0802n:2802_0": "Hehiti, hehinti, hohiti, hohinti, heti, henti,",
  "anya-e0802n:2802_1": "hehissati,",
  "anya-e0802n:2802_2": "hehissanti,",
  "anya-e0802n:2802_3": "hohissati,",
  "anya-e0802n:2802_4": "hohissanti, hessati, hessanti.",
  "anya-e0802n:2803_0": "Hūti kimatthaṃ? Bhavissati, bhavissanti.",
  "anya-e0802n:2804_0": "Bhavissantimhīti kimatthaṃ? Hoti.",
  "anya-e0802n:2805_0": "481, 524. Karassa sapaccayassa kāho.",
  "anya-e0802n:2806_0": "Karaiccetassa dhātussa sapaccayassa kāhādeso hoti vā bhavissantimhi vibhattimhi,",
  "anya-e0802n:2806_1": "sassa ca niccaṃ lopo hoti.",
  "anya-e0802n:2807_0": "Kāhati, kāhiti, kāhasi, kāhisi, kāhāmi, kāhāma.",
  "anya-e0802n:2808_0": "Vāti kimatthaṃ? Karissati, karissanti.",
  "anya-e0802n:2809_0": "Sapaccayaggahaṇena aññehipi bhavissantiyā vibhattiyā khāmi khāma chāmi chāmaiccādayo ādesā honti. Vakkhāmi, vakkhāma, vacchāmi, vacchāma.",
  "anya-e0802n:2810_0": "Iti ākhyātakappe tatiyo kaṇḍo.",
  "anya-e0802n:2811_0": "Catutthakaṇḍa",
  "anya-e0802n:2812_0": "482, 508. Dādantassaṃ mi mesu.",
  "anya-e0802n:2813_0": "Dāiccetassa dhātussa antassa aṃ hoti mimaiccetesu.",
  "anya-e0802n:2814_0": "Dammi, damma.",
  "anya-e0802n:2815_0": "483, 527. Asaṃyogantassa vuddhi kārite.",
  "anya-e0802n:2816_0": "Asaṃyogantassa dhātussa kārite vuddhi hoti.",
  "anya-e0802n:2817_0": "Kāreti, kārenti, kārayati, kārayanti, kārāpeti, kārāpenti, kārāpayati, kārāpayanti.",
  "anya-e0802n:2818_0": "Asaṃyogantasseti kimatthaṃ? Cintayati, mantayati.",
  "anya-e0802n:2819_0": "484, 542. Ghaṭādīnaṃ vā.",
  "anya-e0802n:2820_0": "Ghaṭādīnaṃ dhātūnaṃ asaṃyogantānaṃ vuddhi hoti vā kārite.",
  "anya-e0802n:2821_0": "Ghāṭeti, ghaṭeti,",
  "anya-e0802n:2821_1": "ghāṭayati,",
  "anya-e0802n:2821_2": "ghaṭayati,",
  "anya-e0802n:2821_3": "ghāṭāpeti,",
  "anya-e0802n:2821_4": "ghaṭāpeti,",
  "anya-e0802n:2821_5": "ghāṭāpayati,",
  "anya-e0802n:2821_6": "ghaṭāpayati, gāmeti, gameti, gāmayati, gamayati, gāmāpeti, gamāpeti.",
  "anya-e0802n:2821_7": "Gāmāpayati,",
  "anya-e0802n:2821_8": "gamāpayati.",
  "anya-e0802n:2822_0": "Ghaṭādīnamiti kimatthaṃ? Kāreti.",
  "anya-e0802n:2823_0": "485, 434. Aññesu ca.",
  "anya-e0802n:2824_0": "Aññesu ca paccayesu sabbesaṃ dhātūnaṃ asaṃyogantānaṃ vuddhi hoti.",
  "anya-e0802n:2825_0": "Jayati, hoti, bhavati.",
  "anya-e0802n:2826_0": "Caggahaṇena ṇupaccayassāpi vuddhi hoti. Abhisuṇoti.",
  "anya-e0802n:2827_0": "486, 543. Guha dusānaṃ dīghaṃ.",
  "anya-e0802n:2828_0": "Guha dusaiccetesaṃ dhātūnaṃ saro dīghamāpajjate kārite.",
  "anya-e0802n:2829_0": "Gūhayati, dūsayati.",
  "anya-e0802n:2830_0": "487, 478. Vaca vasa vahādīnamukāro vassa ye.",
  "anya-e0802n:2831_0": "Vaca vasa vahaiccevamādīnaṃ dhātūnaṃ vakārassa ukāro hoti yapaccaye pare.",
  "anya-e0802n:2832_0": "Uccate, vuccati, gussati, vuyhati.",
  "anya-e0802n:2833_0": "488, 481. Ha vipariyayo lo vā.",
  "anya-e0802n:2834_0": "Hakārassa vipariyayo hoti yapaccaye pare, yapaccayassa ca lo hoti vā.",
  "anya-e0802n:2835_0": "Vulhati, vuyhati.",
  "anya-e0802n:2836_0": "489, 519. Gahassa ghe ppe.",
  "anya-e0802n:2837_0": "Gahaiccetassa dhātussa sabbassa ghekāro hoti ppapaccaye pare.",
  "anya-e0802n:2838_0": "Gheppati.",
  "anya-e0802n:2839_0": "490, 518. Halo po ṇhāmhi.",
  "anya-e0802n:2840_0": "Gahaiccetassa dhātussa hakārassa lopo hoti ṇhāmhi paccaye pare.",
  "anya-e0802n:2841_0": "Gaṇhāti.",
  "anya-e0802n:2842_0": "491, 523. Karassa kāsattamajjatanimhi.",
  "anya-e0802n:2843_0": "Karaiccetassa dhātussa sabbassa kāsattaṃ hoti vā ajjatanimhi vibhattimhi.",
  "anya-e0802n:2844_0": "Akāsi, akāsuṃ. Akari, akaruṃ.",
  "anya-e0802n:2845_0": "Kāsattamitibhāvaniddesena aññatthāpi sāgamo hoti. Ahosi, adāsi.",
  "anya-e0802n:2846_0": "492, 499. Asasmā mimānaṃ mhimhā’ ntalopo ca.",
  "anya-e0802n:2847_0": "Asaiccetāya dhātuyā mimaiccetesaṃ vibhattīnaṃ mhimhādesā honti vā, dhātvantassa lopo ca.",
  "anya-e0802n:2848_0": "Amhi, amha, asmi, asma.",
  "anya-e0802n:2849_0": "493, 498. Thassa tthattaṃ.",
  "anya-e0802n:2850_0": "Asaiccetāya dhātuyā thassa vibhattissa tthattaṃ hoti, dhātvantassa lopo ca.",
  "anya-e0802n:2851_0": "Attha.",
  "anya-e0802n:2852_0": "494, 495. Tissa tthittaṃ.",
  "anya-e0802n:2853_0": "Asaiccetāya dhātuyā tissa vibhattissa tthittaṃ hoti, dhātvantassa lopo ca.",
  "anya-e0802n:2854_0": "Atthi.",
  "anya-e0802n:2855_0": "495, 500. Tussa tthuttaṃ.",
  "anya-e0802n:2856_0": "Asaiccetāya dhātuyā tussa vibhattissa tthuttaṃ hoti, dhātvantassa lopo ca.",
  "anya-e0802n:2857_0": "Atthu.",
  "anya-e0802n:2858_0": "496, 497. Simhi ca.",
  "anya-e0802n:2859_0": "Asasseva dhātussa simhi vibhattimhi antassa lopo ca hoti.",
  "anya-e0802n:2860_0": "Ko nu tvamasi mārisa.",
  "anya-e0802n:2861_0": "497, 477. Labhasmā ī iṃnaṃ ttha tthaṃ.",
  "anya-e0802n:2862_0": "Labhaiccetāya dhātuyā ī iṃnaṃ vibhattīnaṃ ttha tthaṃādesā honti, dhātvantassa lopo ca.",
  "anya-e0802n:2863_0": "Alattha, alatthaṃ.",
  "anya-e0802n:2864_0": "498, 480. Kusasmā dī cchi.",
  "anya-e0802n:2865_0": "Kusaiccetāya dhātuyā īvibhattissa cchihoti, dhātvantassa lopo ca.",
  "anya-e0802n:2866_0": "Akkocchi.",
  "anya-e0802n:2867_0": "499, 507. Dādhātussa dajjaṃ.",
  "anya-e0802n:2868_0": "Dāiccetassa dhātussa sabbassa dajjādeso hoti vā.",
  "anya-e0802n:2869_0": "Dajjāmi, dajjeyya, dadāmi, dadeyya.",
  "anya-e0802n:2870_0": "500, 486. Vadassa vajjaṃ.",
  "anya-e0802n:2871_0": "Vadaiccetassa dhātussa sabbassa vajjādeso hoti vā.",
  "anya-e0802n:2872_0": "Vajjāmi, vajjeyya, vadāmi, vadeyya.",
  "anya-e0802n:2873_0": "501, 443. Gamissa ghammaṃ.",
  "anya-e0802n:2874_0": "Gamuiccetassa dhātussa sabbassa ghammādeso hoti vā.",
  "anya-e0802n:2875_0": "Ghammatu. Ghammāhi, ghammāmi.",
  "anya-e0802n:2876_0": "Vāti kimatthaṃ? Gacchatu, gacchāhi, gacchāmi.",
  "anya-e0802n:2877_0": "502, 493. Yamhi dā dhā mā ṭhā hā pā mahamathādīnamī.",
  "anya-e0802n:2878_0": "Yamhi paccaye pare dā dhā mā ṭhā hā pā maha matha iccevamādīnaṃ dhātūnaṃ anto īkāramāpajjate.",
  "anya-e0802n:2879_0": "Dīyati, dhīyati, mīyati, ṭhīyati, hīyati, pīyati, mahīyati, mathīyati.",
  "anya-e0802n:2880_0": "503, 485. Yajassādissi.",
  "anya-e0802n:2881_0": "Yajaiccetassa dhātussa ādissa ikārādeso hoti yapaccaye pare.",
  "anya-e0802n:2882_0": "Ijjate mayā buddho.",
  "anya-e0802n:2883_0": "504, 470. Sabbato uṃ iṃsu.",
  "anya-e0802n:2884_0": "Sabbehi dhātūhi uṃvibhattissa iṃsuādeso hoti.",
  "anya-e0802n:2885_0": "Upasaṅkamiṃsu, nisīdiṃsu.",
  "anya-e0802n:2886_0": "505, 482. Jara marānaṃ jīra jiyya miyyā vā.",
  "anya-e0802n:2887_0": "Jara mara iccetesaṃ dhātūnaṃ jīra jiyya miyyādesā honti vā.",
  "anya-e0802n:2888_0": "Jīrati, jīranti, jiyyati, jiyyanti, miyyati, miyyanti, marati, maranti.",
  "anya-e0802n:2889_0": "506, 496. Sabbatthā’ sassādilopo ca.",
  "anya-e0802n:2890_0": "Sabbattha vibhattipaccayesu asaiccetassa dhātussa ādissa lopo hoti vā.",
  "anya-e0802n:2891_0": "Siyā, santi, sante, samāno.",
  "anya-e0802n:2892_0": "Vāti kimatthaṃ? Asi.",
  "anya-e0802n:2893_0": "507, 501. Asabbadhātuke bhū.",
  "anya-e0802n:2894_0": "Asasseva dhātussa bhūhoti vā asabbadhātuke.",
  "anya-e0802n:2895_0": "Bhavissati. Bhavissanti.",
  "anya-e0802n:2896_0": "Vāti kimatthaṃ? Āsuṃ.",
  "anya-e0802n:2897_0": "508, 515. Eyyassa ñāto iyā ñā.",
  "anya-e0802n:2898_0": "Eyyassa vibhattissa ñāiccetāya dhātuyā parassa iyā ñāādesā honti vā.",
  "anya-e0802n:2899_0": "Jāniyā, jaññā.",
  "anya-e0802n:2900_0": "Vāti kimatthaṃ? Jāneyya.",
  "anya-e0802n:2901_0": "509, 516. Nāssa lopo yakārattaṃ.",
  "anya-e0802n:2902_0": "Ñāiccetāya dhātuyā parassa nāpaccayassa lopo hoti vā, yakārattañca.",
  "anya-e0802n:2903_0": "Jaññā, nāyati.",
  "anya-e0802n:2904_0": "Vāti kimatthaṃ? Jānāti.",
  "anya-e0802n:2905_0": "510, 487. Lopañcettamakāro.",
  "anya-e0802n:2906_0": "Akārapaccayo lopamāpajjate, ettañca hoti vā.",
  "anya-e0802n:2907_0": "Vajjemi, vademi, vajjāmi, vadāmi.",
  "anya-e0802n:2908_0": "511, 521. Uttamokāro.",
  "anya-e0802n:2909_0": "Okārapaccayo uttamāpajjate vā.",
  "anya-e0802n:2910_0": "Kurute, karoti.",
  "anya-e0802n:2911_0": "Okāroti kimatthaṃ? Hoti.",
  "anya-e0802n:2912_0": "512, 522. Karassākāro ca.",
  "anya-e0802n:2913_0": "Karaiccetassa dhātussa akāro uttamāpajjate vā.",
  "anya-e0802n:2914_0": "Kurute, taroti, tubbanti, kayirati.",
  "anya-e0802n:2915_0": "Karasseti kimatthaṃ? Sarati, marati.",
  "anya-e0802n:2916_0": "513, 435. O ava sare.",
  "anya-e0802n:2917_0": "Okārassa dhātvantassa sare pare avādeso hoti.",
  "anya-e0802n:2918_0": "Cavati. Bhavati.",
  "anya-e0802n:2919_0": "Oti kimatthaṃ? Jayati.",
  "anya-e0802n:2920_0": "514, 491. E aya.",
  "anya-e0802n:2921_0": "Ekārassa dhātvantassa sare pare ayādeso hoti.",
  "anya-e0802n:2922_0": "Nayati, jayati.",
  "anya-e0802n:2923_0": "515, 541. Te āvāyā kārite.",
  "anya-e0802n:2924_0": "Te o eiccete āva āyādese pāpuṇanti kārite.",
  "anya-e0802n:2925_0": "Lāveti, nāyeti.",
  "anya-e0802n:2926_0": "Yogavibhāgena aññasmimpi ekārassa āyādeso hoti. Gāyati, gāyanti.",
  "anya-e0802n:2927_0": "516, 466. Ikārāgamo asabbadhātukamhi.",
  "anya-e0802n:2928_0": "Sabbasmiṃ asabbadhātukamhi ikārāgamo hoti.",
  "anya-e0802n:2929_0": "Gamissati, karissati, labhissati, pacissati.",
  "anya-e0802n:2930_0": "Asabbadhātukamhīti kimatthaṃ? Gacchati, karoti, labhati, pacati.",
  "anya-e0802n:2931_0": "517, 488. Kvaci dhātuvibhattipaccayānaṃ dīgha viparītādesalopāgamā ca.",
  "anya-e0802n:2932_0": "Idha ākhyāte aniddiṭṭhesu sādhanesu kvaci dhātuvibhattipaccayānaṃ dīghaviparītādesalopāgamaiccetāni kāriyāni jinavacanānurūpāni kātabbāni.",
  "anya-e0802n:2933_0": "Jāyati, kareyya, jāniyā, siyā, kare, gacche, jaññā,",
  "anya-e0802n:2933_1": "vakkhetha,",
  "anya-e0802n:2933_2": "dakkhetha, dicchati, agacchi, agacchuṃ, ahosi,",
  "anya-e0802n:2933_3": "ahesuṃ iccevamādīni aññānipi sādhanāni yojetabbāni.",
  "anya-e0802n:2934_0": "518, 446. Attanopadāni parassapadattaṃ.",
  "anya-e0802n:2935_0": "Attanopadāni kvaci parassapadattamāpajjante.",
  "anya-e0802n:2936_0": "Vuccati, labbhati, paccati.",
  "anya-e0802n:2937_0": "Kvacīti kimatthaṃ? Karīyate, labbhate, paccate.",
  "anya-e0802n:2938_0": "519, 457. Akārāgamo hiyyattanīajjatanīkālātipattīsu.",
  "anya-e0802n:2939_0": "Kvaci akārāgamo hoti hiyyattanī ajjatanīkālātipattiiccetāsu vibhattīsu.",
  "anya-e0802n:2940_0": "Agamā, agamī, agamissā.",
  "anya-e0802n:2941_0": "Kvacīti kimatthaṃ? Gamā, gamī, gamissā.",
  "anya-e0802n:2942_0": "520, 502. Brūto ī timhi.",
  "anya-e0802n:2943_0": "Brūiccetāya dhātuyā īkārāgamo hoti timhi vibhattimhi.",
  "anya-e0802n:2944_0": "Bravīti.",
  "anya-e0802n:2945_0": "521, 425. Dhātussanto lopo’nekasarassa.",
  "anya-e0802n:2946_0": "Dhātussa anto kvaci lopo hoti anekasarassa.",
  "anya-e0802n:2947_0": "Gacchati, sarati, marati.",
  "anya-e0802n:2948_0": "Anekasarasseti kimatthaṃ? Pāti, yāti, vāti.",
  "anya-e0802n:2949_0": "Kvacīti kimatthaṃ? Mahīyati, mathīyati.",
  "anya-e0802n:2950_0": "522, 476. Isuyamūnamanto ccho vā.",
  "anya-e0802n:2951_0": "Isu yamu iccetesaṃ dhātūnaṃ anto ccho hoti vā. Icchati, niyacchati.",
  "anya-e0802n:2952_0": "Vāti kimatthaṃ? Esati, niyamati.",
  "anya-e0802n:2953_0": "523, 526. Kāritānaṃ ṇo lopaṃ.",
  "anya-e0802n:2954_0": "Kāritaiccetesaṃ paccayānaṃ ṇo lopamāpajjate.",
  "anya-e0802n:2955_0": "Kāreti, kārayati, kārāpeti, kārāpayati.",
  "anya-e0802n:2956_0": "Sāsanatthaṃ samuddiṭṭhaṃ, mayākhyātaṃ samāsato;",
  "anya-e0802n:2957_0": "Sakaṃ buddhivisesena, cintayantu vicakkhaṇā.",
  "anya-e0802n:2958_0": "Iti ākhyātakappe catuttho kaṇḍo.",
  "anya-e0802n:2959_0": "Ākhyātakappo niṭṭhito.",
  "anya-e0802n:2960_0": "7. Kibbidhānakappa",
  "anya-e0802n:2961_0": "Paṭhamakaṇḍa",
  "anya-e0802n:2962_0": "(Ka)",
  "anya-e0802n:2963_0": "Buddhaṃ ñāṇasamuddaṃ, sabbaññuṃ lokahetu’khīṇamatiṃ;",
  "anya-e0802n:2964_0": "Vanditvā pubbamahaṃ, vakkhāmi sasādhanaṃ hi kitakappaṃ.",
  "anya-e0802n:2965_0": "(Kha)",
  "anya-e0802n:2966_0": "Sādhanamūlaṃ hi payogaṃ,",
  "anya-e0802n:2967_0": "Āhu payogamūlamatthañca;",
  "anya-e0802n:2968_0": "Atthesu visāradamatayo,",
  "anya-e0802n:2969_0": "Sāsanassudharā jinassa matā.",
  "anya-e0802n:2970_0": "(Ga)",
  "anya-e0802n:2971_0": "Andho desakavikalo,",
  "anya-e0802n:2972_0": "Ghatamadhutelāni bhājanena vinā;",
  "anya-e0802n:2973_0": "Naṭṭho naṭṭhāni yathā,",
  "anya-e0802n:2974_0": "Payogavikalo tathā attho.",
  "anya-e0802n:2975_0": "(Gha)",
  "anya-e0802n:2976_0": "Tasmā saṃrakkhaṇatthaṃ, munivacanatthassa dullabhassāhaṃ;",
  "anya-e0802n:2977_0": "Vakkhāmi sissakahitaṃ, kitakappaṃ sādhanena yutaṃ.",
  "anya-e0802n:2978_0": "524, 561. Dhātuyā kammādimhi ṇo.",
  "anya-e0802n:2979_0": "Dhātuyā kammādimhi ṇapaccayo hoti.",
  "anya-e0802n:2980_0": "Kammaṃ karotīti kammakāro,",
  "anya-e0802n:2980_1": "evaṃ kumbhakāro, mālākāro,",
  "anya-e0802n:2980_2": "kaṭṭhakāro,",
  "anya-e0802n:2980_3": "rathakāro,",
  "anya-e0802n:2980_4": "rajatakāro,",
  "anya-e0802n:2980_5": "suvaṇṇakāro,",
  "anya-e0802n:2980_6": "pattaggāho,",
  "anya-e0802n:2980_7": "tantavāyo,",
  "anya-e0802n:2980_8": "dhaññamāyo,",
  "anya-e0802n:2980_9": "dhammakāmo,",
  "anya-e0802n:2980_10": "dhammacāro.",
  "anya-e0802n:2981_0": "525, 565. Saññāyama nu.",
  "anya-e0802n:2982_0": "Saññāyamabhidheyyāyaṃ dhātuyā kammādimhi akārapaccayo hoti, nāmamhi ca nukārāgamo hoti.",
  "anya-e0802n:2983_0": "Ariṃ dametīti arindamo, rājā.",
  "anya-e0802n:2983_1": "Vessaṃ taratīti vessantaro, rājā.",
  "anya-e0802n:2983_2": "Taṇhaṃ karotīti taṇhaṅkaro, bhagavā.",
  "anya-e0802n:2983_3": "Medhaṃ karotīti medhaṅkaro, bhagavā.",
  "anya-e0802n:2983_4": "Saraṇaṃ karotīti saraṇaṅkaro, bhagavā.",
  "anya-e0802n:2983_5": "Dīpaṃ karotīti dīpaṅkaro, bhagavā.",
  "anya-e0802n:2984_0": "526, 567. Pure dadā ca iṃ.",
  "anya-e0802n:2985_0": "Purasadde ādimhi dadaiccetāya dhātuyā akārapaccayo hoti, purasaddassa akārassa ca iṃ hoti.",
  "anya-e0802n:2986_0": "Pure dānaṃ adāsīti purindado devarājā.",
  "anya-e0802n:2987_0": "527, 568. Sabbato ṇvu tvāvī vā.",
  "anya-e0802n:2988_0": "Sabbato dhātuto kammādimhi vā akammādimhi vā akāra ṇvu tu āvīiccete paccayā honti.",
  "anya-e0802n:2989_0": "Taṃ karotīti takkaro,",
  "anya-e0802n:2989_1": "hitaṃ karotīti hitakaro,",
  "anya-e0802n:2989_2": "vineti ettha,",
  "anya-e0802n:2989_3": "etenāti vā vinayo nissāya naṃ vasatīti nissayo.",
  "anya-e0802n:2990_0": "Ṇvumhi –",
  "anya-e0802n:2990_1": "rathaṃ karotīti rathakārako, annaṃ,",
  "anya-e0802n:2990_2": "dadātīti annadāyako,",
  "anya-e0802n:2990_3": "vineti satteti vināyako,",
  "anya-e0802n:2990_4": "karotīti kārako,",
  "anya-e0802n:2990_5": "dadātīti dāyako,",
  "anya-e0802n:2990_6": "netīti nāyako.",
  "anya-e0802n:2991_0": "Tumhi –",
  "anya-e0802n:2991_1": "taṃ karotīti takkattā,",
  "anya-e0802n:2991_2": "tassa kattāti vā takkattā.",
  "anya-e0802n:2991_3": "Bhojanaṃ dadātīti bhojanadātā,",
  "anya-e0802n:2991_4": "bhojanassa dātāti vā bhojanadātā.",
  "anya-e0802n:2991_5": "Karotīti kattā.",
  "anya-e0802n:2991_6": "Saratīti saritā.",
  "anya-e0802n:2992_0": "Āvīmhi – bhayaṃ passatīti bhayadassāvī iccevamādi.",
  "anya-e0802n:2993_0": "528, 577. Visa ruja padādito ṇa.",
  "anya-e0802n:2994_0": "Visa ruja padaiccevamādīhi dhātūhi ṇa paccayo hoti.",
  "anya-e0802n:2995_0": "Pavisatīti paveso,",
  "anya-e0802n:2995_1": "rujatīti rogo,",
  "anya-e0802n:2995_2": "uppajjatīti uppādo,",
  "anya-e0802n:2995_3": "phusatīti phasso,",
  "anya-e0802n:2995_4": "ucatīti oko,",
  "anya-e0802n:2995_5": "bhavatīti bhāvo,",
  "anya-e0802n:2995_6": "ayatīti āyo,",
  "anya-e0802n:2995_7": "sammā bujjhatīti sambodho,",
  "anya-e0802n:2995_8": "viharatīti vihāro.",
  "anya-e0802n:2996_0": "529, 580. Bhāve ca.",
  "anya-e0802n:2997_0": "Bhāvatthābhidheyye sabbadhātūhi ṇapaccayo hoti.",
  "anya-e0802n:2998_0": "Paccate, pacanaṃ vā pāto, cajate, cajanaṃ vā cāgo, evaṃ yāgo, yogo, bhāgo, paridāho.",
  "anya-e0802n:2999_0": "530, 584. Kvi ca.",
  "anya-e0802n:3000_0": "Sabbadhātūhi kvipaccayo hoti.",
  "anya-e0802n:3001_0": "Sambhavatīti sambhū,",
  "anya-e0802n:3001_1": "visesena bhavatīti vibhū,",
  "anya-e0802n:3001_2": "bhujena gacchatīti bhujago,",
  "anya-e0802n:3001_3": "saṃ attānaṃ khanati,",
  "anya-e0802n:3001_4": "saṃ saṭṭhu khanatīti vā saṅkho.",
  "anya-e0802n:3002_0": "531, 589. Dharādīhi rammo.",
  "anya-e0802n:3003_0": "Dharaiccevamādīhi dhātūhi rammapaccayo hoti.",
  "anya-e0802n:3004_0": "Dharati tenāti dhammo, karīyate tanti kammaṃ.",
  "anya-e0802n:3005_0": "532, 590. Tassīlādīsu ṇītvāvī ca.",
  "anya-e0802n:3006_0": "Sabbehi dhātūhi tassīlādīsvatthesu ṇī tu āvī iccete paccayā honti.",
  "anya-e0802n:3007_0": "Piyaṃ pasaṃsituṃ sīlaṃ yassa rañño,",
  "anya-e0802n:3007_1": "so hoti rājā piyapasaṃsī,",
  "anya-e0802n:3007_2": "brahmaṃ carituṃ sīlaṃ yassa puggalassa so hoti puggalo brahmacārī,",
  "anya-e0802n:3007_3": "pasayha pavattituṃ sīlaṃ yassa rañño,",
  "anya-e0802n:3007_4": "so hoti rājā pasayhapavatthā,",
  "anya-e0802n:3007_5": "bhayaṃ passituṃ sīlaṃ yassa samaṇassa,",
  "anya-e0802n:3007_6": "so hoti samaṇo bhayadassāvī iccevamādi.",
  "anya-e0802n:3008_0": "533, 591. Sadda ku dha cala maṇḍattharudhādīhiyu.",
  "anya-e0802n:3009_0": "Sadda kudha cala maṇḍatthehi ca rucādīhi ca dhātūhi yupaccayo hoti tassīlādīsvatthesu.",
  "anya-e0802n:3010_0": "Ghosanasīlo ghosano,",
  "anya-e0802n:3010_1": "bhāsanasīlo bhāsano.",
  "anya-e0802n:3010_2": "Evaṃ viggaho kātabbo. Kodhano, dosano, calano, kampano, phandano, maṇḍano,",
  "anya-e0802n:3010_3": "vibhūsano, rocano, jotano, vaḍḍhano.",
  "anya-e0802n:3011_0": "534, 562. Pārādigamimhā rū.",
  "anya-e0802n:3012_0": "Gamuiccetamhā dhātumhā pārasaddādimhā rūpaccayo hoti tassīlādīsvatthesu.",
  "anya-e0802n:3013_0": "Bhavassa pāraṃ bhavapāraṃ, bhavapāraṃ gantuṃ sīlaṃ yassa purisassa, so hoti puriso bhavapāragū.",
  "anya-e0802n:3014_0": "Tassīlādīsvīti kimatthaṃ? Pāraṅgato.",
  "anya-e0802n:3015_0": "Pārādigamimhāti kimatthaṃ? Anugāmī.",
  "anya-e0802n:3016_0": "535, 593. Bhikkhādito ca.",
  "anya-e0802n:3017_0": "Bhikkhaiccevamādīhi dhātūhi rūpaccayo hoti tassīlādīsvatthesu.",
  "anya-e0802n:3018_0": "Bhikkhanasīlo yācanasīlo bhikkhu, vijānanasīlo viññū.",
  "anya-e0802n:3019_0": "536, 594. Tanatyādīnaṃ ṇuko.",
  "anya-e0802n:3020_0": "Hanatyādīnaṃ dhātūnaṃ ante ṇukapaccayo hoti tassīlādīsvatthesu.",
  "anya-e0802n:3021_0": "Āhananasīlo āghātuko, karaṇasīlo kāruko.",
  "anya-e0802n:3022_0": "537, 566. Nu niggahitaṃ padante.",
  "anya-e0802n:3023_0": "Padante nukārāgamo niggahitamāpajjate.",
  "anya-e0802n:3024_0": "Ariṃ dametīti arindamo, rājā. Vessaṃ taratīti vessantaro, rājā. Pabhaṃ karotīti pabhaṅkaro, bhagavā.",
  "anya-e0802n:3025_0": "538, 595. Saṃhanāññāya vā ro gho.",
  "anya-e0802n:3026_0": "Saṃpubbāya hanaiccetāya dhātuyā, aññāya vā dhātuyā rapaccayo, hanassa ca gho hoti.",
  "anya-e0802n:3027_0": "Samaggaṃ kammaṃ samupagacchatīti saṅgho,",
  "anya-e0802n:3027_1": "samantato nagarassa māhire khaññatīti parikhā,",
  "anya-e0802n:3027_2": "antaṃ karotīti antako.",
  "anya-e0802n:3028_0": "Saṃiti kimatthaṃ? Upahananaṃ upaghāto.",
  "anya-e0802n:3029_0": "539, 558. Ramhi ranto rādino.",
  "anya-e0802n:3030_0": "Ramhi paccaye pare sabbo dhātvanto rakārādi lopo hoti.",
  "anya-e0802n:3031_0": "Antako, pāragū, satthā, diṭṭho iccevamādi.",
  "anya-e0802n:3032_0": "540, 545. Bhāvakammesu tabbānīyā.",
  "anya-e0802n:3033_0": "Bhāvakammaiccetesvatthesu tabba anīyaiccete paccayā honti sabbadhātūhi.",
  "anya-e0802n:3034_0": "Bhavitabbaṃ,",
  "anya-e0802n:3034_1": "bhavanīyaṃ,",
  "anya-e0802n:3034_2": "āsitabbaṃ, āsanīyaṃ,",
  "anya-e0802n:3034_3": "pajjitabbaṃ,",
  "anya-e0802n:3034_4": "pajjanīyaṃ,",
  "anya-e0802n:3034_5": "kattabbaṃ,",
  "anya-e0802n:3034_6": "karaṇīyaṃ,",
  "anya-e0802n:3034_7": "gantabbaṃ,",
  "anya-e0802n:3034_8": "gamanīyaṃ.",
  "anya-e0802n:3035_0": "541, 552. Ṇyo ca.",
  "anya-e0802n:3036_0": "Bhāvakammesu sabbadhātūhi ṇyapaccayo hoti.",
  "anya-e0802n:3037_0": "Kattabbaṃ kāriyaṃ, jetabbaṃ jeyyaṃ, netabbaṃ neyyaṃ, iccevamādi.",
  "anya-e0802n:3038_0": "Caggahaṇena teyyapaccayo hoti. Ñātabbaṃ ñāteyyaṃ, daṭṭheyyaṃ, patteyyaṃ iccevamādi.",
  "anya-e0802n:3039_0": "542, 557. Karamhā ricca.",
  "anya-e0802n:3040_0": "Karaiccetamhā dhātumhā riccapaccayo hoti bhāvakammesu.",
  "anya-e0802n:3041_0": "Kattabbaṃ kiccaṃ.",
  "anya-e0802n:3042_0": "543, 555. Bhūto’bba.",
  "anya-e0802n:3043_0": "Bhūiccetāya dhātuyā ṇyapaccayassa ūkārena saha abbādeso hoti bhāvakammesu.",
  "anya-e0802n:3044_0": "Bhavitabbo bhabbo, bhavitabbaṃ bhabbaṃ.",
  "anya-e0802n:3045_0": "544, 556. Vada mada gamu yuja garahākārādīhi jja mma gga yheyyā gāro vā.",
  "anya-e0802n:3046_0": "Vada mada gamu yuja garahākārantaiccevamādīhi dhātūhi ṇyapaccayassa yathāsaṅkhyaṃ jja mma gga yha eyyādesā honti vā dhātvantena saha,",
  "anya-e0802n:3046_1": "garassaṃ ca gāro hoti bhāvakammesu.",
  "anya-e0802n:3047_0": "Vattabbaṃ vajjaṃ,",
  "anya-e0802n:3047_1": "madanīyaṃ majjaṃ,",
  "anya-e0802n:3047_2": "gamanīyaṃ gammaṃ,",
  "anya-e0802n:3047_3": "yojanīyaṃ yoggaṃ,",
  "anya-e0802n:3047_4": "garahitabbaṃ gārayhaṃ,",
  "anya-e0802n:3047_5": "dātabbaṃ deyyaṃ,",
  "anya-e0802n:3047_6": "pātabbaṃ peyyaṃ,",
  "anya-e0802n:3047_7": "hātabbaṃ heyyaṃ,",
  "anya-e0802n:3047_8": "mātabbaṃ meyyaṃ,",
  "anya-e0802n:3047_9": "ñātabbaṃ ñeyyaṃ,",
  "anya-e0802n:3047_10": "iccevamādi.",
  "anya-e0802n:3048_0": "545, 548. Te kiccā.",
  "anya-e0802n:3049_0": "Ye paccayā tabbādayo riccantā, te kiccasaññāti veditabbā.",
  "anya-e0802n:3050_0": "Kiccasaññāya kiṃpayojanaṃ? Bhāvakammesu kiccattakhatthā.",
  "anya-e0802n:3051_0": "546, 562. Aññe kita.",
  "anya-e0802n:3052_0": "Aññe paccayā kita eva saññā honti.",
  "anya-e0802n:3053_0": "Kita saññāya kiṃpayojanaṃ? Kattari kita.",
  "anya-e0802n:3054_0": "547, 596. Nandādīhi yu.",
  "anya-e0802n:3055_0": "Nandādīhi dhātūhi yupaccayo hoti bhāvakammesu.",
  "anya-e0802n:3056_0": "Nandīyate nandanaṃ,",
  "anya-e0802n:3056_1": "ninditabbaṃ vā nandanaṃ,",
  "anya-e0802n:3056_2": "gahaṇīyaṃ gahaṇaṃ,",
  "anya-e0802n:3056_3": "caritabbaṃ caraṇaṃ,",
  "anya-e0802n:3056_4": "evaṃ sabbattha yojetabbā.",
  "anya-e0802n:3057_0": "548, 597. Kattukaraṇapadesesu ca.",
  "anya-e0802n:3058_0": "Kattukaraṇapadesaiccetesvatthesu ca yupaccayo hoti.",
  "anya-e0802n:3059_0": "Kattari tāva – rajaṃ haratīti rajoharaṇaṃ toyaṃ.",
  "anya-e0802n:3060_0": "Karaṇe tāva – karoti tenāti karaṇaṃ.",
  "anya-e0802n:3061_0": "Padese tāva – tiṭṭhanti tasminti ṭhānaṃ. Evaṃ sabbattha yojetabbā.",
  "anya-e0802n:3062_0": "549, 550. Rahādito ṇa.",
  "anya-e0802n:3063_0": "Rakārahakārādyantehi dhātūhi anādesassa nassa ṇo hoti.",
  "anya-e0802n:3064_0": "Karoti tenāti karaṇaṃ, pūreti tenāti pūraṇaṃ. Gahaṇīyaṃ tenāti gahaṇaṃ. Evamaññepi yojetabbā.",
  "anya-e0802n:3065_0": "Iti kibbidhānakappe paṭhamo kaṇḍo.",
  "anya-e0802n:3066_0": "Dutiyakaṇḍa",
  "anya-e0802n:3067_0": "550, 546. Ṇādayo tekālikā.",
  "anya-e0802n:3068_0": "Ṇādayo paccayā yupaccayantā tekālikāti veditabbā.",
  "anya-e0802n:3069_0": "Kumbhaṃ karoti akāsi karissatīti kumbhakāro,",
  "anya-e0802n:3069_1": "karoti akāsi karissati tenāti karaṇaṃ.",
  "anya-e0802n:3069_2": "Evamaññepi yojetabbā.",
  "anya-e0802n:3070_0": "551, 598. Saññāyaṃ dā dhāto i.",
  "anya-e0802n:3071_0": "Saññāyamabhidheyyāyaṃ dā dhāto ipaccayo hoti.",
  "anya-e0802n:3072_0": "Paṭhamaṃ ādīyatīti ādi,",
  "anya-e0802n:3072_1": "udakaṃ dadhātīti udami,",
  "anya-e0802n:3072_2": "mahodakāni dadhātīti mahodadhi,",
  "anya-e0802n:3072_3": "vālāni dadhāti tasminti vāladhi,",
  "anya-e0802n:3072_4": "sammā dhīyatīti sandhi.",
  "anya-e0802n:3073_0": "552, 609. Ti kita cāsiṭṭhe.",
  "anya-e0802n:3074_0": "Saññāyamabhidheyyāyaṃ sabbadhātūhi tipaccayo hoti, kita ca āsiṭṭhe.",
  "anya-e0802n:3075_0": "Jino janaṃ bujjhatūti jinabuddhi,",
  "anya-e0802n:3075_1": "dhanaṃ assa bhavatūti dhanabhūti,",
  "anya-e0802n:3075_2": "bhavatūti bhūto,",
  "anya-e0802n:3075_3": "bhavatūti bhāvo,",
  "anya-e0802n:3075_4": "dhammo janaṃ dadātūti dhammadinno,",
  "anya-e0802n:3075_5": "vaḍḍhatūti vaḍḍhamāno.",
  "anya-e0802n:3075_6": "Evamaññepi yojetabbā.",
  "anya-e0802n:3076_0": "553, 599. Itthiyamatiyavo vā.",
  "anya-e0802n:3077_0": "Itthiyamabhidheyyāyaṃ sabbadhātūhi akāra ti yu iccete paccayā honti vā.",
  "anya-e0802n:3078_0": "Jīratītī jarā, maññatīti mati, cetayatīti cetanā, vedayatīti vedanā. Evamaññepi yojetabbā.",
  "anya-e0802n:3079_0": "554, 601. Karato ririya.",
  "anya-e0802n:3080_0": "Karato itthiyamanitthiyaṃ vā abhikheyyāyaṃ rirīyapaccayo hoti vā.",
  "anya-e0802n:3081_0": "Kattabbā kiriyā, karaṇīyaṃ kiriyaṃ.",
  "anya-e0802n:3082_0": "555, 612. Atīte tatavantutāvī.",
  "anya-e0802n:3083_0": "Atīte kāle sabbadhātūhi tatavantutāvīiccete paccayā honti.",
  "anya-e0802n:3084_0": "Huto, hutavā, hutāvī. Vusito, vusitavā, vusitāvī. Bhutto, bhuttavā, bhuttāvī.",
  "anya-e0802n:3085_0": "556, 622. Bhāvakammesu ta.",
  "anya-e0802n:3086_0": "Bhāvakammesu atīte kāle tapaccayo hoti sabbadhātūhi.",
  "anya-e0802n:3087_0": "Bhāve tāva – tassa gītaṃ, naccaṃ, naṭṭaṃ, hasitaṃ.",
  "anya-e0802n:3088_0": "Kammani tāva – tena bhāsitaṃ, desitaṃ.",
  "anya-e0802n:3089_0": "557, 606. Budhagamāditthe kattari.",
  "anya-e0802n:3090_0": "Budhagamuiccevamādīhi dhātūhi tadatthe gamyamāne tapaccayo hoti kattari sabbakāle.",
  "anya-e0802n:3091_0": "Sabbe saṅkhatāsaṅkhate dhamme bujjhati abujjhi bujjhissatīti buddho,",
  "anya-e0802n:3091_1": "saraṇaṅgato,",
  "anya-e0802n:3091_2": "samathaṅgato,",
  "anya-e0802n:3091_3": "amathaṅgato,",
  "anya-e0802n:3091_4": "jānāti ajāni jānissatīti ñāto,",
  "anya-e0802n:3091_5": "iccevamādi.",
  "anya-e0802n:3092_0": "558, 602. Jito ina sabbattha.",
  "anya-e0802n:3093_0": "Jiiccetāya dhātuyā inapaccayo hoti sabbakāle kattari.",
  "anya-e0802n:3094_0": "Pāpake akusale dhamme jināti ajini jinissatīti jino.",
  "anya-e0802n:3095_0": "559, 603. Supato ca.",
  "anya-e0802n:3096_0": "Supaiccetāya dhātuyā inapaccayo hoti kattari, bhāve ca.",
  "anya-e0802n:3097_0": "Supatīti supinaṃ, supīyate supinaṃ.",
  "anya-e0802n:3098_0": "560, 604. Īsaṃdusūhi kha.",
  "anya-e0802n:3099_0": "Īsaṃdususaddādīhi sabbadhātūhi khapaccayo hoti.",
  "anya-e0802n:3100_0": "Īsassayo, dussayo, sussayo bhavatā, īsakkaraṃ, dukkaraṃ, sukaraṃ, bhavatā.",
  "anya-e0802n:3101_0": "561, 636. Icchatthesu samānakattukesu tave tuṃ vā.",
  "anya-e0802n:3102_0": "Icchatthesu samānakattukesu sabbadhātūhitavetuṃiccete paccayā honti sabbakāle kattari.",
  "anya-e0802n:3103_0": "Puññāni kātave, saddhammaṃ sotu micchati.",
  "anya-e0802n:3104_0": "562, 638. Arahasakkādīsu ca.",
  "anya-e0802n:3105_0": "Arahasakkādīsu ca atthesu sabbadhātūhi tuṃpaccayo hoti.",
  "anya-e0802n:3106_0": "Ko taṃ ninditumarahati, sakkā jetuṃ dhanena vā. Evamaññepi yojetabbā.",
  "anya-e0802n:3107_0": "563, 639. Pattavacane alamatthesu ca.",
  "anya-e0802n:3108_0": "Pattavacane alamatthesu sabbadhātūhi tuṃpaccayo hoti.",
  "anya-e0802n:3109_0": "Alameva dānāni dātuṃ, alameva puññāni kātuṃ.",
  "anya-e0802n:3110_0": "564, 640. Pubbakāle’ kakattukānaṃ tuna tvāna tvāvā.",
  "anya-e0802n:3111_0": "Pubbakāle ekakattukānaṃ dhātūnaṃ tunatvāna tvāiccete paccayā honti vā.",
  "anya-e0802n:3112_0": "Kātuna kammaṃ gacchati,",
  "anya-e0802n:3112_1": "akātuna puññaṃ kilissati,",
  "anya-e0802n:3112_2": "sattā sutvāna dhammaṃ modanti,",
  "anya-e0802n:3112_3": "ripuṃ jitvāna vasati,",
  "anya-e0802n:3112_4": "dhammaṃ sutvāna’ssa etadahosi,",
  "anya-e0802n:3112_5": "ito sutvāna amutra kathayanti,",
  "anya-e0802n:3112_6": "sutvā jānissāma.",
  "anya-e0802n:3112_7": "Evaṃ sabbattha yojetabbā.",
  "anya-e0802n:3113_0": "565, 646. Vattamāne mānantā.",
  "anya-e0802n:3114_0": "Vattamāne kāle sabbadhātūhi mānaantaiccete paccayā honti.",
  "anya-e0802n:3115_0": "Saramāno rodati. Gacchanto gaṇhāti.",
  "anya-e0802n:3116_0": "566, 574. Sāsādīhi ratthu.",
  "anya-e0802n:3117_0": "Sāsaiccevamādīhi dhātūhi ratthupaccayo hoti.",
  "anya-e0802n:3118_0": "Sāsatīti satthā, sāsati hiṃsatīti vā satthā.",
  "anya-e0802n:3119_0": "567, 575. Pātitoritu.",
  "anya-e0802n:3120_0": "Pāiccetāya dhātuyā ritupaccayo hoti.",
  "anya-e0802n:3121_0": "Pāti puttanti pitā.",
  "anya-e0802n:3122_0": "568, 576. Mānādīhi rātu.",
  "anya-e0802n:3123_0": "Mānaiccevamādīhi dhātūhi rātupaccayo hoti, ritu paccayo ca.",
  "anya-e0802n:3124_0": "Dhammena puttaṃ mānetīti mātā, pubbe bhāsatīti bhātā, mātāpitūhi dhārīyatīti dhītā.",
  "anya-e0802n:3125_0": "569, 610. Āgamā tuko.",
  "anya-e0802n:3126_0": "Āiccādimhā gamito tukapaccayo hoti.",
  "anya-e0802n:3127_0": "Āgacchatīti āgantuko, bhikkhu.",
  "anya-e0802n:3128_0": "570, 611. Bhabbe ika.",
  "anya-e0802n:3129_0": "Gamuiccetamhā dhātumhā ikapaccayo hoti bhabbe. Gamissati gantuṃ bhabboti gamiko, bhikkhu.",
  "anya-e0802n:3130_0": "Iti kibbidhānakappe dutiyo kaṇḍo.",
  "anya-e0802n:3131_0": "Tatiyakaṇḍa",
  "anya-e0802n:3132_0": "571, 624. Paccayādaniṭṭhā nipātanā sijjhanti,",
  "anya-e0802n:3133_0": "Saṅkhyānāmasamāsataddhitākhyātakitakappamhi sappaccayā ye saddā aniṭṭhaṅgatā,",
  "anya-e0802n:3133_1": "te sādhanena nirakkhitvā sakehi sakehi nāmehi nipātanā sijjhanti.",
  "anya-e0802n:3134_0": "Saṅkhyāyaṃ tāva – ekassa etā hoti, dasassa ca dakārassa rakārādeso hoti. Eko ca dasa ca ekārasa.",
  "anya-e0802n:3135_0": "Dvissa bā hoti, dasassa ca dakārassa rakārādeso hoti, dve ca dasa ca bārasa.",
  "anya-e0802n:3136_0": "Dvissa bā hoti, dasassa ca vīsaṃ hoti. Dve ca vīsañca bāvīsaṃ.",
  "anya-e0802n:3137_0": "Chassa so hoti, dasassa ca dakārassa ḷo hoti, cha ca dasa ca soḷasa.",
  "anya-e0802n:3138_0": "Chaāyatanamhi chassa saḷo hoti, saḷāyatanaṃ. Evaṃ sesā saṅkhyā kātabbā.",
  "anya-e0802n:3139_0": "Nāmike tāva-",
  "anya-e0802n:3139_1": "ima samāna aparaiccetehi jjajju paccayā honti,",
  "anya-e0802n:3139_2": "ima samānasaddānañca akārasakārādesā honti.",
  "anya-e0802n:3139_3": "Imasmiṃ kāle ajja, ajju,",
  "anya-e0802n:3139_4": "samāne kāle sajja, sajju,",
  "anya-e0802n:3139_5": "aparasmiṃ kāle aparajja, aparajju.",
  "anya-e0802n:3140_0": "Samāse tāva –",
  "anya-e0802n:3140_1": "bhūmigato,",
  "anya-e0802n:3140_2": "apāyagato,",
  "anya-e0802n:3140_3": "issarakataṃ.",
  "anya-e0802n:3140_4": "Sallaviddho,",
  "anya-e0802n:3140_5": "kathinadussaṃ,",
  "anya-e0802n:3140_6": "corabhayaṃ,",
  "anya-e0802n:3140_7": "dhaññarāsi,",
  "anya-e0802n:3140_8": "saṃsāradukkhaṃ,",
  "anya-e0802n:3140_9": "pubbāparaṃ.",
  "anya-e0802n:3141_0": "Taddhite tāva – vāsiṭṭho, bhāradvājo, bhaggavo, paṇḍavo, kāleyyo.",
  "anya-e0802n:3142_0": "Ākhyāte tāva –",
  "anya-e0802n:3142_1": "“asa bhāve”ti dhātuto vattamānesu ekavacanabahuvacanesu ekavacanassa tissa sso hoti antena saha,",
  "anya-e0802n:3142_2": "bahuvacanassa antissa ssu hoti antena saha.",
  "anya-e0802n:3142_3": "Evamassa vacanīyo,",
  "anya-e0802n:3142_4": "evamassu vacanīyā.",
  "anya-e0802n:3143_0": "Āṇattiyaṃ hissa ssu hoti vā, gacchassu, gacchāhi.",
  "anya-e0802n:3144_0": "Kitake tāva –",
  "anya-e0802n:3144_1": "vada hanaiccevamādīhi dhātūhi kapaccayo hoti,",
  "anya-e0802n:3144_2": "vadassa ca vādo hoti,",
  "anya-e0802n:3144_3": "hanassa ca ghāto hoti. Vādako, ghātako.",
  "anya-e0802n:3145_0": "Naṭadhātuto tapañcayassa cca ṭṭādesā honti antena saha. Naccaṃ, naṭṭaṃ.",
  "anya-e0802n:3145_1": "Iccevamādayo nipātanā sijjhanti.",
  "anya-e0802n:3146_0": "572, 625. Sāsa disato tassa riṭṭho ca.",
  "anya-e0802n:3147_0": "Sāsa disaiccevamādīhi dhātūhi tapaccayassa riṭṭhādeso hoti ṭhāne.",
  "anya-e0802n:3148_0": "Anusiṭṭho so mayā, diṭṭhaṃ me rūpaṃ.",
  "anya-e0802n:3149_0": "Caggahaṇena kiccatakārassa ca tuṃ paccayassa ca raṭṭharaṭṭhuṃādesā honti.",
  "anya-e0802n:3149_1": "Dassanīyaṃ daṭṭhabbaṃ.",
  "anya-e0802n:3149_2": "Daṭṭhuṃ vihāraṃ gacchanti samaṇānaṃ.",
  "anya-e0802n:3150_0": "573, 626. Sādisanta puccha bhanja hansādīhiṭṭho.",
  "anya-e0802n:3151_0": "Sakāranta puccha bhanja hansa iccevamādīhi dhātūhi tapaccayassa sahādibyañjanena ṭṭhādeso hoti ṭhāne.",
  "anya-e0802n:3152_0": "Tuṭṭho,",
  "anya-e0802n:3152_1": "ahinā daṭṭho naro,",
  "anya-e0802n:3152_2": "mayā puṭṭho, bhaṭṭho,",
  "anya-e0802n:3152_3": "pabhaṭṭho, haṭṭho, pahaṭṭho, yiṭṭho.",
  "anya-e0802n:3152_4": "Evamaññepi dhātavo sabbattha yojetabbā.",
  "anya-e0802n:3153_0": "574, 613. Vasato uṭṭha.",
  "anya-e0802n:3154_0": "Vasaiccetamhā dhātumhā takārapaccayassa sahādibyañjanena uṭṭhādeso hoti ṭhāne.",
  "anya-e0802n:3155_0": "Vassaṃvuṭṭho.",
  "anya-e0802n:3156_0": "575, 614. Vassa vā vu.",
  "anya-e0802n:3157_0": "Vasasseva dhātussa tapaccaye pare vakārassa ukārādeso hoti vā.",
  "anya-e0802n:3158_0": "Vusitaṃ brahmacariyaṃ, uṭṭho. Vuṭho vā.",
  "anya-e0802n:3159_0": "576, 607. Dha ḍha bha ye hi dha ḍhā ca.",
  "anya-e0802n:3160_0": "Dha ḍha bha haiccevamantehi dhātūhi takārapaccayassa yathākkamaṃ dha ḍhādesā honti.",
  "anya-e0802n:3161_0": "Yathā? Buddho bhagavā, vaḍḍho bhikkhu, laddhaṃ me patthacīvaraṃ, agginā daḍḍhaṃ vanaṃ.",
  "anya-e0802n:3162_0": "577, 628. Bhanjato gvo ca.",
  "anya-e0802n:3163_0": "Bhanjato dhātumhā takārapaccayassa ggo ādeso hoti sahādibyañjanena.",
  "anya-e0802n:3164_0": "Bhaggo.",
  "anya-e0802n:3165_0": "578, 560. Bhujādīnamanto no dvi ca.",
  "anya-e0802n:3166_0": "Bhujaiccevamādīnaṃ dhātūnaṃ anto no hoti, tapaccayassa ca dvitāvo hoti.",
  "anya-e0802n:3167_0": "Bhutto, bhuttāvī, catto, satto, ratto, yutto, vivitto.",
  "anya-e0802n:3168_0": "579, 629. Vaca vāvu.",
  "anya-e0802n:3169_0": "Vacaiccetassa dhātvassa vakārassa ukārādeso hoti anto cakāro no hoti,",
  "anya-e0802n:3169_1": "tapaccayassa ca dvebhāvo hoti vā.",
  "anya-e0802n:3170_0": "Vuttaṃ bhagavatā, uttaṃ vā.",
  "anya-e0802n:3171_0": "580, 630. Gupādīnañca.",
  "anya-e0802n:3172_0": "Gupaiccevamādīnaṃ dhātūnaṃ anto ca byañjano no hoti, tapaccayassa ca dvebhāvo hoti.",
  "anya-e0802n:3173_0": "Sugutto, catto, litto, santatto, utto, vivitto, sitto. Evamaññepi yojetabbā.",
  "anya-e0802n:3174_0": "581, 616. Tarādīhi iṇṇo.",
  "anya-e0802n:3175_0": "Taraiccevamādīhi dhātūhi tapaccayassa iṇṇādeso hoti, anto ca byañjano no hoti.",
  "anya-e0802n:3176_0": "Taratīti tiṇṇo,",
  "anya-e0802n:3176_1": "uttaratīti uttiṇṇo,",
  "anya-e0802n:3176_2": "saṃpūratīti sampuṇṇo,",
  "anya-e0802n:3176_3": "turatīti tuṇṇo,",
  "anya-e0802n:3176_4": "parijīratīti parijiṇṇo,",
  "anya-e0802n:3176_5": "ākiratīti ākiṇṇo.",
  "anya-e0802n:3177_0": "582, 631. Bhidādito inna anna īṇāvā.",
  "anya-e0802n:3178_0": "Bhidiiccevamādīhi dhātūhi tapaccayassa inna anna īṇādesā honti vā, anto ca byañjano no hoti.",
  "anya-e0802n:3179_0": "Bhinditabboti bhinno,",
  "anya-e0802n:3179_1": "chindīyatīti chinno,",
  "anya-e0802n:3179_2": "ucchindīyitthāti ucchinno,",
  "anya-e0802n:3179_3": "dīyatīti dinno,",
  "anya-e0802n:3179_4": "nisīdatīti nisinno,",
  "anya-e0802n:3179_5": "suṭṭhu chādīyatīti suchanno,",
  "anya-e0802n:3179_6": "khidatīti khinno,",
  "anya-e0802n:3179_7": "rodatīti runno,",
  "anya-e0802n:3179_8": "khīṇā jāti.",
  "anya-e0802n:3180_0": "Vāti kimatthaṃ? Bhijjatīti bhitti.",
  "anya-e0802n:3181_0": "583, 617. Susa paca sakato kkha kkā ca.",
  "anya-e0802n:3182_0": "Susa paca sakaiccevamādīhi dhātūhi tapaccayassa kkhakkādesā honti, anto ca byañjano no hoti.",
  "anya-e0802n:3183_0": "Sussatīti sukkhaṃ, kaṭṭhaṃ,",
  "anya-e0802n:3183_1": "paccatīti pakkaṃ, phalaṃ.",
  "anya-e0802n:3183_2": "Sakati samattheti,",
  "anya-e0802n:3183_3": "pūjetīti vā sakko,",
  "anya-e0802n:3183_4": "sujampati.",
  "anya-e0802n:3184_0": "584, 618. Pakkamādīhi nto ca.",
  "anya-e0802n:3185_0": "Pakkamaiccevamādīhi dhātūhi tapaccayassa ntoādeso hoti, anto ca no hoti.",
  "anya-e0802n:3186_0": "Pakkamatīti pakkanto, vibbhamatīti vibbhanto, saṅkanto, khanto, santo, danto, vanto.",
  "anya-e0802n:3187_0": "Caggahaṇaṃ kimatthaṃ?",
  "anya-e0802n:3187_1": "Teheva dhātūhi tapaccayassanti hoti.",
  "anya-e0802n:3187_2": "Anto ca no hoti. Kanti, khanti.",
  "anya-e0802n:3187_3": "Evaṃ sabbattha.",
  "anya-e0802n:3188_0": "585, 619. Janādīnamā timhi ca.",
  "anya-e0802n:3189_0": "Janaiccevamādīnaṃ dhātūnaṃ antassa byañjanassa āttaṃ hoti tapaccaye pare, timhi ca.",
  "anya-e0802n:3190_0": "Ajanīti jāto, jananaṃ jāti.",
  "anya-e0802n:3191_0": "Timhīti kimatthaṃ?",
  "anya-e0802n:3191_1": "Aññasmimpi paccaye pare ākāranivattanatthaṃ. Janitvā, janitā, janituṃ,",
  "anya-e0802n:3191_2": "janitabbaṃ iccevamādi.",
  "anya-e0802n:3192_0": "586, 600. Gama khana hana ramādīnamanto.",
  "anya-e0802n:3193_0": "Gama khana hana ramuiccevamādīnaṃ dhātūnaṃ anto byañjano no hoti vā tapaccaye pare timhi ca.",
  "anya-e0802n:3194_0": "Sundaraṃ nibbānaṃ gacchatīti sugato.",
  "anya-e0802n:3194_1": "Sundaraṃ nibbānaṃ gacchatīti sugati, khataṃ, khati. Upahataṃ, upahati. Rato, rati, mato, mati.",
  "anya-e0802n:3195_0": "Vāti kimatthaṃ? Ramato, ramati.",
  "anya-e0802n:3196_0": "587, 632. Rakāro ca.",
  "anya-e0802n:3197_0": "Rakāro ca dhātūnamantabhūto no hoti tapaccaye, pare timhi ca.",
  "anya-e0802n:3198_0": "Pakārena karīyatīti pakato, paṭhamaṃ karīyatīti pakati, visarīyatīti visato, visati.",
  "anya-e0802n:3199_0": "588, 620. Ṭhāpānami ī ca.",
  "anya-e0802n:3200_0": "Ṭhā pāiccetesaṃ dhātūnaṃ antassa ākārassa ikāra īkārādesā honti yathāsaṅkhyaṃ tapaccaye pare, timhi ca.",
  "anya-e0802n:3201_0": "Yatra ṭhito, ṭhiti, pīto, pīti.",
  "anya-e0802n:3202_0": "589, 621. Hantehi ho hassa ḷo vā adahanahānaṃ.",
  "anya-e0802n:3203_0": "Hakārantehi dhātūhi tapaccayassa hakārādeso hoti, hakārassa dhātvantassa ḷo hoti vā adahanahānaṃ.",
  "anya-e0802n:3204_0": "Āruhitthāti āruḷho. Gāḷho, bāḷho. Mūḷo.",
  "anya-e0802n:3205_0": "Adahanahānamiti kimatthaṃ? Dayhatīti daḍḍho, saṃsuṭṭhu nayhatīti sannaddho.",
  "anya-e0802n:3206_0": "Iti kibbidhānakappe tatiyo kaṇḍo.",
  "anya-e0802n:3207_0": "Catutthakaṇḍa",
  "anya-e0802n:3208_0": "590, 579. Ṇamhiranjassa jo bhāvakaraṇesu.",
  "anya-e0802n:3209_0": "Ṇamhi paccaye pare ranjaiccetassa dhātussa antabhūtassa njakārassa joādeso hoti bhāvakaraṇesu.",
  "anya-e0802n:3210_0": "Rañjanaṃ rāgo, ranjanti etenāti rāgo.",
  "anya-e0802n:3211_0": "Bhāvakaraṇesūti kimatthaṃ? Ranjatīti raṅgo.",
  "anya-e0802n:3212_0": "591, 544. Hanassa ghāto.",
  "anya-e0802n:3213_0": "Hanaiccetassa dhātussa sabbassa ghātādeso hoti ṇamhi paccaye pare.",
  "anya-e0802n:3214_0": "Upahanatīti upaghāto, gāvo hanatīti goghātako.",
  "anya-e0802n:3215_0": "592, 503. Vadho vā sabbattha.",
  "anya-e0802n:3216_0": "Hanaiccetassa dhātussa vadhādeso hoti vā sabbattha ṭhānesu.",
  "anya-e0802n:3217_0": "Hanatīti vadho, vadhako, avadhi, ahani vā.",
  "anya-e0802n:3218_0": "593, 564. Ākārantānamāyo.",
  "anya-e0802n:3219_0": "Ākārantānaṃ dhātūnaṃ antassa ākārassa āyādeso hoti ṇamhi paccaye pare.",
  "anya-e0802n:3220_0": "Dadātīti dāyako,",
  "anya-e0802n:3220_1": "dānaṃ dātuṃ sīlaṃ yassāti dānadāyī,",
  "anya-e0802n:3220_2": "majjaṃ dātuṃ sīlaṃ yassāti majjadāyī,",
  "anya-e0802n:3220_3": "nagaraṃ yātuṃ sīlaṃ yassāti nagarayāyī.",
  "anya-e0802n:3221_0": "594, 582. Pura samupa parīhi karotissa kha kharā vā tappaccayesuca.",
  "anya-e0802n:3222_0": "Pura saṃ upa pariiccetehi karotissa dhātussa kha kharādesā honti vā tapaccaye pare, ṇamhi ca.",
  "anya-e0802n:3223_0": "Pure karīyatīti purakkhato,",
  "anya-e0802n:3223_1": "sammā karīyatīti saṅkhato,",
  "anya-e0802n:3223_2": "upagantvā karīyatīti upakkhato,",
  "anya-e0802n:3223_3": "parisamantato karotīti parikkhāro,",
  "anya-e0802n:3223_4": "saṃkarīyatīti saṅkhāro.",
  "anya-e0802n:3224_0": "Vāti kimatthaṃ? Upagantvā karotīti upakāro.",
  "anya-e0802n:3225_0": "595, 637. Tave tunādīsu kā.",
  "anya-e0802n:3226_0": "Tave tunaiccevamādīsu paccayesu karotissa dhātussa kāādeso hoti vā.",
  "anya-e0802n:3227_0": "Kātave, kātuṃ, kattuṃ vā, kātuna, kattuna vā.",
  "anya-e0802n:3228_0": "596, 551. Gama khana hanādīnaṃ tuṃ tabbādīsu na.",
  "anya-e0802n:3229_0": "Gama khana hanaiccevamādīnaṃ dhātūnaṃ antassa nakāro hoti vā tuṃ tabbādīsu paccayesu.",
  "anya-e0802n:3230_0": "Gantuṃ, gamituṃ,",
  "anya-e0802n:3230_1": "gantabbaṃ,",
  "anya-e0802n:3230_2": "gamitabbaṃ. Khantuṃ. Khanituṃ,",
  "anya-e0802n:3230_3": "khantabbaṃ,",
  "anya-e0802n:3230_4": "khanitabbaṃ. Hantuṃ, hanituṃ,",
  "anya-e0802n:3230_5": "hantabbaṃ.",
  "anya-e0802n:3230_6": "Hanitabbaṃ. Mantuṃ, manituṃ,",
  "anya-e0802n:3230_7": "mantabbaṃ,",
  "anya-e0802n:3230_8": "manitabbaṃ.",
  "anya-e0802n:3231_0": "Ādiggahaṇaṃ kimatthaṃ? Tunaggahaṇatthaṃ. Gantuna, khantuna, hantuna, mantuna.",
  "anya-e0802n:3232_0": "597, 641. Sabbehi tunādīnaṃ yo.",
  "anya-e0802n:3233_0": "Sabbehi dhātūhi tunādīnaṃ paccayānaṃ yakārādeso hoti vā.",
  "anya-e0802n:3234_0": "Abhivandiya,",
  "anya-e0802n:3234_1": "abhivanditvā, ohāya, ohitvā, upanīya, upanetvā, passiya, passitvā, uddissa,",
  "anya-e0802n:3234_2": "uddisitvā, ādāya, ādiyitvā.",
  "anya-e0802n:3235_0": "598, 643. Canantehi raccaṃ.",
  "anya-e0802n:3236_0": "Cakāranakārantehi dhātūhi tunādīnaṃ paccayānaṃ raccādeso hoti vā.",
  "anya-e0802n:3237_0": "Vivicca, āhacca, uhacca.",
  "anya-e0802n:3238_0": "Vāti kimatthaṃ? Hantvā.",
  "anya-e0802n:3239_0": "599, 644. Disā svāna svāntalopo ca.",
  "anya-e0802n:3240_0": "Disaiccetāya dhātuyā tunādīnaṃ paccayānaṃ svānasvādesā honti, antalopo ca.",
  "anya-e0802n:3241_0": "Disvāna, disvā.",
  "anya-e0802n:3242_0": "600, 645. Ma ha da bhehi mma yha jja bbha ddhā ca.",
  "anya-e0802n:3243_0": "Ma ha da bha iccevamantehi dhātūhi tunādīnaṃ paccayānaṃ mma yha jja bbha ddhā ādesā honti vā antalopo ca.",
  "anya-e0802n:3244_0": "Āgamma, āgamitvā, okkamma.",
  "anya-e0802n:3244_1": "Okkamitvā, paggayha,",
  "anya-e0802n:3244_2": "paggaṇhitvā, uppajja,",
  "anya-e0802n:3244_3": "uppajjitvā, ārabbha,",
  "anya-e0802n:3244_4": "ārabhitvā, āraddha,",
  "anya-e0802n:3244_5": "ārabhitvā.",
  "anya-e0802n:3245_0": "601, 334. Taddhitasamāsakitakā nāmaṃ vā’ tave tunādīsu ca.",
  "anya-e0802n:3246_0": "Taddhitasamāsakitakaiccevamantā saddānāmaṃva daṭṭhabbā tave tuna tvāna tvādipaccayante vajjetvā.",
  "anya-e0802n:3247_0": "Vāsiṭṭho, pattadhammo, kumbhakāro iccevamādi.",
  "anya-e0802n:3248_0": "602, 6. Dumhi garu.",
  "anya-e0802n:3249_0": "Dumhi akkhare yo pubbo akkharo, so garukova daṭṭhabbo.",
  "anya-e0802n:3250_0": "Bhitvā, chitvā, datvā, hutvā.",
  "anya-e0802n:3251_0": "603, 7. Dīgho ca.",
  "anya-e0802n:3252_0": "Dīgho ca saro garukova daṭṭhabbo.",
  "anya-e0802n:3253_0": "Āhāro, nadī, vadhū, te dhammā, opanayiko.",
  "anya-e0802n:3254_0": "604, 684. Akkharehi kāra.",
  "anya-e0802n:3255_0": "Akkharatthehi akkharābhidheyyehi kārapaccayo hoti payoge sati.",
  "anya-e0802n:3256_0": "A eva akāro, ā eva ākāro, ya eva yakāro.",
  "anya-e0802n:3257_0": "605, 647. Yathāgamamikāro.",
  "anya-e0802n:3258_0": "Yathāgamaṃ sabbadhātūhi sabbapaccayesu ikārāgamo hoti.",
  "anya-e0802n:3259_0": "Kāriyaṃ, bhavitabbaṃ, janitabbaṃ, viditabbaṃ, karitvā, icchitaṃ.",
  "anya-e0802n:3260_0": "606, 642. Dadhantato yo kvaci.",
  "anya-e0802n:3261_0": "Dakāradhakārantāya dhātuyā yathāgamaṃ yakārāgamo hoti kvaci tunādīsu paccayesu.",
  "anya-e0802n:3262_0": "Buddho loke uppajjitvā, dhammaṃ bujjhitvā.",
  "anya-e0802n:3263_0": "Dadhantatoti kimatthaṃ? Labhitvā.",
  "anya-e0802n:3264_0": "Kvacīti kimatthaṃ? Uppādetvā.",
  "anya-e0802n:3265_0": "Iti kibbidhānakappe catuttho kaṇḍo.",
  "anya-e0802n:3266_0": "Pañcamakaṇḍa",
  "anya-e0802n:3267_0": "607, 578. Niggahita saṃyogādino.",
  "anya-e0802n:3268_0": "Saṃyogādibhūto nakāro niggahitamāpajjate.",
  "anya-e0802n:3269_0": "Raṅgo, bhaṅgo, saṅgo.",
  "anya-e0802n:3270_0": "608, 623. Sabbattha ge gī.",
  "anya-e0802n:3271_0": "Geiccetassa dhātussa gīādeso hoti sabbattha ṭhāne.",
  "anya-e0802n:3272_0": "Gītaṃ gāyati.",
  "anya-e0802n:3273_0": "609, 484. Sadassa sīdattaṃ.",
  "anya-e0802n:3274_0": "Sadaiccetassa dhātussa sīdādeso hoti sabbattha ṭhāne.",
  "anya-e0802n:3275_0": "Nisinno, nisīdati.",
  "anya-e0802n:3276_0": "610, 627. Yajassa sarassi ṭṭhe.",
  "anya-e0802n:3277_0": "Yajaiccetassa dhātussa sarassa ikārādeso hoti ṭṭhe pare.",
  "anya-e0802n:3278_0": "Yiṭṭho, yiṭṭhā.",
  "anya-e0802n:3279_0": "Ṭṭheti kimatthaṃ? Yajanaṃ.",
  "anya-e0802n:3280_0": "611, 608. Hacatutthānamantānaṃ do dhe.",
  "anya-e0802n:3281_0": "Hacatutthānaṃ dhātvantānaṃ do ādeso hoti dhe pare.",
  "anya-e0802n:3282_0": "Sannaddho, kuddho, yuddho, siddho, laddho, āraddho.",
  "anya-e0802n:3283_0": "612, 615. Ḍo ḍhakāre.",
  "anya-e0802n:3284_0": "Hacatutthānaṃ dhātvantānaṃ ḍo ādeso hoti ḍhakāre pare.",
  "anya-e0802n:3285_0": "Dayhatīti daḍḍho, vaḍḍhatīti vuḍḍho.",
  "anya-e0802n:3286_0": "Ḍhakāreti kimatthaṃ? Dāho.",
  "anya-e0802n:3287_0": "613, 583. Gahassa ghara ṇe vā.",
  "anya-e0802n:3288_0": "Gahaiccetassa dhātussa sabbassa gharādeso hoti vā ṇapaccaye pare.",
  "anya-e0802n:3289_0": "Gharaṃ, gharāni.",
  "anya-e0802n:3290_0": "Vāti kimatthaṃ? Gāho.",
  "anya-e0802n:3291_0": "614, 581. Dahassa do ḷaṃ.",
  "anya-e0802n:3292_0": "Dahaiccetassa dhātussa dakāro ḷattamāpajjate vā ṇapaccaye pare.",
  "anya-e0802n:3293_0": "Paridahanaṃ pariḷāho.",
  "anya-e0802n:3294_0": "Vāti kimatthaṃ? Paridāho.",
  "anya-e0802n:3295_0": "615, 586. Dhātvantassa lopo kvimhi.",
  "anya-e0802n:3296_0": "Dhātvantassa byañjanassa lopo hoti kvimhi paccaye pare.",
  "anya-e0802n:3297_0": "Bhujena gacchatīti, bhujago. Urena gacchatīti urago, turago, saṅkho.",
  "anya-e0802n:3298_0": "616, 587. Vidante ū.",
  "anya-e0802n:3299_0": "Vidaiccetassa dhātussa ante ūkārāgamo hoti kvimhi paccaye pare.",
  "anya-e0802n:3300_0": "Lokaṃ vidati jānātīti lokavidū.",
  "anya-e0802n:3301_0": "617, 633. Na ma ka rānamantānaṃ niyuttatamhi.",
  "anya-e0802n:3302_0": "Nakāra makāra kakāra rakārānaṃ dhātvantānaṃ lopo na hoti ikārayutte tapaccaye pare.",
  "anya-e0802n:3303_0": "Hanibhuṃ, gamito, ramito, sakito, sarito, karitvā.",
  "anya-e0802n:3304_0": "Iyuttatamhīti kimatthaṃ? Gato, sato.",
  "anya-e0802n:3305_0": "618, 571. Na ka gattaṃ ca jāṇvumhi.",
  "anya-e0802n:3306_0": "Cakāra jakārā kakāra gakārattaṃ nāpajjante ṇvumhi paccaye pare.",
  "anya-e0802n:3307_0": "Pacatīti pācako, yajatīti yājako.",
  "anya-e0802n:3308_0": "619, 573. Karassa ca tattaṃ tusmiṃ.",
  "anya-e0802n:3309_0": "Karaiccetassa dhātussa antassa rakārassa takārattaṃ hoti tupaccaye pare.",
  "anya-e0802n:3310_0": "Karotīti kattā, karontīti kattāro.",
  "anya-e0802n:3311_0": "620, 549. Tuṃ tuna tabbesu vā.",
  "anya-e0802n:3312_0": "Karaiccetassa dhātussa antassa rakārassa takārattaṃ hoti vā tuṃ tuna tabbaiccetesu paccayesu.",
  "anya-e0802n:3313_0": "Kattuṃ, kātuṃ, kattuna. Kātuna, kattabbaṃ, kātabbaṃ.",
  "anya-e0802n:3314_0": "621, 553. Kāritaṃ viya ṇānubandho.",
  "anya-e0802n:3315_0": "Ṇakārānubandho paccayo kāritaṃ viya daṭṭhabbo vā.",
  "anya-e0802n:3316_0": "Dāho, deho, vāho, bāho, cāgo, vāro, cāro,",
  "anya-e0802n:3316_1": "parikkhāro, dāyako, nāyako, lāvako, bhāvako, kārī, ghātī, dāyī.",
  "anya-e0802n:3317_0": "Vāti kimatthaṃ? Upakkharo.",
  "anya-e0802n:3318_0": "622, 570. Anakā yu ṇvūnaṃ.",
  "anya-e0802n:3319_0": "Yuṇvuiccetesaṃ paccayānaṃ ana akaiccete ādesā honti.",
  "anya-e0802n:3320_0": "Nandanaṃ, kārako.",
  "anya-e0802n:3321_0": "623, 554. Ka gā ca jānaṃ.",
  "anya-e0802n:3322_0": "Ca jaiccetesaṃ dhātvantānaṃ kakāragakārādesā honti ṇānubandhe paccaye pare.",
  "anya-e0802n:3323_0": "Pāko, yogo.",
  "anya-e0802n:3324_0": "Iti kibbidhānakappe pañcamo kaṇḍo.",
  "anya-e0802n:3325_0": "Kitakappo niṭṭhito.",
  "anya-e0802n:3326_0": "8. Uṇādikappa",
  "anya-e0802n:3327_0": "Chaṭṭhakaṇḍa",
  "anya-e0802n:3328_0": "624, 563. Kattari kita.",
  "anya-e0802n:3329_0": "Kattuiccetasmiṃ atthe kita paccayā honti.",
  "anya-e0802n:3330_0": "Kāru, kāruko, kārako, pācako, kattā, janitā, pacitā, netā.",
  "anya-e0802n:3331_0": "625, 605. Bhāvakammesu kiccatta khatthā.",
  "anya-e0802n:3332_0": "Bhāvakammaiccetesvatthesu kicca tta khatthaiccete paccayā honti.",
  "anya-e0802n:3333_0": "Upasampādetabbaṃ upasampādanīyaṃ bhavatā,",
  "anya-e0802n:3333_1": "sayitabbaṃ bhavatā,",
  "anya-e0802n:3333_2": "kattabbaṃ bhavatā,",
  "anya-e0802n:3333_3": "bhottabbo odano bhavatā,",
  "anya-e0802n:3333_4": "asitabbaṃ bhojanaṃ bhavatā,",
  "anya-e0802n:3333_5": "asitaṃ bhavatā,",
  "anya-e0802n:3333_6": "sayitaṃ bhavatā,",
  "anya-e0802n:3333_7": "pacitaṃ bhavatā,",
  "anya-e0802n:3333_8": "asitaṃ asanaṃ bhavatā,",
  "anya-e0802n:3333_9": "sayitaṃ sayanaṃ bhavatā,",
  "anya-e0802n:3333_10": "pacito odano bhavatā,",
  "anya-e0802n:3333_11": "kiñcissayo, īsassayo, dussayo,",
  "anya-e0802n:3333_12": "sussayo bhavatā.",
  "anya-e0802n:3334_0": "626, 634. Kammani dutiyāya tto.",
  "anya-e0802n:3335_0": "Kammani iccetasmiṃ atthe dutiyāyaṃ vibhattiyaṃ kattari ttapaccayo hoti.",
  "anya-e0802n:3336_0": "Dānaṃ dinno devadatto, sīlaṃ rakkhito devadatto, bhattaṃ bhutto devadatto, garuṃ upāsito devadatto.",
  "anya-e0802n:3337_0": "627, 652. Khyādīhi māna ma ca to vā.",
  "anya-e0802n:3338_0": "Khi bhī su ru hu vā dhū hi lū pī adaiccevamādīhi dhātūhi mana paccayo hoti, massa ca to hoti vā.",
  "anya-e0802n:3339_0": "Khīyanti upaddavā etthāti khemo,",
  "anya-e0802n:3339_1": "bhāyitabboti bhemo,",
  "anya-e0802n:3339_2": "bhāyanti etasmāti vā bhemo,",
  "anya-e0802n:3339_3": "raṃsiyo abhissavetīti somo,",
  "anya-e0802n:3339_4": "ravati gacchatīti romo,",
  "anya-e0802n:3339_5": "huvati juhvati etenāti homo,",
  "anya-e0802n:3339_6": "paṭilomavasena vāti gacchatīti vāmo,",
  "anya-e0802n:3339_7": "lāmakavasena vāti gacchati pavattatīti vā vāmo,",
  "anya-e0802n:3339_8": "dhunāti kampatīti dhūmo,",
  "anya-e0802n:3339_9": "seṭṭhabhāvena hinoti pavattati cittaṃ etasminti hemo,",
  "anya-e0802n:3339_10": "lunitabboti lomo,",
  "anya-e0802n:3339_11": "maṃsacammāni lunāti chindatīti vā lomo,",
  "anya-e0802n:3339_12": "piyanaṃ pemo,",
  "anya-e0802n:3339_13": "piyāyitabboti vā pemo,",
  "anya-e0802n:3339_14": "sukhadukkhaṃ adati bhakkhatīti attā,",
  "anya-e0802n:3339_15": "jātijarāmaraṇādīhi adīyate bhakkhīyateti vā attā, ātumā.",
  "anya-e0802n:3340_0": "628, 653. Samādīhi tha mā.",
  "anya-e0802n:3341_0": "Samu damu dara raha du hi si bhī dā yā sā ṭhābhasaiccevamādīhi dhātūhi tha ma paccayā honti.",
  "anya-e0802n:3342_0": "Sametīti samatho,",
  "anya-e0802n:3342_1": "damatīti damatho,",
  "anya-e0802n:3342_2": "damanaṃ vā damatho,",
  "anya-e0802n:3342_3": "damitabboti vā damatho,",
  "anya-e0802n:3342_4": "daratīti daratho,",
  "anya-e0802n:3342_5": "jiṇṇabhāvaṃ rahissati gaṇhissatīti ratho,",
  "anya-e0802n:3342_6": "dabbasambhāre rahati gaṇhātīti vā ratho,",
  "anya-e0802n:3342_7": "davati gacchatīti dumo,",
  "anya-e0802n:3342_8": "davati vuddhi viruḷhi gacchati pavattatīti uddhaṃ vā dumo,",
  "anya-e0802n:3342_9": "pathavīpabbatādīsu gacchati patatīti himo,",
  "anya-e0802n:3342_10": "kammavācāya bandhati etthāti sīmā.",
  "anya-e0802n:3342_11": "Bandhitabbāti vā sīmā.",
  "anya-e0802n:3342_12": "Bhāyanti etasmāti bhīmo,",
  "anya-e0802n:3342_13": "satte avakhaṇḍenti nivārenti etenāti dāmo,",
  "anya-e0802n:3342_14": "mūsikādīhi khādīyati avakhaṇḍīyatīti vā dāmo,",
  "anya-e0802n:3342_15": "yāti gacchatīti yāmo,",
  "anya-e0802n:3342_16": "paresaṃ cittaṃ gaṇhituṃ samatthetīti sāmo,",
  "anya-e0802n:3342_17": "tiṭṭhanti etenāti thāmo,",
  "anya-e0802n:3342_18": "bhasati bhasmīkarīyatīti bhasmā.",
  "anya-e0802n:3343_0": "629, 569. Gahassu’padhasse vā.",
  "anya-e0802n:3344_0": "Gahaiccetassa dhātussa upadhassa akārassa etta hoti vā.",
  "anya-e0802n:3345_0": "Dabbasambhāra gaṇhātīti gehaṃ, gahaṃ.",
  "anya-e0802n:3346_0": "630, 654. Masussa sussa cchara ccherā.",
  "anya-e0802n:3347_0": "Masuiccetassa pāṭipadikassa sussa ccharaccherādesā honti.",
  "anya-e0802n:3348_0": "Maccharatīti maccharo, evaṃ macchero.",
  "anya-e0802n:3349_0": "631, 655. Āpubbacarassa ca.",
  "anya-e0802n:3350_0": "Āpubbassa caraiccetassa dhātussa cchariyaccharaccherā desā honti, āpubbassa ca rasso hoti.",
  "anya-e0802n:3351_0": "Ābhuso caritabbanti acchariyaṃ. Evaṃ accharaṃ, accheraṃ.",
  "anya-e0802n:3352_0": "Caggahaṇena masussa sussāpi cchariyādeso hoti, macchariyaṃ.",
  "anya-e0802n:3353_0": "632, 656. Ala kala salehi layā.",
  "anya-e0802n:3354_0": "Ala kala salaiccetehi dhātūhi la yapaccayā honti.",
  "anya-e0802n:3355_0": "Alati samatthetīti allaṃ,",
  "anya-e0802n:3355_1": "kalitabbaṃ saṅkhyātabbanti kallaṃ,",
  "anya-e0802n:3355_2": "salati gacchati pavisatīti sallaṃ.",
  "anya-e0802n:3355_3": "Evaṃ alyaṃ, kalyaṃ, salyaṃ.",
  "anya-e0802n:3356_0": "633, 657. Yāṇa lāṇā.",
  "anya-e0802n:3357_0": "Tehi kala salaiccetehi dhātūhi yāṇa lāṇapaccayā honti.",
  "anya-e0802n:3358_0": "Kalitabbaṃ saṅkhyātabbanti kalyāṇaṃ,",
  "anya-e0802n:3358_1": "gaṇato paṭikkamitvā salanti etthāti paṭisalyāṇaṃ.",
  "anya-e0802n:3358_2": "Evaṃ sallāṇo,",
  "anya-e0802n:3358_3": "paṭisallāṇo.",
  "anya-e0802n:3359_0": "634, 658. Mathissa thassa lo ca.",
  "anya-e0802n:3360_0": "Mathaiccetassa dhātussa thassa lādesohoti. Aññamaññaṃ mathati viloḷatīti mallo, mallaṃ.",
  "anya-e0802n:3361_0": "Caggahaṇena lato ko ca āgamo hoti. Mallako, mallakaṃ.",
  "anya-e0802n:3362_0": "635, 559. Pesātisaggapattakālesukiccā.",
  "anya-e0802n:3363_0": "Pesa atisagga pattakālaiccetesvatthesu kiccapaccayā honti.",
  "anya-e0802n:3364_0": "Kattabbaṃ kammaṃ bhavatā,",
  "anya-e0802n:3364_1": "karaṇīyaṃ kiccaṃ bhavatā,",
  "anya-e0802n:3364_2": "bhottabbaṃ bhojanaṃ bhavatā,",
  "anya-e0802n:3364_3": "bhojanīyaṃ bhojanaṃ bhavatā,",
  "anya-e0802n:3364_4": "ajjhayitabbaṃ ajjheyyaṃ bhavatā,",
  "anya-e0802n:3364_5": "ajjhayanīyaṃ ajjheyyaṃ bhavatā.",
  "anya-e0802n:3365_0": "636, 659. Avassakā’dhamiṇesu ṇī ca.",
  "anya-e0802n:3366_0": "Avassaka adhamiṇaiccetesvatthesu ṇīpaccayo hoti, kiccā ca.",
  "anya-e0802n:3367_0": "Avassate tāva – kārīsi me kammaṃ avassaṃ hārīsi me bhāraṃ avassaṃ.",
  "anya-e0802n:3368_0": "Adhamiṇe – dāyīsi me sataṃ iṇaṃ, dhārīsi me sahassaṃ iṇaṃ.",
  "anya-e0802n:3369_0": "Kiccā ca –",
  "anya-e0802n:3369_1": "dātabbaṃ me bhavatā sataṃ iṇaṃ.",
  "anya-e0802n:3369_2": "Dhārayitabbaṃ me bhavatā sahassaṃ iṇaṃ,",
  "anya-e0802n:3369_3": "kattabbaṃ me bhavatā gehaṃ,",
  "anya-e0802n:3369_4": "karaṇīyaṃ me bhavatā kiccaṃ,",
  "anya-e0802n:3369_5": "kāriyaṃ me bhavatā sayanaṃ.",
  "anya-e0802n:3370_0": "637, 0. Arahasakkādīhi tuṃ.",
  "anya-e0802n:3371_0": "Araha sakka bhabbaiccevamādīhi payoge sati sabbadhātūhi tuṃpaccayo hoti.",
  "anya-e0802n:3372_0": "Arahā bhavaṃ vattuṃ,",
  "anya-e0802n:3372_1": "arahā bhavaṃ kattuṃ,",
  "anya-e0802n:3372_2": "sakkā bhavaṃ hantuṃ,",
  "anya-e0802n:3372_3": "sakkā bhavaṃ janetuṃ, janituṃ, bhavituṃ,",
  "anya-e0802n:3372_4": "sakkā bhavaṃ dātuṃ,",
  "anya-e0802n:3372_5": "sakkā bhavaṃ gantuṃ,",
  "anya-e0802n:3372_6": "tabbo bhavaṃ janetuṃ iccevamādi.",
  "anya-e0802n:3373_0": "638, 660. Vajādīhipabbajjādayo nippajjante.",
  "anya-e0802n:3374_0": "Vajaiccevamādīhi dhātūhi, upasaggapaccayādīhi ca pabbajjādayo saddā nippajjante.",
  "anya-e0802n:3375_0": "Paṭhamameva vajitabbāti pabbajjā,",
  "anya-e0802n:3375_1": "iñjanaṃ ejjā,",
  "anya-e0802n:3375_2": "samajjanaṃ samajjā,",
  "anya-e0802n:3375_3": "nisīdanaṃ nisajjā,",
  "anya-e0802n:3375_4": "vijānanaṃ vijjā visajjanaṃ visajjā,",
  "anya-e0802n:3375_5": "padanaṃ pajjā,",
  "anya-e0802n:3375_6": "hananaṃ vajjhā,",
  "anya-e0802n:3375_7": "esanaṃ icchā,",
  "anya-e0802n:3375_8": "atiesanaṃ aticchā,",
  "anya-e0802n:3375_9": "sadanaṃ sajjā,",
  "anya-e0802n:3375_10": "sayanti etthāti seyyā,",
  "anya-e0802n:3375_11": "sammā cittaṃ nidheti etāyāti saddhā,",
  "anya-e0802n:3375_12": "caritabbā cariyā,",
  "anya-e0802n:3375_13": "karaṇaṃ kiriyā,",
  "anya-e0802n:3375_14": "rujanaṃ rucchā,",
  "anya-e0802n:3375_15": "padanaṃ pacchā,",
  "anya-e0802n:3375_16": "riñcanaṃ ricchā,",
  "anya-e0802n:3375_17": "tikicchanaṃ titicchā,",
  "anya-e0802n:3375_18": "saṃkocanaṃ saṃkucchā,",
  "anya-e0802n:3375_19": "madanaṃ macchā,",
  "anya-e0802n:3375_20": "labhanaṃ lacchā,",
  "anya-e0802n:3375_21": "radihabbāti racchā,",
  "anya-e0802n:3375_22": "radanaṃ vilekhanaṃ vāracchā,",
  "anya-e0802n:3375_23": "adho bhāgena gacchatīti tiracchā,",
  "anya-e0802n:3375_24": "tiracchāno,",
  "anya-e0802n:3375_25": "ajanaṃ acchā,",
  "anya-e0802n:3375_26": "titikkhatīti titikkhā,",
  "anya-e0802n:3375_27": "saha āgamanaṃ sāgacchā,",
  "anya-e0802n:3375_28": "duṭṭhu bhakkhanaṃ dobhacchā,",
  "anya-e0802n:3375_29": "duṭṭhu rosanaṃ durucchā,",
  "anya-e0802n:3375_30": "pucchanaṃ pucchā,",
  "anya-e0802n:3375_31": "muhanaṃ mucchā,",
  "anya-e0802n:3375_32": "vasanaṃ vacchā,",
  "anya-e0802n:3375_33": "kacanaṃ kacchā,",
  "anya-e0802n:3375_34": "saha kathanaṃ sākacchā,",
  "anya-e0802n:3375_35": "tudanaṃ tucchā,",
  "anya-e0802n:3375_36": "visanaṃ vicchā,",
  "anya-e0802n:3375_37": "pisanaṃ picchillā,",
  "anya-e0802n:3375_38": "sukhadukkhaṃ mudati bhakkhatīti maccho,",
  "anya-e0802n:3375_39": "sattānaṃ pāṇaṃ museti cajetīti maccu,",
  "anya-e0802n:3375_40": "satanaṃ saccaṃ,",
  "anya-e0802n:3375_41": "uddhaṃ dhunāti kampatīti uddhaccaṃ,",
  "anya-e0802n:3375_42": "naṭanaṃ naccaṃ,",
  "anya-e0802n:3375_43": "nitanaṃ niccaṃ,",
  "anya-e0802n:3375_44": "tathanaṃ tacchaṃ iccevamādi.",
  "anya-e0802n:3376_0": "639, 585. Kvilopo ca.",
  "anya-e0802n:3377_0": "Kvilopo hoti, puna ca nippajjante.",
  "anya-e0802n:3378_0": "Vividhehi sīlādiguṇehi bhavatīti vibhū,",
  "anya-e0802n:3378_1": "visesena vā bhavatīti vibhū,",
  "anya-e0802n:3378_2": "sayaṃ attanā bhavatīti sayambhū,",
  "anya-e0802n:3378_3": "abhivitvā bhavatīti abhibhū,",
  "anya-e0802n:3378_4": "saṃ suṭṭhu dhunāti kampatīti sandhū,",
  "anya-e0802n:3378_5": "visesena bhāti dibbatīti vibhā,",
  "anya-e0802n:3378_6": "nissesena bhāti dibbatīti nibhā,",
  "anya-e0802n:3378_7": "pakārena bhāti dibbatīti pabhā,",
  "anya-e0802n:3378_8": "saha bhāsanti etthāti sabhā,",
  "anya-e0802n:3378_9": "ābhuso bhāti dibbatīti ābhā,",
  "anya-e0802n:3378_10": "bhujena kuṭilena gacchatīti bhujago,",
  "anya-e0802n:3378_11": "turitaturito gacchatīti turago,",
  "anya-e0802n:3378_12": "saṃ suṭṭhu pathaviṃ khanatīti saṅkho,",
  "anya-e0802n:3378_13": "visesena yamati uparamatīti viyo,",
  "anya-e0802n:3378_14": "suṭṭhu manati jānātīti sumo,",
  "anya-e0802n:3378_15": "pari samantato tanoti vitthāretīti parito iccevamādi.",
  "anya-e0802n:3379_0": "640, 0. Sacajānaṃ kagā ṇānubandhe.",
  "anya-e0802n:3380_0": "Saca jānaṃ dhātūnamantānaṃ cajānaṃ kagādesā honti yathāsaṅkhyaṃ ṇānubandhe paccaye pare.",
  "anya-e0802n:3381_0": "Oko, pāko, seko, soko, viveko, cāgo, yogo, bhogo, rogo, rāgo, bhāgo, bhaṅgo, raṅgo, saṅgo.",
  "anya-e0802n:3382_0": "641, 572. Nudādīhi yuṇvūnamanānanākānanakā sakāritehi ca.",
  "anya-e0802n:3383_0": "Nuda sūda jana su lū hu pu bhū ñā a sa samuiccevamādīhi dhātūhi,",
  "anya-e0802n:3383_1": "phanda citi āṇa iccevamādīhi sakāritehi ca yuṇvūnaṃ paccayānaṃ ana ānana aka ānanakādesā honti yathāsaṅkhyaṃ kattari,",
  "anya-e0802n:3383_2": "bhāvakaraṇesu ca.",
  "anya-e0802n:3384_0": "Kattari tāva –",
  "anya-e0802n:3384_1": "panudatīti panūdano.",
  "anya-e0802n:3384_2": "Evaṃ sūdano, janano, savaṇo, lavano, havano, pavano, bhavano, ñāṇo, asano, samaṇo.",
  "anya-e0802n:3385_0": "Bhāve ca –",
  "anya-e0802n:3385_1": "panudate panūdanaṃ.",
  "anya-e0802n:3385_2": "Evaṃ sūdanaṃ, jananaṃ, savaṇaṃ, lavanaṃ, havanaṃ, pavanaṃ, bhavanaṃ, ñāṇaṃ, asanaṃ, samaṇaṃ,",
  "anya-e0802n:3385_3": "sañjānanaṃ,",
  "anya-e0802n:3385_4": "kuyate kānanaṃ.",
  "anya-e0802n:3386_0": "Kārite ca – phandāpīyate phandāpanaṃ, cetāpīyate cetāpanaṃ, āṇāpīyate āṇāpanaṃ.",
  "anya-e0802n:3387_0": "Karaṇe –",
  "anya-e0802n:3387_1": "nudanti anenāti nūdanaṃ,",
  "anya-e0802n:3387_2": "evaṃ sūdanaṃ, jananaṃ, savaṇaṃ, lavaṇaṃ, havanaṃ, pavanaṃ, bhaganaṃ, ñāṇaṃ, asanaṃ, savaṇaṃ.",
  "anya-e0802n:3388_0": "Puna kattari –",
  "anya-e0802n:3388_1": "nudatīti nūdako,",
  "anya-e0802n:3388_2": "sūdatīti sūdadhakā,",
  "anya-e0802n:3388_3": "janetīti janako,",
  "anya-e0802n:3388_4": "suṇotīti sāvako,",
  "anya-e0802n:3388_5": "lunātīti lāvako,",
  "anya-e0802n:3388_6": "juhotīti hāvako,",
  "anya-e0802n:3388_7": "punātīti pāvako,",
  "anya-e0802n:3388_8": "bhavatīti bhāvako,",
  "anya-e0802n:3388_9": "jānātīti jānako,",
  "anya-e0802n:3388_10": "asatīti asako,",
  "anya-e0802n:3388_11": "upāsatīti upāsako,",
  "anya-e0802n:3388_12": "sametīti samako.",
  "anya-e0802n:3389_0": "Kārite tu – phandāpayatīti phandāpayako. Evaṃ āṇāpayako, cetāpayako, sañjānanako.",
  "anya-e0802n:3390_0": "642, 588. I ya ta ma ki e sāna’mantassaro dīghaṃ kvaci du sa ssa guṇaṃ do raṃ sakkhī ca.",
  "anya-e0802n:3391_0": "Iya ta ma ki e saiccetesaṃ sabbanāmānamanto saro dīghamāpajjate,",
  "anya-e0802n:3391_1": "kvaci dusaiccetassa dhātussa ukāro guṇamāpajjate,",
  "anya-e0802n:3391_2": "dakāro rakāramāpajjate,",
  "anya-e0802n:3391_3": "dhātvantassa sassa ca sa kkha īiccete ādesā honti yathāsambhavaṃ.",
  "anya-e0802n:3391_4": "Ete saddā sakena sakena nāmena yathānuparodhena buddhasāsane pacchā puna nippajjante.",
  "anya-e0802n:3392_0": "Imamiva naṃ passatīti īdiso,",
  "anya-e0802n:3392_1": "yamiva naṃ passatīti yādiso,",
  "anya-e0802n:3392_2": "tamiva naṃ passatīti tādiso,",
  "anya-e0802n:3392_3": "mamiva naṃ passatīti mādiso,",
  "anya-e0802n:3392_4": "kimiva naṃ passatīti kīdiso,",
  "anya-e0802n:3392_5": "etamiva naṃ passatīti ediso,",
  "anya-e0802n:3392_6": "samānamiva naṃ passatīti sādiso.",
  "anya-e0802n:3392_7": "Imamiva naṃ passatīti īriso,",
  "anya-e0802n:3392_8": "yamiva naṃ passatīti yāriso,",
  "anya-e0802n:3392_9": "tamiva naṃ passatīti tāriso,",
  "anya-e0802n:3392_10": "mamiva naṃ passatīti māriso,",
  "anya-e0802n:3392_11": "kimiva naṃ passatīti kīriso,",
  "anya-e0802n:3392_12": "etamiva naṃ passatīti eriso,",
  "anya-e0802n:3392_13": "samānamiva naṃ passatīti sāriso.",
  "anya-e0802n:3392_14": "Imamiva naṃ passatīti īdikkho,",
  "anya-e0802n:3392_15": "yamiva naṃ passatīti yādikkho,",
  "anya-e0802n:3392_16": "tamiva naṃ passatīti tādikkho,",
  "anya-e0802n:3392_17": "evaṃ mādikkho, kīdikkho, edikkho, sādikkho. Īdī, yādī, tādī, mādī, kīdī, edī, sādī.",
  "anya-e0802n:3393_0": "Caggahaṇena tesameva saddānaṃ iyaiccevamādīnamanto ca saro kvaci dīghatthamāhu. Īdikkho, yādikkho, tādikkho, mādikkho, kīdikkho, edikkho, sādikkho. Idiso, sadiso, sariso, sarikkho.",
  "anya-e0802n:3394_0": "643, 635. Bhyādīhi mati budhi pūjādīhi ca tto.",
  "anya-e0802n:3395_0": "Bhīiccevamādīhi dhātūhi, mati. Budhi pūjādito ca tta paccayo hoti.",
  "anya-e0802n:3396_0": "Bhāyitabboti bhīto,",
  "anya-e0802n:3396_1": "supitabboti sutto,",
  "anya-e0802n:3396_2": "mijjitabbo sinehetabboti mitto,",
  "anya-e0802n:3396_3": "sammannitabboti sammato,",
  "anya-e0802n:3396_4": "saṃ suṭṭhu mānitabbo pūjetabboti sammato,",
  "anya-e0802n:3396_5": "sammānīyitthāti sammato,",
  "anya-e0802n:3396_6": "saṃkappīyateti saṅkappito,",
  "anya-e0802n:3396_7": "saṃkappīyitthāti saṅkappito,",
  "anya-e0802n:3396_8": "sampādīyateti sampādito,",
  "anya-e0802n:3396_9": "sampādīyitthāti sampādito,",
  "anya-e0802n:3396_10": "avadhārīyateti avadhārito,",
  "anya-e0802n:3396_11": "avadhārīyitthāti avadhārito,",
  "anya-e0802n:3396_12": "bujjhitabbo ñātabboti buddho,",
  "anya-e0802n:3396_13": "ajjhayitabboti ito,",
  "anya-e0802n:3396_14": "etabbo gantabboti ito,",
  "anya-e0802n:3396_15": "viditabbo ñātabboti vidito,",
  "anya-e0802n:3396_16": "takkīyateti takkito,",
  "anya-e0802n:3396_17": "pūjīyateti pūjito,",
  "anya-e0802n:3396_18": "pūjīyitthāti pūjito,",
  "anya-e0802n:3396_19": "apacāyitabboti apacāyito,",
  "anya-e0802n:3396_20": "mānitabbo pūjetabboti mānito,",
  "anya-e0802n:3396_21": "apacīyateti apacito,",
  "anya-e0802n:3396_22": "vandīyateti vandito,",
  "anya-e0802n:3396_23": "vandīyitthāti vandito,",
  "anya-e0802n:3396_24": "sakkarīyateti sakkārito,",
  "anya-e0802n:3396_25": "sakkarīyitthāti sakkārito.",
  "anya-e0802n:3397_0": "644, 661. Vepu sī dava vamu ku dā bhū hvādīhi thu ttima ṇimā nibbatte.",
  "anya-e0802n:3398_0": "Vepu sī dava vamu ku dā bhū huiccevamādīhi dhātūhi yathāsambhavaṃ thu ttima ṇimapaccayā honti nibbattatthe.",
  "anya-e0802n:3399_0": "Vepanaṃ vepo,",
  "anya-e0802n:3399_1": "tena nibbatto vepathu,",
  "anya-e0802n:3399_2": "sayanaṃ sayo,",
  "anya-e0802n:3399_3": "tena nibbatto sayathu,",
  "anya-e0802n:3399_4": "davanaṃ davo,",
  "anya-e0802n:3399_5": "tena nibbatto davathu.",
  "anya-e0802n:3399_6": "Vamanaṃ vamo,",
  "anya-e0802n:3399_7": "tena nibbatto vamathu.",
  "anya-e0802n:3399_8": "Kutti karaṇaṃ,",
  "anya-e0802n:3399_9": "tena nibbattaṃ kuttimaṃ.",
  "anya-e0802n:3399_10": "Dāti dānaṃ,",
  "anya-e0802n:3399_11": "tena nibbattaṃ dattimaṃ.",
  "anya-e0802n:3399_12": "Bhūti bhavanaṃ,",
  "anya-e0802n:3399_13": "tena nibbattaṃ bhottimaṃ.",
  "anya-e0802n:3399_14": "Avahuti avahanaṃ,",
  "anya-e0802n:3399_15": "tena nibbattaṃ ohāvimaṃ.",
  "anya-e0802n:3400_0": "645, 662. Akkose namhāni.",
  "anya-e0802n:3401_0": "Akkosaiccetasmiṃ atthe namhi paṭisedhayutte ānipaccayo hoti dhātūhi.",
  "anya-e0802n:3402_0": "Na gamitabbaṃ agamāni te jamma desaṃ, na kattabbaṃ akarāṇi te jamma kammaṃ.",
  "anya-e0802n:3403_0": "Namhīti kimatthaṃ? Vipatti te jamma, vikati te jamma.",
  "anya-e0802n:3404_0": "Akkoseti kimatthaṃ? Na gantabbā agati te.",
  "anya-e0802n:3405_0": "646, 419. Ekādito sakissa kkhattuṃ.",
  "anya-e0802n:3406_0": "Ekādito sakissa kkhattuṃ hoti.",
  "anya-e0802n:3407_0": "Ekassa padatthassa sakiṃ vāraṃ ekakkhattuṃ,",
  "anya-e0802n:3407_1": "dvinnaṃ padatthānaṃ sakiṃ vāraṃ dvikkhattuṃ,",
  "anya-e0802n:3407_2": "tiṇṇaṃ padatthānaṃ sakiṃ vāraṃ tikkhattuṃ,",
  "anya-e0802n:3407_3": "evaṃ catukkhattuṃ,",
  "anya-e0802n:3407_4": "pañcakkhattuṃ,",
  "anya-e0802n:3407_5": "chakkhattuṃ,",
  "anya-e0802n:3407_6": "sattakkhattuṃ,",
  "anya-e0802n:3407_7": "aṭṭhakkhattuṃ,",
  "anya-e0802n:3407_8": "navakkhattuṃ,",
  "anya-e0802n:3407_9": "dasakkhattuṃ.",
  "anya-e0802n:3407_10": "Iccevamādayo saddā yojetabbā.",
  "anya-e0802n:3408_0": "647, 663. Sunassunassoṇa vānuvānūnunakhunānā.",
  "anya-e0802n:3409_0": "Sunaiccetassa pāṭipadikassa unassa oṇa vāna uvāna ūna unakha una ā ānādesā honti.",
  "anya-e0802n:3410_0": "Sāmikassa saddaṃ suṇātīti soṇo,",
  "anya-e0802n:3410_1": "sāmikassa saddaṃ suṇātīti svāno,",
  "anya-e0802n:3410_2": "evaṃ suvāno, sūno, sunakho, suno, sā, sāno.",
  "anya-e0802n:3411_0": "648, 664. Taruṇassa susu ca.",
  "anya-e0802n:3412_0": "Taruṇaiccetassa pāṭipadikassa susu ādeso hoti.",
  "anya-e0802n:3413_0": "Susu kāḷakeso.",
  "anya-e0802n:3414_0": "649, 665. Yuvassuvassuvuvānunūnā.",
  "anya-e0802n:3415_0": "Yuvaiccetassa pāṭipadikassa uvassa uvauvāna unaūnādesā honti.",
  "anya-e0802n:3416_0": "Yuvā, yuvāno, yuno, yūno.",
  "anya-e0802n:3417_0": "650, 651. Kāle vattamānātīte ṇvādayo.",
  "anya-e0802n:3418_0": "Kāle vattamānatthe ca atītatthe ca ṇu yu tapaccayā honti.",
  "anya-e0802n:3419_0": "Akāsi, karotīti kāru, agacchi, gacchatīti, vāyu, abhavi, bhavatīti bhūtaṃ.",
  "anya-e0802n:3420_0": "651, 647. Tavissati gamādīhi ṇī ghiṇa.",
  "anya-e0802n:3421_0": "Bhavissatikālatthe gamu bhaja su ṭhāiccevamādīhi dhātūhi ṇī ghiṇa paccayā honti.",
  "anya-e0802n:3422_0": "Āyatiṃ gamituṃ sīlaṃ yassa,",
  "anya-e0802n:3422_1": "so hotīti gāmī,",
  "anya-e0802n:3422_2": "āyatiṃ bhajituṃ sīlaṃ yassa,",
  "anya-e0802n:3422_3": "so hotīti bhājī,",
  "anya-e0802n:3422_4": "āyatiṃ passāpituṃ sīlaṃ yassa,",
  "anya-e0802n:3422_5": "so hotīti passāvi,",
  "anya-e0802n:3422_6": "āyatiṃ paṭṭhāyituṃ sīlaṃ yassa,",
  "anya-e0802n:3422_7": "so hotīti paṭṭhāyi.",
  "anya-e0802n:3423_0": "652, 648. Kriyāyaṃ ṇvu tavo.",
  "anya-e0802n:3424_0": "Kriyāyamatthe ṇvu tuiccete paccayā honti bhavissatikāle.",
  "anya-e0802n:3425_0": "“Karissa”nti kārako vajati, “bhuñjissa”nti bhottā vajati.",
  "anya-e0802n:3426_0": "653, 306. Bhāvavācimhi catutthī.",
  "anya-e0802n:3427_0": "Bhāvavācimhi catutthīvibhatti hoti bhavissatikāle,",
  "anya-e0802n:3428_0": "Pacissate,",
  "anya-e0802n:3428_1": "pacanaṃ vā pāko,",
  "anya-e0802n:3428_2": "pākāya vajati.",
  "anya-e0802n:3428_3": "Bhuñjissate,",
  "anya-e0802n:3428_4": "bhojanaṃ vā bhogo,",
  "anya-e0802n:3428_5": "bhogāya vajati.",
  "anya-e0802n:3428_6": "Naccissate,",
  "anya-e0802n:3428_7": "naccanaṃ vā naccaṃ,",
  "anya-e0802n:3428_8": "naccāya vajati.",
  "anya-e0802n:3429_0": "654, 649. Kammani ṇo.",
  "anya-e0802n:3430_0": "Kammani upapade ṇapaccayo hoti bhavissatikāle.",
  "anya-e0802n:3431_0": "Nagaraṃ karissati nagarakāro vajati,",
  "anya-e0802n:3431_1": "sāliṃ lāvissati sālilāvo vajati,",
  "anya-e0802n:3431_2": "dhaññaṃ vapissati dhaññavāpo vajati,",
  "anya-e0802n:3431_3": "bhogaṃ dadissati bhogadāyo vajati,",
  "anya-e0802n:3431_4": "sindhuṃ pivissati sindhupāyo vajati.",
  "anya-e0802n:3432_0": "655, 650. Sese ssaṃ ntumānānā.",
  "anya-e0802n:3433_0": "Sesaiccetasmiṃ atthe ssaṃ ntu māna āna iccete paccayā honti bhavissatikāle kammūpapade.",
  "anya-e0802n:3434_0": "Kammaṃ karissati kammaṃ karissaṃ,",
  "anya-e0802n:3434_1": "evaṃ kammaṃ karonto,",
  "anya-e0802n:3434_2": "kammaṃ kurumāno,",
  "anya-e0802n:3434_3": "kammaṃ karāno vajati.",
  "anya-e0802n:3434_4": "Bhojanaṃ bhuñjissati bhojanaṃ bhuñjissaṃ,",
  "anya-e0802n:3434_5": "evaṃ bhojanaṃ bhuñjanto,",
  "anya-e0802n:3434_6": "bhojanaṃ bhuñjamāno,",
  "anya-e0802n:3434_7": "bhojanaṃ bhuñjāno vajati.",
  "anya-e0802n:3434_8": "Khādanaṃ khādissati khādanaṃ khādissaṃ,",
  "anya-e0802n:3434_9": "evaṃ khādanaṃ khādanto,",
  "anya-e0802n:3434_10": "khādanaṃ khādamāno,",
  "anya-e0802n:3434_11": "khādanaṃ khādāno vajati.",
  "anya-e0802n:3434_12": "Maggaṃ carissati maggaṃ carissaṃ,",
  "anya-e0802n:3434_13": "evaṃ maggaṃ caranto,",
  "anya-e0802n:3434_14": "maggaṃ caramāno,",
  "anya-e0802n:3434_15": "maggaṃ carāno vajati.",
  "anya-e0802n:3434_16": "Bhikkhaṃ bhikkhissati bhikkhaṃ bhikkhissaṃ,",
  "anya-e0802n:3434_17": "evaṃ bhikkhaṃ bhikkhanto,",
  "anya-e0802n:3434_18": "bhikkhaṃ bhikkhamāno,",
  "anya-e0802n:3434_19": "bhikkhaṃ bhikkhāno vajati.",
  "anya-e0802n:3435_0": "656, 666. Chavādīti tatraṇa.",
  "anya-e0802n:3436_0": "Cha da ci ti su nī vi da pada tanu yata ada mada yuja vatumida mā pu ka la vara ve pu gupa dā iccevamādīhi",
  "anya-e0802n:3436_1": "dhātūhi tatraṇa iccete paccayā honti yathāsambhavaṃ.",
  "anya-e0802n:3437_0": "Ātapaṃ chādetīti chattaṃ, chatraṃ.",
  "anya-e0802n:3437_1": "Ārammaṇaṃ cintetīti cittaṃ, citraṃ.",
  "anya-e0802n:3437_2": "Cintenti sampayuttadhammā ethenāti vā cittaṃ, citraṃ.",
  "anya-e0802n:3437_3": "Atthe abhissavetīti suttaṃ, sutraṃ.",
  "anya-e0802n:3437_4": "Atthe sūcetīti vā suttaṃ, sutraṃ.",
  "anya-e0802n:3437_5": "Satte netīti nettaṃ, netraṃ.",
  "anya-e0802n:3437_6": "Satte icchitaṭṭhānaṃ nenti etenāti vā nettaṃ, netraṃ.",
  "anya-e0802n:3437_7": "Pakārena vidatīti pavittaṃ, pavitraṃ.",
  "anya-e0802n:3437_8": "Vividhena ākārena maṅga pāpaṃ punāti,",
  "anya-e0802n:3437_9": "sodhetīti pavittaṃ, pavitraṃ.",
  "anya-e0802n:3437_10": "Sucibhāvaṃ vā pāpuṇātīti pavittaṃ, pavitraṃ.",
  "anya-e0802n:3437_11": "Padati pāpuṇātīti patto, patro.",
  "anya-e0802n:3437_12": "Āhārā patanti ettha bhājaneti pattaṃ, patraṃ.",
  "anya-e0802n:3437_13": "Padati pavattatīti vā pattaṃ, patraṃ.",
  "anya-e0802n:3437_14": "Tanoti vitthāretīti tantaṃ, tantraṃ,",
  "anya-e0802n:3437_15": "tanitabbaṃ vitthāretabbanti vā tantaṃ, tantra.",
  "anya-e0802n:3437_16": "Yatatīti yattaṃ, yatraṃ.",
  "anya-e0802n:3437_17": "Yatati vīriyaṃ karoti etenāti vā yattaṃ, yatraṃ.",
  "anya-e0802n:3437_18": "Yatanaṃ vā yattaṃ, yatraṃ.",
  "anya-e0802n:3437_19": "Sukhadukkhaṃ adati bhakkhatīti attā, atrā.",
  "anya-e0802n:3437_20": "Madatīti mattaṃ, matraṃ.",
  "anya-e0802n:3437_21": "Vatthuṃ yujjanti etenāti yottaṃ, yotraṃ.",
  "anya-e0802n:3437_22": "Vattatīti vattaṃ, vatraṃ.",
  "anya-e0802n:3437_23": "Midati sinehaṃ karotīti mittaṃ. Mitraṃ.",
  "anya-e0802n:3437_24": "Midati sinehati etāyāti mettā, metrā.",
  "anya-e0802n:3437_25": "Pari samanta to sabbākārena minanti etāyāti mattā, matrā.",
  "anya-e0802n:3437_26": "Mānanaṃ vā mattaṃ, matraṃ.",
  "anya-e0802n:3437_27": "Attano kulaṃ punāti sodhetīti putto, putro.",
  "anya-e0802n:3437_28": "Kalitabbaṃ saṅkhyātabbanti kalattaṃ, kalatraṃ.",
  "anya-e0802n:3437_29": "Saṃsuṭṭhu vāreti etenāti varattaṃ, varatraṃ.",
  "anya-e0802n:3437_30": "Vepati kampatīti vettaṃ, vetraṃ.",
  "anya-e0802n:3437_31": "Gopitabbaṃ rakkhitabbanti guttaṃ. Gutraṃ, gottaṃ, gotraṃ.",
  "anya-e0802n:3437_32": "Dāti avakhaṇḍati etenāti dāttaṃ,",
  "anya-e0802n:3437_33": "dātraṃ iccevamādi.",
  "anya-e0802n:3438_0": "657, 667. Vadādīhi ṇitto gaṇe.",
  "anya-e0802n:3439_0": "Vada cara varaiccevamādīhi dhātūhi ṇittapaccayo hoti gaṇatthe.",
  "anya-e0802n:3440_0": "Vāditānaṃ gaṇo vādittaṃ. Evaṃ cārittaṃ, vārittaṃ, iccevamādi.",
  "anya-e0802n:3441_0": "658, 668. Midādīhi ttitiyo.",
  "anya-e0802n:3442_0": "Mida pada ranja tanu dhāiccevamādīhi dhātūhi tti ti iccete paccayā honti.",
  "anya-e0802n:3443_0": "Midati sinehatīti metti,",
  "anya-e0802n:3443_1": "padati gacchatīti patti,",
  "anya-e0802n:3443_2": "ranjati etthāti ratti,",
  "anya-e0802n:3443_3": "tanoti vitthāretīti tanti,",
  "anya-e0802n:3443_4": "attano kulaṃ tanoti vitthāretīti vā tanti,",
  "anya-e0802n:3443_5": "paresaṃ itthīnaṃ puttaṃ dhāretīti dhāti,",
  "anya-e0802n:3443_6": "khīraṃ dhāretīti vā dhāti,",
  "anya-e0802n:3443_7": "attano sabhāvaṃ dhāretīti vā dhāti iccevamādi.",
  "anya-e0802n:3444_0": "659, 669. Usu ranja daṃsānaṃ daṃsassa daḍḍhoḍha ṭhā ca.",
  "anya-e0802n:3445_0": "Usu ranja daṃsaiccetesaṃ dhātūnaṃ daṃsassa daḍḍhādeso hoti, ḍha ṭhapaccayā ca honti.",
  "anya-e0802n:3446_0": "Usīyate uḍḍho, ranjanti etthāti raṭṭhaṃ, daṃsīyateti daḍḍho.",
  "anya-e0802n:3447_0": "660, 670. Sūvusānamūvusānamatothoca.",
  "anya-e0802n:3448_0": "Sūvu asaiccetesaṃ dhātūnaṃ ūuasānaṃ atādeso hoti, thapaccayo ca.",
  "anya-e0802n:3449_0": "Savati hiṃsati etenāti satthaṃ,",
  "anya-e0802n:3449_1": "hirottappaṃ saṃvarati etenātivatthaṃ,",
  "anya-e0802n:3449_2": "saddānurūpaṃ asatibhavatīti attho,",
  "anya-e0802n:3450_0": "661, 671. Ranjudādīhi dha didda kirā kvaci jadalopoca.",
  "anya-e0802n:3451_0": "Ranja uda idi cadi madi khuda chidi rudi dala susa suca vaca vaja iccevamādīhi dhātūhi dha da idda ka iraiccete paccayā honti,",
  "anya-e0802n:3451_1": "kvaci ja da lopo ca,",
  "anya-e0802n:3451_2": "puna nippajjante.",
  "anya-e0802n:3452_0": "Rañjitabbanti randhaṃ,",
  "anya-e0802n:3452_1": "ranjayitthāti vā randhaṃ,",
  "anya-e0802n:3452_2": "attani sannissitānaṃ macchamakarānaṃ pītisomanassaṃ undati pasavati janetīti samuddo,",
  "anya-e0802n:3452_3": "indati paramissariyaṃ karotīti indo,",
  "anya-e0802n:3452_4": "indattaṃ adhipatibhāvaṃ karotīti vā indo,",
  "anya-e0802n:3452_5": "canditabbo icchitabboti cando,",
  "anya-e0802n:3452_6": "mandati hāsetīti mando,",
  "anya-e0802n:3452_7": "maditabbo hāsetabboti vā mando,",
  "anya-e0802n:3452_8": "khudati pipāsetīti khuddo,",
  "anya-e0802n:3452_9": "chinditabboti chiddo,",
  "anya-e0802n:3452_10": "rudati hiṃsatīti ruddo,",
  "anya-e0802n:3452_11": "dalati duggatabhāvaṃ gacchatīti daliddo,",
  "anya-e0802n:3452_12": "sussatīti sukkaṃ,",
  "anya-e0802n:3452_13": "sucatītisoko,",
  "anya-e0802n:3452_14": "vacitabbanti vakkaṃ,",
  "anya-e0802n:3452_15": "appaṭihato hutvā vajati gacchatīti vajiraṃ iccevamādi.",
  "anya-e0802n:3453_0": "662, 672. Paṭito hissa heraṇa hīraṇa.",
  "anya-e0802n:3454_0": "Paṭiiccetasmā hissa dhātussa heraṇa hīraṇa ādesā honti.",
  "anya-e0802n:3455_0": "Paṭipakkhemadditvāgacchati pavattatīti pāṭiheraṃ, pāṭihīraṃ.",
  "anya-e0802n:3456_0": "663, 673. Kaḍyādīhi ko.",
  "anya-e0802n:3457_0": "Kaḍi ghaḍi vaḍi karaḍi maḍi saḍi kuṭhi bhaḍi paḍi daḍi raḍi taḍi isiḍi caḍi gaḍi aḍi laḍi meḍi eraḍi",
  "anya-e0802n:3457_1": "khaḍi iccevamādīhi dhātūhi kapaccayo hoti saha paccayena ca nippajjante yathāsambhavaṃ.",
  "anya-e0802n:3458_0": "Kaṇḍitabbo chinditabboti kaṇḍo,",
  "anya-e0802n:3458_1": "ghaṇḍitabbo ghaṭetabboti ghaṇḍo,",
  "anya-e0802n:3458_2": "vaṇḍanti etthāti vaṇḍo,",
  "anya-e0802n:3458_3": "karaṇḍitabbo bhājetabboti karaṇḍo,",
  "anya-e0802n:3458_4": "maṇḍīyate vibhūsīyate etenāti maṇḍo,",
  "anya-e0802n:3458_5": "saṇḍanti gumbanti etthāti saṇḍo,",
  "anya-e0802n:3458_6": "aṅgamaṅgāni kuṇṭhati chindatīti kuṭṭhaṃ,",
  "anya-e0802n:3458_7": "bhaṇḍitabbanti bhaṇḍaṃ,",
  "anya-e0802n:3458_8": "paṇḍati liṅgavekallabhāvaṃ gacchatīti paṇḍako.",
  "anya-e0802n:3458_9": "Daṇḍati āṇaṃ karoti etenāti daṇḍo,",
  "anya-e0802n:3458_10": "raṇḍati hiṃsatīti raṇḍo,",
  "anya-e0802n:3458_11": "visesena taṇḍati cāleti paresaṃ viññūnaṃ hadayaṃ kampetīti vitaṇḍo,",
  "anya-e0802n:3458_12": "isiṇḍati paresaṃ maddatīti isiṇḍo,",
  "anya-e0802n:3458_13": "caṇḍati caṇḍikkabhāvaṃ karotīti caṇḍo,",
  "anya-e0802n:3458_14": "gaṇḍati sannicayati samūhaṃ karoti etthāti gaṇḍo,",
  "anya-e0802n:3458_15": "aṇḍīyati nibbattīyatīti aṇḍo,",
  "anya-e0802n:3458_16": "laṇḍitabbo jigucchitabboti laṇḍo,",
  "anya-e0802n:3458_17": "meṇḍati kuṭilabhāvaṃ gacchatīti meṇḍo,",
  "anya-e0802n:3458_18": "eraṇḍati rogaṃ hiṃsatīti eraṇḍo,",
  "anya-e0802n:3458_19": "khaṇḍitabbo chinditabboti khaṇḍo iccevamādi.",
  "anya-e0802n:3459_0": "664, 674. Khādāmagamānaṃ kha ndha’ndha gandhā.",
  "anya-e0802n:3460_0": "Khāda ama gamuiccetesaṃ dhātūnaṃ khandha andha gandhādesā honti, kapaccayo ca hoti.",
  "anya-e0802n:3461_0": "Jātijarāmaraṇādīhi saṃsāradukkhehi khāditabboti khandho,",
  "anya-e0802n:3461_1": "amati aṅgamaṅgassa rujjanabhāvaṃ gacchatīti andho,",
  "anya-e0802n:3461_2": "cakkhunā amati rujjatīti vā andho,",
  "anya-e0802n:3461_3": "taṃ taṃ ṭhānaṃ vātena gacchatīti gandho.",
  "anya-e0802n:3461_4": "Evaṃ khandhako, andhako, gandhako.",
  "anya-e0802n:3462_0": "665, 675. Paṭādīhyalaṃ.",
  "anya-e0802n:3463_0": "Paṭa kala kusa kada bhaganda mekha vakka takka palla sadda mūla bila vida caḍaṃ pañca vā vasa paci maca",
  "anya-e0802n:3463_1": "musa gotthu puthu bahu maṅga baha kamba samba aggaiccevamādīhi dhātūhi pāṭi padikehi ca uttarapadesu",
  "anya-e0802n:3463_2": "alapaccayo hoti,",
  "anya-e0802n:3463_3": "pacchā puna nippajjante.",
  "anya-e0802n:3464_0": "Paṭe alanti paṭalaṃ,",
  "anya-e0802n:3464_1": "kale alanti kalalaṃ,",
  "anya-e0802n:3464_2": "pāpake akusale dhamme kusati chindatīti kusalaṃ,",
  "anya-e0802n:3464_3": "kusabhūte yathāsabhāvadhamme alanti vā kusalaṃ,",
  "anya-e0802n:3464_4": "kuse uddissa dāne alanti vā kusalaṃ,",
  "anya-e0802n:3464_5": "kuse sañcaye dhammasamudāye alanti vā kusalaṃ,",
  "anya-e0802n:3464_6": "kadde madde alanti kadalaṃ,",
  "anya-e0802n:3464_7": "bhagande secane alanti bhagandalaṃ,",
  "anya-e0802n:3464_8": "bhagande muttakarīsaharaṇe alanti vā bhagandalaṃ,",
  "anya-e0802n:3464_9": "mekhe kaṭivicitte alanti mekhalaṃ,",
  "anya-e0802n:3464_10": "vakke rukkhatace alanti vakkalaṃ,",
  "anya-e0802n:3464_11": "takke rukkhasilese alanti takkalaṃ,",
  "anya-e0802n:3464_12": "palle ninnaṭṭhāne alanti pallalaṃ,",
  "anya-e0802n:3464_13": "sadde harite alanti saddalaṃ,",
  "anya-e0802n:3464_14": "mūle patiṭṭhāne alanti mulālaṃ,",
  "anya-e0802n:3464_15": "biḷe nissaye alanti bilālaṃ,",
  "anya-e0802n:3464_16": "vide vijjamāne alanti vidalaṃ,",
  "anya-e0802n:3464_17": "caṇḍe alanti caṇḍālo,",
  "anya-e0802n:3464_18": "pañcannaṃ rājūnaṃ alanti pañcālo,",
  "anya-e0802n:3464_19": "vā gatigandhanesu alanti vālaṃ,",
  "anya-e0802n:3464_20": "vā padagamane alanti vā vāḷo,",
  "anya-e0802n:3464_21": "vase acchādane alanti vasalo,",
  "anya-e0802n:3464_22": "pace vitthāre alanti pacalo,",
  "anya-e0802n:3464_23": "mace corakamme alanti macalo,",
  "anya-e0802n:3464_24": "muse theyye,",
  "anya-e0802n:3464_25": "muse pāṇacāge vā alanti musalo,",
  "anya-e0802n:3464_26": "gotte vaṃse siṅgālajātiyaṃ alanti gotthulo,",
  "anya-e0802n:3464_27": "puthumhi vitthāre alanti puthulo,",
  "anya-e0802n:3464_28": "bahumhi saṅkhyāne alanti bahulo,",
  "anya-e0802n:3464_29": "bahumhi vuddhimhi alanti vā bahulo,",
  "anya-e0802n:3464_30": "maṅgamhi gamane alanti maṅgalaṃ,",
  "anya-e0802n:3464_31": "bahumhi vuddhimhi alanti bahalaṃ,",
  "anya-e0802n:3464_32": "kambamhi sañcalane alanti kambalaṃ.",
  "anya-e0802n:3464_33": "Sambamhi maṇḍale alanti sambalaṃ,",
  "anya-e0802n:3464_34": "agge gatikoṭille alanti aggaḷaṃ.",
  "anya-e0802n:3464_35": "Iccevamādayo aññepi saddā bhavanti.",
  "anya-e0802n:3465_0": "666, 676. Puthassa puthu pathā mo vā.",
  "anya-e0802n:3466_0": "Puthaiccetassa pāṭipadikassa puthu pathādesā honti, kvaci amapaccayo hoti.",
  "anya-e0802n:3467_0": "Putha hutvā jātanti puthavī pathame jāto pathamo, pathavī,",
  "anya-e0802n:3467_1": "paṭhamo vā,",
  "anya-e0802n:3467_2": "puthu kilese janetīti puthujjano,",
  "anya-e0802n:3467_3": "puthu hutvā jātanti pathavī,",
  "anya-e0802n:3467_4": "pathavī vā.",
  "anya-e0802n:3468_0": "667, 677. Sasvādīhi tu davo.",
  "anya-e0802n:3469_0": "Sasu dada ada madaiccevamādīhi dhātūhi tu duiccete paccayā honti.",
  "anya-e0802n:3470_0": "Aññe satte sasati hiṃsatīti sattu,",
  "anya-e0802n:3470_1": "dukkhaṃ dadātīti daddu,",
  "anya-e0802n:3470_2": "dukkhena adati bhakkhati etthāti addu,",
  "anya-e0802n:3470_3": "dukkhaṃ adati anubhavati jano etenāti vā addu,",
  "anya-e0802n:3470_4": "dukkhaṃ bhājanaṃ ādhāraṃ bhāvatīti vā addu,",
  "anya-e0802n:3470_5": "madati ummattaṃ karotīti maddu,",
  "anya-e0802n:3470_6": "madati maddabhāvaṃ karotīti vā maddu.",
  "anya-e0802n:3471_0": "668, 678. Jhādīhi īvaro.",
  "anya-e0802n:3472_0": "Ci pā dhāiccevamādīhi dhātūhi īvarapaccayohoti.",
  "anya-e0802n:3473_0": "Cīyatīti cīvaraṃ,",
  "anya-e0802n:3473_1": "pivatīti pīvaro,",
  "anya-e0802n:3473_2": "pātabbaṃ rakkhitabbanti vā pīvaraṃ.",
  "anya-e0802n:3473_3": "Dhāreti dhāretvā jīvitaṃ kappetīti dhīvaro, dhīvaraṃ.",
  "anya-e0802n:3474_0": "669, 679. Munādīhi ci.",
  "anya-e0802n:3475_0": "Muna yata agga pata kava suca ruca mahāla bhaddāla manaiiccevamādīhi dhātūhi,",
  "anya-e0802n:3475_1": "pāṭipadikehi ca ipaccayo hoti.",
  "anya-e0802n:3476_0": "Atthānatthaṃ munāti,",
  "anya-e0802n:3476_1": "ñeyyadhammaṃ lakkhaṇādivasena vā jānātīti muni,",
  "anya-e0802n:3476_2": "yatati vīriyaṃ karotīti yati,",
  "anya-e0802n:3476_3": "aggati kuṭilabhāvaṃ gacchatīti aggi,",
  "anya-e0802n:3476_4": "patati seṭṭho hutvā purato gacchatīti pati,",
  "anya-e0802n:3476_5": "kabyaṃ bandhatīti kavi,",
  "anya-e0802n:3476_6": "kantaṃ manāpavacanaṃ vadatīti vā kavi.",
  "anya-e0802n:3476_7": "Sucati parisuddhaṃ bhavatīti suci,",
  "anya-e0802n:3476_8": "rucati dibbatīti ruci,",
  "anya-e0802n:3476_9": "mahantaṃ vibhāvaṃ bhogakkhandhaṃ lātīti mahāli,",
  "anya-e0802n:3476_10": "bhaddaṃ yasaṃ lātīti bhaddāli,",
  "anya-e0802n:3476_11": "manaṃ tattha ratane nayatīti maṇi.",
  "anya-e0802n:3477_0": "670, 680. Vidādīhyūro.",
  "anya-e0802n:3478_0": "Vida valla masa sida dukukapu maya udi khajja kuraiccevamādīhi dhātūhi,",
  "anya-e0802n:3478_1": "pāṭipadikehi ca ūrapaccayohoti.",
  "anya-e0802n:3479_0": "Vidituṃ alanti vidūro,",
  "anya-e0802n:3479_1": "vidūraṭṭhāne jāto vedūro,",
  "anya-e0802n:3479_2": "vallati vallabhāvena bhavatīti vallūro,",
  "anya-e0802n:3479_3": "vallati aññamaññaṃ bandhatīti vā vallūro,",
  "anya-e0802n:3479_4": "āmasitabboti masūro,",
  "anya-e0802n:3479_5": "sindati siṅgārabhāvaṃ gacchatīti sindūro,",
  "anya-e0802n:3479_6": "sindati virocatīti vā sindūro,",
  "anya-e0802n:3479_7": "gamituṃ alaṃ anāsannattāti dūro,",
  "anya-e0802n:3479_8": "kuti saddaṃ karotīti kūro,",
  "anya-e0802n:3479_9": "attano gandhena aññaṃ gandhaṃ kapati hanati hiṃsatīti kappūro,",
  "anya-e0802n:3479_10": "kappati rogāpanayane samatthetīti vā kappūro,",
  "anya-e0802n:3479_11": "mahiyaṃ ravatīti mayūro,",
  "anya-e0802n:3479_12": "mahiyaṃ yāti gacchatīti mayūro,",
  "anya-e0802n:3479_13": "paṃsuṃ undati pasavatīti undūro,",
  "anya-e0802n:3479_14": "khajjitabbo khāditabboti khajjūro,",
  "anya-e0802n:3479_15": "kurati akkosatīti kurūro.",
  "anya-e0802n:3480_0": "671, 681. Hanādīhi nu ṇutavo.",
  "anya-e0802n:3481_0": "Hana jana bhāri khanu ama ve vedhā siki hi iccevamādīhi dhātūhi nu ṇu kuiccete paccayā honti.",
  "anya-e0802n:3482_0": "Bhojanaṃ hanati hiṃsati etenāti haṇu, hanu vā.",
  "anya-e0802n:3482_1": "Gamanaṃ janetītī jāṇu,",
  "anya-e0802n:3482_2": "bhāṇu dibbatīti bhāṇu,",
  "anya-e0802n:3482_3": "nivāte riti gacchatītī reṇu,",
  "anya-e0802n:3482_4": "khaṇitabbo avadāritabboti khāṇu.",
  "anya-e0802n:3482_5": "Aṅgamaṅgassa rujjanabhāvaṃ vijjhanabhāvaṃ amati gacchatīti aṇu, veṇu,",
  "anya-e0802n:3482_6": "veti tantasantāne bhavatītī veṇu,",
  "anya-e0802n:3482_7": "bahisārealantivāveṇu vacchaṃ,",
  "anya-e0802n:3482_8": "pāyetītī dhenu,",
  "anya-e0802n:3482_9": "atthaṃ dhāretītī dhātu,",
  "anya-e0802n:3482_10": "gamanapacanādikaṃ kriyaṃ dhāretītī vā dhātu,",
  "anya-e0802n:3482_11": "sīyatī bandhīyatītī setu,",
  "anya-e0802n:3482_12": "uddhaṃ gacchati pavattatītī ketu,",
  "anya-e0802n:3482_13": "attano phalaṃ hinoti pavattatītī hetu.",
  "anya-e0802n:3483_0": "672, 682. Kuṭādīhi ṭho.",
  "anya-e0802n:3484_0": "Kuṭa kusa kaṭaiccevamādīhi dhātūhi, pāṭipadikehi ca ṭhapaccayo hotī.",
  "anya-e0802n:3485_0": "Aṅgamaṅgaṃ kuṭati chindatītī kuṭṭhaṃ,",
  "anya-e0802n:3485_1": "dhaññena chādetabbo pūretabbotī koṭṭho,",
  "anya-e0802n:3485_2": "kaṭitabbaṃ madditabbanti, kaṭṭhaṃ.",
  "anya-e0802n:3486_0": "673, 683. Manu pūra suṇādīhi ussa nusisā.",
  "anya-e0802n:3487_0": "Manu pūra suṇa kusu ila ala maha si ki iccevamādīhi dhātūhi,",
  "anya-e0802n:3487_1": "pāṭipadikehi ca usa nusa isaiccete paccayā honti,",
  "anya-e0802n:3487_2": "puna nippajjante.",
  "anya-e0802n:3488_0": "Kusalākusale dhamme manati jānātīti manusso, mānuso.",
  "anya-e0802n:3488_1": "Kāraṇā kāraṇaṃ manati jānātīti vā manusso, mānusso.",
  "anya-e0802n:3488_2": "Atthānatthaṃ manati jānātīti vā manusso, mānusso.",
  "anya-e0802n:3488_3": "Mātāpitūnaṃ hadayaṃ pūretīti puriso,",
  "anya-e0802n:3488_4": "attano manorathaṃ pūretīti vā puriso,",
  "anya-e0802n:3488_5": "pūretīti vā poso,",
  "anya-e0802n:3488_6": "sasurehi suṇitabbā hiṃsitabbāti suṇisā,",
  "anya-e0802n:3488_7": "dvinnaṃ jānānaṃ kulasantānaṃ karotīti vā suṇisā,",
  "anya-e0802n:3488_8": "kucchitabbanti karīsaṃ,",
  "anya-e0802n:3488_9": "gabbhaṃ vimocetīti suriso,",
  "anya-e0802n:3488_10": "tamandhakāravidhamanena sattānaṃ bhayaṃ surati hiṃsatīti sūriyo,",
  "anya-e0802n:3488_11": "rogaṃ hiṃsatīti sirīso,",
  "anya-e0802n:3488_12": "ilati kampatīti illiso,",
  "anya-e0802n:3488_13": "taṇhāya dubbalo hutvā ilati kampatīti vā illigho,",
  "anya-e0802n:3488_14": "pāpakaraṇe alati samatthetīti alaso,",
  "anya-e0802n:3488_15": "mahitabbo pūjetabboti mahiso,",
  "anya-e0802n:3488_16": "sīyati bandhīyatīti sīsaṃ,",
  "anya-e0802n:3488_17": "kitabbaṃ hiṃsitabbanti kisaṃ,",
  "anya-e0802n:3488_18": "iccevamādi.",
  "anya-e0802n:3489_0": "Iti kibbidhānakappe uṇādikappo chaṭṭho kaṇḍo.",
  "anya-e0802n:3490_0": "Uṇādikappo niṭṭhito.",
  "anya-e0802n:3491_0": "Kaccāyanapakaraṇaṃ niṭṭhitaṃ."
}