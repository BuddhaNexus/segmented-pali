{
  "tika-vin07t7:0_0": "6. Pāṭidesanīyakaṇḍaṁ",
  "tika-vin07t7:1_0": "1. Paṭhamapāṭidesanīyasikkhāpadavaṇṇanā",
  "tika-vin07t7:2_0": "553.",
  "tika-vin07t7:2_1": "Pāṭidesanīyesu paṭhame paṭidesetabbākāradassananti evaṁ āpattiṁ navakassa santike desetabbākāradassanaṁ.",
  "tika-vin07t7:2_2": "Iminā lakkhaṇena sambahulānaṁ āpattīnampi vuḍḍhassa santike ca desetabbākāro sakkā viññātunti.",
  "tika-vin07t7:2_3": "Tatrāyaṁ nayo – “gārayhe, āvuso,",
  "tika-vin07t7:2_4": "dhamme āpajjiṁ asappāye pāṭidesanīye”ti evaṁ sambahulāsu.",
  "tika-vin07t7:2_5": "Vuḍḍhassa pana santike “gārayhaṁ, bhante,",
  "tika-vin07t7:2_6": "dhammaṁ…pe… gārayhe, bhante,",
  "tika-vin07t7:2_7": "dhamme”ti yojanā veditabbā.",
  "tika-vin07t7:2_8": "Tattha asappāyanti saggamokkhantarāyakaranti attho.",
  "tika-vin07t7:2_9": "Aññātikāya bhikkhuniyā antaraghare ṭhitāya hatthato sahatthā yāvakālikaggahaṇaṁ,",
  "tika-vin07t7:2_10": "ajjhoharaṇanti dve aṅgāni.",
  "tika-vin07t7:3_0": "Paṭhamapāṭidesanīyasikkhāpadavaṇṇanā niṭṭhitā.",
  "tika-vin07t7:4_0": "558.",
  "tika-vin07t7:4_1": "Dutiye paripuṇṇūpasampannāya ananuññātākārena vosāsanā,",
  "tika-vin07t7:4_2": "anivāretvā bhojanajjhohāroti dve aṅgāni.",
  "tika-vin07t7:5_0": "563.",
  "tika-vin07t7:5_1": "Tatiye sekkhasammatatā,",
  "tika-vin07t7:5_2": "gharūpacāre animantitatā,",
  "tika-vin07t7:5_3": "gilānassa aniccabhattādiṁ gahetvā bhuñjananti tīṇi aṅgāni.",
  "tika-vin07t7:6_0": "570.",
  "tika-vin07t7:6_1": "Catutthe sāsaṅkāraññasenāsanatā,",
  "tika-vin07t7:6_2": "ananuññātaṁ yāvakālikaṁ appaṭisaṁviditaṁ ajjhārāme paṭiggahetvā agilānassa ajjhoharaṇanti dve aṅgāni.",
  "tika-vin07t7:6_3": "Sesaṁ uttānameva.",
  "tika-vin07t7:7_0": "Pāṭidesanīyavaṇṇanānayo niṭṭhito."
}