{
  "atk-abh03a61:0_0": "5. Tikatikapaṭṭhānavaṇṇanā",
  "atk-abh03a61:1_0": "Tikatikapaṭṭhānepi kusalaṁ sukhāya vedanāya sampayuttaṁ dhammaṁ paṭicca kusalo sukhāya vedanāya sampayutto",
  "atk-abh03a61:1_1": "dhammo uppajjati hetupaccayāti pañhuddhāravaseneva saṅkhepato desanā katā.",
  "atk-abh03a61:1_2": "Ettha ca kusalattikaṁ vedanāttikādīhi,",
  "atk-abh03a61:1_3": "vedanāttikādayo ca kusalattikenāti evaṁ tikesuyeva tikā pakkhittā.",
  "atk-abh03a61:1_4": "Yena yena ca padena saddhiṁ yaṁ yaṁ padaṁ yojanaṁ na gacchati,",
  "atk-abh03a61:1_5": "taṁ taṁ hāpetvā labbhamānavaseneva sabbapaccayesu vārā ca gaṇananayā ca dassitā,",
  "atk-abh03a61:1_6": "tasmā te sādhukaṁ pāḷiṁ upaparikkhitvā veditabbā.",
  "atk-abh03a61:1_7": "Yathā ca kusalattikaṁ vedanāttikādīhi,",
  "atk-abh03a61:1_8": "vedanāttikādayo ca tena saddhiṁ yojetvā veditabbā;",
  "atk-abh03a61:1_9": "tathā ekekaṁ tikaṁ sesehi.",
  "atk-abh03a61:1_10": "Sesā ca tehi saddhiṁ yojetvā veditabbāti.",
  "atk-abh03a61:2_0": "Tikatikapaṭṭhānavaṇṇanā."
}