{
  "kv6.5:0.1_0": "Kathāvatthu",
  "kv6.5:0.2_0": "Mahāpaṇṇāsaka",
  "kv6.5:0.3_0": "Chaṭṭhavagga",
  "kv6.5:0.4_0": "Nirodhasamāpattikathā",
  "kv6.5:1.1_0": "Nirodhasamāpatti asaṅkhatāti?",
  "kv6.5:1.2_0": "Āmantā.",
  "kv6.5:1.3_0": "Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti?",
  "kv6.5:1.4_0": "Na hevaṁ vattabbe …pe…",
  "kv6.5:1.5_0": "nirodhasamāpatti asaṅkhatā, nibbānaṁ asaṅkhatanti?",
  "kv6.5:1.6_0": "Āmantā.",
  "kv6.5:1.7_0": "Dve asaṅkhatānīti?",
  "kv6.5:1.8_0": "Na hevaṁ vattabbe …pe…",
  "kv6.5:1.9_0": "dve asaṅkhatānīti?",
  "kv6.5:1.10_0": "Āmantā.",
  "kv6.5:1.11_0": "Dve tāṇāni …pe…",
  "kv6.5:1.12_0": "antarikā vāti?",
  "kv6.5:1.13_0": "Na hevaṁ vattabbe …pe….",
  "kv6.5:2.1_0": "Nirodhasamāpatti asaṅkhatāti?",
  "kv6.5:2.2_0": "Āmantā.",
  "kv6.5:2.3_0": "Atthi keci nirodhaṁ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti?",
  "kv6.5:2.4_0": "Āmantā.",
  "kv6.5:2.5_0": "Atthi keci asaṅkhataṁ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti?",
  "kv6.5:2.6_0": "Na hevaṁ vattabbe …pe….",
  "kv6.5:3.1_0": "Nirodhā vodānaṁ vuṭṭhānaṁ paññāyatīti?",
  "kv6.5:3.2_0": "Āmantā.",
  "kv6.5:3.3_0": "Asaṅkhatā vodānaṁ vuṭṭhānaṁ paññāyatīti?",
  "kv6.5:3.4_0": "Na hevaṁ vattabbe …pe…",
  "kv6.5:3.5_0": "nirodhaṁ samāpajjantassa paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāroti?",
  "kv6.5:3.6_0": "Āmantā.",
  "kv6.5:3.7_0": "Asaṅkhataṁ samāpajjantassa paṭhamaṁ nirujjhati vacīsaṅkhāro,",
  "kv6.5:3.7_1": "tato kāyasaṅkhāro,",
  "kv6.5:3.7_2": "tato cittasaṅkhāroti?",
  "kv6.5:3.8_0": "Na hevaṁ vattabbe …pe…",
  "kv6.5:3.9_0": "nirodhā vuṭṭhahantassa paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāroti?",
  "kv6.5:3.10_0": "Āmantā.",
  "kv6.5:3.11_0": "Asaṅkhatā vuṭṭhahantassa paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāroti?",
  "kv6.5:3.12_0": "Na hevaṁ vattabbe …pe….",
  "kv6.5:4.1_0": "Nirodhā vuṭṭhitaṁ tayo phassā phusanti—",
  "kv6.5:4.2_0": "suññato phasso, animitto phasso, appaṇihito phassoti?",
  "kv6.5:4.3_0": "Āmantā.",
  "kv6.5:4.4_0": "Asaṅkhatā vuṭṭhitaṁ tayo phassā phusanti—",
  "kv6.5:4.5_0": "suññato phasso, animitto phasso, appaṇihito phassoti?",
  "kv6.5:4.6_0": "Na hevaṁ vattabbe …pe….",
  "kv6.5:5.1_0": "Nirodhā vuṭṭhitassa vivekaninnaṁ cittaṁ hoti vivekapoṇaṁ vivekapabbhāranti?",
  "kv6.5:5.2_0": "Āmantā.",
  "kv6.5:5.3_0": "Asaṅkhatā vuṭṭhitassa vivekaninnaṁ cittaṁ hoti vivekapoṇaṁ vivekapabbhāranti?",
  "kv6.5:5.4_0": "Na hevaṁ vattabbe …pe….",
  "kv6.5:6.1_0": "Na vattabbaṁ—",
  "kv6.5:6.2_0": "“nirodhasamāpatti asaṅkhatā”ti?",
  "kv6.5:6.3_0": "Āmantā.",
  "kv6.5:6.4_0": "Saṅkhatāti?",
  "kv6.5:6.5_0": "Na hevaṁ vattabbe …pe…",
  "kv6.5:6.6_0": "tena hi nirodhasamāpatti asaṅkhatāti.",
  "kv6.5:6.7_0": "Nirodhasamāpattikathā niṭṭhitā."
}