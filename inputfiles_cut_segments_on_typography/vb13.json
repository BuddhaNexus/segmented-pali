{
  "vb13:0.1_0": "Vibhaṅga",
  "vb13:0.2_0": "Appamaññāvibhaṅga",
  "vb13:1.0_0": "1. Suttantabhājanīya",
  "vb13:1.1_0": "Catasso appamaññāyo—",
  "vb13:1.2_0": "idha bhikkhu mettāsahagatena cetasā ekaṁ disaṁ pharitvā viharati,",
  "vb13:1.2_1": "tathā dutiyaṁ,",
  "vb13:1.2_2": "tathā tatiyaṁ,",
  "vb13:1.2_3": "tathā catutthaṁ.",
  "vb13:1.3_0": "Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena",
  "vb13:1.3_1": "appamāṇena averena abyāpajjena pharitvā viharati.",
  "vb13:1.4_0": "Karuṇāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.",
  "vb13:1.5_0": "Iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena",
  "vb13:1.5_1": "appamāṇena averena abyāpajjena pharitvā viharati.",
  "vb13:1.6_0": "Muditāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ.",
  "vb13:1.7_0": "Iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena",
  "vb13:1.7_1": "appamāṇena averena abyāpajjena pharitvā viharati.",
  "vb13:1.8_0": "Upekkhāsahagatena cetasā ekaṁ disaṁ pharitvā viharati,",
  "vb13:1.8_1": "tathā dutiyaṁ,",
  "vb13:1.8_2": "tathā tatiyaṁ,",
  "vb13:1.8_3": "tathā catutthaṁ.",
  "vb13:1.9_0": "Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena",
  "vb13:1.9_1": "appamāṇena averena abyāpajjena pharitvā viharati.",
  "vb13:2.0_0": "1.1. Mettā",
  "vb13:2.1_0": "Kathañca bhikkhu mettāsahagatena cetasā ekaṁ disaṁ pharitvā viharati?",
  "vb13:2.2_0": "Seyyathāpi nāma ekaṁ puggalaṁ piyaṁ manāpaṁ disvā mettāyeyya;",
  "vb13:2.3_0": "evameva sabbe satte mettāya pharati.",
  "vb13:3.1_0": "Tattha katamā mettā?",
  "vb13:3.2_0": "Yā sattesu metti mettāyanā mettāyitattaṁ mettācetovimutti—",
  "vb13:3.3_0": "ayaṁ vuccati “mettā”.",
  "vb13:4.1_0": "Tattha katamaṁ cittaṁ?",
  "vb13:4.2_0": "Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—",
  "vb13:4.3_0": "idaṁ vuccati “cittaṁ”.",
  "vb13:4.4_0": "Idaṁ cittaṁ imāya mettāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:4.5_0": "Tena vuccati “mettāsahagatena cetasā”ti.",
  "vb13:5.1_0": "“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.",
  "vb13:6.1_0": "“Pharitvā”ti pharitvā adhimuccitvā.",
  "vb13:7.1_0": "“Viharatī”ti iriyati vattati pāleti yapeti yāpeti carati viharati.",
  "vb13:7.2_0": "Tena vuccati “viharatī”ti.",
  "vb13:8.1_0": "“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā",
  "vb13:8.1_1": "uddhaṁ tathā adho tathā tiriyaṁ tathā vidisaṁ.",
  "vb13:9.1_0": "“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.",
  "vb13:9.2_0": "Pariyādāyavacanametaṁ—",
  "vb13:9.3_0": "“sabbadhi sabbattatāya sabbāvantaṁ lokan”ti.",
  "vb13:10.1_0": "“Mettāsahagatena cetasā”ti tattha katamā mettā?",
  "vb13:10.2_0": "Yā sattesu metti mettāyanā mettāyitattaṁ mettācetovimutti—",
  "vb13:10.3_0": "ayaṁ vuccati “mettā”.",
  "vb13:11.1_0": "Tattha katamaṁ cittaṁ?",
  "vb13:11.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:11.3_0": "idaṁ vuccati “cittaṁ”.",
  "vb13:11.4_0": "Idaṁ cittaṁ imāya mettāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:11.5_0": "Tena vuccati “mettāsahagatena cetasā”ti.",
  "vb13:12.1_0": "“Vipulenā”ti yaṁ vipulaṁ taṁ mahaggataṁ,",
  "vb13:12.1_1": "yaṁ mahaggataṁ taṁ appamāṇaṁ,",
  "vb13:12.1_2": "yaṁ appamāṇaṁ so avero,",
  "vb13:12.1_3": "yo avero so abyāpajjo.",
  "vb13:13.1_0": "“Pharitvā”ti pharitvā adhimuccitvā.",
  "vb13:14.1_0": "“Viharatī”ti …pe…",
  "vb13:14.2_0": "tena vuccati “viharatī”ti.",
  "vb13:15.0_0": "1.2. Karuṇā",
  "vb13:15.1_0": "Kathañca bhikkhu karuṇāsahagatena cetasā ekaṁ disaṁ pharitvā viharati?",
  "vb13:15.2_0": "Seyyathāpi nāma ekaṁ puggalaṁ duggataṁ durūpetaṁ disvā karuṇāyeyya;",
  "vb13:15.3_0": "evameva sabbe satte karuṇāya pharati.",
  "vb13:16.1_0": "Tattha katamā karuṇā?",
  "vb13:16.2_0": "Yā sattesu karuṇā karuṇāyanā karuṇāyitattaṁ karuṇācetovimutti—",
  "vb13:16.3_0": "ayaṁ vuccati “karuṇā”.",
  "vb13:17.1_0": "Tattha katamaṁ cittaṁ?",
  "vb13:17.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:17.3_0": "idaṁ vuccati “cittaṁ”.",
  "vb13:17.4_0": "Idaṁ cittaṁ imāya karuṇāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:17.5_0": "Tena vuccati “karuṇāsahagatena cetasā”ti.",
  "vb13:18.1_0": "“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.",
  "vb13:19.1_0": "“Pharitvā”ti pharitvā adhimuccitvā.",
  "vb13:20.1_0": "“Viharatī”ti iriyati vattati pāleti yapeti yāpeti carati viharati.",
  "vb13:20.2_0": "Tena vuccati “viharatī”ti.",
  "vb13:21.1_0": "“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā",
  "vb13:21.1_1": "uddhaṁ tathā adho tathā tiriyaṁ tathā vidisaṁ.",
  "vb13:22.1_0": "“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.",
  "vb13:22.2_0": "Pariyādāyavacanametaṁ—",
  "vb13:22.3_0": "“sabbadhi sabbattatāya sabbāvantaṁ lokan”ti.",
  "vb13:23.1_0": "“Karuṇāsahagatena cetasā”ti tattha katamā karuṇā?",
  "vb13:23.2_0": "Yā sattesu karuṇā karuṇāyanā karuṇāyitattaṁ karuṇācetovimutti—",
  "vb13:23.3_0": "ayaṁ vuccati “karuṇā”.",
  "vb13:24.1_0": "Tattha katamaṁ cittaṁ?",
  "vb13:24.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:24.3_0": "idaṁ vuccati “cittaṁ”.",
  "vb13:24.4_0": "Idaṁ cittaṁ imāya karuṇāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:24.5_0": "Tena vuccati “karuṇāsahagatena cetasā”ti.",
  "vb13:25.1_0": "“Vipulenā”ti yaṁ vipulaṁ taṁ mahaggataṁ,",
  "vb13:25.1_1": "yaṁ mahaggataṁ taṁ appamāṇaṁ,",
  "vb13:25.1_2": "yaṁ appamāṇaṁ so avero,",
  "vb13:25.1_3": "yo avero so abyāpajjo.",
  "vb13:26.1_0": "“Pharitvā”ti pharitvā adhimuccitvā.",
  "vb13:27.1_0": "“Viharatī”ti …pe…",
  "vb13:27.2_0": "tena vuccati “viharatī”ti.",
  "vb13:28.0_0": "1.3. Muditā",
  "vb13:28.1_0": "Kathañca bhikkhu muditāsahagatena cetasā ekaṁ disaṁ pharitvā viharati?",
  "vb13:28.2_0": "Seyyathāpi nāma ekaṁ puggalaṁ piyaṁ manāpaṁ disvā mudito assa;",
  "vb13:28.3_0": "evameva sabbe satte muditāya pharati.",
  "vb13:29.1_0": "Tattha katamā muditā?",
  "vb13:29.2_0": "Yā sattesu muditā muditāyanā muditāyitattaṁ muditācetovimutti—",
  "vb13:29.3_0": "ayaṁ vuccati “muditā”.",
  "vb13:30.1_0": "Tattha katamaṁ cittaṁ?",
  "vb13:30.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:30.3_0": "idaṁ vuccati “cittaṁ”.",
  "vb13:30.4_0": "Idaṁ cittaṁ imāya muditāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:30.5_0": "Tena vuccati “muditāsahagatena cetasā”ti.",
  "vb13:31.1_0": "“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.",
  "vb13:32.1_0": "“Pharitvā”ti pharitvā adhimuccitvā.",
  "vb13:33.1_0": "“Viharatī”ti …pe…",
  "vb13:33.2_0": "tena vuccati “viharatī”ti.",
  "vb13:34.1_0": "“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā",
  "vb13:34.1_1": "uddhaṁ tathā adho tathā tiriyaṁ tathā vidisaṁ.",
  "vb13:35.1_0": "“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.",
  "vb13:35.2_0": "Pariyādāyavacanametaṁ—",
  "vb13:35.3_0": "“sabbadhi sabbattatāya sabbāvantaṁ lokan”ti.",
  "vb13:36.1_0": "“Muditāsahagatena cetasā”ti tattha katamā muditā?",
  "vb13:36.2_0": "Yā sattesu muditā muditāyanā muditāyitattaṁ muditācetovimutti—",
  "vb13:36.3_0": "ayaṁ vuccati “muditā”.",
  "vb13:37.1_0": "Tattha katamaṁ cittaṁ?",
  "vb13:37.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:37.3_0": "idaṁ vuccati “cittaṁ”.",
  "vb13:37.4_0": "Idaṁ cittaṁ imāya muditāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:37.5_0": "Tena vuccati “muditāsahagatena cetasā”ti.",
  "vb13:38.1_0": "“Vipulenā”ti yaṁ vipulaṁ taṁ mahaggataṁ,",
  "vb13:38.1_1": "yaṁ mahaggataṁ taṁ appamāṇaṁ,",
  "vb13:38.1_2": "yaṁ appamāṇaṁ so avero,",
  "vb13:38.1_3": "yo avero so abyāpajjo.",
  "vb13:39.1_0": "“Pharitvā”ti pharitvā adhimuccitvā.",
  "vb13:40.1_0": "“Viharatī”ti …pe…",
  "vb13:40.2_0": "tena vuccati “viharatī”ti.",
  "vb13:41.0_0": "1.4. Upekkhā",
  "vb13:41.1_0": "Kathañca bhikkhu upekkhāsahagatena cetasā ekaṁ disaṁ pharitvā viharati?",
  "vb13:41.2_0": "Seyyathāpi nāma ekaṁ puggalaṁ neva manāpaṁ na amanāpaṁ disvā upekkhako assa;",
  "vb13:41.3_0": "evameva sabbe satte upekkhāya pharati.",
  "vb13:42.1_0": "Tattha katamā upekkhā?",
  "vb13:42.2_0": "Yā sattesu upekkhā upekkhāyanā upekkhāyitattaṁ upekkhācetovimutti—",
  "vb13:42.3_0": "ayaṁ vuccati “upekkhā”.",
  "vb13:43.1_0": "Tattha katamaṁ cittaṁ?",
  "vb13:43.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:43.3_0": "idaṁ vuccati “cittaṁ”.",
  "vb13:43.4_0": "Idaṁ cittaṁ imāya upekkhāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:43.5_0": "Tena vuccati “upekkhāsahagatena cetasā”ti.",
  "vb13:44.1_0": "“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā.",
  "vb13:45.1_0": "“Pharitvā”ti pharitvā adhimuccitvā.",
  "vb13:46.1_0": "“Viharatī”ti …pe…",
  "vb13:46.2_0": "tena vuccati “viharatī”ti.",
  "vb13:47.1_0": "“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā",
  "vb13:47.1_1": "uddhaṁ tathā adho tathā tiriyaṁ tathā vidisaṁ.",
  "vb13:48.1_0": "“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ.",
  "vb13:48.2_0": "Pariyādāyavacanametaṁ—",
  "vb13:48.3_0": "“sabbadhi sabbattatāya sabbāvantaṁ lokan”ti.",
  "vb13:49.1_0": "“Upekkhāsahagatena cetasā”ti, tattha katamā upekkhā?",
  "vb13:49.2_0": "Yā sattesu upekkhā upekkhāyanā upekkhāyitattaṁ upekkhācetovimutti—",
  "vb13:49.3_0": "ayaṁ vuccati “upekkhā”.",
  "vb13:50.1_0": "Tattha katamaṁ cittaṁ?",
  "vb13:50.2_0": "Yaṁ cittaṁ mano mānasaṁ …pe… tajjāmanoviññāṇadhātu—",
  "vb13:50.3_0": "idaṁ vuccati “cittaṁ”.",
  "vb13:50.4_0": "Idaṁ cittaṁ imāya upekkhāya sahagataṁ hoti sahajātaṁ saṁsaṭṭhaṁ sampayuttaṁ.",
  "vb13:50.5_0": "Tena vuccati “upekkhāsahagatena cetasā”ti.",
  "vb13:51.1_0": "“Vipulenā”ti yaṁ vipulaṁ taṁ mahaggataṁ,",
  "vb13:51.1_1": "yaṁ mahaggataṁ taṁ appamāṇaṁ,",
  "vb13:51.1_2": "yaṁ appamāṇaṁ so avero,",
  "vb13:51.1_3": "yo avero so abyāpajjo.",
  "vb13:52.1_0": "“Pharitvā”ti pharitvā adhimuccitvā.",
  "vb13:53.1_0": "“Viharatī”ti …pe…",
  "vb13:53.2_0": "tena vuccati “viharatī”ti.",
  "vb13:54.1_0": "Suttantabhājanīyaṁ.",
  "vb13:55.0.1_0": "2. Abhidhammabhājanīya",
  "vb13:55.0.2_0": "2.1. Kusala",
  "vb13:55.1_0": "Catasso appamaññāyo—",
  "vb13:55.2_0": "mettā, karuṇā, muditā, upekkhā.",
  "vb13:56.1_0": "Tattha katamā mettā?",
  "vb13:56.2_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:56.2_1": "paṭhamaṁ jhānaṁ upasampajja viharati mettāsahagataṁ,",
  "vb13:56.2_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:56.3_0": "ayaṁ vuccati “mettā”.",
  "vb13:56.4_0": "Avasesā dhammā mettāya sampayuttā.",
  "vb13:57.1_0": "Tattha katamā mettā?",
  "vb13:57.2_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:57.2_1": "dutiyaṁ jhānaṁ upasampajja viharati mettāsahagataṁ,",
  "vb13:57.2_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:57.3_0": "ayaṁ vuccati “mettā”.",
  "vb13:57.4_0": "Avasesā dhammā mettāya sampayuttā.",
  "vb13:58.1_0": "Tattha katamā mettā?",
  "vb13:58.2_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:58.3_0": "tatiyaṁ jhānaṁ upasampajja viharati mettāsahagataṁ,",
  "vb13:58.3_1": "yā tasmiṁ samaye metti mettāyanā mettāyitattaṁ mettācetovimutti—",
  "vb13:58.4_0": "ayaṁ vuccati “mettā”.",
  "vb13:58.5_0": "Avasesā dhammā mettāya sampayuttā.",
  "vb13:59.1_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:59.1_1": "paṭhamaṁ jhānaṁ upasampajja viharati mettāsahagataṁ,",
  "vb13:59.1_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:59.2_0": "ayaṁ vuccati “mettā”.",
  "vb13:59.3_0": "Avasesā dhammā mettāya sampayuttā.",
  "vb13:60.1_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ",
  "vb13:60.1_1": "vicāramattaṁ vivekajaṁ pītisukhaṁ dutiyaṁ jhānaṁ upasampajja viharati mettāsahagataṁ,",
  "vb13:60.1_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:60.2_0": "ayaṁ vuccati “mettā”.",
  "vb13:60.3_0": "Avasesā dhammā mettāya sampayuttā.",
  "vb13:61.1_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:61.1_1": "tatiyaṁ jhānaṁ upasampajja viharati mettāsahagataṁ,",
  "vb13:61.1_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:61.2_0": "ayaṁ vuccati “mettā”.",
  "vb13:61.3_0": "Avasesā dhammā mettāya sampayuttā.",
  "vb13:62.1_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:62.1_1": "catutthaṁ jhānaṁ upasampajja viharati mettāsahagataṁ,",
  "vb13:62.1_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:62.2_0": "ayaṁ vuccati “mettā”.",
  "vb13:62.3_0": "Avasesā dhammā mettāya sampayuttā.",
  "vb13:63.1_0": "Tattha katamā karuṇā?",
  "vb13:63.2_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:63.2_1": "paṭhamaṁ jhānaṁ upasampajja viharati karuṇāsahagataṁ,",
  "vb13:63.2_2": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:63.3_0": "ayaṁ vuccati “karuṇā”.",
  "vb13:63.4_0": "Avasesā dhammā karuṇāya sampayuttā.",
  "vb13:64.1_0": "Tattha katamā karuṇā?",
  "vb13:64.2_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:64.3_0": "dutiyaṁ jhānaṁ upasampajja viharati karuṇāsahagataṁ,",
  "vb13:64.3_1": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:64.4_0": "ayaṁ vuccati “karuṇā”.",
  "vb13:64.5_0": "Avasesā dhammā karuṇāya sampayuttā.",
  "vb13:65.1_0": "Tattha katamā karuṇā?",
  "vb13:65.2_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:65.3_0": "tatiyaṁ jhānaṁ upasampajja viharati karuṇāsahagataṁ,",
  "vb13:65.3_1": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:65.4_0": "ayaṁ vuccati “karuṇā”.",
  "vb13:65.5_0": "Avasesā dhammā karuṇāya sampayuttā.",
  "vb13:66.1_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:66.1_1": "paṭhamaṁ jhānaṁ upasampajja viharati karuṇāsahagataṁ,",
  "vb13:66.1_2": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:66.2_0": "ayaṁ vuccati “karuṇā”.",
  "vb13:66.3_0": "Avasesā dhammā karuṇāya sampayuttā.",
  "vb13:67.1_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ",
  "vb13:67.1_1": "vicāramattaṁ vivekajaṁ pītisukhaṁ dutiyaṁ jhānaṁ upasampajja viharati karuṇāsahagataṁ,",
  "vb13:67.1_2": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:67.2_0": "ayaṁ vuccati “karuṇā”.",
  "vb13:67.3_0": "Avasesā dhammā karuṇāya sampayuttā.",
  "vb13:68.1_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:68.1_1": "tatiyaṁ jhānaṁ upasampajja viharati karuṇāsahagataṁ,",
  "vb13:68.1_2": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:68.2_0": "ayaṁ vuccati “karuṇā”.",
  "vb13:68.3_0": "Avasesā dhammā karuṇāya sampayuttā.",
  "vb13:69.1_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:69.1_1": "catutthaṁ jhānaṁ upasampajja viharati karuṇāsahagataṁ,",
  "vb13:69.1_2": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:69.2_0": "ayaṁ vuccati “karuṇā”.",
  "vb13:69.3_0": "Avasesā dhammā karuṇāya sampayuttā.",
  "vb13:70.1_0": "Tattha katamā muditā?",
  "vb13:70.2_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:70.2_1": "paṭhamaṁ jhānaṁ upasampajja viharati muditāsahagataṁ,",
  "vb13:70.2_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:70.3_0": "ayaṁ vuccati “muditā”.",
  "vb13:70.4_0": "Avasesā dhammā muditāya sampayuttā.",
  "vb13:71.1_0": "Tattha katamā muditā?",
  "vb13:71.2_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:71.2_1": "dutiyaṁ jhānaṁ upasampajja viharati muditāsahagataṁ,",
  "vb13:71.2_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:71.3_0": "ayaṁ vuccati “muditā”.",
  "vb13:71.4_0": "Avasesā dhammā muditāya sampayuttā.",
  "vb13:72.1_0": "Tattha katamā muditā?",
  "vb13:72.2_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:72.3_0": "tatiyaṁ jhānaṁ upasampajja viharati muditāsahagataṁ,",
  "vb13:72.3_1": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:72.4_0": "ayaṁ vuccati “muditā”.",
  "vb13:72.5_0": "Avasesā dhammā muditāya sampayuttā.",
  "vb13:73.1_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:73.1_1": "paṭhamaṁ jhānaṁ upasampajja viharati muditāsahagataṁ,",
  "vb13:73.1_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:73.2_0": "ayaṁ vuccati “muditā”.",
  "vb13:73.3_0": "Avasesā dhammā muditāya sampayuttā.",
  "vb13:74.1_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ",
  "vb13:74.1_1": "vicāramattaṁ vivekajaṁ pītisukhaṁ dutiyaṁ jhānaṁ upasampajja viharati muditāsahagataṁ,",
  "vb13:74.1_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:74.2_0": "ayaṁ vuccati “muditā”.",
  "vb13:74.3_0": "Avasesā dhammā muditāya sampayuttā.",
  "vb13:75.1_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:75.1_1": "tatiyaṁ jhānaṁ upasampajja viharati muditāsahagataṁ,",
  "vb13:75.1_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:75.2_0": "ayaṁ vuccati “muditā”.",
  "vb13:75.3_0": "Avasesā dhammā muditāya sampayuttā.",
  "vb13:76.1_0": "Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe…",
  "vb13:76.1_1": "catutthaṁ jhānaṁ upasampajja viharati muditāsahagataṁ,",
  "vb13:76.1_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:76.2_0": "ayaṁ vuccati “muditā”.",
  "vb13:76.3_0": "Avasesā dhammā muditāya sampayuttā.",
  "vb13:77.1_0": "Tattha katamā upekkhā?",
  "vb13:77.2_0": "Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe…",
  "vb13:77.2_1": "catutthaṁ jhānaṁ upasampajja viharati upekkhāsahagataṁ,",
  "vb13:77.2_2": "yā tasmiṁ samaye upekkhā upekkhāyanā upekkhāyitattaṁ upekkhācetovimutti—",
  "vb13:77.3_0": "ayaṁ vuccati “upekkhā”.",
  "vb13:77.4_0": "Avasesā dhammā upekkhāya sampayuttā.",
  "vb13:78.0_0": "2.2. Vipāka",
  "vb13:78.1_0": "Catasso appamaññāyo—",
  "vb13:78.2_0": "mettā, karuṇā, muditā, upekkhā.",
  "vb13:79.1_0": "Tattha katamā mettā?",
  "vb13:79.2_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:79.2_1": "paṭhamaṁ jhānaṁ upasampajja viharati mettāsahagataṁ,",
  "vb13:79.2_2": "tasmiṁ samaye phasso hoti …pe…",
  "vb13:79.2_3": "avikkhepo hoti.",
  "vb13:79.3_0": "Ime dhammā kusalā.",
  "vb13:79.4_0": "Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe…",
  "vb13:79.4_1": "paṭhamaṁ jhānaṁ upasampajja viharati mettāsahagataṁ,",
  "vb13:79.4_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:79.5_0": "ayaṁ vuccati “mettā”.",
  "vb13:79.6_0": "Avasesā dhammā mettāya sampayuttā.",
  "vb13:80.1_0": "Tattha katamā mettā?",
  "vb13:80.2_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:80.2_1": "dutiyaṁ jhānaṁ upasampajja viharati mettāsahagataṁ,",
  "vb13:80.2_2": "tasmiṁ samaye phasso hoti …pe…",
  "vb13:80.2_3": "avikkhepo hoti.",
  "vb13:80.3_0": "Ime dhammā kusalā.",
  "vb13:80.4_0": "Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe…",
  "vb13:80.4_1": "dutiyaṁ jhānaṁ …pe…",
  "vb13:80.5_0": "tatiyaṁ jhānaṁ …pe…",
  "vb13:80.6_0": "paṭhamaṁ jhānaṁ …pe…",
  "vb13:80.7_0": "dutiyaṁ jhānaṁ …pe…",
  "vb13:80.8_0": "tatiyaṁ jhānaṁ …pe…",
  "vb13:80.9_0": "catutthaṁ jhānaṁ upasampajja viharati mettāsahagataṁ,",
  "vb13:80.9_1": "yā tasmiṁ samaye metti mettāyanā mettāyitattaṁ mettācetovimutti—",
  "vb13:80.10_0": "ayaṁ vuccati “mettā”.",
  "vb13:80.11_0": "Avasesā dhammā mettāya sampayuttā.",
  "vb13:81.1_0": "Tattha katamā karuṇā?",
  "vb13:81.2_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:81.2_1": "paṭhamaṁ jhānaṁ upasampajja viharati karuṇāsahagataṁ,",
  "vb13:81.2_2": "tasmiṁ samaye phasso hoti …pe…",
  "vb13:81.2_3": "avikkhepo hoti.",
  "vb13:81.3_0": "Ime dhammā kusalā.",
  "vb13:81.4_0": "Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe…",
  "vb13:81.4_1": "paṭhamaṁ jhānaṁ upasampajja viharati karuṇāsahagataṁ,",
  "vb13:81.4_2": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:81.5_0": "ayaṁ vuccati “karuṇā”.",
  "vb13:81.6_0": "Avasesā dhammā karuṇāya sampayuttā.",
  "vb13:82.1_0": "Tattha katamā karuṇā?",
  "vb13:82.2_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:82.2_1": "dutiyaṁ jhānaṁ upasampajja viharati karuṇāsahagataṁ,",
  "vb13:82.2_2": "tasmiṁ samaye phasso hoti …pe…",
  "vb13:82.2_3": "avikkhepo hoti.",
  "vb13:82.3_0": "Ime dhammā kusalā.",
  "vb13:82.4_0": "Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe…",
  "vb13:82.4_1": "dutiyaṁ jhānaṁ …pe…",
  "vb13:82.5_0": "tatiyaṁ jhānaṁ …pe…",
  "vb13:82.6_0": "paṭhamaṁ jhānaṁ …pe…",
  "vb13:82.7_0": "dutiyaṁ jhānaṁ …pe…",
  "vb13:82.8_0": "tatiyaṁ jhānaṁ …pe…",
  "vb13:82.9_0": "catutthaṁ jhānaṁ upasampajja viharati karuṇāsahagataṁ,",
  "vb13:82.9_1": "yā tasmiṁ samaye karuṇā karuṇāyanā karuṇāyitattaṁ karuṇācetovimutti—",
  "vb13:82.10_0": "ayaṁ vuccati “karuṇā”.",
  "vb13:82.11_0": "Avasesā dhammā karuṇāya sampayuttā.",
  "vb13:83.1_0": "Tattha katamā muditā?",
  "vb13:83.2_0": "Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe…",
  "vb13:83.2_1": "paṭhamaṁ jhānaṁ upasampajja viharati muditāsahagataṁ,",
  "vb13:83.2_2": "tasmiṁ samaye phasso hoti …pe…",
  "vb13:83.2_3": "avikkhepo hoti.",
  "vb13:83.3_0": "Ime dhammā kusalā.",
  "vb13:83.4_0": "Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe…",
  "vb13:83.4_1": "paṭhamaṁ jhānaṁ upasampajja viharati muditāsahagataṁ,",
  "vb13:83.4_2": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:83.5_0": "ayaṁ vuccati “muditā”.",
  "vb13:83.6_0": "Avasesā dhammā muditāya sampayuttā.",
  "vb13:84.1_0": "Tattha katamā muditā?",
  "vb13:84.2_0": "Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe…",
  "vb13:84.2_1": "dutiyaṁ jhānaṁ upasampajja viharati muditāsahagataṁ,",
  "vb13:84.2_2": "tasmiṁ samaye phasso hoti …pe…",
  "vb13:84.2_3": "avikkhepo hoti.",
  "vb13:84.3_0": "Ime dhammā kusalā.",
  "vb13:84.4_0": "Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe…",
  "vb13:84.4_1": "dutiyaṁ jhānaṁ …pe…",
  "vb13:84.5_0": "tatiyaṁ jhānaṁ …pe…",
  "vb13:84.6_0": "paṭhamaṁ jhānaṁ …pe…",
  "vb13:84.7_0": "dutiyaṁ jhānaṁ …pe…",
  "vb13:84.8_0": "tatiyaṁ jhānaṁ …pe…",
  "vb13:84.9_0": "catutthaṁ jhānaṁ upasampajja viharati muditāsahagataṁ,",
  "vb13:84.9_1": "yā tasmiṁ samaye muditā muditāyanā muditāyitattaṁ muditācetovimutti—",
  "vb13:84.10_0": "ayaṁ vuccati “muditā”.",
  "vb13:84.11_0": "Avasesā dhammā muditāya sampayuttā.",
  "vb13:85.1_0": "Tattha katamā upekkhā?",
  "vb13:85.2_0": "Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe…",
  "vb13:85.2_1": "catutthaṁ jhānaṁ upasampajja viharati upekkhāsahagataṁ,",
  "vb13:85.2_2": "tasmiṁ samaye phasso hoti …pe…",
  "vb13:85.2_3": "avikkhepo hoti.",
  "vb13:85.3_0": "Ime dhammā kusalā.",
  "vb13:85.4_0": "Tasseva rūpāvacarassa kusalassa kammassa katattā upacitattā vipākaṁ sukhassa ca pahānā dukkhassa ca pahānā …pe…",
  "vb13:85.4_1": "catutthaṁ jhānaṁ upasampajja viharati upekkhāsahagataṁ,",
  "vb13:85.4_2": "yā tasmiṁ samaye upekkhā upekkhāyanā upekkhāyitattaṁ upekkhācetovimutti—",
  "vb13:85.5_0": "ayaṁ vuccati “upekkhā”.",
  "vb13:85.6_0": "Avasesā dhammā upekkhāya sampayuttā.",
  "vb13:86.0_0": "2.3. Kiriyā",
  "vb13:86.1_0": "Catasso appamaññāyo—",
  "vb13:86.2_0": "mettā, karuṇā, muditā, upekkhā.",
  "vb13:87.1_0": "Tattha katamā mettā?",
  "vb13:87.2_0": "Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vivicceva kāmehi …pe…",
  "vb13:87.2_1": "paṭhamaṁ jhānaṁ upasampajja viharati mettāsahagataṁ,",
  "vb13:87.2_2": "yā tasmiṁ samaye metti mettāyanā mettāyitattaṁ mettācetovimutti—",
  "vb13:87.3_0": "ayaṁ vuccati “mettā”.",
  "vb13:87.4_0": "Avasesā dhammā mettāya sampayuttā.",
  "vb13:88.1_0": "Tattha katamā mettā?",
  "vb13:88.2_0": "Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ",
  "vb13:88.2_1": "diṭṭhadhammasukhavihāraṁ vitakkavicārānaṁ vūpasamā …pe…",
  "vb13:88.2_2": "dutiyaṁ jhānaṁ …pe…",
  "vb13:88.3_0": "tatiyaṁ jhānaṁ …pe…",
  "vb13:88.4_0": "paṭhamaṁ jhānaṁ …pe…",
  "vb13:88.5_0": "dutiyaṁ jhānaṁ …pe…",
  "vb13:88.6_0": "tatiyaṁ jhānaṁ …pe…",
  "vb13:88.7_0": "catutthaṁ jhānaṁ upasampajja viharati mettāsahagataṁ,",
  "vb13:88.7_1": "yā tasmiṁ samaye metti mettāyanā mettāyitattaṁ mettācetovimutti—",
  "vb13:88.8_0": "ayaṁ vuccati “mettā”.",
  "vb13:88.9_0": "Avasesā dhammā mettāya sampayuttā.",
  "vb13:89.1_0": "Tattha katamā karuṇā …pe…",
  "vb13:89.2_0": "tattha katamā muditā …pe…",
  "vb13:89.3_0": "tattha katamā upekkhā?",
  "vb13:89.4_0": "Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ",
  "vb13:89.4_1": "diṭṭhadhammasukhavihāraṁ sukhassa ca pahānā dukkhassa ca pahānā …pe…",
  "vb13:89.4_2": "catutthaṁ jhānaṁ upasampajja viharati upekkhāsahagataṁ,",
  "vb13:89.4_3": "yā tasmiṁ samaye upekkhā upekkhāyanā upekkhāyitattaṁ upekkhācetovimutti—",
  "vb13:89.5_0": "ayaṁ vuccati “upekkhā”.",
  "vb13:89.6_0": "Avasesā dhammā upekkhāya sampayuttā.",
  "vb13:90.1_0": "Abhidhammabhājanīyaṁ.",
  "vb13:91.0_0": "3. Pañhāpucchaka",
  "vb13:91.1_0": "Catasso appamaññāyo—",
  "vb13:92.1_0": "Idha bhikkhu mettāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ,",
  "vb13:92.1_1": "iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena",
  "vb13:92.1_2": "appamāṇena averena abyāpajjena pharitvā viharati.",
  "vb13:93.1_0": "Karuṇāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ,",
  "vb13:93.1_1": "iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena",
  "vb13:93.1_2": "appamāṇena averena abyāpajjena pharitvā viharati.",
  "vb13:94.1_0": "Muditāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ,",
  "vb13:94.1_1": "iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena",
  "vb13:94.1_2": "appamāṇena averena abyāpajjena pharitvā viharati.",
  "vb13:95.1_0": "Upekkhāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ,",
  "vb13:95.1_1": "iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena",
  "vb13:95.1_2": "appamāṇena averena abyāpajjena pharitvā viharati.",
  "vb13:96.1_0": "Catunnaṁ appamaññānaṁ kati kusalā, kati akusalā, kati abyākatā …pe… kati saraṇā, kati araṇā?",
  "vb13:97.0_0": "3.1. Tika",
  "vb13:97.1_0": "Siyā kusalā, siyā abyākatā.",
  "vb13:98.1_0": "Tisso appamaññāyo sukhāya vedanāya sampayuttā, upekkhā adukkhamasukhāya vedanāya sampayuttā.",
  "vb13:99.1_0": "Siyā vipākā, siyā vipākadhammadhammā, siyā nevavipākanavipākadhammadhammā.",
  "vb13:100.1_0": "Siyā upādinnupādāniyā, siyā anupādinnupādāniyā.",
  "vb13:101.1_0": "Asaṅkiliṭṭhasaṅkilesikā.",
  "vb13:102.1_0": "Tisso appamaññāyo siyā savitakkasavicārā, siyā avitakkavicāramattā, siyā avitakkaavicārā;",
  "vb13:102.2_0": "upekkhā avitakkaavicārā.",
  "vb13:103.1_0": "Tisso appamaññāyo siyā pītisahagatā,",
  "vb13:103.1_1": "siyā sukhasahagatā,",
  "vb13:103.1_2": "na upekkhāsahagatā,",
  "vb13:103.1_3": "siyā na vattabbā pītisahagatāti;",
  "vb13:103.2_0": "upekkhā upekkhāsahagatā.",
  "vb13:104.1_0": "Neva dassanena na bhāvanāya pahātabbā.",
  "vb13:105.1_0": "Neva dassanena na bhāvanāya pahātabbahetukā.",
  "vb13:106.1_0": "Siyā ācayagāmino, siyā nevācayagāmināpacayagāmino.",
  "vb13:107.1_0": "Nevasekkhanāsekkhā.",
  "vb13:108.1_0": "Mahaggatā.",
  "vb13:109.1_0": "Na vattabbā “parittārammaṇā”tipi, “mahaggatārammaṇā”tipi, “appamāṇārammaṇā”tipi.",
  "vb13:110.1_0": "Majjhimā.",
  "vb13:111.1_0": "Aniyatā.",
  "vb13:112.1_0": "Na vattabbā “maggārammaṇā”tipi, “maggahetukā”tipi, “maggādhipatino”tipi.",
  "vb13:113.1_0": "Siyā uppannā, siyā anuppannā, siyā uppādino.",
  "vb13:114.1_0": "Siyā atītā, siyā anāgatā, siyā paccuppannā.",
  "vb13:115.1_0": "Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi.",
  "vb13:116.1_0": "Siyā ajjhattā, siyā bahiddhā, siyā ajjhattabahiddhā.",
  "vb13:117.1_0": "Bahiddhārammaṇā.",
  "vb13:118.1_0": "Anidassanaappaṭighā.",
  "vb13:119.0.1_0": "3.2. 3.2 Duka",
  "vb13:119.0.2_0": "3.2.1. Hetugocchaka",
  "vb13:119.1_0": "Mettā hetu, tisso appamaññāyo na hetū, sahetukā, hetusampayuttā.",
  "vb13:119.2_0": "Mettā hetu ceva sahetukā ca;",
  "vb13:119.3_0": "tisso appamaññāyo na vattabbā “hetū ceva sahetukā cā”ti, sahetukā ceva na ca hetū.",
  "vb13:119.4_0": "Mettā hetu ceva hetusampayuttā ca;",
  "vb13:119.5_0": "tisso appamaññāyo na vattabbā “hetū ceva hetusampayuttā cā”ti, hetusampayuttā ceva na ca hetū.",
  "vb13:119.6_0": "Tisso appamaññāyo na hetū sahetukā;",
  "vb13:119.7_0": "mettā na vattabbā “na hetu sahetukā”tipi, “na hetu ahetukā”tipi.",
  "vb13:120.0_0": "3.2.2. Cūḷantaraduka",
  "vb13:120.1_0": "Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā.",
  "vb13:121.0_0": "3.2.3. Āsavagocchaka",
  "vb13:121.1_0": "No āsavā, sāsavā,",
  "vb13:121.1_1": "āsavavippayuttā,",
  "vb13:121.1_2": "na vattabbā “āsavā ceva sāsavā cā”ti,",
  "vb13:121.1_3": "sāsavā ceva no ca āsavā,",
  "vb13:121.1_4": "na vattabbā āsavā ceva “āsavasampayuttā cā”tipi,",
  "vb13:121.1_5": "“āsavasampayuttā ceva no ca āsavā”tipi.",
  "vb13:121.2_0": "Āsavavippayuttā sāsavā.",
  "vb13:122.0_0": "13.3.2.4. Saṁyojanagocchakādi",
  "vb13:122.1_0": "No saṁyojanā …pe…",
  "vb13:122.2_0": "no ganthā …pe…",
  "vb13:122.3_0": "no oghā …pe…",
  "vb13:122.4_0": "no yogā …pe…",
  "vb13:122.5_0": "no nīvaraṇā …pe…",
  "vb13:122.6_0": "no parāmāsā …pe….",
  "vb13:123.0_0": "3.2.10. Mahantaraduka",
  "vb13:123.1_0": "Sārammaṇā, no cittā, cetasikā,",
  "vb13:123.1_1": "cittasampayuttā,",
  "vb13:123.1_2": "cittasaṁsaṭṭhā,",
  "vb13:123.1_3": "cittasamuṭṭhānā,",
  "vb13:123.1_4": "cittasahabhuno,",
  "vb13:123.1_5": "cittānuparivattino,",
  "vb13:123.1_6": "cittasaṁsaṭṭhasamuṭṭhānā,",
  "vb13:123.1_7": "cittasaṁsaṭṭhasamuṭṭhānasahabhuno,",
  "vb13:123.1_8": "cittasaṁsaṭṭhasamuṭṭhānānuparivattino, bāhirā, no upādā,",
  "vb13:123.1_9": "siyā upādinnā,",
  "vb13:123.1_10": "siyā anupādinnā.",
  "vb13:124.0_0": "13.3.2.11. Upādānagocchakādi",
  "vb13:124.1_0": "No upādānā …pe…",
  "vb13:124.2_0": "no kilesā …pe…",
  "vb13:124.3_0": "na dassanena pahātabbā,",
  "vb13:124.3_1": "na bhāvanāya pahātabbā,",
  "vb13:124.3_2": "na dassanena pahātabbahetukā,",
  "vb13:124.3_3": "na bhāvanāya pahātabbahetukā.",
  "vb13:124.4_0": "Tisso appamaññāyo siyā savitakkā, siyā avitakkā;",
  "vb13:124.5_0": "upekkhā avitakkā.",
  "vb13:124.6_0": "Tisso appamaññāyo siyā savicārā, siyā avicārā;",
  "vb13:124.7_0": "upekkhā avicārā.",
  "vb13:124.8_0": "Tisso appamaññāyo siyā sappītikā, siyā appītikā;",
  "vb13:124.9_0": "upekkhā appītikā.",
  "vb13:124.10_0": "Tisso appamaññāyo siyā pītisahagatā, siyā na pītisahagatā;",
  "vb13:124.11_0": "upekkhā na pītisahagatā.",
  "vb13:124.12_0": "Tisso appamaññāyo sukhasahagatā, upekkhā na sukhasahagatā.",
  "vb13:124.13_0": "Upekkhā upekkhāsahagatā,",
  "vb13:124.13_1": "tisso appamaññāyo na upekkhāsahagatā,",
  "vb13:124.13_2": "na kāmāvacarā,",
  "vb13:124.13_3": "rūpāvacarā,",
  "vb13:124.13_4": "na arūpāvacarā,",
  "vb13:124.13_5": "pariyāpannā,",
  "vb13:124.13_6": "aniyyānikā, aniyatā, sauttarā, araṇāti.",
  "vb13:125.1_0": "Pañhāpucchakaṁ.",
  "vb13:126.1_0": "Appamaññāvibhaṅgo niṭṭhito."
}