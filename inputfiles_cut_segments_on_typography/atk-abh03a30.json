{
  "atk-abh03a30:0_0": "15. Pannarasamavaggo",
  "atk-abh03a30:1_0": "1. Paccayatākathāvaṇṇanā",
  "atk-abh03a30:2_0": "711- 717.",
  "atk-abh03a30:2_1": "Idāni paccayatākathā nāma hoti.",
  "atk-abh03a30:2_2": "Tattha yo dhammo hetupaccayena paccayo,",
  "atk-abh03a30:2_3": "so yesaṁ hetupaccayena paccayo,",
  "atk-abh03a30:2_4": "tesaññeva yasmā ārammaṇānantarasamanantarapaccayena paccayo na hoti,",
  "atk-abh03a30:2_5": "yo vā ārammaṇapaccayena paccayo,",
  "atk-abh03a30:2_6": "so yasmā tesaṁyeva anantarasamanantarapaccayena paccayo na hoti,",
  "atk-abh03a30:2_7": "tasmā paccayatā vavatthitāti yesaṁ laddhi,",
  "atk-abh03a30:2_8": "seyyathāpi mahāsaṅghikānaṁ;",
  "atk-abh03a30:2_9": "te sandhāya pucchā sakavādissa,",
  "atk-abh03a30:2_10": "paṭiññā itarassa.",
  "atk-abh03a30:2_11": "Sesamettha yathāpāḷimeva niyyātīti.",
  "atk-abh03a30:3_0": "Paccayatākathāvaṇṇanā.",
  "atk-abh03a30:4_0": "2. Aññamaññapaccayakathāvaṇṇanā",
  "atk-abh03a30:5_0": "718- 719.",
  "atk-abh03a30:5_1": "Idāni aññamaññapaccayakathā nāma hoti.",
  "atk-abh03a30:5_2": "Tattha yesaṁ samaye “avijjāpaccayā saṅkhārā”ti ayameva tanti,",
  "atk-abh03a30:5_3": "“saṅkhārapaccayāpi avijjā”ti ayaṁ natthi,",
  "atk-abh03a30:5_4": "tasmā avijjāva saṅkhārānaṁ paccayo,",
  "atk-abh03a30:5_5": "na pana saṅkhārā avijjāyāti laddhi,",
  "atk-abh03a30:5_6": "seyyathāpi mahāsaṅghikānaṁ;",
  "atk-abh03a30:5_7": "te sandhāya avijjāsaṅkhārādīnaṁ aññamaññapaccayatāpi atthīti dassetuṁ pucchā sakavādissa,",
  "atk-abh03a30:5_8": "paṭiññā itarassa.",
  "atk-abh03a30:5_9": "Avijjā saṅkhārenāti ettha apuññābhisaṅkhārova gahito.",
  "atk-abh03a30:5_10": "Tasmā saṅkhārapaccayāpi avijjāti ettha sahajātaaññamaññaatthiavigatasampayuttavasena paccayatā veditabbā.",
  "atk-abh03a30:5_11": "Upādānapaccayāpi taṇhāti ettha ṭhapetvā kāmupādānaṁ sesāni tīṇi upādānāni avijjāya saṅkhārā viya taṇhāya paccayā hontīti veditabbāni.",
  "atk-abh03a30:5_12": "Sesaṁ yathāpāḷimeva niyyāti.",
  "atk-abh03a30:5_13": "Jarāmaraṇapaccayāti pucchā paravādissa,",
  "atk-abh03a30:5_14": "nāmarūpaṁ viññāṇapaccayāti sakavādissāti.",
  "atk-abh03a30:6_0": "Aññamaññapaccayakathāvaṇṇanā.",
  "atk-abh03a30:7_0": "3. Addhākathāvaṇṇanā",
  "atk-abh03a30:8_0": "720- 721.",
  "atk-abh03a30:8_1": "Idāni addhākathā nāma hoti.",
  "atk-abh03a30:8_2": "Tattha “tīṇimāni,",
  "atk-abh03a30:8_3": "bhikkhave,",
  "atk-abh03a30:8_4": "kathāvatthūnī”ti suttaṁ nissāya kālasaṅkhāto addhā nāma parinipphanno atthīti yesaṁ laddhi;",
  "atk-abh03a30:8_5": "tesaṁ “addhā nāma koci parinipphanno natthi aññatra kālapaññattimattā.",
  "atk-abh03a30:8_6": "Rūpādayo pana khandhāva parinipphannā”ti vibhāgaṁ dassetuṁ addhā parinipphannoti pucchā sakavādissa,",
  "atk-abh03a30:8_7": "paṭiññā itarassa.",
  "atk-abh03a30:8_8": "Atha naṁ “sace so parinipphanno,",
  "atk-abh03a30:8_9": "rūpādīsu anena aññatarena bhavitabba”nti codetuṁ rūpantiādimāha.",
  "atk-abh03a30:8_10": "Itaro paṭikkhipati.",
  "atk-abh03a30:8_11": "Sesaṁ yathāpāḷimeva niyyātīti.",
  "atk-abh03a30:9_0": "Addhākathāvaṇṇanā.",
  "atk-abh03a30:10_0": "4. Khaṇalayamuhuttakathāvaṇṇanā",
  "atk-abh03a30:11_0": "722-723. Khaṇalayamuhuttakathāsupi eseva nayo. Sabbepi hete khaṇādayo addhāpariyāyā evāti.",
  "atk-abh03a30:12_0": "Khaṇalayamuhuttakathāvaṇṇanā.",
  "atk-abh03a30:13_0": "5. Āsavakathāvaṇṇanā",
  "atk-abh03a30:14_0": "724- 725.",
  "atk-abh03a30:14_1": "Idāni āsavakathā nāma hoti.",
  "atk-abh03a30:14_2": "Tattha yasmā catūhi āsavehi uttari añño āsavo nāma natthi,",
  "atk-abh03a30:14_3": "yena cattāro āsavā sāsavā siyuṁ,",
  "atk-abh03a30:14_4": "tasmā cattāro āsavā anāsavāti yesaṁ laddhi,",
  "atk-abh03a30:14_5": "seyyathāpi hetuvādānaṁ;",
  "atk-abh03a30:14_6": "te sandhāya pucchā sakavādissa,",
  "atk-abh03a30:14_7": "paṭiññā itarassa.",
  "atk-abh03a30:14_8": "Atha naṁ “yadi te āsavā anāsavā,",
  "atk-abh03a30:14_9": "evaṁ sante tehi maggādilakkhaṇappattehi bhavitabba”nti codetuṁ maggotiādimāha.",
  "atk-abh03a30:14_10": "Sesamettha uttānatthamevāti.",
  "atk-abh03a30:15_0": "Āsavakathāvaṇṇanā.",
  "atk-abh03a30:16_0": "6. Jarāmaraṇakathāvaṇṇanā",
  "atk-abh03a30:17_0": "726- 727.",
  "atk-abh03a30:17_1": "Idāni jarāmaraṇakathā nāma hoti.",
  "atk-abh03a30:17_2": "Tattha jarāmaraṇaṁ nāma aparinipphannattā lokiyanti vā lokuttaranti vā na vattabbaṁ.",
  "atk-abh03a30:17_3": "“Lokiyā dhammā lokuttarā dhammā”ti hi duke jarāmaraṇaṁ neva lokiyapade,",
  "atk-abh03a30:17_4": "na lokuttarapade niddiṭṭhaṁ.",
  "atk-abh03a30:17_5": "Tattha yesaṁ imaṁ lakkhaṇaṁ anādiyitvā lokuttarānaṁ dhammānaṁ jarāmaraṇaṁ lokuttaranti laddhi,",
  "atk-abh03a30:17_6": "seyyathāpi mahāsaṅghikānaṁ,",
  "atk-abh03a30:17_7": "te sandhāya pucchā sakavādissa,",
  "atk-abh03a30:17_8": "paṭiññā itarassa.",
  "atk-abh03a30:17_9": "Sesamettha yathāpāḷimeva niyyātīti.",
  "atk-abh03a30:18_0": "Jarāmaraṇakathāvaṇṇanā.",
  "atk-abh03a30:19_0": "7. Saññāvedayitakathāvaṇṇanā",
  "atk-abh03a30:20_0": "728- 729.",
  "atk-abh03a30:20_1": "Idāni saññāvedayitakathā nāma hoti.",
  "atk-abh03a30:20_2": "Tattha saññāvedayitanirodhasamāpatti nāma na koci dhammo,",
  "atk-abh03a30:20_3": "catunnaṁ pana khandhānaṁ nirodho.",
  "atk-abh03a30:20_4": "Iti sā neva lokiyā na lokuttarā.",
  "atk-abh03a30:20_5": "Yasmā pana lokiyā na hoti,",
  "atk-abh03a30:20_6": "tasmā lokuttarāti yesaṁ laddhi,",
  "atk-abh03a30:20_7": "seyyathāpi hetuvādānaṁyeva;",
  "atk-abh03a30:20_8": "te sandhāya pucchā sakavādissa,",
  "atk-abh03a30:20_9": "paṭiññā itarassa.",
  "atk-abh03a30:20_10": "Sesaṁ purimakathāsadisamevāti.",
  "atk-abh03a30:21_0": "Saññāvedayitakathāvaṇṇanā.",
  "atk-abh03a30:22_0": "8. Dutiyasaññāvedayitakathāvaṇṇanā",
  "atk-abh03a30:23_0": "730- 731.",
  "atk-abh03a30:23_1": "Idāni yasmā sā lokuttarā na hoti,",
  "atk-abh03a30:23_2": "tasmā lokiyāti yesaṁ laddhi,",
  "atk-abh03a30:23_3": "seyyathāpi hetuvādānaṁ,",
  "atk-abh03a30:23_4": "te sandhāya pucchā sakavādissa,",
  "atk-abh03a30:23_5": "paṭiññā itarassa.",
  "atk-abh03a30:23_6": "Sesaṁ purimasadisamevāti.",
  "atk-abh03a30:24_0": "Dutiyasaññāvedayitakathāvaṇṇanā.",
  "atk-abh03a30:25_0": "9. Tatiyasaññāvedayitakathāvaṇṇanā",
  "atk-abh03a30:26_0": "732.",
  "atk-abh03a30:26_1": "Idāni yasmā “asuko maraṇadhammo,",
  "atk-abh03a30:26_2": "asuko na maraṇadhammo”ti sattānaṁ maraṇadhammatāya niyāmo natthīti saññāvedayitanirodhaṁ samāpannopi kālaṁ kareyyāti yesaṁ laddhi,",
  "atk-abh03a30:26_3": "seyyathāpi rājagirikānaṁ;",
  "atk-abh03a30:26_4": "tesaṁ samāpannāyapi maraṇadhammatāya maraṇasamayañca amaraṇasamayañca dassetuṁ pucchā sakavādissa,",
  "atk-abh03a30:26_5": "paṭiññā itarassa.",
  "atk-abh03a30:26_6": "Atha naṁ yasmā kālaṁ karontassa nāma maraṇantikehi phassādīhi bhavitabbaṁ,",
  "atk-abh03a30:26_7": "tasmā tenākārena codetuṁ atthītiādimāha.",
  "atk-abh03a30:27_0": "Aphassakassa kālakiriyātiādīni puṭṭho sesasatte sandhāya paṭikkhipati visaṁ kameyyātiādīni puṭṭho samāpattiānubhāvaṁ sandhāya paṭikkhipati.",
  "atk-abh03a30:27_1": "Dutiyavāre sarīrapakatiṁ sandhāya paṭijānāti.",
  "atk-abh03a30:27_2": "Evaṁ sante pana samāpattiānubhāvo nāma na hoti,",
  "atk-abh03a30:27_3": "teneva na nirodhasamāpannoti anuyuñjati.",
  "atk-abh03a30:28_0": "733-",
  "atk-abh03a30:28_1": "734.Na kālaṁ kareyyāti pucchā paravādissa.",
  "atk-abh03a30:28_2": "Atthi so niyāmoti paravādissa pañhe pana yasmā evarūpo niyāmo nāma natthi,",
  "atk-abh03a30:28_3": "tasmā paṭikkhipati.",
  "atk-abh03a30:28_4": "Cakkhuviññāṇasamaṅgītiādi sakavādinā “niyāme asantepi maraṇasamayeneva marati,",
  "atk-abh03a30:28_5": "nāsamayenā”ti dassetuṁ vuttaṁ.",
  "atk-abh03a30:28_6": "Tatrāyamadhippāyo –",
  "atk-abh03a30:28_7": "yadi niyāmābhāvena kālakiriyā bhaveyya,",
  "atk-abh03a30:28_8": "cakkhuviññāṇasamaṅginopi bhaveyya.",
  "atk-abh03a30:28_9": "Tato “pañcahi viññāṇehi na cavati,",
  "atk-abh03a30:28_10": "na upapajjatī”ti suttavirodho siyā.",
  "atk-abh03a30:28_11": "Yathā pana cakkhuviññāṇasamaṅgissa kālakiriyā na hoti,",
  "atk-abh03a30:28_12": "tathā nirodhasamāpannassāpīti.",
  "atk-abh03a30:29_0": "Tatiyasaññāvedayitakathāvaṇṇanā.",
  "atk-abh03a30:30_0": "10. Asaññasattupikākathāvaṇṇanā",
  "atk-abh03a30:31_0": "735.",
  "atk-abh03a30:31_1": "Idāni asaññasattupikākathā nāma hoti.",
  "atk-abh03a30:31_2": "Tattha saññāvirāgavasena pavattabhāvanā asaññasamāpattipi nirodhasamāpattipi saññāvedayitanirodhasamāpatti nāma.",
  "atk-abh03a30:31_3": "Iti dve saññāvedayitanirodhasamāpattiyo lokiyā ca lokuttarā ca.",
  "atk-abh03a30:31_4": "Tattha lokiyā puthujjanassa asaññasattupikā hoti,",
  "atk-abh03a30:31_5": "lokuttarā ariyānaṁ,",
  "atk-abh03a30:31_6": "sā ca nāsaññasattupikā.",
  "atk-abh03a30:31_7": "Imaṁ pana vibhāgaṁ akatvā avisesena saññāvedayitanirodhasamāpatti asaññasattupikāti yesaṁ laddhi,",
  "atk-abh03a30:31_8": "seyyathāpi hetuvādānaṁ;",
  "atk-abh03a30:31_9": "te sandhāya pucchā sakavādissa,",
  "atk-abh03a30:31_10": "paṭiññā itarassa.",
  "atk-abh03a30:31_11": "Atha naṁ yasmā asaññasamāpattiṁ samāpannassa alobhādayo atthi,",
  "atk-abh03a30:31_12": "na nirodhasamāpattiṁ,",
  "atk-abh03a30:31_13": "tasmā tesaṁ vasena codetuṁ atthītiādimāha.",
  "atk-abh03a30:32_0": "736.Idhāpi asaññīti pañhe idha saññāvirāgavasena samāpannattā asaññitā anuññātā,",
  "atk-abh03a30:32_1": "tatrāpi asaññasatteneva.",
  "atk-abh03a30:32_2": "Tasmā imaṁ paṭiññaṁ gahetvā laddhiṁ patiṭṭhapentena chalena patiṭṭhāpitā hoti.",
  "atk-abh03a30:32_3": "Idha vā nirodhasamāpattiṁ sandhāya asaññitā anuññātā.",
  "atk-abh03a30:32_4": "Tatrāpi ito cutassa anāgāmino nirodhasamāpattimeva tasmāpi imāya paṭiññāya patiṭṭhāpitā laddhi appatiṭṭhitāyevāti.",
  "atk-abh03a30:33_0": "Asaññasattupikākathāvaṇṇanā.",
  "atk-abh03a30:34_0": "11. Kammūpacayakathāvaṇṇanā",
  "atk-abh03a30:35_0": "737.",
  "atk-abh03a30:35_1": "Idāni kammūpacayakathā nāma hoti.",
  "atk-abh03a30:35_2": "Tattha yesaṁ kammūpacayo nāma kammato añño cittavippayutto abyākato anārammaṇoti laddhi,",
  "atk-abh03a30:35_3": "seyyathāpi andhakānañceva sammitiyānañca;",
  "atk-abh03a30:35_4": "te sandhāya aññaṁ kammanti pucchā sakavādissa,",
  "atk-abh03a30:35_5": "paṭiññā itarassa.",
  "atk-abh03a30:35_6": "Atha naṁ “yadi kammato añño kammūpacayo,",
  "atk-abh03a30:35_7": "phassāditopi aññena phassūpacayādinā bhavitabba”nti codetuṁ añño phassotiādimāha.",
  "atk-abh03a30:35_8": "Itaro laddhiyā abhāvena paṭikkhipati.",
  "atk-abh03a30:36_0": "738-",
  "atk-abh03a30:36_1": "739.Kammenasahajātoti pañhesu cittavippayuttaṁ sandhāya paṭikkhipati,",
  "atk-abh03a30:36_2": "cittasampayuttaṁ sandhāya paṭijānāti.",
  "atk-abh03a30:36_3": "Kusaloti pañhesupi cittavippayuttaṁ sandhāya paṭijānāti.",
  "atk-abh03a30:36_4": "Parato akusalotipañhesupi eseva nayo.",
  "atk-abh03a30:37_0": "740.Sārammaṇoti puṭṭho pana ekantaṁ anārammaṇameva icchati,",
  "atk-abh03a30:37_1": "tasmā paṭikkhipati.",
  "atk-abh03a30:37_2": "Cittaṁ bhijjamānanti yadā cittaṁ bhijjamānaṁ hoti,",
  "atk-abh03a30:37_3": "tadā kammaṁ bhijjatīti attho.",
  "atk-abh03a30:37_4": "Bhummatthe vā paccattaṁ,",
  "atk-abh03a30:37_5": "citte bhijjamāneti attho.",
  "atk-abh03a30:37_6": "Ayameva vā pāṭho.",
  "atk-abh03a30:37_7": "Tattha yasmā sampayutto bhijjati,",
  "atk-abh03a30:37_8": "vippayutto na bhijjati,",
  "atk-abh03a30:37_9": "tasmā paṭijānāti ceva paṭikkhipati ca.",
  "atk-abh03a30:38_0": "741.Kammamhi kammūpacayoti kamme sati kammūpacayo,",
  "atk-abh03a30:38_1": "kamme vā patiṭṭhite kammūpacayo,",
  "atk-abh03a30:38_2": "kammūpacayatova vipāko nibbattati.",
  "atk-abh03a30:38_3": "Tasmiṁ pana kamme niruddhe yāva aṁkuruppādā bījaṁ viya yāva vipākuppādā kammūpacayo tiṭṭhatītissa laddhi,",
  "atk-abh03a30:38_4": "tasmā paṭijānāti.",
  "atk-abh03a30:38_5": "Taññeva kammaṁ,",
  "atk-abh03a30:38_6": "so kammūpacayo,",
  "atk-abh03a30:38_7": "so kammavipākoti yasmā kammamhi kammūpacayo,",
  "atk-abh03a30:38_8": "so ca yāva vipākuppādā tiṭṭhatītissa laddhi,",
  "atk-abh03a30:38_9": "tasmā naṁ tesaṁ tiṇṇampi ekattaṁ pucchati vipāko sārammaṇoti idaṁ vipāko viya vipākadhammadhammopi ārammaṇapaṭibaddhoyevāti codanatthaṁ pucchati.",
  "atk-abh03a30:38_10": "Itaro pana laddhivasenekaṁ paṭijānāti,",
  "atk-abh03a30:38_11": "ekaṁ paṭikkhipati.",
  "atk-abh03a30:38_12": "Paṭilomepi eseva nayo.",
  "atk-abh03a30:38_13": "Sesamettha yathāpāḷimeva niyyātīti.",
  "atk-abh03a30:39_0": "Kammūpacayakathāvaṇṇanā.",
  "atk-abh03a30:40_0": "Pannarasamo vaggo.",
  "atk-abh03a30:41_0": "Tatiyapaṇṇāsako samatto."
}