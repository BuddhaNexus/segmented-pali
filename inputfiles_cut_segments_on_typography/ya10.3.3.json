{
  "ya10.3.3:0.1_0": "10 Indriyayamaka",
  "ya10.3.3:0.2_0": "10.3 Pariññāvāra",
  "ya10.3.3:0.3_0": "10.3.3. Anāgatavāra",
  "ya10.3.3:1.0_0": "10.3.3.1. Anuloma",
  "ya10.3.3:1.1_0": "Yo cakkhundriyaṁ parijānissati so domanassindriyaṁ pajahissatīti?",
  "ya10.3.3:2.1_0": "Dve puggalā cakkhundriyaṁ parijānissanti,",
  "ya10.3.3:2.1_1": "no ca domanassindriyaṁ pajahissanti.",
  "ya10.3.3:2.1_2": "Pañca puggalā cakkhundriyañca parijānissanti domanassindriyañca pajahissanti.",
  "ya10.3.3:3.1_0": "Yo vā pana domanassindriyaṁ pajahissati so cakkhundriyaṁ parijānissatīti? Āmantā.",
  "ya10.3.3:4.1_0": "Yo cakkhundriyaṁ parijānissati so anaññātaññassāmītindriyaṁ bhāvessatīti?",
  "ya10.3.3:5.1_0": "Cha puggalā cakkhundriyaṁ parijānissanti,",
  "ya10.3.3:5.1_1": "no ca anaññātaññassāmītindriyaṁ bhāvessanti.",
  "ya10.3.3:5.1_2": "Ye puthujjanā maggaṁ paṭilabhissanti te cakkhundriyañca parijānissanti anaññātaññassāmītindriyañca bhāvessanti.",
  "ya10.3.3:6.1_0": "Yo vā pana anaññātaññassāmītindriyaṁ bhāvessati so cakkhundriyaṁ parijānissatīti? Āmantā.",
  "ya10.3.3:7.1_0": "Yo cakkhundriyaṁ parijānissati so aññindriyaṁ bhāvessatīti? Āmantā.",
  "ya10.3.3:8.1_0": "Yo vā pana aññindriyaṁ bhāvessati so cakkhundriyaṁ parijānissatīti? Āmantā.",
  "ya10.3.3:9.1_0": "Yo cakkhundriyaṁ parijānissati so aññātāvindriyaṁ sacchikarissatīti? Āmantā.",
  "ya10.3.3:10.1_0": "Yo vā pana aññātāvindriyaṁ sacchikarissati so cakkhundriyaṁ parijānissatīti?",
  "ya10.3.3:11.1_0": "Aggamaggasamaṅgī aññātāvindriyaṁ sacchikarissati,",
  "ya10.3.3:11.1_1": "no ca cakkhundriyaṁ parijānissati.",
  "ya10.3.3:11.1_2": "Satta puggalā aññātāvindriyañca sacchikarissanti cakkhundriyañca parijānissanti.",
  "ya10.3.3:11.1_3": "(Cakkhundriyamūlakaṁ.)",
  "ya10.3.3:12.1_0": "Yo domanassindriyaṁ pajahissati so anaññātaññassāmītindriyaṁ bhāvessatīti?",
  "ya10.3.3:13.1_0": "Cattāro puggalā domanassindriyaṁ pajahissanti,",
  "ya10.3.3:13.1_1": "no ca anaññātaññassāmītindriyaṁ bhāvessanti.",
  "ya10.3.3:13.1_2": "Ye puthujjanā maggaṁ paṭilabhissanti te domanassindriyañca pajahissanti anaññātaññassāmītindriyañca bhāvessanti.",
  "ya10.3.3:14.1_0": "Yo vā pana anaññātaññassāmītindriyaṁ bhāvessati so domanassindriyaṁ pajahissatīti? Āmantā.",
  "ya10.3.3:15.1_0": "Yo domanassindriyaṁ pajahissati so aññindriyaṁ bhāvessatīti? Āmantā.",
  "ya10.3.3:16.1_0": "Yo vā pana aññindriyaṁ bhāvessati so domanassindriyaṁ pajahissatīti?",
  "ya10.3.3:17.1_0": "Dve puggalā aññindriyaṁ bhāvessanti no ca domanassindriyaṁ pajahissanti,",
  "ya10.3.3:17.1_1": "pañca puggalā aññindriyañca bhavissanti domanassindriyañca pajahissanti.",
  "ya10.3.3:18.1_0": "Yo domanassindriyaṁ pajahissati so aññātāvindriyaṁ sacchikarissatīti? Āmantā.",
  "ya10.3.3:19.1_0": "Yo vā pana aññātāvindriyaṁ sacchikarissati so domanassindriyaṁ pajahissatīti?",
  "ya10.3.3:20.1_0": "Tayo puggalā aññātāvindriyaṁ sacchikarissanti,",
  "ya10.3.3:20.1_1": "no ca domanassindriyaṁ pajahissanti.",
  "ya10.3.3:20.1_2": "Pañca puggalā aññātāvindriyañca sacchikarissanti domanassindriyañca pajahissanti.",
  "ya10.3.3:20.1_3": "(Domanassindriyamūlakaṁ.)",
  "ya10.3.3:21.1_0": "Yo anaññātaññassāmītindriyaṁ bhāvessati so aññindriyaṁ bhāvessatīti? Āmantā.",
  "ya10.3.3:22.1_0": "Yo vā pana aññindriyaṁ bhāvessati so anaññātaññassāmītindriyaṁ bhāvessatīti?",
  "ya10.3.3:23.1_0": "Cha puggalā aññindriyaṁ bhāvessanti,",
  "ya10.3.3:23.1_1": "no ca anaññātaññassāmītindriyaṁ bhāvessanti.",
  "ya10.3.3:23.1_2": "Ye puthujjanā maggaṁ paṭilabhissanti te aññindriyañca bhāvessanti anaññātaññassāmītindriyañca bhāvessanti.",
  "ya10.3.3:24.1_0": "Yo anaññātaññassāmītindriyaṁ bhāvessati so aññātāvindriyaṁ sacchikarissatīti? Āmantā.",
  "ya10.3.3:25.1_0": "Yo vā pana aññātāvindriyaṁ sacchikarissati so anaññātaññassāmītindriyaṁ bhāvessatīti?",
  "ya10.3.3:26.1_0": "Satta puggalā aññātāvindriyaṁ sacchikarissanti,",
  "ya10.3.3:26.1_1": "no ca anaññātaññassāmītindriyaṁ bhāvessanti.",
  "ya10.3.3:26.1_2": "Ye puthujjanā maggaṁ paṭilabhissanti te aññātāvindriyañca sacchikarissanti anaññātaññassāmītindriyañca bhāvessanti.",
  "ya10.3.3:26.1_3": "(Anaññātaññassāmītindriyamūlakaṁ.)",
  "ya10.3.3:27.1_0": "Yo aññindriyaṁ bhāvessati so aññātāvindriyaṁ sacchikarissatīti? Āmantā.",
  "ya10.3.3:28.1_0": "Yo vā pana aññātāvindriyaṁ sacchikarissati so aññindriyaṁ bhāvessatīti?",
  "ya10.3.3:29.1_0": "Aggamaggasamaṅgī aññātāvindriyaṁ sacchikarissati,",
  "ya10.3.3:29.1_1": "no ca aññindriyaṁ bhāvessati.",
  "ya10.3.3:29.1_2": "Satta puggalā aññātāvindriyañca sacchikarissanti aññindriyañca bhāvessanti.",
  "ya10.3.3:29.1_3": "(Aññindriyamūlakaṁ.)",
  "ya10.3.3:30.0_0": "10.3.3.2. Paccanīka",
  "ya10.3.3:30.1_0": "Yo cakkhundriyaṁ na parijānissati so domanassindriyaṁ nappajahissatīti? Āmantā.",
  "ya10.3.3:31.1_0": "Yo vā pana domanassindriyaṁ nappajahissati so cakkhundriyaṁ na parijānissatīti?",
  "ya10.3.3:32.1_0": "Dve puggalā domanassindriyaṁ nappajahissanti,",
  "ya10.3.3:32.1_1": "no ca cakkhundriyaṁ na parijānissanti.",
  "ya10.3.3:32.1_2": "Tayo puggalā domanassindriyañca nappajahissanti cakkhundriyañca na parijānissanti.",
  "ya10.3.3:33.1_0": "Yo cakkhundriyaṁ na parijānissati so anaññātaññassāmītindriyaṁ na bhāvessatīti? Āmantā.",
  "ya10.3.3:34.1_0": "Yo vā pana anaññātaññassāmītindriyaṁ na bhāvessati so cakkhundriyaṁ na parijānissatīti.",
  "ya10.3.3:35.1_0": "Cha puggalā anaññātaññassāmītindriyaṁ na bhāvessanti,",
  "ya10.3.3:35.1_1": "no ca cakkhundriyaṁ na parijānissanti.",
  "ya10.3.3:35.1_2": "Tayo puggalā anaññātaññassāmītindriyañca na bhāvessanti cakkhundriyañca na parijānissanti.",
  "ya10.3.3:36.1_0": "Yo cakkhundriyaṁ na parijānissati so aññindriyaṁ na bhāvessatīti? Āmantā.",
  "ya10.3.3:37.1_0": "Yo vā pana aññindriyaṁ na bhāvessati so cakkhundriyaṁ na parijānissatīti? Āmantā.",
  "ya10.3.3:38.1_0": "Yo cakkhundriyaṁ na parijānissati so aññātāvindriyaṁ na sacchikarissatīti?",
  "ya10.3.3:39.1_0": "Aggamaggasamaṅgī cakkhundriyaṁ na parijānissati,",
  "ya10.3.3:39.1_1": "no ca aññātāvindriyaṁ na sacchikarissati.",
  "ya10.3.3:39.1_2": "Dve puggalā cakkhundriyañca na parijānissanti aññātāvindriyañca na sacchikarissanti.",
  "ya10.3.3:40.1_0": "Yo vā pana aññātāvindriyaṁ na sacchikarissati so cakkhundriyaṁ na parijānissatīti? Āmantā.",
  "ya10.3.3:40.1_1": "(Cakkhundriyamūlakaṁ.)",
  "ya10.3.3:41.1_0": "Yo domanassindriyaṁ nappajahissati so anaññātaññassāmītindriyaṁ na bhāvessatīti? Āmantā.",
  "ya10.3.3:42.1_0": "Yo vā pana anaññātaññassāmītindriyaṁ na bhāvessati so domanassindriyaṁ nappajahissatīti?",
  "ya10.3.3:43.1_0": "Cattāro puggalā anaññātaññassāmītindriyaṁ na bhāvessanti,",
  "ya10.3.3:43.1_1": "no ca domanassindriyaṁ nappajahissanti.",
  "ya10.3.3:43.1_2": "Pañca puggalā anaññātaññassāmītindriyañca na bhāvessanti domanassindriyañca nappajahissanti.",
  "ya10.3.3:44.1_0": "Yo domanassindriyaṁ nappajahissati so aññindriyaṁ na bhāvessatīti?",
  "ya10.3.3:45.1_0": "Dve puggalā domanassindriyaṁ nappajahissanti,",
  "ya10.3.3:45.1_1": "no ca aññindriyaṁ na bhāvessanti.",
  "ya10.3.3:45.1_2": "Tayo puggalā domanassindriyañca nappajahissanti aññindriyañca na bhāvessanti.",
  "ya10.3.3:46.1_0": "Yo vā pana aññindriyaṁ na bhāvessati so domanassindriyaṁ nappajahissatīti? Āmantā.",
  "ya10.3.3:47.1_0": "Yo domanassindriyaṁ nappajahissati so aññātāvindriyaṁ na sacchikarissatīti?",
  "ya10.3.3:48.1_0": "Tayo puggalā domanassindriyaṁ nappajahissanti,",
  "ya10.3.3:48.1_1": "no ca aññātāvindriyaṁ na sacchikarissanti.",
  "ya10.3.3:48.1_2": "Dve puggalā domanassindriyañca nappajahissanti aññātāvindriyañca na sacchikarissanti.",
  "ya10.3.3:49.1_0": "Yo vā pana aññātāvindriyaṁ na sacchikarissati so domanassindriyaṁ nappajahissatīti? Āmantā.",
  "ya10.3.3:49.1_1": "(Domanassindriyamūlakaṁ.)",
  "ya10.3.3:50.1_0": "Yo anaññātaññassāmītindriyaṁ na bhāvessati so aññindriyaṁ na bhāvessatīti?",
  "ya10.3.3:51.1_0": "Cha puggalā anaññātaññassāmītindriyaṁ na bhāvessanti,",
  "ya10.3.3:51.1_1": "no ca aññindriyaṁ na bhāvessanti.",
  "ya10.3.3:51.1_2": "Tayo puggalā anaññātaññassāmītindriyañca na bhāvessanti aññindriyañca na bhāvessanti.",
  "ya10.3.3:52.1_0": "Yo vā pana aññindriyaṁ na bhāvessati so anaññātaññassāmītindriyaṁ na bhāvessatīti? Āmantā.",
  "ya10.3.3:53.1_0": "Yo anaññātaññassāmītindriyaṁ na bhāvessati so aññātāvindriyaṁ na sacchikarissatīti?",
  "ya10.3.3:54.1_0": "Satta puggalā anaññātaññassāmītindriyaṁ na bhāvessanti,",
  "ya10.3.3:54.1_1": "no ca aññātāvindriyaṁ na sacchikarissanti.",
  "ya10.3.3:54.1_2": "Dve puggalā anaññātaññassāmītindriyañca na bhāvessanti aññātāvindriyañca na sacchikarissanti.",
  "ya10.3.3:55.1_0": "Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvessatīti? Āmantā.",
  "ya10.3.3:55.1_1": "(Anaññātaññassāmītindriyamūlakaṁ.)",
  "ya10.3.3:56.1_0": "Yo aññindriyaṁ na bhāvessati so aññātāvindriyaṁ na sacchikarissatīti?",
  "ya10.3.3:57.1_0": "Aggamaggasamaṅgī aññindriyaṁ na bhāvessati,",
  "ya10.3.3:57.1_1": "no ca aññātāvindriyaṁ na sacchikarissati.",
  "ya10.3.3:57.1_2": "Dve puggalā aññindriyañca na bhāvessanti aññātāvindriyañca na sacchikarissanti.",
  "ya10.3.3:58.1_0": "Yo vā pana aññātāvindriyaṁ na sacchikarissati so aññindriyaṁ na bhāvessatīti? Āmantā.",
  "ya10.3.3:58.1_1": "(Aññindriyamūlakaṁ.)"
}