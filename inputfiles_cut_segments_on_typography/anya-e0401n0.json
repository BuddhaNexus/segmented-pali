{
  "anya-e0401n0:0_0": "Namo tassa bhagavato arahato sammāsambuddhassa",
  "anya-e0401n0:1_0": "Anudīpanīpāṭha",
  "anya-e0401n0:2_0": "1. Cittasaṅgahaanudīpanā",
  "anya-e0401n0:3_0": "Anantaññāṇaṃ natvāna, lokālokakaraṃ jinaṃ;",
  "anya-e0401n0:4_0": "Karissāmi paramattha-dīpaniyā nudīpaniṃ.",
  "anya-e0401n0:5_0": "[Tattha,",
  "anya-e0401n0:5_1": "lokālokakaranti dasasahassilokadhātuyaṃ catussaccadhammadesanālokakārakaṃ.",
  "anya-e0401n0:5_2": "Paramatthadīpanīti ettha attho duvidho padhānatthoca pariyāyatthoca.",
  "anya-e0401n0:5_3": "Tattha padhānattho paramatthonāma,",
  "anya-e0401n0:5_4": "padhānatthotica padavākyānaṃ mukhyattho ujukattho.",
  "anya-e0401n0:5_5": "Pariyāyatthopi koci,",
  "anya-e0401n0:5_6": "yuttarūpo attho paramattho yeva.",
  "anya-e0401n0:5_7": "Paramatthaṃdīpetipakāsetītiparamatthadīpanī].",
  "anya-e0401n0:5_8": "Taṃpara matthadīpaniṃkarontoācariyo pathamaṃtāva buddhassabhagavato paṇāmaṃkaroti “udayāyassā”tiādinā.",
  "anya-e0401n0:6_0": "Tattha “udayā”ti udayatouggamanato.",
  "anya-e0401n0:6_1": "“Yassā”ti yassa sabbaññubuddhamahāsūrassa.",
  "anya-e0401n0:6_2": "“Ekassā”ti adutīyassa,",
  "anya-e0401n0:6_3": "asadi sassavā.",
  "anya-e0401n0:6_4": "“Saddhammaraṃsijālino”ti etthasaddhammotisatthusā sanadhammovuccati.",
  "anya-e0401n0:6_5": "Tatthaca caturāsītisahassadhammakkhandhasaṅkhāto desanāsaddhammoidhādhippeto.",
  "anya-e0401n0:6_6": "Saddhammasaṅkhātaṃraṃsijālaṃassa atthīti saddhammaraṃsijālī.",
  "anya-e0401n0:6_7": "Tassasaddhammaraṃsijālino.",
  "anya-e0401n0:6_8": "“Pabujjhiṃsū”ti vikasiṃsu,",
  "anya-e0401n0:6_9": "catussaccaññāṇavikāsaṃtaññāṇasamphullaṃ pāpuṇiṃsu.",
  "anya-e0401n0:6_10": "“Janambujā”ti janasaṅkhātāambujā.",
  "anya-e0401n0:6_11": "Tatthajanānāma idhabodhaneyyasattā adhippetā,",
  "anya-e0401n0:6_12": "yesabbaññudesanaṃ sutvā catussacca dhammaṃ bujjhissanti.",
  "anya-e0401n0:6_13": "Ambujātipadumā.",
  "anya-e0401n0:6_14": "“Jātikkhettemahāsareti” jātikkhetta saṅkhāte janambujamahāsare.",
  "anya-e0401n0:6_15": "Tattha jātikkhettaṃ nāmadasasahassa cakkavāḷaṃ,",
  "anya-e0401n0:6_16": "yaṃ ekaṃ buddhakkhettanti vuccati.",
  "anya-e0401n0:6_17": "Yattha ca mahābodhisattānaṃ buddhabhāvatthāya pathamamahābhinīhārakālādīsu ekappahārenapathavikampanādīnipavattanti.",
  "anya-e0401n0:6_18": "Yatthacavasantādevabrahmāno buddhaparisāhonti.",
  "anya-e0401n0:6_19": "Jātikkhettemahāsareyassa ekassa saddhammaraṃsijālino mahāsūrassa udayā tasmiṃ jātikkhette mahāsare janambujāpabujjhiṃsūtiyojanā.",
  "anya-e0401n0:7_0": "“Taṃ mahāsūra”nti sabbaññubuddhamahāsūriyamaṇḍalaṃ.",
  "anya-e0401n0:7_1": "Janambuja santānesupavattaṃ mahantaṃ mohatamaṃnūdati apaneti,",
  "anya-e0401n0:7_2": "saddhammaraṃsijālaṃ vissajjanto antaradhāpetīti mahāmohatamonudo.",
  "anya-e0401n0:7_3": "Taṃ “mahāmohatamonudaṃ”.",
  "anya-e0401n0:8_0": "Evaṃ buddhassapaṇāmaṃ katvā attanā icchitaṃ paṇāmappayojanaṃ pariṇāmento “sañjāta”ntiādimāha.",
  "anya-e0401n0:8_1": "“Somahāsūromayhaṃ hadaye sañjātaṃ tamokhandhaṃ panūdata”ntiyojanā.",
  "anya-e0401n0:8_2": "Tattha “sañjāta”nti suṭṭhujātaṃ,",
  "anya-e0401n0:8_3": "anamataggesaṃsāre daḷhaṃ pavattanti attho.",
  "anya-e0401n0:8_4": "“Tamokhandha”nti mahāmohatamokhandhaṃ.",
  "anya-e0401n0:8_5": "Sabbakilesatamokhandhaṃ vā.",
  "anya-e0401n0:8_6": "Antarāyakarāni upavīḷakopaghātakakammānipi tamokhandhe saṅgahitāni eva.",
  "anya-e0401n0:8_7": "Tathā rogādayo antarāya dhammāpi tamojātikāevatamotamaparāyanotiādīsu.",
  "anya-e0401n0:8_8": "“Panūdata”nti panūdatu, apanetu,",
  "anya-e0401n0:8_9": "antaradhāpetu.",
  "anya-e0401n0:9_0": "Evaṃ sappayojanaṃ paṇāmaṃ katvā idāni sanidānaṃ ganthappaṭiññaṃ karonto “porāṇakehī”tiādimāha.",
  "anya-e0401n0:9_1": "Tattha nidānaṃ nāma ganthappaṭiññāya āsannakāraṇaṃ.",
  "anya-e0401n0:9_2": "Katadhaṃpanatanti,",
  "anya-e0401n0:9_3": "sāratthābhimānīnaṃ yācanañcasaṅgahassavipulatthatā ca.",
  "anya-e0401n0:10_0": "Tattha dvīhi gāthāhi sakāraṇaṃ yācanaṃ dasseti.",
  "anya-e0401n0:10_1": "Puna dvīhi gāthāhi saupamaṃvipulatthataṃdasseti.",
  "anya-e0401n0:10_2": "“Tasmā”tiādinā ganthappakāra ganthaguṇehi sahaganthappaṭiññaṃ dasseti.",
  "anya-e0401n0:10_3": "Tattha ādigāthāyaṃ “abhidhammatthasaṅgahe porāṇakehi viññūhi vaṇṇitā bahūvaṇṇanā idhalokamhidissantī”ti yojanā.",
  "anya-e0401n0:10_4": "“Vaṇṇanā”ti porāṇaṭīkāyo vuccanti.",
  "anya-e0401n0:10_5": "Evañcasati kasmā abhinavaṃ vaṇṇanaṃ yācantīti.",
  "anya-e0401n0:10_6": "“Ye sāratthābhimānino,",
  "anya-e0401n0:10_7": "te tāhibahūhi porāṇavaṇṇanāhituṭṭhiṃ navindanti.",
  "anya-e0401n0:10_8": "Tasmā taṃ yācantī”tiyojanā.",
  "anya-e0401n0:10_9": "Etena appasāratthā eva tāporāṇavaṇṇanāyotipi dīpetiyeva.",
  "anya-e0401n0:10_10": "Tattha “tuṭṭhi”nti santuṭṭhiṃ.",
  "anya-e0401n0:10_11": "Navindantinapaṭilabhanti.",
  "anya-e0401n0:10_12": "“Ye”tiyejanā.",
  "anya-e0401n0:11_0": "Sāratthameva abhimānenti,",
  "anya-e0401n0:11_1": "visesena nandantisīlenāti sāratthābhimānino.",
  "anya-e0401n0:11_2": "Tenavindantītipurimenasambandho.",
  "anya-e0401n0:11_3": "Puna “te”ti tāhi tuṭṭhiṃ avindantā tejanā.",
  "anya-e0401n0:11_4": "“Ma”nti attānaṃ niddisati.",
  "anya-e0401n0:11_5": "“Saṅgammā”ti samāgantvā.",
  "anya-e0401n0:11_6": "Yasmā paramatthassadīpanaṃ yācanti,",
  "anya-e0401n0:11_7": "tasmā imissāṭīkāya “paramatthadīpanī”ti nāmaṃpi siddhaṃhoti.",
  "anya-e0401n0:11_8": "“Mahaṇṇave”ti mahāsamudde.",
  "anya-e0401n0:11_9": "“Ratanānī”ti suvaṇṇarajatādīni ratanāni.",
  "anya-e0401n0:11_10": "“Uddharitvā”ti uddhaṃ āharitvā.",
  "anya-e0401n0:11_11": "“Yathicchakaṃvī”tiyathicchitaṃpi.",
  "anya-e0401n0:11_12": "Yattakaṃ icchanti,",
  "anya-e0401n0:11_13": "tattakaṃvīti adhippāyo.",
  "anya-e0401n0:11_14": "“Dajjeyyuṃ”ti dadeyyuṃ.",
  "anya-e0401n0:11_15": "Kāmaṃ dadantūti attho.",
  "anya-e0401n0:11_16": "Eyyādivacanānaṃ anumati atthepavattanato.",
  "anya-e0401n0:11_17": "“Navattabbāvaūnatā”ti mahaṇṇaveratanānaṃ ūnatāhānitā navattabbāva. Kasmā,",
  "anya-e0401n0:11_18": "aparimāṇa ratanādhiṭṭhānattā mahāsamuddassa.",
  "anya-e0401n0:11_19": "Yato so sāgaroti vuccati,",
  "anya-e0401n0:11_20": "sānaṃdhanaratanānaṃ gehagabbhasadisattāsāgaroti hissa attho.",
  "anya-e0401n0:12_0": "“Tathevetthā”ti etasmiṃ abhidhammattha saṅgahetatheva.",
  "anya-e0401n0:12_1": "“Vipulatthā”ti mahantā atthā.",
  "anya-e0401n0:12_2": "“Ratanūpamā”ti mahaṇṇave ratanasadisā.",
  "anya-e0401n0:12_3": "“Satakkhattuṃpī”ti anekasatavāraṃpi.",
  "anya-e0401n0:12_4": "“Vaṇṇeyyuṃ”ti kāmaṃvaṇṇentu.",
  "anya-e0401n0:12_5": "“Pariyādinnā”ti parito anavasesato ādinnā gahitā.",
  "anya-e0401n0:12_6": "Parikkhīṇāti vuttaṃ hoti.",
  "anya-e0401n0:12_7": "“Nahessare”ti nahessanti nabhavissanti.",
  "anya-e0401n0:12_8": "“Tasmā”ti yasmāca yācanti,",
  "anya-e0401n0:12_9": "yasmāca pariyādinnānahessanti, tasmā.",
  "anya-e0401n0:12_10": "“Tāsuvaṇṇanāsū”ti tāsu porāṇaṭīkāsu.",
  "anya-e0401n0:12_11": "“Vaṇṇana”nti abhinavavaṇṇanaṃ,",
  "anya-e0401n0:12_12": "abhinavaṭīkaṃkarissanti sambandho.",
  "anya-e0401n0:12_13": "Kīdisaṃvaṇṇanaṃ karissatīti āha “nānāsārattha sampuṇṇa”ntiādi.",
  "anya-e0401n0:12_14": "Tattha “uttānapadabyañjana”nti uttānapadañca uttānavākyañca.",
  "anya-e0401n0:12_15": "“Nātisaṅkhepavitthāra”nti nātisaṅkhepaṃnātivitthārañca.",
  "anya-e0401n0:12_16": "Mandā buddhi yesaṃ te mandabuddhino.",
  "anya-e0401n0:12_17": "“Mandā”ti mudukā.",
  "anya-e0401n0:12_18": "“Buddhī”ti ñāṇaṃ.",
  "anya-e0401n0:12_19": "Mandabuddhino sotujane pabodheti vikāseti,",
  "anya-e0401n0:12_20": "ñāṇa vikāsaṃpāpetīti mandabuddhippabodhanā.",
  "anya-e0401n0:12_21": "“Karissa”nti karissāmi.",
  "anya-e0401n0:12_22": "“Ta”nti taṃvaṇṇanaṃ.",
  "anya-e0401n0:12_23": "“Paramatthesupāṭavatthinosuṇantū”ti yojanā.",
  "anya-e0401n0:12_24": "Paṭunobhāvopāṭavaṃ.",
  "anya-e0401n0:12_25": "Paṭunoti byattassapaṇḍitassa.",
  "anya-e0401n0:12_26": "Pāṭavena attho yesaṃ te pāṭavatthino.",
  "anya-e0401n0:12_27": "Itisaddo parisamāpanajotako.",
  "anya-e0401n0:12_28": "So hi ganthārabbhavidhānassa idhaparisamāpanaṃ pariniṭṭhānaṃ ñāpetuṃ ganthārabbhavākyassapariyante yojito.",
  "anya-e0401n0:12_29": "Avayava vākyānaṃ piyojīyatiyeva.",
  "anya-e0401n0:12_30": "Esanayosabbattha.",
  "anya-e0401n0:13_0": "Ganthārabbhagāthāvaṇṇanāniṭṭhitā.",
  "anya-e0401n0:14_0": "1.",
  "anya-e0401n0:14_1": "Evaṃ ganthārabbhavidhānaṃ katvā idāni ādigāthāya sambandhaṃ dassento “abhidhammatthasaṅgaha”ntiādimāha.",
  "anya-e0401n0:14_2": "Sambandhanti kāraṇapphalasaṃyogaṃ.",
  "anya-e0401n0:14_3": "Tattha gāthāpavattanaṃ kāraṇaṃ nāma.",
  "anya-e0401n0:14_4": "Pañcapiṇḍattha dassanaṃ phalaṃ nāma.",
  "anya-e0401n0:14_5": "Kāraṇapphalasaṃyogo sambandhonāma.",
  "anya-e0401n0:14_6": "“Sappayojane”ti phalappayojanasahite.",
  "anya-e0401n0:14_7": "Ganthena abhidhātabbo kathetabboti ganthābhidheyyo.",
  "anya-e0401n0:14_8": "Nipatassa kammaṃ nipaccaṃ.",
  "anya-e0401n0:14_9": "Nipacca kiriyā,",
  "anya-e0401n0:14_10": "nipaccākāro,",
  "anya-e0401n0:14_11": "nipaccakārassakaraṇanti samāso.",
  "anya-e0401n0:14_12": "“Sā”ti ratanattayavandanā.",
  "anya-e0401n0:14_13": "Dassitātisambandho.",
  "anya-e0401n0:14_14": "“Abhihitā”ti kathitā.",
  "anya-e0401n0:14_15": "Pakāsitāti vuttaṃ hoti.",
  "anya-e0401n0:14_16": "“Padhānatthabhūtā”ti adhippetatthabhūtāti adhippāyo.",
  "anya-e0401n0:14_17": "Duvidhohi atthovacanattho ca abhidhānatthoca.",
  "anya-e0401n0:14_18": "Tattha gacchatīti gato,",
  "anya-e0401n0:14_19": "purisoti vuttegacchati padena vutto yokoci gacchanto vacanatthonāma.",
  "anya-e0401n0:14_20": "Purisoti padenadassito padhānattho adhippetattho abhidheyyattho nāmāti.",
  "anya-e0401n0:14_21": "“Abhidhammatthā”ti.",
  "anya-e0401n0:15_0": "Tattha vuttābhidhammatthā, catudhā paramatthato;",
  "anya-e0401n0:16_0": "Cittaṃ cetasikaṃ rūpaṃ, nibbānamiti sabbathā. ti",
  "anya-e0401n0:17_0": "Evaṃ vuttā abhidhammatthā.",
  "anya-e0401n0:17_1": "Evaṃ vuttattāyevaca tecattāro abhidhammatthā eva idhapadhānatthabhūtāti ca, -",
  "anya-e0401n0:17_2": "padhānatthāeva idhaganthābhidheyya bhāvena adhippetāti caviññāyatīti adhippāyo.",
  "anya-e0401n0:18_0": "Kecipanavadeyyuṃ,",
  "anya-e0401n0:18_1": "teabhidhammatthā saṅgahappakaraṇaṃ pattā visuṃ saṅgahatthānāmabhaveyyuṃ,",
  "anya-e0401n0:18_2": "naabhidhammatthā nāma.",
  "anya-e0401n0:18_3": "Idha ca saṅgahatthā eva abhidheyyabhāvena adhippetāti vuttaṃ abhidheyyo abhidhammattha saṅgahappadenāti. Vuccate.",
  "anya-e0401n0:18_4": "Teabhidhammatthā saṅgahappakaraṇaṃ pattāpi abhidhammatthā evanāma honti,",
  "anya-e0401n0:18_5": "na visuṃ saṅgahatthānāma.",
  "anya-e0401n0:18_6": "Tattha vuttābhidhammatthātihi vuttaṃ,",
  "anya-e0401n0:18_7": "natuvuttaṃ tattha vuttāsaṅgahatthāti.",
  "anya-e0401n0:18_8": "Evañcasati saṅgahitabhāvamattaṃ visiṭṭhaṃ hoti.",
  "anya-e0401n0:18_9": "Tadeva idha abhidheyyo nāma siyāti vuttaṃ “saṅgahitabhāvopi abhidheyyo yevā”tiādi.",
  "anya-e0401n0:18_10": "Tattha “saṅgahitabhāvo”ticittasaṅgaho,",
  "anya-e0401n0:18_11": "cetasikasaṅgahotiādinā saṅgahaṇakiriyā.",
  "anya-e0401n0:18_12": "Sā saṅgahitehi dhammehi aññā nahoti.",
  "anya-e0401n0:18_13": "Tesvevadhammesusaṅgayhatīti vuttaṃ “saṅgahitabhāvopi abhidheyyo yevā”ti.",
  "anya-e0401n0:18_14": "Kiñcāpitehi aññānahoti,",
  "anya-e0401n0:18_15": "te sveva saṅgayhati.",
  "anya-e0401n0:18_16": "Sāpana ganthassapadhānattho nahoti.",
  "anya-e0401n0:18_17": "Idha ca padhānatthova adhippetoti vuttaṃ “taṃnasundara”nti.",
  "anya-e0401n0:18_18": "Kasmā nasundaranti āha “nahiso”tiādiṃ.",
  "anya-e0401n0:18_19": "Etthacahisaddo imassa vākyassahetuvākyabhāvaṃ joteti.",
  "anya-e0401n0:18_20": "Esanayoparatthapi.",
  "anya-e0401n0:18_21": "“Itopaṭṭhāya cā”tiādi gantha garudosavivajjanaṃ.",
  "anya-e0401n0:18_22": "Tattha “imassasaṅgahassā”ti imassaabhidhammatthasaṅgahassa.",
  "anya-e0401n0:18_23": "“Dutīyā”tidutīyāṭīkā.",
  "anya-e0401n0:18_24": "“Dvepī”ti dvepiṭīkāyo.",
  "anya-e0401n0:18_25": "“Visuddhimaggemahāṭīkā”ti ācariyadhammapālattherena katāparamatthamañjūsānāmaṭīkā.",
  "anya-e0401n0:18_26": "Sā brammaraṭṭhe tiriyapabbatavāsinā therenakataṃ cūḷaṭīkaṃ upādāya mahāṭīkāti pākaṭā.",
  "anya-e0401n0:18_27": "Taṃsandhāyetaṃ vuttaṃ.",
  "anya-e0401n0:19_0": "Ganthappakāroca pakāravantehi dhammehi sahevasijjhati,",
  "anya-e0401n0:19_1": "vinā nasijjhatīti adhippāyena “soabhidhammatthapadenā”ti vuttaṃ.",
  "anya-e0401n0:19_2": "Kāmañca so tehi sahevasijjhati,",
  "anya-e0401n0:19_3": "vinānasijjhati.",
  "anya-e0401n0:19_4": "Abhidhammatthapadaṃ pana saṅgahaṇakiriyāpakāraṃna vadatīti vuttaṃ “taṃ nasundara”nti.",
  "anya-e0401n0:19_5": "Duvidhaṃ nāmaṃ anvatthanāmaṃ ruḷināmanti. Tattha,",
  "anya-e0401n0:19_6": "atthānugataṃ nāmaṃ anvatthanāmaṃ,",
  "anya-e0401n0:19_7": "yathā sukhitassajanassa sukhotināmaṃ.",
  "anya-e0401n0:19_8": "Attharahitaṃ āropitaṃ nāmaṃ ruḷināmaṃ,",
  "anya-e0401n0:19_9": "yathā dukkhitassajanassa sukhoti nāmaṃ.",
  "anya-e0401n0:19_10": "Idha pana anvatthanā mantidassetuṃ “atthānugatā”tiādi vuttaṃ.",
  "anya-e0401n0:19_11": "Tattha “atthānugatā”ti sakatthānugatā.",
  "anya-e0401n0:19_12": "Saddappavattinimittānugatāti vuttaṃ hoti.",
  "anya-e0401n0:19_13": "“Ganthasamaññā”ti ganthasammuti.",
  "anya-e0401n0:19_14": "Ganthassanāmanti vuttaṃ hoti.",
  "anya-e0401n0:19_15": "Saṅgahaganthonāma pāḷiyaṃtattha tattha vippakiṇṇedhamme ekattha sabhāgarāsikaraṇavasena pavatto gantho.",
  "anya-e0401n0:19_16": "Taṃ uggaṇhanto appakena ganthenabahukedhammesukhenajānāti.",
  "anya-e0401n0:19_17": "“Taduggahaparipucchādivasenā”ti tassauggahoca paripucchācāti dvando.",
  "anya-e0401n0:19_18": "Ādisaddena dhāraṇādīni saṅgaṇhāti.",
  "anya-e0401n0:19_19": "Tattha pāṭhassavācuggatakaraṇaṃ uggahonāma.",
  "anya-e0401n0:19_20": "Uggahi tassapāṭhassa atthaggahaṇaṃ paripucchānāma.",
  "anya-e0401n0:19_21": "“Anāyāsato”ti niddukkhena.",
  "anya-e0401n0:19_22": "“Laddhabbaṃphalānuphala”nti sambandho.",
  "anya-e0401n0:19_23": "Sarūpato avabujjhanaṃ sarūpāvabodho.",
  "anya-e0401n0:19_24": "Ādisaddena lakkhaṇāvabodho rasāva bodhotiādiṃ saṅgaṇhāti.",
  "anya-e0401n0:19_25": "Anupādāparinibbānaṃ anto pariyosānaṃ yassāti anupādāparinibbānantaṃ.",
  "anya-e0401n0:19_26": "Tattha “anupādāparinibbāna”nti taṇhādiṭṭhīhi khandhesu anupādāyaparinibbānaṃ.",
  "anya-e0401n0:19_27": "Anupādisesa parinibbānanti vuttaṃ hoti.",
  "anya-e0401n0:19_28": "“Phalānuphala”nti phalañceva anuphalañca.",
  "anya-e0401n0:19_29": "Tattha “phala”nti mūlapphalaṃ.",
  "anya-e0401n0:19_30": "“Anuphala”nti paramparapphalaṃ.",
  "anya-e0401n0:19_31": "Payojetīti “payojanaṃ”.",
  "anya-e0401n0:19_32": "Payojetīti niyojeti.",
  "anya-e0401n0:19_33": "Kiṃ niyojeti.",
  "anya-e0401n0:19_34": "Phalatthikaṃjanaṃ.",
  "anya-e0401n0:19_35": "Kattha niyojeti.",
  "anya-e0401n0:19_36": "Phalanibbattakekamme.",
  "anya-e0401n0:19_37": "Kimatthāya niyojeti.",
  "anya-e0401n0:19_38": "Tassakammassa karaṇatthāyāti.",
  "anya-e0401n0:19_39": "Phalānubhavanatthāya tatthatattha phalānubhavanakiccesu payujjīyatīti payojananti pivadanti.",
  "anya-e0401n0:19_40": "“Sāmatthiyato”ti vacanasāmatthiyato.",
  "anya-e0401n0:19_41": "Kiṃ vacanasāmatthiyanti.",
  "anya-e0401n0:19_42": "Kāraṇavacanaṃ phalaṃpidīpeti.",
  "anya-e0401n0:19_43": "Phalavacanaṃ kāraṇaṃpidīpeti.",
  "anya-e0401n0:19_44": "Yathātaṃ asukasmiṃ raṭṭhe sammādevo vuṭṭhoti vutte taṃ raṭṭhaṃsu bhikkhanti viññāyati.",
  "anya-e0401n0:19_45": "Asukaraṭṭhaṃ subhikkhantivutte tasmiṃ raṭṭhe sammādevo vuṭṭhoti viññāyatīti.",
  "anya-e0401n0:19_46": "Payojanaṃ pana abhidhammattha saddena dassetabbaṃ natthi,",
  "anya-e0401n0:19_47": "saṅgahavacanasāmatthiyeneva siddhaṃ hotīti adhippāyena “saṅgahasaddenā”ti vuttaṃ.",
  "anya-e0401n0:19_48": "Sāmatthiyadassane pana suṭṭhu paripuṇṇavacanaṃ icchitabbaṃ hoti.",
  "anya-e0401n0:19_49": "Itarathā aniṭṭhatthappasaṅgopi siyāti imamatthaṃ dassetuṃ “taṃ na sundara”nti vatvā “nahī”tiādinā hetuvākyena tadatthaṃ sādheti.",
  "anya-e0401n0:20_0": "2.",
  "anya-e0401n0:20_1": "Evaṃ sappayojane pañcapiṇḍattheti ettha pañcapiṇḍatthe dassetvā idāni tesaṃpañcannaṃ piṇḍatthānaṃ visuṃvisuṃ",
  "anya-e0401n0:20_2": "pañcappayojanāni dassento “tatthā”tiādimāha.",
  "anya-e0401n0:20_3": "“Tatthā”ti tesupañcasu piṇḍatthesu.",
  "anya-e0401n0:20_4": "Nasaṅkhyātabbanti asaṅkhyeyyaṃ.",
  "anya-e0401n0:20_5": "Saṅkhātuṃasakkuṇeyyanti attho.",
  "anya-e0401n0:20_6": "Napametabbanti appameyyaṃ.",
  "anya-e0401n0:20_7": "Pametuṃ asakkuṇeyyanti attho.",
  "anya-e0401n0:20_8": "Evaṃ kiccapaccayānaṃ katthaci sakkattha dīpanaṃ hoti.",
  "anya-e0401n0:20_9": "Sakavacanaṃ pāḷivacanena sādhetuṃ “yathāhā”ti pucchitvā pāḷigāthaṃ āhari.",
  "anya-e0401n0:20_10": "Tattha “yathāhā”ti kathaṃ āha iccevattho.",
  "anya-e0401n0:20_11": "Anantare vuttassa atthassa sādhakaṃ vacanaṃ kathaṃ pāḷiyaṃ āha,",
  "anya-e0401n0:20_12": "kathaṃ aṭṭhakathāyaṃ āha,",
  "anya-e0401n0:20_13": "kathaṃ ṭīkāyaṃ āhāti evaṃ yathārahaṃ attho veditabbo.",
  "anya-e0401n0:20_14": "“Tetādisenibbute akutobhaye pūjayato”ti yojanā.",
  "anya-e0401n0:20_15": "Tattha “te”ti buddha buddha sāvake.",
  "anya-e0401n0:20_16": "“Tādise”ti tathā rūpesī lakkhandhādiguṇa sampanne.",
  "anya-e0401n0:20_17": "“Nibbute”ti kilesa nibbānena nibbute.",
  "anya-e0401n0:20_18": "Natthi kutoci hetuto bhayaṃ yesaṃ te akuto bhayā.",
  "anya-e0401n0:20_19": "Anāgāmi khīṇāsavā.",
  "anya-e0401n0:20_20": "“Bhaya”nti cittutrāsabhayaṃ.",
  "anya-e0401n0:20_21": "“Pūjayato”ti pūjentassa.",
  "anya-e0401n0:20_22": "“Taṃ payojana”ntitassāratanattaya vandanāya payojanaṃ.",
  "anya-e0401n0:20_23": "“Saṅgahakārā”ti buddhaghosattherādayo pacchima aṭṭhakathākārā vuccanti.",
  "anya-e0401n0:20_24": "Tehi porāṇaṭṭhakathāsu tattha tattha vippakiṇṇepakiṇṇakavinicchayeyuttaṭṭhānesu saṅgahetvā abhinava aṭṭhakathāyo karonti.",
  "anya-e0401n0:20_25": "Tasmā sabbāabhinavaaṭṭhakathāyo saṅgahā nāma honti.",
  "anya-e0401n0:20_26": "Te ca ācariyā saṅgahakārā nāma.",
  "anya-e0401n0:20_27": "Tena vuttaṃ “saṅgahakārāti buddhaghosa. Pe…",
  "anya-e0401n0:20_28": "vuccantī”ti.",
  "anya-e0401n0:20_29": "Te antarāya nīvāraṇameva icchantīti kathaṃ viññāyatīti ce.",
  "anya-e0401n0:20_30": "Tesaṃ vacanena viññāyatīti dassetuṃ saṅgahakāra gāthaṃ āhari.",
  "anya-e0401n0:20_31": "“Ratanattayekatassa etassanipaccakārassa ānubhāvena antarāye asesatososetvāti yojanā.",
  "anya-e0401n0:20_32": "“Hī”ti ñāpakahetu jotako.",
  "anya-e0401n0:20_33": "“Vutta”nti aṭṭhasāliniyaṃ vuttaṃ.",
  "anya-e0401n0:21_0": "3.",
  "anya-e0401n0:21_1": "“Kathañcahotī”ti sambandho.",
  "anya-e0401n0:21_2": "Iti ayaṃ pucchā.",
  "anya-e0401n0:21_3": "“Vuccate”ti visajjanā kathīyate.",
  "anya-e0401n0:21_4": "“Hī”tivitthārajotako.",
  "anya-e0401n0:21_5": "“Vandanā kiriyābhinipphādako puññappavāho”ti sambandho.",
  "anya-e0401n0:21_6": "“Aneka…pe…",
  "anya-e0401n0:21_7": "vāre”ti accanta saṃyogatthe upayoga vacanaṃ.",
  "anya-e0401n0:21_8": "“Puññābhisando”ti puññābhisoto,",
  "anya-e0401n0:21_9": "puññappavāhoti tasseva vevacanaṃ.",
  "anya-e0401n0:21_10": "“So ca puññātissayo hotī”ti sambandho.",
  "anya-e0401n0:21_11": "Kasmā so puññā tissayo hotīti.",
  "anya-e0401n0:21_12": "Khetta sampattiyā ca ajjhāsaya sampattiyā ca hotīti dassetuṃ “anuttaresū”tiādimāha.",
  "anya-e0401n0:21_13": "Saṃvaḍḍhitthāti saṃvaḍḍhito.",
  "anya-e0401n0:21_14": "Puññābhisando.",
  "anya-e0401n0:21_15": "Saṃvaḍḍhitassabhāvo saṃvaḍḍhitattaṃ.",
  "anya-e0401n0:21_16": "Sugandhehiviya suparisuddhaṃvatthaṃ paribhāvīyitthāti paribhāvito.",
  "anya-e0401n0:21_17": "Puññābhisandoyeva.",
  "anya-e0401n0:21_18": "Paribhāvitassa bhāvo paribhāvitattaṃ.",
  "anya-e0401n0:21_19": "Ubhayatthāpi hetu atthe nissakkavacanaṃ.",
  "anya-e0401n0:21_20": "“Mahājutiko”ti mahātejo.",
  "anya-e0401n0:21_21": "“Mahapphalo”ti mūlapphalena mahapphalo.",
  "anya-e0401n0:21_22": "“Mahānisaṃso”ti ānisaṃsapphalena mahānisaṃso.",
  "anya-e0401n0:21_23": "Ānisaṃsapphalanti ca paramparā phalaṃ vuccati.",
  "anya-e0401n0:21_24": "Aññaṃ puññaṃ atikkamanto sayati pavattatīti atissayo.",
  "anya-e0401n0:21_25": "Puññañca taṃ atissayocāti puññātissayo.",
  "anya-e0401n0:21_26": "Atissayapuññaṃ,",
  "anya-e0401n0:21_27": "adhika puññanti attho.",
  "anya-e0401n0:21_28": "“So anubalaṃ deti,",
  "anya-e0401n0:21_29": "okāsalābhaṃ karotī”ti sambandho.",
  "anya-e0401n0:21_30": "Kathañca anubalaṃ deti,",
  "anya-e0401n0:21_31": "kathañca okāsalābhaṃ karotīti āha “sayaṃ payoga sampattibhāveṭhatvā”tiādiṃ.",
  "anya-e0401n0:21_32": "Tattha payogasampattināma atīta puññakammānaṃ balavataraṃ upatthambhakakammaṃ hoti.",
  "anya-e0401n0:21_33": "“Bahiddhā”ti bahiddhasantānato.",
  "anya-e0401n0:21_34": "“Vipattipaccaye sampattipaccaye”ti yojetabbaṃ. Tattha,",
  "anya-e0401n0:21_35": "vipattipaccayānāma-",
  "anya-e0401n0:21_36": "rājatovā coratovā-",
  "anya-e0401n0:21_37": "tiādinā āgatā dukkhuppattipaccayā.",
  "anya-e0401n0:21_38": "Sampattipaccayānāma kāyacittānaṃ sappāya paccayā.",
  "anya-e0401n0:21_39": "Cattāro paccayā ca upaṭṭhākakulāni ca ārakkha devatādayo ca sukhuppatti paccayā.",
  "anya-e0401n0:21_40": "Tehi paccayehi pāmojja bahu lassa therassa santāne rattidivaṃ pītipassaddhisukhasamādhīnaṃ pavattiyā ajjhattabhūtā utucittāhārā ca ati paṇītā honti.",
  "anya-e0401n0:21_41": "Tehi samuṭṭhitā sarīraṭṭhakadhātuyo ca atipaṇītā eva hutvā upabrūhanti.",
  "anya-e0401n0:21_42": "Tattha sarīraṭṭhakadhātuyo nāma pathavi ādayo vātapittasemhādayoca.",
  "anya-e0401n0:21_43": "“Anubalaṃdetī”tiabhinavaṃthāmabalaṃ pavatteti.",
  "anya-e0401n0:21_44": "“Puññantarassā”ti pavattivipākajanakassa bahuvidhassa puñña kammassa.",
  "anya-e0401n0:21_45": "“Athā”ti tasmiṃ kāleti attho.",
  "anya-e0401n0:21_46": "“Balavabalavantiyo hutvā”ti pakati balato atibalavantiyo hutvā.",
  "anya-e0401n0:21_47": "“Tasmiṃ therasantāne”ti sambandho.",
  "anya-e0401n0:21_48": "“Iṭṭhapphalaghanapūrite”ti iṭṭhapphalabhūtānaṃ rūpasantatīnaṃ ghanena pūrite.",
  "anya-e0401n0:21_49": "“Okāso nāma natthī”ti patiṭṭhānokāso nāma natthi.",
  "anya-e0401n0:21_50": "“Itī”ti tasmā.",
  "anya-e0401n0:21_51": "“Dūrato apanītāneva hontī”ti sambandho.",
  "anya-e0401n0:21_52": "Iṭṭhapphalasantānaṃ vibādhanti nīvārentīti iṭṭhapphalasantānavibādhakāni upapīḷakūpaghātakakammāni.",
  "anya-e0401n0:21_53": "Aniṭṭhapphala santāna janakāni,",
  "anya-e0401n0:21_54": "akusala janaka kammāni,",
  "anya-e0401n0:21_55": "apuñña kammānīti tānitividhāni akusalakammāni dūrato apanītāneva honti,",
  "anya-e0401n0:21_56": "tesaṃ vipākassa anokāsakaraṇenāti adhippāyo.",
  "anya-e0401n0:21_57": "Tenāha “nahī”tiādiṃ.",
  "anya-e0401n0:21_58": "“Tato”ti tasmā apuñña kammānaṃ dūrato apanītattā.",
  "anya-e0401n0:21_59": "Abhivādetabbānaṃ mātāpitu samaṇabrāhmaṇādīnaṃ abhivādanakammegaruṃkaraṇaṃ abhivādana sīlaṃ nāma.",
  "anya-e0401n0:21_60": "Taṃ assa atthīti abhivādanasīlī.",
  "anya-e0401n0:21_61": "Guṇavuddhavayavuddhe apaceti attānaṃ nīcavutti karaṇena pūjetisīlenāti vuddhāpacāyī.",
  "anya-e0401n0:21_62": "Ubhayatthāpisampadāna vacanaṃ.",
  "anya-e0401n0:21_63": "Evantiādini gamana vacanaṃ.",
  "anya-e0401n0:21_64": "Nigamanti ca niṭṭhaṅgamanaṃ.",
  "anya-e0401n0:21_65": "Tasmātiādi laddhaguṇa vacanaṃ.",
  "anya-e0401n0:21_66": "Laddhaguṇoti ca taṃtaṃpasaṅga visodhanaṃ paripuṇṇaṃ katvā laddhovisuddho attho vuccati.",
  "anya-e0401n0:21_67": "Tathā vacana sāmatthiyena laddho atthantaropi ayamidha adhippeto.",
  "anya-e0401n0:21_68": "“Nakevalañca therasseva anantarāyena parisamāpanatthaṃ hotī”ti yojanā.",
  "anya-e0401n0:21_69": "“Sotūnañcagahaṇa kicca sampajjanattha”ntisambandho.",
  "anya-e0401n0:21_70": "Suṇantīti sotāro. Tesaṃ.",
  "anya-e0401n0:21_71": "“Gaṇhantāna”nti uggaṇhantānaṃ.",
  "anya-e0401n0:21_72": "“Vandanāsiddhiyā”tira tanattayevandanā puññassasiddhito.",
  "anya-e0401n0:21_73": "Javanavinicchaye yasmā antarāya nīvāraṇaṃnāma diṭṭhadhamme icchitabbaṃ phalaṃ hoti.",
  "anya-e0401n0:21_74": "Diṭṭha dhammo ca pathama javanassa vipākakkhettaṃ.",
  "anya-e0401n0:21_75": "Tasmā upatthambhana kiccaṃ patvāpi pathama javana cetanā eva idhapariyattāti adhippāyena “diṭṭhadhammavedanīyabhūtā”ti vuttaṃ.",
  "anya-e0401n0:21_76": "Sā pana pathama javana cetanā upatthambhana kiccaṃ patvāpi sabbadubbalā evasiyā. Kasmā,",
  "anya-e0401n0:21_77": "aladdhāsevanattā.",
  "anya-e0401n0:21_78": "Sesa cetanāyo eva balavatiyo siyuṃ. Kasmā,",
  "anya-e0401n0:21_79": "laddhā sevanattāti daṭṭhabbaṃ.",
  "anya-e0401n0:21_80": "“Sattajavanapakkhe adhippetattā upaladdhabbattā taṃ nasundara”nti sambandho.",
  "anya-e0401n0:21_81": "“Itī”ti vākyaparisamāpanaṃ.",
  "anya-e0401n0:21_82": "“Yathā appamattakaṃ hoti.",
  "anya-e0401n0:21_83": "Evamevaṃ appamattakaṃ hotī”ti yojetabbaṃ.",
  "anya-e0401n0:21_84": "“Tathāhī”ti tato evāti attho.",
  "anya-e0401n0:21_85": "Paṭṭhānepi=kabaḷīkāroāhāro imassakāyassa āhāra paccayenapaccayo=tivibhatto.",
  "anya-e0401n0:21_86": "Itarathā ‘kabaḷīkāro āhāro āhārasamuṭṭhānānaṃ rūpānaṃ āhārapaccayena paccayo’ti vibhatto siyāti.",
  "anya-e0401n0:21_87": "“Adhunāvā”ti imasmiṃ bhave eva.",
  "anya-e0401n0:21_88": "Evaṃ vandanāyapayojanaṃ dīpetvā idāni sesānaṃ piṇḍatthānaṃ payojanaṃ dīpetuṃ “yasmāpanā”tiādi vuttaṃ. Tattha,",
  "anya-e0401n0:21_89": "“āditoviditesatī”tiādimhi-",
  "anya-e0401n0:21_90": "bhāsissaṃ abhidhammattha saṅgaha-",
  "anya-e0401n0:21_91": "nti padaṃ sutvā viññātesati,",
  "anya-e0401n0:21_92": "“ussāhojāyati”.",
  "anya-e0401n0:21_93": "Imaṃ uggahetvā sudullabhe abhidhammatthe ca anāyāsena jānissāma,",
  "anya-e0401n0:21_94": "tammūlakassa ca anupādā parinibbānantassa payojanassabhāgino bhavissāmāti cittuppāda sambhavatoti adhippāyo.",
  "anya-e0401n0:22_0": "Piṇḍatthānudīpanā niṭṭhitā.",
  "anya-e0401n0:23_0": "4. Padatthe.",
  "anya-e0401n0:23_1": "“Bujjhī”ti aññāsi.",
  "anya-e0401n0:23_2": "“Etthā”ti etasmiṃ pade.",
  "anya-e0401n0:23_3": "Ca saddo vākyārambha jotako.",
  "anya-e0401n0:23_4": "Vākyā rambhoti ca mūlavākye yaṃ yaṃ vattabbaṃ avuttaṃ,",
  "anya-e0401n0:23_5": "tassa tassa kathanatthāya anuvākyassa ārambho.",
  "anya-e0401n0:23_6": "Bujjhanakiriyāvuccatiñāṇaṃ.",
  "anya-e0401n0:23_7": "Kathaṃpanaaviparītatthe pavatto sammāsaddo asesa byāpanaṃ dīpetīti pucchāya purimatthame vabyatirekato",
  "anya-e0401n0:23_8": "ca anvayato ca puna vitthārento “tathāhī”tiādimāha. Tattha,",
  "anya-e0401n0:23_9": "“tathāhī”ti tassa vacanassa ayaṃ vitthāroti joteti.",
  "anya-e0401n0:23_10": "“Aviparīta”nti kiriyāvisesana padametaṃ.",
  "anya-e0401n0:23_11": "“Attano visaye evā”ti attano ñāṇavisaye eva tesaṃ visayocāti sambandho.",
  "anya-e0401n0:23_12": "Yasmā ekopi dhammo kāladesasantānādibhedena ananta bhedo hoti.",
  "anya-e0401n0:23_13": "Tasmā padesañāṇikā paccekabuddhādayo ekadhammaṃpi sabbākārato jānituṃ na sakkonti.",
  "anya-e0401n0:23_14": "Tenāha “tehī”tiādiṃ.",
  "anya-e0401n0:23_15": "Tattha “sabbākārato”ti sabhāvato, hetuto,",
  "anya-e0401n0:23_16": "paccayato, phalato,",
  "anya-e0401n0:23_17": "nissandato, kālato,",
  "anya-e0401n0:23_18": "desatotiādinā ākārena.",
  "anya-e0401n0:23_19": "“Yatthā”ti yasmiṃ avisayedhamme.",
  "anya-e0401n0:23_20": "“Te viparītaṃ bujjheyyuṃ,",
  "anya-e0401n0:23_21": "so avisayo nāmadhammonatthī”tiyojanā.",
  "anya-e0401n0:23_22": "Taṃ vitthārento “tehī”tiādimāha. Tattha,",
  "anya-e0401n0:23_23": "“tiyaddhagate”ti tīsukālesu gate pavatte.",
  "anya-e0401n0:23_24": "“Addhāmuttake”ti kālattayavimuttake.",
  "anya-e0401n0:23_25": "“Hatthamaṇikeviyā”ti hattha tale ṭhapitamaṇiratanāniviya.",
  "anya-e0401n0:23_26": "“Sabbe dhammā”tiādi pāḷisādhakaṃ. Tattha,",
  "anya-e0401n0:23_27": "“āpāta”nti abhimukhaṃ patanaṃ.",
  "anya-e0401n0:23_28": "Ābādhantipi pāṭho,",
  "anya-e0401n0:23_29": "ottharitvā upaṭṭhānanti attho.",
  "anya-e0401n0:23_30": "“Sabbaññumahābhavaṅga”nti sabbesaṃsabbaññubuddhānaṃ pacchimabhave paṭisandhito paṭṭhāya pavattaṃ aṭṭhasu",
  "anya-e0401n0:23_31": "mahāvipākesu pathamamahāvipākaṃ bhavaṅga cittaṃ.",
  "anya-e0401n0:23_32": "“Tatthā”ti tasmiṃ mahābhavaṅge.",
  "anya-e0401n0:23_33": "“Niccakālaṃ upaṭṭhahantī”ti sabbakālaṃ upaṭṭhānākāra pattā hutvā tiṭṭhanti. Kasmā,",
  "anya-e0401n0:23_34": "kassaci āvaraṇassa abhāvato.",
  "anya-e0401n0:23_35": "Idaṃpihi ekaṃ upaṭṭhānaṃ nāmāti.",
  "anya-e0401n0:23_36": "“Āvajjanāyā”ti manodvārāvajjana cittena.",
  "anya-e0401n0:23_37": "Dhammā mahantā.",
  "anya-e0401n0:23_38": "Bhavaṅgaṃ parittakaṃ.",
  "anya-e0401n0:23_39": "Tasmā parittakaṃ bhavaṅgaṃ ekakkhaṇe mahantānaṃ dhammānaṃ napahotīti codakassa adhippāyo.",
  "anya-e0401n0:23_40": "“Nacodetabbameta”nti etaṃ ṭhānaṃ nacodetabbaṃ.",
  "anya-e0401n0:23_41": "“Paramukkaṃsapattāna”nti ettha “ukkaṃso”ti accuggamo accuttaro.",
  "anya-e0401n0:23_42": "Paramo ukkaṃso paramukkaṃsotiviggaho.",
  "anya-e0401n0:24_0": "Evaṃ sammāsaddassa atthaṃ vicāretvā idāni saṃsaddassa atthaṃ vicārento “saṃsaddopanā”tiādimāha. Tattha,",
  "anya-e0401n0:24_1": "“upasaggo”ti upasaggapadaṃ.",
  "anya-e0401n0:24_2": "“Paṭivedhadhammesū”ti paṭiccasamuppādādīnaṃ paṭivijjhanaññāṇesu.",
  "anya-e0401n0:24_3": "Natthi ācariyo etassāti anācariyo.",
  "anya-e0401n0:24_4": "Samāsante kakārena saha anācariyako.",
  "anya-e0401n0:24_5": "Anācariyakassa bhāvo anācariyakatā.",
  "anya-e0401n0:24_6": "Taṃ anācariyakataṃ.",
  "anya-e0401n0:24_7": "Tatīyā ruppasamāpatti nāma ākiñcaññāyatanajjhānaṃ.",
  "anya-e0401n0:24_8": "Taṃ bhagavā āḷārassa santike uggaṇhāti.",
  "anya-e0401n0:24_9": "Catutthāruppasamāpatti nāma nevasaññā nāsaññāyatanajjhānaṃ.",
  "anya-e0401n0:24_10": "Taṃ udakassasantike uggaṇhātīti vuttaṃ “āḷārudakamūlikā”ti.",
  "anya-e0401n0:24_11": "“Analaṅkaritvā”ti āvajjanasamāpajjanādivasena analaṅkaritvā.",
  "anya-e0401n0:24_12": "Anāsevitvāti vuttaṃ hoti.",
  "anya-e0401n0:24_13": "“Chaḍḍitattā”ti etāsamāpattiyonālaṃ bodhāya,",
  "anya-e0401n0:24_14": "atha kho yāvadeva tatīya catutthāruppabhavappaṭilābhāya saṃvattantīti evaṃ ādīnavaṃ disvā chaḍḍitattā.",
  "anya-e0401n0:24_15": "“Bujjhanakiriyāyā”ti paṭivedhaññāṇassa.",
  "anya-e0401n0:24_16": "“Kuto paṭivedhadhammā”ti tā kuto paṭivedhadhammā honti.",
  "anya-e0401n0:24_17": "Paṭivedhadhammā eva ca buddhabhāvāyapadaṭṭhānāhontīti adhippāyo.",
  "anya-e0401n0:25_0": "Pāḷiyaṃ.",
  "anya-e0401n0:25_1": "“Pubbe ananussutesudhammesū”ti imasmiṃ bhave ito pubbe kassacisantike ananussute sucatussacca dhammesu.",
  "anya-e0401n0:25_2": "“Abhisambujjhī”tipade abhisambodhisaṅkhātaṃ arahattamaggaññāṇaṃ vuttaṃ.",
  "anya-e0401n0:25_3": "Tadeva ñāṇaṃ sabbaññutaññāṇassa padaṭṭhānaṃ hoti.",
  "anya-e0401n0:25_4": "Tappaccayā tadanantarā evasabbaññutaññāṇaṃ pātubbhavatīti vuttaṃ “tattha ca sabbaññutaṃ pāpuṇātī”ti.",
  "anya-e0401n0:25_5": "“Tadanantarā”ti ca arahatta maggavīthiyāca catunnaṃ paccavekkhana vārānañca anantare kāleti attho.",
  "anya-e0401n0:25_6": "“Nimittatthe”ti nimitta hetvatthe.",
  "anya-e0401n0:25_7": "“Bhumma”nti aṭṭhakathāsuāgataṃ sattamīvibhattiyānāmaṃ.",
  "anya-e0401n0:25_8": "Tāsu hi paccattavacanaṃ,",
  "anya-e0401n0:25_9": "upayogavacanaṃ,",
  "anya-e0401n0:25_10": "karaṇa vacanaṃ,",
  "anya-e0401n0:25_11": "sampadāna vacanaṃ,",
  "anya-e0401n0:25_12": "nissakkavacanaṃ,",
  "anya-e0401n0:25_13": "sāmivacanaṃ,",
  "anya-e0401n0:25_14": "summavacananti evaṃ anukkamena sattannaṃ vibhattīnaṃ nāmāni āgatānīti.",
  "anya-e0401n0:26_0": "“Dasabalaññāṇesū”ti ṭhānāṭhāna kosallaññāṇādīsu dasa ñāṇabalesu.",
  "anya-e0401n0:26_1": "“Vasibhāva”nti ettha attano vasaṃ vattetuṃ samatthatā saṅkhātosatti viseso vasonāma.",
  "anya-e0401n0:26_2": "Vaso etassa atthīti vasī-",
  "anya-e0401n0:26_3": "vasigaṇehītiādīsuviya.",
  "anya-e0401n0:26_4": "Vasino bhāvo vasibhāvo.",
  "anya-e0401n0:26_5": "Taṃ vasibhāvanti attho.",
  "anya-e0401n0:26_6": "Tenāha “vasibhāva”nti issarabhāvanti.",
  "anya-e0401n0:26_7": "Katthaci pana “vasī”ti itthiliṅgapadaṃpi dissati=tatrimā pañcavasiyo āvajjanavasīsamāpajjanavasī=tiādīsu.",
  "anya-e0401n0:27_0": "Sammāsambuddhapada.",
  "anya-e0401n0:28_0": "5.",
  "anya-e0401n0:28_1": "Atulapade.",
  "anya-e0401n0:28_2": "Anekehiguṇapadehi pavattitāvandanā “anekaguṇapadavisayānāma”.",
  "anya-e0401n0:28_3": "“Itikiṃdutīyenā”ti iti tasmā dutīyena atulapadena kiṃ payojanaṃ atthīti attho.",
  "anya-e0401n0:28_4": "“Nana samatthā”ti nasamatthā na hotīti yojanā.",
  "anya-e0401n0:28_5": "Samatthā evāti adhippāyo.",
  "anya-e0401n0:28_6": "“Mattakārino”ti pamāṇakārino.",
  "anya-e0401n0:28_7": "“Thero ca tesaṃ aññataro”,",
  "anya-e0401n0:28_8": "tasmā mattaṃ na karoti,",
  "anya-e0401n0:28_9": "dutīyaṃ atula padaṃ āharīti adhippāyo.",
  "anya-e0401n0:28_10": "“Apicā”ti kiñci vattabbaṃ atthīti attho.",
  "anya-e0401n0:28_11": "“Nakevalaṃ vandanāya antarāyanīvāraṇameva icchi tabbaṃ hotī”ti yojanā.",
  "anya-e0401n0:28_12": "“Vandanāyā”ti vandanāhetu.",
  "anya-e0401n0:28_13": "Sopi paññāpāṭavādi attho.",
  "anya-e0401n0:28_14": "“Ganthapārisuddhiyā”ti ganthadosānāma padadosa vākyadosa atthadosādayo atthi.",
  "anya-e0401n0:28_15": "Tehi dosehi imassa ganthassa pārisuddhiyā.",
  "anya-e0401n0:28_16": "Kathaṃ pana vandanāya paññāpāṭavādi atthosambhavatīti vuttaṃ “anussatiṭṭhānesū”tiādi.",
  "anya-e0401n0:28_17": "Anussatiṭṭhānāni nāma buddha dhamma saṅghasīlādīni.",
  "anya-e0401n0:28_18": "Cittasamādhānaṃ āvahatīti cittasamādhānāvaho.",
  "anya-e0401n0:28_19": "“Tikkhāsūrāhutvāvahatī”ti gambhīresu attha byañjana padesu amandā vissaṭṭhā hutvā vahati.",
  "anya-e0401n0:28_20": "“Tadatthāyapī”ti paññāpāṭavādi atthāyapi.",
  "anya-e0401n0:28_21": "Guṇanāmapadānaṃ guṇatthonāmaviggaha vākyesu pākaṭo,",
  "anya-e0401n0:28_22": "siddhapadesu apākaṭo.",
  "anya-e0401n0:28_23": "Tasmā tāni viggahatthaṃ ajānantānaṃ santike nāma mattāni sampajjantīti vuttaṃ “yathāvutta vacanatthayogepi…pe…",
  "anya-e0401n0:28_24": "pavattattā”ti.",
  "anya-e0401n0:28_25": "“Sabhāvaniruttiṃ jānantāna”nti māgadha bhāsaṃ jānantānaṃ.",
  "anya-e0401n0:28_26": "Māgadhabhāsāhi mūlabhāsāti ca ariyabhāsāti ca māgadhabhāsāti ca pāḷibhāsāti ca dhammaniruttīti ca sabhāvaniruttīti ca vuccati.",
  "anya-e0401n0:28_27": "“Bhāvatthasuñña”nti ettha guṇanāmānaṃ guṇattho bhāvattho nāma.",
  "anya-e0401n0:28_28": "So evasakatthoti ca vacanatthoti ca viggahatthoti ca vuccati.",
  "anya-e0401n0:28_29": "Kiriyanāmādīsūpi esevanayo.",
  "anya-e0401n0:28_30": "“Satthū”ti satthuno.",
  "anya-e0401n0:28_31": "“Samaññāmatta”nti nāmasaññāmattaṃ bhavituṃ nārahati.",
  "anya-e0401n0:28_32": "Tathāhi anāthapiṇḍikoseṭṭhi rājagahaṃ anupatto buddho loke uppannoti sutvā udānaṃ udānesi=ghosopi kho esodullabho lokasmiṃ yadidaṃ buddho=ti.",
  "anya-e0401n0:28_33": "Tasmā buddhoti nāmaṃpi loke mahantaṃ sudullabhaṃguṇapadaṃ hoti.",
  "anya-e0401n0:28_34": "Sammāsambuddha nāmevattabbamevanatthīti.",
  "anya-e0401n0:28_35": "“Sabhāvaniruttiṃ ajānantānaṃ pana padasahassaṃ vuccamānaṃpī”ti tiṭṭhatu ekaṃ atulapadaṃ,",
  "anya-e0401n0:28_36": "padasahassaṃpi vuccamānaṃ satthusamaññāmattameva sampajjati.",
  "anya-e0401n0:28_37": "Tādisāhi janā idaṃ loke mahantaṃ guṇapadantipi najānanti.",
  "anya-e0401n0:28_38": "Bhāvatthaṃ kiṃjānissanti.",
  "anya-e0401n0:29_0": "“Atulo”ti aññena so asadisoti vā,",
  "anya-e0401n0:29_1": "añño vātena sadisotassanatthītivā, -",
  "anya-e0401n0:29_2": "dvidhāpiattholabbhati.",
  "anya-e0401n0:29_3": "Sādhakagāthāyaṃ “paṭipuggalo”ti yugaggāhīpuggalo.",
  "anya-e0401n0:29_4": "Kiñcāpi makkhali pūraṇādayo visuṃvisuṃ -",
  "anya-e0401n0:29_5": "ahaṃ sabbaññū sabbadassāvī - tica,",
  "anya-e0401n0:29_6": "ahaṃ sammāsambuddho-",
  "anya-e0401n0:29_7": "tica paṭijānantā yugaggāhino hutvā vicaranti.",
  "anya-e0401n0:29_8": "Dhammato pana sineru pabbata rājassa santike sakkhara kathalāniviyasampajjantīti.",
  "anya-e0401n0:29_9": "“Anacchariya”nti natāva accharitabbaṃ hotīti attho.",
  "anya-e0401n0:29_10": "“Buddhabhūtassā”ti buddhabhāvaṃ bhūtassapattassa.",
  "anya-e0401n0:29_11": "“Yaṃ buddha bhūtassa atulattaṃ,",
  "anya-e0401n0:29_12": "etaṃ anacchariya”nti yojanā.",
  "anya-e0401n0:29_13": "Yadi cetaṃ anacchariyaṃ hoti,",
  "anya-e0401n0:29_14": "katamaṃ pana tāva acchariyaṃ bhavatīti āha “sampatijātassā”tiādiṃ.",
  "anya-e0401n0:29_15": "Tattha “sampatijātassā”ti ajjevajātassapi assa bhagavato.",
  "anya-e0401n0:29_16": "Kathaṃ atulatā paññāyatīti āha “tadāhī”tiādiṃ.",
  "anya-e0401n0:29_17": "“Ekaṅgaṇānī”ti ekatalāni.",
  "anya-e0401n0:29_18": "Tadāhi bodhisattassapuññānubhāvena atimahanto obhāso pātubbhavati.",
  "anya-e0401n0:29_19": "= Uḷāro obhāso pāturahosi atikkammadevānaṃ devānubhāva=ntihi vuttaṃ.",
  "anya-e0401n0:29_20": "Tena obhāsena pharitā sabbe pathavi pabbatādayo jātiphalikakkhandhāviya suppasannā honti.",
  "anya-e0401n0:29_21": "Dasasahassa cakkavāḷāni ekatalaṃ hutvā paññāyanti.",
  "anya-e0401n0:29_22": "Tena vuttaṃ “anekāni cakkavāḷasahassāni ekaṅgaṇāni ahesu”nti.",
  "anya-e0401n0:29_23": "“Paramāya pūjāyāti thutimaṅgalavacanapūjāya.",
  "anya-e0401n0:29_24": "“Lokassā”ti sabba sattalokato.",
  "anya-e0401n0:29_25": "Evaṃ acchambhi vācaṃ nicchāresi dhammatāya sañcoditattāti adhippāyo.",
  "anya-e0401n0:29_26": "Tattha “acchambhivāca”nti visāradavācaṃ.",
  "anya-e0401n0:29_27": "Āsabhiṃ vācantipi pāṭho.",
  "anya-e0401n0:29_28": "Uttamavācanti attho.",
  "anya-e0401n0:29_29": "“Nicchāresī”ti udāharati.",
  "anya-e0401n0:29_30": "Idampi anacchariyaṃ,",
  "anya-e0401n0:29_31": "aññaṃ pitato acchariyataraṃ atthīti dassetuṃ “yadāpanā”tiādi āraddhaṃ.",
  "anya-e0401n0:29_32": "Pāramitā guṇehi tena sadiso kocinattheva thapetvā aññe ca mahābodhi satteti adhippāyo.",
  "anya-e0401n0:29_33": "“Assā”ti tena sadisassa.",
  "anya-e0401n0:29_34": "“Natthibhāvo dīpetabbo”ti sambandho.",
  "anya-e0401n0:29_35": "“Dīpetabbo”ti buddhavaṃsapāḷito āharitvā dīpetabbo.",
  "anya-e0401n0:29_36": "“Kutosāvakabodhisattānaṃ satasahassaṃ sakkhissatī”ti yojanā.",
  "anya-e0401n0:29_37": "Pāramiyo pakārenavicinanti etenāti pāramipavicayo. Ñāṇaṃ.",
  "anya-e0401n0:29_38": "Taṃpanañāṇaṃ mahābodhisattānaṃ eva uppannaṃ nahoti.",
  "anya-e0401n0:29_39": "Paccekabodhisatta sāvakabodhisattānaṃpi uppannameva.",
  "anya-e0401n0:29_40": "Tadeva ca sabbesaṃpi bodhisattānaṃ niyatabyākaraṇappaṭilābhe padhānakāraṇanti dassetuṃ “sāvakabodhisattāpī”tiādi vuttaṃ.",
  "anya-e0401n0:29_41": "Tattha bodhivuccativimokkhaññāṇaṃ.",
  "anya-e0401n0:29_42": "Ariyamaggassetaṃ nāmaṃ.",
  "anya-e0401n0:29_43": "Bodhimhisajanti laggantīti bodhisattā.",
  "anya-e0401n0:29_44": "“Laggantī”ti tappaṭilābhatthāya niyata cittā hontīti attho.",
  "anya-e0401n0:29_45": "Bodhi atthāya paṭipannā sattā bodhisattātipi yujjati.",
  "anya-e0401n0:29_46": "Buddha suññepiloke kammassakatāñāṇe ṭhatvā vaṭṭadukkhato mokkhadhammapariyesino sattāti vuttaṃ hoti.",
  "anya-e0401n0:29_47": "“Sambhāra dhamme”ti dasavidhe pārami dhamme.",
  "anya-e0401n0:29_48": "Vaṭṭaṃ anusaranti anugacchantīti vaṭṭānusārino.",
  "anya-e0401n0:29_49": "Pathaviyaṃ paṃsucuṇṇāni viya pakatiyā vaputhubhūtājanāti puthujjanā.",
  "anya-e0401n0:29_50": "Mahantāputhujjanāti mahāputhujjanā.",
  "anya-e0401n0:29_51": "Vaṭṭānusārino ca te mahāputhujjanācāti samāso.",
  "anya-e0401n0:29_52": "Tesaṃ bhāvoti viggaho.",
  "anya-e0401n0:29_53": "Ayaṃ bhāvoyeva tesaṃ bhūmīti ca vuccati.",
  "anya-e0401n0:29_54": "Atthato pana mokkhadhammanirapekkhatā eva.",
  "anya-e0401n0:29_55": "Acchandikatātipi vuccati.",
  "anya-e0401n0:29_56": "“Okkantā”ti paviṭṭhā.",
  "anya-e0401n0:29_57": "Tayoniyatā,",
  "anya-e0401n0:29_58": "bodhisattaniyato ca cūḷasotāpannaniyato ca ariya sotāpannaniyato ca.",
  "anya-e0401n0:29_59": "Tattha bodhisattaniyato bodhisambhārabalena siddho.",
  "anya-e0401n0:29_60": "Cūḷasotāpanna niyato paccayākārānubodhaññāṇabalena.",
  "anya-e0401n0:29_61": "Ariyasotāpanna niyato sotāpatti maggaññāṇa balena.",
  "anya-e0401n0:29_62": "Tesu bodhisattaniyato idha adhippetoti vuttaṃ “ekena pariyāyenā”tiādi.",
  "anya-e0401n0:29_63": "Vattabbamevanatthitesaṃ dvinnaṃ bodhisattānaṃ pārami pavicayaññāṇa sampattiyā vinā niyatabyākaraṇa lābhā saṅkāya eva abhāvatoti adhippāyo.",
  "anya-e0401n0:30_0": "Padasiddhivicāreyaṃ vuttaṃ vibhāvaniyaṃ=tulāyasamitotulyo.",
  "anya-e0401n0:30_1": "Tulyo eva tuloyakāra lopavasenā=ti.",
  "anya-e0401n0:30_2": "Taṃsandhāya “ya kārassavāvasenā”ti vuttaṃ.",
  "anya-e0401n0:30_3": "Yañcavuttaṃ tattheva=athavāsamītatthe akārapaccayavasena tulāyasamītotulo=ti.",
  "anya-e0401n0:30_4": "Taṃ sandhāya “akārassavāvasenā”ti vuttaṃ.",
  "anya-e0401n0:30_5": "Tattha “tulāyā”ti loke dhāraṇatulāsadisāya paññāyāti attho.",
  "anya-e0401n0:30_6": "“Samīto”ti samaṃ kato.",
  "anya-e0401n0:30_7": "Nahi tulasaddo bhavituṃ nayutto.",
  "anya-e0401n0:30_8": "Yutto evāti adhippāyo.",
  "anya-e0401n0:30_9": "Kathaṃ viññāyatīti āha “tulayitu”ntiādiṃ.",
  "anya-e0401n0:30_10": "Tatthahi “tulayituṃ asakkuṇeyyo”tivacanena tassakammasādhanattaṃdasseti.",
  "anya-e0401n0:30_11": "“Kammasādhanenevā”ti pubbe-",
  "anya-e0401n0:30_12": "tulayitabbo aññena saha pamitabboti tuloti evaṃ idhavuttena kamma sādhana vacanattheneva.",
  "anya-e0401n0:30_13": "“Tadatthasiddhito”ti tassa vibhāvaniyaṃ vuttassa duvidhassa atthassa siddhito.",
  "anya-e0401n0:30_14": "“Tato”ti tulasaddato.",
  "anya-e0401n0:30_15": "Cintāya kiṃ payojanaṃ atthi.",
  "anya-e0401n0:30_16": "Natthiyevāti adhippāyo.",
  "anya-e0401n0:30_17": "Vadati sīlenāti vattā.",
  "anya-e0401n0:30_18": "Vādī puggalo.",
  "anya-e0401n0:30_19": "Vattuno icchāvatticchā.",
  "anya-e0401n0:30_20": "Vattuṃ icchāvatticchātipivadanti.",
  "anya-e0401n0:30_21": "Vatticchaṃ anugato sammuti saṅketavohāra siddhattāti samāso.",
  "anya-e0401n0:30_22": "“Eta”nti etaṃ dvidhāsiddhavacanaṃ.",
  "anya-e0401n0:30_23": "“Ce”ti cevadeyya.",
  "anya-e0401n0:30_24": "“Nā”ti nayuttaṃ.",
  "anya-e0401n0:30_25": "“Yathāsuta”nti tula iti sutaṃ.",
  "anya-e0401n0:30_26": "“Yutta”nti yathāsuta niyāmeneva yuttaṃ vajjetvā.",
  "anya-e0401n0:30_27": "“Assutassā”ti dhāraṇatulāpariyāyassa itthiliṅgatulāsaddassa.",
  "anya-e0401n0:30_28": "Tatoyevayakāra yuttassatulyasaddassa ca assutassa.",
  "anya-e0401n0:30_29": "Itthiliṅgesati,",
  "anya-e0401n0:30_30": "tatopi eko akāroti katvā samītatthe dutīyo taddhita akāropi assutoyevanāmahoti.",
  "anya-e0401n0:30_31": "“Parikappanāyā”ti parikappetvā kathanāya.",
  "anya-e0401n0:30_32": "Payojanābhāvato na yuttantisambandho.",
  "anya-e0401n0:30_33": "Atulapadaṃ.",
  "anya-e0401n0:31_0": "6.",
  "anya-e0401n0:31_1": "Evaṃ dvinnaṃ padānaṃ padattha saṃvaṇṇanaṃ katvā idāni tesaṃyeva atthuddhārasaṃvaṇṇanaṃ karonto “imehi panā”tiādimāha.",
  "anya-e0401n0:31_2": "Tattha “sampadā”ti sampattiyo.",
  "anya-e0401n0:31_3": "“Bodhisambhārasambharaṇaṃ nāma” samatiṃ sapāramīnaṃ paripūraṇaṃ.",
  "anya-e0401n0:31_4": "“Mahāvajiraññāṇa”nti bhagavato āsavakkhayaññāṇampi vuccati.",
  "anya-e0401n0:31_5": "Tassa pubbabhāge buddhabhāvatthāya anupadadhammavipassanāvasena chattiṃsa koṭi satasahassa saṅkhānaṃ",
  "anya-e0401n0:31_6": "devasikaṃ vaḷañjanakapphalasamāpattīnaṃ pubbabhāga vipassanāñāṇampi mahāvajiraññāṇanti vuccati.",
  "anya-e0401n0:31_7": "Sabbampetaṃ mahāṭīkāyaṃ vuttaṃ.",
  "anya-e0401n0:31_8": "“Mahābodhiyā”ti sabbaññu buddhānaṃ abhisambodhi saṅkhātassa aggamaggaññāṇassa.",
  "anya-e0401n0:31_9": "Pahiyyanti pahātabbā dhammā etenāti pahānaṃ.",
  "anya-e0401n0:31_10": "Pajahanti pahātabbedhammeetenātivā pahānanti katvā taṃ aggamaggaññāṇampitaṃ vipassanāñāṇampi pahānanti",
  "anya-e0401n0:31_11": "vuccatīti iminā adhippāyena “pahānasampadāyaṃ vā sā saṅgahitā”ti vuttaṃ.",
  "anya-e0401n0:31_12": "Pañcasīlāni.",
  "anya-e0401n0:31_13": "Pāṇātipātassa pahānaṃsīlaṃ,",
  "anya-e0401n0:31_14": "veramaṇisīlaṃ,",
  "anya-e0401n0:31_15": "cetasikaṃsīlaṃ,",
  "anya-e0401n0:31_16": "saṃvarosīlaṃ,",
  "anya-e0401n0:31_17": "avītikkamosilantiādīsuviya etthahi pahānasīlaṃ nāma yathā vuttena atthena veramaṇisīlamevāti yujjati.",
  "anya-e0401n0:31_18": "Pahānaṃ nāma kocidhammo nahotīti adhippāye pana satipahāna sīsena pahānasādhakaṃ tadevañāṇadvayaṃ upacārenapahānanti gahetabbaṃ.",
  "anya-e0401n0:31_19": "Itarathā pahānasampadā nāma asārā aphalāti āpajjeyyāti.",
  "anya-e0401n0:31_20": "Paccekabuddha buddhasāvakā kilese pajahantāpi vāsanāya saha appajahanato citta santāne mohavāsanāya vijjamānattā sabbaññu bhāvaṃ nagacchanti.",
  "anya-e0401n0:31_21": "Tasmā yathātesaṃ kilesappahānaṃ pahānasampadā nāma nahoti.",
  "anya-e0401n0:31_22": "Natathāsabbaññubuddhānanti āha “sahavāsanāyā”tiādiṃ.",
  "anya-e0401n0:31_23": "Vibhāvaniyaṃñāṇasampadā pathamaṃ vuttā.",
  "anya-e0401n0:31_24": "Tato pahāna sampadā.",
  "anya-e0401n0:31_25": "Ṭīkāyaṃ pana pahānasampadā pathamaṃ vuttā.",
  "anya-e0401n0:31_26": "Tato adhigama sampadānāma vuttā.",
  "anya-e0401n0:31_27": "Tato ñāṇasampadā.",
  "anya-e0401n0:31_28": "Pahānasampadāyañca aggamaggaññāṇaṃ dassitaṃ.",
  "anya-e0401n0:31_29": "Adhigama sampadāti ca sabbaññutaññāṇappaṭilābho vutto.",
  "anya-e0401n0:31_30": "Ñāṇasampadāyampana tehi dvīhi ñāṇehi avasesānidasabalaññāṇādīnisabbaññāṇānidassitāni.",
  "anya-e0401n0:31_31": "Idhapi ṭīkānayameva sambhāvento “pahānasampadāyevapanā”tiādimāha.",
  "anya-e0401n0:31_32": "“Sabbaññutaññāṇappadaṭṭhāna”nti sabbaññutaññāṇassapadaṭṭhānaṃ,",
  "anya-e0401n0:31_33": "āsanna kāraṇaṃ.",
  "anya-e0401n0:31_34": "“Na hi maggaññāṇato aññā pahānasampadānāma atthi”.",
  "anya-e0401n0:31_35": "Paramatthato natthīti adhippāyo.",
  "anya-e0401n0:31_36": "Idañca visuddhimagge=pahānanti koci dhammonāma natthi aññatra vuttappakārānaṃ pāṇātipātādīnaṃ anuppādamattato=ti āgatattā vuttaṃ.",
  "anya-e0401n0:31_37": "Pahāyakadhammasamādānena pana pahātabba dhammānaṃ anuppādo nāma ekopaṇīta dhammohoti.",
  "anya-e0401n0:31_38": "Ekaṃ santi padaṃ hoti.",
  "anya-e0401n0:31_39": "Tathāhi vuttaṃ paṭisambhidā magge=uppādo bhayaṃ,",
  "anya-e0401n0:31_40": "anuppādo khemanti santipade ñāṇaṃ.",
  "anya-e0401n0:31_41": "Pavatti bhayaṃ,",
  "anya-e0401n0:31_42": "appavatti khemanti santipadeñāṇa=nti.",
  "anya-e0401n0:31_43": "Tadaṅgappahānaṃ panatadaṅgaanuppādo nāma.",
  "anya-e0401n0:31_44": "Vikkhambhanappahānaṃ vikkhambhana anuppādo nāma.",
  "anya-e0401n0:31_45": "Samucchedappahānaṃ samuccheda anuppādo nāmāti vattabbaṃ.",
  "anya-e0401n0:31_46": "Idha pana anuppāda sampāpakaṃ vipassanā ñāṇañca maggaññāṇañca upacārena pahānanti adhippetaṃ. Kasmā,",
  "anya-e0401n0:31_47": "upariñāṇa sampadādīnaṃ paccayattāti daṭṭhabbaṃ.",
  "anya-e0401n0:31_48": "“Sampadāsaṅkaro”ti sampadāsambhedo,",
  "anya-e0401n0:31_49": "sampadāsammisso.",
  "anya-e0401n0:31_50": "“Ñāyāgata”nti yuttito āgataṃ.",
  "anya-e0401n0:31_51": "“Sīlādiguṇehī”ti sīla samādhi paññā vimutti vimuttiññāṇadassana guṇehi.",
  "anya-e0401n0:31_52": "“Iddhidhammehī”ti iddhividhābhiññādīhi iddhiguṇehi.",
  "anya-e0401n0:31_53": "“Lakkhaṇānubyañjanappaṭimaṇḍitassā”ti dvattiṃsa mahāpurisalakkhaṇehi ca asīti khuddakalakkhaṇehi ca paṭimaṇḍitassa.",
  "anya-e0401n0:31_54": "“Āsayo”ti citta santāne adhisayito icchāviseso.",
  "anya-e0401n0:31_55": "“Ajjhāsayassā”ti alobhajjhāsayādikassaajjhāsayassa.",
  "anya-e0401n0:31_56": "“Uḷāratā”ti paṇītatā.",
  "anya-e0401n0:31_57": "“Hitajjhāsayatā”tihitakāmatā.",
  "anya-e0401n0:31_58": "Aparipāka gatindriyānaṃ sattānaṃ indriyaparipākakālāgamanañca ettha vattabbaṃ.",
  "anya-e0401n0:31_59": "“Abhiññātāna”nti atipākaṭānaṃ.",
  "anya-e0401n0:31_60": "“Dvepahānasampadā”ti dvepahāna sampadā ñāṇasampadā.",
  "anya-e0401n0:31_61": "Sammāsambuddhapade.",
  "anya-e0401n0:31_62": "“Sāmaṃ saccāni abhisambujjhī”ti ettha abhisambodhisaṅkhātaṃ aggamaggaññāṇaṃ gahitaṃ.",
  "anya-e0401n0:31_63": "Tañca pahānakiccappadhānaṃ hoti.",
  "anya-e0401n0:31_64": "“Tattha ca sabbaññutaṃ patto”ti ettha sabbaññutaññāṇaṃ.",
  "anya-e0401n0:31_65": "“Balesu ca vasibhāva”nti ettha dasabalaññāṇāni gahitāni.",
  "anya-e0401n0:31_66": "Tena vuttaṃ “dve…pe…",
  "anya-e0401n0:31_67": "sammāsambuddhapadenavibhāvitā”ti.",
  "anya-e0401n0:32_0": "Sampadāniṭṭhitā.",
  "anya-e0401n0:33_0": "7.",
  "anya-e0401n0:33_1": "Sasaddhammagaṇuttamapade.",
  "anya-e0401n0:33_2": "Yathā=sasaṅghaṃlokanāyakaṃ namassissaṃ=ti etthasahasaddassa samavāyatthattā ahaṃlokanāyakañca saṅghañca namassissanti evaṃ samavāyattho viññāyati.",
  "anya-e0401n0:33_3": "Tathā idhapi sammāsambuddhañcasaddhammañca gaṇuttamañca abhivādiyāmīti evaṃ kiriyāsamavāyattho sahasaddena dīpitoti dassetuṃ “dūratohaṃ…pe…",
  "anya-e0401n0:33_4": "evamidaṃ daṭṭhabba”nti vuttaṃ.",
  "anya-e0401n0:33_5": "“Ida”nti sasaddhammagaṇuttamapadaṃ.",
  "anya-e0401n0:33_6": "Ettha ca“samavāyo”ti dvinnaṃ tiṇṇaṃ bahūnaṃ vā atthānaṃ ekasmiṃ dabbevā guṇevākiriyāyavāsamaṃ avecca ayanaṃpavattanaṃ samavāyo.",
  "anya-e0401n0:33_7": "Paccānutāpa paccānumodanādiṭhānesu=ahaṃ pubbedānaṃ nadadissaṃ,",
  "anya-e0401n0:33_8": "sīlaṃ narakkhissaṃ. -",
  "anya-e0401n0:33_9": "Anekajāti saṃsāraṃ sandhāvissa=ntiādinā atītepikāle anāgatavacanaṃ payujjatīti āha “namassissa”nti namassiṃti.",
  "anya-e0401n0:33_10": "“Guṇībhūtāna”nti samāsapade visesanabhūtānaṃ,",
  "anya-e0401n0:33_11": "appadhānabhūtānanti attho.",
  "anya-e0401n0:33_12": "Abbhūta tabbhāvecāyaṃ īkāro. Yathā,",
  "anya-e0401n0:33_13": "kāko setī bhavati,",
  "anya-e0401n0:33_14": "bako kaṇhībhavatīti.",
  "anya-e0401n0:33_15": "Ettha ca “setī bhavatī”ti asetapubbo setobhavati.",
  "anya-e0401n0:33_16": "“Kaṇhībhavatī”ti akaṇhapubbo kaṇhobhavatīti attho.",
  "anya-e0401n0:33_17": "Tathā idhapi.",
  "anya-e0401n0:33_18": "Buddhaṃ dhammañca saṅghañcavanditvā-",
  "anya-e0401n0:33_19": "tiādīsu visuṃvisuṃ padhānattā aguṇabhūtāpi dhammasaṅghā idhasamāsapade aññapadatthassaguṇabhūtāhonti.",
  "anya-e0401n0:33_20": "Ayaṃ abbhūtatabbhāvattho nāma.",
  "anya-e0401n0:33_21": "“Abhivāditabhāvo”ti vutte tapaccayassa bahulaṃ atītakālavisayattā pubbeganthārambhakāle dhamma saṅghānaṃpi therassa vandanāsiddhi dassitā hoti.",
  "anya-e0401n0:33_22": "“Abhivādetabba bhāvo”ti vuttepana tabbapaccayassakālasāmaññavisayattāna tathā dassitā hoti.",
  "anya-e0401n0:33_23": "Dānaṃ dātabbaṃ,",
  "anya-e0401n0:33_24": "sīlaṃ rakkhitabbantiādīsu viya dhammasaṅghānāmasabbakālaṃpi abhivādetabbāti.",
  "anya-e0401n0:33_25": "Evaṃ dhammasaṅghānaṃ sabbakālaṃpi abhivādanārahaguṇo eva dassitoti imamatthaṃ dassetuṃ “tatthā”tiādi vuttaṃ. Tattha,",
  "anya-e0401n0:33_26": "“abhivādana”nti idaṃ kiriyāsamavāyadassanato vuttaṃ.",
  "anya-e0401n0:33_27": "Kālavisesaṃ pana nadīpetiyeva.",
  "anya-e0401n0:33_28": "“Attano nidassanenā”ti saputtadāro āgatoti attanā nīharitvā dassitena payogena.",
  "anya-e0401n0:33_29": "Sohi payogo kiriyā samavāyasseva.",
  "anya-e0401n0:33_30": "Naguṇasamavāyassāti.",
  "anya-e0401n0:33_31": "Ettha ca therassa vandanāvacane thero imehi yevapadehi ratanattayaṃtīhidvāre hivandatīti gahetvā “abhivādiyā”ti",
  "anya-e0401n0:33_32": "ettha abhivādiyādhīti ca atthaṃ nīharanti.",
  "anya-e0401n0:33_33": "Appadhāna kiriyāpade pana tadattha nīharaṇaṃ asambhāvento “apicā”tiādimāha.",
  "anya-e0401n0:33_34": "Tattha “apicā”ti kiñci vattabbaṃ atthīti atthajotane ayaṃ nipātasamudayo.",
  "anya-e0401n0:33_35": "“Ganthappaṭiññāyā”ti ganthappaṭiññāvacanena.",
  "anya-e0401n0:33_36": "“Sahaghaṭetvā”ti ekato sambandhitvā.",
  "anya-e0401n0:34_0": "Vacanatthe.",
  "anya-e0401n0:34_1": "Sadhano puriso,",
  "anya-e0401n0:34_2": "dhanavāpuriso-",
  "anya-e0401n0:34_3": "ti ādayo samāsataddhitasaddā yebhūyyena atissayattha dīpakā honti.",
  "anya-e0401n0:34_4": "Nahi appakena dhanena tathā voharanti.",
  "anya-e0401n0:34_5": "Tasmā idhāpi tathā rūpaṃ atissayatthaṃ dassetuṃ “attanānimmitena…pe…",
  "anya-e0401n0:34_6": "saraṇabhūtenā”ti vuttaṃ. Tattha,",
  "anya-e0401n0:34_7": "“attanānimmitenā”ti attanā uppāditena.",
  "anya-e0401n0:34_8": "“Nahī”tiādinā tadatthameva byatirekato vivarati. Tattha,",
  "anya-e0401n0:34_9": "“paranimmitenā”ti buddhanimmitenāti adhippāyo.",
  "anya-e0401n0:34_10": "“Tathā thomana”nti sasaddhamma gaṇuttamanti thomanaṃ.",
  "anya-e0401n0:34_11": "“Idaṃpī”ti dutīyattha sampiṇḍane ayaṃpikāro.",
  "anya-e0401n0:34_12": "Nakevalaṃ purimapadadvayameva satthu asādhāraṇaguṇapadaṃ hoti.",
  "anya-e0401n0:34_13": "Atha kho idaṃpi padaṃ satthu paccekabuddhādīhi asādhāraṇa padamevahotīti yojanā.",
  "anya-e0401n0:35_0": "Dhammavacanatthe.",
  "anya-e0401n0:35_1": "“Dhāretī”ti vahati.",
  "anya-e0401n0:35_2": "Gāthāyaṃ “rakkhatī”ti apāyādidukkhatorakkhati.",
  "anya-e0401n0:35_3": "“Yesa”nti kilesānaṃ.",
  "anya-e0401n0:35_4": "“Imasmiṃ atthe”ti kilesasamucchindanasaṅkhāte dhāraṇatthe.",
  "anya-e0401n0:35_5": "“Nibbānañcanippariyāyato dhammo nāmā”ti kasmā vuttaṃ,",
  "anya-e0401n0:35_6": "nanu nissaraṇappahānameva nibbānassa kiccaṃ,",
  "anya-e0401n0:35_7": "idañca samucchedappahānanti codanaṃ pariharanto “ariyamaggāhī”tiādimāha.",
  "anya-e0401n0:35_8": "“Nibbānena saheva hutvā”ti ārammaṇādhipatibhūtaṃ ārammaṇū panissayabhūtañca nibbānaṃ attano patiṭṭhaṃ katvāti adhippāyo. Apica,",
  "anya-e0401n0:35_9": "samucchedoti ca nissaraṇanti ca atthato samānagatikaṃ hoti.",
  "anya-e0401n0:35_10": "Tasmā nissaraṇaṃpi mukhyadhāraṇa mevāti daṭṭhabbaṃ.",
  "anya-e0401n0:35_11": "Nissaraṇamevavā padhānadhāraṇanti piyujjatiyeva.",
  "anya-e0401n0:35_12": "“Dhāraṇūpāyoyevahoti”.",
  "anya-e0401n0:35_13": "Namukhyadhāraṇaṃ. Kasmā,",
  "anya-e0401n0:35_14": "samuccheda kiccābhāvato.",
  "anya-e0401n0:35_15": "“Etepañca pariyāyadhammāyeva”. Kasmā,",
  "anya-e0401n0:35_16": "nibbānassaviyamaggānaṃ samuccheda kicce asahāyattāti.",
  "anya-e0401n0:35_17": "Ettha ca “sāmaññapphalānī”ti samaṇassa bhāvo sāmaññaṃ.",
  "anya-e0401n0:35_18": "Ariyamaggassetaṃ nāmaṃ.",
  "anya-e0401n0:35_19": "Sāmaññassaphalaṃ sāmaññapphalaṃ.",
  "anya-e0401n0:35_20": "Dutīyavikappe akicca paccayabhūtāpi kecikitakapaccayā kammatthegatā kiccapaccayānaṃpi atthaṃ dīpeti. Yathā, diṭṭhaṃ, sutaṃ, mutaṃ,",
  "anya-e0401n0:35_21": "viññātanti vuttaṃ “dhāraṇāraho”ti.",
  "anya-e0401n0:35_22": "“Yathā vutta dhammā yevā”ti pañcamukhyadhammā,",
  "anya-e0401n0:35_23": "pañcapariyāyadhammāyeva.",
  "anya-e0401n0:35_24": "“Kecī”ti cattāro maggā.",
  "anya-e0401n0:35_25": "Puna “kecī”ti nibbānameva.",
  "anya-e0401n0:35_26": "Bahuvacana sotepatitattā ettha bahuvacanaṃ ruḷaṃ.",
  "anya-e0401n0:35_27": "Puna “kecī”ti cattāro sāmaññapphala dhammā.",
  "anya-e0401n0:35_28": "“Kecī”ti pariyatti dhammo.",
  "anya-e0401n0:35_29": "Etthāpi bahuvacanaṃ sotapatitameva.",
  "anya-e0401n0:35_30": "“Dhārenta”nti dhārentaṃ puggalaṃ.",
  "anya-e0401n0:35_31": "Tatīya vikappe “apatamānaṃ vahantī”ti apatamānaṃ katvā vahanti.",
  "anya-e0401n0:35_32": "Catuttha vikappe “etthā”ti etasmiṃ dhamme.",
  "anya-e0401n0:35_33": "Dhammovadīpaṃ etesanti dhammadīpā.",
  "anya-e0401n0:35_34": "Dhammova paṭisaraṇaṃ etesanti dhammappaṭisaraṇā.",
  "anya-e0401n0:35_35": "Dhammadīpā bhikkhave bhavatha dhammappaṭisaraṇā,",
  "anya-e0401n0:35_36": "anaññappaṭisaraṇā tihi vuttaṃ.",
  "anya-e0401n0:35_37": "Laddhā patiṭṭhā etesanti laddhappatiṭṭhā.",
  "anya-e0401n0:35_38": "Yujjatiyeva.",
  "anya-e0401n0:35_39": "Dhammadīpapāṭhānulomattāti adhippāyo.",
  "anya-e0401n0:35_40": "Dhammavicāraṇāyaṃ,",
  "anya-e0401n0:35_41": "codakopaṭipatti dhammaṃ dasavidha dhammato aññaṃmaññamāno “kasmā”tiādinā codeti.",
  "anya-e0401n0:35_42": "So pana paṭipatti dhammo tato aññona hoti,",
  "anya-e0401n0:35_43": "tattheva antogadhoti dassento “sopanā”tiādimāha.",
  "anya-e0401n0:35_44": "“Maggassa pubbabhāgappaṭipadā hotī”ti yathā ambarukkho ambapupphaambapphalassa patiṭṭhā bhāvena pubbabhāga nissayo hoti. Kasmā,",
  "anya-e0401n0:35_45": "itoyevatassa pupphapphalassa jātattā etthevasaṃ vaḍḍhitattā ca.",
  "anya-e0401n0:35_46": "Tathā paṭipatti dhammopi ariyamaggapphalassapatiṭṭhābhāvena pubbabhāgūpanissayappaṭipadāhoti. Kasmā,",
  "anya-e0401n0:35_47": "itoyeva tassajātattā etthevasaṃ vaḍḍhitattā ca.",
  "anya-e0401n0:35_48": "Vuttañhetaṃ mahāvagga saṃyutte.",
  "anya-e0401n0:35_49": "Seyyathāpi bhikkhave yekeci mebījagāmabhūtagāmāvuḍḍhiṃ viruḷiṃ vepullaṃ āpajjanti.",
  "anya-e0401n0:35_50": "Sabbete pathaviṃ nissāya pathaviṃ patiṭṭhāya.",
  "anya-e0401n0:35_51": "Evameva kho bhikkhave bhikkhusīlaṃ nissāya sīlepatiṭṭhāya ariyaṃ aṭṭhaṅgīkaṃ maggaṃ bhāvento vuḍḍhiṃ viruḷhiṃ vepullaṃ pāpuṇāti dhammesūti.",
  "anya-e0401n0:35_52": "“Pubbacetanāviyadāne”ti yathā tividhaṃ puññaṃ,",
  "anya-e0401n0:35_53": "dānamayaṃ puññaṃ sīlamayaṃ puññaṃ bhāvanāmayaṃ puññanti vutte dānavatthu pariyesanato paṭṭhāya dānaṃ",
  "anya-e0401n0:35_54": "ārabbhapavattā sabbā pubbabhāga cetanā dānavacane saṅgahitā dānantveva saṅkhyaṃgatā.",
  "anya-e0401n0:35_55": "Evaṃ so paṭipatti dhammo ariya maggavacane evasaṅgahito,",
  "anya-e0401n0:35_56": "ariyamaggo tveva saṅkhyaṃ gatoti vuttaṃ hoti.",
  "anya-e0401n0:36_0": "Imasmiṃ dhammasaṃsandane aparampi vattabbaṃ vadanto “apicā”tiādimāha.",
  "anya-e0401n0:36_1": "Tattha “yadaggenā”ti yenakāraṇakoṭṭhāsena dhāraṇūpāyotiādinā kāraṇabhāgenāti attho.",
  "anya-e0401n0:36_2": "Vandanaṃ araha tīti vandaneyyo.",
  "anya-e0401n0:36_3": "Tasmiṃ vandaneyye.",
  "anya-e0401n0:36_4": "“Puthujjanakalyāṇako”ti ettha tividho kalyāṇako vinayakalyāṇako suttantakalyāṇako abhidhammakalyāṇakoti.",
  "anya-e0401n0:36_5": "Tattha vinaye paññattāya kalyāṇappaṭipattiyā samannāgato bhikkhu vinayakalyāṇako nāma.",
  "anya-e0401n0:36_6": "So idha bhikkhu pātimokkha saṃvarasaṃvuto viharati ācāra gocara sampanno,",
  "anya-e0401n0:36_7": "aṇumattesu vajjesu bhayadassāvī samādāya sikkhati sikkhāpadesūti ettha veditabbo.",
  "anya-e0401n0:36_8": "Tattha vinaye paññattākalyāṇappaṭipattiduvidhā,",
  "anya-e0401n0:36_9": "ādi brahmacariyakasīlaṃ abhisamacārikasīlanti. Tattha,",
  "anya-e0401n0:36_10": "ubhatovibhaṅgapariyāpannaṃ sīlaṃ ādibrahmacariyakaṃ nāma.",
  "anya-e0401n0:36_11": "Khandhakapariyāpannaṃ sīlaṃ abhisamacārikaṃ nāma.",
  "anya-e0401n0:37_0": "Suttantesu vuttāya kalyāṇappaṭipattiyā samannāgato gahaṭṭho vā pabbajito vā suttanta kalyāṇako nāma.",
  "anya-e0401n0:37_1": "So catūhi bhikkhave dhammehi samannāgato ariyasāvako sabbaṃ duggatibhayaṃ samatikkanto hoti.",
  "anya-e0401n0:37_2": "Katamehi catūhi.",
  "anya-e0401n0:37_3": "Idha bhikkhave ariyasāvako buddhe aveccappasādena samannāgato hoti iti piso bhagavā…pe…",
  "anya-e0401n0:37_4": "satthādevamanussānaṃ, buddho,",
  "anya-e0401n0:37_5": "bhagavāti.",
  "anya-e0401n0:37_6": "Dhamme aveccappasādena samannāgato hoti svākkhāto bhagavatā dhammo…pe…",
  "anya-e0401n0:37_7": "paccattaṃ veditabbo viññūhīti.",
  "anya-e0401n0:37_8": "Saṅghe aveccappasādena samannāgato hoti suppaṭipanno bhagavato sāvakasaṅgho…pe…",
  "anya-e0401n0:37_9": "anuttaraṃ puññakkhettaṃ lokassāti.",
  "anya-e0401n0:37_10": "Ariyakantehi sīlehi samannāgato hotīti ettha veditabbo.",
  "anya-e0401n0:37_11": "Tattha buddhe aveccappasādo nāma arahaṃ,",
  "anya-e0401n0:37_12": "sammāsambuddho,",
  "anya-e0401n0:37_13": "tiādikānaṃ guṇapadānaṃ attha jānanaññāṇena yutto pasādo.",
  "anya-e0401n0:37_14": "Ariyehikāmīyanti icchīyantīti ariyakantāni.",
  "anya-e0401n0:37_15": "Suparisuddhassa ājīvaṭṭhamakasīlassetaṃ nāmaṃ.",
  "anya-e0401n0:37_16": "Cattārimāni bhikkhave sotāpattiyaṅgāni.",
  "anya-e0401n0:37_17": "Katamāni cattāri.",
  "anya-e0401n0:37_18": "Sappurisasaṃsevo,",
  "anya-e0401n0:37_19": "saddhammassavanaṃ,",
  "anya-e0401n0:37_20": "yoniso manasikāro,",
  "anya-e0401n0:37_21": "dhammānu dhammappaṭipattītiādīni bahūni suttantāni idha vattabbāni.",
  "anya-e0401n0:38_0": "Abhidhamme vā suttantesu vā vuttāya kalyāṇappaṭipattiyā samannāgatogahaṭṭho vā pabbajito vā abhidhammakalyāṇako nāma.",
  "anya-e0401n0:38_1": "So idha sutavā ariyasāvako ariyānaṃ dassāvī ariya dhammassakovido ariyadhammesu vinīto.",
  "anya-e0401n0:38_2": "So rūpaṃ attato na samanupassatīti ettha veditabbo. Tattha,",
  "anya-e0401n0:38_3": "“sutavā”ti ettha khandhā, yatana, dhātu,",
  "anya-e0401n0:38_4": "paṭiccasamuppāda,",
  "anya-e0401n0:38_5": "satipaṭṭhānā,",
  "anya-e0401n0:38_6": "dīsu uggaha paripucchā vinicchayaññāṇa samannāgato gahaṭṭho vā pabbajito vā suta vā nāmāti aṭṭhakathāsu vutto.",
  "anya-e0401n0:38_7": "So eva puthujjana kalyāṇakoti ca vuccati.",
  "anya-e0401n0:39_0": "Duve puthujjanā vuttā, buddhenādiccabandhunā;",
  "anya-e0401n0:40_0": "Andho puthujjano eko, kalyāṇeko puthujjano. ti",
  "anya-e0401n0:41_0": "Ca vuttaṃ.",
  "anya-e0401n0:41_1": "Aṅguttare pana catukkanipāte katamo puggalo appassuto sutena upapanno hoti.",
  "anya-e0401n0:41_2": "Idhekacco dhammaṃ suṇāti ekāyapi cātuppadikāya gāthāya attha maññāya dhamma maññāya dhammā nu dhammappaṭipanno hoti.",
  "anya-e0401n0:41_3": "Ayaṃ appassutosutena upapannoti vuttaṃ.",
  "anya-e0401n0:41_4": "Sutavāti ca sutena upapannoti ca atthato ekanti.",
  "anya-e0401n0:41_5": "Puthujjana kalyāṇako saṅghe sekkhesusaṅgahito.",
  "anya-e0401n0:41_6": "Vuttaṃhetaṃ parivāre ke sikkhantīti.",
  "anya-e0401n0:41_7": "Puthujjana kalyāṇakena saddhiṃ satta ariyapuggalā sikkhanti.",
  "anya-e0401n0:41_8": "Arahā khīṇāsavo sikkhitasikkhoti.",
  "anya-e0401n0:41_9": "Dakkhiṇa vibhaṅgasutta aṭṭhakathāyaṃ pana.",
  "anya-e0401n0:41_10": "Ti saraṇa saraṇaṃ gato upāsakopi sotāpattiphalasacchikiriyāya paṭipanne saṅgahitoti vuttaṃ. Tattha,",
  "anya-e0401n0:41_11": "sotāpattiphalasacchikiriyāya paṭipannonāma sotāpatti maggaṭṭho ariyapuggalo.",
  "anya-e0401n0:41_12": "“Sohisaṅgahito”ti sambandho.",
  "anya-e0401n0:41_13": "“Ettāvatā paṭikkhittaṃ hotī”ti sambandho.",
  "anya-e0401n0:41_14": "“Saṅghe asaṅgahito”ti saṅghaṃsaraṇaṃ gacchāmīti ca,",
  "anya-e0401n0:41_15": "suppaṭipanno bhagavato sāvakasaṅghoti ca,",
  "anya-e0401n0:41_16": "evarūpesu ṭhānesu āgate saṅgha vacane asaṅgahito.",
  "anya-e0401n0:41_17": "“Na hitaṃ saraṇaṃ gacchantassasaraṇagamanaṃ sampajjatī”ti idaṃ saṅghaṃsaraṇaṃ gacchāmīti ettha saṅgha",
  "anya-e0401n0:41_18": "vacanetassapuggalassa asaṅgahita bhāvasādhanatthaṃ vuttaṃ.",
  "anya-e0401n0:41_19": "Tenāha “taṃ paṭikkhittaṃ hotī”ti.",
  "anya-e0401n0:41_20": "Sace pana sabbaṃ bhagavato sāvakasaṅghaṃ anuddhissatameva puggalaṃ saṅghaṃsaraṇaṃ gaccheyya āyasmantaṃ saraṇaṃ gacchāmīti.",
  "anya-e0401n0:41_21": "Saraṇa gamanaṃ na sampajjatiyeva.",
  "anya-e0401n0:41_22": "Atha sabbaṃ bhagavato sāvakasaṅghaṃ uddissa tassa santike saraṇaṃ gaccheyya saṅghaṃ saraṇaṃ gacchāmīti.",
  "anya-e0401n0:41_23": "Sampajjatiyeva.",
  "anya-e0401n0:41_24": "Idañca daharakāle sabbappathamaṃ saraṇagamanaṃ sandhāya vuttaṃ.",
  "anya-e0401n0:41_25": "Idañhi saraṇa gamanaṃ nāma sakiṃ gahetvā ratanattaye saddhaṃ ajahantassa yāvajīvaṃpi na bhijjati.",
  "anya-e0401n0:41_26": "Punappunaṃ gahaṇa kiccaṃ natthi.",
  "anya-e0401n0:41_27": "Punappunaṃ gaṇhantepi dosonatthi.",
  "anya-e0401n0:41_28": "Punappunaṃ puññaṃ vaḍḍhati.",
  "anya-e0401n0:41_29": "Sabbappathamaṃ gahaṇakāle ca aññena dinnattā laddhaṃ nahoti.",
  "anya-e0401n0:41_30": "Attanovacī bhedena laddhaṃ hoti.",
  "anya-e0401n0:41_31": "Tasmā aññassa santike aggahetvā sayameva vacībhedaṃ gaṇhantassa gahaṭṭhassa saraṇa gamanaṃ sampajjatiyeva.",
  "anya-e0401n0:41_32": "Tathā sabbāni gahaṭṭhasīlānīti.",
  "anya-e0401n0:41_33": "Sāmaṇera saraṇa gamanampana bhikkhunādinnameva labbhati.",
  "anya-e0401n0:41_34": "Tañca kho ubhinnaṃpiṭhānakaraṇa sampattiyā sati evāti daṭṭhabbaṃ.",
  "anya-e0401n0:41_35": "“Vo”ti tumhākaṃ.",
  "anya-e0401n0:41_36": "Yodhammo ca desito yovinayocapaññatto.",
  "anya-e0401n0:41_37": "“Mamaccayenā”ti mamātikkamena.",
  "anya-e0401n0:41_38": "Mayi parinibbuteti vuttaṃ hoti.",
  "anya-e0401n0:41_39": "Satthā bhavissatīti pāṭhaseso.",
  "anya-e0401n0:41_40": "“Saṃvaṇṇito”ti suṭṭhutaraṃvaṇṇito thomito.",
  "anya-e0401n0:41_41": "“Kalyāṇappaṭipattiyaṃ ṭhitopī”ti tīsukalyāṇappaṭipattīsu aññatarappaṭipattiyaṃ ṭhitopi.",
  "anya-e0401n0:41_42": "“Aṭṭhitopī”ti sabbappaṭipattibāhiro dussīlopāpadhammoti adhippāyo.",
  "anya-e0401n0:41_43": "Visesato pana vinayappaṭipatti eva idha pariyattāti daṭṭhabbā.",
  "anya-e0401n0:41_44": "“So”ti sodussīlo pāpadhammo.",
  "anya-e0401n0:41_45": "Attanopi saraṇaṃ nahoti.",
  "anya-e0401n0:41_46": "Avassaṃ apāyagāmīyeva so hotīti adhippāyo.",
  "anya-e0401n0:41_47": "“Kuto saraṇaṃ bhavissatī”ti yojanā.",
  "anya-e0401n0:41_48": "“Anekesu suttasahassesū”ti vinayepi bahūni garahasuttapadāni dissanti suttantesupi.",
  "anya-e0401n0:41_49": "Visesato pana aggikkhandhopamasuttādīsu.",
  "anya-e0401n0:42_0": "Saddhammavacanatthe.",
  "anya-e0401n0:42_1": "Kilesesamenti vūpasamentīti santoti vacanatthaṃ sandhāya “samitakilesāna”nti vuttaṃ.",
  "anya-e0401n0:42_2": "Santa saddo pana pasattheca, pūjiteca,",
  "anya-e0401n0:42_3": "sappuriseca,",
  "anya-e0401n0:42_4": "paṇḍiteca,",
  "anya-e0401n0:42_5": "dissatīti imaṃ abhidhānatthaṃ sandhāya “pasatthāna”ntiādivuttaṃ.",
  "anya-e0401n0:42_6": "“Saccovā dhammo saddhammo”ti yojanā.",
  "anya-e0401n0:42_7": "Etena sabhāvato atthisaṃvijjatīti santoti dasseti.",
  "anya-e0401n0:42_8": "“So”ti aññatitthiya dhammo.",
  "anya-e0401n0:42_9": "“Dhārentassā”ti savanuggahadhāraṇappaṭipajjanādivasena dhārentassa.",
  "anya-e0401n0:42_10": "Ahitoyeva sampajjati,",
  "anya-e0401n0:42_11": "yebhuyyena duggati vipākattāti adhippāyo.",
  "anya-e0401n0:42_12": "“Ayaṃ panā”ti satthu saddhammo pana.",
  "anya-e0401n0:42_13": "“Tathā dhārentassā”ti ayaṃ me hitoti dhārentassa hitoyevasampajjati,",
  "anya-e0401n0:42_14": "sugati nibbāna sampāpakattāti adhippāyo.",
  "anya-e0401n0:43_0": "“Samānadiṭṭhisīlāna”nti samānadiṭṭhikānaṃ samānasīlānañca.",
  "anya-e0401n0:43_1": "Etena samānadiṭṭhisīlā janā gaṇīyanti etthāti gaṇo.",
  "anya-e0401n0:43_2": "Saṃhanīyanti ekatokarīyanti etthāti saṅghoti imamatthaṃ dīpeti.",
  "anya-e0401n0:43_3": "Saha ekato dhammaṃ carantīti sahadhammikā.",
  "anya-e0401n0:43_4": "Ekassa satthuno dhamma vinaye pabbajitā.",
  "anya-e0401n0:43_5": "Tesaṃ sahadhammikānaṃ.",
  "anya-e0401n0:43_6": "Bhagavato sāvakasaṅgho uttamagaṇo nāma.",
  "anya-e0401n0:43_7": "Ye keci loke saṅghāvā gaṇāvā.",
  "anya-e0401n0:43_8": "Tathāgatassa sāvakasaṅgho tesaṃ aggamakkhāyatīti hi vuttaṃ.",
  "anya-e0401n0:43_9": "Soyeva idha gaṇuttamoti vuccati visesana para nipāta vasenāti adhippāyo.",
  "anya-e0401n0:43_10": "Uttamasaddassa guṇanāmattā “guṇamhiyeva pavattatī”ti vuttaṃ.",
  "anya-e0401n0:43_11": "“Tenā”ti uttama saddena.",
  "anya-e0401n0:43_12": "“Gaṇoti saṅghoyeva vuccati” saṅghasaddassapi samūhaṭṭhe niruḷhattā,",
  "anya-e0401n0:43_13": "“so vinayakammesu pasiddho”ti pañcasaṅghā catuvaggasaṅgho,",
  "anya-e0401n0:43_14": "pañcavaggasaṅgho,",
  "anya-e0401n0:43_15": "dasavaggasaṅgho,",
  "anya-e0401n0:43_16": "vīsativaggasaṅgho,",
  "anya-e0401n0:43_17": "atirekavīsativaggasaṅgho,",
  "anya-e0401n0:43_18": "catuvaggakaraṇīyaṃ kammaṃ,",
  "anya-e0401n0:43_19": "pañcavaggakaraṇīyaṃ kammantiādinā pasiddho pākaṭo.",
  "anya-e0401n0:43_20": "Dakkhiṇā vuccati kammañca kammaphalañca saddahitvā āyatiṃ vipākapphalappaṭi lābhatthāya dinnaṃ dānakammaṃ dakkhanti vaḍḍhanti sattā etāyāti katvā.",
  "anya-e0401n0:43_21": "Taṃdakkhiṇaṃ paṭiggaṇhituṃ arahatīti dakkhiṇeyyo.",
  "anya-e0401n0:43_22": "“Arahatī”ti ca anuttara puññakkhetta visesattādāyakena icchita patthitassa āyatiṃ phalassa suṭṭhusampādanavasena",
  "anya-e0401n0:43_23": "dāyakassa ca avirādhanato asaṅkhyeyyāppameyyavaḍḍhi āvahanato ca paṭiggaṇhituṃ arahati.",
  "anya-e0401n0:43_24": "Evarūpaṃhidānaṃ nāma uḷāradānaṃ hoti.",
  "anya-e0401n0:43_25": "Taṃ yesudussīlesudiyyati.",
  "anya-e0401n0:43_26": "Tesaṃ khetta duṭṭhattā dāyakena icchitapatthitaṃ phalaṃ na sampādeti.",
  "anya-e0401n0:43_27": "Nipphalaṃ vā hoti.",
  "anya-e0401n0:43_28": "Appapphalaṃ vā. Evaṃsati,",
  "anya-e0401n0:43_29": "te dāyakañca virādhenti nāma.",
  "anya-e0401n0:43_30": "Puññapphalāni ca vināsenti nāma.",
  "anya-e0401n0:43_31": "Sayañca taṃdānaṃ paṭiggahaṇato vā paribhogato vā saddhādeyyaṃ vinipātanato vā duggati bhāgino honti.",
  "anya-e0401n0:43_32": "Tasmāte evarūpaṃ dānaṃ paṭiggaṇhituṃ nārahantīti.",
  "anya-e0401n0:43_33": "“Upasampadākammaṃ sammuti nāmā”ti ekena pariyāyena sammuti kammaṃ nāma.",
  "anya-e0401n0:43_34": "Tañhi kāmaṃtera sasusammuti kammesunāgataṃ.",
  "anya-e0401n0:43_35": "Ñatti catuttha kammavācā saṅkhātāya pana saṅghasammutiyā siddhattā tena pariyāyena sammuti kammanti vuccatīti.",
  "anya-e0401n0:43_36": "“Upasampannabhūmiṃ patvā”ti upasampannabhūmi saṅkhātaṃ upariṭhānantaraṃ patvā.",
  "anya-e0401n0:43_37": "Tathā hi vuttaṃ vinaye bhikkhu vibhaṅge.",
  "anya-e0401n0:43_38": "Ñatti catutthena kammena akuppena ṭhānārahenāti. Tattha,",
  "anya-e0401n0:43_39": "“ṭhānārahenā”ti upasampanna bhūmisaṅkhātaṃ ṭhānantaraṃ pāpetuṃ arahenāti attho.",
  "anya-e0401n0:43_40": "“Upasampannabhūmī”ti ca upasampanna sīlaṃ vuccati.",
  "anya-e0401n0:43_41": "“Vinayakammesu pasiddho”ti.",
  "anya-e0401n0:43_42": "Suṇātumebhante saṅgho tiādīsu pākaṭo.",
  "anya-e0401n0:43_43": "Apica “sammuti saṅgho”ti,",
  "anya-e0401n0:43_44": "devasaṅghāsamāgatātiādīsu viya bahūnaṃ samūhanaṭṭhena lokasammutiyā siddhosaṅgho sammuti saṅghotipi yujjati.",
  "anya-e0401n0:43_45": "“Ariyapuggalasamūho”ti puthujjanakalyāṇako bhikkhu pubbe vuttanayena sotāpatti maggaṭṭhe saṅgahitoti,",
  "anya-e0401n0:43_46": "tena saha aṭṭhavidho ariya puggalasamūho.",
  "anya-e0401n0:43_47": "“Sammuti saṅghe antogadhoyevā”ti etena dakkhiṇeyyasaṅgho nāma visuṃ navattabbo.",
  "anya-e0401n0:43_48": "Tasmiñca navattabbe sati,",
  "anya-e0401n0:43_49": "sammuti saṅghotipi vattabba kiccaṃ natthi.",
  "anya-e0401n0:43_50": "Bhagavato sāvakasaṅgho tveva vattabbaṃ hotīti dasseti.",
  "anya-e0401n0:43_51": "Saccametaṃ.",
  "anya-e0401n0:43_52": "Idha pana saṅghavacanena āgataṭṭhānassa duvidhattā saṅghassa duvidhatā vuttā.",
  "anya-e0401n0:43_53": "Tattha sammuti saṅghassa āgataṭṭhānaṃ vinayakammesūti vuttameva.",
  "anya-e0401n0:43_54": "Idāni ariyasaṅghassa āgataṭṭhānaṃ dassento “tathāpī”tiādimāha.",
  "anya-e0401n0:43_55": "Tattha saraṇa gamana…pe…",
  "anya-e0401n0:43_56": "anussatiṭṭhānesu upasampannabhūto bhikkhusaṅghova gahetabbo.",
  "anya-e0401n0:43_57": "Dakkhiṇāvisuddhiṭṭhāne pana puggalikadānesu catūhi sotāpattiyaṅgehi samannāgato upāsakopi sāmaṇeropi yujjati.",
  "anya-e0401n0:43_58": "Saṅghika dānesu pana bhikkhusaṅghova.",
  "anya-e0401n0:43_59": "“Tathā tathā saṃvaṇṇetvā”ti āhuneyyo,",
  "anya-e0401n0:43_60": "pāhuneyyo,",
  "anya-e0401n0:43_61": "dakkhiṇeyyo,",
  "anya-e0401n0:43_62": "añjalīkaraṇīyyo,",
  "anya-e0401n0:43_63": "anuttaraṃ puññakkhettaṃ lokassā,",
  "anya-e0401n0:43_64": "tiādināsuṭṭhu thometvā.",
  "anya-e0401n0:43_65": "So dakkhiṇeyya saṅgho.",
  "anya-e0401n0:43_66": "“Puthujjana saṅgho”ti idaṃ ariya saṅghena vinākevalaṃ puthujjanasaṅghaṃ sandhāya vuttaṃ.",
  "anya-e0401n0:43_67": "Ettha ca saṅgha vacanena saṅgha pariyāpanno ekopi bhikkhu gahetabbo.",
  "anya-e0401n0:43_68": "So sace puthujjano hoti,",
  "anya-e0401n0:43_69": "anuttaraṃ puññakkhettaṃ nahoti.",
  "anya-e0401n0:43_70": "Yadi ariya puggalo hoti,",
  "anya-e0401n0:43_71": "anuttaraṃ puññakkhettaṃ hoti.",
  "anya-e0401n0:44_0": "Dakkhiṇavibhaṅgasutte saṅghikadāne bhavissanti kho panānanda gotrabhuno kāsāvakaṇṭhā dussīlā pāpadhammā.",
  "anya-e0401n0:44_1": "Tesaṃpi saṅghaṃ uddissa dānaṃ dassanti.",
  "anya-e0401n0:44_2": "Tadāpānanda saṅghagataṃ dakkhiṇaṃ asaṅkhyeyyaṃ appameyyanti vadāmīti vuttattā saṅghikaṭṭhānaṃ patvā koci",
  "anya-e0401n0:44_3": "bhikkhu dakkhiṇeyya saṅghe asaṅgahitoti natthīti daṭṭhabbo.",
  "anya-e0401n0:45_0": "Khettaṃ dūsentīti khettaduṭṭhāni. Tiṇāni. Khettaduṭṭhā kilesā. Vuttañhidhammapade.",
  "anya-e0401n0:46_0": "Tiṇadosāni khettāni, rāgadosā ayaṃpajā;",
  "anya-e0401n0:47_0": "Tasmāhi vītarāgesu, dinnaṃ hoti mahapphalaṃ.",
  "anya-e0401n0:48_0": "Tiṇadosāni khettāni, dosadosā ayaṃpajā;",
  "anya-e0401n0:49_0": "Tasmāhi vītadosesu, dinnaṃ hoti mahapphalaṃ.",
  "anya-e0401n0:50_0": "Tiṇadosāni khettāni, mohadosā ayaṃpajā;",
  "anya-e0401n0:51_0": "Tasmāhi vītamohesu, dinnaṃ hoti mahapphalanti.",
  "anya-e0401n0:52_0": "Idha pana sātissayato khettaduṭṭhe kilese dassetuṃ “sakkāyadiṭṭhivicikicchānusayāna”nti vuttaṃ.",
  "anya-e0401n0:52_1": "“Sabbhāvā”ti santassa vijjamānassabhāvo sabbhāvotiviggaho.",
  "anya-e0401n0:52_2": "“Assā”ti puthujjana saṅghassa.",
  "anya-e0401n0:52_3": "“Saddhammapade vuttanayenā”ti apicayadaggenāti vuttanayena.",
  "anya-e0401n0:53_0": "Sasaddhammagaṇuttamapadatthānudīpanī niṭṭhitā.",
  "anya-e0401n0:54_0": "8.",
  "anya-e0401n0:54_1": "“Abhivādiyā”ti sukhīhohisappurisāti evaṃ abhivadāpetvā.",
  "anya-e0401n0:54_2": "Abhivādanañca nāma vandanāmevāti vuttaṃ “vanditvā”ti.",
  "anya-e0401n0:54_3": "Vandantohi vandaneyye vuddhe tathā vadāpeti nāma.",
  "anya-e0401n0:54_4": "Tathā vadanañca vandaneyyānaṃvuddhānaṃ vattaṃ.",
  "anya-e0401n0:54_5": "“Paccupaṭṭhāpetvā”ti paṭimukhaṃ upaṭṭhāpetvā.",
  "anya-e0401n0:54_6": "“Tividhā”ti dvāra bhedena tividhā.",
  "anya-e0401n0:54_7": "“Vandaneyyāna”nti buddhādīnaṃ.",
  "anya-e0401n0:54_8": "“Nipajjanto”ti nipatanto.",
  "anya-e0401n0:54_9": "“Avandiyesū”ti bhikkhūhi avanditabbe sunavakatarādīsu.",
  "anya-e0401n0:54_10": "“Guṇapadānī”ti guṇadīpakāni arahaṃ sammāsambuddhotiādipadāni.",
  "anya-e0401n0:54_11": "Etthacakāyenavandatītiādi upacāra vacanaṃ hoti.",
  "anya-e0401n0:54_12": "Yathā cakkhunā rūpaṃ passatīti.",
  "anya-e0401n0:54_13": "Tathāhi vuttaṃ aṭṭhakathāsu cakkhunā rūpaṃ disvāti karaṇavasena cakkhūti laddhavohārena rūpadassana samatthena cakkhu viññāṇena rūpaṃ disvā.",
  "anya-e0401n0:54_14": "Porāṇā panāhu cakkhu rūpaṃ na passati,",
  "anya-e0401n0:54_15": "acittattā.",
  "anya-e0401n0:54_16": "Cittaṃ na passati,",
  "anya-e0401n0:54_17": "acakkhuttā.",
  "anya-e0401n0:54_18": "Dvārārammaṇa saṅghaṭṭane pana sati cakkhu pasādavatthu kenacittena passati.",
  "anya-e0401n0:54_19": "Īdisī panesā kathā dhanunā vijjhatītiādīsu viya sasambhāra kathānāma hoti.",
  "anya-e0401n0:54_20": "Tasmā cakkhunā rūpaṃ disvāti cakkhu viññāṇena rūpaṃ disvāti ayamevettha atthoti.",
  "anya-e0401n0:54_21": "Etthahi “kāyenā”ti kāya viññattisaṅkhātaṃ dvāra rūpaṃ karaṇaṃ hoti.",
  "anya-e0401n0:54_22": "Tasmā cakkhunāti vacane upacāra vacane sati kāyenāti vacanaṃpi upacāra vacananti viññāyati.",
  "anya-e0401n0:54_23": "Tathā cakkhunāti pade cakkhuviññāṇenāti atthe sati kāyenāti padepi kāyakammenāti attho viññāyati.",
  "anya-e0401n0:54_24": "Vācāya vandati,",
  "anya-e0401n0:54_25": "manasāvandatī,ti padesupi esanayo.",
  "anya-e0401n0:54_26": "Evañca sati,",
  "anya-e0401n0:54_27": "kāya kammenavandāmi,",
  "anya-e0401n0:54_28": "vacīkammena vandāmi,",
  "anya-e0401n0:54_29": "manokammena vandāmi,",
  "anya-e0401n0:54_30": "tīhi kammehi vandāmīti idameva mukhyavacananti siddhaṃ hoti.",
  "anya-e0401n0:54_31": "Sabbamidaṃ indriya saṃvarasīlaṭṭhāne aṭṭhakathāsu āgatattā vuttaṃ.",
  "anya-e0401n0:54_32": "Cakkhunāti idaṃ pana mukhya karaṇa vacanameva sambhavati. Kasmā,",
  "anya-e0401n0:54_33": "cakkhussa dassanasaṅkhātassa cakkhuviññāṇassa vatthu purejātindriyapaccayavisesattā.",
  "anya-e0401n0:54_34": "Sotena saddaṃsutvātiādīsupi esanayo.",
  "anya-e0401n0:55_0": "Kāyenavandati,",
  "anya-e0401n0:55_1": "vācāyavandatī,ti ettha taṃkāyavacīviññatti rūpa dvayaṃ kiñcāpi sahajāta cetanā kammena jātaṃ hoti.",
  "anya-e0401n0:55_2": "Na taṃ cetanākammaṃ viññatti dvayenajātaṃ.",
  "anya-e0401n0:55_3": "Evaṃ santepi taṃ rūpa dvayaṃ tassācetanāya kāyavandanākamma,",
  "anya-e0401n0:55_4": "vacīvandanākamma siddhiyā upanissaya paccayaviseso hoti.",
  "anya-e0401n0:55_5": "Yathātaṃ mātito jāto putto vuddhi patto taṃ taṃ kammesu mātuyā bala vūpanissayo hoti.",
  "anya-e0401n0:55_6": "Evañca katvā taṃ rūpadvayaṃ abhidhamme dvārarūpanti vuttaṃ.",
  "anya-e0401n0:55_7": "Tasmā ‘kāyena,",
  "anya-e0401n0:55_8": "vācāyā,ti idaṃpi mukhya karaṇa vacanamevāti daṭṭhabbaṃ.",
  "anya-e0401n0:55_9": "Kāyenāti pana kāyakammenāti atthe sati,",
  "anya-e0401n0:55_10": "tassakammassa vandanākiriyāya saha abhedo āpajjatīti ce.",
  "anya-e0401n0:55_11": "Nāpajjati.",
  "anya-e0401n0:55_12": "Kasmā cetanāhaṃ bhikkhave kammaṃ vadāmi,",
  "anya-e0401n0:55_13": "cetayitvā kammaṃ karoti ‘kāyena, vācāya,",
  "anya-e0401n0:55_14": "manasāti imasmiṃ sutte yathāhi “cetayitvā”ti purimacetanāhi ceta yitvā.",
  "anya-e0401n0:55_15": "“Kammaṃ karotī”ti pacchimaṃ sanniṭṭhāpana cetanā kammaṃ karotīti attho.",
  "anya-e0401n0:55_16": "Tathā idhapi purimapacchimacetanā sambhavatoti.",
  "anya-e0401n0:55_17": "Ettha hi “kāyakammenā”ti purimacetanā kammaṃ gayhati.",
  "anya-e0401n0:55_18": "“Vandatī”ti pacchima sanniṭṭhāpanacetanākammanti.",
  "anya-e0401n0:56_0": "9.",
  "anya-e0401n0:56_1": "“Racayanto”ti vidahanto.",
  "anya-e0401n0:56_2": "“Racayissatī”ti apaccakkhe atīte anāgatavacanaṃ.",
  "anya-e0401n0:56_3": "“Potthakāruḷha”nti potthaka pattesulikhanavasena āruḷhaṃ.",
  "anya-e0401n0:57_0": "10.",
  "anya-e0401n0:57_1": "Abhidhammatthapade.",
  "anya-e0401n0:57_2": "“Abhidhamme”ti abhidhammappakaraṇe. “Ettha,",
  "anya-e0401n0:57_3": "etenā”ti vacanehi saṅgahasaddassa ekasesavidhānaṃpi viññāyati.",
  "anya-e0401n0:57_4": "“Aññaṃpāḷidvayaṃ vuccati”.",
  "anya-e0401n0:57_5": "Kasmātaṃ pāḷidvayaṃ abhidhammo nāmāti vuttaṃ “tañcā”tiādi.",
  "anya-e0401n0:57_6": "“Yathāpavatte”ti attano paccayānurūpaṃ pavatte.",
  "anya-e0401n0:57_7": "“Paramatthadhamme evā”ti dve me bhikkhave puggalā,",
  "anya-e0401n0:57_8": "tayomebhikkhave puggalātiādinā paññattivohārena pavattāpi desanā paramattha dhammehi vinā napavattati.",
  "anya-e0401n0:57_9": "Paramattha dhammānaṃ nānattavaseneva puggalānaṃ nānattasambhavato.",
  "anya-e0401n0:57_10": "Tasmā paramatthadhamme eva dīpeti.",
  "anya-e0401n0:57_11": "Na āṇāvidhānaṃ dīpeti.",
  "anya-e0401n0:57_12": "“Dvīsudhammesū”ti niddhāraṇe bhummavacanaṃ.",
  "anya-e0401n0:57_13": "“Yoitarato”ti niddhāraṇīyaṃ.",
  "anya-e0401n0:57_14": "“Yo”ti yo dhammo.",
  "anya-e0401n0:57_15": "“Itarato”ti itara dhammato suttanta dhammato.",
  "anya-e0401n0:57_16": "“Evañca katvā”ti iminākāraṇenāti attho.",
  "anya-e0401n0:57_17": "Aṭṭhakathāsu vuttanti sambandho.",
  "anya-e0401n0:57_18": "Desetabbappakārānaṃ anavasesavibhattivasena atirekatā,",
  "anya-e0401n0:57_19": "suddha dhammādhiṭṭhāna desanā pavattivasena visesatā yojetabbā.",
  "anya-e0401n0:57_20": "“Yato”ti yasmā anavasesavibhattito,",
  "anya-e0401n0:57_21": "ativitthāradesanābhāvatoti vuttaṃ hoti.",
  "anya-e0401n0:57_22": "Kasmā devesu eva desentīti āha “na hi manussā”tiādiṃ.",
  "anya-e0401n0:57_23": "Tattha “na hi manussā paṭiggahetuṃ sakkontī”ti sambandho.",
  "anya-e0401n0:57_24": "“Pavattanayogya”nti pavattanatthāya pahontaṃ.",
  "anya-e0401n0:57_25": "“Kathāmagga”nti desanākathāpabandhaṃ.",
  "anya-e0401n0:57_26": "“Ekamātikānu bandhā”ti kusalā dhammā akusalā dhammātiādikaṃ ekaṃ abhidhamma mātikaṃ anugatā.",
  "anya-e0401n0:57_27": "“Tassā”ti abhidhammassa.",
  "anya-e0401n0:57_28": "Atireka visesatanti sambandho.",
  "anya-e0401n0:57_29": "“Tatthā”ti tissaṃ aṭṭhasāliniyaṃ.",
  "anya-e0401n0:57_30": "Ādimhiyevatattha kenaṭṭhena abhidhammo,",
  "anya-e0401n0:57_31": "dhammātireka dhammavisesaṭṭhe nā-",
  "anya-e0401n0:57_32": "ti vatvā tadatthaṃ vitthārento suttañhi patvā pañcakkhandhā ekadeseneva vibhattā,",
  "anya-e0401n0:57_33": "nanippadesena.",
  "anya-e0401n0:57_34": "Abhidhammaṃ patvā pana nippadesatova vibhattā-",
  "anya-e0401n0:57_35": "ti vuttaṃ.",
  "anya-e0401n0:57_36": "Tenāha “dhammanāmikāna”ntiādiṃ.",
  "anya-e0401n0:57_37": "“Dhammo panā”ti pāḷidvayamāha.“Evaṃ santepī”ti aṭṭhasāliniyaṃ evaṃ vicāritepisati.",
  "anya-e0401n0:57_38": "“Sabbajeṭṭhako”ti tiṇṇaṃ piṭakānaṃ majjhesabbajeṭṭhako.",
  "anya-e0401n0:57_39": "Kasmā sabbajeṭṭhako siyāti āha “vinayaṃ vivaṇṇentassahī”tiādiṃ.",
  "anya-e0401n0:57_40": "Tattha “vivaṇṇentassā”ti garahantassa.",
  "anya-e0401n0:57_41": "Carati pavattatīti cakkaṃ.",
  "anya-e0401n0:57_42": "Lokasmiṃ kenaci samaṇena vā brāhmaṇena vā devena vā mārena vā brahmunā vā paṭinivattituṃ asakkuṇeyyaṃ āṇāvidhānaṃ āṇācakkaṃ nāma.",
  "anya-e0401n0:57_43": "Tathā asakkuṇeyyaṃ desanā vidhānaṃ dhammacakkaṃ nāma. Tattha,",
  "anya-e0401n0:57_44": "yo pana bhikkhu methunaṃ dhammaṃ paṭisevati,",
  "anya-e0401n0:57_45": "pārājiko hoti asaṃvāso-",
  "anya-e0401n0:57_46": "tiādinā nayena pavattaṃ āṇāvidhānaṃ āṇācakkaṃ nāma.",
  "anya-e0401n0:57_47": "Cattārimāni bhikkhave ariyasaccānī-",
  "anya-e0401n0:57_48": "tiādikaṃ desanāvidhānaṃ dhammacakkaṃ nāma.",
  "anya-e0401n0:57_49": "Tadubhayaṃpi koci bhindituṃ pārājikaṃ vā bhikkhuṃ apārājikaṃ kātuṃ catussaccaṃ vā dhammaṃ asaccaṃ kātuṃ nasakkoti.",
  "anya-e0401n0:57_50": "Atha kho karontoyeva devadattoviya āpāyiko hoti.",
  "anya-e0401n0:57_51": "Pārājikoca bhikkhu attānaṃ suddhaṃ akaronto apāyagāmīyeva hoti.",
  "anya-e0401n0:57_52": "Evaṃ sabbesu vinaya sikkhāpadesu.",
  "anya-e0401n0:57_53": "Evaṃ kenaci paṭinivattituṃ asakkuṇeyyattā tadubhayaṃpi appaṭivattiyaṃ cakkaṃ nāma hoti.",
  "anya-e0401n0:57_54": "“Vinayo nāma sāsanassa mūla”nti vinaye ṭhite bhikkhusaṅgho paññāyati.",
  "anya-e0401n0:57_55": "Bhikkhu saṅghe paññāyante tividhopisaddhammopaññāyati,",
  "anya-e0401n0:57_56": "tividhaṃpi satthusāsanaṃ tiṭṭhati.",
  "anya-e0401n0:57_57": "Evaṃ vinayo tividhassasāsanassa mūlaṃ hotīti.",
  "anya-e0401n0:57_58": "Kathañcapariyattisaddhamme paññāyante tividhaṃpi sāsanaṃ tiṭṭhatīti. Vuccate.",
  "anya-e0401n0:57_59": "Tattha sāsanaṃ tiṭṭhatīti kittakaṃkālaṃ tiṭṭhatīti.",
  "anya-e0401n0:57_60": "Pañcavassasahassāni tiṭṭhatīti porāṇaṭṭhakathāsukathayiṃsu.",
  "anya-e0401n0:57_61": "Micchāvādinopanavadanti vinaye cūḷavaggebhikkhunikkhandhake sace ānanda mamasāsanemātugāmo pabbajjaṃ nalabheyya.",
  "anya-e0401n0:57_62": "Vassasahassaṃ saddhammo tiṭṭheyya.",
  "anya-e0401n0:57_63": "Idāni mātugāmassa pabbajjā anuññātā gotamiyā punappunaṃ āyācanaṃ upādāya.",
  "anya-e0401n0:57_64": "Pañcevadāni ānanda vassasatāni saddhammoṭhassatīti vuttaṃ.",
  "anya-e0401n0:57_65": "Tasmā buddhasāsanaṃ pañcavassasatāni eva tiṭṭhati.",
  "anya-e0401n0:57_66": "Tatoparaṃ ekadivasaṃpi na tiṭṭhati.",
  "anya-e0401n0:57_67": "Idāni sāsanappaṭi rūpakamattaṃ hotīti.",
  "anya-e0401n0:57_68": "Taṃ tesaṃ micchā vacanamattaṃ.",
  "anya-e0401n0:57_69": "“Pañcevavassasatānī”ti idaṃ pana sanniṭṭhāna vacanaṃ nahoti.",
  "anya-e0401n0:57_70": "Mātugāmānaṃ ādīnava dīpanamattavacanaṃ.",
  "anya-e0401n0:57_71": "So ca ādīnavo aṭṭhagarudhamme saṇṭhapetvā satthārā eva paṭibāhito.",
  "anya-e0401n0:57_72": "Puna “vassasahassa”nti idamevasanniṭṭhāna vacanaṃ jātanti.",
  "anya-e0401n0:57_73": "Etthapikecivadanti vassasahassameva sāsanaṃ tiṭṭhati,",
  "anya-e0401n0:57_74": "tatoparaṃ ekadivasa mattaṃpi na tiṭṭhati,",
  "anya-e0401n0:57_75": "antaradhāyati.",
  "anya-e0401n0:57_76": "Tadā sīmāyopi asīmā honti.",
  "anya-e0401n0:57_77": "Pacchātāsu upasampāditāpi anupasampannā honti.",
  "anya-e0401n0:57_78": "Idāni sāsanappaṭi rūpakamattaṃ hotīti.",
  "anya-e0401n0:57_79": "Idaṃpi tesaṃ atthañcakāraṇañca adisvā ajānitvā vuttattā micchā vacanamattaṃ hoti.",
  "anya-e0401n0:57_80": "Ayaṃ panettha attho.",
  "anya-e0401n0:57_81": "“Vassasahassaṃ saddhammo tiṭṭheyyā”ti vassasahassameva saddhammo aparihāyamāno tiṭṭheyya.",
  "anya-e0401n0:57_82": "Tatoparaṃ pana na tiṭṭheyya,",
  "anya-e0401n0:57_83": "anukkamena parihāyamāno gaccheyyāti.",
  "anya-e0401n0:57_84": "Kathaṃ pana aparihāyamāno tiṭṭhati,",
  "anya-e0401n0:57_85": "kathañca parihāyamāno gacchatīti. Vuccate.",
  "anya-e0401n0:57_86": "Pañcasaṅghā veditabbā.",
  "anya-e0401n0:57_87": "Yesu saṅghe susaddhammo tiṭṭhati.",
  "anya-e0401n0:57_88": "Katame pañca.",
  "anya-e0401n0:57_89": "Khīṇāsavasaṅgho,",
  "anya-e0401n0:57_90": "anāgāmisaṅgho,",
  "anya-e0401n0:57_91": "sakadāgāmisaṅgho,",
  "anya-e0401n0:57_92": "sotāpannasaṅgho,",
  "anya-e0401n0:57_93": "puthujjanakalyāṇakasaṅgho,ti. Tattha,",
  "anya-e0401n0:57_94": "vassasahassabbhantare sabbepañcasaṅghā paññāyanti.",
  "anya-e0401n0:57_95": "Evaṃ vassasahassaṃ saddhammo aparihāyamāno tiṭṭhati.",
  "anya-e0401n0:57_96": "Tatoparaṃ khīṇāsavasaṅgho na paññāyati.",
  "anya-e0401n0:57_97": "Sesāni cattārivassasahassāni anukkamena sesānaṃ catunnaṃ saṅghānaṃ khettāni jātāni.",
  "anya-e0401n0:57_98": "Evaṃ tatoparaṃ parihāyamāno gacchatīti ayamettha attho.",
  "anya-e0401n0:57_99": "Kāraṇaṃ vuccate.",
  "anya-e0401n0:57_100": "“Saddhammo tiṭṭheyyā”ti ettha tividho saddhammo ‘pariyattisaddhammo,",
  "anya-e0401n0:57_101": "paṭipattisaddhammo,",
  "anya-e0401n0:57_102": "paṭivedhasaddhammo,ti.",
  "anya-e0401n0:57_103": "So eva tividhaṃ sāsananti ca vuccati. Tattha,",
  "anya-e0401n0:57_104": "pariyatti saddhammo nāma sāṭṭhakathānitīṇipiṭakāni.",
  "anya-e0401n0:57_105": "Soca etarahi paripuṇṇo tiṭṭhati.",
  "anya-e0401n0:57_106": "Kathaṃ pariyatti sāsanaṃ paṭirūpakamattaṃ bhaveyya.",
  "anya-e0401n0:57_107": "Bhikkhū ca pariyattikammikā aneka satasahassamattā paññāyanti.",
  "anya-e0401n0:57_108": "Kathañcidaṃ sāsanaṃ tatoparaṃ ekadivasaṃpi na tiṭṭheyya.",
  "anya-e0401n0:57_109": "Te ca bhikkhū sīlappaṭipattiyaṃ ṭhitā aneka satasahassamattā etarahi sandhissanti.",
  "anya-e0401n0:57_110": "Kathañca paṭipatti sāsanaṃ tatoparaṃ na tiṭṭheyya.",
  "anya-e0401n0:57_111": "Pariyattiyāca paṭipattiyāca tiṭṭhamānāyapaṭivedhasaddhammopi na tiṭṭhatīti na vattabbo. Yathāhi-",
  "anya-e0401n0:57_112": "eko dhanaseṭṭhi nāma atthi.",
  "anya-e0401n0:57_113": "So puttadhītu paramparānaṃ atthāya mahantāratananidhayo bhūmiyaṃ bahūsuṭṭhānesu nidahitvā ṭhapitā honti.",
  "anya-e0401n0:57_114": "Potthakesu ca tesaṃ pavattiṃ paripuṇṇaṃ likhitvā ṭhapeti.",
  "anya-e0401n0:57_115": "Tattha nimīsu ca potthakesu ca akkharesu ca dharantesu tenidhayo nassanti antaradhāyantīti na vattabbāyeva.",
  "anya-e0401n0:57_116": "Evamidaṃ sāsanaṃ daṭṭhabbaṃ.",
  "anya-e0401n0:57_117": "Tatthahi nidhīnaṃnidhānabhūmisadisaṃ tepiṭakaṃ buddhavacanaṃ,",
  "anya-e0401n0:57_118": "dhanaratanasadisāni dhammaratanāni.",
  "anya-e0401n0:57_119": "Yathā ca seṭṭhivaṃsejāto balasampanno puriso potthakaṃ passitvā suṭṭhu khaṇanto tāniratanāni labhissatiyeva.",
  "anya-e0401n0:57_120": "Evamidhapi balasampanno bhikkhu desanādhammaṃ sutvā suṭṭhu paṭipajjanto tānidhammaratanāni labhissatiyeva.",
  "anya-e0401n0:57_121": "Labhamāne ca sati,",
  "anya-e0401n0:57_122": "kathaṃ tānidhammaratanāni antarahitāni.",
  "anya-e0401n0:57_123": "Sīmānañca pavattivānivatti vā āṇācakkasseva visayo hoti.",
  "anya-e0401n0:57_124": "Na dhammacakkassa.",
  "anya-e0401n0:57_125": "Yañca vuttaṃ-",
  "anya-e0401n0:57_126": "pañcevavassasatānisaddhammo ṭhassatīti ca, -",
  "anya-e0401n0:57_127": "vassasahassaṃ saddhammo tiṭṭheyyāti ca.",
  "anya-e0401n0:57_128": "Idañca vacanaṃ dhammacakkameva hoti,",
  "anya-e0401n0:57_129": "na āṇācakkaṃ.",
  "anya-e0401n0:57_130": "Baddhasīmāyo ca nivattamānā dvīhi kāraṇehi nivattanti antaradhāyanti.",
  "anya-e0401n0:57_131": "Āṇācakkabhūtāya kammavācāya samūhananena vā,",
  "anya-e0401n0:57_132": "sāsanassa vā antaradhānena.",
  "anya-e0401n0:57_133": "Tattha vassasahassapariyante kammavācāya samūhananañca natthi.",
  "anya-e0401n0:57_134": "Sāsanantaradhānañca nāma anāgate dhātuparinibbānena paricchinnaṃ hoti.",
  "anya-e0401n0:57_135": "Dhātuparinibbānehi jāte sabbaṃ āṇācakkaṃ vigataṃ hoti,",
  "anya-e0401n0:57_136": "antaradhāyati.",
  "anya-e0401n0:57_137": "Dhammacakkaṃ pana devalokesu yāvānāgatabuddhakālāpi pavattissatiyeva āḷavakapucchāgāthāyo viya.",
  "anya-e0401n0:57_138": "Apicayo vo ānanda mayā dhammo ca vinayo ca desito paññatto.",
  "anya-e0401n0:57_139": "So vo mamaccayena satthā-",
  "anya-e0401n0:57_140": "ti vuttaṃ.",
  "anya-e0401n0:57_141": "Socati piṭakabhūto dhammavinayo satthā etarahi tividhaṃpi sāsanaṃ lokassa dīpento pakāsento tiṭṭhati.",
  "anya-e0401n0:57_142": "Yatobuddhabhāsikānaṃ devamanussānaṃ nānā bāhirakehi janehi asādhāraṇo mahanto ñāṇāloko etarahi vijjotamāno pavattati.",
  "anya-e0401n0:57_143": "Tehi sabbaññutaññāṇena desitāni etarahidharamānāni caturāsīti dhammakkhandha sahassāni sutvā anamataggesaṃsāre",
  "anya-e0401n0:57_144": "anantāsu lokadhātūsu sabbaṃlokattayappavattiñca,",
  "anya-e0401n0:57_145": "sabbaṃdhammappavattiñca,",
  "anya-e0401n0:57_146": "sabbaññutaññāṇānugatikena sutamayaññāṇena jānanti.",
  "anya-e0401n0:57_147": "Āyatiñca saggatthāya ca maggaphalanibbānatthāya ca nānāpuññakiriyavatthūni ārabhanti,",
  "anya-e0401n0:57_148": "pabbajanti.",
  "anya-e0401n0:57_149": "Pariyattiṃ pariyāpuṇanti.",
  "anya-e0401n0:57_150": "Paṭipattiṃ pūrenti.",
  "anya-e0401n0:57_151": "Bhāvanaṃbhāventi.",
  "anya-e0401n0:57_152": "Idaṃ sabbaṃ sāsanappaṭirūpakamattaṃna hoti.",
  "anya-e0401n0:57_153": "Ekanta sāsanaṃ hoti. Kasmā,",
  "anya-e0401n0:57_154": "yathā dhammaṃ yathā vinayaṃ paṭipajjanato.",
  "anya-e0401n0:57_155": "Imāya ca paṭipattiyā āyatiṃ saggamaggaphala nibbānappaṭilābhāya saṃvattanikattāti.",
  "anya-e0401n0:57_156": "Ettāvatā sabbaṃ micchāvādīnaṃ micchāvacanaṃ vidhamitaṃviddhaṃsitaṃ hotīti.",
  "anya-e0401n0:58_0": "Paṇāmagāthāvaṇṇanā.",
  "anya-e0401n0:59_0": "11.",
  "anya-e0401n0:59_1": "Dutīyagāthāvaṇṇanāyaṃ.",
  "anya-e0401n0:59_2": "“Ādigāthāyā”ti pathamagāthāvākyena.",
  "anya-e0401n0:59_3": "“Taṃ taṃ payojanasahite”ti tenatenapayojanena sahite.",
  "anya-e0401n0:59_4": "“Pañca atthe”ti pañcapiṇḍatthe.",
  "anya-e0401n0:59_5": "“Teabhidhammatthe”ti abhidhammatthapade dīpite teabhidhammatthe.",
  "anya-e0401n0:59_6": "“Tatthā”ti tissaṃ dutīyagāthāyaṃ.",
  "anya-e0401n0:59_7": "“Natu vutta”nti napanapakaraṇaṃpi pubbevuttaṃ hoti.",
  "anya-e0401n0:59_8": "Abhidhammatthā kutopubbevuttā hontīti yojanā.",
  "anya-e0401n0:59_9": "Evaṃtīsu atthavikappesu pathamassa kālavirodhaṃ dassetvā idāni dutīya tatīyānaṃ saddatovirodhaṃ vattuṃ “nacā”tiādimāha.",
  "anya-e0401n0:59_10": "Tattha “ādimhi yevā”ti etena yadākadāci paccāmasanaṃ appadhānanti dasseti.",
  "anya-e0401n0:59_11": "“Appadhānapadānī”ti abhidhammatthasaṅgahanti imasmiṃ ekasmiṃ samāsapade purimāni visesana padāni.",
  "anya-e0401n0:59_12": "Tattha sabbathāpi vuttāti yojite sati,",
  "anya-e0401n0:59_13": "tasmiṃ abhidhammatthasaṅgahappakaraṇe tasmiṃ abhidhammattha padevā sabbathā mayā vuttāti attho hoti.",
  "anya-e0401n0:59_14": "So na yujjati.",
  "anya-e0401n0:59_15": "Tasmiṃ abhidhamme buddhena bhagavatā sabbathā vuttāti attho yujjati.",
  "anya-e0401n0:59_16": "Appadhānapadaṃ paccāmasatīti dosopana āpajjateva.",
  "anya-e0401n0:59_17": "Tenāha “evañhisatī”tiādiṃ. Tattha,",
  "anya-e0401n0:59_18": "“evañhisatī”ti aṭṭhasāliniyaṃ viya idha abhidhammatthasaṅgahapadaṃ paccāmasante sati.",
  "anya-e0401n0:59_19": "Hisaddo phala vākyajotako.",
  "anya-e0401n0:59_20": "Laddhaguṇajotakotipi yujjati.",
  "anya-e0401n0:59_21": "“Paṭikkhittā hoti” tasmiṃ abhidhammatthasaṅgahapade mayā sabbathā vuttāti atthassa sambhavato.",
  "anya-e0401n0:59_22": "Na kevalaṃ so eva doso āpajjati.",
  "anya-e0401n0:59_23": "Aparopidoso atthīti dassetuṃ “sāhī”tiādimāha.",
  "anya-e0401n0:59_24": "Dhātukathāyaṃ vuttenasaṅgahāsaṅgahādippakārenātiyojanā.",
  "anya-e0401n0:60_0": "12.",
  "anya-e0401n0:60_1": "Paramatthapadavaṇṇanāyaṃ.",
  "anya-e0401n0:60_2": "Visesanapadaṃ nāma katthaci bhūtakathanatthāyavā payujjati kaṇhokāko,",
  "anya-e0401n0:60_3": "setobako,ti.",
  "anya-e0401n0:60_4": "Katthaci aññanivattanatthāya vā payujjati nīlopaṭo,",
  "anya-e0401n0:60_5": "nīlaṃpuppha, nti.",
  "anya-e0401n0:60_6": "Idha pana añña nivattanatthāyāti dassetuṃ “duvidhānihisaccānī”tiādimāha.",
  "anya-e0401n0:60_7": "Paññāpīyatītipaññatti.",
  "anya-e0401n0:60_8": "Paññāpanañca nāma samaggānaṃ janānaṃ vohārena ca sampaṭicchanena cāti dvīhi aṅgehi sijjhatīti āha “tecamahājanā”tiādiṃ.",
  "anya-e0401n0:60_9": "“Tasmāte sammuti saccanti vuccantī”ti sambandho.",
  "anya-e0401n0:60_10": "“Sammatattā”ti voharitattāceva sampaṭicchitattā ca.",
  "anya-e0401n0:60_11": "“Vacīsaccaviratisaccāna”nti ettha vacīsaccaṃ nāma musāvādarahitaṃ saccavacanaṃ.",
  "anya-e0401n0:60_12": "Viratisaccaṃ nāma sammāvācāvirati.",
  "anya-e0401n0:60_13": "Sāhi musāvādādīhi vacīduccaritehi viramaṇamattena vacīsaccanti vuccati.",
  "anya-e0401n0:60_14": "“Vatthubhūtattā”ti adhiṭṭhānabhūtattā.",
  "anya-e0401n0:60_15": "Sammutisaccanti vuccanti,",
  "anya-e0401n0:60_16": "sammatattā sammuti ca,",
  "anya-e0401n0:60_17": "sā saccānaṃ vatthubhūtattā saccañcāti katvā.",
  "anya-e0401n0:60_18": "Sammutiyā siddhaṃ saccaṃ sammutisaccantipi yujjati.",
  "anya-e0401n0:60_19": "“Sammāpaṭipajjantā”ti pāṇo nahantabbo,",
  "anya-e0401n0:60_20": "sabbesattā averā hontūtiādinā sammāpaṭipajjantā.",
  "anya-e0401n0:60_21": "“Sabbalokiyasampattiyo”ti dānasīlādīnaṃ puññakiriyavatthūnaṃ phalavipākabhūtā sabbalokiyasampattiyo.",
  "anya-e0401n0:60_22": "Sabbe “bodhisambhāradhamme”ti dānapāramisīlapāramiādikepāramidhamme.",
  "anya-e0401n0:60_23": "“Ārādhentī”ti sampādenti.",
  "anya-e0401n0:60_24": "“Micchāpaṭipajjantā”ti duccarita durājīvamicchājīvādīnaṃ vasena micchāpaṭipajjantā.",
  "anya-e0401n0:60_25": "“Evaṃ mahantaṃ sammuti sacca”nti etena ahaṃ paramattha saccamevagaṇhāmīti sammuti saccaṃ nabhinditabbaṃ.",
  "anya-e0401n0:60_26": "Bhindantohi sabbasampattīhi paribāhiro assāti dasseti.",
  "anya-e0401n0:60_27": "Kathañca taṃ bhindatīti.",
  "anya-e0401n0:60_28": "Satto nāma natthi.",
  "anya-e0401n0:60_29": "Sattassa bhavatosaṅkanti nāma natthi.",
  "anya-e0401n0:60_30": "Bhavanibbattakaṃ kusalākusalakammaṃ nāma natthīti gaṇhanto ucchedadiṭṭhiyaṃ tiṭṭhati.",
  "anya-e0401n0:60_31": "Sabbasampattīhi paribāhiro hoti.",
  "anya-e0401n0:60_32": "Apāya pūrako bhavatīti.",
  "anya-e0401n0:60_33": "“Vijjamānantveva gaṇhāpetī”ti saññā cittadiṭṭhi vipallāsānaṃ vatthubhāvena gaṇhāpeti.",
  "anya-e0401n0:60_34": "Tenāha “sakkāyadiṭṭhī”tiādiṃ.",
  "anya-e0401n0:60_35": "“Evaṃ viparītañhi sammutisacca”nti etenasammuti saccamevadaḷhaṃ gahetvā paramattha saccaṃ nabhinditabbaṃ.",
  "anya-e0401n0:60_36": "Bhindantohi tāhi diṭṭhīhi namuccati.",
  "anya-e0401n0:60_37": "Kathañca taṃ bhindati.",
  "anya-e0401n0:60_38": "Khandhe vā khandhamuttakevā attajīve gahetvā teca attajīvā parammaraṇā ucchijjantīti gaṇhanto ucchedadiṭṭhiyaṃ tiṭṭhati.",
  "anya-e0401n0:60_39": "Te ca attajīvā bhavābhavesusassatā hutvā bhavatobhavaṃ saṃsaranti sandhāvantīti gaṇhantosassatadiṭṭhiyaṃ tiṭṭhati.",
  "anya-e0401n0:60_40": "“Navisaṃvādentī”ti viparītaṃ nāpādenti.",
  "anya-e0401n0:60_41": "“Taṃ panā”ti sabhāvasaccaṃ pana.",
  "anya-e0401n0:60_42": "Anubhavanabhedamattaṃ upādāyeva vedanā sukhāti vuttā.",
  "anya-e0401n0:60_43": "Sabbākārato sukhabhūtattā vedanā sukhāti vuttā nahoti.",
  "anya-e0401n0:60_44": "“Sabbāpivedanā dukkhā evā”ti padhānattho.",
  "anya-e0401n0:60_45": "Tattha anubhavanabhedo tividho.",
  "anya-e0401n0:60_46": "Sātato vā anubhavanaṃ,",
  "anya-e0401n0:60_47": "assātato vā,",
  "anya-e0401n0:60_48": "majjhattato vā.",
  "anya-e0401n0:60_49": "“Dukkhā evā”ti bhayaṭṭhena dukkhā eva.",
  "anya-e0401n0:60_50": "Bhayaṭṭhenāti ca saṃsāra bhayadassīhibhāyitabbaṭṭhena.",
  "anya-e0401n0:60_51": "Sukho vipāko yesaṃ te sukhavipākā.",
  "anya-e0401n0:60_52": "Tebhūmakakusalā.",
  "anya-e0401n0:60_53": "“Kusalasammatā”ti etena sabhāvasaccepi etevohārā lokasammuti nissitāti dīpeti.",
  "anya-e0401n0:60_54": "“Sāsavatā”ti āsavehi sahitabhāvo.",
  "anya-e0401n0:60_55": "“Saṃkilesi katā”ti saṃkilesa dhammehi saṃyuttabhāvo.",
  "anya-e0401n0:60_56": "Oghehi ca yogehi ca upādānehi ca pattabbabhāvo “oghanīyayoganīya upādānīyatā”.",
  "anya-e0401n0:60_57": "Adhikā attā ajjhattā.",
  "anya-e0401n0:60_58": "Bahiddhārukkherūpadhammārukkhassa attānāma sāraṭṭhena.",
  "anya-e0401n0:60_59": "Sākhāyaṃ rūpadhammā sākhāya attānāma sāraṭṭhena.",
  "anya-e0401n0:60_60": "Sattasantānapariyāpannā pana rūpārūpadhammā taṇhāpariggaha daḷhaṭṭhena tato bahiddhā attato adhikā attāti atthena ajjhattāti lokasammuti hoti.",
  "anya-e0401n0:60_61": "Tenāha “ajjhattatikañcā”tiādiṃ.",
  "anya-e0401n0:60_62": "Dukkhanirodha maggabhāvo ca,",
  "anya-e0401n0:60_63": "iti idaṃ catukkaṃ ariyasaccaṃ nāmāti yojanā.",
  "anya-e0401n0:60_64": "“Idamevā”ti idaṃ catukkameva.",
  "anya-e0401n0:60_65": "“Acalamāna”nti etena ariyasaddassa atthaṃ dīpeti.",
  "anya-e0401n0:60_66": "Tebhūmaka dhammānaṃ sukhatā nāma calā hoti. Kasmā,",
  "anya-e0401n0:60_67": "anicca dhammattā.",
  "anya-e0401n0:60_68": "Te dhammesukhāti gahetvā attano ajjhattaṅgaṃ karontā acireneva dukkhaṃ pāpuṇanti.",
  "anya-e0401n0:60_69": "Te dhamme dukkhāti ñatvā tehivimuttā puna dukkhaṃ pāpuṇantīti natthi.",
  "anya-e0401n0:60_70": "Esanayo sesaariyasaccesu.",
  "anya-e0401n0:60_71": "“Tesū”tiādimhi duvidhānihi saccānīti vuttesu dvīsu saccesu.",
  "anya-e0401n0:60_72": "“Tena vutta”ntiādi laddhaguṇavacanaṃ.",
  "anya-e0401n0:60_73": "“Yo vinā aññāpadesenā”ti ettha aññāpadeso nāma aṭṭhadhamma samodhānaṃ nissāya ghaṭasaṇṭhānaṃ paññāyati,",
  "anya-e0401n0:60_74": "paṭasaṇṭhānaṃ paññāyati,",
  "anya-e0401n0:60_75": "taṃ saṇṭhānaṃ attano sabhāvena vinā aññāpadesena siddhaṃ hoti.",
  "anya-e0401n0:60_76": "Yāpanacintana kiriyā nāma atthi.",
  "anya-e0401n0:60_77": "Yaṃ cittanti vuccati.",
  "anya-e0401n0:60_78": "Sā aññāpadesena siddhā na hoti.",
  "anya-e0401n0:60_79": "Attano sabhāvenevasiddhā.",
  "anya-e0401n0:60_80": "Esanayo phusanakiriyā,",
  "anya-e0401n0:60_81": "vedayitakiriyā, dīsūti.",
  "anya-e0401n0:60_82": "Imamatthaṃ dassetuṃ “yovinā aññāpadesenā”tiādimāha.",
  "anya-e0401n0:60_83": "“Cittenaparikappetvā”ti manoviññāṇa cittena avijjamānaṃ saṇṭhānaṃ vijjamānaṃ katvā.",
  "anya-e0401n0:60_84": "“Saviggahaṃ katvā”ti sarīraṃ katvā.",
  "anya-e0401n0:60_85": "Vatthu dabbasahitaṃ katvāti vuttaṃ hoti.",
  "anya-e0401n0:60_86": "“Cittamayocittanimmito”ti supinante diṭṭharūpāni viya cittenapakato cittena nimmito.",
  "anya-e0401n0:60_87": "Kasmā sabhāvasiddho paramattho nāmāti āha “sohī”tiādiṃ.",
  "anya-e0401n0:60_88": "“Santī”ti etena asadhātu vasena atthoti siddhaṃ vuttaṃ.",
  "anya-e0401n0:60_89": "Saddābuddhīhi araṇīyato upagantabbato atthotipivadanti.",
  "anya-e0401n0:60_90": "“Itarato”ti parikappasiddhato.",
  "anya-e0401n0:60_91": "“Paramo”ti adhiko.",
  "anya-e0401n0:60_92": "Tenāha “ukkaṃsagato”ti.",
  "anya-e0401n0:60_93": "Etena paramasaddassa adhikatthaṃ vadati.",
  "anya-e0401n0:60_94": "Idāni tassa uttamatthaṃ dassetuṃ “apicā”tiādivuttaṃ. Tattha,",
  "anya-e0401n0:60_95": "imasmiṃ buddhasāsane pañcasāsana kiccāni mahantāni abhiññeyyānaṃ dhammānaṃ abhijānanaṃ.",
  "anya-e0401n0:60_96": "Pariññeyyānaṃ parijānanaṃ.",
  "anya-e0401n0:60_97": "Pahātabbānaṃ pahānaṃ.",
  "anya-e0401n0:60_98": "Sacchi kātabbānaṃ sacchikaraṇaṃ.",
  "anya-e0401n0:60_99": "Bhāvetabbānaṃ bhāvanāti.",
  "anya-e0401n0:60_100": "Tattha sabbepi paramattha dhammā abhiññeyyā nāma.",
  "anya-e0401n0:60_101": "Dukkha saccadhammā pariññeyyā nāma.",
  "anya-e0401n0:60_102": "Samudaya saccadhammā pahātabbā nāma.",
  "anya-e0401n0:60_103": "Sāmaññapphalāni ca nibbānañca sacchikātabbā nāma.",
  "anya-e0401n0:60_104": "Maggasaccadhammā bhāvetabbā nāma.",
  "anya-e0401n0:60_105": "Tesu dhammesu tesaṃ kiccānaṃ siddhiyā imasmiṃ sāsane sāsanakiccaṃ siddhaṃ hoti.",
  "anya-e0401n0:60_106": "Niṭṭhānaṃ gacchati.",
  "anya-e0401n0:60_107": "Te ca dhammā eva rūpānaṃ sāsana kiccānaṃ avirādhakattā avisaṃvādakattā uttamaṭṭhena paramatthā nāma hontīti imamatthaṃ dassetuṃ “apicā”tiādimāha.",
  "anya-e0401n0:60_108": "Tattha “ye”tiyejanā.",
  "anya-e0401n0:60_109": "“Aya”nti ayaṃ dhammo.",
  "anya-e0401n0:60_110": "“Tassā”ti tassaabhiññeyyassa,",
  "anya-e0401n0:60_111": "tassapariññeyyassa,",
  "anya-e0401n0:60_112": "tassapahātabbassa,",
  "anya-e0401n0:60_113": "tassasacchikā tabbassa tassabhāvetabbassāti sambandho.",
  "anya-e0401n0:60_114": "Paramatthavaṇṇanā niṭṭhitā.",
  "anya-e0401n0:61_0": "“Taṃ nasundara”nti byañjanato nasundaraṃ.",
  "anya-e0401n0:61_1": "Nakevalaṃ byañjanatoyeva nasundaraṃ,",
  "anya-e0401n0:61_2": "atthatopi nasundarameva.",
  "anya-e0401n0:61_3": "Catusacca dhammāhi paccekabuddhaññāṇassapi gocarā honti.",
  "anya-e0401n0:61_4": "Pañcañeyya dhammā pana sabbaññutaññāṇasseva.",
  "anya-e0401n0:61_5": "Tattha catusacca dhammā nāma paramattha dhammā eva.",
  "anya-e0401n0:61_6": "Pañcañeyyadhammā pana sabba paññattiyā saha sabbaparamattha dhammā.",
  "anya-e0401n0:61_7": "Sabbaññubuddhānaṃ catusaccābhi sambodho dhamma paññattiyā saha sijjhati.",
  "anya-e0401n0:61_8": "Paccekabuddhānaṃ catusacca sambodho dhammapaññattiyā saha nasijjhati.",
  "anya-e0401n0:61_9": "Tasmā te sayaṃ paṭividdhaṃ catusacca dhammaṃ nāma paññattiṃ nīharitvā paresaṃ desetuṃ na sakkonti.",
  "anya-e0401n0:61_10": "Tesaṃ catusaccasambodho mūgassa supinadassanaṃ viya hotīti aṭṭhakathāsu vuttaṃ.",
  "anya-e0401n0:61_11": "Tasmā paññattiyā saha pañca ñeyya dhammā eva sabbaññutaññāṇassa gocarāti sakkāvattunti.",
  "anya-e0401n0:62_0": "Paramatthapadavaṇṇanā niṭṭhitā.",
  "anya-e0401n0:63_0": "13.",
  "anya-e0401n0:63_1": "Cittavacanatthe.",
  "anya-e0401n0:63_2": "Nahi sā ārammaṇenavinā labbhati.",
  "anya-e0401n0:63_3": "Cintetīti vutte kiṃ cinteti,",
  "anya-e0401n0:63_4": "ārammaṇaṃ cintetīti evaṃ ārammaṇabhūtena kammapadena vinā asambhavato.",
  "anya-e0401n0:63_5": "Tasmā idha cintanāti daṭṭhabbā,",
  "anya-e0401n0:63_6": "tasmā assa nāmaṃ siddhanti daṭṭhabbanti sambandho.",
  "anya-e0401n0:63_7": "Sutamayaññāṇaṃ,",
  "anya-e0401n0:63_8": "cintāmayaññāṇa,",
  "anya-e0401n0:63_9": "nti ettha ārammaṇassa bhūtasabhāva cintāpi atthi,",
  "anya-e0401n0:63_10": "sāpaññāevāti taṃ nivattetuṃ “ārammaṇa…pe…",
  "anya-e0401n0:63_11": "ṇūpaladdhiyevā”ti vuttaṃ. Cittaṃ, mano, mānasaṃ, viññāṇa,",
  "anya-e0401n0:63_12": "nti sabbaṃ cittassa nāmaṃ.",
  "anya-e0401n0:63_13": "Ārammaṇa paccayappaṭibaddhaṃ hoti.",
  "anya-e0401n0:63_14": "Na aññapaccayappaṭibaddhaṃ.",
  "anya-e0401n0:63_15": "Na ca aññapaccayena laddhaṃ nāmaṃ.",
  "anya-e0401n0:63_16": "Evarūpassa ārammaṇa vijānana saṅkhātassa atthantarassabodhakaṃ nahotīti dassetuṃ “santesu cā”tiādivuttaṃ.",
  "anya-e0401n0:63_17": "“Etenā”ti idaṃ kattuno kiriyāsādhane atissayūpakārakaṃ karaṇa sādhanaṃ vadatīti dassetuṃ “tañhī”tiādivuttaṃ.",
  "anya-e0401n0:63_18": "“Cintanamatta”nti ettha mattasaddo visesanivatti atthoti,",
  "anya-e0401n0:63_19": "tena nivattitaṃ atthaṃ dasseti “sabbepihī”tiādinā.",
  "anya-e0401n0:63_20": "“Viggaho vā”ti sarīraṃ vā.",
  "anya-e0401n0:63_21": "Paccayena āyattā paccayāyattā.",
  "anya-e0401n0:63_22": "“Āyattā”ti sambandhā.",
  "anya-e0401n0:63_23": "Vattanaṃ vutti.",
  "anya-e0401n0:63_24": "Uppajjanaṃ vā ṭhiti vā.",
  "anya-e0401n0:63_25": "Paccayāyattā vutti etesanti “paccayāyatta vuttino”.",
  "anya-e0401n0:63_26": "“Thāmenā”tiādi aññamaññavevacanāni.",
  "anya-e0401n0:63_27": "“Ekaṃ bhāvasādhanameva padhānato labbhatī”ti idaṃ dhammānaṃ taṃ taṃ kiriyā mattabhāvaṃ sandhāya vuttaṃ.",
  "anya-e0401n0:63_28": "Kiriyāmattabhūtāpi pana te dhammāsayaṃ nānāpaccayā vatthāyaṃ ṭhitā vā honti nānāpaccayuppannāvatthāyaṃ ṭhitā vā.",
  "anya-e0401n0:63_29": "Tasmā paramattha padesupi yathārahaṃ tadaññasādhanānaṃ paṭilābho avārito hoti.",
  "anya-e0401n0:63_30": "Itarathā hetu paccayo,",
  "anya-e0401n0:63_31": "ārammaṇa paccayo,",
  "anya-e0401n0:63_32": "sahajātapaccayo,",
  "anya-e0401n0:63_33": "nissayapaccayotiādīsu kathaṃ bhāvasādhanaṃ yuttaṃ siyāti.",
  "anya-e0401n0:63_34": "“Padhānato”ti mukhyato.",
  "anya-e0401n0:63_35": "“Abhedassa cintanassabhedakaraṇa”nti idaṃ cintetīti cittantikataṃ kattusādhanaṃ sandhāya vuttaṃ.",
  "anya-e0401n0:63_36": "“Silāputtakassā”ti bhesajjamūlānaṃ pisanasilāpotakassa.",
  "anya-e0401n0:63_37": "Tassa sarīraṃ nāma visuṃ aṅgaṃ natthi.",
  "anya-e0401n0:63_38": "Abhinnaṃpi bhinnaṃ katvā vuccati “silāputtakasarīra”nti.",
  "anya-e0401n0:63_39": "Idaṃ abhedassabhedakaraṇaṃ nāma abhūtarūpaṃ hoti.",
  "anya-e0401n0:63_40": "Payojane sati vattabbaṃ,",
  "anya-e0401n0:63_41": "asati na vattabbanti āha “tathākaraṇañcā”tiādiṃ.",
  "anya-e0401n0:63_42": "Tattha “paraparikappitassā”ti parehi aññatitthā cariyehi paricintitassa.",
  "anya-e0401n0:63_43": "“Satihi…pe…",
  "anya-e0401n0:63_44": "kappanāyā”ti sace attā atthi,",
  "anya-e0401n0:63_45": "attā cinteti,",
  "anya-e0401n0:63_46": "tasmā attā cittonāmātiādi vattabbaṃ.",
  "anya-e0401n0:63_47": "Na vattabbaṃ cintetīti cittanti,",
  "anya-e0401n0:63_48": "cittassa kiriyāmattattā.",
  "anya-e0401n0:63_49": "Na pana attādiko kattā nāma atthi.",
  "anya-e0401n0:63_50": "Tasmā kiriyā mattameva kattāraṃ katvā “cintetīti citta”nti vuttaṃ.",
  "anya-e0401n0:63_51": "Tena viññāyatiloke attādikokattā nāma natthīti.",
  "anya-e0401n0:63_52": "Idaṃ abhedassabheda parikappanāya payojananti vuttaṃ hoti.",
  "anya-e0401n0:63_53": "“Attappadhāno”ti kiriyāsādhane bahūnaṃkārakānaṃ majjhe sayaṃpadhāno sayaṃjeṭṭhako hutvā.",
  "anya-e0401n0:63_54": "“Taṃkattubhāva”nti lokesiddhaṃ kattubhāvaṃ.",
  "anya-e0401n0:63_55": "“Puna karaṇabhāva”nti puna loke siddhaṃ karaṇabhāvaṃ.",
  "anya-e0401n0:63_56": "Evaṃ cittassa vacanatthaṃ dassetvā idāni tassa abhidhānatthaṃ dassento “apicetthā”tiādimāha.",
  "anya-e0401n0:63_57": "Yathayidaṃ ye ime tiracchānagatā pāṇā cittāvicittā.",
  "anya-e0401n0:63_58": "Evaṃ cittaṃ vicittaṃ yaṃ aññaṃ atthi,",
  "anya-e0401n0:63_59": "taṃ aññaṃ ekanikāyaṃpi nasamanupassāmī-",
  "anya-e0401n0:63_60": "ti yojanā.",
  "anya-e0401n0:63_61": "“Nikāya”nti sattajātisamū haṃ.“Nissakke karaṇavacana”nti vibhattāpādānatthe karaṇavacanaṃ.",
  "anya-e0401n0:63_62": "Etena tato caraṇato cittatoti atthaṃ vadati. Gāthāyaṃ.",
  "anya-e0401n0:63_63": "“Taṃ taṃ sabhāvo”ti vijānanaphusanādiko sabhāvo,",
  "anya-e0401n0:63_64": "aggissauṇhoviya.",
  "anya-e0401n0:63_65": "“Kiccasampattiyoraso”ti tena tena dhammena karaṇakiccañca,",
  "anya-e0401n0:63_66": "taṃ kiccaṃ katvā laddho sampattiguṇo ca.",
  "anya-e0401n0:63_67": "Aggissa vatthumhi paripācanakiccaṃ viya,",
  "anya-e0401n0:63_68": "obhāsanaguṇoviya ca.",
  "anya-e0401n0:63_69": "“Gayhākāro”ti ñāṇena gahetabbo tassa tassa dhammassa dhajabhūto ākāro.",
  "anya-e0401n0:63_70": "Sampatti rasoyeva vuccati.",
  "anya-e0401n0:63_71": "“Phalaṃvāpī”ti kāriyapphalaṃ vāpi,",
  "anya-e0401n0:63_72": "aggissa dhūmoviya.",
  "anya-e0401n0:63_73": "“Āsannakāraṇa”nti attano anantare phalanibbattakaṃ kāraṇaṃ,",
  "anya-e0401n0:63_74": "aggissa aggikāraka puriso viya.",
  "anya-e0401n0:63_75": "“Ala”nti samatthā.",
  "anya-e0401n0:63_76": "“Vibuddhino”ti visesabuddhi sampannassa paṇḍitassa.",
  "anya-e0401n0:63_77": "“Pubbaṅgamarasa”nti ārammaṇaggahaṇe padhānarasa kiccaṃ.",
  "anya-e0401n0:63_78": "“Sandhāna paccupaṭṭhāna”nti nirantarappavattākārapaccupaṭṭhānaṃ.",
  "anya-e0401n0:63_79": "“Nāma rūpapadaṭṭhāna”nti phassādināmañca vatthu rūpañcacittassapadaṭṭhānaṃ.",
  "anya-e0401n0:64_0": "Cittavaṇṇanā niṭṭhitā.",
  "anya-e0401n0:65_0": "14.",
  "anya-e0401n0:65_1": "“Cetasi bhava”nti cittasmiṃ pātubhūtaṃ.",
  "anya-e0401n0:65_2": "“Etena siddhā hontī”ti sambandho.",
  "anya-e0401n0:65_3": "“Sā eva phassādīnaṃ jāti.",
  "anya-e0401n0:65_4": "Yācittassajarā,",
  "anya-e0401n0:65_5": "sā eva phassādīnaṃjarā”tiādinā yojetabbaṃ.",
  "anya-e0401n0:65_6": "“Ekavaṇṭūpani bandhānī”ti ekena vaṇṭadaṇḍakena upanibandhāni.",
  "anya-e0401n0:65_7": "“Ekajātiyādi upanibandhā”ti ekajātikathā divasena upanibandhā.",
  "anya-e0401n0:65_8": "“Ce”ti cevadeyya.",
  "anya-e0401n0:65_9": "“Nā”ti na vattabbaṃ. Gāthāyaṃ.",
  "anya-e0401n0:65_10": "“Dhammā”ti nāmakkhandha dhammā.",
  "anya-e0401n0:65_11": "“Manasā evā”ti kattubhūtena manena eva.",
  "anya-e0401n0:65_12": "“Pakatā”ti pavattitā.",
  "anya-e0401n0:65_13": "“Nimmitā”ti nipphāditā.",
  "anya-e0401n0:65_14": "“Cittakiriyā bhūtā evā”ti ārammaṇaṃ vijānantaṃ cittaṃ phusanākāraṃ janetvāva vijānāti.",
  "anya-e0401n0:65_15": "So phusanākāro phassoti vuccati.",
  "anya-e0401n0:65_16": "Avasesā pana sabbepi cetasikadhammā phassaṃ paṭicca uppajjanti.",
  "anya-e0401n0:65_17": "Phasso hetu phasso paccayo vedanākkhandhassa upādāya.",
  "anya-e0401n0:65_18": "Saññākkhandhassa.",
  "anya-e0401n0:65_19": "Saṅkhārakkhandhassa upādāyāti hi vuttaṃ.",
  "anya-e0401n0:65_20": "Evaṃ santepi cittamūlakattā cittanissitattā ca tepidhammā cittakiri yābhūtā eva hontīti.",
  "anya-e0401n0:65_21": "“Etenā”ti etenagāthāpadena.",
  "anya-e0401n0:65_22": "Vibhāvaniyaṃ pana ekālambaṇatā mattena vibhāveti.",
  "anya-e0401n0:65_23": "Paripuṇṇāni ce tasikaṅgāni upari therena sayameva vakkhamānattāti adhippāyo.",
  "anya-e0401n0:65_24": "Idha pana padatthavibhāvanaṭṭhānattā paripuṇṇehi aṅgehi vibhāvetuṃ vaṭṭatīti āha “taṃ nasundara”nti.",
  "anya-e0401n0:65_25": "“Vatthumhī”ti paṭakoṭṭhakādimhi.",
  "anya-e0401n0:65_26": "“Nānācittakammānī”ti hatthi assarūpādīni.",
  "anya-e0401n0:65_27": "Vijānanamattaṃ cittaṃ,",
  "anya-e0401n0:65_28": "kusalanti vā akusalanti vā vattabbaṃ natthi.",
  "anya-e0401n0:65_29": "Nānācetasike hi yuttattā eva tathā vattabbaṃ hoti.",
  "anya-e0401n0:65_30": "Vuttaṃhetaṃ bhagavatā.",
  "anya-e0401n0:65_31": "Pabhassaramidaṃ bhikkhave cittaṃ.",
  "anya-e0401n0:65_32": "Tañca kho āgantukehi upakkilesehi upakkiliṭṭhanti.",
  "anya-e0401n0:65_33": "Tenāha “udakaṃ viyacitta”ntiādiṃ.",
  "anya-e0401n0:66_0": "Cetasikavaṇṇanā niṭṭhitā.",
  "anya-e0401n0:67_0": "15.",
  "anya-e0401n0:67_1": "Ruppatīti padaṃ kattarivāhetukammanivāsiddhaṃ.",
  "anya-e0401n0:67_2": "Ruppanañcavikārāpatti evāti dassetuṃ “sītuṇhādīhī”tiādi vuttaṃ.",
  "anya-e0401n0:67_3": "Tattha “visamappavattivasenā”ti dhātūnaṃ visamappavattivasena.",
  "anya-e0401n0:67_4": "Dhātukkho bhavasenāti vuttaṃ hoti,",
  "anya-e0401n0:67_5": "“kenaruppatī”ti ettha “kenā”ti hetu atthevā hetu kattarivā karaṇavacanaṃ daṭṭhabbaṃ.",
  "anya-e0401n0:67_6": "Tathā sītenātiādīsupi.",
  "anya-e0401n0:67_7": "Ḍaṃsamakasā nāma sūcimukhā khuddakamakkhikāceva mahanta makkhikā ca.",
  "anya-e0401n0:67_8": "Vātā nāma puratthimavātādayo.",
  "anya-e0401n0:67_9": "Ātapo nāma sūriyātapo.",
  "anya-e0401n0:67_10": "Sariṃsapānāma ahi vicchika satapadikādayo.",
  "anya-e0401n0:67_11": "Tesaṃ samphassehipi ruppati.",
  "anya-e0401n0:67_12": "Maraṇaṃ vā gacchati,",
  "anya-e0401n0:67_13": "maraṇa mattaṃ vā dukkhaṃ.",
  "anya-e0401n0:67_14": "“Ye dhammā”ti dvādasavidhā sappaṭigharūpadhammā.",
  "anya-e0401n0:67_15": "“Aññesa”nti soḷasannaṃ appaṭigharūpānañca arūpadhammānañca.",
  "anya-e0401n0:67_16": "“Tesū”ti niddhāraṇebhummaṃ.",
  "anya-e0401n0:67_17": "Idāni pāḷiyā saddhiṃ mukhyaruppanaṃ saṃsandento “samāgamo cā”tiādimāha.",
  "anya-e0401n0:67_18": "Samāgamo ca nāma aññamaññābhighaṭṭanaṃ vuccatīti sambandho.",
  "anya-e0401n0:67_19": "Āpātāgamanañca ārammaṇakaraṇañca ṭhapetvāti yojanā.",
  "anya-e0401n0:67_20": "“Mahābhūtānameva vā”ti āpodhātu vajjitānaṃ tiṇṇaṃ mahābhūtānameva vā.",
  "anya-e0401n0:67_21": "“Vikāraṃ āpajjatī”ti vatvā tamevatthaṃ vivaranto “yasmiṃ khaṇe”tiādimāha.",
  "anya-e0401n0:67_22": "“Sayaṃpi vikārapattā hontī”ti temahābhūtāsayaṃpi pakatiṃ vijahitvā omattādhimattabhāvaṃ pāpuṇantīti attho.",
  "anya-e0401n0:67_23": "“Omattādhimattarūpasantatīnañcā”ti paramparato uppajjamānā rūpasantatiyo sandhāya vuttaṃ.",
  "anya-e0401n0:67_24": "Evaṃ pāḷinayena vipattivasena ruppanaṃ vatvā idāni vipatti vā hotu,",
  "anya-e0401n0:67_25": "sampatti vā.",
  "anya-e0401n0:67_26": "Purimapacchi masantatīnaṃ visadisappavattibhūto vikāropi ekena pariyāyena ruppanaṃnāmāti katvā puna taṃ ruppanaṃ dassento “apicetthā”tiādimāha.",
  "anya-e0401n0:67_27": "“Ghaṭṭanavasena ruppana dhammāna mevā”ti āpātāgamanādivasena ruppanadhammehivinā abhighaṭṭanavasenaruppana",
  "anya-e0401n0:67_28": "sabhāvānaṃ rūpadhammānameva siddhanti pucchā.",
  "anya-e0401n0:67_29": "“Saviggahā hontī”ti dabba saṇṭhānākārasahitā honti. Kasmā,",
  "anya-e0401n0:67_30": "oḷārikasabhāvattā.",
  "anya-e0401n0:67_31": "Bahūnañcarūpakalāpānaṃ ekakkhaṇe ekābaddhabhāvenapavattattā.",
  "anya-e0401n0:67_32": "Arūpadhammāhi saṇhasukhumasabhāvā ca honti.",
  "anya-e0401n0:67_33": "Sace anekasatasahassānipi ekato pavatteyyuṃ.",
  "anya-e0401n0:67_34": "Dabbasaṇṭhānabhāvaṃ nagamissantiyeva.",
  "anya-e0401n0:67_35": "Ekasmiñca sattasantāne ekakkhaṇe eka kalāpova pavattati. Kasmā,",
  "anya-e0401n0:67_36": "anantara paccayūpanibandhena pavattattā.",
  "anya-e0401n0:67_37": "Tasmāte saviggahāna honti.",
  "anya-e0401n0:67_38": "Rūpadhammā pana oḷārika sabhāvā ca honti.",
  "anya-e0401n0:67_39": "Bahūnaṃ sannicayesati dabbasaṇṭhānatthāya saṃvattanti.",
  "anya-e0401n0:67_40": "Ekakkhaṇe ca bahukalāpāpi ekābaddhāhutvā pavattanti.",
  "anya-e0401n0:67_41": "Tasmā tesaviggahāhontīti.",
  "anya-e0401n0:68_0": "“Sītādiggahaṇasāmatthiyenā”ti sītenapi ruppati,",
  "anya-e0401n0:68_1": "uṇhenapi ruppatītiādinā lokassa paccakkhato pākaṭassa sītādivacanassasāmatthiyena.",
  "anya-e0401n0:68_2": "Tañhi vacanaṃ lokassa apākaṭaṃ arūpadhammānaṃ ruppanaṃ idhanādhippetanti dīpetīti adhippāyo.",
  "anya-e0401n0:68_3": "“Vohāro nāmā”ti nāmasaññā nāmāti vuttaṃ hoti.",
  "anya-e0401n0:68_4": "“Lokopacārenā”ti bahujanassa upacārena vohārena kathanena.",
  "anya-e0401n0:68_5": "“Pākaṭa nimittavasenevā”ti pākaṭassa saddappavattinimittassa vaseneva.",
  "anya-e0401n0:68_6": "“Sītādiggahaṇena vināpī”ti pisaddena sītādiggahaṇasāmatthiyenapīti dīpeti.",
  "anya-e0401n0:68_7": "Evaṃ santepi pāḷisādhakaṃ nāma na sakkāsabbattha laddhuṃ.",
  "anya-e0401n0:68_8": "Pākaṭanimitta vacanameva sabbattha sādhāraṇanti daṭṭhabbaṃ.",
  "anya-e0401n0:68_9": "“Tappasaṅganivattī”ti tassa arūpadhammānaṃ rūpatāpasaṅgassa nivatti.",
  "anya-e0401n0:68_10": "“Iddhivikubbanāvasappavattā”ti ettha iddhivikubbanānāmaiddhiyānānappakāramāpanaṃ.",
  "anya-e0401n0:68_11": "“Rūpatā siddhī”ti rūpanti nāma saññāsiddhi.",
  "anya-e0401n0:68_12": "“Idaṃ panā”ti idaṃ rūpaṃ pana.",
  "anya-e0401n0:68_13": "“Anuggahānaṃ sītādīnaṃ vasenā”ti kiñcāpipāḷiyaṃ sītādivacanaṃ upaghātakānaṃ sītādīnaṃ vasena vuttaṃ.",
  "anya-e0401n0:68_14": "Teca brahmaloke natthi.",
  "anya-e0401n0:68_15": "Anuggāhakā eva atthi.",
  "anya-e0401n0:68_16": "Tesaṃvasenāti adhippāyo.",
  "anya-e0401n0:68_17": "“Pāḷiyaṃ niddiṭṭhānī”ti sañjānātīti kho bhikkhave tasmā saññāti vuccati.",
  "anya-e0401n0:68_18": "Kiñca sañjānāti.",
  "anya-e0401n0:68_19": "Nīlaṃpi sañjānāti,",
  "anya-e0401n0:68_20": "pītampi sañjānātī-",
  "anya-e0401n0:68_21": "tiādinā ca,",
  "anya-e0401n0:68_22": "vijānātīti kho bhikkhave tasmā viññāṇanti vuccati.",
  "anya-e0401n0:68_23": "Kiñca vijānāti.",
  "anya-e0401n0:68_24": "Madhuraṃpi vijānāti,",
  "anya-e0401n0:68_25": "ambilaṃpi vijānātī-",
  "anya-e0401n0:68_26": "tiādinā ca-",
  "anya-e0401n0:68_27": "pāḷiyaṃ niddiṭṭhāni.",
  "anya-e0401n0:69_0": "Rūpapadavaṇṇanā niṭṭhitā.",
  "anya-e0401n0:70_0": "16.",
  "anya-e0401n0:70_1": "Nibbānapade.",
  "anya-e0401n0:70_2": "“Khandhāvā”ti bhavantare apāyādīsu bhavissamānā khandhāvā.",
  "anya-e0401n0:70_3": "Na hi atīta dhammā,",
  "anya-e0401n0:70_4": "nibbāyanti nāma,",
  "anya-e0401n0:70_5": "satte pīḷetvā niruddhattāti adhippāyo.",
  "anya-e0401n0:70_6": "Paccuppannā ca dhammā etarahi pīḷenti,",
  "anya-e0401n0:70_7": "avassaṃ uppajjamānā anāgatadhammā ca anāgate pīḷessanti,",
  "anya-e0401n0:70_8": "kathaṃ te nibbāyanti nāmāti āha “paccuppannesu…pe…",
  "anya-e0401n0:70_9": "vattabbameva natthī”ti.",
  "anya-e0401n0:70_10": "“Visayebhumma”nti visayādhārebhummaṃ.",
  "anya-e0401n0:70_11": "Visayādhāro nāmamanussābhūmiyaṃ gacchantītiādīsu viya mukhyādhāro nahoti.",
  "anya-e0401n0:70_12": "Tena pana vinā aññattha taṃ kiriyaṃ kātuṃ nasakkoti.",
  "anya-e0401n0:70_13": "Tasmā ādhārabhāvena parikappito ādhāroti dassetuṃ “yathāākāse”tiādivuttaṃ.",
  "anya-e0401n0:70_14": "Yathā sakuṇānaṃ pakkhana kiriyā nāma ākāsena vinā aññattha nasijjhati.",
  "anya-e0401n0:70_15": "Tathā vaṭṭadukkhadhammānaṃ nibbuti kiriyāpi nibbānena vinā aññattha nasijjhatīti dassetuṃ “yehite”tiādimāha.",
  "anya-e0401n0:70_16": "Tattha “ye”ti yetividhavaṭṭadukkhasantāpadhammā.",
  "anya-e0401n0:70_17": "Hisaddonipāto.",
  "anya-e0401n0:70_18": "Tesaddo vacanālaṅkāro.",
  "anya-e0401n0:70_19": "“Tabbinimutta”nti nibbānavinimuttaṃ.",
  "anya-e0401n0:70_20": "Nibbutiṭhānaṃ nāma natthi.",
  "anya-e0401n0:70_21": "Tasmā nibbānaṃ tesaṃ nibbuti kiriyāya visayā dhārohotīti adhippāyo.",
  "anya-e0401n0:70_22": "Yathā ayaṃ padīpo nibbāyati.",
  "anya-e0401n0:70_23": "Tathādhīrā nibbantīti yojanā.",
  "anya-e0401n0:70_24": "“Taṃ taṃ kilesānaṃ vā”ti te saṃtesaṃkilesānaṃ vā.",
  "anya-e0401n0:70_25": "“Khandhānaṃ vā”ti anāgatabhavesu khandhānaṃ vā.",
  "anya-e0401n0:70_26": "“Punaappaṭisandhikabhāva”nti santānassa puna paṭisandhānābhāvaṃ pāpuṇanti ariyā janā.",
  "anya-e0401n0:70_27": "Yathā magge karaṇavacanaṃ dissati addhā imāyapaṭipattiyā jarāmaraṇamhā parimuccissāmītiādīsu.",
  "anya-e0401n0:70_28": "Na tathā nibbāneti āha “maggeviyā”tiādiṃ.",
  "anya-e0401n0:70_29": "Nibbānepanabhummavacanameva dissati yatthanāmañcarūpañca.",
  "anya-e0401n0:70_30": "Asesaṃ uparujjhatītiādīsu.",
  "anya-e0401n0:70_31": "Tasmā nibbāne karaṇa vacanaṃ na dissati,",
  "anya-e0401n0:70_32": "karaṇa lakkhaṇasseva abhāvatoti dassetuṃ “na ca nibbāna”ntiādi vuttaṃ.",
  "anya-e0401n0:70_33": "Karaṇa lakkhaṇaṃ nāmakattuno sahakārī paccayabhāvo.",
  "anya-e0401n0:70_34": "Nanu anupādisesāya nibbānadhātuyā nibbāyantīti dissatīti. Saccaṃ,",
  "anya-e0401n0:70_35": "tattha pana visesane karaṇa vacanaṃ.",
  "anya-e0401n0:70_36": "Na karaṇakārake.",
  "anya-e0401n0:70_37": "Tañhi saupādisesanibbānadhātuyānivattanatthaṃ vuttanti.",
  "anya-e0401n0:71_0": "Nibbānapadavaṇṇanā.",
  "anya-e0401n0:72_0": "Dutīyagāthāvaṇṇanā niṭṭhitā.",
  "anya-e0401n0:73_0": "18.",
  "anya-e0401n0:73_1": "Kāmāvacarapade.",
  "anya-e0401n0:73_2": "“Kāmīyatī”ti icchīyati.",
  "anya-e0401n0:73_3": "Nimittassādavatthu majjhimaṭṭhakathāyaṃ āgataṃ.",
  "anya-e0401n0:73_4": "“Tekāmīyantī”ti te avīcinirayādayo icchīyanti.",
  "anya-e0401n0:73_5": "“Tattha uppannānampī”ti avīcinirayādīsu uppannānaṃpi sattānaṃ.",
  "anya-e0401n0:73_6": "“Bhavanikanti nāma hotī”ti bhavasaṅkhātaṃ attano khandhaṃ etaṃ mama,",
  "anya-e0401n0:73_7": "esohamasmi,",
  "anya-e0401n0:73_8": "esome attāti gaṇhantī taṇhā bhavanikanti nāma.",
  "anya-e0401n0:73_9": "Sā nerayikasattānaṃpi atthiyeva.",
  "anya-e0401n0:73_10": "“Kāme avacaratī”ti kāmepariyāpannaṃ hoti.",
  "anya-e0401n0:73_11": "Kāme antogadhaṃ hoti.",
  "anya-e0401n0:73_12": "Rūpārūpabhūmīsu uppannaṃpi rūpārūpasaṅkhyaṃ nagacchati.",
  "anya-e0401n0:73_13": "Kāmasaṅkhyameva gacchati.",
  "anya-e0401n0:73_14": "Kāmagaṇanamevagacchatīti attho.",
  "anya-e0401n0:73_15": "“Tīsubhavesu uppannānipī”ti kāmarūpārūpasattasantānesu uppannānipi na tatrapariyā pannāneva honti.",
  "anya-e0401n0:73_16": "Tatra apariyāpannāneva hontīti adhippāyo.",
  "anya-e0401n0:73_17": "“Kāmāvacaratāpattidoso”ti kāmāvacara dhammāti vattabbatā pattidoso.",
  "anya-e0401n0:73_18": "“Rūpāvacaratādimuttidoso”ti ime rūpāvacara dhammā na honti,",
  "anya-e0401n0:73_19": "arūpāvacara dhammā na honti,",
  "anya-e0401n0:73_20": "lokuttara dhammā na hontīti evaṃ vattabbatāpatti dosoti vuttaṃ hoti.",
  "anya-e0401n0:73_21": "Esanayo “rūpārūpāvacaratāpatti doso kāmāvacaratāmutti doso” tipadesu.",
  "anya-e0401n0:73_22": "Avacarasaddassa uppannatthe gahitepi etedosā nāpajjanti. Kasmā,",
  "anya-e0401n0:73_23": "loke yebhūyyanayatabbahulanayānaṃpi sabbhāvāti imamatthaṃ vadanto “nanuyebhūyya vuttivasenapī”tiādimāha.",
  "anya-e0401n0:73_24": "Tattha “kesañcī”ti kesañci puggalānaṃ vā dhammānaṃ vā.",
  "anya-e0401n0:73_25": "Yathāmigaluddako gāme carantopi vane caraṇabahulattā vanacarakoti nāmaṃ labhati.",
  "anya-e0401n0:73_26": "Rājahatthī aññattha carantopi saṅgāme caraṇabahulattā saṅgāmāvacaroti nāmaṃ labhati.",
  "anya-e0401n0:73_27": "Ayaṃ yebhūyyanayo nāma.",
  "anya-e0401n0:73_28": "Yasmiṃ vane ambarukkhāpi atthi,",
  "anya-e0401n0:73_29": "aññarukkhāpi atthi.",
  "anya-e0401n0:73_30": "Ambarukkhabahulattā pana taṃ vanaṃ ambavananti nāmaṃ labhati.",
  "anya-e0401n0:73_31": "Evaṃ simbalivanādīsu.",
  "anya-e0401n0:73_32": "Ayaṃ tabbahulanayo.",
  "anya-e0401n0:73_33": "Idha pana bhūmiyo tabbahulanayena kāmarūpārūpa nāmaṃ labhanti,",
  "anya-e0401n0:73_34": "dhammā yebhūyyanayena kāmāvacarādi nāmaṃ labhantīti.",
  "anya-e0401n0:73_35": "Evaṃ gahite sati,",
  "anya-e0401n0:73_36": "te dosānā pajjantīti imamatthaṃ dassetuṃ “tasmā idhapi…pe…",
  "anya-e0401n0:73_37": "dosotī”tiāha.",
  "anya-e0401n0:73_38": "“Nā”ti na kocidoso natthi.",
  "anya-e0401n0:73_39": "Atthi evāti adhippāyo.",
  "anya-e0401n0:73_40": "“Tasmāssā”ti ettha “assā”ti avacarasaddassa.",
  "anya-e0401n0:73_41": "“Tathā atthaṃ aggahetvā”ti uppajjanatthaṃ aggahetvā.",
  "anya-e0401n0:73_42": "“Pariggāhiniyā kāmataṇhāya kato”ti tathā pariggāhiniyā kāmataṇhāya gocaravisayattātāyataṇhāya katonāma hoti.",
  "anya-e0401n0:73_43": "Etena kāmetīti kāmo,",
  "anya-e0401n0:73_44": "kāmataṇhā.",
  "anya-e0401n0:73_45": "Avacarati etthāti avacaraṃ.",
  "anya-e0401n0:73_46": "Kāmassa avacaranti kāmāvacaraṃ.",
  "anya-e0401n0:73_47": "Kāma taṇhāya gocaravisayattā kāmāvacaranti ayamatthopi sijjhati.",
  "anya-e0401n0:74_0": "Rūpeavacaratīti rūpāvacaraṃ.",
  "anya-e0401n0:74_1": "“Rūpe”ti soḷasavidhāyarūpabhūmiyā.",
  "anya-e0401n0:74_2": "“Avacaratī”ti tattha pariyāpannabhāvena pavattati.",
  "anya-e0401n0:74_3": "Arūpe avacaratīti arūpāvacaraṃ.",
  "anya-e0401n0:74_4": "“Arūpe”ti catubbidhāya arūpabhūmiyā.",
  "anya-e0401n0:74_5": "“Avacaratī”ti tattha pariyāpannabhāvena pavattatīti imamatthaṃ vadati “rūpārūpāvacaresupi ayaṃnayo netabbo”ti.",
  "anya-e0401n0:74_6": "Rūpe bhavo rūpaṃ.",
  "anya-e0401n0:74_7": "Rūpataṇhā.",
  "anya-e0401n0:74_8": "Arūpe bhavo arūpaṃ,",
  "anya-e0401n0:74_9": "arūpataṇhā.",
  "anya-e0401n0:74_10": "Rūpassa avacaraṃ rūpāvacaraṃ.",
  "anya-e0401n0:74_11": "Arūpassa avacaraṃ arūpāvacaranti imamatthaṃ dīpeti “tesu panā”tiādinā.",
  "anya-e0401n0:74_12": "“Atrā”ti imasmiṃ ṭhāne.",
  "anya-e0401n0:74_13": "Yadipi lobho, rāgo, kāmo, taṇhā,",
  "anya-e0401n0:74_14": "tisabbampetaṃ lobhassavevacanaṃ hoti.",
  "anya-e0401n0:74_15": "Rūparāgo arūparāgoti pana visuṃ vibhattattā idha kāmasaddena taṃ daññolobho gayhati.",
  "anya-e0401n0:74_16": "“Sabbopi lobho”ti etenasassatuccheda diṭṭhisahagatopi saṅgahitoti daṭṭhabbaṃ.",
  "anya-e0401n0:75_0": "19.",
  "anya-e0401n0:75_1": "“Rūpārūpasaddā tāsu bhūmīsu niruḷhā”ti animittā hutvā niruḷhāti adhippāyo.",
  "anya-e0401n0:75_2": "Idāni sanimittaṃ nayaṃ vadati “apicā”tiādinā.",
  "anya-e0401n0:75_3": "“Nissayopacāro”ti ṭhānūpacāro,",
  "anya-e0401n0:75_4": "yathā sabbogāmo āgatoti.",
  "anya-e0401n0:75_5": "“Nissito pacāro”ti ṭhānyūpacāro.",
  "anya-e0401n0:75_6": "Yathā dhajā āgacchantīti.",
  "anya-e0401n0:75_7": "“Yaṃ etasmiṃ antare”ti ye etasmiṃ antare khandhadhātu āyatanā.",
  "anya-e0401n0:75_8": "Yaṃ rūpaṃ,",
  "anya-e0401n0:75_9": "yā vedanā, yāsaññā,",
  "anya-e0401n0:75_10": "ye saṅkhārā,",
  "anya-e0401n0:75_11": "yaṃviññāṇanti yojanā.",
  "anya-e0401n0:75_12": "“Suvisada”nti yebhūyyādi nayehi anākulattāsuvisuddhaṃ.",
  "anya-e0401n0:75_13": "“Kiṃ vikkhepenā”ti cittavikkhepena kiṃ payojananti attho.",
  "anya-e0401n0:76_0": "20.",
  "anya-e0401n0:76_1": "“Lujjanappalujjanaṭṭhenā”ti bhijjanappabhijjanaṭṭhena.",
  "anya-e0401n0:76_2": "“Yatthā”ti yasmiṃ tebhūmake dhammasamūhe.",
  "anya-e0401n0:76_3": "“Nivisatī”ti niccaṃ visati,",
  "anya-e0401n0:76_4": "upagacchati.",
  "anya-e0401n0:76_5": "“Tassā”ti micchāggāhassa.",
  "anya-e0401n0:76_6": "“Tesa”nti lokuttara dhammānaṃ.",
  "anya-e0401n0:76_7": "“Yesa”nti lokiya dhammānaṃ.",
  "anya-e0401n0:76_8": "“Lujjana”nti khaṇikabhaṅgena bhijjanaṃ.",
  "anya-e0401n0:76_9": "“Palujjana”nti saṇṭhānabhedena santaticchedena nānappakārato bhijjanaṃ.",
  "anya-e0401n0:76_10": "Nibbānaṃ pana idha na labbhati cittasaṅgahādhikārattāti adhippāyo.",
  "anya-e0401n0:76_11": "So ca apariyāpannabhāvo,",
  "anya-e0401n0:76_12": "visuṃ ekācatutthī avatthā bhūmināmāti yojanā.",
  "anya-e0401n0:77_0": "Catubbhūmivibhāgavaṇṇanā niṭṭhitā.",
  "anya-e0401n0:78_0": "21.",
  "anya-e0401n0:78_1": "“Hīna”nti saddhāsatiādīhi sobhaṇadhammehi ayuttattāhīnaṃ.",
  "anya-e0401n0:78_2": "“Sabbahīna”nti lobhādīhi pāpadhammehi yuttattā sabba cittehi hīnataraṃ.",
  "anya-e0401n0:78_3": "“Tadattho”ti uparimānaṃ cittānaṃ sobhaṇasaññākaraṇasukhattho.",
  "anya-e0401n0:78_4": "“Ādito”tiādimhi.",
  "anya-e0401n0:78_5": "“Vīthicittavasenāti etaṃ mama,",
  "anya-e0401n0:78_6": "esohamasmi,",
  "anya-e0401n0:78_7": "esome attāti evaṃ pavattassa bhavanikanti javanavīthicittassa vasena.",
  "anya-e0401n0:78_8": "Evañcasati,",
  "anya-e0401n0:78_9": "kiṃ kāraṇaṃ lobhamūlacittassapathamaṃ vacaneti āha “akusalesu panā”tiādiṃ.“Dvīhivaṭṭamūlehī”ti lobhamohasaṅkhātehi dvīhi vaṭṭamūlehi.",
  "anya-e0401n0:79_0": "22.",
  "anya-e0401n0:79_1": "“Siniddhacitta”nti sātavedanāyuttattālūkhacittaṃ na hotīti adhippāyo.",
  "anya-e0401n0:79_2": "Sumanassabhāvoti vutte kāyikasukhavedanāyapi pasaṅgo siyāti vuttaṃ “mānasika…pe… nāma”nti.",
  "anya-e0401n0:79_3": "“Sumanābhidhānassā”ti sumananāmassa.",
  "anya-e0401n0:79_4": "“Pavattinimitta”nti pavattiyā āsanna kāraṇaṃ.",
  "anya-e0401n0:79_5": "Kathaṃ pana bhāvo pavattinimittaṃ nāmahotīti āha “bhavanti…pe… katvā”ti.",
  "anya-e0401n0:79_6": "Nimitte bhummaṃ.",
  "anya-e0401n0:79_7": "Tathāhi bhāvo nāma saddappavattinimittanti vuttaṃ.",
  "anya-e0401n0:79_8": "Idāni nimitta lakkhaṇaṃ dassento “yathāhī”tiādimāha.",
  "anya-e0401n0:79_9": "“Tatthā”ti tasmiṃ payoge.",
  "anya-e0401n0:79_10": "“Danta nimitta”nti dantakāraṇā.",
  "anya-e0401n0:79_11": "“Taṃ vedanā nimitta”nti taṃ vedanākāraṇā.",
  "anya-e0401n0:79_12": "Ettha siyā,",
  "anya-e0401n0:79_13": "“etasminti nimitte bhumma”nti vuttaṃ,",
  "anya-e0401n0:79_14": "nimittañcanāma akārakaṃ asādhanaṃ,",
  "anya-e0401n0:79_15": "taṃ kathaṃ sādhanaviggahe yujjatīti.",
  "anya-e0401n0:79_16": "Adhikaraṇa sādhanānurūpattā saddappavattinimittassāti daṭṭhabbaṃ.",
  "anya-e0401n0:79_17": "Etenāti ca etasmāti ca hetu atthe ubhayavacananti vadanti.",
  "anya-e0401n0:79_18": "Āsannahetu nāmasādhanarūpo bhavatīti tesaṃ adhippāyo.",
  "anya-e0401n0:79_19": "Suṭṭhu karoti,",
  "anya-e0401n0:79_20": "pakatipaccayena anipphannaṃ kammaṃ attano balena nipphādetīti saṅkhāro.",
  "anya-e0401n0:79_21": "“Pubbābhisaṅkhāro”ti pubbabhāge abhisaṅkhāro.",
  "anya-e0401n0:79_22": "Payojeti niyojetīti payogo.",
  "anya-e0401n0:79_23": "Upeti phalasaṅkhāto attho etenāti upāyo.",
  "anya-e0401n0:79_24": "“Āṇattiyāvā”ti pesanāyavā.",
  "anya-e0401n0:79_25": "“Ajjhesanena vā”ti āyācanena vā.",
  "anya-e0401n0:79_26": "“Tajjetvā vā”ti bhayaṃ dassetvā vā.",
  "anya-e0401n0:79_27": "“Taṃ taṃ upāyaṃ pare ācikkha”nti.",
  "anya-e0401n0:79_28": "Kathaṃ ācikkhantīti āha “akaraṇe”tiādiṃ.",
  "anya-e0401n0:79_29": "“Tasmiṃ tasmiṃ kamme payojetītikatvā idha saṅkhāro nāmā”ti yojanā.",
  "anya-e0401n0:79_30": "“Paccaya gaṇo”ti pakatipaccayagaṇo.",
  "anya-e0401n0:79_31": "“Tenā”ti saṅkhārena.",
  "anya-e0401n0:79_32": "“Sādhāraṇo”ti kusalākusalābyākatānaṃ sādhāraṇo.",
  "anya-e0401n0:79_33": "“Duvidhena saṅkhārenā”ti payogena vā upāyena vā.",
  "anya-e0401n0:79_34": "“Yo pana tenasahito”tiādinā pubbevuttamevatthaṃ pakārantarenapākaṭaṃ kātuṃ “sopana yadā”tiādi vuttaṃ.",
  "anya-e0401n0:79_35": "“Itī”tiādi laddhaguṇa vacanaṃ.",
  "anya-e0401n0:79_36": "“Paccayagaṇassevanāma”nti paccayagaṇasseva visesa nāmanti vuttaṃ hoti.",
  "anya-e0401n0:79_37": "Uppannatthe ikapaccayoti kathaṃ viññāyatīti āha “yasmiṃ samaye”tiādiṃ.",
  "anya-e0401n0:79_38": "“Pāḷiya”nti dhammasaṅgaṇipāḷiyaṃ.",
  "anya-e0401n0:79_39": "“Asallakkhetvā”ti acintetvā iccevattho.",
  "anya-e0401n0:79_40": "Sabbametaṃ nayujjatiyeva. Kasmā,",
  "anya-e0401n0:79_41": "pāḷiaṭṭhakathāhi asaṃsandanattā,",
  "anya-e0401n0:79_42": "atthayuttibyañjanayuttīnañca avisadattāti adhippāyo.",
  "anya-e0401n0:79_43": "“Ta”nti cittaṃ.",
  "anya-e0401n0:79_44": "“Etenā”ti pubbappayogena.",
  "anya-e0401n0:79_45": "“Yathāvuttanayenā”ti tikkhabhāvasaṅkhātamaṇḍanavisesena.",
  "anya-e0401n0:79_46": "“So panā”ti pubbappayogo pana.",
  "anya-e0401n0:79_47": "“Itī”ti tasmā.",
  "anya-e0401n0:79_48": "“Taṃ nibbattito”ti tena pubbappayogena nibbattito.",
  "anya-e0401n0:79_49": "“Virajjhitvā”ti ayuttapakkhepatitvā.",
  "anya-e0401n0:79_50": "Etenapaṭikkhittā hotīti sambandho. Gāthāyaṃ.",
  "anya-e0401n0:79_51": "“Cittasambhavī”ti cittasmiṃ sambhūto.",
  "anya-e0401n0:79_52": "Viseso saṅkhāro nāmāti yojanā. Salomako,",
  "anya-e0401n0:79_53": "sapakkhakotyādīsuviyāti vuttaṃ.",
  "anya-e0401n0:79_54": "Sāsavā dhammā,",
  "anya-e0401n0:79_55": "sārammaṇā dhammātyādīsuviyāti pana vutte yuttataraṃ.",
  "anya-e0401n0:79_56": "“Pāḷiaṭṭhakathā siddha”nti pāḷiaṭṭhakathāto siddhaṃ.",
  "anya-e0401n0:79_57": "Apicayatthavisuddhimaggādīsu asaṅkhāraṃ cittaṃ,",
  "anya-e0401n0:79_58": "sasaṅkhāraṃ cittanti āgataṃ.",
  "anya-e0401n0:79_59": "Tattha ayaṃ pacchimanayo yutto.",
  "anya-e0401n0:79_60": "Upāyasamuṭṭhitassa anekasatasambhavato “idañca nayadassanamevā”ti vuttaṃ.",
  "anya-e0401n0:79_61": "“Udāsinabhāvenā”ti majjhattabhāvena.",
  "anya-e0401n0:79_62": "“Yato”ti yasmā.",
  "anya-e0401n0:79_63": "Vikārapatto hoti.",
  "anya-e0401n0:79_64": "Tato adhimattapassanaṃ viññāyatīti yojanā.",
  "anya-e0401n0:80_0": "23.",
  "anya-e0401n0:80_1": "Idāni sahagatavacana sampayuttavacanāni vicārento “etthacā”tiādimārabhi.",
  "anya-e0401n0:80_2": "“Na pana te bhedavantā hontī”ti kasmā vuttaṃ.",
  "anya-e0401n0:80_3": "Na nu tepicakkhu samphasso,",
  "anya-e0401n0:80_4": "sotasamphasso,",
  "anya-e0401n0:80_5": "tiādinā ca,",
  "anya-e0401n0:80_6": "kāmavitakko,",
  "anya-e0401n0:80_7": "byāpādavitakko,",
  "anya-e0401n0:80_8": "tiādinā ca,",
  "anya-e0401n0:80_9": "dukkhe aññāṇaṃ,",
  "anya-e0401n0:80_10": "dukkhasamudaye aññāṇa,",
  "anya-e0401n0:80_11": "ntiādināca bhedavantā hontīti. Saccaṃ.",
  "anya-e0401n0:80_12": "Te pana bhedā imaṃ cittaṃ bhinnaṃ na karonti.",
  "anya-e0401n0:80_13": "Tasmā te bhedavantāna hontīti vuttā.",
  "anya-e0401n0:80_14": "Na ca tesaṃ ayaṃ vikappo atthīti sambandho.",
  "anya-e0401n0:80_15": "“Imasmiṃ citte”ti lobhamūlacitte.",
  "anya-e0401n0:80_16": "“Katthacī”ti kismiñci citte.",
  "anya-e0401n0:80_17": "Yevāpanāti vutte sudhammesu āgatāniyevāpanakāni.",
  "anya-e0401n0:80_18": "“Aññehī”ti dosamūlamohamūlehi.",
  "anya-e0401n0:80_19": "Nanutānipi idha gahetabbānīti sambandho.",
  "anya-e0401n0:80_20": "“Nā”ti na gahetabbāni.",
  "anya-e0401n0:80_21": "Kasmāti āha “tesuhī”tiādiṃ.",
  "anya-e0401n0:80_22": "Tepi idha nagahetabbā siyuṃ.",
  "anya-e0401n0:80_23": "Na pana na gahetabbā. Kasmā,",
  "anya-e0401n0:80_24": "vedanāya ca sayaṃ bhedavantattā,",
  "anya-e0401n0:80_25": "diṭṭhisaṅkhārānañca vikappasabbhāvāti adhippāyo.",
  "anya-e0401n0:81_0": "24.",
  "anya-e0401n0:81_1": "“Somanassassakāraṇa”nti somanassuppattiyā kāraṇaṃ.",
  "anya-e0401n0:81_2": "Somanassuppattiyā kāraṇe vutte taṃ sahagata cittuppattiyāpikāraṇaṃ siddhaṃ hotīti katvā tameva vuttanti daṭṭhabbaṃ.",
  "anya-e0401n0:81_3": "Tenāha “somanassappaṭisandhikohī”tiādiṃ.",
  "anya-e0401n0:81_4": "Hīnena vā…pe…",
  "anya-e0401n0:81_5": "ārammaṇena samāyogo,",
  "anya-e0401n0:81_6": "tena samāyuttassāpi cittaṃ uppajjamānantiādinā vattabbaṃ.",
  "anya-e0401n0:81_7": "Tathā byasanamuttiyaṃpi.",
  "anya-e0401n0:81_8": "Upekkhākāraṇe “byasanamuttī”ti idaṃ domanassappasaṅgaparihāravacanaṃ.",
  "anya-e0401n0:81_9": "Ajjhāsayovuccati ajjhāvuttaṃ gehaṃ.",
  "anya-e0401n0:81_10": "Diṭṭhisaṅkhāto ajjhāsayoyassāti diṭṭhajjhāsayo.",
  "anya-e0401n0:81_11": "Tassa bhāvo diṭṭhajjhāsayatā.",
  "anya-e0401n0:81_12": "“Ayoniso ummujjana”nti anupāyato ābhujanaṃ,",
  "anya-e0401n0:81_13": "manasikaraṇaṃ.",
  "anya-e0401n0:81_14": "“Cintā pasutavasenā”ti gambhīresu dhammesu cintāpasavanavasena,",
  "anya-e0401n0:81_15": "vīmaṃsā vaḍḍhanavasena.",
  "anya-e0401n0:81_16": "“Diṭṭhakāraṇamevā”ti diṭṭhaṃ kāraṇappaṭirūpakameva.",
  "anya-e0401n0:81_17": "Tenāha “sāratosaccato ummujjana”nti.",
  "anya-e0401n0:81_18": "“Tabbiparītenā”ti tato viparītena.",
  "anya-e0401n0:81_19": "Adiṭṭhajjhāsayatā,",
  "anya-e0401n0:81_20": "diṭṭhivipannapuggalaparivajjanatā,",
  "anya-e0401n0:81_21": "saddhammasavanatā,",
  "anya-e0401n0:81_22": "sammāvitakkabahulatā,",
  "anya-e0401n0:81_23": "yoniso ummujjanañca diṭṭhivippayogakāraṇanti vattabbaṃ.",
  "anya-e0401n0:82_0": "“Imesaṃ pana cittānaṃ uppattividhānaṃ visuddhimaggegahetabba”nti visuddhi maggekhandha niddesato gahetabbaṃ.",
  "anya-e0401n0:82_1": "Vuttañhitattha.",
  "anya-e0401n0:82_2": "Yadā hinatthikāmesu ādīnavotiādinānayena micchādiṭṭhiṃ purekkhitvā haṭṭhatuṭṭho kāmevā paribhuñjati,",
  "anya-e0401n0:82_3": "diṭṭhamaṅgalādīni vā sāratopacceti sabhāva tikkhena anussāhitenacittena.",
  "anya-e0401n0:82_4": "Tadā pathamaṃ akusala cittaṃ uppajjati.",
  "anya-e0401n0:82_5": "Yadā mandena samussāhitena cittena,",
  "anya-e0401n0:82_6": "tadādutīyaṃ.",
  "anya-e0401n0:82_7": "Yadā micchā diṭṭhiṃ apurekkhitvā kevalaṃ haṭṭhatuṭṭho methunaṃ vā sevati,",
  "anya-e0401n0:82_8": "para sampattiṃ vā abhijjhāyati,",
  "anya-e0401n0:82_9": "parabhaṇḍaṃ vā harati sabhāvatikkheneva anussāhitena cittena.",
  "anya-e0401n0:82_10": "Tadā tatīyaṃ.",
  "anya-e0401n0:82_11": "Yadā mandena samussāhitenacittena,",
  "anya-e0401n0:82_12": "tadā catutthaṃ.",
  "anya-e0401n0:82_13": "Yadā pana kāmānaṃ vā asampattiṃ āgamma aññesaṃ vā somanassahetūnaṃ abhāvena catūsupi vikappesu somanassarahitāhonti,",
  "anya-e0401n0:82_14": "tadāsesāni cattāri upekkhāsahagatāni uppajjantīti.",
  "anya-e0401n0:83_0": "Lobhamūlacittavaṇṇanā niṭṭhitā.",
  "anya-e0401n0:84_0": "25.",
  "anya-e0401n0:84_1": "Dosamūlacitte.",
  "anya-e0401n0:84_2": "“Virūpa”nti duṭṭhaṃ, luddaṃ.",
  "anya-e0401n0:84_3": "Dummanassa bhāvoti vutte kāyikadukkhavedanāyapi pasaṅgo siyāti vuttaṃ “mānasika…pe… nāma”nti.",
  "anya-e0401n0:84_4": "Paṭihaññati bādhati.",
  "anya-e0401n0:84_5": "“Santatte”ti santāpite.",
  "anya-e0401n0:85_0": "26.",
  "anya-e0401n0:85_1": "“Bhedakaro”ti aññamaññavisesakaro.",
  "anya-e0401n0:85_2": "“Bhedakarāna hontī”ti imassa cittassa aññamaññavisesakarāna honti.",
  "anya-e0401n0:85_3": "Domanassaggahaṇaṃ pasaṅganivattanatthaṃ gahitanti yojanā.",
  "anya-e0401n0:85_4": "Pasaṅgoti canānappakārato sajjanaṃ lagganaṃ.",
  "anya-e0401n0:85_5": "Kathaṃ pasaṅgoti āha “yadāhī”tiādiṃ.",
  "anya-e0401n0:85_6": "“Tuṭṭhiṃ pavedentī”ti tuṭṭhāmayaṃ imesaṃ maraṇenātiādi cikkhanti.",
  "anya-e0401n0:85_7": "Evaṃ sahagatappasaṅgaṃ nivattetvā sampayuttappasaṅgaṃ nivattetuṃ “paṭighaggahaṇaṃpī”tiādi vuttaṃ.",
  "anya-e0401n0:85_8": "Tiracchānagatapāṇavadhe apuññaṃ nāma natthi.",
  "anya-e0401n0:85_9": "Ādikappato paṭṭhāya manussānaṃ yathākāma paribhogatthāya lokissariyenathāvaraṭṭhāyinā nimmitattāti adhippāyo.",
  "anya-e0401n0:85_10": "“Vissaṭṭhā”ti anāsaṅkā.",
  "anya-e0401n0:85_11": "“Aññevā”ti aññe vā jane.",
  "anya-e0401n0:85_12": "Vimati eva vematikaṃ.",
  "anya-e0401n0:85_13": "Vematikaṃ jātaṃ yesaṃ te vematikajātā.",
  "anya-e0401n0:85_14": "Purimacittassalobhasahagatabhāvo imāniaṭṭhapi lobhasahagatacittānināmāti iminā cūḷanigamane neva siddhoviyāti yojanā.",
  "anya-e0401n0:85_15": "Cūḷanigamanena paṭighasampayutta bhāvesiddhe domanassasahagatabhāvopi tenasiddho yevāti katvā “tesaṃ gahaṇaṃ”ti vuttaṃ.",
  "anya-e0401n0:85_16": "“Tesa”nti donassapaṭighānaṃ.",
  "anya-e0401n0:85_17": "Imasmiṃ citte issāmacchariyakukkuccānicathinamiddhāni ca aniyatayogīni ca honti yevāpanakāni ca.",
  "anya-e0401n0:85_18": "Tenāha “purimacitte”tiādiṃ.",
  "anya-e0401n0:85_19": "Domanassaṃ imasmiṃ citte atthi,",
  "anya-e0401n0:85_20": "aññacittesu natthi,",
  "anya-e0401n0:85_21": "tasmā asādhāraṇa dhammo nāma.",
  "anya-e0401n0:85_22": "Anaññasādhāraṇa dhammotipi vuccati.",
  "anya-e0401n0:85_23": "“Yathātaṃ”ti taṃ nidassanaṃ tadudāharaṇaṃ yathā katamanti attho.",
  "anya-e0401n0:85_24": "“Upalakkhetī”ti saññāpeti.",
  "anya-e0401n0:85_25": "Ātapaṃtāyatirakkhatīti ātapattaṃ.",
  "anya-e0401n0:85_26": "Setacchattaṃ.",
  "anya-e0401n0:85_27": "Laddhaṃ ātapattaṃ yenāti laddhātapatto.",
  "anya-e0401n0:85_28": "Rājakumāro.",
  "anya-e0401n0:85_29": "So ātapattaṃ laddhoti vutte sabbaṃ rājasampattiṃ laddhoti viññāyati.",
  "anya-e0401n0:85_30": "Tasmā idaṃ upalakkhaṇa vacanaṃ jātanti daṭṭhabbaṃ.",
  "anya-e0401n0:85_31": "“Ubhinna”nti dvinnaṃ domanassa paṭighānaṃ.",
  "anya-e0401n0:85_32": "Pubbe domanassasahagatanti vatvā nigamane paṭighasampayuttacittānīti vuttattā “imassa…pe…",
  "anya-e0401n0:85_33": "siddhito”ti vuttaṃ.",
  "anya-e0401n0:86_0": "27.",
  "anya-e0401n0:86_1": "“Aniṭṭhalokadhammehī”ti alābho ca, ayasoca, nindāca,",
  "anya-e0401n0:86_2": "dukkhañcāti catūhi aniṭṭhalokadhammehi.",
  "anya-e0401n0:86_3": "“Taṃ kutettha labbhā”ti ahaṃ alābhādīhi māsamāgacchīti patthentassapi kutomeetthaloketaṃ patthanā pūraṇaṃ sabbakālaṃ labbhāti attho.",
  "anya-e0401n0:86_4": "“Labbhā”ti ca kammatthadīpakaṃ pāṭipadikapadaṃ.",
  "anya-e0401n0:86_5": "Imesaṃ uppattividhānaṃ visuddhimagge saṅkhepatova vuttaṃ tassa pāṇāti pātādīsu tikkhamandappavattikāle pavattiveditabbāti.",
  "anya-e0401n0:87_0": "Dosamūlacittavaṇṇanā niṭṭhitā.",
  "anya-e0401n0:88_0": "28.",
  "anya-e0401n0:88_1": "Mohamūlacitte.",
  "anya-e0401n0:88_2": "“Mūlantaravirahenā”ti aññamūlavirahena.",
  "anya-e0401n0:88_3": "Saṃsappatīti saṃsappamānā.",
  "anya-e0401n0:88_4": "Evaṃ nu kho,",
  "anya-e0401n0:88_5": "aññathānu khoti evaṃ dvidhā erayati kampatīti attho.",
  "anya-e0401n0:88_6": "Vikkhipatīti vikkhipamānaṃ.",
  "anya-e0401n0:88_7": "“Niyamanattha”nti idaṃ vicikicchāsampayuttaṃ nāmāti niyamanatthaṃ.",
  "anya-e0401n0:88_8": "Idañhi paṭighasampayuttaṃ viya nigamanena siddhaṃ na hoti.",
  "anya-e0401n0:88_9": "“Idha laddhokāsaṃ hutvā”ti mūlantara virahattā eva idhaladdhokāsaṃ hutvā.",
  "anya-e0401n0:88_10": "Pakati sabhāvabhūtaṃ,",
  "anya-e0401n0:88_11": "iti tasmā natthīti yojanā.",
  "anya-e0401n0:88_12": "“Anosakkamāna”nti pacchato anivattamānaṃ.",
  "anya-e0401n0:88_13": "“Asaṃsīdamāna”nti heṭṭhato apatamānaṃ.",
  "anya-e0401n0:88_14": "Ubhayena abbocchinnanti vuttaṃ hoti.",
  "anya-e0401n0:88_15": "“Atisammuḷhatāyā”ti mūlantara virahena mohena atisammuḷhatāya.",
  "anya-e0401n0:88_16": "“Aticañcalatāyā”ti saṃsappamānavikkhipamānehivicikicchuddhaccehi aticañcalatāya.",
  "anya-e0401n0:88_17": "“Sabbatthapī”ti sabbesupi ārammaṇesu.",
  "anya-e0401n0:88_18": "Aṭṭhakathāyaṃ saṅkhāra bhedena avijjāya duvidhabhāvova vutto.",
  "anya-e0401n0:88_19": "Kathaṃ vutto.",
  "anya-e0401n0:88_20": "Avijjā appaṭipatti micchā paṭipattito duvidhā tathā sasaṅkhā rāsaṅkhāratoti vutto.",
  "anya-e0401n0:88_21": "“Tividhabhāvovā”ti imasmiṃ cittesaṅkhāravimuttāya avijjāya saddhiṃ tividhabhāvova.",
  "anya-e0401n0:88_22": "Imesaṃ dvinnaṃ cittānaṃ uppattividhānaṃ visuddhimaggesaṅkhepatovavuttaṃ tassaasanniṭṭhānavikkhepakālepavatti veditabbāti.",
  "anya-e0401n0:89_0": "29.",
  "anya-e0401n0:89_1": "“Sabbathāpī”ti nipātasamudāyo vā hotu aññamaññavevacano vā,",
  "anya-e0401n0:89_2": "visuṃ nipātovāti evaṃ sabbappakāratopi.",
  "anya-e0401n0:89_3": "Akusalapade akāro viruddhattho.",
  "anya-e0401n0:89_4": "Yathā amitto, asuro,",
  "anya-e0401n0:89_5": "tidassetuṃ “akusalānī”tiādimāha.",
  "anya-e0401n0:89_6": "“Paṭiviruddhabhāvo”ti mohādīhi akusalehi viruddhabhāvo.",
  "anya-e0401n0:89_7": "Bhāvanaṃnārahantīti “abhāvanārahā”.",
  "anya-e0401n0:89_8": "Kathaṃ pana bhāvanaṃnārahantīti āha “punappuna”ntiādiṃ.",
  "anya-e0401n0:89_9": "“Niyāmaṃ okkamantāpī”ti pañcānantariya kammabhāvena niyatamicchādiṭṭhibhāvena ca niyāmaṃ okkamantāpi.",
  "anya-e0401n0:89_10": "Apāyaṃ bhajantīti apāyabhāgino.",
  "anya-e0401n0:89_11": "Kammakārakā.",
  "anya-e0401n0:89_12": "Tesaṃ bhāvo. Tāya.",
  "anya-e0401n0:89_13": "“Vaṭṭasotaniyate”ti saṃsāravaṭṭa sotasmiṃ niyate.",
  "anya-e0401n0:89_14": "“Thiratarapattā”ti samādhivasena thiratarabhāvaṃ pattā.",
  "anya-e0401n0:89_15": "Idāni tamevatthaṃ pakārantarena vibhāvetuṃ “apicā”tiādimāha.",
  "anya-e0401n0:89_16": "“Siyu”nti padaṃ dhātupaccayehi siddhaṃ nipphannapadaṃ nāma nahoti. Kasmā,",
  "anya-e0401n0:89_17": "idhaparikappatthassa asambhavato.",
  "anya-e0401n0:89_18": "Nipātapadaṃ hoti. Kasmā,",
  "anya-e0401n0:89_19": "anekatthatā sambhavato.",
  "anya-e0401n0:89_20": "Idha pana bhavanti saddena samānattho.",
  "anya-e0401n0:89_21": "Tenāha “nipātapadaṃ idha daṭṭhabba”nti.",
  "anya-e0401n0:90_0": "Akusalavaṇṇanā.",
  "anya-e0401n0:91_0": "30.",
  "anya-e0401n0:91_1": "Ahetukacitte.",
  "anya-e0401n0:91_2": "“Sabbanihīna”nti sabbacittehi hīnaṃ.",
  "anya-e0401n0:91_3": "Puna “sabbanihīna”nti sabbāhetukehi hīnaṃ.",
  "anya-e0401n0:91_4": "“Ta”nti akusala vipākaṃ.",
  "anya-e0401n0:92_0": "31.",
  "anya-e0401n0:92_1": "Suttapāḷiyaṃ,",
  "anya-e0401n0:92_2": "“kaṭṭha”nti sukkhadāruṃ.",
  "anya-e0401n0:92_3": "“Sakalika”nti chinditaphālitaṃ kaṭṭhakkhaṇḍakaṃ.",
  "anya-e0401n0:92_4": "“Thusa”nti vīhisuṅkaṃ.",
  "anya-e0401n0:92_5": "“Saṅkāra”nti kacavaraṃ.",
  "anya-e0401n0:92_6": "Cakkhuñcarūpe ca paṭicca yaṃviññāṇaṃ uppajjati.",
  "anya-e0401n0:92_7": "Taṃ cakkhuviññāṇantveva vuccatītiādinā yojetabbaṃ.",
  "anya-e0401n0:92_8": "Tattha “rūpe”ti rūpārammaṇāna.",
  "anya-e0401n0:92_9": "“Sadde”tiādīsupi esanayo.",
  "anya-e0401n0:92_10": "Ettha ca viññāṇāni ekavatthu nissitāni honti.",
  "anya-e0401n0:92_11": "Tasmā vatthu dvāresu ekavacanaṃ vuttaṃ.",
  "anya-e0401n0:92_12": "Ārammaṇāni pana ekaviññāṇenāpi bahūni gahitāni.",
  "anya-e0401n0:92_13": "Tasmā ārammaṇesu bahuvacanaṃ.",
  "anya-e0401n0:92_14": "“Dukkhayatī”ti dukkhaṃ karoti.",
  "anya-e0401n0:92_15": "Nāmadhātu padañhetaṃ.",
  "anya-e0401n0:92_16": "Yathā attānaṃ sukheti vīṇetīti saddavidū.",
  "anya-e0401n0:92_17": "Dhātupāṭhesu pana sukhadukkhatakkiriyāyaṃti vuttaṃ.",
  "anya-e0401n0:92_18": "Takkiriyāti ca sukhakiriyā dukkha kiriyāti attho.",
  "anya-e0401n0:92_19": "Sātakiriyā assātakiriyāti vuttaṃ hoti.",
  "anya-e0401n0:92_20": "Ca saddo okāsatthoti katvā “dukkaraṃ okāsadāna”nti vuttaṃ.",
  "anya-e0401n0:93_0": "32.",
  "anya-e0401n0:93_1": "“Cakkhussa asambhinnatā”ti cakkhupasādarūpassa abhinnatā.",
  "anya-e0401n0:93_2": "Tasmiñhi bhinnesati andhassa cakkhussa rūpāninupaṭṭhahantīti.",
  "anya-e0401n0:93_3": "“Sotassaasambhinnatā”tiādīsupi esanayo.",
  "anya-e0401n0:93_4": "“Ālokasannissayappaṭilābho”ti cakkhu ca ālokesati kiccakārī hoti.",
  "anya-e0401n0:93_5": "Asati nahoti.",
  "anya-e0401n0:93_6": "Tathā rūpañca.",
  "anya-e0401n0:93_7": "Tasmā āloko tesaṃ visayavisayībhāvūpagamane sannissayo hoti.",
  "anya-e0401n0:93_8": "Tassa ālokasannissayassa paṭilābho.",
  "anya-e0401n0:93_9": "Esanayo ākāsasannissayādīsu.",
  "anya-e0401n0:93_10": "Imesaṃ aṅgānaṃ yutti dīpanā uparirūpasaṅgahe āgamissati.",
  "anya-e0401n0:93_11": "“Aṭṭhakathāya”nti aṭṭhasāliniyaṃ.",
  "anya-e0401n0:93_12": "Tattha “tasmiṃ pana āpātaṃ āgacchantepi ālokasannissaye asati cakkhuviññāṇaṃ nuppajjatī”ti vacanaṃ asambhāvento “taṃ vinā ālokenā”tiādimāha.",
  "anya-e0401n0:93_13": "“Abhāvadassana para”nti abhāvadassanappadhānaṃ.",
  "anya-e0401n0:94_0": "33.",
  "anya-e0401n0:94_1": "Vipākavacanatthe.",
  "anya-e0401n0:94_2": "Vipaccatīti vipākaṃ.",
  "anya-e0401n0:94_3": "Vipaccatīti ca vipakkabhāvaṃ āpajjati.",
  "anya-e0401n0:94_4": "Pubbe katakammaṃ idāni nibbattiṃ pāpuṇātīti vuttaṃ hoti.",
  "anya-e0401n0:94_5": "Idāni tadatthaṃ pākaṭaṃ karonto “ayañca attho”tiādimāha.",
  "anya-e0401n0:94_6": "Aṭṭhakathāyaṃ āyūhana samaṅgitāpi āgatā.",
  "anya-e0401n0:94_7": "Idha panasā cetanā samaṅgitāya saṅgahitāti katvā “catasso samaṅgithā”ti vuttaṃ.",
  "anya-e0401n0:94_8": "Samaṅgitāti ca sampannatā.",
  "anya-e0401n0:94_9": "“Taṃ taṃ kammāyūhana kāle”ti pāṇāti pātādikassa tabbiramaṇādikassa ca tassa tassa duccaritasucaritakammassa āyūhanakāle.",
  "anya-e0401n0:94_10": "Samuccinanakāleti attho.",
  "anya-e0401n0:94_11": "“Sabbaso abhāvaṃ patvāna nirujjhatī”ti yathā abyākata dhammānirujjhamānā sabbaso abhāvaṃ patvā nirujjhanti.",
  "anya-e0401n0:94_12": "Tathā nanirujjhantīti adhippāyo.",
  "anya-e0401n0:94_13": "“Sabbākāra paripūra”nti pāṇātipātaṃ karontassa kammānu rūpābahūkāya vacīmano vikārā sandissanti.",
  "anya-e0401n0:94_14": "Esanayo adinnādānādīsu.",
  "anya-e0401n0:94_15": "Evarūpehi sabbehi ākāra vikārehi paripūraṃ.",
  "anya-e0401n0:94_16": "“Nidahitvā vā”ti saṇṭhapetvā eva.",
  "anya-e0401n0:94_17": "“Yaṃsandhāyā”ti yaṃkiriyāvisesanidhānaṃ sandhāya.",
  "anya-e0401n0:95_0": "Gāthāyaṃ.",
  "anya-e0401n0:95_1": "“Sajjū”ti imasmiṃ divase.",
  "anya-e0401n0:95_2": "“Khīraṃ vamuccatī”ti yathā khīraṃ nāma imasmiṃ divase muccati.",
  "anya-e0401n0:95_3": "Pakatiṃ jahati.",
  "anya-e0401n0:95_4": "Vipariṇāmaṃ gacchati.",
  "anya-e0401n0:95_5": "Na tathā pāpaṃ kataṃ kammanti yojanā.",
  "anya-e0401n0:95_6": "Kathaṃ pana hotīti āha “dahantaṃ bālamanvetī”ti.",
  "anya-e0401n0:95_7": "“Bhasmāchannovapāvako”ti chārikā channoviya aggi.",
  "anya-e0401n0:95_8": "“So panā”ti kiriyā viseso pana.",
  "anya-e0401n0:95_9": "“Visuṃ eko paramattha dhammotipi saṅkhyaṃ na gacchatī”ti visuṃ sampayutta dhamma bhāvena saṅkhyaṃ na gacchatīti adhippāyo.",
  "anya-e0401n0:95_10": "So hi kammapaccayadhammattā paramattha dhammo na hotīti na vattabbo.",
  "anya-e0401n0:95_11": "Tenāha “anusayadhātuyo viyā”ti.",
  "anya-e0401n0:95_12": "“So”ti kiriyāviseso.",
  "anya-e0401n0:95_13": "“Ta”nti kammaṃ vā,",
  "anya-e0401n0:95_14": "kammanimittaṃ vā,",
  "anya-e0401n0:95_15": "gatinimittaṃ vā.",
  "anya-e0401n0:95_16": "“Tadā okāsaṃ labhatī”ti vipaccanatthāya okāsaṃ labhati.",
  "anya-e0401n0:95_17": "Okāsaṃ labhitvā paccupaṭṭhātīti adhippāyo.",
  "anya-e0401n0:95_18": "“Tatthā”ti tāsu ca tūsusamaṅgitāsu.",
  "anya-e0401n0:95_19": "“Itī”ti laddhaguṇavacanaṃ.",
  "anya-e0401n0:95_20": "“Evañca katvā”tiādi puna laddhaguṇavacanaṃ.",
  "anya-e0401n0:95_21": "“Pāḷiya”nti dhammasaṅgaṇi pāḷiyaṃ.",
  "anya-e0401n0:95_22": "“Kammasantānato”ti arūpasantānaṃ eva vuccati.",
  "anya-e0401n0:95_23": "“Ye panā”ti ganthakārā pana.",
  "anya-e0401n0:95_24": "“Tesa”nti ganthakārānaṃ.",
  "anya-e0401n0:95_25": "Āpajjatīti sambandho.",
  "anya-e0401n0:95_26": "Tesaṃ vādeti vā yojetabbaṃ.",
  "anya-e0401n0:95_27": "Yañcaupamaṃ dassentīti yojanā.",
  "anya-e0401n0:95_28": "“Tatthā”ti tasmiṃ vacane.",
  "anya-e0401n0:95_29": "Na ca na labhantīti yojanā.",
  "anya-e0401n0:95_30": "“Tadā”ti tasmiṃ pariṇatakāle.",
  "anya-e0401n0:95_31": "“Nāḷa”nti pupphaphalānaṃ daṇḍakaṃ.",
  "anya-e0401n0:96_0": "34.",
  "anya-e0401n0:96_1": "“Sambhavo”ti pasaṅgakāraṇaṃ.",
  "anya-e0401n0:96_2": "Abhivisesena caraṇaṃ pavattanaṃ abhicāro.",
  "anya-e0401n0:96_3": "Visesa vutti.",
  "anya-e0401n0:96_4": "Na abhicāro byabhicāro.",
  "anya-e0401n0:96_5": "Sāmañña vutti.",
  "anya-e0401n0:96_6": "Pakkhantarena sādhāraṇatāti vuttaṃ hoti.",
  "anya-e0401n0:96_7": "Pakkhantarena sādhāraṇatā nāmapakkhantarassa nānappakārato sajjanameva lagganamevāti vuttaṃ byabhicārassāti pasaṅgassa iccevatthoti.",
  "anya-e0401n0:96_8": "Etthacātiādinā sambhavabyabhicārānaṃ abhāvameva vadati.",
  "anya-e0401n0:96_9": "Akusalahetūhi ca sahetukatā sambhavo natthīti sambandho.",
  "anya-e0401n0:96_10": "“Tesa”nti akusalavipākānaṃ.",
  "anya-e0401n0:96_11": "“Abyabhicāroyevā”ti byabhicārarahitoyeva.",
  "anya-e0401n0:97_0": "35.",
  "anya-e0401n0:97_1": "“Pañcadvāre uppanna”nti pañcadvāravikāraṃ paṭicca uppannattā vuttaṃ.",
  "anya-e0401n0:97_2": "Tenāha “tañhī”tiādiṃ.",
  "anya-e0401n0:97_3": "Esanayo manodvārāvajjanepi.",
  "anya-e0401n0:98_0": "Yadi hi ayamatthosiyā,",
  "anya-e0401n0:98_1": "evañcasati,",
  "anya-e0401n0:98_2": "ayamattho āpajjatīti sambandho.",
  "anya-e0401n0:98_3": "“Tesa”nti vīthicittānaṃ.",
  "anya-e0401n0:98_4": "Uppādasaddoniyatapulliṅgoti katvā “ṭīkāsu pana…pe…",
  "anya-e0401n0:98_5": "niddiṭṭhaṃ” siyāti vuttaṃ.",
  "anya-e0401n0:98_6": "“Vuttanayenā”ti sampayuttahetuvirahatoti vuttanayena.",
  "anya-e0401n0:98_7": "Vipaccana kiccaṃ nāma vipākānaṃ kiccaṃ.",
  "anya-e0401n0:98_8": "Vipākuppādanakiccaṃ nāma kusalākusalānaṃ kiccaṃ.",
  "anya-e0401n0:98_9": "“Taṃ taṃ kiriyāmattabhūtānī”ti āvajjana kiriyā hasanakiriyāmattabhūtāni.",
  "anya-e0401n0:98_10": "Paṭisandhibhavaṅgacuticittāni nāma kevalaṃ kammavegukkhittabhāvenasantānepatitamattattā dubbala kiccāni honti.",
  "anya-e0401n0:98_11": "Pañca viññāṇāni ca asārānaṃ abalānaṃ pasādavatthūnaṃ nissāya uppannattā dubbalavatthukāni honti.",
  "anya-e0401n0:98_12": "Sampaṭicchanādīni ca pañcaviññāṇānubandha mattattā dubbala kiccaṭṭhānāni honti.",
  "anya-e0401n0:98_13": "Tasmā tāni sabbāni attano ussāhenavinā kevalaṃ vipaccanamattena pavattanti.",
  "anya-e0401n0:98_14": "“Vipākasantānato”ti pañcadvārāvajjanañca manodvārāvajjanañca bhavaṅgavipākasantānato laddhapaccayaṃ hoti.",
  "anya-e0401n0:98_15": "Voṭṭhabbanaṃ pañcaviññāṇādi vipākasantānato laddhapaccayaṃ.",
  "anya-e0401n0:98_16": "“Itarāni panā”ti hasituppādacitta mahākiriyacittādīni.",
  "anya-e0401n0:98_17": "“Niranusayasantāne”ti anusayarahite khīṇāsavasantāne.",
  "anya-e0401n0:98_18": "“Ussāharahitāni evā”ti yathā rukkhānaṃ vātapupphāni nāma atthi.",
  "anya-e0401n0:98_19": "Tāni phaluppādakasineharahitattā phalāni na uppādenti.",
  "anya-e0401n0:98_20": "Tathā tāni ca vipākuppādakataṇhāsineharahitattā ussāhabyāpāra rahitāni eva.",
  "anya-e0401n0:99_0": "36.",
  "anya-e0401n0:99_1": "Vedanāvicāraṇāyaṃ.",
  "anya-e0401n0:99_2": "“Picupiṇḍakānaṃ viyā”ti dvinnaṃ kappāsapicupiṇḍakānaṃ aññamaññasaṅghaṭṭanaṃ viya upādārūpānañca aññamaññasaṅghaṭṭanaṃ dubbalamevāti yojanā.",
  "anya-e0401n0:99_3": "“Tesaṃ ārammaṇabhūtāna”nti tiṇṇaṃ mahābhūtānaṃ.",
  "anya-e0401n0:99_4": "“Kāyanissayabhūtesū”ti kāyanissayamahābhūtesu.“Tehī”ti pañcaviññāṇehi.",
  "anya-e0401n0:99_5": "“Purimacittenā”ti sampaṭicchanacittato.",
  "anya-e0401n0:99_6": "“Ta”nti akusalavipākasantīraṇaṃ.",
  "anya-e0401n0:99_7": "Paṭighena vinā nappavattati.",
  "anya-e0401n0:99_8": "Kasmā nappavattatīti āha “ekantākusalabhūtenā”tiādiṃ.",
  "anya-e0401n0:99_9": "“Abyākatesu asambhavato”ti abyākata cittesu yujjituṃ asambhavato.",
  "anya-e0401n0:99_10": "Kammānubhāvato ca muñcitvā yathāpurimaṃ vipākasantānaṃ kammānubhāvena pavattaṃ hoti.",
  "anya-e0401n0:99_11": "Tathā appavattitvāti adhippāyo.",
  "anya-e0401n0:99_12": "“Kenacī”ti kenaci cittena.",
  "anya-e0401n0:99_13": "“Visadisacittasantāna parāvaṭṭanavasenā”ti purimenavipāka citta santānena visadisaṃ kusalādi javana cittasantānaṃ parato āvaṭṭā pana vasena.",
  "anya-e0401n0:99_14": "Tathāhidaṃ cittadvayaṃ pāḷiyaṃ āvaṭṭanā,",
  "anya-e0401n0:99_15": "anvāvaṭṭanā, ābhogo,",
  "anya-e0401n0:99_16": "samannāhāroti niddiṭṭhaṃ.",
  "anya-e0401n0:99_17": "“Sabbatthāpī”ti iṭṭhārammaṇepi aniṭṭhārammaṇepi.",
  "anya-e0401n0:99_18": "“Attano pacchā pavattassa cittassa vasenā”ti attano pacchā pavattaṃ cittaṃ paṭicca na vattabboti adhippāyo.",
  "anya-e0401n0:99_19": "“Attano paccayehi eva so sakkā vattu”nti attano paccayesu balavantesu sati,",
  "anya-e0401n0:99_20": "balavā hoti.",
  "anya-e0401n0:99_21": "Dubbalesu sati,",
  "anya-e0401n0:99_22": "dubbalo hotīti sakkāvattunti adhippāyo.",
  "anya-e0401n0:99_23": "“Visadisa cittasantāna”nti voṭṭhabbanakiriyacittasantānaṃ.",
  "anya-e0401n0:100_0": "37.",
  "anya-e0401n0:100_1": "Saṅkhāra vicāraṇāyaṃ “vipākuddhāre”ti aṭṭhasāliniyaṃ vipākuddhāra kathāyaṃ.",
  "anya-e0401n0:100_2": "“Ubhayakammenapī”ti sasaṅkhārika kammenapi,",
  "anya-e0401n0:100_3": "asaṅkhārika kammenapi.",
  "anya-e0401n0:100_4": "“Therenā”ti mahādattattherena.",
  "anya-e0401n0:100_5": "“Tadubhayabhāvābhāvo”ti sasaṅkhārika asaṅkhārikabhāvānaṃ abhāvo.",
  "anya-e0401n0:100_6": "“Tānipi hi aparibyattakiccāniyevā”ti ettha āvajjana dvayaṃ javanānaṃ purecārika kiccattā aparibyattakiccaṃ hotu.",
  "anya-e0401n0:100_7": "Hasituppādacittaṃ pana javanakiccattā kathaṃ aparibyattakiccaṃ bhaveyyāti.",
  "anya-e0401n0:100_8": "Tampi sabbaññutaññāṇādīnaṃ anucārikamattattā aparibyattakiccaṃ nāma hotīti.",
  "anya-e0401n0:100_9": "“Aṭṭhamahāvipākesu viya vattabbo”ti mahāvipākānaṃ sasaṅkhārikā saṅkhārikabhāvo purimabhave maraṇāsannakāle",
  "anya-e0401n0:100_10": "ārammaṇānaṃ payogena saha vā vinā vā upaṭṭhānaṃ paṭicca vutto,",
  "anya-e0401n0:100_11": "tathā vattabboti adhippāyo.",
  "anya-e0401n0:101_0": "38.",
  "anya-e0401n0:101_1": "“Dubbala kammanibbattesū”ti paṭisandhi bhavaṅga cutikiccāni sandhāya vuttaṃ.",
  "anya-e0401n0:101_2": "“Dubbalavatthu kiccaṭṭhānesū”ti cakkhādivatthukesu āvajjanādi dubbalakicca dubbalaṭṭhānikesu.",
  "anya-e0401n0:101_3": "“Tatthā”tiādinā tadatthaṃ vivarati.",
  "anya-e0401n0:101_4": "Tattha “vikkhepayutta”nti vikkhepakiccena uddhaccenayuttaṃ hutvā.",
  "anya-e0401n0:101_5": "“Kappaṭṭhitikaṃ” nāma saṅghabhedakammaṃ.",
  "anya-e0401n0:101_6": "Chasuvatthu rūpesu hadayavatthumeva suvaṇṇarajataṃ viya sāravatthu hoti.",
  "anya-e0401n0:101_7": "Itarāni phalikāniviya pasādamattattā asārāni hontīti vuttaṃ “cakkhādīsu dubbalavatthūsū”ti.",
  "anya-e0401n0:101_8": "Dassanādīni ca kiccāni javana kiccassa purecarattā khuddakiccāni honti.",
  "anya-e0401n0:101_9": "Tenāha “dassanādīsū”tiādiṃ.",
  "anya-e0401n0:102_0": "39.",
  "anya-e0401n0:102_1": "Idha dīpaniyaṃ iccevanti padaṃ aṭṭhārasātipadassavisesananti katvā “sabbathāpīti padassa…pe…",
  "anya-e0401n0:102_2": "veditabbo”ti vuttaṃ.",
  "anya-e0401n0:102_3": "Vibhāvaniyaṃ pana taṃ sabbathāpīti padassa visesananti katvā “sabbathā pītikusalākusalavipākakiriyābhedenā”ti vuttaṃ.",
  "anya-e0401n0:103_0": "Ahetukacittavaṇṇanā niṭṭhitā.",
  "anya-e0401n0:104_0": "40.",
  "anya-e0401n0:104_1": "Sobhaṇacittesu.",
  "anya-e0401n0:104_2": "Avuttāpi siddhā hoti.",
  "anya-e0401n0:104_3": "Yathā aṭṭhacittāni lokuttarānīti ca vutte avuttepisijjhanti sesacittāni lokiyānīti ca sauttarānīti cāti adhippāyo.",
  "anya-e0401n0:104_4": "“Attasamaṅgīno”ti attanā pāpakammena samannāgate.",
  "anya-e0401n0:104_5": "“Anicchante yevā”ti sacepi avīcinimittassādavatthu viya keci icchantu.",
  "anya-e0401n0:104_6": "Ajānantānaṃ pana icchā appamāṇanti adhippāyo.",
  "anya-e0401n0:104_7": "“Sobhagga pattiyā”ti ettha subhagassa bhāvo sobhagganti viggaho.",
  "anya-e0401n0:104_8": "Subhagassāti ca susirikassa.",
  "anya-e0401n0:105_0": "41.",
  "anya-e0401n0:105_1": "“Yāthāvato”ti yathā sabhāvato.",
  "anya-e0401n0:105_2": "Ettha siyā jānātīti ñāṇanti vuttaṃ,",
  "anya-e0401n0:105_3": "kiṃ sabbaṃ ñāṇaṃ yāthāvato jānātīti.",
  "anya-e0401n0:105_4": "Kiñcettha.",
  "anya-e0401n0:105_5": "Yadi sabbaṃ ñāṇaṃ yāthāvato jānāti.",
  "anya-e0401n0:105_6": "Evaṃ sati,",
  "anya-e0401n0:105_7": "ñāṇena cintentānaṃ ajānanaṃ nāma natthi,",
  "anya-e0401n0:105_8": "virajjhanaṃ nāma natthīti āpajjati.",
  "anya-e0401n0:105_9": "Atha sabbaṃ ñāṇaṃ yāthāvato na jānāti,",
  "anya-e0401n0:105_10": "katthaci jānāti,",
  "anya-e0401n0:105_11": "katthaci na jānāti.",
  "anya-e0401n0:105_12": "Evañcasati,",
  "anya-e0401n0:105_13": "yattha jānāti,",
  "anya-e0401n0:105_14": "tattheva taṃ ñāṇaṃ hoti.",
  "anya-e0401n0:105_15": "Yattha na jānāti,",
  "anya-e0401n0:105_16": "tattha taṃ ñāṇameva na hotīti āpajjatīti. Vuccate.",
  "anya-e0401n0:105_17": "Ñāṇena cintessāmīti cintentānaṃpi yattha yattha yāthāvato jānanaṃ na hoti,",
  "anya-e0401n0:105_18": "tattha tattha ñāṇa vippayutta cittaṃ hoti.",
  "anya-e0401n0:105_19": "Ñāṇappaṭi rūpakā ca dhammā atthi cittañca vitakko ca,",
  "anya-e0401n0:105_20": "vicāro ca,",
  "anya-e0401n0:105_21": "diṭṭhi ca.",
  "anya-e0401n0:105_22": "Etehi cintentāpi ahaṃ ñāṇena cintemīti maññanti.",
  "anya-e0401n0:105_23": "“Deyya dhammapaṭiggāhaka sampattī”ti deyyadhamma vatthu sampatti,",
  "anya-e0401n0:105_24": "paṭiggāhaka puggala sampatti.",
  "anya-e0401n0:105_25": "“Abyāpajjalokūpapattitā”ti ettha abyāpajjaloko nāma kāyikadukkha cetasika dukkha rahito uparidevaloko vā brahmaloko vā.",
  "anya-e0401n0:105_26": "Upapajjanaṃ upapatti.",
  "anya-e0401n0:105_27": "Paṭisandhivasena upagamananti attho.",
  "anya-e0401n0:105_28": "Abyāpajjalokaṃ upapatti yassa so abyāpajja lokūpapatti.",
  "anya-e0401n0:105_29": "Tassa bhāvoti viggaho.",
  "anya-e0401n0:105_30": "“Kilesa dūratā”ti samāpatti balena vā,",
  "anya-e0401n0:105_31": "aññatarappaṭipattiyā vā,",
  "anya-e0401n0:105_32": "vikkhambhita kilesatā vā,",
  "anya-e0401n0:105_33": "ariyamaggena samucchinna kilesatā vā.",
  "anya-e0401n0:106_0": "Tesaṃ uppatti vidhānaṃ visuddhi magge khandhaniddese evaṃ vuttaṃ.",
  "anya-e0401n0:106_1": "Yadāhi deyyadhamma paṭiggāhakādi sampattiṃ aññaṃ vā somanassahetuṃ āgamma haṭṭhatuṭṭho atthidinnantiādinayappavattaṃ",
  "anya-e0401n0:106_2": "sammādiṭṭhiṃ purekkhitvā asaṃsīdanto anussāhitoparehi dānādīni puññāni karoti,",
  "anya-e0401n0:106_3": "tadāssa somanassasahagataṃ ñāṇa sampayuttaṃ cittaṃ asaṅkhāraṃ hoti.",
  "anya-e0401n0:106_4": "Yadā pana vuttanayena haṭṭhatuṭṭho sammādiṭṭhiṃ purekkhitvā amutta cā gatādivasena saṃsīdamāno vā parehi vā ussāhito karoti,",
  "anya-e0401n0:106_5": "tadāssa tadeva cittaṃ sasaṅkhāraṃ hoti.",
  "anya-e0401n0:106_6": "Imasmiñhi atthe saṅkhāroti etaṃ attano vā paresaṃ vā vasena pavattassa pubbappayogassādhivacanaṃ.",
  "anya-e0401n0:106_7": "Yadā pana ñāti janassa paṭipatti dassanena jātaparicayābāladārakā bhikkhū disvā somanassa jātāsahasā kiñci deva hatthagataṃ dadanti vā vandanti vā,",
  "anya-e0401n0:106_8": "tadā tatīyaṃ cittaṃ uppajjati.",
  "anya-e0401n0:106_9": "Yadā pana dethavandathāti ñātīhi ussāhitā evaṃ paṭipajjanti,",
  "anya-e0401n0:106_10": "tadā catutthaṃ cittaṃ uppajjati.",
  "anya-e0401n0:106_11": "Yadā pana deyyadhamma paṭiggāhakādīnaṃ asampattiṃ aññesaṃ vā somanassahetūnaṃ abhāvaṃ āgamma catūsupi vikappesu somanassarahitā honti.",
  "anya-e0401n0:106_12": "Tadā sesāni cattāri upekkhāsahagatāni uppajjantīti.",
  "anya-e0401n0:107_0": "42.",
  "anya-e0401n0:107_1": "Aṭṭhapīti ettha pisaddena imāni cittāni na kevalaṃ aṭṭheva honti.",
  "anya-e0401n0:107_2": "Atha kho tato bahūnipi bahutarānipi hontīti imaṃ sampiṇḍanatthaṃ dīpetīti dassetuṃ “tenā”tiādivuttaṃ.",
  "anya-e0401n0:107_3": "Dasasu puññakiriyāvatthūsu diṭṭhuju kammaṃ nāma ñāṇa kiccaṃ.",
  "anya-e0401n0:107_4": "Taṃ kathaṃ ñāṇa vippayutta cittehi karontīti. Vuccate.",
  "anya-e0401n0:107_5": "Ñāṇa sampayutta cittehi diṭṭhiṃ ujuṃkarontā tesaṃ antarantarā ñāṇasote patitavasena ñāṇavippayutta cittehipi karontiyeva.",
  "anya-e0401n0:107_6": "Sabbesattā kammassakātiādinā,",
  "anya-e0401n0:107_7": "buddho sobhagavā,",
  "anya-e0401n0:107_8": "svākkhāto so dhammo,",
  "anya-e0401n0:107_9": "suppaṭipanno so saṅgho,",
  "anya-e0401n0:107_10": "tiādinā cāti daṭṭhabbaṃ.",
  "anya-e0401n0:107_11": "Tenāha “imāni aṭṭha cittānī”tiādiṃ.",
  "anya-e0401n0:107_12": "Tattha dasapuññakiriyavatthūni nāma ‘dānaṃ, sīlaṃ, bhāvanā,",
  "anya-e0401n0:107_13": "apacāyanaṃ,",
  "anya-e0401n0:107_14": "veyyāvaccaṃ,",
  "anya-e0401n0:107_15": "pattidānaṃ,",
  "anya-e0401n0:107_16": "pattānumodanaṃ,",
  "anya-e0401n0:107_17": "dhammassavanā,",
  "anya-e0401n0:107_18": "dhammadesanā,",
  "anya-e0401n0:107_19": "diṭṭhuju kammaṃ,.",
  "anya-e0401n0:107_20": "Tehi guṇitāni vaḍḍhitāni.",
  "anya-e0401n0:107_21": "Tāni ca aṭṭhachasu ārammaṇesu uppajjanti.",
  "anya-e0401n0:107_22": "Tīṇi ca kammāni karontā te heva aṭṭhahi karonti.",
  "anya-e0401n0:107_23": "Tāniyeva ca sabbāni atthi hīnāni,",
  "anya-e0401n0:107_24": "atthi majjhimāni,",
  "anya-e0401n0:107_25": "atthi paṇītāni.",
  "anya-e0401n0:107_26": "Tasmā puna anukkamena ārammaṇādīhi vaḍḍhanaṃ karoti.",
  "anya-e0401n0:107_27": "Tattha “tāni ṭhapetabbānī”ti sambandho.",
  "anya-e0401n0:107_28": "“Suddhikānī”ti adhipatīhi amissitāni.",
  "anya-e0401n0:107_29": "“Iti katvā”ti iti manasi karitvā.",
  "anya-e0401n0:107_30": "Tathā ñāṇavippayuttāni dvesahassāni sataṃ saṭṭhi ca hontīti yojanā.",
  "anya-e0401n0:107_31": "“Vīmaṃsāvajjitehī”ti vīmaṃsādhipati vajjitehi.",
  "anya-e0401n0:107_32": "“Tathāguṇitānī”ti sabbāni puññakiriyādīhi samaṃ guṇitāni.",
  "anya-e0401n0:107_33": "“Kosallenā”ti kosallasaṅkhātena.",
  "anya-e0401n0:107_34": "“Nānāvajjanavīthiya”nti ñāṇavippayutta vīthīhi visuṃ bhūtāya āvajjanāya yutta vīthiyaṃ.",
  "anya-e0401n0:107_35": "“Tenevā”ti vīmaṃsādhipatibhūtena teneva upanissayaññāṇena.",
  "anya-e0401n0:107_36": "Evaṃ santepi na sakkābhavitunti sambandho.",
  "anya-e0401n0:108_0": "43.",
  "anya-e0401n0:108_1": "Vacanatthe “rujjanaṭṭhenā”ti tudanaṭṭhena.",
  "anya-e0401n0:108_2": "“Ahitaṭṭhenā”ti hitaviruddhaṭṭhena.",
  "anya-e0401n0:108_3": "“Anipuṇaṭṭhenā”ti asaṇhā sukhumaṭṭhena.",
  "anya-e0401n0:108_4": "“Aniṭṭhavipākaṭṭhenā”ti aniṭṭhaṃ vipākaṃ etesanti aniṭṭha vipākāni.",
  "anya-e0401n0:108_5": "Tesaṃ bhāvo aniṭṭha vipākaṭṭho.",
  "anya-e0401n0:108_6": "Tena aniṭṭha vipākaṭṭhena.",
  "anya-e0401n0:108_7": "“Tappaṭi pakkhattā”ti rāgādīhi paṭipakkhattā.",
  "anya-e0401n0:108_8": "Evaṃ pariyāyattha saṅkhātaṃ abhidhānatthaṃ dassetvā idāni aṭṭhakathāsu āgataṃ vacanatthaṃ dasseti kucchitetiādinā.",
  "anya-e0401n0:108_9": "Tattha “kucchite”ti jegucchitabbe,",
  "anya-e0401n0:108_10": "nindi tabbe vā.",
  "anya-e0401n0:108_11": "Cālenti tadaṅgappahānavasena,",
  "anya-e0401n0:108_12": "kampenti vikkhambhanappahānavasena,",
  "anya-e0401n0:108_13": "viddhaṃsenti samucchedappahānavasena.",
  "anya-e0401n0:108_14": "“Tanukaraṇaṭṭhenā”ti sallikhanaṭṭhena.",
  "anya-e0401n0:108_15": "“Antakaraṇaṭṭhenā”ti pariyosānakaraṇaṭṭhena.",
  "anya-e0401n0:108_16": "“Api cā”tiādi dīpanīnayadassanaṃ.",
  "anya-e0401n0:108_17": "“Kosalla sambhūtaṭṭhenā”ti mahāaṭṭhakathānayo. Tattha,",
  "anya-e0401n0:108_18": "kusalassa paṇḍitassa bhāvo ekāsallaṃ. Ñāṇaṃ.",
  "anya-e0401n0:108_19": "Tena sambhūtaṃ sañjātaṃ kosalla sambhūtaṃ tiviggaho.",
  "anya-e0401n0:109_0": "44.",
  "anya-e0401n0:109_1": "“Balavakammenā”ti tihetu kukkaṭṭha kammena.",
  "anya-e0401n0:109_2": "“Dubbala kammenā”ti tihetukomakena vā dvihetuka kusala kammena vā.",
  "anya-e0401n0:109_3": "“Kehici ācariyehī”ti moravāpi vāsī mahādattattheraṃ sandhāya vuttaṃ.",
  "anya-e0401n0:109_4": "“Saṅgahakārenā”ti bhaddanta buddhaghosattherena.",
  "anya-e0401n0:109_5": "“Sannihita paccayavasenā”ti āsanne saṇṭhitapaccaya vasena.",
  "anya-e0401n0:109_6": "Paccuppanna paccayavasenevāti vuttaṃ hoti.",
  "anya-e0401n0:109_7": "Upaṭṭhitāni kammādīni ārammaṇāni.",
  "anya-e0401n0:109_8": "Pavattāni mahāvipākāni.",
  "anya-e0401n0:109_9": "“Avipāka sabhāvato”ti avipaccanasabhāvato.",
  "anya-e0401n0:109_10": "Avipākuppādanasabhāvatoti vuttaṃ hoti.",
  "anya-e0401n0:109_11": "“Aṭṭhakathāya”nti dhammasaṅgaṇiṭṭhakathāyaṃ.",
  "anya-e0401n0:109_12": "“Idhā”ti mahāvipākacitte.",
  "anya-e0401n0:109_13": "“Tathā appavattiyā cā”ti dānādivasena appavattito ca.",
  "anya-e0401n0:110_0": "45.",
  "anya-e0401n0:110_1": "Mahākiriyacitte.",
  "anya-e0401n0:110_2": "“Uparī”ti vīthisaṅgahe tadā rammaṇa niyame.",
  "anya-e0401n0:110_3": "“Sayamevā”ti anuruddhatthereneva.",
  "anya-e0401n0:110_4": "“Vakkhatī”ti vuccissati.",
  "anya-e0401n0:110_5": "“Yathāraha”nti khīṇāsavasantāne uppannānaṃ mahākiriyānaṃ arahānurūpaṃ.",
  "anya-e0401n0:110_6": "Bhūtakathana visesanaṃ tena nivattetabbassa atthassa abhāvāti adhippāyo.",
  "anya-e0401n0:110_7": "“Taṃ”ti sahetukaggahaṇaṃ.",
  "anya-e0401n0:110_8": "“Byavacchedakavisesana”nti ahetuka vipākakiriya cittānañca sabbhāvātappasaṅgassa avacchedakaṃ visesanaṃ.",
  "anya-e0401n0:110_9": "“Yathā sakkhara kathalikaṃpi macchagumbaṃpi tiṭṭhantaṃpi carantaṃpi passatī”ti vacane sakkhara kathalikaṃ tiṭṭhantaṃ,",
  "anya-e0401n0:110_10": "macchagumbaṃ tiṭṭhantaṃpi carantaṃpi passatīti evaṃ yathā lābha yojanā hoti.",
  "anya-e0401n0:110_11": "Tathā idha pīti.",
  "anya-e0401n0:111_0": "46.",
  "anya-e0401n0:111_1": "“Yadida”nti yā ayaṃ dīpana samatthatā,",
  "anya-e0401n0:111_2": "“idaṃ sāmatthiya”nti yojanā.",
  "anya-e0401n0:111_3": "Ayaṃ samattha bhāvoti attho.",
  "anya-e0401n0:111_4": "Bhedavacane codanāyāti sambandho.",
  "anya-e0401n0:111_5": "Racanāgāthāyaṃ.",
  "anya-e0401n0:111_6": "“Etānī”ti sobhaṇa kāmāvacara cittāni.",
  "anya-e0401n0:111_7": "“Puñña pāpa kriyābhedā”ti puñña pāpa kriyabhedena.",
  "anya-e0401n0:112_0": "47.",
  "anya-e0401n0:112_1": "Katame dhammā kāmāvacarā.",
  "anya-e0401n0:112_2": "Heṭṭhato avīcinirayaṃ pariyantaṃ karitvā uparito paranimmita vasavattideve anto karitvāti evaṃ pāḷiyaṃ",
  "anya-e0401n0:112_3": "niddiṭṭhattā idhakāmasaddena sahokāsākāmabhūmi vuccatīti āha “kāme kāmabhūmiya”nti.",
  "anya-e0401n0:112_4": "Pariyāpannāti pāṭhaseso.",
  "anya-e0401n0:112_5": "“Kriyā cā”ti ettha ca saddo pana saddattho.",
  "anya-e0401n0:112_6": "Iti saddo iccevaṃ saddattho.",
  "anya-e0401n0:112_7": "Etena paṭisiddhāti sambandho.",
  "anya-e0401n0:112_8": "“Idhā”ti imasmiṃ cittasaṅgahe.",
  "anya-e0401n0:112_9": "“Tassā”ti sabbathāsaddassa.",
  "anya-e0401n0:112_10": "Bhavo nāma indriya baddhasantānagato dhamma samūho vuccati.",
  "anya-e0401n0:112_11": "Idha pana kāmāvacarā dhammāti pade kāmasaddo.",
  "anya-e0401n0:112_12": "So ca pathavi pabbatādīhi saddhiṃ sabbaṃ kāmabhūmiṃ vadatīti vuttaṃ “bhūmipariyāyo cā”tiādi.",
  "anya-e0401n0:112_13": "“Indriyānindriyabaddha dhamma samūho”ti indriyabaddha dhamma samūho sattasantānāgato,",
  "anya-e0401n0:112_14": "anindriyabaddha dhamma samūho pathavi pabbatādi gato.",
  "anya-e0401n0:112_15": "Tattha jīvitindriyena anābaddho anāyatto anindriyabaddhoti.",
  "anya-e0401n0:113_0": "Itikāmacittasaṅgahadīpaniyāanudīpanā niṭṭhitā.",
  "anya-e0401n0:114_0": "48.",
  "anya-e0401n0:114_1": "Rūpāvacaracitte.",
  "anya-e0401n0:114_2": "“Samuditenā”ti pañcaṅga samuditena.",
  "anya-e0401n0:114_3": "Pañcannaṃ aṅgānaṃ ekato sāmaggibhūtenāti attho.",
  "anya-e0401n0:114_4": "Pañcannañhi ekato sāmaggiyaṃ satiyeva appanā hoti, no asati.",
  "anya-e0401n0:114_5": "Sāmaggiyanti ca suṭṭhu balavatāya samaggabhāveti attho.",
  "anya-e0401n0:114_6": "“Paṭipajjitabbattā”ti pattabbattā.",
  "anya-e0401n0:114_7": "Jhānaṃ duvidhaṃ ārammaṇūpanijjhānañca lakkhaṇū panijjhānañcāti āha “kasiṇādikassā”tiādiṃ.",
  "anya-e0401n0:114_8": "Idha pana ārammaṇūpanijjhānaṃ adhippetaṃ.",
  "anya-e0401n0:114_9": "Upanijjhānanti ca kasiṇa nimittādikaṃ ārammaṇaṃ cetasā upagantvānijjhānaṃ olokanaṃ.",
  "anya-e0401n0:114_10": "Jhānasaddassajhāpanatthopi sambhavatīti vuttaṃ “paccanīka dhammānañca jhāpanato”ti.",
  "anya-e0401n0:114_11": "Agginā viya kaṭṭhānaṃ kilesānaṃ dayhanatoti attho.",
  "anya-e0401n0:114_12": "Ekaggatā eva sātissaya yuttā appanāpattakāleti adhippāyo.",
  "anya-e0401n0:114_13": "Pubbabhāge pana pathamajjhāne vitakkassa balavabhāvo icchitabbo.",
  "anya-e0401n0:114_14": "“Sāhī”tiādinā tadatthaṃ vivarati.",
  "anya-e0401n0:114_15": "Sāhi ekaggatāti ca vuccatīti sambandho.",
  "anya-e0401n0:114_16": "Eko attāsabhāvo assāti ekattaṃ.",
  "anya-e0401n0:114_17": "Ekattaṃ ārammaṇamassāti ekattā rammaṇā. Ekaggatā.",
  "anya-e0401n0:114_18": "Tassa bhāvoti viggaho.",
  "anya-e0401n0:115_0": "Aggasaddo koṭi attho.",
  "anya-e0401n0:115_1": "Koṭṭhāsaṭṭhovā.",
  "anya-e0401n0:115_2": "“Tathā pavattane”ti cittassa ekaggabhāvena pavattiyaṃ.",
  "anya-e0401n0:115_3": "“Ādhippaccaguṇayogenā”ti adhipatibhāvaguṇayogena.",
  "anya-e0401n0:115_4": "Indriyapaccayatāguṇayogenāti vuttaṃ hoti.",
  "anya-e0401n0:115_5": "Sāyeva ekaggatā ekaggatā,",
  "anya-e0401n0:115_6": "samādhī,ti ca vuccatīti sambandho.",
  "anya-e0401n0:115_7": "“Samādhī”ti padassa- saṃ- ādhī- ti- vā,",
  "anya-e0401n0:115_8": "samaādhīti- vā,",
  "anya-e0401n0:115_9": "dvidhā padacchedo.",
  "anya-e0401n0:115_10": "Tattha saṃupasaggo sammāsaddattho.",
  "anya-e0401n0:115_11": "Samasaddo pana dhammena samena rajjaṃ kāretītiādīsu viya nāmikasaddoti dvidhā vikappaṃ dassento “sāyeva citta”ntiādimāha.",
  "anya-e0401n0:115_12": "Sāyeva cittaṃ-",
  "anya-e0401n0:115_13": "sammā ca ādhiyatīti samādhi,",
  "anya-e0401n0:115_14": "sāyeva cittaṃ-",
  "anya-e0401n0:115_15": "samañca ādhiyatīti samādhīti dvidhā vikappo.",
  "anya-e0401n0:115_16": "Tattha sammā cāti sundarena.",
  "anya-e0401n0:115_17": "Ādhiyatīti ādahati.",
  "anya-e0401n0:115_18": "Ādahanañca ṭhapanamevāti vuttaṃ “ṭhapetī”ti.",
  "anya-e0401n0:115_19": "Samañcāti avisamañca.",
  "anya-e0401n0:115_20": "“Tatthevā”ti tasmiṃ ārammaṇe eva.",
  "anya-e0401n0:115_21": "“Līnuddhaccābhāvā pādanenā”ti līnassa ca uddhaccassa ca abhāvo līnuddhaccābhāvo.",
  "anya-e0401n0:115_22": "Tassa āpādanaṃ āpajjāpananti viggaho.",
  "anya-e0401n0:115_23": "Vividhena cittassa saṃharaṇaṃ visāhāro.",
  "anya-e0401n0:115_24": "Na visāhāro avisāhāro.",
  "anya-e0401n0:115_25": "Sāyeva ca niddiṭṭhā.",
  "anya-e0401n0:115_26": "Iti evaṃ imesu dvīsu atthesu ekaggatā eva sātissayayuttāti yojetabbaṃ.",
  "anya-e0401n0:115_27": "Evaṃ pana sati,",
  "anya-e0401n0:115_28": "ekaggatā eva jhānanti vattabbā,",
  "anya-e0401n0:115_29": "na vitakkādayoti codanaṃ pariharanto “vitakkādayopanā”tiādimāha.",
  "anya-e0401n0:115_30": "Apisaddo sampiṇḍanattho.",
  "anya-e0401n0:115_31": "Panasaddo pakkhantarattho.",
  "anya-e0401n0:115_32": "Tassā ekaggatāya.",
  "anya-e0401n0:115_33": "“Sā tissaya”nti atissayena saha.",
  "anya-e0401n0:115_34": "“Osakkitu”nti saṃsīdituṃ.",
  "anya-e0401n0:115_35": "“Naṃ”ti cittaṃ.",
  "anya-e0401n0:115_36": "“Saṃsappitu”nti evaṃ nu kho aññathānu khoti dvidhā cañcalituṃ.",
  "anya-e0401n0:115_37": "“Ukkaṇṭhitu”nti aññābhimukhī bhavituṃ.",
  "anya-e0401n0:115_38": "Āramitunti vuttaṃ hoti.",
  "anya-e0401n0:115_39": "Laddhaṃ sātaṃ yenāti laddhassātaṃ.",
  "anya-e0401n0:115_40": "“Sātaṃ”ti sārattaṃ.",
  "anya-e0401n0:115_41": "“Upabrūhitaṃ”ti bhusaṃvaḍḍhitaṃ.",
  "anya-e0401n0:115_42": "“Santa sabhāvattā”ti upasanta sabhāvattā.",
  "anya-e0401n0:115_43": "“Tathā anuggahitā”ti ārammaṇābhimukhakaraṇādivasena anugga hitā.",
  "anya-e0401n0:115_44": "Samādhissa kāmacchandanīvaraṇappaṭipakkhattā “sayaṃ…pe…",
  "anya-e0401n0:115_45": "nīvāretvā”ti vuttaṃ.",
  "anya-e0401n0:115_46": "“Niccalaṃṭhatvā”ti appanākiccamāha.",
  "anya-e0401n0:116_0": "Evaṃ upanijjhānatthaṃ dassetvā jhāpanatthaṃ dassento “tesu cā”tiādimāha.",
  "anya-e0401n0:116_1": "“Tappaccanīkā”ti tesaṃ jhānaṅga dhammānaṃ paccanīkā paṭipakkhā.",
  "anya-e0401n0:116_2": "“Manasmiṃ pī”ti manodvārepi.",
  "anya-e0401n0:116_3": "Pageva kāyavacīdvāresūti evaṃ sambhāvanattho cettha pisaddo.",
  "anya-e0401n0:116_4": "Apisaddopi yujjati.",
  "anya-e0401n0:116_5": "“Jhāpitā nāma hontī”ti jhānaṅga dhammaggīhi daḍḍhānāma honti.",
  "anya-e0401n0:116_6": "“Evaṃ santepi tesaṃ samudāye eva jhāna vohāro siddho”ti yojanā.",
  "anya-e0401n0:116_7": "“Dhamma sāmaggipadhāna”nti jhānaṭṭhāne jhānaṅga dhammānaṃ maggaṭṭhāne maggaṅga dhammānaṃ bodhiṭṭhāne bojjhaṅga dhammānaṃ samaggabhāvappadhānaṃ.",
  "anya-e0401n0:117_0": "Evaṃ saṅgahakārānaṃ matiyā jhānaṃ vatvā idāni aparesānaṃ matiyā taṃ dassetuṃ “apare”tiādimāha.",
  "anya-e0401n0:117_1": "Apare pana vadantīti sambandho.",
  "anya-e0401n0:117_2": "Tattha “yathā sakaṃkiccānī”ti sassa idaṃ sakaṃ.",
  "anya-e0401n0:117_3": "Sassāti attano.",
  "anya-e0401n0:117_4": "Idanti santakaṃ.",
  "anya-e0401n0:117_5": "Yāniyāni attano santakānīti attho.",
  "anya-e0401n0:117_6": "“Itī”ti tasmā.",
  "anya-e0401n0:117_7": "“Paṭṭhāne jhānapaccayaṃ patvā…pe…",
  "anya-e0401n0:117_8": "sādhentiyeva”.",
  "anya-e0401n0:117_9": "Vuttañhi tattha.",
  "anya-e0401n0:117_10": "Jhānapaccayoti jhānaṅgānijhānasampayuttakānaṃ dhammānaṃ taṃ samuṭṭhānānañca rūpānaṃ jhānapaccayena paccayo.",
  "anya-e0401n0:117_11": "Maggapaccayoti maggaṅgāni maggasampayuttakānaṃ dhammānaṃ taṃ samuṭṭhānānañca rūpānaṃ maggapaccayena paccayoti.",
  "anya-e0401n0:117_12": "“Pañcasamuditādīnī”ti pañcasamūha dasasamūhāni.",
  "anya-e0401n0:117_13": "“Pathamajjhānādibhāvassevacā”ti pathamajjhānādi nāmalābhassevacāti adhippāyo.",
  "anya-e0401n0:117_14": "“Jhānabhāvassā”ti jhānanāmalābhassa.",
  "anya-e0401n0:117_15": "“Tathāvidhakiccavisesābhāvā”ti tathāvidhānaṃ ārammaṇābhiniropanādīnaṃ kicca visesānaṃ abhāvato.",
  "anya-e0401n0:118_0": "49.",
  "anya-e0401n0:118_1": "“Ettha siyā”ti etasmiṃ ṭhāne pucchāsiyā.",
  "anya-e0401n0:118_2": "“Aṅga bhedo”ti pathamajjhāne pañca aṅgāni,",
  "anya-e0401n0:118_3": "dutīyajjhāne cattāri aṅgānī tiādiko aṅgabhedo.",
  "anya-e0401n0:118_4": "“Puggalajjhāsayenā”ti puggalassa icchāvisesena.",
  "anya-e0401n0:118_5": "Iti ayaṃ visajjanā.",
  "anya-e0401n0:118_6": "“So”ti so puggalo.",
  "anya-e0401n0:118_7": "“Hī”ti vitthāra jotako.",
  "anya-e0401n0:118_8": "Vitakko sahāyo yassāti vitakkasahāyo.",
  "anya-e0401n0:118_9": "“Vitakke nibbindatī”ti oḷārikovatāyaṃ vitakko,",
  "anya-e0401n0:118_10": "nīvaraṇānaṃ āsanne ṭhitoti evaṃ vitakke ādīnavaṃ disvā nibbindati.",
  "anya-e0401n0:118_11": "Tassa ajjhāsayoti sambandho.",
  "anya-e0401n0:118_12": "Vitakkaṃ virājeti vigameti atikkamāpetīti vitakkavirāgo.",
  "anya-e0401n0:118_13": "Vitakkavirāgo ca so bhāvanā cāti samāso.",
  "anya-e0401n0:118_14": "“Uttaruttarajjhānādhigamane”ti uttari uttarijhānappaṭilābhe.",
  "anya-e0401n0:118_15": "Ajjhāsaya balena pādakajjhānasadisaṃ na hotīti sambandho.",
  "anya-e0401n0:118_16": "Cetopaṇidhi ijjhatīti sambandho.",
  "anya-e0401n0:118_17": "“Visuddhattā”ti sīlavisuddhattā.",
  "anya-e0401n0:119_0": "50.",
  "anya-e0401n0:119_1": "Saṅkhāra bhedavicāraṇāyaṃ.",
  "anya-e0401n0:119_2": "“Saṅkhāra bhedo na vutto”ti pathamajjhāna kusala cittaṃ asaṅkhārikamekaṃ,",
  "anya-e0401n0:119_3": "sasaṅkhārikamekantiādinā na vuttoti adhippāyo.",
  "anya-e0401n0:119_4": "“So”ti saṅkhāra bhedo.",
  "anya-e0401n0:119_5": "“Siddhattā”ti saṅkhāra bhedassa siddhattā.",
  "anya-e0401n0:119_6": "Kathaṃ siddhoti āha “tathāhī”tiādiṃ.",
  "anya-e0401n0:119_7": "Sukhā paṭipadā yesaṃ tāni sukhappaṭipadāni.",
  "anya-e0401n0:119_8": "Tesaṃ bhāvoti viggaho.",
  "anya-e0401n0:119_9": "“Yo”ti yogīpuggalo.",
  "anya-e0401n0:119_10": "“Ādito”tiādimhi.",
  "anya-e0401n0:119_11": "“Vikkhambhento”ti vimocento viyogaṃ karonto.",
  "anya-e0401n0:119_12": "Dukkhena vikkhambhetīti sambandho.",
  "anya-e0401n0:119_13": "“Kāmādīnavadassanādinā”ti aṅgārakāsū pamākāmābahudukkhābahupāyāsā,",
  "anya-e0401n0:119_14": "ādīnavo etthabhiyyotiādinā kāmesuādīnavaṃ disvā.",
  "anya-e0401n0:119_15": "Ādisaddena vitakkādīsu ādīnavadassanaṃ saṅgayhati.",
  "anya-e0401n0:119_16": "“Tenevā”ti kāmādīnavadassanādinā eva.",
  "anya-e0401n0:119_17": "Ettha abhiññābhedena saṅkhāra bhedo na vattabbo,",
  "anya-e0401n0:119_18": "paṭipadā bhedeneva vattabboti dassetuṃ “khippābhiññajjhānānaṃpī”tiādi vuttaṃ. Tattha,",
  "anya-e0401n0:119_19": "abhijānanaṃ abhiññā.",
  "anya-e0401n0:119_20": "Khippāsīghā abhiññā yesaṃ tāni khippābhiññāni.",
  "anya-e0401n0:119_21": "Dandhā asīghā abhiññā yesaṃ tāni dandhābhiññāni. Jhānāni.",
  "anya-e0401n0:119_22": "“Yadi eva”nti evaṃ paṭipadā bhedena saṅkhāra bhedo yadi siyāti attho.",
  "anya-e0401n0:119_23": "“Vaḷañjanakāle”ti samāpatti samāpajjanakāle.",
  "anya-e0401n0:119_24": "Paṭibandhakā nāma antarāyikā.",
  "anya-e0401n0:119_25": "“Sannihitāsannihitavasenā”ti āsanne saṇṭhitāsaṇṭhitavasena.",
  "anya-e0401n0:119_26": "Suddhaṃ vipassanāyānaṃ yesaṃ te suddhavipassanāyānikā.",
  "anya-e0401n0:119_27": "“Suddhaṃ”ti samathajjhānena asammissaṃ.",
  "anya-e0401n0:119_28": "“Satthena hanitvā”ti pare na satthena hananato chindanato.",
  "anya-e0401n0:119_29": "“Sahasā”ti sīghatarena.",
  "anya-e0401n0:119_30": "“Marantānaṃ uppannaṃ”ti maraṇāsannakāle uppannaṃti adhippāyo.",
  "anya-e0401n0:119_31": "Anāgāmino hi suddha vipassanāyānikāpi samānā samādhismiṃ paripūrakārino nāma honti.",
  "anya-e0401n0:119_32": "Icchante susati kiñci nimittaṃ ārabbhamanasikāra mattenapi jhānaṃ ijjhati.",
  "anya-e0401n0:119_33": "Tenāha “taṃpi maggasiddhagatika”nti.",
  "anya-e0401n0:119_34": "“Rūpībrahmaloke”ti idaṃ aṭṭhannaṃ samāpattīnaṃpi tattha pākatikabhāvaṃ sandhāya vuttaṃ.",
  "anya-e0401n0:119_35": "Arūpī brahmaloke pana ekā eva samāpatti pākatikāsambhavati.",
  "anya-e0401n0:119_36": "Upapattisiddhajjhānānaṃ bhavantare sannihita paccayabhedena saṅkhāra bhedo vutto,",
  "anya-e0401n0:119_37": "so kathaṃ paccetabboti āha “ekasmiṃ bhavepi…pe…",
  "anya-e0401n0:119_38": "yuttāni hontī”ti.",
  "anya-e0401n0:119_39": "Ekasmiṃ bhavesabbappathamaṃ laddhakāle saṅkhāra bhedassa āsannattā vaḷañjanakālepi so eva saṅkhāra bhedo siyāti āsaṅkāsambhavato idaṃ vuttaṃ.",
  "anya-e0401n0:119_40": "Tena bhavantare upapatti siddhajjhānānaṃ sannihita paccayabhedena saṅkhārabhede vattabbameva natthīti dasseti.",
  "anya-e0401n0:119_41": "Idāni tāni magga siddhajjhāna upapatti siddhajjhānāni sannihitapaccayaṃ anapekkhitvā maggakkhaṇa upapattikkhaṇesu",
  "anya-e0401n0:119_42": "siddhakāle jhānuppatti paṭipadāya eva sabbaso abhāvaṃ gahetvā aparaṃ vikappaṃ dassetuṃ “jhānuppatti paṭipadā",
  "anya-e0401n0:119_43": "rahitattā vā”tiādi vuttaṃ.",
  "anya-e0401n0:119_44": "Evaṃ mahaggatajhānānaṃ aṭṭhakathāvasena siddhaṃ saṅkhāra bhedaṃ vatvā idāni pāḷivasenāpi so siddho yevāti dassetuṃ “apicā”tiādi āraddhaṃ.",
  "anya-e0401n0:119_45": "Dukkhappaṭipadāpubbakānaṃ dvinnaṃ dandhābhiññakhippābhiññasamādhīnaṃ.",
  "anya-e0401n0:119_46": "“Ettāvatā”ti etaṃ parimāṇaṃ assāti ettāvaṃ.",
  "anya-e0401n0:119_47": "Ettāvantena.",
  "anya-e0401n0:119_48": "Ettha siyā,",
  "anya-e0401n0:119_49": "kasmā idha saṅkhārabhedo na vuttotiādinā vacanakkamena siddho hotīti sambandho.",
  "anya-e0401n0:119_50": "Sesaṃ suviññeyyaṃ.",
  "anya-e0401n0:120_0": "51.",
  "anya-e0401n0:120_1": "Vibhāvanipāṭhe.",
  "anya-e0401n0:120_2": "Parikammaṃ nāma pathavī, pathavī, āpo, āpo- tiādikaṃ,",
  "anya-e0401n0:120_3": "rūpaṃ aniccaṃ,",
  "anya-e0401n0:120_4": "rūpaṃ dukkhaṃ,",
  "anya-e0401n0:120_5": "rūpaṃ anattā-",
  "anya-e0401n0:120_6": "tiādikañcabhāvanāparikammaṃ adhikāro nāma pubbabhavekatabhāvanākammaṃ.",
  "anya-e0401n0:120_7": "Pubbabhavejhānamaggaphalānipatthetvā kataṃ dānasīlādi puññakammañca.",
  "anya-e0401n0:120_8": "“Idaṃ tāvanayujjatī”ti ettha tāvasaddo vattabbantarāpekkhane nipāto.",
  "anya-e0401n0:120_9": "Tena aparaṃpi vattabbaṃ atthīti dīpeti.",
  "anya-e0401n0:120_10": "Pubbābhisaṅkhāro duvidho pakati pubbābhisaṅkhāro,",
  "anya-e0401n0:120_11": "payogapubbābhisaṅkhāroti.",
  "anya-e0401n0:120_12": "Tattha parikamma pubbābhisaṅkhāro pakati pubbābhisaṅkhāro nāma,",
  "anya-e0401n0:120_13": "ayaṃ pakati paccayagaṇo eva.",
  "anya-e0401n0:120_14": "Pubbe vutto pubbappayogo payogapubbābhisaṅkhāro nāma.",
  "anya-e0401n0:120_15": "So eva idhādhippetoti dassetuṃ “nahī”tiādimāha.",
  "anya-e0401n0:120_16": "“Antamaso”ti antima paricchedena.",
  "anya-e0401n0:120_17": "“Ālopabhikkhā” nāma ekā lopabhikkhā.",
  "anya-e0401n0:120_18": "So parikammasaṅkhātapubbābhisaṅkhāro.",
  "anya-e0401n0:120_19": "Jhānāni ca sabbāni uppannāni nāma natthīti sambandho.",
  "anya-e0401n0:120_20": "“Itī”ti tasmā.",
  "anya-e0401n0:120_21": "“So”ti bhāvanābhisaṅkhāro.",
  "anya-e0401n0:120_22": "“Tesaṃ”ti sabbesaṃpi jhānānaṃ.",
  "anya-e0401n0:120_23": "Na hi lokiyajjhānāni nāma…pe… atthi,",
  "anya-e0401n0:120_24": "imesaṃ sattānaṃ sabbakappesupi kappavināsakāle jhānāni bhāvetvā brahmaloka parāyanatā sabbhāvāti adhippāyo.",
  "anya-e0401n0:120_25": "“Pubbe samathakammesu katādhikārassā”ti āsannabhavekatādhikāraṃ sandhāya vuttaṃ.",
  "anya-e0401n0:120_26": "Dūrabhave pana samathakammesu akatādhikāro nāma koci natthīti.",
  "anya-e0401n0:120_27": "“Evamevā”ti evaṃ eva.",
  "anya-e0401n0:120_28": "Vipākajjhānesu saṅkhāra bhedassa pubba kammavasena vattabbattā “kusala kriyajjhānesū”ti vuttaṃ.",
  "anya-e0401n0:120_29": "“Athavātiādiko pacchima vikappo nāma” athavā pubbābhisaṅkhāreneva uppajjamānassa nakadāci asaṅkhārikabhāvo sambhavatīti asaṅkhārikanti ca,",
  "anya-e0401n0:120_30": "byabhicārābhāvato sasaṅkhārikanti ca na vuttanti ayaṃ vikappo.",
  "anya-e0401n0:120_31": "Tattha asaṅkhārikanti ca na vuttanti sambandho.",
  "anya-e0401n0:120_32": "“Byabhicārā bhāvato”ti asaṅkhārikabhāvena pasaṅgābhāvato.",
  "anya-e0401n0:120_33": "Sasaṅkhārikanti ca na vuttaṃ.",
  "anya-e0401n0:120_34": "Yadi vucceyya.",
  "anya-e0401n0:120_35": "Nirattha kamevataṃbhaveyya. Kasmā,",
  "anya-e0401n0:120_36": "sambhava byabhicārānaṃ abhāvato.",
  "anya-e0401n0:120_37": "Sambhave byabhicāre ca.",
  "anya-e0401n0:120_38": "Visesanaṃ sātthakaṃ siyāti hi vuttaṃ.",
  "anya-e0401n0:120_39": "Na ca niratthakavacanaṃ paṇḍitā vadanti. Kasmā,",
  "anya-e0401n0:120_40": "apaṇḍitalakkhaṇattā.",
  "anya-e0401n0:120_41": "Sati pana sambhave ca byabhicāre ca,",
  "anya-e0401n0:120_42": "tathā sakkā vattuṃ. Kasmā,",
  "anya-e0401n0:120_43": "sātthakattā.",
  "anya-e0401n0:120_44": "Sātthakameva paṇḍitā vadanti. Kasmā,",
  "anya-e0401n0:120_45": "paṇḍita lakkhaṇattāti adhippāyo.",
  "anya-e0401n0:121_0": "52.",
  "anya-e0401n0:121_1": "Paṭipadā abhiññāvavatthāne.",
  "anya-e0401n0:121_2": "“Nimittuppādato”ti paṭibhāganimittassa uppādato.",
  "anya-e0401n0:121_3": "Sukhāpana paṭipadā,",
  "anya-e0401n0:121_4": "pacchādandhaṃ vā khippaṃ vā uppannaṃ jhānaṃ sukhappaṭipadaṃ nāma karotīti yojanā.",
  "anya-e0401n0:121_5": "“Pubbabhave”ti āsanne pubbabhave.",
  "anya-e0401n0:121_6": "Antarāyikadhammā nāma ‘kilesantarāyiko ca,",
  "anya-e0401n0:121_7": "kammantarāyiko ca,",
  "anya-e0401n0:121_8": "vipākantarāyiko ca,",
  "anya-e0401n0:121_9": "paññatti vītikkamantarāyiko ca,",
  "anya-e0401n0:121_10": "ariyūpavādantarāyiko ca.",
  "anya-e0401n0:121_11": "Tattha tisso niyatamicchādiṭṭhiyokilesantarāyiko nāma.",
  "anya-e0401n0:121_12": "Pañcānantariya kammāni kammantarāyiko nāma.",
  "anya-e0401n0:121_13": "Ahetuka dvihetukappaṭisandhivipākā vipākantarāyiko nāma.",
  "anya-e0401n0:121_14": "Bhikkhu bhāveṭhitānaṃ vinaya paññattiṃ vītikkamitvā akatappaṭikammo vītikkamo paññattivītikkamantarāyiko nāma.",
  "anya-e0401n0:121_15": "Paṭikammepanakate antarāyiko na hoti.",
  "anya-e0401n0:121_16": "Ariyapuggalānaṃ jātiādīhi upavaditvā akkositvā akatappaṭikammaṃ akkosanaṃ ariyūpavādantarāyiko nāma.",
  "anya-e0401n0:121_17": "Idhapi paṭikamme kate antarāyiko na hoti.",
  "anya-e0401n0:121_18": "Sesesu tīsu paṭikammaṃ nāma natthi.",
  "anya-e0401n0:121_19": "Ime dhammā imasmiṃ bhave jhānamaggānaṃ antarāyaṃ karontīti antarāyikā nāma.",
  "anya-e0401n0:121_20": "Tehi vimutto antarāyika dhamma vimutto nāma.",
  "anya-e0401n0:121_21": "“Kalyāṇappaṭipattiyaṃ ṭhito”ti sīlavisuddhi ādikāya kalyāṇappaṭipattiyaṃ paripūraṇa vasena ṭhito.",
  "anya-e0401n0:121_22": "“Chinnapalibodho”ti āvāsapalibodhādīni dasavidhāni palibodhakammāni chinditvā ṭhito.",
  "anya-e0401n0:121_23": "“Pahitatto”ti,",
  "anya-e0401n0:121_24": "yantaṃ purisathāmena purisaparakkamena pattabbaṃ,",
  "anya-e0401n0:121_25": "na taṃ apatvā vīriyassa saṇṭhānaṃ bhavissatīti evaṃ pavattena sammappadhāna vīriyena samannāgato.",
  "anya-e0401n0:121_26": "So hi pahito pesito anapekkhito attabhāvo anenāti pahitattoti vuccati.",
  "anya-e0401n0:121_27": "“Nasampajjatīti natthi”.",
  "anya-e0401n0:121_28": "Sace pañcapadhāniyaṅgasamannāgato hotīti adhippāyo.",
  "anya-e0401n0:121_29": "Pañcapadhāniyaṅgāni nāma saddhāsampannatā,",
  "anya-e0401n0:121_30": "asāṭheyyaṃ, ārogyaṃ,",
  "anya-e0401n0:121_31": "alīnavīriyatā,",
  "anya-e0401n0:121_32": "paññavantatā,ti.",
  "anya-e0401n0:122_0": "52.",
  "anya-e0401n0:122_1": "Vipākajjhāne.",
  "anya-e0401n0:122_2": "“Mudubhūtaṃ”ti bhāvanā balaparittattāmandabhūtaṃ.",
  "anya-e0401n0:122_3": "Mandabhūtattā ca dubbalaṃ.",
  "anya-e0401n0:122_4": "“Nānā kiccaṭṭhānesu cā”ti dassanasavanādīsu.",
  "anya-e0401n0:122_5": "“Hīnesupi attabhāvesū”ti ahetuka dvihetukapuggalesupi.",
  "anya-e0401n0:122_6": "“Asadisaṃpī”ti tihetukukkaṭṭhaṃpi kammaṃ ahetukavipākaṃpi janetītiādinā asadisaṃpi vipākaṃ janeti.",
  "anya-e0401n0:122_7": "“Bhavaṅgaṭṭhānesu yevā”ti ettha bhavaṅga saddena paṭisandhiṭṭhāna cutiṭṭhānānipi saṅgayhanti.",
  "anya-e0401n0:122_8": "“Kusalasadisamevā”ti pathamajjhānakusalaṃ pathamajjhāna vipākameva janeti,",
  "anya-e0401n0:122_9": "dutīyajjhāna kusalaṃ dutīyajjhāna vipākameva janetītiādinā kusala sadisameva vipākaṃ janeti.",
  "anya-e0401n0:122_10": "“Kusalameva…pe…",
  "anya-e0401n0:122_11": "kriyajjhānaṃ nāma hoti” abhedū pacārenāti adhippāyo.",
  "anya-e0401n0:122_12": "Bhedampi abhedaṃ katvā upacāro vohāro abhedū pacāro.",
  "anya-e0401n0:123_0": "54.",
  "anya-e0401n0:123_1": "Saṅgahagāthā vaṇṇanāyaṃ.",
  "anya-e0401n0:123_2": "Jhānānaṃ bhedo jhānabhedo.",
  "anya-e0401n0:123_3": "Atthato pana jhānehi sampayogabhedo jhānabhedoti vutto hotīti āha “jhānehi sampayogabhedenā”ti.",
  "anya-e0401n0:123_4": "Pathamajjhānikaṃ cittantiādinā yojetabbaṃ.",
  "anya-e0401n0:123_5": "“Tamevā”ti rūpāvacara mānasameva.",
  "anya-e0401n0:123_6": "Vibhāvaniyaṃ pana uparisaṅgahagāthāyaṃ jhānaṅga yogabhedena,",
  "anya-e0401n0:123_7": "katvekekantu pañcadhāti vacanaṃ disvā idha jhāna bhedenāti jhānaṅgehi sampayogabhedenāti vuttaṃ.",
  "anya-e0401n0:123_8": "Evaṃ santepi idha jhānabhedassa visuṃ adhippetattā “aññohi jhānabhedo”tiādi vuttaṃ.",
  "anya-e0401n0:124_0": "Rūpāvacaracittadīpaniyāanudīpanā niṭṭhitā.",
  "anya-e0401n0:125_0": "55.",
  "anya-e0401n0:125_1": "Arūpacittadīpaniyaṃ.",
  "anya-e0401n0:125_2": "“Bhuso”ti atirekataraṃ.",
  "anya-e0401n0:125_3": "“Sarūpato”ti paramattha sabhāvato.",
  "anya-e0401n0:125_4": "Natthi jaṭā etthāti ajaṭo.",
  "anya-e0401n0:125_5": "Ajaṭo ākāsoti ajaṭākāso.",
  "anya-e0401n0:125_6": "“Paricchinnākāso”ti dvāracchiddavātapānacchiddādiko ākāso,",
  "anya-e0401n0:125_7": "yattha ākāsa kasiṇa nimittaṃ uggaṇhanti.",
  "anya-e0401n0:125_8": "Kasiṇa nimittaṃ ugghāṭetvā laddho ākāso kasiṇugghāṭimākāso,",
  "anya-e0401n0:125_9": "kasiṇaṃ ugghāṭena nibbatto kasiṇugghāṭimoti katvā.",
  "anya-e0401n0:125_10": "Rūpakalāpānaṃ paricchedamattabhūto ākāso rūpaparicchedākāso.",
  "anya-e0401n0:125_11": "“Anantabhāvena pharīyatī”ti caturaṅgulamattopiso ananta nāmaṃ katvā bhāvanāmanasikārena pharīyati.",
  "anya-e0401n0:125_12": "“Devānaṃ adhiṭṭhānavatthū”ti mahiddhikānaṃ gāmanagara devānaṃ balippaṭiggahaṇaṭṭhānaṃ vuccati,",
  "anya-e0401n0:125_13": "yattha manussā samaye kula devatānaṃ baliṃ abhiharanti.",
  "anya-e0401n0:125_14": "“Baliṃ”ti pūjanīya vatthu vuccati.",
  "anya-e0401n0:125_15": "“Tasmiṃ”ti kasiṇugghāṭimākāse.",
  "anya-e0401n0:125_16": "“Tadevā”ti taṃ ārammaṇameva.",
  "anya-e0401n0:125_17": "Kusalajjhānaṃ samāpannassavā,",
  "anya-e0401n0:125_18": "vipākajjhānena upapannassavā,",
  "anya-e0401n0:125_19": "kriyajjhānena diṭṭhadhamma sukha vihārissavā,",
  "anya-e0401n0:125_20": "tiyojetabbaṃ.",
  "anya-e0401n0:125_21": "Anantanti vuccati,",
  "anya-e0401n0:125_22": "yathāpathavīkasiṇe pavattanato jhānaṃ pathavīkasiṇanti vuccatīti.",
  "anya-e0401n0:125_23": "“Ekadese”ti uppādevā ṭhitiyaṃ vā bhaṅgevā.",
  "anya-e0401n0:125_24": "Antarahitattā anantanti vuccati.",
  "anya-e0401n0:125_25": "“Ananta saññite”ti ananta nāmake.",
  "anya-e0401n0:125_26": "“Anantanti bhāvanāya pavattattā”ti idaṃ pathamā ruppaviññāṇaṃ anantanti evaṃ pubbabhāga bhāvanāya pavattattā.",
  "anya-e0401n0:125_27": "“Attano pharaṇākāra vasenā”ti pubbabhāgabhāvanaṃ anapekkhitvāti adhippāyo.",
  "anya-e0401n0:125_28": "“Nirutti nayenā”ti sakatthe yapaccayaṃ katvā nakārassalopena.",
  "anya-e0401n0:125_29": "“Pāḷiyā nasametī”ti vibhaṅga pāḷiyānasameti.",
  "anya-e0401n0:125_30": "“Anantaṃ pharatī”ti anantaṃ anantanti pharati.",
  "anya-e0401n0:125_31": "“Pathamā ruppaviññāṇābhāvo”ti tassa abhāva paññattimattaṃ.",
  "anya-e0401n0:125_32": "“Nevatthī”ti natthi.",
  "anya-e0401n0:125_33": "“Assā”ti catutthā ruppajjhānassa.",
  "anya-e0401n0:125_34": "Athavātiādīsu “paṭusaññā kiccassā”ti byattasaññā kiccassa.",
  "anya-e0401n0:125_35": "“Saṅkhārāvasesa sukhumabhāvena vijjamānattā”ti imassa atthaṃ vibhāvento “etthacā”tiādimāha.",
  "anya-e0401n0:125_36": "“Muddhabhūtaṃ”ti matthakapattaṃ.",
  "anya-e0401n0:125_37": "“Desanāsīsamattaṃ”ti rājā āgacchatītiādīsu viya padhāna kathāmattanti vuttaṃ hoti.",
  "anya-e0401n0:125_38": "“Tassevā”ti pathamā ruppaviññāṇasseva.",
  "anya-e0401n0:125_39": "Kusalabhūtaṃ pathamā ruppaviññāṇaṃ puthujjanānañca sekkhānañca kusalabhūtassa dutīyāruppaviññāṇassa ārammaṇaṃ hoti.",
  "anya-e0401n0:125_40": "Arahā pana tividho. Tattha,",
  "anya-e0401n0:125_41": "ekopathamā ruppeṭhatvā arahattaṃ patvā pathamāruppaṃ asamāpajjitvāva dutīyā ruppaṃ uppādeti.",
  "anya-e0401n0:125_42": "Tassa kusalabhūtaṃ pathamā ruppaṃ kriyabhūtassa dutīyā ruppassa ārammaṇaṃ.",
  "anya-e0401n0:125_43": "Ekopathamā ruppeṭhatvā arahattaṃ patvā puna tameva pathamā ruppaṃ samāpajjitvā dutīyā ruppaṃ uppādeti.",
  "anya-e0401n0:125_44": "Eko dutīyā ruppeṭhatvā arahattaṃ gacchati.",
  "anya-e0401n0:125_45": "Tesaṃ dvinnaṃ kriyabhūtaṃ pathamā ruppaviññāṇaṃ kriyabhūtasseva dutīyāruppassa ārammaṇaṃ.",
  "anya-e0401n0:125_46": "Tenāha “viññāṇaṃ nāmā”tiādiṃ.",
  "anya-e0401n0:126_0": "Arūpacittānudīpanā.",
  "anya-e0401n0:127_0": "57.",
  "anya-e0401n0:127_1": "Lokuttaracitte.",
  "anya-e0401n0:127_2": "“Jalappavāho”ti udakadhārāsaṅghāṭo.",
  "anya-e0401n0:127_3": "“Pabhavato”tiādipavattiṭṭhānato.",
  "anya-e0401n0:127_4": "“Yathāhā”ti kathaṃ pāḷiyaṃ āha.",
  "anya-e0401n0:127_5": "“Seyyathida”nti so katamo.",
  "anya-e0401n0:127_6": "“Ayaṃ pī”ti ayaṃ ariyamaggopi.",
  "anya-e0401n0:127_7": "Ekacittakkhaṇiko ariyamaggo,",
  "anya-e0401n0:127_8": "kathaṃ yāva anupādisesa nibbānadhātuyāsavati sandatīti āha “ānubhāvappharaṇavasenā”ti.",
  "anya-e0401n0:127_9": "Pāḷiyaṃ gaṅgādīni pañcannaṃ mahānadīnaṃ nāmāni.",
  "anya-e0401n0:127_10": "“Samudda ninnā”ti mahāsamuddābhimukhaṃ ninnā namitā.",
  "anya-e0401n0:127_11": "“Poṇā”ti anupatitā.",
  "anya-e0401n0:127_12": "“Pabbhārā”ti adhovāhitā.",
  "anya-e0401n0:127_13": "“Kilesānaṃ”ti anupagamane kammapadaṃ.",
  "anya-e0401n0:127_14": "Pāḷiyaṃ “ghaṭo”ti udaka puṇṇaghaṭo.",
  "anya-e0401n0:127_15": "“Nikujjo”ti adhomukhaṃ ṭhapito.",
  "anya-e0401n0:127_16": "“Nopaccāva matī”ti puna nogilati.",
  "anya-e0401n0:127_17": "“Na punetī”ti na puna eti nupagacchati ariyasāvako.",
  "anya-e0401n0:127_18": "“Na paccetī”ti na paṭi eti.",
  "anya-e0401n0:127_19": "Tadatthaṃ vadati “na paccāgacchatī”ti.",
  "anya-e0401n0:127_20": "Evaṃ taṃ anivattagamanaṃ pāḷisādhakehi dīpetvā idāni yuttisādhakehi pakāsetuṃ “yathā cā”tiādimāha.",
  "anya-e0401n0:127_21": "“Yato”ti yaṃ kāraṇā.",
  "anya-e0401n0:127_22": "“Te”ti puthujjanā.",
  "anya-e0401n0:127_23": "“Dussīlā”ti nissīlā.",
  "anya-e0401n0:127_24": "“Ummattakā”ti pittummattakā.",
  "anya-e0401n0:127_25": "“Khitta cittā”ti chaṭṭitapakati cittāyakkhummattakā.",
  "anya-e0401n0:127_26": "“Duppaññā”ti nippaññā.",
  "anya-e0401n0:127_27": "“Eḷamūgā”ti duppaññatāya eva paggharitalāla mukha mūgā.",
  "anya-e0401n0:127_28": "“Tasmiṃ magge evā”ti aṭṭhaṅgīke ariyamagge eva.",
  "anya-e0401n0:127_29": "So pana maggo pathama maggo,",
  "anya-e0401n0:127_30": "dutīya maggo,",
  "anya-e0401n0:127_31": "tatīya maggo,",
  "anya-e0401n0:127_32": "catuttha maggo,ti catubbidho hoti.",
  "anya-e0401n0:127_33": "“Ādito pajjanaṃ”ti catūsu maggesu ādimhi pathama maggasotassa pajjanaṃ gamanaṃ.",
  "anya-e0401n0:127_34": "Paṭilābhoti vuttaṃ hoti.",
  "anya-e0401n0:127_35": "“Sotāpattiyā”ti sotassa āpajjanena.",
  "anya-e0401n0:127_36": "“Adhigammamāno”ti paṭilabbhamāno.",
  "anya-e0401n0:127_37": "Sabbe bodhipakkhiya dhammā anivatta gatiyā pavattamānā sototi vuccantīti sambandho.",
  "anya-e0401n0:127_38": "Sambodhi vuccati catūsu maggesu ñāṇaṃ.",
  "anya-e0401n0:127_39": "Uparisambodhi eva parāyanaṃ yesaṃ te uparisambodhi parāyanā.",
  "anya-e0401n0:127_40": "Parāyananti ca paṭisaraṇaṃ.",
  "anya-e0401n0:127_41": "Kathaṃ sotāpatti vacanaṃ maggena samānādhikaraṇaṃ hotīti vuttaṃ “pathama magga saṅkhātāya sotāpattiyā”tiādi.",
  "anya-e0401n0:127_42": "“Maggetī”ti gavesati.",
  "anya-e0401n0:127_43": "Mārenta gamanoniruttinayena maggoti sijjhatīti vuttaṃ “kilese mārento gacchatīti maggo”ti.",
  "anya-e0401n0:128_0": "58.",
  "anya-e0401n0:128_1": "Sakadāgāmi magge.",
  "anya-e0401n0:128_2": "“Sakiṃ āgacchatī”ti itogantvā puna idha āgacchatīti attho.",
  "anya-e0401n0:128_3": "“Sīlenā”ti pakatisabhāvena.",
  "anya-e0401n0:128_4": "Kāmalokaṃ āgacchanti etehīti kāmalokāgamanā. Kilesā.",
  "anya-e0401n0:128_5": "Tesaṃ sabbhāvena vijjamānabhāvena.",
  "anya-e0401n0:128_6": "Pāḷiyaṃ “ekaccassa puggalassā”ti kattu atthesāmivacanaṃ.",
  "anya-e0401n0:128_7": "Ekaccena puggalena appahīnā nīti sambandho.",
  "anya-e0401n0:128_8": "“Sahabyataṃ”ti sahāyabhāvaṃ.",
  "anya-e0401n0:128_9": "“Āgāmīhotī”ti vatvā tamevatthaṃ vadati “āgantvā itthatta”nti.",
  "anya-e0401n0:128_10": "Āgacchati sīlenāti āgantvā.",
  "anya-e0401n0:128_11": "Itthaṃ bhāvo itthattaṃ.",
  "anya-e0401n0:128_12": "Imaṃ kāmattabhāvaṃ āgantvā,",
  "anya-e0401n0:128_13": "tasmā āgāmī nāma hotīti yojanā.",
  "anya-e0401n0:128_14": "“Ayañca attho”ti paṭisandhivasena sakiṃ imaṃ lokaṃ āgacchatītiādiko attho.",
  "anya-e0401n0:128_15": "“Kilesa gativasenā”ti kāmalokā gamana kilesa gativasena.",
  "anya-e0401n0:128_16": "Maggasahāyena jhānena vikkhambhitā kilesā maggena samucchinna gatikā honti.",
  "anya-e0401n0:128_17": "Ayaṃ maggasahāyojhānānubhāvo nāma.",
  "anya-e0401n0:128_18": "Tenāha “na hī”tiādiṃ.",
  "anya-e0401n0:128_19": "“Devalokato”ti ettha brahmalokopi saṅgahito.",
  "anya-e0401n0:128_20": "Pacchimasmiṃ pana atthe satīti yojanā.",
  "anya-e0401n0:128_21": "Āgamanasīlo āgantvā.",
  "anya-e0401n0:128_22": "Na āgantvā anāgantvā.",
  "anya-e0401n0:128_23": "“Tenā”ti anāgamanena.",
  "anya-e0401n0:128_24": "“Nānatthā sambhavato”ti dvīsu itthattasaddesu ekasmiṃ imaṃ kāmāvacara lokanti ekasmiṃ imaṃ manussa lokanti evaṃ nānatthānaṃ asambhavato.",
  "anya-e0401n0:128_25": "Pāḷiyaṃ “sabyā bajjho”ti cetodukkha saṅkhātena cetasikarogā bādhena sahito.",
  "anya-e0401n0:128_26": "Tenāha “tehi paṭighānusayassā”tiādiṃ.",
  "anya-e0401n0:128_27": "Tattha “te”ti puthujjana sotāpanna sakadāgāmino.",
  "anya-e0401n0:128_28": "Sabyā bajjhānāmāti sambandho.",
  "anya-e0401n0:128_29": "“Pacchimassa vākyassā”ti āgantvā itthattaṃ sotāpanna sakadāgāmino tena daṭṭhabbāti vākyassa.",
  "anya-e0401n0:128_30": "“Dvīsu sakadāgāmīsū”ti āgantvā itthattanti vuttattā tena atthena sakadāgāmināmakesu dvīsu sotāpanna sakadāgāmīsu.",
  "anya-e0401n0:128_31": "“Purimassā”ti sotāpannassa.",
  "anya-e0401n0:128_32": "“Anañña sādhāraṇe nevā”ti dutīya phalaṭṭhādīhi asāmaññeneva.",
  "anya-e0401n0:128_33": "Brahmalokeṭhitānaṃ sotāpannānaṃ sattakkhattu parama tādibhāvo natthi viya dutīya phalaṭṭhānaṃ sakadāgāmi bhāvopi natthi.",
  "anya-e0401n0:128_34": "Tenāha “pathama dutīya phalaṭṭhāpī”tiādiṃ.",
  "anya-e0401n0:128_35": "“Tasmā”tiādi laddhaguṇavacanaṃ.",
  "anya-e0401n0:128_36": "“Iti katvā”ti iminā kāraṇena.",
  "anya-e0401n0:128_37": "“Heṭṭhū parūpapattivasenā”ti uparito āgantvā heṭṭhūpapatti ca,",
  "anya-e0401n0:128_38": "heṭṭhato āgantvā uparūpapatti cāti evaṃ heṭṭhūparūpapattivasena.",
  "anya-e0401n0:128_39": "“Evañca katvā”tiādi dutīya laddha guṇavacanaṃ.",
  "anya-e0401n0:128_40": "“Pañcannaṃ idha niṭṭhā”ti pañcannaṃ puggalānaṃ idha kāmaloke niṭṭhā anupādisesa nibbānapattīti vuttaṃ hoti.",
  "anya-e0401n0:128_41": "“So panā”ti sakadāgāmi puggalo pana.",
  "anya-e0401n0:128_42": "Yesaṃ pana aṭṭhakathā cariyānaṃ attho,",
  "anya-e0401n0:128_43": "tesaṃ attheso sakadāgāmi puggalo pañcavidhova vutto,",
  "anya-e0401n0:128_44": "na chaṭṭho puggaloti yojanā.",
  "anya-e0401n0:128_45": "Yesaṃ pana imaṃ lokanti attho,",
  "anya-e0401n0:128_46": "tesaṃ atthe chaṭṭhopi labbhatīti dassetuṃ “mahāparinibbāna…pe…",
  "anya-e0401n0:128_47": "āgato yevā”ti vuttaṃ.",
  "anya-e0401n0:128_48": "Tattha “sakiṃ āgamanaṭṭhena āgato yevā”ti sakiṃ āgamanaṭṭhena sakadāgāmīsu āgatoyeva.",
  "anya-e0401n0:128_49": "Sabbaññu buddhāpi pathama phalaṭṭha bhūtā sattakkhattu paramatāyaṃ saṇṭhitā viyāti yojanā.",
  "anya-e0401n0:128_50": "Ettha ca “sattakkhattuparamatāyaṃ”ti sattakkhattu paramabhāve.",
  "anya-e0401n0:128_51": "Idañca nidassana vacanamattaṃ.",
  "anya-e0401n0:128_52": "Sabbaññu buddhāpi dutīya phalaṭṭhabhūtā sakiṃ āgamanappakatiyaṃ saṇṭhitāyeva honti. Kasmā,",
  "anya-e0401n0:128_53": "tasmiṃ khaṇe taṃ sabhāvānati vattanatoti adhippāyo.",
  "anya-e0401n0:128_54": "Sabbopi so chabbīdho puggalo idha…pe…",
  "anya-e0401n0:128_55": "daṭṭhabbo.",
  "anya-e0401n0:128_56": "Etena yaṃ vuttaṃ vibhāvaniyaṃ pañcasu sakadāgāmīsu pañcamakova idhādhippetoti.",
  "anya-e0401n0:128_57": "Taṃ paṭikkhittaṃ hoti. Kasmā,",
  "anya-e0401n0:128_58": "pañcamako eva idha sakadāgāmipade adhippetesati itare cattāro kattha adhippetā siyunti vattabbattā.",
  "anya-e0401n0:128_59": "Janakabhūto samāno.",
  "anya-e0401n0:128_60": "“Ñāyāgatā evā”ti yuttito paramparāgatā eva.",
  "anya-e0401n0:128_61": "Tenāha “yathā”tiādiṃ.",
  "anya-e0401n0:128_62": "“Aviruddho”ti ñāyena aviruddho.",
  "anya-e0401n0:129_0": "59.",
  "anya-e0401n0:129_1": "Orambhāgo nāma heṭṭhābhāgo kāmaloko.",
  "anya-e0401n0:129_2": "Orambhāgāya saṃvattantīti orambhāgiyāni kāmarāga byāpāda saṃyojanādīni.",
  "anya-e0401n0:129_3": "“So”ti anāgāmi puggalo.",
  "anya-e0401n0:130_0": "60.",
  "anya-e0401n0:130_1": "Mahapphalaṃ karonti sīlenāti mahapphala kārino.",
  "anya-e0401n0:130_2": "Tesaṃ bhāvo “mahapphala kāritā”.",
  "anya-e0401n0:130_3": "Sīlādi guṇo.",
  "anya-e0401n0:130_4": "“Arahatī”ti paṭiggahituṃ arahati.",
  "anya-e0401n0:130_5": "“Arahato”ti arahantassa.",
  "anya-e0401n0:130_6": "“Nibbacanaṃ”ti nirutti.",
  "anya-e0401n0:130_7": "Viggaha vākyanti vuttaṃ hoti.",
  "anya-e0401n0:130_8": "Suddhikasuññatāya tathā na vacittāni,",
  "anya-e0401n0:130_9": "suññatappaṭipadāya tathā na vacittānītiādinā yojetabbaṃ.",
  "anya-e0401n0:130_10": "Tattha “suddhika suññatāyā”ti suddhikasuññatavāre.",
  "anya-e0401n0:130_11": "“Suññatappaṭipadāyā”ti suññatappaṭipadāvāre.",
  "anya-e0401n0:130_12": "“Sacca satipaṭṭhāna vibhaṅgesu panā”ti sacca vibhaṅga satipaṭṭhāna vibhaṅgesu pana,",
  "anya-e0401n0:130_13": "sabbaṃ citta vaḍḍhanaṃ pāḷi aṭṭhakathāsu desanāvāre vicāretvā veditabbaṃ.",
  "anya-e0401n0:131_0": "61.",
  "anya-e0401n0:131_1": "Phalacitte.",
  "anya-e0401n0:131_2": "Sotāpattiyā adhigataṃ phalaṃ sotāpatti phalaṃ.",
  "anya-e0401n0:131_3": "Tattha “adhigataṃ”ti paṭiladdhaṃ.",
  "anya-e0401n0:131_4": "Aṭṭhaṅgīka phalaṃ sandhāya “tena sampayutta”nti vuttaṃ.",
  "anya-e0401n0:131_5": "“Niruttī”ti viggaho.",
  "anya-e0401n0:132_0": "62.",
  "anya-e0401n0:132_1": "Tanubhūtepi kātuṃ na sakkoti,",
  "anya-e0401n0:132_2": "kuto samucchindituṃ.",
  "anya-e0401n0:132_3": "“Tānī”ti indriyāni.",
  "anya-e0401n0:132_4": "“Paṭū nī”titikkhāni.",
  "anya-e0401n0:132_5": "“So”ti catuttha maggo.",
  "anya-e0401n0:132_6": "“Tā cā”ti rūparāga,",
  "anya-e0401n0:132_7": "arūparāga, māna, uddhacca,",
  "anya-e0401n0:132_8": "avijjādayo ca.",
  "anya-e0401n0:132_9": "“Aññe cā”ti tehi dasahi saṃyojanehi aññe ahirikānottappādike,",
  "anya-e0401n0:132_10": "sabbepi pāpa dhamme ca.",
  "anya-e0401n0:133_0": "63.",
  "anya-e0401n0:133_1": "Kiriya citta vicāraṇāyaṃ.",
  "anya-e0401n0:133_2": "Na gahitaṃ iti ayaṃ pucchā.",
  "anya-e0401n0:133_3": "Abhāvā iti ayaṃ visajjanātiādinā yojetabbaṃ.",
  "anya-e0401n0:133_4": "“Assā”ti kiriyānuttarassa.",
  "anya-e0401n0:133_5": "“Niranusayasantānepī”ti anusaya rahite arahanta santānepi.",
  "anya-e0401n0:133_6": "“Itī”ti vākya parisamāpanamattaṃ.",
  "anya-e0401n0:133_7": "“Vuccate”ti visajjanā kathīyate.",
  "anya-e0401n0:133_8": "Puna anuppajjanaṃ anuppādo.",
  "anya-e0401n0:133_9": "Anuppādo dhammo sabhāvo yesaṃ te anuppāda dhammā.",
  "anya-e0401n0:133_10": "Tesaṃ bhāvoti viggaho.",
  "anya-e0401n0:133_11": "Vipākañca janetīti sambandho.",
  "anya-e0401n0:133_12": "Kathaṃ janetīti āha “kusala…pe… katvā”ti. Tattha,",
  "anya-e0401n0:133_13": "“katvā”ti sādhetvā.",
  "anya-e0401n0:133_14": "Sacepi kareyyāti yojanā.",
  "anya-e0401n0:133_15": "“Kocī”ti abyatto koci ariyasāvako.",
  "anya-e0401n0:133_16": "Tadā phala cittameva pavatteyyāti sambandho.",
  "anya-e0401n0:133_17": "“Paṭibāhituṃ asakkuṇeyyo”ti appaṭibāhiyo ānubhāvo assāti samāso.",
  "anya-e0401n0:134_0": "64.",
  "anya-e0401n0:134_1": "“Ādi anta padesve vā”tiādimhi dvādasā kusalānīti ca,",
  "anya-e0401n0:134_2": "ante kriya cittāni vīsatīti ca padesu.",
  "anya-e0401n0:134_3": "Rūpe pariyā pannāni cittāni.",
  "anya-e0401n0:134_4": "Arūpe pariyā pannāni cittāni.",
  "anya-e0401n0:134_5": "“Pathamāya bhūmiyā pattiyā”ti pathamabhūmiṃ pāpuṇituṃ.",
  "anya-e0401n0:134_6": "“Sāmañña phalaṃ adhippetanti vuttaṃ” aṭṭhasāliniyaṃ.",
  "anya-e0401n0:134_7": "Atthato pana dhamma visesoti sambandho.",
  "anya-e0401n0:134_8": "Magga phala nibbāna saṅkhāto dhamma viseso lokuttarabhūmi nāmāti yojanā.",
  "anya-e0401n0:134_9": "Avatthā bhūmi eva nippariyāyabhūmi. Kasmā,",
  "anya-e0401n0:134_10": "avatthā vantānaṃ dhammānaṃ sarūpato laddhattā.",
  "anya-e0401n0:134_11": "Itarā okāsabhūmi nippariyāya bhūmi na hoti. Kasmā,",
  "anya-e0401n0:134_12": "paññattiyā missakattā.",
  "anya-e0401n0:134_13": "“Dhammānaṃ taṃ taṃ avatthā visesavaseneva siddhā”ti etena avatthā bhūmi eva padhāna bhūmīti dasseti.",
  "anya-e0401n0:134_14": "Kāmataṇhāya visayabhūto oḷārikākāro kāmāvacaratā nāma.",
  "anya-e0401n0:134_15": "Bhavataṇhāya visayabhūto majjhimākāro rūpārūpāvacaratā nāma.",
  "anya-e0401n0:134_16": "Tāsaṃ taṇhānaṃ avisayabhūto saṇha sukhumākāro lokuttaratā nāma.",
  "anya-e0401n0:134_17": "Hīnānaṃ akusala kammānaṃ vasena hīnā apāyabhūmiyo.",
  "anya-e0401n0:134_18": "Paṇītānaṃ kusala kammānaṃ vasena paṇītā sugati bhūmiyo.",
  "anya-e0401n0:134_19": "Tattha ca nānā akusala kammānaṃ vā nānā kusala kammānaṃ vā oḷārika sukhumatā vasena nānā duggati bhūmiyo",
  "anya-e0401n0:134_20": "nānā sugati bhūmiyo ca siddhā hontīti imamatthaṃ dassetuṃ “api cā”tiādimāha.",
  "anya-e0401n0:135_0": "65.",
  "anya-e0401n0:135_1": "Gāthāya pubbaddhaṃ nāma-",
  "anya-e0401n0:135_2": "ittha mekūna navuti,",
  "anya-e0401n0:135_3": "ppabhedaṃ pana mānasanti pādadvayaṃ.",
  "anya-e0401n0:135_4": "Aparaddhaṃ nāma ekavīsasataṃvātha,",
  "anya-e0401n0:135_5": "vibhajanti vicakkhaṇāti pādadvayaṃ.",
  "anya-e0401n0:135_6": "Taṃ iminā na sameti.",
  "anya-e0401n0:135_7": "Kathaṃ na sameti.",
  "anya-e0401n0:135_8": "Iminā vacanena sakalampi gāthaṃ ekūna navutippabhedaṃ mānasaṃ ekavīsa sataṃ katvā vibhajantī-",
  "anya-e0401n0:135_9": "ti evaṃ ekavākyaṃ katvā yojanaṃ ñāpeti.",
  "anya-e0401n0:135_10": "“Pathamajjhāna sadisaṭṭhenā”ti lokiya pathamajjhāna sadisaṭṭhena.",
  "anya-e0401n0:135_11": "Yaṃ caturaṅgīkaṃ,",
  "anya-e0401n0:135_12": "taṃ sayameva dutīyajjhānanti siddhaṃ.",
  "anya-e0401n0:135_13": "Yaṃ tiyaṅgīkaṃ,",
  "anya-e0401n0:135_14": "taṃ sayameva tatīyajjhānanti siddhaṃ.",
  "anya-e0401n0:135_15": "Yaṃ duvaṅgīkaṃ,",
  "anya-e0401n0:135_16": "taṃ sayameva catutthajjhānanti siddhaṃ.",
  "anya-e0401n0:135_17": "Yaṃ puna duvaṅgīkaṃ,",
  "anya-e0401n0:135_18": "taṃ sayameva pañcamajjhānanti siddhaṃ.",
  "anya-e0401n0:135_19": "“Evaṃ vutta”nti vibhāvaniyaṃ jhānaṅgavasena pathamajjhāna sadisattā pathamajjhānañcāti evaṃ vuttaṃ.",
  "anya-e0401n0:135_20": "Vitakkādi aṅgapātubhāvena pañcadhā vibhajantīti sambandho.",
  "anya-e0401n0:135_21": "Na itarāni lokiyajjhānāni sātissayato jhānāni nāma siyuṃ.",
  "anya-e0401n0:135_22": "Kasmāti āha “tāni hī”tiādiṃ.",
  "anya-e0401n0:135_23": "Tattha “tānī”ti lokiyajjhānāni.",
  "anya-e0401n0:135_24": "“Upeccā”ti upagantvā.",
  "anya-e0401n0:135_25": "“Jhāpentī”ti dahanti.",
  "anya-e0401n0:135_26": "Pakatiyā eva siddho hoti,",
  "anya-e0401n0:135_27": "na pādakajjhānādivasena siddho.",
  "anya-e0401n0:135_28": "“Kicca”nti pañcaṅgīka bhāvatthāya kattabba kiccaṃ.",
  "anya-e0401n0:135_29": "“Tena paccaya visesenā”ti pādakajjhānādinā paccaya visesena.",
  "anya-e0401n0:135_30": "“Tasmiṃ”ti paccaya visese.",
  "anya-e0401n0:135_31": "Yathālokiyajjhānesu upacārabhūtā bhāvanā kāci vitakka virāga bhāvanā nāma hoti…pe…",
  "anya-e0401n0:135_32": "kāci rūpa virāga bhāvanā nāma.",
  "anya-e0401n0:135_33": "Asaññi gāmīnaṃ pana saññā virāga bhāvanā nāma hoti.",
  "anya-e0401n0:135_34": "Evamevanti yojanā.",
  "anya-e0401n0:135_35": "“Sā”ti upacāra bhāvanā.“Upekkhā sahagataṃ vā”ti ettha vā saddena rūpasamatikkamaṃ vā saññā samatikkamaṃ vāti avuttaṃ vikappeti.",
  "anya-e0401n0:135_36": "Ādikammikakāle evaṃ hotu,",
  "anya-e0401n0:135_37": "vasibhūtakāle pana kathanti āha “jhānesū”tiādiṃ.",
  "anya-e0401n0:135_38": "Nānāsattiyuttā hotīti vatvā nānāsattiyo dasseti “kācī”tiādinā.",
  "anya-e0401n0:135_39": "Yā upacāra bhāvanā.",
  "anya-e0401n0:135_40": "“Vitakkaṃ virājetuṃ”ti vitakkaṃ vigametuṃ.",
  "anya-e0401n0:135_41": "Attano jhānaṃ avitakkaṃ kātunti vuttaṃ hoti.",
  "anya-e0401n0:135_42": "Tenāha “atikkāmetuṃ”ti.",
  "anya-e0401n0:135_43": "Sā upacāra bhāvanā.",
  "anya-e0401n0:135_44": "Sesāsupi upacāra bhāvanāsu.",
  "anya-e0401n0:136_0": "66.",
  "anya-e0401n0:136_1": "(Ka) “sā vipassanā”ti vuṭṭhānagāmini vipassanā.",
  "anya-e0401n0:136_2": "“Vipassanā pākatikā evā”tikāci virāga bhāvanā nāma na hotīti adhippāyo.",
  "anya-e0401n0:136_3": "“Niyāmetuṃ”ti avitakkameva hotūti vadamānā viya vavatthapetuṃ.",
  "anya-e0401n0:136_4": "“Adhippāyo”ti pādakavādittherassa adhippāyo.",
  "anya-e0401n0:136_5": "“Sammasīyatī”ti idaṃ jhānaṃ aniccaṃ khayaṭṭhena,",
  "anya-e0401n0:136_6": "dukkhaṃ bhayaṭṭhena,",
  "anya-e0401n0:136_7": "anattā asārakaṭṭhenāti sammasīyati samanupassīyati.",
  "anya-e0401n0:136_8": "Taṃ aṭṭhakathāya na sameti.",
  "anya-e0401n0:136_9": "Vuttañhi tattha.",
  "anya-e0401n0:136_10": "Yato yato samāpattito vuṭṭhāya ye ye samāpatti dhamme sammasitvā maggo nibbattito hoti.",
  "anya-e0401n0:136_11": "Taṃ taṃ samāpatti sadisova hoti.",
  "anya-e0401n0:136_12": "Sammasitasamāpatti sadisoti atthoti.",
  "anya-e0401n0:136_13": "Ettha hi “yato yato samāpattito vuṭṭhāyā”ti etena pādakajjhānaṃ kathitaṃ hoti.",
  "anya-e0401n0:136_14": "“Pādakajjhāne satī”ti etena ayaṃ vādopi pādakajjhānena vinā nasijjhatīti dasseti.",
  "anya-e0401n0:136_15": "“Vipassanāpi…pe…",
  "anya-e0401n0:136_16": "pattā hotī”ti etena imasmiṃ vādepi vipassanā niyāmo icchitabboti dasseti.",
  "anya-e0401n0:136_17": "Tenāha “yathālokiyajjhānesū”tiādiṃ.",
  "anya-e0401n0:136_18": "Kāmañcettha…pe…",
  "anya-e0401n0:136_19": "avirodho vutto viya dissati. Kathaṃ.",
  "anya-e0401n0:136_20": "Pañcamajjhānato vuṭṭhāya hi pathamajjhānādīni sammasato uppannamaggo pathamattheravādena pañcamajjhāniko,",
  "anya-e0401n0:136_21": "dutīya vādena pathamādijjhāniko āpajjatīti dvepi vādā virujjhanti.",
  "anya-e0401n0:136_22": "Tatīya vādena panettha yaṃ icchati,",
  "anya-e0401n0:136_23": "taṃ jhāniko hotīti te ca vādā na virujjhanti,",
  "anya-e0401n0:136_24": "ajjhāsayo ca sātthako hotīti evaṃ aviruddho vutto hotīti.",
  "anya-e0401n0:136_25": "Ettha pana yaṃ icchati,",
  "anya-e0401n0:136_26": "taṃ jhāniko hoti.",
  "anya-e0401n0:136_27": "Icchāya pana asati,",
  "anya-e0401n0:136_28": "virodhoyeva.",
  "anya-e0401n0:136_29": "Tenāha “ime pana vādā. …Pe….",
  "anya-e0401n0:136_30": "Virodho pariharituṃ”ti.",
  "anya-e0401n0:136_31": "Pāḷiyaṃ “ajjhattaṃ suññataṃ manasi karotī”ti ajjhattasantānetaṃ taṃ jhānañca jhānasahagatañca khandha",
  "anya-e0401n0:136_32": "pañcakaṃ nicca sukha atta jīvato suññataṃ manasi karoti.",
  "anya-e0401n0:136_33": "“Na pakkhandatī”ti na pavisati.",
  "anya-e0401n0:136_34": "“Sannisādetabbaṃ”ti sannisinnaṃ kātabbaṃ.",
  "anya-e0401n0:136_35": "“Ekodikātabbaṃ”ti ekamukhaṃ kātabbaṃ.",
  "anya-e0401n0:136_36": "“Samādahātabbaṃ”ti suṭṭhu ṭhapetabbaṃ.",
  "anya-e0401n0:136_37": "“Nissāyā”ti pādakaṃ katvāti adhippāyo.",
  "anya-e0401n0:137_0": "67.",
  "anya-e0401n0:137_1": "(Ka) vādavicāraṇāyaṃ.",
  "anya-e0401n0:137_2": "Upacāra bhāvanā eva uparijjhāne jhānaṅgaṃ niyāmetīti vuttaṃ.",
  "anya-e0401n0:137_3": "Heṭṭhā pana ajjhāsayo eva uparijjhāne jhānaṅgaṃ niyāmetīti vuttaṃ.",
  "anya-e0401n0:137_4": "Tattha “ajjhāsayo evā”ti eva saddena pādakajjhānaṃ nivatteti.",
  "anya-e0401n0:137_5": "“Idha upacāra bhāvanā evā”ti eva saddena ajjhāsayaṃ nivatteti.",
  "anya-e0401n0:137_6": "Etesu hi dvīsu saha bhāvīsu upacāra bhāvanā eva padhānaṃ hoti.",
  "anya-e0401n0:137_7": "Ajjhāsayo pana tassa nānā sattiyogaṃ sādheti.",
  "anya-e0401n0:137_8": "“Ajjhāsaya sāmaññaṃ saṇṭhātī”ti magge yaṃ laddhabbaṃ hoti,",
  "anya-e0401n0:137_9": "taṃ labbhatu,",
  "anya-e0401n0:137_10": "mayhaṃ viseso natthīti evaṃ ajjhāsaya sāmaññaṃ saṇṭhāti.",
  "anya-e0401n0:137_11": "“Tasmi”nti ajjhāsaya visese.",
  "anya-e0401n0:137_12": "“So”ti ajjhāsaya viseso.",
  "anya-e0401n0:137_13": "Kasmā yuttanti āha “icchi ticchita…pe…",
  "anya-e0401n0:137_14": "nibbattanaṃ”ti.",
  "anya-e0401n0:137_15": "“Sabbajjhānesu ciṇṇavasibhūtānaṃ”ti idaṃ samāpajjananti ca nibbattananti ca pada dvaye sambandha vacanaṃ.",
  "anya-e0401n0:137_16": "“Vipassanā visesatthāya evā”ti vuṭṭhāna gāmini vipassanā visesatthāya eva.",
  "anya-e0401n0:137_17": "Yasmā pana aṭṭhasu samāpattīsu ekekāya samāpattiyā vuṭṭhāya vuṭṭhita samāpatti dhamma sammasanaṃ āgataṃ,",
  "anya-e0401n0:137_18": "na pana aññajjhāna sammasanaṃ.",
  "anya-e0401n0:137_19": "Tasmā pādakajjhānameva pamāṇanti yojanā.",
  "anya-e0401n0:137_20": "Pāḷipadesu “gahapatī”ti ālapana vacanaṃ.",
  "anya-e0401n0:137_21": "“Viviccevā”ti viviccitvā eva.",
  "anya-e0401n0:137_22": "Vivitto vigato hutvā eva.",
  "anya-e0401n0:137_23": "“Upasampajjā”ti suṭṭhu sampāpuṇitvā.",
  "anya-e0401n0:137_24": "“Iti paṭisañcikkhatī”ti evaṃ paccavekkhati.",
  "anya-e0401n0:137_25": "“Abhisañcetayita”nti susaṃ sampiṇḍitaṃ,",
  "anya-e0401n0:137_26": "saṃvidahitaṃ.",
  "anya-e0401n0:137_27": "“Tattha ṭhito”ti tasmiṃ pathamajjhāne aparihīno hutvā ṭhito.",
  "anya-e0401n0:137_28": "“Mettāceto vimuttī”ti mettājhānasaṅkhātā cetovimutti,",
  "anya-e0401n0:137_29": "aññattha alagganavasena cittassa pavatti.",
  "anya-e0401n0:137_30": "Tathā karuṇā cetovimutti.",
  "anya-e0401n0:137_31": "Muditā cetovimutti.",
  "anya-e0401n0:137_32": "“Vivekaja”nti kāyaviveka cittavivekānaṃ vasena jātaṃ.",
  "anya-e0401n0:137_33": "“Pīti sukhaṃ”ti pītiyā ca sukhena ca sampannaṃ. Athavā,",
  "anya-e0401n0:137_34": "vivekehi jātāni pīti sukhāni assāti vivekajaṃ pīti sukhaṃ.",
  "anya-e0401n0:137_35": "Majjhe niggahitāgamo.",
  "anya-e0401n0:137_36": "Rūpameva rūpagataṃ,",
  "anya-e0401n0:137_37": "vedanā eva vedanā gatantiādinā samāso.",
  "anya-e0401n0:137_38": "Gatasaddo ca padapūraṇamatte daṭṭhabbo.",
  "anya-e0401n0:137_39": "“Teneva dhamma rāgena tāyadhammanandiyā”ti vipassanāni kantimāha.",
  "anya-e0401n0:137_40": "Sahatthe ca karaṇa vacanaṃ.",
  "anya-e0401n0:137_41": "Opapātiko hotīti sambandho.",
  "anya-e0401n0:137_42": "“Tattha parinibbāyī”ti brahmaloke avassaṃ parinibbāya na dhammo.",
  "anya-e0401n0:137_43": "Tenāha “anāvatti dhammo tasmā lokā”ti.",
  "anya-e0401n0:137_44": "“Pādakajjhānameva pamāṇa”nti pādakajjhānameva maggejhānaṅgaṃ niyāmessati,",
  "anya-e0401n0:137_45": "na sammasitajjhānanti adhippāyo.",
  "anya-e0401n0:137_46": "“Pādakaṃ akatvā”ti āsanne asamāpajjitvāti vuttaṃ hoti.",
  "anya-e0401n0:137_47": "“Yaṃ yaṃ jhānaṃ icchantī”ti magge icchanti.",
  "anya-e0401n0:138_0": "66.",
  "anya-e0401n0:138_1": "(Kha) “tathā vidho”ti tathā pakāro.",
  "anya-e0401n0:138_2": "Āsanne vuṭṭhitasseva jhānassa.",
  "anya-e0401n0:138_3": "“Cittasantānaṃ visesetuṃ”ti sace pādakajjhānaṃ pathamajjhānaṃ hoti,",
  "anya-e0401n0:138_4": "tato paraṃ pavattaṃ cittasantānaṃ vitakke ninnaṃ hoti,",
  "anya-e0401n0:138_5": "vitakke pakkhandati.",
  "anya-e0401n0:138_6": "Atha pādakajjhānaṃ dutīyajjhānaṃ hoti.",
  "anya-e0401n0:138_7": "Tato paraṃ pavattaṃ cittasantānaṃ vicāre ninnaṃ hoti,",
  "anya-e0401n0:138_8": "vicāre pakkhandatītiādinā nayena cittasantānaṃ visesetuṃ.",
  "anya-e0401n0:138_9": "“Yaṃ tattha vuttaṃ” tiyaṃ vibhāvaniyaṃ vuttaṃ.",
  "anya-e0401n0:139_0": "Vedanā vicāraṇāyaṃ.",
  "anya-e0401n0:139_1": "“Na siddho”ti siddho na hoti.",
  "anya-e0401n0:139_2": "“Aññathā”ti aññena pakārena.",
  "anya-e0401n0:139_3": "Gahite satīti yojanā.",
  "anya-e0401n0:139_4": "Pādakajjhānādīnaṃ vasena siddhoti gahite satīti vuttaṃ hoti.",
  "anya-e0401n0:139_5": "“Yāya kāya ci vedanāya yuttā hutvā”ti somanassa vedanāya vāyuttā hutvā upekkhā vedanāya vā yuttā hutvā.",
  "anya-e0401n0:139_6": "“Tehi niyamitāya ekekāya magga vedanāyā”ti pādakajjhānādīhi niyamitāya magge somanassa vedanāya eva vāsaddhiṃ",
  "anya-e0401n0:139_7": "ghaṭiyeyya magge upekkhā vedanāya eva vāti attho.",
  "anya-e0401n0:139_8": "Vedanā nāma ekaṃ jhānaṅgaṃ hoti.",
  "anya-e0401n0:139_9": "Tasmā maggejhānaṅga niyame siddhe magge vedanā niyamopi siddho.",
  "anya-e0401n0:139_10": "Tāni pana pādakajjhānādīni majjhe vuṭṭhāna gāmini vipassanāyaṃ nakiñciniyāmenti.",
  "anya-e0401n0:139_11": "Evañca sati,",
  "anya-e0401n0:139_12": "pādakajjhānādīhi niyamitāya magge ekekāya vedanāya saddhiṃ dve dve vipassanā vedanāyo ghaṭiyeyyuṃ.",
  "anya-e0401n0:139_13": "Magge somanassa vedanāya vā saddhiṃ dve vipassanā vedanāyo ghaṭiyeyyuṃ.",
  "anya-e0401n0:139_14": "Magge upekkhā vedanāya vā saddhiṃ dve vipassanā vedanāyo ghaṭiyeyyuṃti vuttaṃ hoti.",
  "anya-e0401n0:139_15": "Evañcasati ekavīthiyaṃ javanāni bhinna vedanāni siyuṃ.",
  "anya-e0401n0:139_16": "Tañca na yujjati.",
  "anya-e0401n0:139_17": "Tasmā magge vedanā niyamo pādakajjhānādi niyamena siddho na hoti,",
  "anya-e0401n0:139_18": "vipassanā niyameneva siddhoti adhippāyo.",
  "anya-e0401n0:139_19": "Tāni pana pādakajjhānādīni majjhe vuṭṭhāna gāmini vipassanāyaṃ na kiñci na niyāmenti.",
  "anya-e0401n0:139_20": "Vedanaṃ niyāmenti yevāti dassetuṃ “taṃpi na yujjatī”ti vatvā “pādakajjhānādīnaṃ vasenevā”tiādimāha.",
  "anya-e0401n0:139_21": "“Cha nekkhammassitā upekkhā”ti ekāva catutthajjhānu pekkhā chasu ārammaṇesu somanassāni pajahitvā pavattattā cha nekkhammassitā upekkhā nāma hoti.",
  "anya-e0401n0:139_22": "“Cha nekkhammassitāni somanassānī”ti ekaṃ vapathamajjhāna somanassaṃ chasu ārammaṇesu cha gehassitāni",
  "anya-e0401n0:139_23": "pajahitvā pavattattā cha nekkhammassitāni somanassāni nāma honti.",
  "anya-e0401n0:139_24": "Aṭṭhakathāyañca vuttanti sambandho.",
  "anya-e0401n0:139_25": "“Pathamādīni ca tīṇi jhānānī”ti catukkanaye tīṇi somanassa jhānāni pādakāni katvā.",
  "anya-e0401n0:139_26": "“Suddhasaṅkhāre ca pādakekatvā”ti ārammaṇa bhāvena pādakekatvāti adhippāyo.",
  "anya-e0401n0:139_27": "Ayañca pādakajjhānādīnaṃ vasena vuṭṭhāna gāmini vipassanāyañca magge ca vedanā pariṇāmo aṭṭhasāliniyaṃpi vitthārato vutto.",
  "anya-e0401n0:139_28": "“Amānusī ratī hotī”ti manussānaṃ gehassitaratiṃ atikkamma ṭhitattā amānusī nāma rati hoti.",
  "anya-e0401n0:139_29": "“Sammadhammaṃ vipassato”ti sammā anicca lakkhaṇa dhammaṃ passantassa bhikkhunoti sambandho.",
  "anya-e0401n0:140_0": "67.",
  "anya-e0401n0:140_1": "(Kha) “jhānaṅgayogabhedenā”ti vuttaṃ,",
  "anya-e0401n0:140_2": "jhānayogabhedo pana adhippeto.",
  "anya-e0401n0:140_3": "“Pañca vidhejhāna koṭṭhāse”ti pañcaka nayavasena vuttaṃ.",
  "anya-e0401n0:140_4": "Idha citta bhedassa adhippetattā jhānabhedeti ca jhānanti ca vuttepi cittameva adhippetanti daṭṭhabbaṃ.",
  "anya-e0401n0:141_0": "Gāthāyojanāsu.",
  "anya-e0401n0:141_1": "“Aparāpi yojanā vuttā”ti athavā rūpāvacaraṃ cittaṃ anuttarañca pathamādijjhāna bhedena yathā gayhati,",
  "anya-e0401n0:141_2": "tathā āruppañcāpi pañcamejhāne gayhatīti evaṃ aparāpi yojanā vuttā.",
  "anya-e0401n0:141_3": "“Paṭhitattā”ti uccāritattā.",
  "anya-e0401n0:141_4": "Antimagāthā vaṇṇanāyaṃ.",
  "anya-e0401n0:141_5": "“Yathā”ti yena pakārena.",
  "anya-e0401n0:141_6": "“Taṃ saṅgahaṃ”ti eka vīsasatasaṅgahaṃ.",
  "anya-e0401n0:141_7": "Bujjhantīti budhā.",
  "anya-e0401n0:141_8": "“Āhā”ti ca “āhū”ti ca vattamānakālepi icchanti saddavidūti vuttaṃ “kathenti vā”ti.",
  "anya-e0401n0:141_9": "Idañca vacanaṃ pubbe “itthamekūna navuti…pe…",
  "anya-e0401n0:141_10": "vibhajanti vicakkhaṇā”ti gāthāya nigamananti ñāpanatthaṃ “vibhajanti vicakkhaṇā”ti vuttaṃ hotī”ti vuttaṃ.",
  "anya-e0401n0:142_0": "Itiparamatthadīpaniyānāmaṭīkāyaanudīpaniyaṃ",
  "anya-e0401n0:143_0": "Cittasaṅgahassaanudīpanā niṭṭhitā.",
  "anya-e0401n0:144_0": "2. Cetasikasaṅgahaanudīpanā",
  "anya-e0401n0:145_0": "68.",
  "anya-e0401n0:145_1": "Evaṃ citta saṅgahassa dīpaniṃ katvā cetasika saṅgahassa dīpaniṃ karonto pathamaṃ pubbāparānu sandhiñca",
  "anya-e0401n0:145_2": "ādigāthāya payojana sambandhañca dassetuṃ “evaṃ”tiādi māraddho.",
  "anya-e0401n0:145_3": "Tattha “anupatta”ntiādimhi cittaṃ cetasikaṃ rūpaṃ,",
  "anya-e0401n0:145_4": "nibbānamitisabbathāti evaṃ anukkamo vutto.",
  "anya-e0401n0:145_5": "Tena anukkamena anupattaṃ.",
  "anya-e0401n0:145_6": "Hetu visesanañcetaṃ.",
  "anya-e0401n0:145_7": "Yasmā cittasaṅgahānantaraṃ cetasika saṅgaho anupatto,",
  "anya-e0401n0:145_8": "tasmā idāni taṃ saṅgahaṃ karotīti dīpeti.",
  "anya-e0401n0:145_9": "Cattāri sampayoga lakkhaṇāni ‘ekuppādatā,",
  "anya-e0401n0:145_10": "eka nirodhatā,",
  "anya-e0401n0:145_11": "ekā rammaṇatā,",
  "anya-e0401n0:145_12": "eka vatthukatā,ti.",
  "anya-e0401n0:145_13": "“Cetasi yuttā”ti cittasmiṃ niyuttā.",
  "anya-e0401n0:145_14": "Cittaṃ nissāya attano attano kiccesu ussukkaṃ āpannāti attho.",
  "anya-e0401n0:145_15": "“Cetasā vāyuttā”ti cittena vā sampayuttā.",
  "anya-e0401n0:145_16": "Cittena saha ekībhāvaṃ gatāti attho.",
  "anya-e0401n0:145_17": "“Sarūpadassana”nti saṅkhyāsarūpadassanaṃ.",
  "anya-e0401n0:145_18": "Siddhapadaṃ nāma pakati paccayehi nipphanna padaṃ.",
  "anya-e0401n0:145_19": "“Pubbantato”ti ekassasaṅkhata dhammassa pathama bhāgato.",
  "anya-e0401n0:145_20": "Uddhaṃ pajjanaṃ nāma katamanti āha “sarūpato pātubhavana”nti.",
  "anya-e0401n0:145_21": "Dhātu pāṭhesu-",
  "anya-e0401n0:145_22": "janipātubhāve-",
  "anya-e0401n0:145_23": "ti vuttattā āha “jātīti vuttaṃ hotī”ti.",
  "anya-e0401n0:145_24": "“Sarūpa vināso”ti sarūpato pātubhavantassa bhāvassa vināso antaradhānaṃ.",
  "anya-e0401n0:145_25": "“Evaṃ parattha pī”ti parasmiṃ ekālambaṇavatthukādipadepi.",
  "anya-e0401n0:145_26": "“Eka cittassapi bahudevā”ti cakkhu viññāṇaṃ rūpaṃ passantaṃ ekameva rūpaṃ passatīti natthi.",
  "anya-e0401n0:145_27": "Anekāni evarūpāni ekato katvā passati.",
  "anya-e0401n0:145_28": "Sotaviññāṇādīsupi eseva nayo.",
  "anya-e0401n0:145_29": "Evañca katvā pāḷiyaṃ.",
  "anya-e0401n0:145_30": "Cakkhuñca paṭicca rūpe ca uppajjati cakkhu viññāṇaṃ.",
  "anya-e0401n0:145_31": "Sotañca paṭicca sadde ca uppajjati sotaviññāṇantiādinā vatthudvāresu ekavacanaṃ vatvā ārammaṇesu bahuvacanaṃ katanti.",
  "anya-e0401n0:145_32": "“Ekattaṃ upanetvā”ti cakkhu viññāṇe bahūnipi rūpārammaṇāni rūpatā samaññena ekībhāvaṃ katvā ekaṃ ārammaṇantveva vuttanti adhippāyo.",
  "anya-e0401n0:145_33": "Saddārammaṇādīsupi eseva nayo.",
  "anya-e0401n0:145_34": "Taṃ na sundaraṃ. Kasmā.",
  "anya-e0401n0:145_35": "Attha visesassa aviññāpanato.",
  "anya-e0401n0:145_36": "Kopanāyaṃ attha visesoti.",
  "anya-e0401n0:145_37": "Yācittassa jāti,",
  "anya-e0401n0:145_38": "sāyeva phassādīnantiādiko attho.",
  "anya-e0401n0:145_39": "Tenāha “atha kho”tiādiṃ.",
  "anya-e0401n0:145_40": "Adhippetā ekuppādatā.",
  "anya-e0401n0:145_41": "Esa nayo eka nirodhatādīsu.",
  "anya-e0401n0:145_42": "“Mūlaṭīkāya”nti rūpakaṇḍamūlaṭīkāyaṃ.",
  "anya-e0401n0:145_43": "“Sahevā”ti ekato eva.",
  "anya-e0401n0:145_44": "“Uppādādippavattito”ti uppādassa ca jīraṇassa ca nirodhassa ca pavattito.",
  "anya-e0401n0:145_45": "“Uppādādayo”ti uppāda jīraṇa nirodhā.",
  "anya-e0401n0:145_46": "Jātijarāmaraṇānīti vuttaṃ hoti.",
  "anya-e0401n0:145_47": "“Cetasikāmatā”ti cetasikā iti viññātā.",
  "anya-e0401n0:145_48": "“Bhāvappadhānaṃ”ti ekuppāda bhāvo ekuppādoti vutto.",
  "anya-e0401n0:145_49": "Tathā eka nirodhādīsu.",
  "anya-e0401n0:145_50": "Yathā idaṃpi saṅgheratanaṃ paṇīta-",
  "anya-e0401n0:145_51": "ntiādīsu ayaṃ ratana bhāvo paṇītoti hettha attho.",
  "anya-e0401n0:145_52": "“Ye”ti ye dhammā.",
  "anya-e0401n0:145_53": "“Sahajāta paccayuppanna rūpāni pī”ti sahajātapaccayato uppannāni rūpānipi.",
  "anya-e0401n0:145_54": "Cetasikāni nāma siyunti sambandho.",
  "anya-e0401n0:145_55": "“Tadā yatta vuttitāyā”ti cittāyattavuttiyāya.",
  "anya-e0401n0:145_56": "“Cetoyuttānī”ti hetu visesanaṃ.",
  "anya-e0401n0:145_57": "Tadeva hetumanta visesananti ca hetu anto nītavisesananti ca hetu anto gadhavisesananti ca vadanti.",
  "anya-e0401n0:145_58": "“Tesa”nti cittassa sahajātapaccayuppannarūpānaṃ.",
  "anya-e0401n0:145_59": "“Nānubhontī”ti napāpuṇanti.",
  "anya-e0401n0:145_60": "“Na hi sakkā jānituṃ”ti etena bhūtakathana visesanāni etānīti dīpeti.",
  "anya-e0401n0:145_61": "Bhūtakathanaṃpi samānaṃ vatticchāvasena byavacchedakaṃpi sambhavati.",
  "anya-e0401n0:145_62": "“Vayopaññāyatī”ti vināso pakāsati.",
  "anya-e0401n0:145_63": "“Ṭhitāyā”ti tiṭṭha mānāya vedanāya.",
  "anya-e0401n0:145_64": "Añño pakāro aññathā.",
  "anya-e0401n0:145_65": "Aññathā bhāvo aññathattaṃ.",
  "anya-e0401n0:145_66": "Jarāvasena pariṇāmoti vuttaṃ hoti.",
  "anya-e0401n0:145_67": "Yo pathavīdhātuyā uppādo, yā ṭhiti,",
  "anya-e0401n0:145_68": "yā abhinibbatti,",
  "anya-e0401n0:145_69": "yo pātubhāvo.",
  "anya-e0401n0:145_70": "Eso dukkhassa uppādo,",
  "anya-e0401n0:145_71": "esā rogānaṃ ṭhiti,",
  "anya-e0401n0:145_72": "eso jarāmaraṇassa pātubhāvoti yojanā.",
  "anya-e0401n0:145_73": "“Itarathā”ti ito aññathā gahite satīti attho.",
  "anya-e0401n0:145_74": "Ekasmiṃ rūpārūpakalāpe nānā dhammānaṃ vasena bahūsu uppādesu ca nirodhesu ca gahitesūti vuttaṃ hoti.",
  "anya-e0401n0:145_75": "“Vikārarūpānaṃ”ti viññatti dvaya lahutādittayānaṃ.",
  "anya-e0401n0:145_76": "Sabbānipi upādārūpāni catunnaṃ mahābhūtānaṃ upādāya pavattattā mahābhūta gaṇanāya cattāri cattāri siyuṃti",
  "anya-e0401n0:145_77": "iminā adhippāyena “sabbesampi vā”tiādivuttaṃ.",
  "anya-e0401n0:145_78": "Sabbesampi vā cakkhādīnaṃ upādārūpānaṃ ekekasmiṃ kalāpe bahubhāvo vattabbo siyāti yojanā.",
  "anya-e0401n0:145_79": "Kasmā bahubhāvo vattabboti āha “catunnaṃ mahābhūtāna”ntiādiṃ.",
  "anya-e0401n0:146_0": "Yadi evaṃ,",
  "anya-e0401n0:146_1": "ekasmiṃ cittuppāde lahutādīnipi ekekāni eva siyuṃ,",
  "anya-e0401n0:146_2": "atha kimatthaṃ dve dve katvā vuttānīti āha “kāyalahutā citta lahutādayopanā”tiādiṃ.",
  "anya-e0401n0:146_3": "“Imamatthaṃ asallakkhetvā”ti īdisaṃ vinicchayattaṃ acintetvāti adhippāyo.",
  "anya-e0401n0:146_4": "Vibhāvanipāṭhe “cittānuparivattino”ti etena cittena uppajjitvā teneva cittena sahanirujjhanavasena cittaṃ anuparivattissa.",
  "anya-e0401n0:146_5": "“Pasaṅgā”ti cetasikatā pasaṅgo.",
  "anya-e0401n0:146_6": "“Puretaramuppajjitvā”ti puretaraṃ ekena cittena saha uppajjitvāti adhippāyo.",
  "anya-e0401n0:146_7": "“Cittassabhaṅgakkhaṇe”ti aññassa sattara sama cittassa bhaṅgakkhaṇe.",
  "anya-e0401n0:146_8": "Tathā rūpadhammānaṃ pasaṅgo na sakkā nīvāretuṃ tiyojanā.",
  "anya-e0401n0:146_9": "“Pasaṅgo”ti cetasikatā pasaṅgo.",
  "anya-e0401n0:146_10": "“Alamati papañcenā”ti abhidhamme vedanāttikeṭīkāsu viya ati vitthārena niratthakaṃ hotīti attho.",
  "anya-e0401n0:146_11": "“Niratthakaṃ”ti vibhāvaniyaṃ papañco niratthako evāti adhippāyo.",
  "anya-e0401n0:147_0": "69.",
  "anya-e0401n0:147_1": "Phassavacanatthe.",
  "anya-e0401n0:147_2": "“Phusatī”ti ārammaṇaṃ āhanati,",
  "anya-e0401n0:147_3": "saṅghaṭṭeti.",
  "anya-e0401n0:147_4": "Tañca saṅghaṭṭa naṃ nadosapaṭighassa viya ārammaṇassa vibādhanaṃ hoti,",
  "anya-e0401n0:147_5": "atha kho bhamarassa paduma pupphesu pupphara saggahaṇaṃ viya vijānana matte aṭhatvā ārammaṇa rasapātubhāvatthaṃ",
  "anya-e0401n0:147_6": "yathārammaṇaṃ saṃhanana mevāti dassetuṃ “phusanañcetthā”tiādimāha.",
  "anya-e0401n0:147_7": "“Āhaccā”ti āhanitvā sampāpuṇitvā.",
  "anya-e0401n0:147_8": "“Upahaccā”ti tasseva vevacanaṃ.",
  "anya-e0401n0:147_9": "Ayamattho kathaṃ pākaṭoti āha “yato”tiādiṃ.",
  "anya-e0401n0:147_10": "Tattha “yato”ti yaṃ kāraṇā.",
  "anya-e0401n0:147_11": "“Tadanubhavantī”ti taṃ ārammaṇa rasaṃ anubhavantī,",
  "anya-e0401n0:147_12": "vedanā pātubhavati,",
  "anya-e0401n0:147_13": "vedanā pātubhāvaṃ disvā ārammaṇapphusanaṃ ñāṇe pākaṭaṃ hotīti adhippāyo.",
  "anya-e0401n0:147_14": "Svāyaṃ phusana lakkhaṇo,",
  "anya-e0401n0:147_15": "saṅghaṭṭanaraso,",
  "anya-e0401n0:147_16": "sannipātapaccupaṭṭhāno,",
  "anya-e0401n0:147_17": "āpātā gatavisaya padaṭṭhāno.",
  "anya-e0401n0:147_18": "Tattha sannipāto nāma tiṇṇaṃ tiṇṇaṃ dvārā rammaṇa viññāṇānaṃ saṅgati samāgamo samodhānaṃ.",
  "anya-e0401n0:147_19": "Tathāhi vuttaṃ.",
  "anya-e0401n0:147_20": "Cakkhuñca paṭicca rūpe ca uppajjati cakkhu viññāṇaṃ,",
  "anya-e0401n0:147_21": "tiṇṇaṃ saṅgati phasso tiādi.",
  "anya-e0401n0:147_22": "“Saṅghaṭṭanaraso”ti ārammaṇe sammadeva ghaṭṭana kicco.",
  "anya-e0401n0:147_23": "Saṅghaṭṭana kiccattā eva tiṇṇaṃ sannipāto hutvā dhamma cintāñāṇassa paṭimukhaṃ upaṭṭhāti pakāsatīti.",
  "anya-e0401n0:147_24": "“Sannipāta paccupaṭṭhāno”.",
  "anya-e0401n0:147_25": "Paccupaṭṭhānanti vā paññāṇaṃ vuccati dhajorathassa paññāṇanti ettha viya.",
  "anya-e0401n0:147_26": "Sannipātākāro paccupaṭṭhānaṃ yassāti sannipātapaccupaṭṭhāno.",
  "anya-e0401n0:147_27": "Vedanāpaccu paṭṭhāno vā.",
  "anya-e0401n0:147_28": "Dhūmoviya aggissa.",
  "anya-e0401n0:147_29": "Vedanāphalaṃ paccupaṭṭhānaṃ yassāti viggaho.",
  "anya-e0401n0:147_30": "Aṭṭhasāliniyaṃ pana kasmā panettha phasso pathamaṃ vutto tipucchitvā mahāaṭṭhakathā vādotāva dassito.",
  "anya-e0401n0:147_31": "Cittassa pathamābhinipātattā.",
  "anya-e0401n0:147_32": "Ārammaṇasmiñhi cittassa pathamābhinipāto hutvā phasso ārammaṇaṃ phusamāno uppajjati.",
  "anya-e0401n0:147_33": "Tasmā pathamaṃ vutto.",
  "anya-e0401n0:147_34": "Phassena phussitvā vedanāya vedayati.",
  "anya-e0401n0:147_35": "Saññāya sañjānāti.",
  "anya-e0401n0:147_36": "Cetanāya cetati.",
  "anya-e0401n0:147_37": "Tena vuttaṃ phuṭṭho bhikkhave vedeti,",
  "anya-e0401n0:147_38": "phuṭṭho sañjānāti,",
  "anya-e0401n0:147_39": "phuṭṭho cetetīti.",
  "anya-e0401n0:147_40": "Api ca ayaṃ phasso nāma yathāpāsādaṃ patvā thambho nāma sesadabba sambhārānaṃ balavapaccayo.",
  "anya-e0401n0:147_41": "Evameva sahajāta sampayutta dhammānaṃ balava paccayo hoti.",
  "anya-e0401n0:147_42": "Tasmā pathamaṃ vuttoti.",
  "anya-e0401n0:147_43": "Saṅgahakārena pana idaṃ pana akāraṇaṃ,",
  "anya-e0401n0:147_44": "ekakkhaṇasmiñhi uppanna dhammānaṃ ayaṃ pathamaṃ uppanno ayaṃ pacchāti idaṃ vattuṃ na labbhā.",
  "anya-e0401n0:147_45": "Balavapaccayabhāvepi phassassakāraṇaṃ na dissatīti evaṃ taṃ vādaṃ paṭikkhipetvā idaṃ vuttaṃ desanā vāreneva phasso pathamaṃ vuttoti.",
  "anya-e0401n0:147_46": "Tattha “desanāvāre nevā”ti desanakkameneva,",
  "anya-e0401n0:147_47": "tato aññaṃ kāraṇaṃ natthīti adhippāyo.",
  "anya-e0401n0:147_48": "Tesu pana dvīsu vādesu mahāaṭṭhakathā vādo eva yutto.",
  "anya-e0401n0:147_49": "Yañhi tattha vuttaṃ cittassa pathamābhinipāto hutvāti.",
  "anya-e0401n0:147_50": "Tattha pathamābhinipātoti idaṃ kiccappadhānattā vuttaṃ.",
  "anya-e0401n0:147_51": "Na panaññehi cetasikehi vinā visuṃ pathamaṃ uppannattā.",
  "anya-e0401n0:147_52": "Yathā taṃ ye keci bhikkhave dhammā akusalā akusalabhāgiyā akusalapakkhikā.",
  "anya-e0401n0:147_53": "Sabbe te manopubbaṅgamā,",
  "anya-e0401n0:147_54": "mano tesaṃ dhammānaṃ pathamaṃ uppajjatīti imasmiṃ sutte kiccappadhānattā mano tesaṃ dhammānaṃ pathamaṃ uppajjatīti vuttaṃ.",
  "anya-e0401n0:147_55": "Na pana sabbacetasikehi vinā visuṃ pathamaṃ uppannattāti daṭṭhabbaṃ.",
  "anya-e0401n0:147_56": "Balavapaccaya bhāvepi phassassakāraṇaṃ dissatiyeva.",
  "anya-e0401n0:147_57": "Phassohetu phasso paccayo vedanākkhandhassa paññā panāya.",
  "anya-e0401n0:147_58": "Phasso hetu phasso paccayo saññākkhandhassa paññā nāya.",
  "anya-e0401n0:147_59": "Phasso hetu phasso paccayo saṅkhārakkhandhassa paññāpanāyāti hi vuttaṃ.",
  "anya-e0401n0:147_60": "Tasmā sabbesaṃ cetasikānaṃ dhammānaṃ phassappadhānattā eva phassa balavapaccayattā eva ca phasso pathamaṃ vuttoti daṭṭhabbaṃ.",
  "anya-e0401n0:147_61": "Ettha ca cittaṃ ārammaṇa vijānanaṭṭhena phassādīnaṃ sabbacetasika dhammānaṃ pubbaṅgamaṃ hoti, padhānaṃ,",
  "anya-e0401n0:147_62": "jeṭṭhakaṃ.",
  "anya-e0401n0:147_63": "Phasso pana ārammaṇa saṅghaṭṭanaṭṭhena sabbesaṃ cetasika dhammānaṃ pubbaṅgamo hoti, padhāno,",
  "anya-e0401n0:147_64": "jeṭṭhakoti ayaṃ dvinnaṃ visesoti.",
  "anya-e0401n0:147_65": "Ettha codako phusanaṃ nāma sappaṭigharūpānaṃ eva kiccanti maññamāno “nanucā”tiādinā codeti.",
  "anya-e0401n0:147_66": "“Nanucā”ti codedhīti dīpeti.",
  "anya-e0401n0:147_67": "“Appaṭighasabhāvā”ti hetuvisesanaṃ.",
  "anya-e0401n0:147_68": "“Kiñcī”ti kiñcivatthuṃ.",
  "anya-e0401n0:147_69": "Ayaṃ pana phasso.",
  "anya-e0401n0:147_70": "“Cittassa vikārā pattiṃ”ti calana kampana thambhana jeguccha bhaya tāsa chambhitattā divasena vikārā pajjanaṃ.",
  "anya-e0401n0:147_71": "“Vedanā visesuppattiṃ”ti sukhavedanīyaṃ phassaṃ paṭicca sukhavedanā,",
  "anya-e0401n0:147_72": "dukkhavedanīyaṃ phassaṃ paṭicca dukkha vedanātiādinā nayena phassa visesānurūpaṃ vedanā visesuppattiṃ sādheti.",
  "anya-e0401n0:147_73": "Ettha ca phusanaṃ nāma duvidhaṃ rūpapphusanaṃ,",
  "anya-e0401n0:147_74": "nāmapphusana, nti.",
  "anya-e0401n0:147_75": "Tattha rūpapphusanaṃ nāma phoṭṭhabba dhātūnaṃ kiccaṃ.",
  "anya-e0401n0:147_76": "Nāmapphusanaṃ duvidhaṃ phassapphusanaṃ,",
  "anya-e0401n0:147_77": "ñāṇapphusana, nti.",
  "anya-e0401n0:147_78": "Tattha ñāṇapphusanaṃ nāma ñāṇappaṭivedho.",
  "anya-e0401n0:147_79": "Api ca jhānamagga phala nibbānānaṃ paṭilābhopi phusananti vuccati.",
  "anya-e0401n0:147_80": "Phusanti dhīrā nibbānaṃ.",
  "anya-e0401n0:147_81": "Yogakkhemaṃ anuttaraṃ.",
  "anya-e0401n0:147_82": "Phusāmi nekkhamaṃ sukhaṃ.",
  "anya-e0401n0:147_83": "Aputhujjana sevitanti- ādīsu.",
  "anya-e0401n0:147_84": "Idaṃ upamā mattaṃ siyā,",
  "anya-e0401n0:147_85": "kassaci manda paññassāti adhippāyo.",
  "anya-e0401n0:147_86": "“Ida”nti kheḷuppāda vacanaṃ.",
  "anya-e0401n0:147_87": "Viññussa pana atipākaṭa phassa nidassanena appākaṭa phassa vibhāvanaṃ yuttameva.",
  "anya-e0401n0:147_88": "Tenāha “atipākaṭāya panā”tiādiṃ.",
  "anya-e0401n0:148_0": "70.",
  "anya-e0401n0:148_1": "Vedanāvacanatthe.",
  "anya-e0401n0:148_2": "“Taṃsamaṅgīpuggalānaṃ vā”ti vedanā samaṅgīpuggalānaṃ vā.",
  "anya-e0401n0:148_3": "“Sātaṃ vā”ti sādhurasaṃ vā.",
  "anya-e0401n0:148_4": "“Assātaṃ vā”ti asādhurasaṃ vā.",
  "anya-e0401n0:148_5": "“Kiṃ vedayatī”ti katamaṃ vedayati.",
  "anya-e0401n0:148_6": "“Sukhampi vedayatī”ti sukhampi vedanaṃ vedayati.",
  "anya-e0401n0:148_7": "Athavā “kiñcavedayatī”ti kathañcavedayati.",
  "anya-e0401n0:148_8": "“Sukhampi vedayatī”ti sukhaṃ hutvāpi vedayati.",
  "anya-e0401n0:148_9": "Sukha bhāvena vedayatīti vuttaṃ hoti.",
  "anya-e0401n0:148_10": "Evaṃ sesapadesupi.",
  "anya-e0401n0:148_11": "“Kiccantarabyāvaṭā”ti aññakiccabyāvaṭā.",
  "anya-e0401n0:148_12": "Adhipati bhāvo ādhipaccaṃ.",
  "anya-e0401n0:148_13": "Indriya kiccaṃ.",
  "anya-e0401n0:148_14": "“Evañca katvā”ti laddhaguṇavacanaṃ.",
  "anya-e0401n0:148_15": "Rājāraha bhojanaṃ rājaggabhojanaṃ.",
  "anya-e0401n0:148_16": "“Sūdasadisatā”ti raññobhattakārasadisatā.",
  "anya-e0401n0:148_17": "Tattha sūdo raññobhattaṃ pacanto rasajānanatthaṃ thokaṃ gahetvā jivhagge ṭhapetvā rasaṃ vīmaṃsati.",
  "anya-e0401n0:148_18": "Yathicchitaṃ pana bhuñjituṃ anissaro.",
  "anya-e0401n0:148_19": "Rājā eva yathicchitaṃ bhuñjituṃ issaro.",
  "anya-e0401n0:148_20": "Rājā viya vedanā.",
  "anya-e0401n0:148_21": "Sūdo viya sesacetasika dhammā.",
  "anya-e0401n0:149_0": "71.",
  "anya-e0401n0:149_1": "Saññāvacanatthe.",
  "anya-e0401n0:149_2": "“Sañjānātī”ti suṭṭhu jānāti.",
  "anya-e0401n0:149_3": "Suṭṭhujānanañca nāma na viññāṇassa viya vividhajānanaṃ hoti.",
  "anya-e0401n0:149_4": "Na ca paññāya viya yathābhūtajānanaṃ hoti.",
  "anya-e0401n0:149_5": "Atha kho bhūtaṃ vā hotu,",
  "anya-e0401n0:149_6": "abhūtaṃ vā.",
  "anya-e0401n0:149_7": "Yaṃ yaṃ cha hi viññāṇehi vijānāti,",
  "anya-e0401n0:149_8": "paññāya vā pajānāti.",
  "anya-e0401n0:149_9": "Tassa tassa pacchā appamussakaraṇa mevāti vuttaṃ “punajānanatthaṃ saññāṇaṃ karotī”ti.",
  "anya-e0401n0:149_10": "Tattha “saññāṇa”nti nimitta karaṇaṃ.",
  "anya-e0401n0:149_11": "Bhavantaraṃ patvāpi appamuṭṭhabhāvaṃ sādheti opapātika puggalānanti adhippāyo.",
  "anya-e0401n0:149_12": "Tehi purimaṃ attano bhavaṃ jānanti.",
  "anya-e0401n0:149_13": "Gabbhaseyyakāpi keci purimaṃ bhavaṃ jānanti,",
  "anya-e0401n0:149_14": "yejātissara puggalāti vuccanti.",
  "anya-e0401n0:149_15": "Tattha “appamuṭṭhabhāva”nti anaṭṭhabhāvaṃ.",
  "anya-e0401n0:149_16": "Micchābhinivesa saññā nāma anicce niccantiādippavattā saññā.",
  "anya-e0401n0:149_17": "“Bodhetu”nti bujjhāpetuṃ.",
  "anya-e0401n0:149_18": "“Dārutacchakasadisāti ca vuttā”ti dārutacchako nāma kaṭṭhavaḍḍhakī.",
  "anya-e0401n0:149_19": "So kaṭṭhakkhandhesu nimittakārīhoti.",
  "anya-e0401n0:149_20": "Sutacchitachinditesu kaṭṭhesu nimittāni katvā ṭhapeti.",
  "anya-e0401n0:149_21": "Pacchātāni oloketvā kaṭṭhāni kamme upaneti.",
  "anya-e0401n0:149_22": "“Hatthi dassaka andhasadisā”ti ettha eko kira rājā keḷippasuto hoti.",
  "anya-e0401n0:149_23": "So jaccandhānaṃṭhāne ekaṃ hatthiṃ ānetvāṭhapento jaccandhe āha jānātha bho tumhe hatthinti.",
  "anya-e0401n0:149_24": "Te hatthiṃ jānissāmāti parāmasitvā attano parāmasitaṃ taṃ taṃ aṅgamavahatthīti abhinivisanti.",
  "anya-e0401n0:149_25": "Daḷhaṃ sallakkhenti.",
  "anya-e0401n0:149_26": "Puna rājā te pucchi kīdiso bho hatthīti.",
  "anya-e0401n0:149_27": "Te rañño hatthisaṇṭhānaṃ ācikkhantā vivādaṃ āpajjanti.",
  "anya-e0401n0:149_28": "Ācikkhanameva raññohatthidassananti katvā te hatthidassaka andhāti vuccanti.",
  "anya-e0401n0:149_29": "“Upaṭṭhitavisayaggahaṇe”ti rattiyaṃ andhakāre rajjukkhaṇḍaṃ passantassa sappasaṇṭhānaṃ upaṭṭhāti.",
  "anya-e0401n0:149_30": "So upaṭṭhitaṃ saṇṭhānamattaṃ sappoti gaṇhāti.",
  "anya-e0401n0:149_31": "Evaṃ upaṭṭhitavisayaggahaṇaṃ hoti.",
  "anya-e0401n0:149_32": "Migapotakānañca araññekhettamajjhepurisasaṇṭhānaṃ tiṇa rūpaṃ passantānaṃ purisasaṇṭhā naṃ upaṭṭhāti.",
  "anya-e0401n0:149_33": "Te upaṭṭhitaṃ saṇṭhānamattaṃ purisoti gaṇhitvā so amhe pahareyyāti palāyanti.",
  "anya-e0401n0:149_34": "Vuttā aṭṭhasāliniyaṃ.",
  "anya-e0401n0:150_0": "72.",
  "anya-e0401n0:150_1": "Cetanāvacanatthe.",
  "anya-e0401n0:150_2": "Cetetīti cetanā.",
  "anya-e0401n0:150_3": "Cetanañcettha abhisandhānaṃ vā vuccati pakappanaṃ vā āyūhanaṃ vāti evaṃ tidhā atthavikappaṃ dassetuṃ “sampayutta dhamme”tiādimāha.",
  "anya-e0401n0:150_4": "Tattha “abhisandahatī”ti abhimukhaṃ sandahati,",
  "anya-e0401n0:150_5": "saṃyogaṃ karoti.",
  "anya-e0401n0:150_6": "Tenāha “punappunaṃ ghaṭetī”ti.",
  "anya-e0401n0:150_7": "“Ghaṭetī”ti sambandhati.",
  "anya-e0401n0:150_8": "“Pakappeti vāte”ti athavā te sampayutta dhamme pakārato kappeti, sajjeti.",
  "anya-e0401n0:150_9": "Tenāha “saṃvidahatī”ti.",
  "anya-e0401n0:150_10": "“Saṃvidahatī”ti tvaṃ phusanakiccaṃ karohi,",
  "anya-e0401n0:150_11": "tvaṃ vedayita kiccaṃ karohi,",
  "anya-e0401n0:150_12": "tvaṃ sañjānanakiccaṃ karohītiādinā vadamānā viya saṃvidahati.",
  "anya-e0401n0:150_13": "“Āyūhativāte”ti athavā tesampayutta dhamme bhuso byūhayati,",
  "anya-e0401n0:150_14": "rāsiṃ karoti.",
  "anya-e0401n0:150_15": "Tenāha “ārammaṇe sampiṇḍetī”ti.",
  "anya-e0401n0:150_16": "“Samosarante”ti ekato osarante.",
  "anya-e0401n0:150_17": "Saṅgamante.",
  "anya-e0401n0:150_18": "“Sā”ti cetanā.",
  "anya-e0401n0:150_19": "“Tāyā”ti cetanāya.",
  "anya-e0401n0:150_20": "“Tasmiṃ”ti rūpādikevā ārammaṇe.",
  "anya-e0401n0:150_21": "Puññāpuñña kiccevā.",
  "anya-e0401n0:150_22": "Pavattamānāya satiyā.",
  "anya-e0401n0:150_23": "Jeṭṭhasisso nāma bahūsu sissesu jeṭṭhabhūto sisso.",
  "anya-e0401n0:150_24": "Tasmiṃ sajjhāyante sesā sabbe sajjhāyantiyeva.",
  "anya-e0401n0:150_25": "Tena so ubhayakicca sādhako hoti.",
  "anya-e0401n0:150_26": "Evaṃ mahāvaḍḍhakīpi.",
  "anya-e0401n0:151_0": "73.",
  "anya-e0401n0:151_1": "Ekaggatāvacanatthe.",
  "anya-e0401n0:151_2": "Ekattārammaṇaṃ nāma ekārammaṇassapi bahūsu sabhāvesu ekasabhāvasaṅkhātaṃ ārammaṇaṃ.",
  "anya-e0401n0:151_3": "“Tasmiṃ” cittasmiṃ.",
  "anya-e0401n0:151_4": "“Nivāte”ti vātarahite padese.",
  "anya-e0401n0:151_5": "“Dīpaccīnaṃ”ti dīpajālānaṃ.",
  "anya-e0401n0:152_0": "74.",
  "anya-e0401n0:152_1": "Jīvitindriyavacanatthe.",
  "anya-e0401n0:152_2": "“Issarabhāvo vuccati” bhāvappadhāna nayenāti adhippāyo.",
  "anya-e0401n0:152_3": "“Abhibhavitvā”ti jīvana kicce attano vasaṃ vattāpetvāti vuttaṃ hoti.",
  "anya-e0401n0:152_4": "Citta santānaṃ jīvantaṃ hutvāti sambandho.",
  "anya-e0401n0:153_0": "75.",
  "anya-e0401n0:153_1": "Manasīkāravacanatthe.",
  "anya-e0401n0:153_2": "Samāsamajjhe sakārāgamo.",
  "anya-e0401n0:153_3": "Karadhātuyoge īkārāgamo ca daṭṭhabbo.",
  "anya-e0401n0:153_4": "Alutta sattamī padanthi keci.",
  "anya-e0401n0:153_5": "Evaṃ sati īdīghattaṃ nasijjhati.",
  "anya-e0401n0:153_6": "“Asuññaṃ”ti arittaṃ.",
  "anya-e0401n0:153_7": "“Paṭipādetī”ti paṭipajjanaṃ kiccasādhanaṃ kārāpeti.",
  "anya-e0401n0:153_8": "Atthato niyojeti nāmāti āha “yojetī”ti.",
  "anya-e0401n0:153_9": "“Idameva dvayaṃ”ti āvajjana dvayaṃ.",
  "anya-e0401n0:153_10": "“Taṃ”ti taṃ dvayaṃ.",
  "anya-e0401n0:153_11": "Upatthambhitaṃ hutvā ārammaṇe ninnaṃ karotīti sambandho.",
  "anya-e0401n0:153_12": "“Yoniso”ti upāyena hitasukha maggena.",
  "anya-e0401n0:153_13": "“Ayoniso”ti anupāyena ahita asukha maggena.",
  "anya-e0401n0:153_14": "“Samudāciṇṇaninnaniyāmitādīhī”ti ettha samudāciṇṇaṃ nāma āciṇṇa kammavasena suṭṭhu punappunaṃ ācaritaṃ.",
  "anya-e0401n0:153_15": "Ninnaṃ nāma idaṃ nāma passāmi,",
  "anya-e0401n0:153_16": "idaṃ nāma karissāmīti pubbe eva ajjhāsayena ninnaṃ.",
  "anya-e0401n0:153_17": "Niyāmitaṃ nāma idaṃ nāma kattabbaṃ,",
  "anya-e0401n0:153_18": "idaṃ nāma na kattabbaṃ,",
  "anya-e0401n0:153_19": "kattabbaṃ karomi,",
  "anya-e0401n0:153_20": "akattabbaṃ nakaromīti evaṃ niyāmitaṃ.",
  "anya-e0401n0:153_21": "“Asati kāraṇa visese”ti bhavaṅga cittaṃ vīthicittuppattiyā asati,",
  "anya-e0401n0:153_22": "vīthicittāni ca kāyacittānaṃ akallādikevā adhimattassa ārammaṇantarassa upaṭṭhānevā asati.",
  "anya-e0401n0:153_23": "“Sādhāraṇā”ti ettha saṃsadde bindu lopo,",
  "anya-e0401n0:153_24": "dīghattañcāti āha “samaṃ dhārentīti sādhāraṇā”ti.",
  "anya-e0401n0:154_0": "76.",
  "anya-e0401n0:154_1": "Vitakkavacanatthe.",
  "anya-e0401n0:154_2": "“Tathā tathā saṅkappetvā”ti kāmasaṅkappādīnaṃ nekkhammasaṅkappādīnañcavasena tena tena pakārena suṭṭhu cintetvā.",
  "anya-e0401n0:154_3": "“Taṃ”ti ārammaṇaṃ.",
  "anya-e0401n0:154_4": "“Te”ti sampayutta dhamme.",
  "anya-e0401n0:154_5": "“Avitakkampi cittaṃ”ti pañcaviññāṇa cittañca dutīyā dijjhāna cittañca.",
  "anya-e0401n0:154_6": "“Apicā”ti kiñci vattabbaṃ atthīti attho.",
  "anya-e0401n0:154_7": "“Dutīyajjhānādīni cā”ti dutīyajjhāna cittādīni ca.",
  "anya-e0401n0:154_8": "“Upacāra bhāvanā vasenā”ti samudāciṇṇa vasibhūtāya upacāra bhāvanāya vasena.",
  "anya-e0401n0:154_9": "“Kiṃ vā etāyayuttiyā”ti savitakka cittasantānetiādikāya yuttiyā kiṃ payojanaṃ atthīti attho.",
  "anya-e0401n0:154_10": "Kiñci payojanaṃ natthīti adhippāyo.",
  "anya-e0401n0:154_11": "Ārammaṇaṃ ārohatiyeva ārammaṇena avinābhāvavuttikattā.",
  "anya-e0401n0:154_12": "“Taṃ”ti cittaṃ.",
  "anya-e0401n0:154_13": "Niyāmako nāma nāvaṃ icchita disādesaniyojako.",
  "anya-e0401n0:154_14": "“Akusalaṃ patvā”ti vuttaṃ.",
  "anya-e0401n0:154_15": "Kusalaṃ patvā pana kathaṃti.",
  "anya-e0401n0:154_16": "Kusalaṃ patvāpi patirūpadesāvāsādivasena samudā ciṇṇa ninnādivasena ca laddha paccaye sati cittampi saddhāsati ādayopi ārammaṇa rūhane thāmagatā eva.",
  "anya-e0401n0:154_17": "Aladdha paccaye pana sati akusala bhāve ṭhatvā thāmagataṃ hoti.",
  "anya-e0401n0:154_18": "“Manasikāra vīriya satīnaṃ”ti bhāvanā balapattā nanti adhippāyo.",
  "anya-e0401n0:154_19": "Evaṃ pana sati,",
  "anya-e0401n0:154_20": "vitakkassa okāso natthīti. Atthi.",
  "anya-e0401n0:154_21": "Saṅkappana kicca visesattā.",
  "anya-e0401n0:154_22": "Tañhi kiccaṃ aññesaṃ asādhāraṇaṃ,",
  "anya-e0401n0:154_23": "vitakkasseva kiccanti dassento “vitakkopanā”tiādimāha.",
  "anya-e0401n0:154_24": "“Sārammaṇa sabhāvā”ti hetu visesanametaṃ.",
  "anya-e0401n0:154_25": "“Tathā vutto”ti vitakkoti vutto.",
  "anya-e0401n0:155_0": "77.",
  "anya-e0401n0:155_1": "Vicāravacanatthe.",
  "anya-e0401n0:155_2": "“Vicaratī”ti ekamekasmiṃ eva ārammaṇe vividhena carati,",
  "anya-e0401n0:155_3": "pavattati.",
  "anya-e0401n0:155_4": "Sabhāvākāro nāma nīlapītādiko agambhīro ārammaṇa sabhāvo ca ārammaṇassa nānā pavattākāro ca.",
  "anya-e0401n0:155_5": "“Anumajjanavasenā”ti punappunaṃ majjanavasena sodhanavasena.",
  "anya-e0401n0:155_6": "Vitakko oḷāriko ca hotītiādinā yojetabbaṃ.",
  "anya-e0401n0:155_7": "“Oḷāriko”ti vicārato oḷāriko.",
  "anya-e0401n0:155_8": "Evaṃ sesapadesu.",
  "anya-e0401n0:155_9": "“Ghaṇḍābhighāto viyā”ti ghaṇḍābhighātena pathamuppannasaddo viyāti vadanti.",
  "anya-e0401n0:155_10": "Tathāhi vicāro ghaṇḍassa anuravo viya vuttoti.",
  "anya-e0401n0:155_11": "Daṇḍakena ghaṇḍassa abhighāta kiriyā vā ghaṇḍābhighāto.",
  "anya-e0401n0:155_12": "Tathāhi ārammaṇe cetaso pathamābhi nipāto vitakkoti ca,",
  "anya-e0401n0:155_13": "āhanana pariyāhanana rasoti ca vuttaṃ.",
  "anya-e0401n0:155_14": "“Ghaṇḍānuravo viyā”ti ghaṇḍassa anuravasaddo viya.",
  "anya-e0401n0:156_0": "78.",
  "anya-e0401n0:156_1": "Adhimokkhavacanatthe.",
  "anya-e0401n0:156_2": "“Saṃsappanaṃ”ti anavatthānaṃ.",
  "anya-e0401n0:156_3": "“Pakkhato muccanavasenā”ti evaṃ nu khoti eko pakkho,",
  "anya-e0401n0:156_4": "nonu khoti dutīyo pakkho.",
  "anya-e0401n0:156_5": "Tādisamhā pakkhato muccanavasena.",
  "anya-e0401n0:157_0": "79.",
  "anya-e0401n0:157_1": "Vīriyavacanatthe.",
  "anya-e0401n0:157_2": "“Vīrassā”ti vissaṭṭhassa.",
  "anya-e0401n0:157_3": "So ca kāyavacīmano kammesu paccu paṭṭhitesu sītuṇhādi dukkha bhayato alīna vuttivasena pavattoti āha “kammasūrassā”ti.",
  "anya-e0401n0:157_4": "Etena anottappiṃ nivatteti.",
  "anya-e0401n0:157_5": "Anottavvīhi pāpasūro,",
  "anya-e0401n0:157_6": "ayaṃ kamma sūroti.",
  "anya-e0401n0:157_7": "“Mahantaṃ pikamma”nti kusītassa mahantanti maññitaṃ kammaṃ.",
  "anya-e0401n0:157_8": "Evaṃ sesesu.",
  "anya-e0401n0:157_9": "“Appakato gaṇhātī”ti appakabhāvena gaṇhāti.",
  "anya-e0401n0:157_10": "Appakamevidanti maññatīti vuttaṃ hoti.",
  "anya-e0401n0:157_11": "“Atta kilamathaṃ”ti kāyacittakkhedaṃ.",
  "anya-e0401n0:157_12": "“Taṃ”ti vīriyaṃ.",
  "anya-e0401n0:157_13": "“Tathāpavattiyā”ti kammasūrabhāvena pavattiyā.",
  "anya-e0401n0:157_14": "“Hetuce vā”ti etena bhāvasaddassa atthaṃ vadati.",
  "anya-e0401n0:157_15": "“Kāyacitta kiriyābhūtaṃ”ti etena kammasaddassa atthaṃ.",
  "anya-e0401n0:157_16": "“Vidhinā”ti tassa pavattiyā pubbābhisaṅkhāra vidhānena.",
  "anya-e0401n0:157_17": "Tameva vidhānaṃ kammesu netabbattā nayoti ca,",
  "anya-e0401n0:157_18": "upetabbattā upāyoti ca vuccatīti āha “nayena upāyenā”ti.",
  "anya-e0401n0:157_19": "Tameva vidhānaṃ dasseti “vīriyavato”tiādinā.",
  "anya-e0401n0:157_20": "“Īrantī”ti erayanti.",
  "anya-e0401n0:157_21": "“Kicca sampattiyā”ti ārammaṇa vijānana phusanādi kicca sampatti atthāya.",
  "anya-e0401n0:157_22": "Byāvaṭāni kāyacittāni yesanti viggaho.",
  "anya-e0401n0:157_23": "“Byāvaṭānī”ti ussāhitāni.",
  "anya-e0401n0:157_24": "“Thūṇūpatthambhana sadisaṃ”ti jiṇṇassa gehassa apatanatthāya sāratthambhena upatthambhanasadisaṃ.",
  "anya-e0401n0:157_25": "Upatthambhakatthambhasadisantipi vadanti.",
  "anya-e0401n0:157_26": "“Sabba sampattīnaṃ mūlaṃ”ti sabbāsaṃ lokiya sampattīnaṃ lokuttara sampattī nañca mūlaṃ. Kasmā,",
  "anya-e0401n0:157_27": "puññakamma sampattiyā ca pārami puññasampattiyā ca patiṭṭhānattā.",
  "anya-e0401n0:157_28": "Satihi puññakammasampattiyā sabbā lokiya sampatti sijjhati.",
  "anya-e0401n0:157_29": "Sati ca pārami puñña sampattiyā sabbālokuttara sampatti sijjhatīti.",
  "anya-e0401n0:157_30": "Etena hīna vīriyo nāma sabba sampattito paribāhiyoti dīpeti.",
  "anya-e0401n0:158_0": "80.",
  "anya-e0401n0:158_1": "Pītivacanatthe.",
  "anya-e0401n0:158_2": "“Pinayatī”ti pineti,",
  "anya-e0401n0:158_3": "pinaṃ karotīti āha “tappetī”ti.",
  "anya-e0401n0:158_4": "Tosetīti attho.",
  "anya-e0401n0:158_5": "“Tuṭṭhiṃ”ti tusitaṃ,",
  "anya-e0401n0:158_6": "pahaṭṭhaṃ.",
  "anya-e0401n0:158_7": "“Suhitaṃ”ti sudhātaṃ, supuṇṇaṃ,",
  "anya-e0401n0:158_8": "vaddhitaṃ.",
  "anya-e0401n0:158_9": "Anekatthattā dhātūnaṃ “vaḍḍhetī”ti vuttaṃ.",
  "anya-e0401n0:158_10": "“Pinantī”ti tappanti, jotanti,",
  "anya-e0401n0:158_11": "virocanti,",
  "anya-e0401n0:158_12": "divā tappatiādiccotiādīsu viya.",
  "anya-e0401n0:158_13": "Khuddikā pīti nāma lomahaṃsa na mattakārikā pīti.",
  "anya-e0401n0:158_14": "Khaṇikā pīti nāma khaṇe khaṇe vijjuppādasadisā pīti.",
  "anya-e0401n0:158_15": "Okkantikā pīti nāma sarīraṃ okkamitvā okkamitvābhijjantī pīti.",
  "anya-e0401n0:158_16": "Ubbegāpīti nāma kāyaṃ udaggaṃ katvā ākāse ullaṅghāpentī pīti.",
  "anya-e0401n0:158_17": "Pharaṇā pīti nāma kappāsavattiyaṃ pharaṇakatelaṃ viya sakalakāyaṃ pharaṇavasena pavattā pīti.",
  "anya-e0401n0:159_0": "81.",
  "anya-e0401n0:159_1": "Chandavacanatthe.",
  "anya-e0401n0:159_2": "“Abhisandhī”ti abhilāso,",
  "anya-e0401n0:159_3": "abhikaṅkhanaṃ.",
  "anya-e0401n0:159_4": "“Kattusaddo”ti karadhātu vasena vuttaṃ.",
  "anya-e0401n0:159_5": "“Sabbakiriyā padānī”ti sabbāni tumicchattha kiriyā padāni.",
  "anya-e0401n0:159_6": "“Atthiko”ti asiddho hutvā sādhetuṃ icchito attho assāti atthiko.",
  "anya-e0401n0:159_7": "Icchantotipi vadanti.",
  "anya-e0401n0:159_8": "“Ārādhetukāmatā vasenā”ti sādhetu kāmatāvasena,",
  "anya-e0401n0:159_9": "sampādetu kāmatā vasena.",
  "anya-e0401n0:159_10": "Usuṃ saraṃ a santi khipantīti issāsā.",
  "anya-e0401n0:159_11": "Ikārassa ukāro.",
  "anya-e0401n0:159_12": "Dhanuggahā.",
  "anya-e0401n0:159_13": "“Yasena vā”ti parivārena vā,",
  "anya-e0401n0:159_14": "kitti saddena vā.",
  "anya-e0401n0:159_15": "“Sare”ti kaṇḍe.",
  "anya-e0401n0:159_16": "Vibhāvanipāṭhe nānāvāda sodhanatthaṃ ayañcātiādivuttaṃ.",
  "anya-e0401n0:159_17": "“Yadaggenā”ti yena kāraṇa koṭṭhāsena.",
  "anya-e0401n0:159_18": "Saṅgahitāti sambandho.",
  "anya-e0401n0:159_19": "“Vissajjitabba yuttakenā”ti vissajjitabba yogyena.",
  "anya-e0401n0:159_20": "“Tena atthiko yevā”ti paduddhāro.",
  "anya-e0401n0:159_21": "“So na yujjatī”ti so attho na yujjati.",
  "anya-e0401n0:159_22": "“Khipita usūnaṃ”ti pubbabhāge khipita usūnaṃ.",
  "anya-e0401n0:159_23": "“Atthato panā”ti adhippāyatthato pana.",
  "anya-e0401n0:159_24": "“Hatthappasāraṇaṃ viyā”ti loke kiñci icchantassa janassa hatthappasāraṇaṃ viyāti adhippāyo.",
  "anya-e0401n0:159_25": "“Thāmapatto”ti adhipati bhāva pattoti vuttaṃ hoti.",
  "anya-e0401n0:159_26": "Tenāha “tathāhesā”tiādiṃ.",
  "anya-e0401n0:159_27": "“Taṇhāya hatthe ṭhitā”ti upacāra vacanametaṃ.",
  "anya-e0401n0:159_28": "Taṇhāya pariggahitāti vuttaṃ hoti.",
  "anya-e0401n0:159_29": "Nasakkhissantiyeva,",
  "anya-e0401n0:159_30": "no nasakkhissanti.",
  "anya-e0401n0:159_31": "Tasmā veditabbametaṃ chandoyeva taṇhāya balavataroti.",
  "anya-e0401n0:159_32": "Kasmā balavataroti.",
  "anya-e0401n0:159_33": "Ādīnavānisaṃsa dassanaññāṇena yuttattāti.",
  "anya-e0401n0:160_0": "82.",
  "anya-e0401n0:160_1": "“Pakirantī”ti pattharanti.",
  "anya-e0401n0:160_2": "“Samānā”ti sāvajjehi yuttā sāvajjā,",
  "anya-e0401n0:160_3": "anavajjehi yuttā anavajjāti evaṃ sadisā,",
  "anya-e0401n0:160_4": "sādhāraṇā.",
  "anya-e0401n0:161_0": "Aññasamānarāsimhianudīpanā niṭṭhitā.",
  "anya-e0401n0:162_0": "83.",
  "anya-e0401n0:162_1": "Akusalarāsimhi.",
  "anya-e0401n0:162_2": "“Muyhatī”ti ñātabbassañeyya dhammassa aññāṇa vasena sammuyhati,",
  "anya-e0401n0:162_3": "cittassa andhabhāvo hoti.",
  "anya-e0401n0:162_4": "Caturaṅgatamo nāma ‘kāḷapakkha cātuddasi divaso,",
  "anya-e0401n0:162_5": "aḍḍharatti samayo,",
  "anya-e0401n0:162_6": "tibbavanasaṇḍo,",
  "anya-e0401n0:162_7": "bahalameghacchanno,ti ayaṃ caturaṅgatamo.",
  "anya-e0401n0:162_8": "So cakkhussa andhabhāvaṃ karoti.",
  "anya-e0401n0:162_9": "Evaṃ tassa tamassa cakkhussa andhabhāvakaraṇaṃ viya.",
  "anya-e0401n0:162_10": "Ñāṇagatiko hotīti daṭṭhabbo aṭṭhakathā nayena.",
  "anya-e0401n0:162_11": "Tameva aṭṭhakathā nayaṃ dassetuṃ “tathā hesā”tiādi vuttaṃ.",
  "anya-e0401n0:162_12": "Abhidhammaṭīkāyaṃ pana micchā ñāṇanti micchā vitakko adhippeto.",
  "anya-e0401n0:162_13": "So hi micchā saṅkappo hutvā nānappakāra cintā pavatti vasena ñāṇagatiko hoti.",
  "anya-e0401n0:162_14": "Moho pana cittassa andhī bhūto,",
  "anya-e0401n0:162_15": "nānācintana kicca rahito,",
  "anya-e0401n0:162_16": "kathaṃ ñāṇagatiko bhaveyyāti tassa adhippāyo.",
  "anya-e0401n0:162_17": "“Pāpa kiriyāsū”ti duccarita kammesu.",
  "anya-e0401n0:162_18": "“Upāya cintāvasenā”ti katakammassa siddhatthāya satthāvudhādividhānesu nānāupāya cintāvasena.",
  "anya-e0401n0:162_19": "Appaṭi pajjanaṃ appaṭi patti.",
  "anya-e0401n0:162_20": "Ñāṇa gatiṃ agamananti attho.",
  "anya-e0401n0:162_21": "Tenāha “aññāṇameva vuccatī”ti.",
  "anya-e0401n0:162_22": "“Ñāṇagatikā”ti ñāṇappavattiyā samānappavattikā.",
  "anya-e0401n0:162_23": "Lobho ñāṇa gatiko māyāsāṭheyya kammesu vicittappavattikattā.",
  "anya-e0401n0:162_24": "Vicāro ñāṇa gatiko.",
  "anya-e0401n0:162_25": "Tathāhi so jhānaṅgesu vicikicchāya paṭipakkhoti vutto.",
  "anya-e0401n0:162_26": "Cittassa ñāṇa gati katā vicittatthavācakena cittasaddena siddho.",
  "anya-e0401n0:162_27": "Te ca dhammā sabba sattesu ñāṇa gatikā na honti.",
  "anya-e0401n0:162_28": "Ñāṇūpanissayaṃ labhitvā eva hontīti dassetuṃ “tehī”tiādimāha.",
  "anya-e0401n0:162_29": "Te sādhentīti sambandho.",
  "anya-e0401n0:162_30": "Pakatiyā viññujātikā nāma tihetukappaṭi sandhikā.",
  "anya-e0401n0:162_31": "Aññappaṭi sandhikāpi bodhisatta bhūmiyaṃ ṭhitā vā paññāpasuta bhavato āgatā vā.",
  "anya-e0401n0:162_32": "Sutapariyatti sampannā nāma dvihetukappaṭi sandhikāpi imasmiṃ bhave bahussuta sampannā ca pariyatti kamma sampannā ca.",
  "anya-e0401n0:163_0": "84.",
  "anya-e0401n0:163_1": "Ahirikavacanatthe.",
  "anya-e0401n0:163_2": "“Na hirīyatī”ti nāma dhātu padametaṃ.",
  "anya-e0401n0:163_3": "Harāyati lajjatīti hirī.",
  "anya-e0401n0:163_4": "Hare lajjāyaṃti dhātu.",
  "anya-e0401n0:163_5": "Na hirī ahirīti vacanattho.",
  "anya-e0401n0:163_6": "“Ruciṃ uppādetvā”ti gāmasū karassa gūtharāsi dassane viya cittarocana citta khamanaṃ uppādetvā.",
  "anya-e0401n0:163_7": "Attānaṃ pāpakamma limpato cittassa alīnatā ajigucchanaṃ nāma.",
  "anya-e0401n0:163_8": "Attānaṃ asappurisa bhāvapattito cittassa alīnatā alajjā nāma.",
  "anya-e0401n0:164_0": "85.",
  "anya-e0401n0:164_1": "Anottappavacanatthe.",
  "anya-e0401n0:164_2": "“Na bhāyatī”ti pāpakammaṃ bhayato na upaṭṭhāti.",
  "anya-e0401n0:164_3": "“Na utrasatī”ti pāpakamma hetu na kampati.",
  "anya-e0401n0:164_4": "“Tāsū”ti pāpakiriyāsu.",
  "anya-e0401n0:164_5": "“Asārajjamānaṃ katvā”ti sūraṃ vissaṭṭhaṃ katvā.",
  "anya-e0401n0:164_6": "Asārajjaṃ nāma sūrabhāvo.",
  "anya-e0401n0:164_7": "Anuttāso nāma pāpakamma hetu cittassa akampanaṃ. Gāthāyaṃ.",
  "anya-e0401n0:164_8": "Ajigucchanasīlo puggalo ajegucchī.",
  "anya-e0401n0:164_9": "“Pāpā”ti pāpakammato.",
  "anya-e0401n0:164_10": "“Sūkaro”ti gāmasūkaro.",
  "anya-e0401n0:164_11": "So gūthato ajegucchī.",
  "anya-e0401n0:164_12": "Ahiriko pāpato ajegucchīti yojanā.",
  "anya-e0401n0:164_13": "Abhāyanasīlo abhīrū.",
  "anya-e0401n0:164_14": "“Salabho”ti paṭaṅgo.",
  "anya-e0401n0:164_15": "“Pāvakā”ti dīpajālamhā.",
  "anya-e0401n0:164_16": "Salabho pāvakamhā abhīrū viya anottavvī pāpato abhīrūti yojanā.",
  "anya-e0401n0:165_0": "86.",
  "anya-e0401n0:165_1": "Uddhaccavacanatthe.",
  "anya-e0401n0:165_2": "“Uddharatī”ti ukkhipati.",
  "anya-e0401n0:165_3": "Ārammaṇasmiṃ na sanni sīdati.",
  "anya-e0401n0:165_4": "Vikkhipatīti vuttaṃ hoti.",
  "anya-e0401n0:165_5": "“Vaṭṭetvā”ti āvaṭṭetvā.",
  "anya-e0401n0:165_6": "“Vissaṭṭhageṇḍuko viyā”ti vissajjito sārageṇḍuko viya.",
  "anya-e0401n0:165_7": "“Dhajapaṭākā viyā”ti vāteritā dhajapaṭākā viya.",
  "anya-e0401n0:166_0": "87.",
  "anya-e0401n0:166_1": "Lobhavacanatthe.",
  "anya-e0401n0:166_2": "“Lubbhatī”ti gijjhati,",
  "anya-e0401n0:166_3": "abhikaṅkhati.",
  "anya-e0401n0:166_4": "Abhisajjanaṃ abhilagganaṃ.",
  "anya-e0401n0:166_5": "Makkaṭaṃ ālimpati bandhati etenāti makkaṭā lepo.",
  "anya-e0401n0:166_6": "“Tatta kapāle”ti aggināsantatte ghaṭa kapāle.",
  "anya-e0401n0:166_7": "Telassa vatthamhi añjanaṃ abhilagganaṃ telañjanaṃ.",
  "anya-e0401n0:166_8": "Rajjanaṃ paṭisajjanaṃ rāgo.",
  "anya-e0401n0:166_9": "Telañjana bhūto rāgo telañjana rāgo.",
  "anya-e0401n0:166_10": "Na kilesarāgo.",
  "anya-e0401n0:166_11": "Ratti divaṃ pavattanaṭṭhena taṇhā eva nadīsotasadisattā taṇhā nadī.",
  "anya-e0401n0:166_12": "“Sattānaṃ”ti puthujjana sattānaṃ.",
  "anya-e0401n0:166_13": "“Sukkhakaṭṭhasākhāpalāsatiṇakasaṭānī”ti sukkha kaṭṭhakasaṭāni,",
  "anya-e0401n0:166_14": "sukkha sākhā kasaṭānītiādinā yojetabbaṃ.",
  "anya-e0401n0:166_15": "Kasaṭa saddena asārabhāvaṃ dīpeti.",
  "anya-e0401n0:166_16": "“Nadī viyā”ti pabbateyyā nadī viya.",
  "anya-e0401n0:167_0": "88.",
  "anya-e0401n0:167_1": "Diṭṭhivacanatthe.",
  "anya-e0401n0:167_2": "“Dassanaṃ”ti parikappanā siddhesu micchā sabhāvesu viparīta dassanaṃ.",
  "anya-e0401n0:167_3": "Tenāha “dhammānaṃ”tiādiṃ.",
  "anya-e0401n0:167_4": "Tattha “dhammānaṃ”ti rūpārūpa dhammānaṃ,",
  "anya-e0401n0:167_5": "aniccatādi dhammānañca.",
  "anya-e0401n0:167_6": "“Yāthāva sabhāvesū”ti bhūtasabhāvesu.",
  "anya-e0401n0:167_7": "Bhūtasabhāvo hi yathā dhammaṃ avati rakkhatīti atthena yāthāvoti vuccati.",
  "anya-e0401n0:167_8": "Attānaṃ paṇḍitaṃ maññantīti paṇḍita mānino.",
  "anya-e0401n0:167_9": "Paṭivedhaññāṇaṃ nāma ariya maggaññāṇaṃ.",
  "anya-e0401n0:167_10": "Paramaṃ vajjanti daṭṭhabbā loke mahāsāvajjaṭṭhena taṃ sadisassa aññassa vajjassa abhāvatoti adhippāyo.",
  "anya-e0401n0:168_0": "89.",
  "anya-e0401n0:168_1": "Mānavacanatthe.",
  "anya-e0401n0:168_2": "“Maññatī”ti bhūtasabhāvaṃ atikkamma adhikaṃ katvā ahamasmītiādinā tena tena abhūtākārena maññati.",
  "anya-e0401n0:168_3": "Tenāha “ahaṃ loke”tiādiṃ.",
  "anya-e0401n0:168_4": "Tattha “kaṭṭhakathiṅgaro viyā”ti sukkhadārukkhandho viya.",
  "anya-e0401n0:168_5": "So pana upatthambhito maññatīti sambandho.",
  "anya-e0401n0:168_6": "“Attānaṃ accuggataṃ maññatī”ti puggalaṃ mānena abhinnaṃ katvā vuttaṃ.",
  "anya-e0401n0:168_7": "“Unnati lakkhaṇo”ti unnamana sabhāvo.",
  "anya-e0401n0:169_0": "90.",
  "anya-e0401n0:169_1": "Dosavacanatthe.",
  "anya-e0401n0:169_2": "Caṇḍena kāyavacī manokammena samannāgato caṇḍiko.",
  "anya-e0401n0:169_3": "Caṇḍikassa bhāvo caṇḍikkaṃ.",
  "anya-e0401n0:169_4": "“Pahatāsīviso viyā”ti daṇḍena pahato āsīviso viya.",
  "anya-e0401n0:169_5": "“Visappanaṭṭhenā”ti sakalakāye vividhena sappanaṭṭhena,",
  "anya-e0401n0:169_6": "pharaṇaṭṭhena.",
  "anya-e0401n0:169_7": "Idañca taṃ samuṭṭhāna rūpānaṃ pharaṇa vasena vuttaṃ.",
  "anya-e0401n0:169_8": "“Asanipāto viyā”ti sukkhā sanipatanaṃ viya.",
  "anya-e0401n0:169_9": "“Dāvaggiviyā”ti araññaggi viya.",
  "anya-e0401n0:169_10": "“Sapatto viyā”ti duṭṭhaverī viya.",
  "anya-e0401n0:169_11": "“Visasaṃsaṭṭhapūtimuttaṃ viyā”ti yathā muttaṃ nāma pakatiyā eva duggandhattā paṭikulattā dūre chaṭṭanīyanti ahitameva hoti.",
  "anya-e0401n0:169_12": "Puna pūtibhāve sati,",
  "anya-e0401n0:169_13": "dūratare chaṭṭetabbaṃ.",
  "anya-e0401n0:169_14": "Visasaṃsaṭṭhepana vattabbamevanatthi.",
  "anya-e0401n0:169_15": "Sabbaso ahitarāsi hoti.",
  "anya-e0401n0:169_16": "Evaṃ dosopi taṃ samaṅgīno tasmiṃ khaṇe paresaṃ amanāpiyataṃ āpādeti.",
  "anya-e0401n0:169_17": "Attahita parahita vināsañca kāreti,",
  "anya-e0401n0:169_18": "parammaraṇā apāyañca pāpetīti sabbaso ahitarāsi hoti.",
  "anya-e0401n0:169_19": "Tena vuttaṃ “visasaṃsaṭṭhapūti muttaṃ viya daṭṭhabbo”ti.",
  "anya-e0401n0:170_0": "91.",
  "anya-e0401n0:170_1": "Issāvacanatthe.",
  "anya-e0401n0:170_2": "Duvidhā issāladdhasampatti visayā calabhitabba sampatti visayā ca.",
  "anya-e0401n0:170_3": "Tattha laddha sampatti visayaṃ tāvadasseti “paresaṃ pakatiyā”tiādinā.",
  "anya-e0401n0:170_4": "Laddha sampattiggahaṇena atīta sampattipi saṅgahitāti daṭṭhabbā.",
  "anya-e0401n0:170_5": "Issāpakatikāhi keci asuko nāma pubbe evaṃ sampattiko ahosīti vā,",
  "anya-e0401n0:170_6": "ahaṃ pubbe evaṃ sampattiko ahosinti vā sutvā nasahantiyeva.",
  "anya-e0401n0:170_7": "Taṃ vacanaṃ sotuṃpi na icchantīti.",
  "anya-e0401n0:170_8": "Asukotiādinā labhitabbasampatti visayaṃ dasseti.",
  "anya-e0401n0:171_0": "92.",
  "anya-e0401n0:171_1": "Macchariyavacanatthe.",
  "anya-e0401n0:171_2": "“Mama evā”ti mamapakkhe evāti adhippāyo.",
  "anya-e0401n0:171_3": "“Guṇajātaṃ”vāti attanivijjamānaṃ sippavijjādi sampatti guṇajātaṃ vā.",
  "anya-e0401n0:171_4": "“Vatthu vā”ti dhanadhaññādivatthu vā.",
  "anya-e0401n0:171_5": "“Avipphārikatāvasenā”ti aññena taṃ sippavijjādikaṃ vā dhanadhaññādikaṃ vā mayhaṃ dehīti vutte parahitatthāya",
  "anya-e0401n0:171_6": "dātabba yuttakaṃ dassāmīti evaṃ cittesati,",
  "anya-e0401n0:171_7": "parahitappharaṇāvasena taṃ cittaṃ vipphārikaṃ nāma hoti.",
  "anya-e0401n0:171_8": "Dehīti vacanampi sotuṃ anicchanto parahitatthāya avipphārika citto nāma hoti.",
  "anya-e0401n0:171_9": "Evaṃ avipphārikatāvasena carati pavattatīti maccharañca kārassa cha kāraṃ katvā.",
  "anya-e0401n0:171_10": "Tathā pavattaṃ cittaṃ.",
  "anya-e0401n0:171_11": "Puggalo pana maccharīti vuccati.",
  "anya-e0401n0:171_12": "“Taṃ”ti laddhasampattiṃ.",
  "anya-e0401n0:171_13": "“Parehi sādhāraṇaṃ disvā”tiādinā yojetabbaṃ.",
  "anya-e0401n0:171_14": "Sādhāraṇanti ca dvisantakaṃ vāti santakaṃ vā bhavissamānaṃ,",
  "anya-e0401n0:171_15": "parehi vā paribhuñjiyamānaṃ.",
  "anya-e0401n0:171_16": "“Nigguhanalakkhaṇaṃ”ti rakkhāvaraṇaguttīhisaṅgopana sabhāvaṃ.",
  "anya-e0401n0:171_17": "Attanā laddha sampatti nāma issāya avisayo.",
  "anya-e0401n0:171_18": "Labhitabbasampatti pana ubhaya sādhāraṇaṃ.",
  "anya-e0401n0:171_19": "Tasmā tattha ubhinnaṃ viseso vattabboti taṃ dassetuṃ “ettha cā”tiādimāha.",
  "anya-e0401n0:171_20": "“Yassa lābhaṃ na icchatī”ti attanā labhatu vā māvā,",
  "anya-e0401n0:171_21": "kevalaṃ para sampattiṃ asahanto yassa parassa lābhaṃ na icchati.",
  "anya-e0401n0:171_22": "“Citta vighāto”ti citta vihaññanaṃ.",
  "anya-e0401n0:171_23": "“Attanā laddhuṃ icchatī”ti paro sampajjatu vā māvā,",
  "anya-e0401n0:171_24": "yattha paralābhesati,",
  "anya-e0401n0:171_25": "attanā na labhissati,",
  "anya-e0401n0:171_26": "tattha attanāva laddhuṃ icchati.",
  "anya-e0401n0:171_27": "Yattha attanā ca labhati,",
  "anya-e0401n0:171_28": "paro ca labhati,",
  "anya-e0401n0:171_29": "tattha vighāto natthīti adhippāyo.",
  "anya-e0401n0:171_30": "“Alabbhamānakaṃ cintetvā”ti attanā alabhissamānaṃ sallakkhetvā.",
  "anya-e0401n0:172_0": "93.",
  "anya-e0401n0:172_1": "Kukkuccavacanatthe.",
  "anya-e0401n0:172_2": "“Kiriyā kataṃ”ti kata saddassabhāva sādhanamāha.",
  "anya-e0401n0:172_3": "Evaṃ vacanatthaṃ dassetvā abhidheyyatthaṃ dassento “atthato panā”tiādimāha.",
  "anya-e0401n0:172_4": "“Anusocana vasenā”ti pacchā punappunaṃ cittasantāpavasena.",
  "anya-e0401n0:172_5": "So kukatanti vuccatīti sambandho.",
  "anya-e0401n0:172_6": "“Kusala dhammesū”ti puñña kiriyavatthu dhammesu citta pariyādānāya eva saṃvattati.",
  "anya-e0401n0:172_7": "Kukkucca samaṅgī puggalo puññakammaṃ karontopi citta sukhaṃ na labhati.",
  "anya-e0401n0:172_8": "Bahujana majjhe vasitvā nānākiccāni karonto nānā tiracchāna kathaṃ kathento citta sukhaṃ labhati.",
  "anya-e0401n0:172_9": "Tadā tassa puññakamma karaṇatthāya cittaṃ pariyādīyati,",
  "anya-e0401n0:172_10": "parikkhiyyati.",
  "anya-e0401n0:172_11": "Cittavasaṃ gacchanto vicarati.",
  "anya-e0401n0:172_12": "Evaṃ citta pariyādānāya eva saṃvattati.",
  "anya-e0401n0:172_13": "“Aṭṭhakathāyaṃ”ti aṭṭhasāliniyaṃ.",
  "anya-e0401n0:172_14": "“Katā katassa sāvajjānavajjassā”ti pubbe katassa sāvajjakammassa,",
  "anya-e0401n0:172_15": "akatassa anavajja kammassa.",
  "anya-e0401n0:172_16": "Kammatthesāmivacanaṃ.",
  "anya-e0401n0:172_17": "“Abhimukhagamanaṃ”ti ārammaṇa karaṇavasena cittassa abhimukhappavattanaṃ.",
  "anya-e0401n0:172_18": "Etena paṭimukhaṃ saraṇaṃ cintanaṃ paṭisāroti dasseti.",
  "anya-e0401n0:172_19": "“Akataṃ na karotī”ti akataṃ kātuṃ na sakkotīti adhippāyo.",
  "anya-e0401n0:172_20": "Evaṃ kataṃ na karotīti etthapi.",
  "anya-e0401n0:172_21": "“Virūpo”ti vībhaccho asobhaṇo.",
  "anya-e0401n0:172_22": "“Kucchito”ti garahitabbo.",
  "anya-e0401n0:172_23": "Nanu pubbe cittuppādo kucchitoti vutto.",
  "anya-e0401n0:172_24": "Aṭṭhakathāyaṃ pana vippaṭisāro kucchitoti vutto.",
  "anya-e0401n0:172_25": "Ubhayametaṃ na sametīti.",
  "anya-e0401n0:172_26": "No na sameti,",
  "anya-e0401n0:172_27": "aññathānu papattitoti dassetuṃ “ettha cā”tiādimāha.",
  "anya-e0401n0:172_28": "“Yena ca kāraṇenā”ti katākataṃ paṭicca niratthaka cittappavatti kāraṇena.",
  "anya-e0401n0:172_29": "So cittuppādova kukatapade gahetuṃ yutto,",
  "anya-e0401n0:172_30": "navibhāvaniyaṃ viya katākata duccarita sucaritanti adhippāyo.",
  "anya-e0401n0:172_31": "Nanu vibhāvaniyampi so cittuppādova upacāra nayena gahitoti ce.",
  "anya-e0401n0:172_32": "Yutti vasena ca aṭṭhakathāgamena ca mukhyato siddhe sati,",
  "anya-e0401n0:172_33": "kiṃ upacāra nayena.",
  "anya-e0401n0:172_34": "Tenāha “vibhāvaniyaṃ panā”tiādiṃ.",
  "anya-e0401n0:172_35": "Kukatassabhāvo kukkuccaṃ,",
  "anya-e0401n0:172_36": "akārassa ukāraṃ katvāti ayaṃ aṭṭhakathānayo.",
  "anya-e0401n0:172_37": "Idāni saddasatthanayena aparaṃ vacanatthañca adhippāyatthañca dassetuṃ “api cā”tiādi āraddhaṃ.",
  "anya-e0401n0:172_38": "Tattha “dhātupāṭhesū”ti akkharadhātuppakāsanesu nirutti pāṭhesu.",
  "anya-e0401n0:172_39": "Paṭhantiyeva,",
  "anya-e0401n0:172_40": "no na paṭhanti.",
  "anya-e0401n0:172_41": "Te ca atthā cetaso vippaṭisāro mano vilekhoti evaṃ pāḷiyaṃ vuttehi kukkuccapariyāyehi samentiyeva.",
  "anya-e0401n0:172_42": "Tasmā ayaṃ aparonayo idha avassaṃ vattabbo yevāti dīpeti.",
  "anya-e0401n0:172_43": "Vippaṭi sāripuggalo ca taṃ taṃ puññakammaṃ karontopi vippaṭi sāragginā dayhamāna citto puññakamme cittappasādaṃ nalabhati.",
  "anya-e0401n0:172_44": "Citta sukhaṃ na vindati.",
  "anya-e0401n0:172_45": "Kiṃ iminā kammenāti taṃ pahāya yattha citta sukhaṃ vindati,",
  "anya-e0401n0:172_46": "tattha vicarati.",
  "anya-e0401n0:172_47": "Evaṃ vippaṭisāro puññakammato saṅkocanaṃ nāma hotīti.",
  "anya-e0401n0:172_48": "Kilesasallikhanaṃ nāma santuṭṭhi sallekhappaṭipattiyaṃ ṭhitassa tadaṅgappahānādivasena taṃ taṃ kilesappahānaṃ vuccati.",
  "anya-e0401n0:172_49": "“Anutthunanākārenā”ti punappunaṃ vilapanākārena.",
  "anya-e0401n0:172_50": "Saṅkocatīti vatvā tassa ubhayaṃ atthaṃ dassento “kusalakamma samādāne”tiādimāha.",
  "anya-e0401n0:172_51": "Namitumpi na deti.",
  "anya-e0401n0:172_52": "Kuto samādātuṃ vā vaḍḍhetuṃ vā dassatīti adhippāyo.",
  "anya-e0401n0:172_53": "“Tanukaraṇenā”ti dubbalakaraṇena.",
  "anya-e0401n0:172_54": "Visesanaṭṭhekaraṇa vacanaṃ.",
  "anya-e0401n0:172_55": "“So”ti dhammasamūho.",
  "anya-e0401n0:172_56": "Taṃ pana kukkuccaṃ.",
  "anya-e0401n0:172_57": "Keci pana kukkuccaṃ paccuppanna sucarita duccaritā rammaṇampi anāgata sucarita duccaritā rammaṇampi kappenti.",
  "anya-e0401n0:172_58": "Taṃ paṭikkhipanto “tenā”tiādimāha.",
  "anya-e0401n0:172_59": "Mahāniddesapāṭhe dvīhākārehi uppajjati kukkuccaṃ cetaso vippaṭisāro manovilekhoti pāṭho.",
  "anya-e0401n0:172_60": "“Katattā cā”ti akattabbassa katattā ca.",
  "anya-e0401n0:172_61": "“Akatattā cā”ti kattabbassa akatattā ca.",
  "anya-e0401n0:172_62": "Keci pana ayaṃ vippaṭisāro nāma kadāci kassaci kenaci kāraṇena pubbekata sucaritampi akata duccaritampi ārabbha uppajjati.",
  "anya-e0401n0:172_63": "Ummattakasadisañhi puthujjana cittanti vadanti.",
  "anya-e0401n0:172_64": "Taṃ paṭikkhipanto “etenā”tiādimāha.",
  "anya-e0401n0:172_65": "So pana kesañci vāde vippaṭisāro nāma domanassaṃ hoti,",
  "anya-e0401n0:172_66": "na kukkuccanti adhippāyo.",
  "anya-e0401n0:172_67": "Soca kho dvidhā bhāvo.",
  "anya-e0401n0:172_68": "Apāyabhayena tajjīyanti tāsīyantīti apāyabhaya tajjitā.",
  "anya-e0401n0:172_69": "“Na aññesaṃ”ti sucarita duccaritaṃ ajānantānaṃ amanasikarontānañca na hoti.",
  "anya-e0401n0:172_70": "Kathaṃ viññāyatīti ce.",
  "anya-e0401n0:172_71": "Sucaritaduccarita nāmena anusocanākārassa dassitattāti vuttaṃ “akataṃ me”tiādi.",
  "anya-e0401n0:172_72": "Yāthāvamāno nāma seyyassa seyyo hamasmīti sadisassa sadisohamasmīti hīnassa hīnohamasmītiādinā pavatto bhūtamāno.",
  "anya-e0401n0:172_73": "Yañcakukkuccaṃ uppajjatīti sambandho.",
  "anya-e0401n0:172_74": "“Akatvā”ti taṃ kalyāṇa kammaṃ akatvā.",
  "anya-e0401n0:172_75": "“Katvā”ti taṃ pāpakammaṃ katvā.",
  "anya-e0401n0:172_76": "Idaṃ pana pubbekatā katakāle eva ayāthāvaṃ hoti.",
  "anya-e0401n0:172_77": "Anusocana kālepana yāthāvameva.",
  "anya-e0401n0:172_78": "“Hattha kukkuccaṃ”ti ettha saṅkocanattho na labbhati.",
  "anya-e0401n0:172_79": "Kucchita kiriyattho eva labbhati.",
  "anya-e0401n0:172_80": "Hatthalolatāhi hattha kukkuccanti vuccati.",
  "anya-e0401n0:172_81": "Pādalolatā ca pādakukkuccaṃ.",
  "anya-e0401n0:172_82": "Tenāha “asaṃyata kukkuccaṃ nāmā”ti.",
  "anya-e0401n0:172_83": "Yaṃ pana kukkuccaṃ.",
  "anya-e0401n0:172_84": "“Taṃ”ti taṃ vatthuṃ.",
  "anya-e0401n0:172_85": "Kukkuccaṃ karontīti kukkuccāyantā.",
  "anya-e0401n0:172_86": "Nāmadhātu padañhetaṃ.",
  "anya-e0401n0:172_87": "Kappati nu kho,",
  "anya-e0401n0:172_88": "na nu kho kappatīti evaṃ vinaya saṃsayaṃ uppādentāti attho.",
  "anya-e0401n0:172_89": "“Kukkuccappakatatāyā”ti kukkuccena apakatatāya abhibhūtatāya.",
  "anya-e0401n0:172_90": "“Attano avisaye”ti āṇācakkaṭhāne.",
  "anya-e0401n0:172_91": "Āṇācakka sāmino buddhassavisayattā attano sāvaka bhūtassa avisayeti attho.",
  "anya-e0401n0:172_92": "Ye pana karontiyeva kukkuccāyantā pīti adhippāyo.",
  "anya-e0401n0:172_93": "“Āpattiṃ”ti dukkaṭāpattiṃ.",
  "anya-e0401n0:173_0": "94- 95.",
  "anya-e0401n0:173_1": "Thinamiddhavacanatthesu.",
  "anya-e0401n0:173_2": "“Cittaṃ mandamandaṃ katvā”ti cintana kicce atimandaṃ paridubbalaṃ katvā.",
  "anya-e0401n0:173_3": "Cittaṃ gilānaṃ milātaṃ katvāti vuttaṃ hoti.",
  "anya-e0401n0:173_4": "“Ajjhottharatī”ti abhibhavati.",
  "anya-e0401n0:173_5": "Ārammaṇa vijānane vā javanakicce vā parihīnathāmabalaṃ karoti.",
  "anya-e0401n0:173_6": "“Thiyatī”ti padaṃ pāḷivasena siddhanti āha “thinaṃ thiyanā”tiādiṃ.",
  "anya-e0401n0:173_7": "“Akammaññabhūte katvā”ti kāyakammādīsu akammakkhame paridubbale katvā.",
  "anya-e0401n0:173_8": "[Muggarena pothetvā viyāti vuttaṃ hoti ].",
  "anya-e0401n0:173_9": "“Te”ti citta cetasike sampayutta dhamme.",
  "anya-e0401n0:173_10": "“Olīyāpetvā”ti avalīne avasīdante katvā.",
  "anya-e0401n0:173_11": "Tenāha “iriyā pathaṃ pī”tiādiṃ.",
  "anya-e0401n0:173_12": "Thinaṃ cittaṃ abhibhavati,",
  "anya-e0401n0:173_13": "vijānana kiccassa gelaññattā thinassa.",
  "anya-e0401n0:173_14": "Middhaṃ cetasike abhibhavati,",
  "anya-e0401n0:173_15": "phusanādi kiccassa gelaññattā middhassāti adhippāyo.",
  "anya-e0401n0:174_0": "96.",
  "anya-e0401n0:174_1": "Vicikicchāvacanatthe.",
  "anya-e0401n0:174_2": "“Cikicchanaṃ”ti rogāpanaya natthe kitadhātuvasena siddhaṃ saṅkhata kiriyā padanti āha “ñāṇappaṭikāroti attho”ti.",
  "anya-e0401n0:174_3": "“Paṭikāro”ti ca rogassa paṭipakkha kammaṃ.",
  "anya-e0401n0:174_4": "“Etāyā”ti nissakkavacanaṃ.",
  "anya-e0401n0:174_5": "Vicinanti dhammaṃ vicinantīti vicino.",
  "anya-e0401n0:174_6": "Dhamma vīmaṃsakā.",
  "anya-e0401n0:174_7": "Kicchati kilamati etāyāti kicchā.",
  "anya-e0401n0:174_8": "Vicinaṃ kicchāti vicikicchāti imamatthaṃ dassento “sabhāvaṃ”tiādimāha.",
  "anya-e0401n0:174_9": "“Vicikicchatī”ti saṅkhatadhātupadaṃ.",
  "anya-e0401n0:174_10": "Tañca kaṅkhāyaṃ vattatīti dassetuṃ “vicikicchati vā”tiādi vuttaṃ.",
  "anya-e0401n0:174_11": "Dvidhā eḷayati kampatīti dveḷakaṃ.",
  "anya-e0401n0:174_12": "Tathā pavattaṃ cittaṃ.",
  "anya-e0401n0:174_13": "Dveḷakassa bhāvoti viggaho.",
  "anya-e0401n0:174_14": "“Buddhādīsu aṭṭhasū”ti buddhe kaṅkhati,",
  "anya-e0401n0:174_15": "dhamme kaṅkhati,",
  "anya-e0401n0:174_16": "saṅghe kaṅkhati,",
  "anya-e0401n0:174_17": "sikkhāya kaṅkhati,",
  "anya-e0401n0:174_18": "pubbante kaṅkhati,",
  "anya-e0401n0:174_19": "aparante kaṅkhati,",
  "anya-e0401n0:174_20": "pubbantā parante kaṅkhati,",
  "anya-e0401n0:174_21": "idappaccayatā paṭicca samuppannesu dhammesu kaṅkhatīti evaṃ vuttesu aṭṭhasu saddheyya vatthūsu.",
  "anya-e0401n0:174_22": "Tattha “buddhe kaṅkhatī”ti itipi so bhagavā arahaṃtiādinā vuttesu buddhaguṇesu asaddahanto buddhe kaṅkhati nāma.",
  "anya-e0401n0:174_23": "Svākkhāto bhagavatā dhammotiādinā vuttesu dhamma guṇesu asaddahanto dhamme kaṅkhati nāma.",
  "anya-e0401n0:174_24": "Suppaṭipanno bhagavato sāvakasaṅghotiādinā vuttesu saṅghaguṇesu asaddahanto saṅghe kaṅkhati nāma.",
  "anya-e0401n0:174_25": "Tissannaṃ sikkhānaṃ vaṭṭa dukkhato niyyānaṭṭhesu asaddahanto sikkhāya kaṅkhati nāma.",
  "anya-e0401n0:174_26": "Attano atīta bhavassa atthi natthibhāve kaṅkhanto pubbante kaṅkhati nāma.",
  "anya-e0401n0:174_27": "Attano parammaraṇā anāgata bhavassa atthi natthibhāve kaṅkhanto aparante kaṅkhati nāma.",
  "anya-e0401n0:174_28": "Tadubhayassa atthi natthi bhāve kaṅkhanto pubbantā parante kaṅkhati nāma.",
  "anya-e0401n0:174_29": "Imasmiṃ bhave attano khandhānaṃ paṭicca samuppāde ca paṭicca samuppannabhāve ca kaṅkhanto idappaccayatā paṭicca samuppannesu dhammesu kaṅkhati nāma.",
  "anya-e0401n0:174_30": "“Vimati vasenā”ti vematikabhāvena.",
  "anya-e0401n0:174_31": "Pavattamānā vicikicchā.",
  "anya-e0401n0:174_32": "Vicikicchā paṭirūpakā nāma sabba dhammesu appaṭihatabuddhīnaṃ sabbaññu buddhānaṃ eva natthīti vuttaṃ “asabbaññūnaṃ”tiādi.",
  "anya-e0401n0:175_0": "Akusalarāsimhianudīpanā niṭṭhitā.",
  "anya-e0401n0:176_0": "97.",
  "anya-e0401n0:176_1": "Saddhāvacanatthe.",
  "anya-e0401n0:176_2": "“Sannisinnaṃ”ti acalitaṃ.",
  "anya-e0401n0:176_3": "“Suṭṭhū”ti anassantaṃ acalantañca katvā.",
  "anya-e0401n0:176_4": "“Dhāretī”ti evameva hotīti sallakkhaṇavasena dhāreti.",
  "anya-e0401n0:176_5": "Tathā ṭhapetīti.",
  "anya-e0401n0:176_6": "Saddahanti vā saddhā sampannā sattā.",
  "anya-e0401n0:176_7": "Saddhātuṃ arahantīti saddheyyāni.",
  "anya-e0401n0:176_8": "Akālussaṃ vuccati anāvilaṃ cittaṃ.",
  "anya-e0401n0:176_9": "Akālussaṃ eva akālussiyaṃ.",
  "anya-e0401n0:176_10": "Tassa bhāvoti viggaho.",
  "anya-e0401n0:176_11": "“Okappanā”ti ahosādhu ahosuṭṭhūti adhimuccanavasena cintanā.",
  "anya-e0401n0:176_12": "“Micchādhimokkho yevā”ti diṭṭhisampayutto adhimokkhoyeva.",
  "anya-e0401n0:176_13": "“Vitte asatī”ti dhane asati.",
  "anya-e0401n0:176_14": "Dhanañhi vittanti vuccati.",
  "anya-e0401n0:176_15": "Yaṃ yaṃ icchati,",
  "anya-e0401n0:176_16": "taṃ taṃ vindanti etenāti katvā.",
  "anya-e0401n0:176_17": "“Tesaṃ”ti manussānaṃ.",
  "anya-e0401n0:177_0": "98.",
  "anya-e0401n0:177_1": "Sativacanatthe.",
  "anya-e0401n0:177_2": "“Saratī”ti anussarati.",
  "anya-e0401n0:177_3": "“Katānī”ti pubbekatāni.",
  "anya-e0401n0:177_4": "“Kattabbānī”ti idāni vā pacchā vā kattabbāni.",
  "anya-e0401n0:177_5": "Kalyāṇa kammaṃ nāmapakatiyā cittassa ratiṭṭhānaṃ na hoti.",
  "anya-e0401n0:177_6": "Pāpa kammameva cittassa ratiṭṭhānaṃ hoti.",
  "anya-e0401n0:177_7": "Tasmā kalyāṇa kamme eva appamajjituṃ visuṃ satināma icchitabbā.",
  "anya-e0401n0:177_8": "Pāpakamme pana visuṃ satiyā kiccaṃ natthi.",
  "anya-e0401n0:177_9": "Sabbepi cittacetasikā dhammā apamatta rūpā honti.",
  "anya-e0401n0:177_10": "Tenāha “itarāpanā”tiādiṃ.",
  "anya-e0401n0:177_11": "“Satiyeva na hotī”ti visuṃ sati nāmako eko cetasikoyeva na hoti.",
  "anya-e0401n0:177_12": "Katamā pana sā hotīti āha “katassā”tiādiṃ.",
  "anya-e0401n0:177_13": "Tattha katassa appamajjanaṃ nāma kesañci anumodanavasena kesañci anusocanavasena appamajjanaṃ.",
  "anya-e0401n0:177_14": "Kattabbassa appamajjanaṃ nāma niccakālampi kātuṃ abhimukhatā.",
  "anya-e0401n0:177_15": "“Katassā”ti vā bhummatthe sāmivacanaṃ.",
  "anya-e0401n0:177_16": "Tathā sesesu dvīsu padesu.",
  "anya-e0401n0:177_17": "Sabbesu rājakammesu niyutto sabbakammiko.",
  "anya-e0401n0:177_18": "“Niyutto”ti appamatto hutvā byāvaṭakāya citto.",
  "anya-e0401n0:177_19": "Sabbesu ṭhānesu icchitabbāti sabbatthikā.",
  "anya-e0401n0:177_20": "Sā hi chasu dvāresu cittassa ārakkha kiccā hoti indriya saṃvaraṇa dhammattā.",
  "anya-e0401n0:177_21": "Tasmā chasu dvāresu iṭṭhārammaṇe lobhamūlacittassa anuppajjanatthāya sā icchitabbā,",
  "anya-e0401n0:177_22": "aniṭṭhā rammaṇe dosamūla cittassa,",
  "anya-e0401n0:177_23": "majjhattārammaṇe mohamūla cittassāti. Api ca,",
  "anya-e0401n0:177_24": "bojjhaṅga bhāvanā ṭhānesu idaṃ sutta padaṃ vuttaṃ.",
  "anya-e0401n0:177_25": "Tasmā bhāvanā cittassa līnaṭṭhānepi sā icchitabbā līnapakkhato cittassa nīvāraṇatthāyātiādinā yojetabbā.",
  "anya-e0401n0:178_0": "99- 100.",
  "anya-e0401n0:178_1": "Hiriottappavacanatthesu.",
  "anya-e0401n0:178_2": "“Kāyaduccaritādīhi lajjatī”ti tānikātuṃ lajjati.",
  "anya-e0401n0:178_3": "Tāni hīnakammāni lāmakakammānīti hīḷetvā tato attānaṃ rakkhituṃ icchati.",
  "anya-e0401n0:178_4": "Tenāha “jigucchatī”ti.",
  "anya-e0401n0:178_5": "“Ukkaṇṭhatī”ti virujjhati,",
  "anya-e0401n0:178_6": "viyogaṃ icchati.",
  "anya-e0401n0:178_7": "“Tehi yevā”ti kāya duccaritādīhiyeva.",
  "anya-e0401n0:178_8": "“Ubbijjatī”ti uttasati,",
  "anya-e0401n0:178_9": "bhayato upaṭṭhāti. Gāthāsu.",
  "anya-e0401n0:178_10": "“Alajjiyesū”ti alajjitabbesu kalyāṇa kammesu.",
  "anya-e0401n0:178_11": "“Lajjare”ti lajjanti.",
  "anya-e0401n0:178_12": "“Abhaye”ti abhāyitabbe kalyāṇakamme.",
  "anya-e0401n0:178_13": "Yasmā pana sappurisā attānaṃ pariharantīti sambandho.",
  "anya-e0401n0:178_14": "“Hiriyā attani gāravaṃ uppādetvā”ti attano jātiguṇādikaṃ vā sīla guṇādikaṃ vā garuṃ katvā mādisassa eva rūpaṃ pāpakammaṃ ayuttaṃ kātuṃ.",
  "anya-e0401n0:178_15": "Yadi kareyyaṃ,",
  "anya-e0401n0:178_16": "pacchā attānaṃ asuddhaṃ ñatvā dukkhīdummano bhaveyyanti evaṃ hiriyā attani gāravaṃ uppādetvā.",
  "anya-e0401n0:178_17": "“Ottappena paresu gāravaṃ uppādetvā”ti parānuvādabhayaṃ bhāyitvāti adhippāyo.",
  "anya-e0401n0:178_18": "Tattha parānuvādabhayaṃ nāma paresaṃ sādhu janānaṃ garahā bhayaṃ.",
  "anya-e0401n0:178_19": "Aññampi apāyabhayaṃ saṃsāra vaṭṭabhayañca ettha saṅgayhatiyeva.",
  "anya-e0401n0:178_20": "Lokaṃpālentīti lokapālā.",
  "anya-e0401n0:178_21": "“Lokaṃ”ti sattalokaṃ.",
  "anya-e0401n0:178_22": "“Pālentī”ti apāya bhayato rakkhanti.",
  "anya-e0401n0:179_0": "101.",
  "anya-e0401n0:179_1": "Alobhavacanatthe.",
  "anya-e0401n0:179_2": "Akāro viruddhatthotiāha “lobhappaṭipakkho”ti.",
  "anya-e0401n0:179_3": "Lobhassa paṭiviruddhoti attho.",
  "anya-e0401n0:179_4": "Paṭiviruddhatā ca pahāyaka pahātabba bhāvena veditabbāti dassetuṃ “sohī”tiādimāha.",
  "anya-e0401n0:179_5": "Tattha so nekkhammadhātuvasena hutvā pavattatīti sambandho.",
  "anya-e0401n0:179_6": "“Hita saññitesū”ti idaṃ me atthāya hitāya sukhāyāti evaṃ saññitesu.",
  "anya-e0401n0:179_7": "“Lagganavasenā”ti amuñcitukāmatāvasena.",
  "anya-e0401n0:179_8": "Tesveva pavattatīti sambandho.",
  "anya-e0401n0:179_9": "“Bhavabhoga sampattiyo gūtharāsiṃ viya hīḷetvā”ti idaṃ bodhisattānaṃ vasena nidassana vacanaṃ.",
  "anya-e0401n0:179_10": "Tattha “hīḷetvā”ti garahitvā.",
  "anya-e0401n0:179_11": "Nikkhamanti etenāti nekkhammo.",
  "anya-e0401n0:179_12": "So eva dhātūti nekkhammadhātu.",
  "anya-e0401n0:180_0": "102. Ayaṃ nayo dosappaṭipakkho, mohappaṭipakkhotiādīsupi netabbo.",
  "anya-e0401n0:181_0": "103.",
  "anya-e0401n0:181_1": "Tatra majjhattatāyaṃ.",
  "anya-e0401n0:181_2": "“Līnuddhaccānaṃ”ti cittassa līnatā eko visamapakkho.",
  "anya-e0401n0:181_3": "Uddhaṭatā dutīyo visamapakkho.",
  "anya-e0401n0:181_4": "Līnaṃ cittaṃ kosajje visamapakkhe patati.",
  "anya-e0401n0:181_5": "Uddhaṭaṃ cittaṃ uddhacce visamapakkhe patati.",
  "anya-e0401n0:181_6": "Tadubhayampi akusala pakkhikaṃ hoti.",
  "anya-e0401n0:181_7": "Tathā cittassa ati lūkhatā eko visama pakkho.",
  "anya-e0401n0:181_8": "Atipahaṭṭhatā ekotiādinā sabbaṃ bojjhaṅgavidhānaṃ vitthāretabbaṃ.",
  "anya-e0401n0:181_9": "Tatra majjhattatā pana sampayutta dhamme ubhosu antesu pātetuṃ adatvā sayaṃ majjhimappaṭipadāyaṃ daḷhaṃ tiṭṭhati.",
  "anya-e0401n0:182_0": "104. Passaddhādīsu. “Tattha taṃ vīndantī”ti tesu puñña kammesu taṃ citta sukhaṃ paṭilabhanti.",
  "anya-e0401n0:183_0": "105. Lahutā dvaye. “Tattapāsāṇe”ti santatte pāsāṇapiṭṭhe. “Tatthā”ti puññakammesu.",
  "anya-e0401n0:184_0": "106-110. Mudutā dvayādīsu sabbaṃ suviññeyyaṃ.",
  "anya-e0401n0:185_0": "111.",
  "anya-e0401n0:185_1": "Viratittaye. “Kathā, cetanā, virati,",
  "anya-e0401n0:185_2": "vasenā”ti ‘kathāsammāvācā,",
  "anya-e0401n0:185_3": "cetanā sammāvācā,",
  "anya-e0401n0:185_4": "virati sammāvācā, vasena.",
  "anya-e0401n0:185_5": "Taṃ kathāvācaṃ samuṭṭhāpetīti taṃ samuṭṭhāpikā.",
  "anya-e0401n0:185_6": "Yā pana pāpa viramaṇākārena cittassa pavattīti yojanā.",
  "anya-e0401n0:185_7": "“Samādiyantassa vā”ti musāvādā viramāmītiādinā vacībhedaṃ katvā samādiyantassa vā.",
  "anya-e0401n0:185_8": "“Adhiṭṭhahantassa vā”ti vacībhedaṃ akatvā citteneva tathā adhiṭṭhahantassa vā.",
  "anya-e0401n0:185_9": "Imehi dvīhi padehi samādāna viratippavattiṃ vadati.",
  "anya-e0401n0:185_10": "“Avītikkamantassa vā”ti etena sampatta viratippavattiṃ vadati.",
  "anya-e0401n0:185_11": "“Etāyā”ti sammāvācā viratiyā.",
  "anya-e0401n0:185_12": "Sā pana kattunā ca kriyāya ca sahabhāvinī hutvā samādāna kriyaṃ suṭṭhutaraṃ sādheti.",
  "anya-e0401n0:185_13": "Tasmā sā karaṇa sādhanaṃ nāma hoti.",
  "anya-e0401n0:185_14": "Tenāha “karaṇatthevākaraṇa vacana”nti.",
  "anya-e0401n0:185_15": "Bahūsujavanavāresu pavattamānesu purima purima javanavārapariyāpannā sammāvācā pacchima pacchima javanavārasamuṭṭhitāya samādāna kriyāya paccayo hoti.",
  "anya-e0401n0:185_16": "Sā pana tāya kriyāya asahabhāvittā karaṇalakkhaṇaṃ na sampajjati.",
  "anya-e0401n0:185_17": "Hetu lakkhaṇe tiṭṭhati.",
  "anya-e0401n0:185_18": "Tenāha “hetu atthevā karaṇavacana”nti.",
  "anya-e0401n0:185_19": "Idañca atthato labbhamānattā vuttaṃ.",
  "anya-e0401n0:185_20": "Sammāvācāti padaṃ pana kitasādhana padattākaraṇatthe evasiddhaṃ.",
  "anya-e0401n0:185_21": "Na hi akāraka bhūto hetu attho sādhanaṃ nāma sambhavati.",
  "anya-e0401n0:185_22": "“Samādāna vacanānī”ti sammāvācā samuṭṭhitāni samādāna vacanāni.",
  "anya-e0401n0:185_23": "“Tato”ti tatoparaṃ.",
  "anya-e0401n0:185_24": "“Tesaṃ”ti te saṃvadamānānaṃ.",
  "anya-e0401n0:185_25": "Idañca sabbaṃ sammāvācāti vacane vacībhedavācaṃ padhānaṃ katvā vuttaṃ.",
  "anya-e0401n0:185_26": "Sampattavirati samuccheda viratibhūtāya pana sammāvācāya vacībhedena kiccaṃ natthi.",
  "anya-e0401n0:185_27": "Virati kicca mevapadhānanti dassetuṃ “apicā”tiādi vuttaṃ.",
  "anya-e0401n0:185_28": "“Pavattamānā”ti pavattamānattā.",
  "anya-e0401n0:185_29": "Visesana hetu padametaṃ.",
  "anya-e0401n0:186_0": "112-113. Sammākammantepi sammāājīvepi vattabbaṃ natthi.",
  "anya-e0401n0:187_0": "114.",
  "anya-e0401n0:187_1": "“Sampattaṃ vatthuṃ”ti pāṇāti pātādikammassa vatthuṃ.",
  "anya-e0401n0:187_2": "Sāpaccuppannārammaṇāyeva. Kasmā,",
  "anya-e0401n0:187_3": "attano paccakkhe sampatta vasenavatthussadharamānattā.",
  "anya-e0401n0:187_4": "“Samādiyantassa vā uppannā”ti pāṇāti pātāpaṭiviramādhītiādinā samādiyantassayā samādānakkhaṇe uppannā virati.",
  "anya-e0401n0:187_5": "“Sā pana paccuppannārammaṇā hotī”ti ettha kathaṃ paccuppannā rammaṇā hotīti.",
  "anya-e0401n0:187_6": "Pāṇāti pātāpaṭiviramādhīti vadantassa cittaṃ anukkamena pāṇasaddādīnaṃ atthaṃ ārammaṇaṃ katvā pavattati.",
  "anya-e0401n0:187_7": "Tattha “pāṇo”ti vohārato satto.",
  "anya-e0401n0:187_8": "Paramatthato jīvitindriyaṃ.",
  "anya-e0401n0:187_9": "So ca satto tañcajīvitindriyaṃ loke sabbakālampi saṃvijjatiyeva.",
  "anya-e0401n0:187_10": "Evarūpaṃ jīvitindriya sāmaññaṃ sandhāya paccuppannārammaṇāti vuttaṃ.",
  "anya-e0401n0:187_11": "Adinnādānā paṭiviramādhītiādīsupi eseva nayo.",
  "anya-e0401n0:187_12": "“Anāgatā rammaṇāvā”ti ettha ekadivasaṃ niyametvā samādiyantassa tasmiṃ divase dharamāna sattāpi atthi.",
  "anya-e0401n0:187_13": "Uppajjissamānasattāpi atthi.",
  "anya-e0401n0:187_14": "Tadubhayampi pāṇavacane saṅgahitameva.",
  "anya-e0401n0:187_15": "Pāṇupetaṃ katvā samādiyantassa vattabbameva natthi.",
  "anya-e0401n0:187_16": "Api ca anāgatakālikampi samādānaṃ atthiyeva.",
  "anya-e0401n0:187_17": "Ahaṃ asukadivasato paṭṭhāya yāvajīvampi pāṇātipātā viramādhītiādi.",
  "anya-e0401n0:187_18": "Evaṃ samādāna virati anāgatā rammaṇāpi hotīti.",
  "anya-e0401n0:187_19": "“Paccayasamucchedavasenā”ti taṃ taṃ kilesānusaya saṅkhātassa paccayassa samucchedavasena.",
  "anya-e0401n0:187_20": "Sesamettha suviññeyyaṃ.",
  "anya-e0401n0:188_0": "115- 116.",
  "anya-e0401n0:188_1": "Appamaññādvaye.",
  "anya-e0401n0:188_2": "Apicātiādīsu.",
  "anya-e0401n0:188_3": "“Kalisambhavebhave”ti dukkhuppattipaccayabhūte saṃsārabhave.",
  "anya-e0401n0:188_4": "“Pāpekali parājaye”ti kalisaddo pāpe ca parājaye ca vattatīti attho.",
  "anya-e0401n0:188_5": "Sattehi kaliṃ avanti rakkhanti etāyāti karuṇā.",
  "anya-e0401n0:188_6": "Sattehīti ca rakkhaṇatthayoge icchitasmiṃ atthe apādāna vacanaṃ. Yathā-",
  "anya-e0401n0:188_7": "kāke rakkhanti taṇḍulā- ti.",
  "anya-e0401n0:188_8": "Sattevā kalito avanti rakkhanti etāyāti karuṇā.",
  "anya-e0401n0:188_9": "Kalitoti ca rakkhaṇattha yoge anicchitasmimpi apādānavacanaṃ. Yathā-",
  "anya-e0401n0:188_10": "pāpācittaṃ nivārayeti.",
  "anya-e0401n0:188_11": "Ekasmiṃ satte pavattāpi appamaññā eva nāma honti.",
  "anya-e0401n0:188_12": "Yathā taṃ sabbaññutaññāṇaṃ ekasmiṃ ārammaṇe pavattampi sabbaññutaññāṇameva hotīti.",
  "anya-e0401n0:189_0": "117. Paññindriye vattabbaṃ natthi.",
  "anya-e0401n0:190_0": "Sobhaṇarāsimhianudīpanā niṭṭhitā.",
  "anya-e0401n0:191_0": "118.",
  "anya-e0401n0:191_1": "Etaṃ parimāṇaṃ assāti ettāvaṃ.",
  "anya-e0401n0:191_2": "“Ettāvatā”ti ettāvantena- phasso, vedanā,",
  "anya-e0401n0:191_3": "saññā,tiādivacanakkamena.",
  "anya-e0401n0:191_4": "“Cittuppādesū”ti ettha-",
  "anya-e0401n0:191_5": "katame dhammā dassanena pahātabbā.",
  "anya-e0401n0:191_6": "Cattāro diṭṭhigatasampayutta cittuppādā-",
  "anya-e0401n0:191_7": "tiādīsu cittacetasika samūho cittuppādoti vuccati.",
  "anya-e0401n0:191_8": "Idha pana cittāni eva cittuppādāti vuccantīti āha “cittuppādesūti cittesu icceva attho”ti.",
  "anya-e0401n0:191_9": "“Sabbadubbalattā”ti sabbacittehi dubbalatarattā.",
  "anya-e0401n0:191_10": "“Bhāvanā balenā”ti vitakka virāgasatti yuttena upacāra bhāvanā balena,",
  "anya-e0401n0:191_11": "vuṭṭhāna gāmini vipassanā bhāvanā balena ca.",
  "anya-e0401n0:191_12": "“Balanāyakattā”ti bala dhammānaṃ nāyakattā,",
  "anya-e0401n0:191_13": "jeṭṭhakattā.",
  "anya-e0401n0:192_0": "119.",
  "anya-e0401n0:192_1": "Akusala cetasikesu.",
  "anya-e0401n0:192_2": "“Pacchimaṃ”ti sabbesupi dvādasā kusala cittesūti vacanaṃ.",
  "anya-e0401n0:192_3": "“Purimassā”ti sabbā kusala sādhāraṇā nāmāti vacanassa.",
  "anya-e0401n0:192_4": "“Samattana vacanaṃ”ti-",
  "anya-e0401n0:192_5": "kasmā sabbākusala sādhāraṇā nāmāti.",
  "anya-e0401n0:192_6": "Yasmā sabbesupi. La.",
  "anya-e0401n0:192_7": "Cittesu labbhanti,",
  "anya-e0401n0:192_8": "tasmā sabbā kusala sādhāraṇā nāmā-",
  "anya-e0401n0:192_9": "ti evaṃ sādhana vacanaṃ.",
  "anya-e0401n0:192_10": "Yasmā pana imehi catūhi vinānuppajjanti,",
  "anya-e0401n0:192_11": "tasmā te sabbesu tesu labbhantīti yojanā.",
  "anya-e0401n0:192_12": "Kasmā vinā nuppajjantīti āha “na hitānī”tiādiṃ.",
  "anya-e0401n0:192_13": "“Tehī”ti pāpehi.",
  "anya-e0401n0:192_14": "Sabba pāpa dhammatoti attho.",
  "anya-e0401n0:192_15": "“Tathā tathā āmasitvā”ti diṭṭhi khandhesu nicco dhuvo sassatotiādinā āmasati.",
  "anya-e0401n0:192_16": "Māno ahanti vā seyyo sadisotiādinā vā āmasati.",
  "anya-e0401n0:192_17": "Evaṃ tathā tathā āmasitvā.",
  "anya-e0401n0:192_18": "“Tesū”ti diṭṭhimānesu.",
  "anya-e0401n0:192_19": "Niddhāraṇe bhummaṃ.",
  "anya-e0401n0:192_20": "Diṭṭhi parāmasantī pavattatīti yojanā.",
  "anya-e0401n0:192_21": "“Taṃ gahitākāra”nti taṃ ahanti gahitaṃ nimittākāraṃ.",
  "anya-e0401n0:192_22": "Sakkāya diṭṭhi eva gati yesaṃ te diṭṭhi gatikā.",
  "anya-e0401n0:192_23": "Avikkhambhita sakkāya diṭṭhikā.",
  "anya-e0401n0:192_24": "“Ahanti gaṇhantī”ti mānena gaṇhanti.",
  "anya-e0401n0:192_25": "“Na hi mānassa viyā”ti yathā mānassa attasampaggahaṇe byāpāro atthi,",
  "anya-e0401n0:192_26": "na tathā diṭṭhiyā attasampaggahaṇe byāpāro atthīti yojanā.",
  "anya-e0401n0:192_27": "Ettha ca attasampaggahaṇaṃ nāma parehi saddhiṃ attānaṃ seyyādivasena suṭṭhupaggahaṇaṃ.",
  "anya-e0401n0:192_28": "“Na ca diṭṭhiyā viyā”ti yathā diṭṭhiyā dhammānaṃ ayāthāvapakkhaparikappane byāpāro atthīti yojanā.",
  "anya-e0401n0:192_29": "Tattha ayāthāvapakkho nāma attā sassato ucchinnotiādi.",
  "anya-e0401n0:192_30": "Macchariyaṃ attasampattīsu lagganalobhasamuṭṭhitattā lobhasampayuttameva siyāti codanaṃ pariharanto “macchariyaṃ panā”tiādimāha.",
  "anya-e0401n0:192_31": "Tattha “tāsaṃ”ti attasampattīnaṃ.",
  "anya-e0401n0:192_32": "Sesamettha suviññeyyaṃ.",
  "anya-e0401n0:193_0": "120.",
  "anya-e0401n0:193_1": "Sobhaṇacetasikesu.",
  "anya-e0401n0:193_2": "“Tīsu khandhesu”ti sīlakkhandha samādhikkhandha paññākkhandhesu ca.",
  "anya-e0401n0:193_3": "“Sammādiṭṭhi pacchimako”ti sammādiṭṭhiyā pacchato anubandhakoti attho.",
  "anya-e0401n0:193_4": "Sammādiṭṭhiyā parivā ramattoti vuttaṃ hoti.",
  "anya-e0401n0:193_5": "“Tasmiṃ asati pī”ti dutīyajjhānika maggādīsu tasmiṃ sammāsaṅkappe asantepi.",
  "anya-e0401n0:193_6": "“Sīlasamādhikkhandha dhammesu panā”ti ‘sammāvācā,",
  "anya-e0401n0:193_7": "sammākammanto,",
  "anya-e0401n0:193_8": "sammāājīvo,ti ime tayo dhammā sīlakkhandha dhammā nāma.",
  "anya-e0401n0:193_9": "Sammā vāyāmo,",
  "anya-e0401n0:193_10": "sammāsati,",
  "anya-e0401n0:193_11": "sammāsamādhī,ti ime tayo dhammā samādhikkhandhā nāma.",
  "anya-e0401n0:193_12": "Imesu sīlakkhandha samādhikkhandhesu.",
  "anya-e0401n0:193_13": "“Eko ekassa kiccaṃ na sādhetī”ti tesu sammāvācā sammākammantassa kiccaṃ na sādheti.",
  "anya-e0401n0:193_14": "Sammā ājīvassa kiccaṃ na sādheti.",
  "anya-e0401n0:193_15": "Sammākammanto ca sammāvācāya kiccaṃ na sādhetītiādinā sabbaṃ vattabbaṃ.",
  "anya-e0401n0:193_16": "“Sīlesu paripūrakāritā vasenā”ti sīlappaṭipakkha dhammānaṃ samucchindakāritā vasenāti adhippāyo.",
  "anya-e0401n0:193_17": "Musāvāda virati musāvādameva pajahituṃ sakkoti.",
  "anya-e0401n0:193_18": "Na itarāni pisuṇavācādīnīti yojanā.",
  "anya-e0401n0:193_19": "Ettha siyā.",
  "anya-e0401n0:193_20": "Musāvādavirati nāma kusala dhammo hoti.",
  "anya-e0401n0:193_21": "Kusala dhammo ca nāma sabbassa akusala dhammassa paṭipakkho.",
  "anya-e0401n0:193_22": "Ekasmimpi kusala dhamme uppajjamāne tasmiṃ santāne sabbāni akusalāni pajahituṃ sakkontīti vattabbāni.",
  "anya-e0401n0:193_23": "Atha ca pana musāvāda virati musāvādameva pajahituṃ sakkoti,",
  "anya-e0401n0:193_24": "na itarānīti vuttaṃ.",
  "anya-e0401n0:193_25": "Kathamidaṃ daṭṭhabbanti. Vuccate.",
  "anya-e0401n0:193_26": "Pajahituṃ sakkotīti idaṃ pañcasu pahānesu tadaṅgappahāna vacanaṃ.",
  "anya-e0401n0:193_27": "Tadaṅgappahānanti ca tena tena kusalaṅgena tassa tassa akusalaṅgassa pahānaṃ tadaṅgappahānaṃ nāma.",
  "anya-e0401n0:193_28": "Idaṃ vuttaṃ hoti,",
  "anya-e0401n0:193_29": "idha sappuriso pāṇātipātā paṭiviramāmītiādinā visuṃ visuṃ sikkhāpadāni samādiyitvā pāṇāti pātavirati",
  "anya-e0401n0:193_30": "saṅkhātena kusalaṅgena pāṇātipāta saṅkhātaṃ akusalaṅgaṃ pajahati.",
  "anya-e0401n0:193_31": "Adinnādāna virati saṅkhātena kusalaṅgena adinnādāna saṅkhātaṃ akusalaṅgaṃ pajahatītiādinā vitthāretabbaṃ.",
  "anya-e0401n0:193_32": "Ekasmimpi kusala dhamme uppajjamāne tasmiṃ santāne sabbāni akusalāni na uppajjantīti ettha pana anokāsattā eva na uppajjanti,",
  "anya-e0401n0:193_33": "na pahānattā.",
  "anya-e0401n0:193_34": "Na hi tasmiṃ santāne tasmiṃ khaṇe tāni akusalāni eva na uppajjanti.",
  "anya-e0401n0:193_35": "Athakho sabbāni aññāni kusala cittāni ca na uppajjanti.",
  "anya-e0401n0:193_36": "Sabbāni abyākata cittāni ca na uppajjanti.",
  "anya-e0401n0:193_37": "Tāni anokā sattā eva na uppajjanti.",
  "anya-e0401n0:193_38": "Na pahānattā na uppajjanti.",
  "anya-e0401n0:193_39": "Tadaṅgappahānādi vasena pana pahānaṃ sandhāya idha pajahituṃ sakkoti-",
  "anya-e0401n0:193_40": "na sakkotīti vuttaṃ.",
  "anya-e0401n0:193_41": "Ettāvatā tadaṅgappahānaṃ nāma supākaṭaṃ hoti.",
  "anya-e0401n0:193_42": "Musāvāda virati musāvādameva pajahituṃ sakkoti.",
  "anya-e0401n0:193_43": "Na itarānīti idañca suṭṭhu upapannaṃ hotīti.",
  "anya-e0401n0:193_44": "“Ettha cā”tiādīsu kāyaṅgacopanatthāya vācaṅgacopanatthāya ca pavattāni kāyavacīco pana bhāgiyāni nāma.",
  "anya-e0401n0:193_45": "Kāmāvacara kusalesveva viratiyo sandissanti.",
  "anya-e0401n0:193_46": "“Kāmāvacara kusalesu pī”ti niddhāraṇe bhummavacanaṃ.",
  "anya-e0401n0:193_47": "Kāmabhūmiyaṃ uppannesu eva kāmāvacara kusalesu sandissanti.",
  "anya-e0401n0:193_48": "Tividha kuhanavatthūni ca viramitabbavatthuṭṭhāneṭhitāni.",
  "anya-e0401n0:193_49": "Ettha ca kuhanaṃ nāma vimhāpanaṃ lābhasakkāra silokatthāya manussānaṃ nānāmāyāsāṭheyya kammāni katvā acchariyabbhuta bhāvakaraṇanti vuttaṃ hoti.",
  "anya-e0401n0:193_50": "Taṃ pana tividhaṃ ‘paccayappaṭisevanakuhanañca,",
  "anya-e0401n0:193_51": "sāmantajappana kuhanañca,",
  "anya-e0401n0:193_52": "iriyā pathasaṇṭhā pana kuhanañca.",
  "anya-e0401n0:193_53": "Tattha mahicchoyeva samāno appicchākāraṃ dassetvā ādito āgatā gate catupaccaye paṭikkhipitvā pacchā bahuṃ bahuṃ āgate paccaye paṭiggaṇhāti.",
  "anya-e0401n0:193_54": "Idaṃ paccayappaṭisevana kuhanaṃ nāma.",
  "anya-e0401n0:193_55": "Pāpicchoyeva samāno ayaṃ jhānalābhīti vā abhiññālābhīti vā arahāti vā jano maṃ sambhāvetūti sambhāvanaṃ",
  "anya-e0401n0:193_56": "icchanto attānaṃ uttari manussa dhammānaṃ santike te vā attano santike katvā vañceti.",
  "anya-e0401n0:193_57": "Idaṃ sāmantajappana kuhanaṃ nāma.",
  "anya-e0401n0:193_58": "Pāpicchoyeva samāno ayaṃ santavutti samāhito āraddhavīriyoti jano maṃ sambhāvetūti sambhāvanaṃ icchanto iriyā patha nissitaṃ nānāvañcanaṃ karoti.",
  "anya-e0401n0:193_59": "Idaṃ iriyā patha saṇṭhāpana kuhanaṃ nāma.",
  "anya-e0401n0:193_60": "“Sikkhāpadassa vatthūnī”ti surā pāna vikāla bhojana naccagītavādita dassana savanādīni.",
  "anya-e0401n0:193_61": "Surāmerayapānā viramādhīti samādiyantassa surāmerayapāna cetanā viramitabba vatthu nāma.",
  "anya-e0401n0:193_62": "Vikāla bhojanā viramāmīti samādiyantassa vikāle yāvakālika vatthussa paribhuñjana cetanā viramitabba vatthu nāma.",
  "anya-e0401n0:193_63": "Sesesupi eseva nayo.",
  "anya-e0401n0:193_64": "Lokuttara cittesu.",
  "anya-e0401n0:193_65": "‘Sabbathāpī,ti ca ‘niyatā’ti ca ‘ekato vā’ti ca tīṇi visesanāni.",
  "anya-e0401n0:193_66": "Lokiyesu pana ‘kadācī’ti ca ‘visuṃ visuṃ’ti ca dve dve visesanāni.",
  "anya-e0401n0:193_67": "Tattha lokuttaresu ‘sabbathāpī’ti idaṃ samucchedappahāna dassanaṃ lokiyesupi tabbiparītaṃ tadaṅgappahāna",
  "anya-e0401n0:193_68": "dassanaṃ adhippetanti katvā “ekeka duccaritappahānavasene vā”ti vuttaṃ.",
  "anya-e0401n0:194_0": "121.",
  "anya-e0401n0:194_1": "Appamaññāsu.",
  "anya-e0401n0:194_2": "“Vibhaṅge”ti appamaññā vibhaṅge.",
  "anya-e0401n0:194_3": "“Kāruññappakatikassā”ti kāruññasabhāvassa.",
  "anya-e0401n0:194_4": "“Anissukino”ti issādhammarahitassa.",
  "anya-e0401n0:194_5": "Thāmagatā karuṇā dosa samuṭṭhitaṃ vihiṃsaṃ pajahati.",
  "anya-e0401n0:194_6": "Thāmagatā muditā dosasamuṭṭhitaṃ aratiṃ pajahatīti vuttaṃ “vihiṃsā aratīnaṃ nissaraṇa bhūtā”ti.",
  "anya-e0401n0:194_7": "Ettha ca arati nāma suññāgāresu ca bhāvanā kammesu ca nibbidā.",
  "anya-e0401n0:194_8": "Dosa nissaraṇe sati domanassanissaraṇampi siddhameva.",
  "anya-e0401n0:194_9": "Nissaraṇañca nāma paṭipakkha dhamma saṇṭhānena hoti.",
  "anya-e0401n0:194_10": "Tasmā pubbabhāgepi appamaññāsu niccaṃ somanassa saṇṭhānaṃ veditabbanti adhippāyena “domanassappaṭipakkhañcā”tiādimāha.",
  "anya-e0401n0:194_11": "“Aṭṭhakathāyapi saha viruddho”ti aṭṭhasāliniyaṃ upekkhā sahagata kāmāvacara kusala cittesu karuṇā muditā",
  "anya-e0401n0:194_12": "parikammakālepi hi imesaṃ uppatti mahāaṭṭhakathāyaṃ anuññātā evā-",
  "anya-e0401n0:194_13": "ti vuttaṃ.",
  "anya-e0401n0:194_14": "Tāya aṭṭhakathāyapi saha viruddho.",
  "anya-e0401n0:194_15": "Sesamettha suviññeyyaṃ.",
  "anya-e0401n0:194_16": "“Paṭikūlā rammaṇesu pana…pe…",
  "anya-e0401n0:194_17": "vattabbameva natthī”ti paṭikūlā rammaṇāni nāma somanassena dūre honti,",
  "anya-e0401n0:194_18": "tathā dukkhita sattā ca,",
  "anya-e0401n0:194_19": "tasmā tadā rammaṇāni asubha bhāvanā cittāni ca karuṇā bhāvanā cittāni ca ādito upekkhā sahagatā nevāti vattabbameva natthi.",
  "anya-e0401n0:194_20": "“Sāhivedanupekkhā nāmā”ti kāmāvacara vedanupekkhā vuttā.",
  "anya-e0401n0:194_21": "Vibhāvanipāṭhe,",
  "anya-e0401n0:194_22": "“aññavihitassa pī”ti aññaṃ ārammaṇaṃ manasikarontassapi.",
  "anya-e0401n0:194_23": "Sajjhāyanaṃ sampajjati,",
  "anya-e0401n0:194_24": "sammasanaṃ sampajjatīti pāṭhaseso.",
  "anya-e0401n0:194_25": "Iti tasmā.",
  "anya-e0401n0:194_26": "Ettha siyā “taṃ paṭikkhittaṃ hotī”ti kasmā vuttaṃ.",
  "anya-e0401n0:194_27": "Na nu tampi upekkhā sahagata cittesu karuṇā muditānaṃ sambhavaṃ sādheti yevāti.",
  "anya-e0401n0:194_28": "Saccaṃ sādhetiyeva.",
  "anya-e0401n0:194_29": "Tena pana paricaya vasena tesu tāsaṃ sambhavaṃ dīpeti.",
  "anya-e0401n0:194_30": "Idha pana “ettha cā”tiādinā “paṭikūlā rammaṇesū”tiādinā ca paricayena vinā pakatiyā tāsaṃ upekkhā vedanāya eva saha pavatti bahulatā vuttāti.",
  "anya-e0401n0:194_31": "“Yogakamma balenā”ti yuñjana vīriya kamma balena.",
  "anya-e0401n0:195_0": "122.",
  "anya-e0401n0:195_1": "Ceto yuttānaṃ citta cetasikānaṃ.",
  "anya-e0401n0:195_2": "“Ettha cā”tiādīsu.",
  "anya-e0401n0:195_3": "Heṭṭhā ca vutto ‘kadāci sandissanti visuṃ visuṃ,",
  "anya-e0401n0:195_4": "kadāci nānā hutvā jāyantī’ti.",
  "anya-e0401n0:195_5": "Upari ca vakkhati ‘appamaññā viratiyo panettha pañcapi paccekameva yojetabbā’ti.",
  "anya-e0401n0:195_6": "Issādīnañca nānā kadāci yogo upari ‘issāmacchera kukkuccāni panettha paccekameva yojetabbānī’ti vakkhati.",
  "anya-e0401n0:195_7": "Mānathina middhānaṃ pana nānā kadāci yogo idha vattabbo.",
  "anya-e0401n0:195_8": "“Kadācī”ti vatvā tadatthaṃ vivarati “tesaṃ”tiādinā.",
  "anya-e0401n0:195_9": "“Tesaṃ”ti diṭṭhi vippayuttānaṃ.",
  "anya-e0401n0:195_10": "“Niddābhibhūta vasenā”ti nidassana vacanametaṃ.",
  "anya-e0401n0:195_11": "Tena kosajjādīnampi gahaṇaṃ veditabbaṃ.",
  "anya-e0401n0:195_12": "“Akammaññatāyā”ti akammaññabhāvena.",
  "anya-e0401n0:195_13": "Tehi issāmacchariya kukkuccehi.",
  "anya-e0401n0:195_14": "Tena ca mānena.",
  "anya-e0401n0:195_15": "Kicca virodhe vā ārammaṇa virodhe vā nānābhāvo.",
  "anya-e0401n0:195_16": "Avirodhe sahabhāvo.",
  "anya-e0401n0:196_0": "123.",
  "anya-e0401n0:196_1": "“Yogaṭṭhānaparicchindana vasenā”ti sabbacitta sādhāraṇā tāva sabbesupi ekūnanavuticittuppādesu,",
  "anya-e0401n0:196_2": "vitakko pañcapaññā sacittesūtiādinā yuttaṭṭhāna bhūtānaṃ cittānaṃ gaṇanasaṅkhyāparicchedavasena.",
  "anya-e0401n0:196_3": "“Yutta dhammarāsi paricchindana vasenā”ti anuttare chattiṃsa,",
  "anya-e0401n0:196_4": "mahaggate pañcatiṃsātiādinā yutta dhammarāsīnaṃ gaṇana saṅkhyā pariccheda vasena.",
  "anya-e0401n0:196_5": "Sesaṃ suviññeyyaṃ.",
  "anya-e0401n0:196_6": "“Pāḷiyaṃ”ti dhammasaṅgaṇi pāḷiyaṃ.",
  "anya-e0401n0:196_7": "“Tesaṃ nayānaṃ”ti catukka pañcaka nayānaṃ.",
  "anya-e0401n0:197_0": "124. “Kāyavacī visodhana kiccā”ti kāyadvāravacīdvāra sodhana kiccā.",
  "anya-e0401n0:198_0": "125.",
  "anya-e0401n0:198_1": "Lokuttara viratīnaṃ lokuttara vipākesupi uppajjanato “idañca…pe…",
  "anya-e0401n0:198_2": "daṭṭhabba”nti.",
  "anya-e0401n0:198_3": "Tāsaṃ appamaññānaṃ.",
  "anya-e0401n0:198_4": "Tesu mahāvipākesu.",
  "anya-e0401n0:198_5": "Sattapaññattādīni ārammaṇāni yassāti viggaho.",
  "anya-e0401n0:198_6": "“Tenā”ti kusalena.",
  "anya-e0401n0:198_7": "“Vikappa rahitattā”ti vividhākāra cintana rahitattā.",
  "anya-e0401n0:198_8": "Appanāpatta kamma visesehi nibbattā appanāpattakamma visesa nibbattā.",
  "anya-e0401n0:198_9": "Paññatti visesāni nāma pathavīkasiṇa nimittādīni.",
  "anya-e0401n0:198_10": "“Api cā”tiādīsu.",
  "anya-e0401n0:198_11": "Na paññatti dhammehi atthi.",
  "anya-e0401n0:198_12": "Evañca sati,",
  "anya-e0401n0:198_13": "kāmavipākāni kāmataṇhāya ārammaṇabhūtā paññattiyopi ālambeyyunti.",
  "anya-e0401n0:198_14": "“Saṅgahanayabhedakārakā”ti patha majjhānika cittesu chattiṃsa.",
  "anya-e0401n0:198_15": "Dutīyajjhānika cittesu pañcatiṃsātiādinā saṅgahanayabhedassa kārakā.",
  "anya-e0401n0:199_0": "126.",
  "anya-e0401n0:199_1": "“Ettha cā”tiādīsu.",
  "anya-e0401n0:199_2": "“Pañcasu asaṅkhārikesū”ti niddhāraṇe bhummavacanaṃ.",
  "anya-e0401n0:199_3": "Tathā pañcasu sasaṅkhārikesūti.",
  "anya-e0401n0:199_4": "Sesamettha suviññeyyaṃ.",
  "anya-e0401n0:200_0": "128.",
  "anya-e0401n0:200_1": "“Bhūmi jāti sampayogādibhedenā”ti phassotāva catubbidho hoti kāmāvacaro,",
  "anya-e0401n0:200_2": "rūpāvacaro,",
  "anya-e0401n0:200_3": "arūpāvacaro cāti.",
  "anya-e0401n0:200_4": "Ayaṃ bhūmibhedo.",
  "anya-e0401n0:201_0": "Dvādasākusalā phassā, kusalā ekavīsati;",
  "anya-e0401n0:202_0": "Chattiṃseva vipākā ca, vīsati kriyā matā.",
  "anya-e0401n0:203_0": "Iti ayaṃ jātibhedo.",
  "anya-e0401n0:203_1": "Somanassa sahagato,",
  "anya-e0401n0:203_2": "diṭṭhigata sampayutto,",
  "anya-e0401n0:203_3": "asaṅkhāriko ca,",
  "anya-e0401n0:203_4": "sasaṅkhāriko cātiādinā sampayogādibhedo vattabbo.",
  "anya-e0401n0:203_5": "“Cittena samaṃ bheda”nti attanā vā sampayuttena cittabhedena samaṃ bhedaṃ.",
  "anya-e0401n0:203_6": "Ekūnana vutiyā cittesu vā.",
  "anya-e0401n0:203_7": "Ettha ca vicikicchā cetasikaṃ ekasmiṃ citte yuttanti ekameva hoti. Doso, issā,",
  "anya-e0401n0:203_8": "macchariyaṃ,",
  "anya-e0401n0:203_9": "kukkuccanti ime cattāro dvīsu cittesu yuttāti visuṃ visuṃ dve dve honti.",
  "anya-e0401n0:203_10": "Tathā diṭṭhimānā paccekaṃ cattāro.",
  "anya-e0401n0:203_11": "Thinamiddhaṃ paccekaṃ pañcātiādinā sabbaṃ vattabbanti.",
  "anya-e0401n0:204_0": "Cetasikasaṅgahadīpaniyāanudīpanā niṭṭhitā.",
  "anya-e0401n0:205_0": "3. Pakiṇṇakasaṅgahaanudīpanā",
  "anya-e0401n0:206_0": "129.",
  "anya-e0401n0:206_1": "Pakiṇṇakasaṅgahe.",
  "anya-e0401n0:206_2": "Ubhinnaṃ citta cetasikānaṃ.",
  "anya-e0401n0:206_3": "“Tepaññāsā”ti tepaññāsavidhā.",
  "anya-e0401n0:206_4": "“Bhāvo”ti vijjamānakiriyā.",
  "anya-e0401n0:206_5": "Yo lakkhaṇa rasādīsu lakkhaṇanti vuccati.",
  "anya-e0401n0:206_6": "Tenāha “dhammānaṃ”tiādiṃ.",
  "anya-e0401n0:206_7": "Pavattoti pāṭhasesa padaṃ.",
  "anya-e0401n0:206_8": "Etena ‘vedanā bhedena cittacetasikānaṃ saṅgaho’tiādīsupi vedanā bhedena pavatto cittacetasikānaṃ saṅgahotiādinā sambandhaṃ dasseti.",
  "anya-e0401n0:206_9": "“Vacanattho dassito”ti,",
  "anya-e0401n0:206_10": "kathaṃ dassitoti āha “vedanā bhedena cittacetasikānaṃ saṅgaho”tiādi.",
  "anya-e0401n0:206_11": "“Tesaṃ dāni yathārahaṃ”ti ettha “tesaṃ”ti cittacetasikānaṃ,",
  "anya-e0401n0:206_12": "saṅgaho nāmāti sambandho.",
  "anya-e0401n0:206_13": "Etena ayaṃ saṅgaho citta cetasikānaṃ eva saṅgahoti siddhaṃ hoti.",
  "anya-e0401n0:206_14": "Vedanā hetuto. La.",
  "anya-e0401n0:206_15": "Lambaṇavatthuto saṅgaho nāmāti sambandho.",
  "anya-e0401n0:206_16": "Etena upari vedanā saṅgahotiādīsu vedanāto saṅgaho vedanā saṅgaho. La.",
  "anya-e0401n0:206_17": "Vatthuto saṅgaho vatthu saṅgahoti siddhaṃ hoti,",
  "anya-e0401n0:206_18": "vedanātotiādīsu ca vedanā bhedatotiādi atthato siddhaṃ hoti.",
  "anya-e0401n0:206_19": "Evaṃ channaṃ pakiṇṇakasaṅgahānaṃ vacanattho dassito.",
  "anya-e0401n0:206_20": "Tenāha “vedanā bhedenā”tiādiṃ.",
  "anya-e0401n0:206_21": "Ādinā dassitoti sambandho.",
  "anya-e0401n0:206_22": "“Saṅgaho nāma niyyate”ti vuttattā “nīto nāma atthī”ti vuttaṃ.",
  "anya-e0401n0:206_23": "“Niyyate”ti ca pavattīyateti attho.",
  "anya-e0401n0:206_24": "Nanu tesaṃ “saṅgaho nāma niyyate”ti vuttattā dvīhi citta cetasikehi eva ayaṃ saṅgaho netabboti. Na.",
  "anya-e0401n0:206_25": "Cittena nīte cetasikehi visuṃ netabba kiccassa abhāvatoti dassetuṃ “citte pana siddhe”tiādi vuttaṃ.",
  "anya-e0401n0:207_0": "130.",
  "anya-e0401n0:207_1": "Vedanā saṅgahe.",
  "anya-e0401n0:207_2": "Vedanā bhedaṃ nissāya imassa saṅgahassa pavattattā “nissaya dhamma pariggahattha”nti vuttaṃ.",
  "anya-e0401n0:207_3": "“Saṃyuttake”ti vedanā saṃyuttake.",
  "anya-e0401n0:207_4": "“Ārammaṇaṃ anubhontī”ti ārammaṇa rasaṃ anubhonti.",
  "anya-e0401n0:207_5": "“Te”ti tejanā.",
  "anya-e0401n0:207_6": "“Taṃ”ti taṃ ārammaṇaṃ.",
  "anya-e0401n0:207_7": "“Sātato”ti sukhākārato.",
  "anya-e0401n0:207_8": "“Assātato”ti dukkhā kārato.",
  "anya-e0401n0:207_9": "Tato aññopakāro natthi,",
  "anya-e0401n0:207_10": "tasmā vedanā anubhavana lakkhaṇena tividhā eva hotīti yojanā.",
  "anya-e0401n0:207_11": "“Dve”ti dve vedanāyo.",
  "anya-e0401n0:207_12": "Upekkhaṃ sukhe saṅgahetvā sukhadukkhavasena vā dve vedanā vuttāti yojanā.",
  "anya-e0401n0:207_13": "“Santasmiṃ esā paṇīte sukhe”ti jhānasampayuttaṃ adukkhama sukhaṃ sandhāya vuttaṃ.",
  "anya-e0401n0:207_14": "Pañca bhedādīsu vitthāro vedanā saṃyutte gahetabbo.",
  "anya-e0401n0:207_15": "Vedayitanti ca vedanāti ca atthato ekaṃ.",
  "anya-e0401n0:207_16": "“Sabbaṃ taṃ dukkhasmiṃ”ti sabbaṃ taṃ vedayitaṃ dukkhasmiṃ eva paviṭṭhaṃ hoti.",
  "anya-e0401n0:207_17": "Saṅkhāra dukkhataṃ ānanda mayā sandhāya bhāsitaṃ saṅkhāra vipariṇāmatañca,",
  "anya-e0401n0:207_18": "yaṃ kiñci vedayitaṃ,",
  "anya-e0401n0:207_19": "sabbaṃ taṃ dukkhasmiṃti pāḷi.",
  "anya-e0401n0:207_20": "“Indriyabhedavasenā”ti somanassa sahagataṃ,",
  "anya-e0401n0:207_21": "upekkhāsahagataṃ,",
  "anya-e0401n0:207_22": "domanassa sahagataṃ,",
  "anya-e0401n0:207_23": "sukhasahagataṃ,",
  "anya-e0401n0:207_24": "dukkha sahagatanti evaṃ indriya bhedavasena.",
  "anya-e0401n0:207_25": "“Yesu dhammesū”ti sampayutta dhammesu.",
  "anya-e0401n0:207_26": "“Tesaṃ”ti sampayutta dhammānaṃ.",
  "anya-e0401n0:207_27": "Tattha sukhasampayuttā dhammā kāyika sukha sampayutta cetasika sukha sampayutta vasena duvidhā.",
  "anya-e0401n0:207_28": "Evaṃ issaraṭṭhānabhūtānaṃ sampayutta dhammānaṃ duvidhattā anubhavana bhede tīsu vedanāsu ekaṃ sukha vedanaṃ",
  "anya-e0401n0:207_29": "dvidhā bhinditvā sukhindriyaṃ somanassindriyanti vuttaṃ.",
  "anya-e0401n0:207_30": "Dukkhasampayutta dhammesupi esevanayo.",
  "anya-e0401n0:207_31": "“Api cā”ti kiñci vattabbaṃ atthīti attho.",
  "anya-e0401n0:207_32": "“Tepī”ti upekkhā sampayuttāpi dhammā.",
  "anya-e0401n0:207_33": "Cakkhādi pasādakāyā nāma cakkhu sota ghāna jivhā pasādakāyā.",
  "anya-e0401n0:207_34": "Tesu nissitā nāma cakkhu viññāṇa cittuppādādayo.",
  "anya-e0401n0:207_35": "“Sabbhāvā”ti santabhāvato saṃvijjamāna bhāvato duvidhā hontīti yojanā.",
  "anya-e0401n0:207_36": "“Eka rasattā”ti majjhattabhāvena ekarasattā.",
  "anya-e0401n0:207_37": "“Itarānī”ti somanassa domanassa upekkhindriyāni.",
  "anya-e0401n0:207_38": "Sesamettha suviññeyyaṃ.",
  "anya-e0401n0:208_0": "131.",
  "anya-e0401n0:208_1": "Hetusaṅgahe.",
  "anya-e0401n0:208_2": "“Suppatiṭṭhitabhāvasādhanaṃ”ti suṭṭhu patiṭṭhahantīti suppatiṭṭhitā.",
  "anya-e0401n0:208_3": "Suppatiṭṭhita bhāvasādhanaṃ hetu kiccaṃ nāmāti yojanā.",
  "anya-e0401n0:208_4": "“Imepi dhammā”ti imepi cha hetu dhammā.",
  "anya-e0401n0:208_5": "“Tatthā”ti tesu ārammaṇesu, sādhenti.",
  "anya-e0401n0:208_6": "Tasmā suppatiṭṭhita bhāvasādhanaṃ hetukiccaṃ nāmāti vuttaṃ.",
  "anya-e0401n0:208_7": "“Apare panā”ti paṭṭhānaṭṭha kathāyaṃ āgato revatatthera vādo.",
  "anya-e0401n0:208_8": "“Dhammānaṃ kusalādi bhāvasādhanaṃ”ti sahajātadhammānaṃ kusalabhāvasādhanaṃ akusalabhāvasādhanaṃ abyākatabhāvasādhanaṃ.",
  "anya-e0401n0:208_9": "“Evaṃ sante”tiādi taṃ vādaṃ paṭikkhipantānaṃ paṭikkhepavacanaṃ.",
  "anya-e0401n0:208_10": "“Yesa”nti mohamūla citta dvaye moho ca ahetuka cittuppāda rūpa nibbānāni ca.",
  "anya-e0401n0:208_11": "“Na sampajjeyyā”ti sahajāta hetuno abhāvā tassa mohassa akusala bhāvo,",
  "anya-e0401n0:208_12": "itare sañca abyākata bhāvo na sampajjeyya.",
  "anya-e0401n0:208_13": "Idaṃ vuttaṃ hoti.",
  "anya-e0401n0:208_14": "Hetu nāma sahajāta dhammānaṃ kusalādibhāvaṃ sādhetīti vuttaṃ.",
  "anya-e0401n0:208_15": "Evaṃ sati,",
  "anya-e0401n0:208_16": "so moho sampayutta dhammānaṃ akusala bhāvaṃ sādheyya.",
  "anya-e0401n0:208_17": "Attano pana akusala bhāvaṃ sādhento sahajāto añño hetu natthi.",
  "anya-e0401n0:208_18": "Tasmā tassa akusalabhāvo na sampajjeyya.",
  "anya-e0401n0:208_19": "Tathā ahetuka cittuppāda rūpa nibbānānañca abyākatabhāvaṃ sādhento koci sahajāto hetu nāma natthīti tesampi abyākata bhāvo na sampajjeyya.",
  "anya-e0401n0:208_20": "Na ca na sampajjati.",
  "anya-e0401n0:208_21": "Tasmā so theravādo na yuttoti.",
  "anya-e0401n0:208_22": "Ettha siyā.",
  "anya-e0401n0:208_23": "Soca moho attano dhammatāya akusalo hoti.",
  "anya-e0401n0:208_24": "Tāni ca ahetuka cittuppādarūpa nibbānāni attano dhammatāya abyākatāni hontīti.",
  "anya-e0401n0:208_25": "Evaṃ sante,",
  "anya-e0401n0:208_26": "yathā te dhammā.",
  "anya-e0401n0:208_27": "Tathā aññepi dhammā attano dhammatāya eva kusalā kusalā byākatā bhavissanti.",
  "anya-e0401n0:208_28": "Na cettha kāraṇaṃ atthi,",
  "anya-e0401n0:208_29": "yenakāraṇena te eva dhammā attano dhammatāya akusalā byākatā honti.",
  "anya-e0401n0:208_30": "Aññe pana dhammā attano dhammatāya kusalā kusalā byākatā na honti,",
  "anya-e0401n0:208_31": "hetūhi eva hontīti.",
  "anya-e0401n0:208_32": "Tasmā tesaṃ sabbesampi kusalādi bhāvatthāya hetūhi payojanaṃ natthi.",
  "anya-e0401n0:208_33": "Tasmā so theravādo na yutto yevāti.",
  "anya-e0401n0:208_34": "Na kevalañca tasmiṃ theravāde ettako doso atthi.",
  "anya-e0401n0:208_35": "Atha kho aññopi doso atthīti dassetuṃ “yāni cā”tiādimāha.",
  "anya-e0401n0:208_36": "Tatthāyaṃ adhippāyo.",
  "anya-e0401n0:208_37": "Sace dhammānaṃ kusalādi bhāvo sahajāta hetuppaṭibaddho siyā.",
  "anya-e0401n0:208_38": "Evaṃ sati,",
  "anya-e0401n0:208_39": "hetu paccaye kusala hetuto laddha paccayāni rūpāni kusalāni bhaveyyuṃ.",
  "anya-e0401n0:208_40": "Akusala hetuto laddha paccayāni rūpāni akusalāni bhaveyyuṃ.",
  "anya-e0401n0:208_41": "Na ca bhavanti.",
  "anya-e0401n0:208_42": "Tasmā so vādo ayutto yevāti.",
  "anya-e0401n0:208_43": "Idāni puna taṃ theravādaṃ paggahetuṃ “yathāpanā”tiādimāha.",
  "anya-e0401n0:208_44": "“Dhammesū”ti catussacca dhammesu.",
  "anya-e0401n0:208_45": "Muyhanakiriyā nāma andhakāra kiriyā.",
  "anya-e0401n0:208_46": "Dhammacchando nāma dānaṃ dātukāmo,",
  "anya-e0401n0:208_47": "sīlaṃ pūretukāmo,",
  "anya-e0401n0:208_48": "bhāvanaṃ bhāvetukāmo iccādinā pavatto chando.",
  "anya-e0401n0:208_49": "“Akkhantī”ti akkhamanaṃ, arocanaṃ, amanāpo.",
  "anya-e0401n0:208_50": "Pāpa dhamma pāpā rammaṇa virodho nāma kāmarāgaṭṭhānīyehi sattavidha methuna dhammādīhi pāpa dhammehi",
  "anya-e0401n0:208_51": "ceva pañcakāmaguṇā rammaṇe hi ca cittassa virodho,",
  "anya-e0401n0:208_52": "jeguccho paṭikūlo.",
  "anya-e0401n0:208_53": "Muyhanakiriyā pana ekanta akusala jātikā eva hoti.",
  "anya-e0401n0:208_54": "Ettāvatā mohamūla citta dvaye moho attano dhammatāya akusalo hotīti imamatthaṃ patiṭṭhāpeti.",
  "anya-e0401n0:208_55": "“Evaṃ sante”tiādikaṃ tattha dosāropanaṃ vidhamati.",
  "anya-e0401n0:208_56": "Idāni ahetuka cittuppāda rūpa nibbānāni attano dhammatāya abyākatāni hontīti imamatthaṃ patiṭṭhāpetuṃ “yoca dhammo”tiādimāha.",
  "anya-e0401n0:208_57": "“Ettakamevā”ti aññaṃ dukkara kāraṇaṃ natthīti adhippāyo.",
  "anya-e0401n0:208_58": "“Ahetuka cittānaṃ”ti ahetuka cittuppādānaṃ.",
  "anya-e0401n0:208_59": "Attano dhammatāya eva siddho. Ettāvatā- ahetuka. La.",
  "anya-e0401n0:208_60": "Nibbānāni attano dhammatāya abyākatāni hontī-",
  "anya-e0401n0:208_61": "ti imamatthaṃ patiṭṭhāpeti.",
  "anya-e0401n0:208_62": "“Evaṃ sante”tiādi tattha dosāropanaṃ apaneti.",
  "anya-e0401n0:208_63": "Idāni sabbopi moho attano dhammatāya akusala bhāveṭhatvā aññesaṃ icchā nāma atthi,",
  "anya-e0401n0:208_64": "akkhanti nāma atthīti evaṃ vuttānaṃ icchā akkhanti dhammānampi akusala bhāvaṃ sādhetīti dassetuṃ “tattha moho”tiādimāha.",
  "anya-e0401n0:208_65": "“Muyhana nissandāni evā”ti muyhanakiriyāya nissandapphalāni eva.",
  "anya-e0401n0:208_66": "Na kevalaṃ so lobhādīnaṃ akusalabhāvaṃ sādheti,",
  "anya-e0401n0:208_67": "atha kho alobhādīnampi kusalabhāvaṃ so eva sādhetīti dassetuṃ “alobhādīnañcā”tiādi vuttaṃ.",
  "anya-e0401n0:208_68": "“Avijjānusayena saheva siddho”ti tāni sattasantāne avijjānusaye appahīne kusalāni honti.",
  "anya-e0401n0:208_69": "Pahīne kiriyāni hontīti adhippāyo.",
  "anya-e0401n0:208_70": "Idāni lobha dosānaṃ alobhādīnañca hetu kiccaṃ dassetuṃ “tāni pana lobhādīnī”tiādi vuttaṃ.",
  "anya-e0401n0:208_71": "Rajjana dussanānaṃ nissandāni rajjanādinissandāni.",
  "anya-e0401n0:208_72": "“Diṭṭhi mānādīnī”ti diṭṭhi māna issā macchariyādīni.",
  "anya-e0401n0:208_73": "Arajjana adussana amuyhanānaṃ nissandāni arajjanādi nissandāni.",
  "anya-e0401n0:208_74": "“Saddhādīnī”ti saddhā sati hiri ottappādīni.",
  "anya-e0401n0:208_75": "“Hetumukhenapī”ti ahetuka cittuppāda rūpa nibbānānaṃ abyākatabhāvo attano dhammatāya siddhoti vutto.",
  "anya-e0401n0:208_76": "Sahetuka vipāka kriyānaṃ abyākata bhāvo pana attano dhammatāya siddhotipi sahajāta hetūnaṃ hetu kiccena siddhotipi vattuṃ vaṭṭatīti adhippāyo.",
  "anya-e0401n0:208_77": "Vibhāva nipāṭhe.",
  "anya-e0401n0:208_78": "“Maggitabbo”ti gavesitabbo.",
  "anya-e0401n0:208_79": "Atha tesaṃ kusalādi bhāvo sesasampayutta hetuppaṭi baddho siyāti yojanā.",
  "anya-e0401n0:208_80": "“Appaṭi baddho”ti hetunā appaṭi baddho.",
  "anya-e0401n0:208_81": "“Kusalādibhāvo”ti kusalādibhāvo siyā.",
  "anya-e0401n0:208_82": "“So”ti kusalādibhāvo.",
  "anya-e0401n0:208_83": "“Ahetukānaṃ”ti ahetuka cittuppāda rūpa nibbānānaṃ.",
  "anya-e0401n0:208_84": "Idāni ‘yāni ca laddhahetu paccayānī’tiādi vacanaṃ paṭikkhipanto “yathācā”tiādimāha.",
  "anya-e0401n0:208_85": "“Rūpārūpa dhammesū”ti niddhāraṇe bhumma vacanaṃ.",
  "anya-e0401n0:208_86": "“Arūpa dhammesu evā”ti niddhāraṇīyaṃ.",
  "anya-e0401n0:208_87": "Na rūpa dhammesu pharanti.",
  "anya-e0401n0:208_88": "Evaṃ sati,",
  "anya-e0401n0:208_89": "kasmā te rūpa dhammā jhānapaccayuppannesu vuttāti āha “te panā”tiādiṃ.",
  "anya-e0401n0:208_90": "Sesamettha suviññeyyaṃ.",
  "anya-e0401n0:208_91": "“Taṃ pana tesaṃ”ti tesaṃ haṃsādīnaṃ taṃ vaṇṇavisesaṃ.",
  "anya-e0401n0:208_92": "“Yoniyo”ti mātāpitu jātiyo.",
  "anya-e0401n0:208_93": "“Abyākatānaṃ panāti sabbaṃ”ti abyākatānaṃ pana abyākatabhāvo niranusaya santānappaṭi baddho,",
  "anya-e0401n0:208_94": "kammappaṭi baddho,",
  "anya-e0401n0:208_95": "avipākabhāvappaṭi baddho cāti daṭṭhabbanti idaṃ sabbaṃ.",
  "anya-e0401n0:208_96": "“Vutta pakkhepatati yevā”ti tasmiṃ pakkhe antogadhamevāti adhippāyo.",
  "anya-e0401n0:209_0": "132.",
  "anya-e0401n0:209_1": "Kiccasaṅgahe.",
  "anya-e0401n0:209_2": "Tasmiṃ parikkhīṇeti sambandho.",
  "anya-e0401n0:209_3": "“Kammassā”ti kammantarassa.",
  "anya-e0401n0:209_4": "Cutassa sattassa abhinibbattīti sambandho.",
  "anya-e0401n0:209_5": "“Bhavantarādippaṭi sandhāna vasenā”ti bhavantarassa ādikoṭiyā paṭisandhāna vasena.",
  "anya-e0401n0:209_6": "Bhavasantānassa pavattīti sambandho.",
  "anya-e0401n0:209_7": "Kathaṃ pavattīti āha “yāva taṃ kammaṃ”tiādiṃ.",
  "anya-e0401n0:209_8": "“Avicchedappavatti paccayaṅgabhāvenā”ti avicchedappavattiyā padhāna paccaya saṅkhātena aṅgabhāvena.",
  "anya-e0401n0:209_9": "Etena bhavaṅgapade aṅgasaddassa atthaṃ vadati.",
  "anya-e0401n0:209_10": "Tenāha “tassahī”tiādiṃ.",
  "anya-e0401n0:209_11": "“Tassā”ti bhavaṅgassa.",
  "anya-e0401n0:209_12": "Āvajjanaṃ āvaṭṭananti eko vacanattho.",
  "anya-e0401n0:209_13": "Taṃ vā āvajjetīti eko.",
  "anya-e0401n0:209_14": "“Taṃ”ti citta santānaṃ.",
  "anya-e0401n0:209_15": "Āvaṭṭati vā taṃ etthāti eko.",
  "anya-e0401n0:209_16": "Āvaṭṭati vā taṃ etenāti eko.",
  "anya-e0401n0:209_17": "“Taṃ”ti citta santānaṃ.",
  "anya-e0401n0:209_18": "Āvajjeti vāti eko.",
  "anya-e0401n0:209_19": "“Voṭṭhabbanaṃ”ti vi- ava-",
  "anya-e0401n0:209_20": "ṭhapanaṃti padacchedo.",
  "anya-e0401n0:209_21": "Vibhāvani vicāraṇāyaṃ.",
  "anya-e0401n0:209_22": "“Ekāvajjana parikamma cittato”ti maggena vā abhiññāya vā ekaṃ samānaṃ āvajjanaṃ assāti viggaho.",
  "anya-e0401n0:209_23": "Tassaṃ vīthiyaṃ ‘āvajjanaṃ,",
  "anya-e0401n0:209_24": "parikammaṃ, upacāro, anulomaṃ,",
  "anya-e0401n0:209_25": "gotrabhū,ti ettha parikamma javanacittaṃ idha parikamma cittanti vuttaṃ.",
  "anya-e0401n0:209_26": "“Tānī”ti maggā bhiññājavanāni.",
  "anya-e0401n0:209_27": "“Tatthā”ti tasmiṃ vibhāvani pāṭhe.",
  "anya-e0401n0:209_28": "“Dīghaṃ addhānaṃ”ti sakalarattiyaṃ vā sakala divasaṃ vā niddokkamana vasena dīghaṃ kālaṃ.",
  "anya-e0401n0:209_29": "Sesamettha suviññeyyaṃ.",
  "anya-e0401n0:209_30": "“Paṭisandhiyāṭhānaṃ”ti paṭisandhikiccassa ṭhānaṃ.",
  "anya-e0401n0:209_31": "Kālohi nāma visuṃ cittassa ārammaṇa bhūto eko paññatti dhammoti etena kālo nāma sabhāvato avijjamānattā",
  "anya-e0401n0:209_32": "kathaṃ kiccānaṃ pavattiṭṭhānaṃ nāma sakkā bhavitunti imaṃ āsaṅkaṃ visodheti.",
  "anya-e0401n0:209_33": "“Itarathā”ti tathā aggahetvā aññathā kiccaṭṭhānānaṃ abhede gahite satīti attho.",
  "anya-e0401n0:209_34": "“Sayaṃ somanassa yuttaṃpī”ti kadāci sayaṃ somanassa yuttaṃpi.",
  "anya-e0401n0:209_35": "“Taṃ”ti somanassa santīraṇaṃ.",
  "anya-e0401n0:209_36": "“Laddhapaccaya bhāvenā”ti laddhaanantara paccayabhāvena.",
  "anya-e0401n0:209_37": "“Āsevana bhāva rahitaṃ pī”ti āsevana guṇa rahitampi.",
  "anya-e0401n0:209_38": "Tañhi āsevana paccaye paccayopi na hoti,",
  "anya-e0401n0:209_39": "paccayuppannampi na hotīti.",
  "anya-e0401n0:209_40": "“Parikamma bhāvanā balena ca pavattattā”ti idaṃ phalasamāpatti vīthiyaṃ phalajavanesu pākaṭaṃ.",
  "anya-e0401n0:209_41": "Sesametthasubodhameva.",
  "anya-e0401n0:210_0": "133.",
  "anya-e0401n0:210_1": "Dvārasaṅgahe.",
  "anya-e0401n0:210_2": "“Ādāsapaṭṭamayo”ti ādāsapaṭṭena pakato.",
  "anya-e0401n0:210_3": "“Dve evā”ti dve eva dvārāni.",
  "anya-e0401n0:210_4": "“Dvāra sadisattā”ti nagara dvāra sadisattā.",
  "anya-e0401n0:210_5": "“Kammavisesa mahābhūta visesa siddhenā”ti ettha kammavisesena ca mahābhūta visesena ca siddhoti viggaho.",
  "anya-e0401n0:210_6": "Āvajjanādīni ca vīthi cittāni gaṇhanti.",
  "anya-e0401n0:210_7": "“Yamhī”ti yasmiṃ cakkhumhi.",
  "anya-e0401n0:210_8": "Tadeva cakkhu cakkhudvāraṃ nāmāti sambandho.",
  "anya-e0401n0:210_9": "“Tesaṃ dvinnaṃ”ti rūpa nimittānañca āvajjanādi vīthicittānañca.",
  "anya-e0401n0:210_10": "“Visaya visayī bhāvūpagamanassā”ti ettha rūpa nimittānaṃ visayabhāvassa upagamanaṃ nāma cakkhu maṇḍe āpātāgamanaṃ vuccati.",
  "anya-e0401n0:210_11": "Āvajjanādīnaṃ visayī bhāvassa upagamanaṃ nāma tesaṃ nimittānaṃ ārammaṇa karaṇaṃ vuccati.",
  "anya-e0401n0:210_12": "“Mukhappathabhūtattā”ti mukhamaggabhūtattā.",
  "anya-e0401n0:210_13": "Evaṃ dvāra saddassa karaṇa sādhanayuttiṃ dassetvā idāni adhikaraṇa sādhana yuttiṃ dasseti “athavā”tiādinā.",
  "anya-e0401n0:210_14": "“Rūpānaṃ”ti rūpa nimittānaṃ.",
  "anya-e0401n0:210_15": "“Cakkhumeva cakkhu dvāra”nti etena cakkhumeva dvāraṃ cakkhu dvāranti avadhāraṇa samāsaṃ dasseti.",
  "anya-e0401n0:210_16": "“Kāraṇaṃ vuttamevā”ti heṭṭhā cittasaṅgahe manodvārāvajjanapade vuttameva.",
  "anya-e0401n0:210_17": "Sabbaṃ ekūna navutividhaṃ cittaṃ manodvārameva nāma hoti.",
  "anya-e0401n0:210_18": "Tathāhi vuttaṃ aṭṭhasāliniyaṃ ayaṃ nāmamano manodvāraṃ nāma na hotīti na vattabboti.",
  "anya-e0401n0:210_19": "“Upapatti dvāramevā”ti upapattibhava pariyāpannaṃ kammajadvārameva.",
  "anya-e0401n0:210_20": "“Idha cā”ti imasmiṃ saṅgahaganthe ca.",
  "anya-e0401n0:210_21": "Yañca sādhaka vacananti sambandho.",
  "anya-e0401n0:210_22": "“Tatthā”ti vibhāvaniyaṃ.",
  "anya-e0401n0:210_23": "“Tattheva taṃ yuttaṃ”ti tasmiṃ pāḷippadese eva taṃ sādhaka vacanaṃ yuttaṃ.",
  "anya-e0401n0:210_24": "Itare dve paccayāti sambandho.",
  "anya-e0401n0:210_25": "“Manañcāti etthā”ti manañca paṭicca dhamme ca uppajjati manoviññāṇaṃti vākye manañcātipade.",
  "anya-e0401n0:210_26": "Tattha pana javana manoviññāṇassa uppattiyā catūsu paccayesu manañcāti ettha dvārabhūtaṃ bhavaṅgamano ca āvajjana mano cāti dve paccayā labbhanti.",
  "anya-e0401n0:210_27": "Dhamme cāti pade dhammārammaṇa saṅkhāto eko paccayo labbhati.",
  "anya-e0401n0:210_28": "Ca saddena manoviññāṇa sampayuttakkhandhā gayhanti.",
  "anya-e0401n0:210_29": "Evaṃ cattāro paccayā honti.",
  "anya-e0401n0:210_30": "“Ettha cā”ti imasmiṃ aṭṭhakathā vacane.",
  "anya-e0401n0:210_31": "“Sannihita paccayānaṃ eva tattha adhippetattā”ti paṭicca saddasāmatthiyena āsanne dharamānapaccayānaṃ eva tasmiṃ pāḷivākye adhippetattā.",
  "anya-e0401n0:210_32": "“Dvārabhāvārahassā”ti visaya visayīnaṃ vutta nayena pavatti mukhabhāvārahassa.",
  "anya-e0401n0:210_33": "Etena ārammaṇāni āpātaṃ āgacchantu vā, māvā,",
  "anya-e0401n0:210_34": "vīthi cittāni pavattantuvā, māvā,",
  "anya-e0401n0:210_35": "appamāṇaṃ.",
  "anya-e0401n0:210_36": "Pabhassarappasannabhāvena dvārabhāvā rahatā eva pamāṇanti dīpeti.",
  "anya-e0401n0:210_37": "“Niṭṭhamettha gantabbaṃ”ti sanniṭṭhānaṃ ettha gantabbaṃ.",
  "anya-e0401n0:210_38": "Dvāravikāra mūlakāni tādisāni kiccāni yesaṃ tāni taṃ kiccavantāni.",
  "anya-e0401n0:210_39": "“Kammavasena sijjhantī”ti sattasantāne pavattantīti adhippāyo.",
  "anya-e0401n0:210_40": "Taṃ kiccavantāni cittāni.",
  "anya-e0401n0:210_41": "Vibhāvani pāṭhe “manodvāra saṅkhāta bhavaṅgato”ti manodvāra saṅkhāta bhavaṅga bhāvato ca.",
  "anya-e0401n0:210_42": "“Ārammaṇantaraggahaṇavasena appavattito”ti paṭisandhi cittena yathā gahitaṃ kammakammanimittādikaṃ ārammaṇaṃ",
  "anya-e0401n0:210_43": "muñcitvā pavattikāle chasu dvāresu āpātāgatassa ārammaṇantarassa gahaṇa vasena appavattito ca.",
  "anya-e0401n0:210_44": "Heṭṭhāpi pañcadvārā vajjana cakkhu viññāṇa sampaṭicchana santīraṇa voṭṭhabbana kāmāvacarajavana tadā rammaṇa vasenātiādinā kiccasīseneva. La. Vutto.",
  "anya-e0401n0:210_45": "Etthahi āvajjana sampaṭicchanādīni kicca visesānaṃ nāmāni honti.",
  "anya-e0401n0:210_46": "“Ce”ti ce vadeyya.",
  "anya-e0401n0:210_47": "“Nā”ti na vattabbaṃ.",
  "anya-e0401n0:210_48": "“Tathā assutattā”ti ekūna vīsati dvāra vimuttānīti ca,",
  "anya-e0401n0:210_49": "cha dvārikāni ceva dvāra vimuttānīti ca,",
  "anya-e0401n0:210_50": "mahaggata vipākāni dvāra vimuttāne vāti ca, sutaṃ.",
  "anya-e0401n0:210_51": "Na pana dvārika vimuttānīti sutaṃ.",
  "anya-e0401n0:211_0": "134.",
  "anya-e0401n0:211_1": "Ārammaṇa saṅgahe.",
  "anya-e0401n0:211_2": "“Dubbala purisenā”ti gelaññābhibhūtattā vā jarābhibhūtattā vā daṇḍena vā rajjukena vā vinā uṭṭhātumpi",
  "anya-e0401n0:211_3": "patiṭṭhātumpi aparāparaṃ gantumpi asakkontena dubbala purisena daṇḍakaṃ vā rajjukaṃ vā ālambiyati.",
  "anya-e0401n0:211_4": "Ālambitvā uṭṭhāti.",
  "anya-e0401n0:211_5": "Patiṭṭhāti.",
  "anya-e0401n0:211_6": "Aparāparaṃ gacchati. Evameva.",
  "anya-e0401n0:211_7": "Amuñca mānehi hutvāti pāṭhaseso.",
  "anya-e0401n0:211_8": "“Āgantvā”ti ārammaṇa karaṇa vasena tato tato āgantvā.",
  "anya-e0401n0:211_9": "“Visuṃ siddhānī”ti ālambiyatīti etasmiṃ atthe sati,",
  "anya-e0401n0:211_10": "ālambaṇanti sijjhati.",
  "anya-e0401n0:211_11": "Ārammaṇanti na sijjhati.",
  "anya-e0401n0:211_12": "Tāni ettha āgantvā ramantīti etasmiṃ atthe sati,",
  "anya-e0401n0:211_13": "ārammaṇanti sijjhati.",
  "anya-e0401n0:211_14": "Ālambaṇanti na sijjhati.",
  "anya-e0401n0:211_15": "Evañca sati ekaṃ padaṃ dvīhivākyehi dassanaṃ na sundaranti.",
  "anya-e0401n0:211_16": "“Aññāni ārammaṇānī”ti rūpārammaṇato aññāni saddārammaṇādīni.",
  "anya-e0401n0:211_17": "“Āgacchatī”ti āvibhāvaṃ gacchati,",
  "anya-e0401n0:211_18": "uppādappavatti vasena paccakkhabhāvaṃ pāpuṇāti.",
  "anya-e0401n0:211_19": "“Āgacchitthā”ti āvibhāvaṃ gacchittha,",
  "anya-e0401n0:211_20": "uppādappavatti vasena paccakkhabhāvaṃ pāpuṇittha.",
  "anya-e0401n0:211_21": "“Anāgataṃ”ti ettha na kāro avatthā vasena paṭisedho.",
  "anya-e0401n0:211_22": "Yo dhammo paccaya sāmaggiyaṃ sati āgamana jātiko uppajjana sīlo.",
  "anya-e0401n0:211_23": "So eva idāni āgacchati,",
  "anya-e0401n0:211_24": "idāni āgacchittha,",
  "anya-e0401n0:211_25": "idāni āgamana jātiyaṃ ṭhito,",
  "anya-e0401n0:211_26": "nāgacchati nāgacchitthāti iminā atthena so anāgato nāma.",
  "anya-e0401n0:211_27": "Nibbāna paññattiyo pana āgamana jātikā na honti.",
  "anya-e0401n0:211_28": "Tasmā āgamanappasaṅgābhāvato anāgatāti na vuccantīti.",
  "anya-e0401n0:211_29": "Tenāha “uppāda jātikā”tiādiṃ.",
  "anya-e0401n0:211_30": "“Taṃ vicāretabbaṃ”ti vatvā vicāraṇākāraṃ dasseti “sabbepihī”tiādinā.",
  "anya-e0401n0:211_31": "Te yadā vattabba pakkhe tiṭṭhantīti sambandho.",
  "anya-e0401n0:211_32": "Uppāda jātikānaññeva saṅkhata dhammānaṃ.",
  "anya-e0401n0:211_33": "Tāsaṃ nibbāna paññattīnaṃ.",
  "anya-e0401n0:211_34": "“Na tathā imesaṃ”ti imesaṃ dvāra vimuttānaṃ ārammaṇaṃ pana tathā na hotīti yojanā.",
  "anya-e0401n0:211_35": "“Tatthā”ti tasmiṃ bhava visese.",
  "anya-e0401n0:211_36": "Vibhāvanipāṭhe “āvajjanassaviyā”ti āvajjanassa ārammaṇaṃ viya.",
  "anya-e0401n0:211_37": "Aggahitameva hutvā.",
  "anya-e0401n0:211_38": "“Ekavajjana vīthiyaṃ aggahita bhāvo idha na pamāṇa”nti cha dvāraggahitanti idha appamāṇaṃ.",
  "anya-e0401n0:211_39": "Bhavantare gahitassa adhippetattā.",
  "anya-e0401n0:211_40": "“Kālavimutta sāmaññaṃ”vāti yaṃ kiñcikāla vimuttaṃ vā na hotīti adhippāyo.",
  "anya-e0401n0:211_41": "Āgamasiddhi vohāro nāma “kammanti vā,",
  "anya-e0401n0:211_42": "kammanimittanti vā,",
  "anya-e0401n0:211_43": "gati nimittanti vā,",
  "anya-e0401n0:211_44": "pasiddho vohāro vuccati.",
  "anya-e0401n0:211_45": "Ajāta satturājā saṅkiccajātakepi pitaraṃ māreti.",
  "anya-e0401n0:211_46": "Tasmā “dvīsubhavesū”ti vuttaṃ.",
  "anya-e0401n0:211_47": "“Cha hi dvārehī”ti karaṇa bhūtehi chahi cakkhādi dvārehi.",
  "anya-e0401n0:211_48": "“Maraṇāsanna javanehī”ti kattu bhūtehi maraṇāsanne pavattehi cha dvārika javanehi.",
  "anya-e0401n0:211_49": "“Anekaṃ sabhāvaṃ”ti anekanta bhāvaṃ.",
  "anya-e0401n0:211_50": "Yañhi ārammaṇanti sambandho.",
  "anya-e0401n0:211_51": "“Kenaci dvārena aggahitameva hotī”ti ettha asaññī bhavato cutānaṃ sattānaṃ kāmapaṭisandhiyā kammādi ārammaṇaṃ",
  "anya-e0401n0:211_52": "bhavantare kenaci dvārena aggahitanti yuttaṃ. Kasmā,",
  "anya-e0401n0:211_53": "tasmiṃ bhave kassacidvārasseva abhāvato.",
  "anya-e0401n0:211_54": "Arūpabhavato cutānaṃ pana kāmapaṭisandhiyā gati nimitta sammataṃ ārammaṇaṃ kathaṃ bhavantare kenaci dvārena aggahitaṃ bhaveyya,",
  "anya-e0401n0:211_55": "manodvāraggahitameva bhaveyyāti imaṃ codanaṃ visodhetuṃ “ettha ca yasmā paṭṭhāne”tiādi vuttaṃ.",
  "anya-e0401n0:211_56": "Tato cutānaṃ sattānaṃ yā kāmapaṭisandhi,",
  "anya-e0401n0:211_57": "tassākāmapaṭi sandhiyā.",
  "anya-e0401n0:211_58": "Paccuppannaṃ gatinimittaṃ ārammaṇaṃ etissāti viggaho.",
  "anya-e0401n0:211_59": "Kāmapaṭisandhi.",
  "anya-e0401n0:211_60": "Paresaṃ payoga balenāpi kammādīnaṃ upaṭṭhānaṃ nāma hotītiādinā yojetabbaṃ.",
  "anya-e0401n0:211_61": "“Suṭṭhu āsevitānaṃ”ti cirakālaṃ saṅgha vatta cetiyavatta karaṇādivasena taṃ taṃ bhāvanā kammavasena ca suṭṭhu āsevitānaṃ kammakammanimittānaṃ.",
  "anya-e0401n0:211_62": "“Hoti yevā”ti kammādīnaṃ upaṭṭhānaṃ nāma hotiyeva.",
  "anya-e0401n0:211_63": "“Āgantvā”ti imaṃ manussa lokaṃ āgantvā gaṇhantiyeva.",
  "anya-e0401n0:211_64": "Tadāpi nirayapālehi dassitaṃ taṃ taṃ gati nimittaṃ ārammaṇaṃ katvā cavanti.",
  "anya-e0401n0:211_65": "“Taṃ”ti revatiṃ nāma itthiṃ.",
  "anya-e0401n0:211_66": "Nanu nirayapālā nāma tāvatiṃsā bhavanaṃ gantuṃ na sakkuṇeyyunti.",
  "anya-e0401n0:211_67": "No nasakkuṇeyyuṃ. Kasmā,",
  "anya-e0401n0:211_68": "mahiddhika yakkha jātikattāti dassetuṃ “tehī”tiādi vuttaṃ.",
  "anya-e0401n0:211_69": "“Vessavaṇa dūtā”ti vessavaṇamahārājassa dūtā.",
  "anya-e0401n0:211_70": "“Upacārajjhāneṭhatvā”ti appanājhānaṃ apattatāya upacārabhāvanābhūte kāmāvacarajjhāneṭhatvā.",
  "anya-e0401n0:211_71": "“Tāneva nimittānī”ti pathavīkasiṇa nimittādīni paṭibhāga nimittāni.",
  "anya-e0401n0:211_72": "“Kāmapaṭisandhiyā ārammaṇaṃ”ti tehi nimittārammaṇehi aññaṃ upacāra bhāvanā kammaṃ vā yaṃ kiñci anurūpaṃ gati nimittaṃ vā.",
  "anya-e0401n0:211_73": "“Tāneva nimittāni gahetvā”ti vacanena tāni nimittāni maraṇāsanna javanehi gahitānīti dasseti.",
  "anya-e0401n0:211_74": "Tāni ca paññatti dhammattā kāmapaṭisandhiyā ārammaṇaṃ na hontīti.",
  "anya-e0401n0:211_75": "“Paccuppannagati nimitte siddhe siddhamevā”ti tasmiṃ bhave gatassa tattha yāvajīvampi anu bhavitabbaṃ",
  "anya-e0401n0:211_76": "ārammaṇaṃ nāma tasmiṃ khaṇe dharamānaṃ paccuppannampi atthi.",
  "anya-e0401n0:211_77": "Tato vaḍḍhamānaṃ anāgatampi atthi.",
  "anya-e0401n0:211_78": "Tattha paccuppanne upaṭṭhahante paṭisandhiyā ārammaṇaṃ sampajjati.",
  "anya-e0401n0:211_79": "Anāgataṃ pana anupaṭṭhahantampi paccuppanne antogadhasadisaṃ hotīti adhippāyo.",
  "anya-e0401n0:211_80": "Vibhāvani pāṭhena ca paccuppanna gatinimittaṃ viya āpātamāgataṃ, kasmā,",
  "anya-e0401n0:211_81": "paccuppanna gati nimitteneva kicca siddhito-",
  "anya-e0401n0:211_82": "ti adhippāyo.",
  "anya-e0401n0:211_83": "Sesamettha subodhaṃ.",
  "anya-e0401n0:211_84": "“Tānihī”tiādīsu.",
  "anya-e0401n0:211_85": "Keci vadanti.",
  "anya-e0401n0:211_86": "Anejosanti mārabbha.",
  "anya-e0401n0:211_87": "Yaṃ kālamakarīmunīti vuttattā sabbaññu buddhādīnaṃ parinibbāna cuti cittaṃ santi lakkhaṇaṃ nibbānaṃ ārammaṇaṃ karotīti.",
  "anya-e0401n0:211_88": "Taṃ sabbathāpi kāmāvacarā lambaṇā nevāti iminā apanetabbanti dassetuṃ “tā nihi sabbaññu buddhānaṃ uppannāni pī”tiādi vuttaṃ.",
  "anya-e0401n0:211_89": "“Lokuttara dhammā”tiādīsu.",
  "anya-e0401n0:211_90": "“Tānī”ti dvādasā kusala cittāni aṭṭhañāṇa vippayutta kusala kriya javanāni ca.",
  "anya-e0401n0:211_91": "Ajjhāna lābhino puthujjanā mahaggatajjhānānipi ālambituṃ na sakkontīti vuttaṃ “paññattiyā saha kāmāvacarā rammaṇānī”ti.",
  "anya-e0401n0:211_92": "“Tāne vā”ti ñāṇa sampayutta kāma kusalāni eva.",
  "anya-e0401n0:211_93": "Jhānalābhīnaṃ tāneva ñāṇa sampayuttakāma kusalāni.",
  "anya-e0401n0:211_94": "Heṭṭhima phalaṭṭhānaṃ tāneva attanā adhigata maggaphala nibbānā rammaṇāni.",
  "anya-e0401n0:211_95": "“Jhānāni patthentī”ti āyatiṃ jhānalābhino bhaveyyāmāti patthanaṃ karonti.",
  "anya-e0401n0:211_96": "“Tesaṃ pī”ti tesaṃ puthujjanānampi.",
  "anya-e0401n0:211_97": "“Te”ti te lokuttara dhammā.",
  "anya-e0401n0:211_98": "“Anubhontī”ti sampāpuṇanti.",
  "anya-e0401n0:211_99": "“Navanipāte”ti aṅguttara nikāye navanipāte.",
  "anya-e0401n0:211_100": "Sesaṃ sabbaṃ suviññeyyameva.",
  "anya-e0401n0:212_0": "135.",
  "anya-e0401n0:212_1": "Vatthusaṅgahe.",
  "anya-e0401n0:212_2": "“Vatthū”ti nissaya viseso vuccati.",
  "anya-e0401n0:212_3": "Tāni nissaya vatthūni yesaṃ tāni tabbatthukāni.",
  "anya-e0401n0:212_4": "“Tesañca saddo na yujjatī”ti tesaṃ vāde ca saddo na yujjati.",
  "anya-e0401n0:212_5": "Na hi alutta ca kāraṃ dvanda padaṃ nāma atthīti.",
  "anya-e0401n0:212_6": "“Pubbapadesu ānetabbo”ti cakkhu vatthu ca sotavatthu cātiādinā ānetabbo.",
  "anya-e0401n0:212_7": "Samāsa padaṃ na yujjati.",
  "anya-e0401n0:212_8": "Na hi samāsa padato eka desaṃ aññattha ānetuṃ yujjatīti.",
  "anya-e0401n0:212_9": "Avibhattika niddeso nāma cakkhuṃ, sotaṃ, ghānaṃ, jivhā, kāyo, hadayaṃ,",
  "anya-e0401n0:212_10": "vatthu cāti vattabbe pubbapadesu avibhattika niddeso.",
  "anya-e0401n0:212_11": "Evañcasati vatthu saddo ca saddo ca pubbapadesu ānetuṃ labbhantīti.",
  "anya-e0401n0:212_12": "Kāmataṇhāya adhīnena āyattena kāmāvacara kammena nibbattā kāmataṇhādhīna kamma nibbattā.",
  "anya-e0401n0:212_13": "“Rūpādīnaṃ paribhogo”ti rūpādīnaṃ pañcakāmaguṇānaṃ paribhogo.",
  "anya-e0401n0:212_14": "“Parittakammaṃ pī”ti sabbaṃ kāmāvacara kammampi.",
  "anya-e0401n0:212_15": "“Pūrayamānaṃ”ti paripūrentaṃ.",
  "anya-e0401n0:212_16": "Cakkhu dassanānuttariyaṃ nāma.",
  "anya-e0401n0:212_17": "Sotaṃ savanānuttariyaṃ nāma.",
  "anya-e0401n0:212_18": "Sabbesaṃ dassana kiccānaṃ majjhe buddha dassanā divasena anuttaraṃ dassanaṃ janetīti dassanānuttariyaṃ.",
  "anya-e0401n0:212_19": "Evaṃ savanānuttariyepi catusacca dhammassavanā divasenāti vattabbaṃ.",
  "anya-e0401n0:212_20": "“Ajjhatta bahiddha santā nesu pī”ti ajjhatta santānepi bahiddha santānepi.",
  "anya-e0401n0:212_21": "“Suddhe”ti kenaci ālokena ca andhakārena ca virahite.",
  "anya-e0401n0:212_22": "Āloko hi eko rūpa viseso.",
  "anya-e0401n0:212_23": "Tathā andhakāro ca.",
  "anya-e0401n0:212_24": "Te ca tattha natthi.",
  "anya-e0401n0:212_25": "“Imasmiṃ saṅgahe”ti vatthu saṅgahe.",
  "anya-e0401n0:212_26": "Visiṭṭhaṃ jānanaṃ vijānanaṃ.",
  "anya-e0401n0:212_27": "Tañca vijānanaṃ tīsu manodhātūsu natthīti vuttaṃ “vijānana kiccābhāvato”ti.",
  "anya-e0401n0:212_28": "Āvajjana kiccaṃ kimetanti,",
  "anya-e0401n0:212_29": "manasikāra mattaṃ hoti.",
  "anya-e0401n0:212_30": "Sampaṭicchana kiccañca pañcaviññāṇehi yathā gahitāneva pañcārammaṇāni sampaṭicchana mattaṃ hoti.",
  "anya-e0401n0:212_31": "Tenāha “visesajānana kiccāni na hontī”ti. Dassanaṃ, savanaṃ, ghāyanaṃ, sāyanaṃ, phusana,",
  "anya-e0401n0:212_32": "nti imāni kiccāni thokaṃ visesa jānana kiccāni hontīti vuttaṃ “paccakkhato dassanā divasenā”tiādiṃ.",
  "anya-e0401n0:212_33": "Thokaṃ visesa jānana kiccāni honti.",
  "anya-e0401n0:212_34": "Tasmā tāni pañcaviññāṇānīti vuttāni.",
  "anya-e0401n0:212_35": "Avasesā pana santīraṇādayo manoviññāṇadhātuyo nāmāti sambandho.",
  "anya-e0401n0:212_36": "Nanu mananaṭṭhena mano ca taṃ vijānanaṭṭhena viññāṇañcāti vuttepi pañcaviññāṇehi viseso natthīti āha “atissaya visesa jānana dhātuyoti attho”ti.",
  "anya-e0401n0:212_37": "Evaṃ santepi so attho saddayuttiyā siddho na hoti.",
  "anya-e0401n0:212_38": "Yadicchā vasena vutto hotīti āha “pariyāya padānaṃ”tiādi.",
  "anya-e0401n0:212_39": "Etena so attho saddayuttiyā eva siddho.",
  "anya-e0401n0:212_40": "Na yadicchāvasena vuttoti dasseti.",
  "anya-e0401n0:212_41": "“Visesana samāse”ti mano ca taṃ viññāṇañcāti manoviññāṇanti evarūpe kammadhāraya samāse.",
  "anya-e0401n0:212_42": "“Padaṭṭhānaṃ”ti ettha padanti ca ṭhānanti ca kāraṇattha vacanāni,",
  "anya-e0401n0:212_43": "tasmā pariyāya saddā nāma.",
  "anya-e0401n0:212_44": "Padañca taṃ ṭhānañcāti vutte atissaya kāraṇanti attho viññāyati.",
  "anya-e0401n0:212_45": "Tathā dukkha dukkhaṃ,",
  "anya-e0401n0:212_46": "rūpa rūpaṃ,",
  "anya-e0401n0:212_47": "rāja rājā,",
  "anya-e0401n0:212_48": "devadevotiādīni.",
  "anya-e0401n0:212_49": "“Katthaci dissati yujjati cā”ti na hi katthaci dissati ca.",
  "anya-e0401n0:212_50": "Sacepi katthaci disseyya,",
  "anya-e0401n0:212_51": "na hi yujjati cāti attho.",
  "anya-e0401n0:212_52": "“Manaso viññāṇaṃ”ti ettha paṭisandhi cittato paṭṭhāya yāvacuti cittā antare sabbaṃ citta santānaṃ satta",
  "anya-e0401n0:212_53": "viññāṇa dhātūnaṃ vasena vibhāgaṃ katvā attho vattabbo.",
  "anya-e0401n0:212_54": "Pañcadvārā vajjanañca sampaṭicchana dvayañca manodhātu mattattā mano nāma.",
  "anya-e0401n0:212_55": "Pañcaviññāṇāni viññāṇa mattāni nāma.",
  "anya-e0401n0:212_56": "Avasesāni sabbāni viññāṇāni manassa viññāṇanti atthena manoviññāṇāni nāma.",
  "anya-e0401n0:212_57": "Tattha “manassa viññāṇaṃ”ti anantara paccaya bhūtassa vā manassa paccayuppanna bhūtaṃ viññāṇaṃ.",
  "anya-e0401n0:212_58": "Ettha sampaṭicchana dvayaṃ paccayamano nāma.",
  "anya-e0401n0:212_59": "Santīraṇato paṭṭhāya yāva dvārantare pañcadvārā vajjanaṃ nāgacchati,",
  "anya-e0401n0:212_60": "tāva antare sabbaṃ manoviññāṇa santānaṃ paccayuppanna viññāṇaṃ nāma.",
  "anya-e0401n0:212_61": "Puna “manassa viññāṇa”nti paccayuppanna bhūtassa manassa paccaya bhūtaṃ viññāṇaṃ.",
  "anya-e0401n0:212_62": "Ettha pañcadvārā vajjanaṃ paccayuppanna mano nāma.",
  "anya-e0401n0:212_63": "Tato pure sabbaṃ manoviññāṇa santānaṃ paccaya mano nāma.",
  "anya-e0401n0:212_64": "Sesaṃ suviññeyyaṃ.",
  "anya-e0401n0:212_65": "Avasesāpanātiādīsu.",
  "anya-e0401n0:212_66": "“Manoviññāṇadhātu bhāvaṃ sambhāvetī”ti avasesā pana dhammā manoviññāṇadhātu ca nāma honti,",
  "anya-e0401n0:212_67": "hadaya vatthuñca nissāyayeva vattantīti evaṃ tesaṃ dhammānaṃ manoviññāṇadhātu bhāvañca sambhāveti, vaṇṇeti.",
  "anya-e0401n0:212_68": "Suṭṭhu pakāsetīti attho.",
  "anya-e0401n0:212_69": "Ettha panātiādīsu.",
  "anya-e0401n0:212_70": "“Pāḷiyaṃ”ti indriya saṃyutta pāḷiyaṃ.",
  "anya-e0401n0:212_71": "Dutīyajjhāne eva aparisesa nirodha vacanaṃ viruddhaṃ siyā. Kathaṃ,",
  "anya-e0401n0:212_72": "sace paṭigho anīvaraṇā vattho nāma natthi.",
  "anya-e0401n0:212_73": "Pathamajjhānato pubbe eva so niruddho siyā.",
  "anya-e0401n0:212_74": "Atha dutīyajjhānupacārepi so uppajjeyya,",
  "anya-e0401n0:212_75": "pathamajjhānampi parihīnaṃ siyā.",
  "anya-e0401n0:212_76": "Tasmiṃ parihīne sati,",
  "anya-e0401n0:212_77": "dutīyajjhānampi nuppajjeyya.",
  "anya-e0401n0:212_78": "Evaṃ viruddhaṃ siyā.",
  "anya-e0401n0:212_79": "“Purima kāraṇamevā”ti anīvaraṇā vatthassa paṭighassa abhāvatoti kāraṇaṃ eva.",
  "anya-e0401n0:212_80": "Paratoghoso nāma sāvakānaṃ sammādiṭṭhippaṭilābhāya padhāna paccayo hoti.",
  "anya-e0401n0:212_81": "So ca arūpabhave natthi.",
  "anya-e0401n0:212_82": "Dhammābhisamayo nāma catusacca dhammappaṭivedho,",
  "anya-e0401n0:212_83": "buddhā ca pacceka sambuddhā ca sayambhuno parato ghosena vinā dhammaṃ paṭivijjhanti.",
  "anya-e0401n0:212_84": "Te ca tattha nuppajjanti.",
  "anya-e0401n0:212_85": "“Rūpavirāga bhāvanāyā”ti rūpavirāga bhāvanā balena.",
  "anya-e0401n0:212_86": "Tesaṃ rūpāvacara cittānaṃ.",
  "anya-e0401n0:212_87": "“Samatikkantattā”ti tesu nikantippahānavasena suṭṭhu atikkantattā.",
  "anya-e0401n0:212_88": "Sesaṃ sabbaṃ suviññeyyaṃ.",
  "anya-e0401n0:213_0": "Pakiṇṇakasaṅgahadīpaniyāanudīpanāniṭṭhitā.",
  "anya-e0401n0:214_0": "4. Vīthisaṅgahaanudīpanā",
  "anya-e0401n0:215_0": "136.",
  "anya-e0401n0:215_1": "Vīthisaṅgahe.",
  "anya-e0401n0:215_2": "“Tesaññe vā”ti citta cetasikānaṃ eva.",
  "anya-e0401n0:215_3": "“Vuttappakārenā”ti ‘tattha cittaṃ tāva catubbidhaṃ hoti kāmāvacaraṃ rūpāvacaraṃ,",
  "anya-e0401n0:215_4": "tiādinā iccevaṃ vuttappakārena.",
  "anya-e0401n0:215_5": "“Pubbā paraniyāmitaṃ”ti vā dvattiṃsa sukha puññamhātiādinā nayena pubbā paraniyāmitaṃ.",
  "anya-e0401n0:215_6": "“Ārabbhagāthāyā”ti.",
  "anya-e0401n0:216_0": "Vīthi cittavasenevaṃ, pavattiya mudīrito;",
  "anya-e0401n0:217_0": "Pavatti saṅgaho nāma, sandhiyaṃ dāni vuccatī.ti",
  "anya-e0401n0:218_0": "Evaṃ pavattikāle pavatti saṅgaho,",
  "anya-e0401n0:218_1": "paṭisandhikāle pavatti saṅgahoti siddho hoti.",
  "anya-e0401n0:218_2": "Keci vāde “paṭisandhi pavattiyaṃ”ti niddhāraṇe gahite dvīsu paṭisandhi saṅgaha pavatti saṅgahesu idāni pavatti saṅgahaṃ pavakkhāmi,",
  "anya-e0401n0:218_3": "pacchā paṭisandhi saṅgahaṃ pavakkhāmīti attho hoti.",
  "anya-e0401n0:218_4": "Tattha “paṭisandhi saṅgaho”ti paṭisandhikāle saṅgaho.",
  "anya-e0401n0:218_5": "“Pavatti saṅgaho”ti pavattikāle saṅgaho.",
  "anya-e0401n0:218_6": "So ca uparigāthāya na sametīti dassetuṃ “evaṃ satī”tiādimāha.",
  "anya-e0401n0:218_7": "“Tāni tīṇi chakkāni nikkhittānī”ti chakkamattāni nikkhittāni,",
  "anya-e0401n0:218_8": "na sakalaṃ.",
  "anya-e0401n0:218_9": "Vatthu dvārā lambaṇa saṅgahoti adhippāyo.",
  "anya-e0401n0:218_10": "“Sā panā”ti sāvisayappavatti pana.",
  "anya-e0401n0:218_11": "“Kāci sīghatamā”ti kāci atirekataraṃ sīghā.",
  "anya-e0401n0:218_12": "“Dandhā”ti saṇikā, cirāyikā.",
  "anya-e0401n0:218_13": "“Anupapannā”ti asampannā.",
  "anya-e0401n0:218_14": "Asampanna doso āgacchatīti vuttaṃ hoti.",
  "anya-e0401n0:218_15": "“Dhātubhedaṃ”ti satta viññāṇa dhātūnaṃ vibhāgaṃ.",
  "anya-e0401n0:218_16": "“Dhātunānattaṃ”ti dhāraṇa kiccanānattaṃ.",
  "anya-e0401n0:218_17": "Iti tasmā manodhātu visuṃ vuttāti sambandho.",
  "anya-e0401n0:218_18": "“Mananaṃ”ti vijānanabhāvaṃ apattaṃ.",
  "anya-e0401n0:218_19": "Āvajjanamatta sampaṭicchanamatta saṅkhātaṃ jānanamattaṃ.",
  "anya-e0401n0:218_20": "“Yaṃ kiñci mananaṃ”ti antamaso āvajjanamatta sampaṭicchanamattaṃ pīti adhippāyo.",
  "anya-e0401n0:218_21": "“Suddho pana manoviññāṇappabandho”ti manodvāra vikāraṃ paṭicca pavatto manoviññāṇappabandho.",
  "anya-e0401n0:218_22": "Na bhavaṅga manoviññāṇappabandho.",
  "anya-e0401n0:218_23": "So hi vīthimuttattā idha appasaṅgoti.",
  "anya-e0401n0:218_24": "Manodvāre pana dvidhāti sambandho.",
  "anya-e0401n0:218_25": "Buddhassa bhagavato pathamābhinīhārakālo nāma sumedhatāpasakāle buddha bhāvāya kāya cittānaṃ abhinīhārakālo.",
  "anya-e0401n0:218_26": "Ādisaddena pacchima bhave paṭisandhiggahaṇādiṃ saṅgaṇhāti.",
  "anya-e0401n0:218_27": "“Jāti phalikakkhandhā viya sampajjantī”ti tena obhāsena ajjhotthaṭattā jātiphalikakkhandha sadisā hontīti adhippāyo.",
  "anya-e0401n0:218_28": "“Upapatti deva brahmānaṃ panā”ti upapattippaṭisandhikānaṃ opapātika deva brahmānaṃ pana.",
  "anya-e0401n0:218_29": "“Pasāda nissaya bhūtānaṃ”ti cakkhādīnaṃ pasāda vatthūnaṃ nissaya mahābhūtānaṃ.",
  "anya-e0401n0:219_0": "“Yāni panā”tiādīsu.",
  "anya-e0401n0:219_1": "Dvatti cittakkhaṇāni atikkamma āpātaṃ āgacchantīti yojanā.",
  "anya-e0401n0:219_2": "Evaṃ paratthapi.",
  "anya-e0401n0:219_3": "Vibhūtassāti ca avibhūtassāti ca idaṃ ādimhi manodvāre pana vibhūtassāti ca avibhūtassāti ca padānaṃ uddharaṇaṃ.",
  "anya-e0401n0:219_4": "“Rūpā rūpānaṃ”ti rūpa dhammānañca arūpa dhammānañca.",
  "anya-e0401n0:219_5": "“Tāvā”ti vīthi cittappavatti dassanato pathamataraṃ evāti attho.",
  "anya-e0401n0:219_6": "“Addhāna paricchedaṃ”ti khaṇakāla paricchedaṃ.",
  "anya-e0401n0:219_7": "Vibhāvanipāṭhe “atimahantā divasena visaya vavatthānaṃ hotī”ti vacanena ādimhi ‘chavatthūni,",
  "anya-e0401n0:219_8": "cha dvārāni,",
  "anya-e0401n0:219_9": "cha ārammaṇāni,",
  "anya-e0401n0:219_10": "cha viññāṇāni,",
  "anya-e0401n0:219_11": "cha vīthiyo,",
  "anya-e0401n0:219_12": "cha dhāvisayappavattī,ti evaṃ vuttesu chasu chakkesu chadhāvisayappavattīti padamattaṃ saṅgaṇhāti.",
  "anya-e0401n0:219_13": "Taṃ anupapannaṃ hoti.",
  "anya-e0401n0:219_14": "Tenāha “evañhi satī”tiādiṃ.",
  "anya-e0401n0:219_15": "“Visaya vavatthānattha mevā”ti atimahantādi visaya vavatthānatthameva vuttanti na ca sakkā vattuṃ.",
  "anya-e0401n0:219_16": "Rūpā rūpa dhammānaṃ addhāna paricchedo nāma abhidhamme sabbattha icchitabbo.",
  "anya-e0401n0:219_17": "Tasmā tassa dassanatthampi taṃ vuttanti daṭṭhabbaṃ.",
  "anya-e0401n0:219_18": "“Sabhāvappaṭilābho”ti cintana phusanādīnaṃ pātubhāvo vuccati.",
  "anya-e0401n0:219_19": "“Anivattī”ti anantaradhānaṃ vuccati.",
  "anya-e0401n0:219_20": "“Parihāyitvā”ti jarā kiccaṃ āha.",
  "anya-e0401n0:219_21": "“Accharāsaṅghāṭakkhaṇassā”ti aṅgulīnaṃ saṅghaṭṭanakkhaṇassa.",
  "anya-e0401n0:219_22": "Ācariyānandatthero nāma abhidhamma ṭīkākāro vuccati.",
  "anya-e0401n0:219_23": "“Assā vijjuyāṭhiti nāma visuṃ na paññāyatī”ti vijjuppādaṃ passantānaṃ na paññāyati.",
  "anya-e0401n0:219_24": "Tathā cittampi vaḍḍhanānantarameva bhijjatīti yojanā.",
  "anya-e0401n0:219_25": "Tenāha “taṃ pī”tiādiṃ.",
  "anya-e0401n0:219_26": "Udayabhāgo nāma vaḍḍhanabhāgo,",
  "anya-e0401n0:219_27": "vayabhāgo nāma antaradhānabhāgo.",
  "anya-e0401n0:219_28": "“Evañca katvā”ti laddhaguṇa vacanaṃ.",
  "anya-e0401n0:219_29": "“Ekaṃcittaṃ divasaṃ tiṭṭhatī”ti pucchā vacanaṃ.",
  "anya-e0401n0:219_30": "“Āmantā”ti paṭiññā vacanaṃ.",
  "anya-e0401n0:219_31": "“Vayakkhaṇo”ti pucchā.",
  "anya-e0401n0:219_32": "“Na hevaṃ vattabbe”ti paṭikkhepo.",
  "anya-e0401n0:219_33": "Paccatta vacanassa ekārattaṃ.",
  "anya-e0401n0:219_34": "Evaṃ navattabbanti attho.",
  "anya-e0401n0:219_35": "“Mahātherenā”ti moggali puttatissa mahātherena.",
  "anya-e0401n0:219_36": "Nanu suttantesu vuttanti sambandho.",
  "anya-e0401n0:219_37": "“Nā”ti na upalabbhati.",
  "anya-e0401n0:219_38": "“Imassa vuttattā”ti imassa vacanassa vuttattā.",
  "anya-e0401n0:219_39": "Saṅkhata lakkhaṇaṃ visayo yesaṃ tāni saṅkhata visaya lakkhaṇāni.",
  "anya-e0401n0:219_40": "Saṅkhata dhammameva āhacca tiṭṭhati.",
  "anya-e0401n0:219_41": "Ayaṃ abhidhamme dhammatāti adhippāyo.",
  "anya-e0401n0:219_42": "“Saṅgaha kārenā”ti ācariya buddhaghosattheraṃ vadati.",
  "anya-e0401n0:219_43": "“Atthikkhaṇaṃ”ti khaṇadvayameva vuccati.",
  "anya-e0401n0:219_44": "Iti vatvā tamatthaṃ sādhentīti sambandho. Gāthāyaṃ.",
  "anya-e0401n0:219_45": "“Tassevā”ti tassā ṭhitiyā eva bhedo.",
  "anya-e0401n0:219_46": "Sabbadā sabbapāṇinaṃ maraṇaṃ nāma vuccatīti yojanā.",
  "anya-e0401n0:219_47": "“Tamatthaṃ”ti tāni atthikkhaṇaṃ upādāya labbhantīti atthaṃ.",
  "anya-e0401n0:219_48": "“Athavā”ti eko theravādo.",
  "anya-e0401n0:219_49": "“Santati vasena ṭhānaṃ”ti ṭhitāya aññathattaṃ paññāyatīti ettha ṭhitabhāvasaṅkhātaṃ ṭhānaṃ santati ṭhitivasena veditabbanti vadanti.",
  "anya-e0401n0:219_50": "“Imasmiṃ pana sutte”ti vedanāya uppādo paññāyati,",
  "anya-e0401n0:219_51": "vayo paññāyati,",
  "anya-e0401n0:219_52": "ṭhitāya aññathattaṃ paññāyatīti idaṃ suttaṃ vadati.",
  "anya-e0401n0:219_53": "“Appaṭibāhetvā”ti anīvāretvā.",
  "anya-e0401n0:219_54": "Yāvaḍḍhanassa nivatti nāma atthi.",
  "anya-e0401n0:219_55": "Udaya pariyanta mattabhūtā sā eva nivatti.",
  "anya-e0401n0:219_56": "“Dvīhi khandhehī”ti rūpa jarā rūpakkhandhena saṅgahitā.",
  "anya-e0401n0:219_57": "Arūpa jarā saṅkhārakkhandhenāti evaṃ dvīhi khandhehi.",
  "anya-e0401n0:219_58": "Yañca tattha vuttanti sambandho.",
  "anya-e0401n0:219_59": "Rūpassa uppādo dvidhābhinditvā desito. Kathaṃ,",
  "anya-e0401n0:219_60": "upacayo santatī tiyojanā.",
  "anya-e0401n0:219_61": "“Vibhāgā rahassā”ti uppādo uppajja naṭṭhena eko samāno rūpānaṃ vaḍḍhana samaye uppādo.",
  "anya-e0401n0:219_62": "Upari vaḍḍhanaṭṭhena upacayoti vutto.",
  "anya-e0401n0:219_63": "Avaḍḍhitvā ṭhita samaye uppādo yathā ṭhita nīhārena cirakālaṃ pavatti atthena santatīti vutto.",
  "anya-e0401n0:219_64": "Evaṃ vibhāgā rahassa.",
  "anya-e0401n0:219_65": "“Yathānuloma sāsanaṃ”ti vinetabba puggalānaṃ ajjhāsayānuloma sāsanaṃ.",
  "anya-e0401n0:220_0": "“Arūpa”ntiādīsu.",
  "anya-e0401n0:220_1": "“Arūpaṃ”ti sabbaso rūpasaṇṭhāna rahitattā citta cetasikaṃ nāmaṃ vuccati.",
  "anya-e0401n0:220_2": "“Arūpi sabhāvattā”ti arūpa dhamma sabhāvattā iccevattho.",
  "anya-e0401n0:220_3": "Tattha arūpa dhamma sabhāvo nāma rūpa dhammato sataguṇenavāsahassaguṇenavāsaṇhasukhumasabhāvo.",
  "anya-e0401n0:220_4": "Vibhāva nipāṭhe.",
  "anya-e0401n0:220_5": "“Gāhaka gahetabba bhāvassa taṃ taṃ khaṇavasena nipphajjanato”ti ettha pañcadvāra vīthīsu vīthi cittānañca",
  "anya-e0401n0:220_6": "ārammaṇānañca visayī visayabhāvo gāhaka gahetabba bhāvo nāma.",
  "anya-e0401n0:220_7": "“Taṃ taṃ khaṇavasena nipphajjanato”ti vīthi cittāni ca ekasmiṃ ārammaṇepi āvajjanādīhi nānā kiccehi gaṇhantā eva gahaṇa kiccaṃ sampādenti.",
  "anya-e0401n0:220_8": "Nānā kiccāni ca nānā cittānaṃ vasena sampajjanti.",
  "anya-e0401n0:220_9": "Ārammaṇāni ca purejātāni hutvā yāva tāni kiccāni sampajjanti,",
  "anya-e0401n0:220_10": "tāva paccuppannabhāvena dharamānāni eva gahaṇaṃ sampādenti.",
  "anya-e0401n0:220_11": "Evaṃ sati,",
  "anya-e0401n0:220_12": "gāhakānaṃ vīthi cittānañca khaṇattayāyukattā eva gāhaka kiccaṃ nipphajjati, sijjhati.",
  "anya-e0401n0:220_13": "Gahetabbānaṃ ārammaṇānañca sattarasa cittakkhaṇāyukattā eva gahetabba kiccaṃ nipphajjati, sijjhati.",
  "anya-e0401n0:220_14": "Evaṃ taṃ taṃ khaṇa vasena nipphajjanato.",
  "anya-e0401n0:220_15": "Viññatti dvayaṃ eka cittakkhaṇikaṃ. Kasmā,",
  "anya-e0401n0:220_16": "cittānu parivatti dhammattā.",
  "anya-e0401n0:220_17": "“Uppādamattā”ti nipphanna rūpānaṃ uppādamattā.",
  "anya-e0401n0:220_18": "“Bhaṅgamattā”ti tesameva bhaṅgamattā.",
  "anya-e0401n0:220_19": "“Rūpa dhammānaṃ”ti nipphanna rūpa dhammānaṃ.",
  "anya-e0401n0:220_20": "“Uppādanirodha vidhānassā”ti uppāda nirodha vidhānabhūtassa mahāaṭṭhakathāvādassa paṭisiddhattāti sambandho.",
  "anya-e0401n0:220_21": "“Taṃ”ti taṃ mahāaṭṭhakathā vacanaṃ.",
  "anya-e0401n0:220_22": "“Tasmiṃ vāde”ti tasmiṃ mahāaṭṭhakathāvāde.",
  "anya-e0401n0:220_23": "“Tattha āgatā”ti tasmiṃ vāde āgatā.",
  "anya-e0401n0:220_24": "Yaṃ pana vibhāvaniyaṃ kāraṇaṃ vuttanti sambandho.",
  "anya-e0401n0:220_25": "“Taṃ ṭīkānayaṃ”ti taṃ soḷasa cittakkhaṇāyuka dīpakaṃ mūlaṭīkānayaṃ.",
  "anya-e0401n0:220_26": "Tadatthaṃ sādhentena vibhāvani ṭīkācariyena vuttanti sambandho.",
  "anya-e0401n0:220_27": "Saṅgahakārassa aṭṭhakathā cariyassa.",
  "anya-e0401n0:220_28": "“Upacarīyatī”ti upacāra vasena voharīyati.",
  "anya-e0401n0:220_29": "Vibhāvanipāṭhe.",
  "anya-e0401n0:220_30": "“Etānī”ti ārammaṇāni.",
  "anya-e0401n0:220_31": "“Taṃ”ti taṃ eka cittakkhaṇaṃ.",
  "anya-e0401n0:220_32": "“Te cā”ti rūpa dhammā ca.",
  "anya-e0401n0:220_33": "“Paripuṇṇa paccayūpaladdhā”ti paripuṇṇaṃ paccayaṃ upaladdhā.",
  "anya-e0401n0:220_34": "“So”ti ṭīkākāro.",
  "anya-e0401n0:220_35": "“Itarānī”ti gandharasa phoṭṭhabbāni.",
  "anya-e0401n0:220_36": "“Gocarabhāvaṃ”ti pañcadvārika cittānaṃ gocarabhāvaṃ.",
  "anya-e0401n0:220_37": "“Purimāni dve”ti rūpasaddā rammaṇāni.",
  "anya-e0401n0:220_38": "“Nimitta vasena ghaṭṭentī”ti ādāsaṃ passantassa mukhasadisaṃ mukhanimittaṃ mukhappaṭibimbaṃ ādāse upaṭṭhāti.",
  "anya-e0401n0:220_39": "Evaṃ rūpārammaṇaṃ cakkhupasāde saddārammaṇañca sotapasāde taṃ sadisa nimitta vasena ghaṭṭenti.",
  "anya-e0401n0:220_40": "Navatthu vasena ghaṭṭenti.",
  "anya-e0401n0:220_41": "Sayaṃ gantvā na ghaṭṭentīti adhippāyo.",
  "anya-e0401n0:220_42": "Asampattānaññeva ārammaṇānaṃ.",
  "anya-e0401n0:220_43": "“Nimittu paṭṭhāna vasenā”ti nimittassa upaṭṭhānavasena.",
  "anya-e0401n0:220_44": "“Nimitta appanāvasenā”ti nimittassa pavesana vasena.",
  "anya-e0401n0:220_45": "Manodvāre pana asampattāniyeva hutvāti pāṭhaseso.",
  "anya-e0401n0:220_46": "“Āpātā gamanañcetthā”tiādīsu.",
  "anya-e0401n0:220_47": "“Lañchakānaṃ”ti lañchanakārānaṃ.",
  "anya-e0401n0:220_48": "“Lañchanakkhandhaṃ”ti ayomayaṃ lañchanakkhandhaṃ.",
  "anya-e0401n0:220_49": "So ca lañchanakkhandho tālapaṇṇe āpātetvā akkharaṃ upaṭṭhāpeti.",
  "anya-e0401n0:220_50": "Tattha “āpātetvā”ti ajjhottharitvā.",
  "anya-e0401n0:220_51": "“Cakkhādippathe”ti cakkhādīnaṃ visayakkhette.",
  "anya-e0401n0:220_52": "Na kevalaṃ attano dvāresu eva āpāta māgacchanti.",
  "anya-e0401n0:220_53": "Atha kho manodvārepi āpāta māgacchanti.",
  "anya-e0401n0:220_54": "Na kevalaṃ bhavaṅga manodvāre eva āpāta māgacchantīti yojanā.",
  "anya-e0401n0:220_55": "“Tesu panā”ti tesu ārammaṇesu pana.",
  "anya-e0401n0:220_56": "Tāni ārammaṇāni yesaṃ tāni tadā rammaṇāni.",
  "anya-e0401n0:220_57": "Na ekakkhaṇe pañcasu ārammaṇesu vīthi cittāni pavattanti,",
  "anya-e0401n0:220_58": "ekekasmiṃ ārammaṇe evāti vuttattā na dvīsu, na tīsu,",
  "anya-e0401n0:220_59": "na catūsūtipi vattabbaṃ.",
  "anya-e0401n0:220_60": "Bahucittakkhaṇātītāni pañcārammaṇāni bahucittakkhaṇātīte pañcadvāreti yojanā.",
  "anya-e0401n0:220_61": "Pañcadvāreti ca pañcadvāresūti attho.",
  "anya-e0401n0:220_62": "“Evaṃ satī”ti tesaṃ pasādānaṃ āvajjanena saddhiṃ uppattiyā sati.",
  "anya-e0401n0:220_63": "“Ādilakkhaṇaṃ”ti pañcārammaṇānaṃ pañcadvāresu āpātā gamana saṅkhātaṃ visayappavattiyā ādilakkhaṇaṃ.",
  "anya-e0401n0:220_64": "Calanañca daṭṭhabbanti sambandho.",
  "anya-e0401n0:220_65": "“Yathā gahitaṃ”ti paṭisandhito paṭṭhāya gahitappakāraṃ.",
  "anya-e0401n0:220_66": "Vibhāvanipāṭhe “yogya desāvaṭṭhāna vasenā”ti āpātaṃ āgantuṃ yuttaṭṭhāne aveccaṭṭhāna vasena.",
  "anya-e0401n0:220_67": "Yujjanañca,",
  "anya-e0401n0:220_68": "manthanañca,",
  "anya-e0401n0:220_69": "khobhakaraṇañca,",
  "anya-e0401n0:220_70": "ghaṭṭananti ca āpātā gamananti ca vuccatīti yojanā.",
  "anya-e0401n0:220_71": "Heṭṭhā vuttoyeva āpātā gamanañcetthātiādinā.",
  "anya-e0401n0:220_72": "“Nānā ṭhāniyesū”ti nānā ṭhānesu ṭhitesu.",
  "anya-e0401n0:220_73": "“Eko dhammaniyāmo nāmā”ti yathā bodhisatte mātukucchimhi paṭisandhiṃ gaṇhante dhammaniyāma vasena sakale jātikkhette pathavikampanaṃ ahosi.",
  "anya-e0401n0:220_74": "Tathā idhapi pañcadvāresu ekekasmiṃ dvāre ārammaṇe ghaṭṭente dhammaniyāma vasena bhavaṅga calanaṃ hoti.",
  "anya-e0401n0:220_75": "Ayaṃ dhammaniyāmo nāma.",
  "anya-e0401n0:220_76": "“Sahevā”ti ekatoyeva.",
  "anya-e0401n0:220_77": "Kathaṃ hadaya vatthu nissitassa bhavaṅgassa calanaṃ siyāti yojanā.",
  "anya-e0401n0:220_78": "Ettha ca pañcaviññāṇassa calanaṃ siyāti idaṃ na vattabbaṃ. Kasmā,",
  "anya-e0401n0:220_79": "tadā pañcaviññāṇassa avijjamānattā.",
  "anya-e0401n0:220_80": "Yadā ca taṃ vijjati,",
  "anya-e0401n0:220_81": "tadā taṃ na calatīti na vattabbaṃ.",
  "anya-e0401n0:220_82": "Sabbampi hi vīthicittaṃ nāma calati yevāti.",
  "anya-e0401n0:220_83": "Santati nāma pubbā parappabandho.",
  "anya-e0401n0:220_84": "Saṇṭhānaṃ nāma sahappavattānaṃ ekato ṭhiti.",
  "anya-e0401n0:220_85": "Idha saṇṭhānaṃ adhippetaṃ.",
  "anya-e0401n0:220_86": "Pañcanissaya mahābhūtehi saddhiṃ hadaya vatthu nissayabhūtānaṃ eka saṇṭhāna bhāvena ekābaddhattāti vuttaṃ hoti.",
  "anya-e0401n0:220_87": "Tenāha “saṇṭhāna vasenāti pana vattabbaṃ”ti.",
  "anya-e0401n0:220_88": "“Tādisassa anukkama calanassā”ti vibhāvaniyaṃ bherisakkharopamāya saddhiṃ rūpādinā pasāde ghaṭṭite tannissa",
  "anya-e0401n0:220_89": "yesu mahābhūtesu calitesu anukkamena taṃ sambandhānaṃ sesarūpānampi calanena hadaya vatthumhi calite",
  "anya-e0401n0:220_90": "tannissitassa bhavaṅgassa calanā kārena pavattitotīti evaṃ vuttassa anukkama calanassa.",
  "anya-e0401n0:220_91": "“Bhavaṅgappavāhaṃ”ti bhavaṅga santatiṃ.",
  "anya-e0401n0:220_92": "“Kurumānaṃ”ti karontaṃ.",
  "anya-e0401n0:220_93": "Sallakkhentaṃ”ti idamevāti sanniṭṭhāpentaṃ.",
  "anya-e0401n0:220_94": "“Yoni somanasikārādivasenā”ti yoni somanasikāro kusala javanuppattiyā paccayo.",
  "anya-e0401n0:220_95": "Ayoni somanasikāro akusala javanuppattiyā paccayo.",
  "anya-e0401n0:220_96": "Niranusaya santānatā kriyajavanuppattiyā paccayo.",
  "anya-e0401n0:220_97": "Tesu ca somanassa javanādīnaṃ uppatti paccayopi heṭṭhā citta saṅgahe vuttanayena veditabbo.",
  "anya-e0401n0:221_0": "“Bhavaṅgapāto”tiādīsu.",
  "anya-e0401n0:221_1": "“Āvajjanato paṭṭhāya uṭṭhitaṃ”ti kamma vipākasantānato ca tadārammaṇato ca muñcitvā visuṃ kriyāmaya byāpārena",
  "anya-e0401n0:221_2": "ārammaṇantaraṃ gahetvā uṭṭhitaṃ samuṭṭhitaṃ.",
  "anya-e0401n0:221_3": "Bhavaṅga calanampi uṭṭhānassa ādi hoti.",
  "anya-e0401n0:221_4": "Tasmā tampi uṭṭhite citta santāne saṅgaṇhanto pathama bhavaṅga calanatoyeva vāti vuttaṃ.",
  "anya-e0401n0:221_5": "“Imasmiṃ ṭhāne”ti vīthi cittānaṃ anukkamena attano kiccehi ārammaṇappavattiṭṭhāne.",
  "anya-e0401n0:221_6": "“Dovārikopamā”ti badhiradovārikopamā.",
  "anya-e0401n0:221_7": "“Gāmillopamā”ti gāmadārakopamā.",
  "anya-e0401n0:221_8": "“Ambopamā”ti ambapphalopamā.",
  "anya-e0401n0:221_9": "Aññāpi upamā atthi.",
  "anya-e0401n0:221_10": "Makkaṭasuttopamā,",
  "anya-e0401n0:221_11": "ucchuyantopamā,",
  "anya-e0401n0:221_12": "jaccandhopamā.",
  "anya-e0401n0:221_13": "Tāsabbāpi aṭṭhasāliniyaṃ vipākuddhāra kathāto gahetabbā.",
  "anya-e0401n0:221_14": "“Yatthahī”tiādīsu.",
  "anya-e0401n0:221_15": "“Kathaṃ cha chakka yojanā hotī”ti.",
  "anya-e0401n0:221_16": "Cakkhu vatthu vacanañca,",
  "anya-e0401n0:221_17": "cakkhudvāra vacanañca,",
  "anya-e0401n0:221_18": "rūpā rammaṇa vacanañca,",
  "anya-e0401n0:221_19": "cakkhu viññāṇa vacanañca,",
  "anya-e0401n0:221_20": "cakkhudvāra vīthi cakkhu viññāṇa vīthi vacanañca,",
  "anya-e0401n0:221_21": "atimahantā rammaṇa vacanañcā,ti etāni chavacanāni.",
  "anya-e0401n0:221_22": "Tehi chachakkehi āharitvā imissaṃ vīthiyaṃ dassitāni.",
  "anya-e0401n0:221_23": "Sesavīthīsupi yathālābhaṃ dassitabbāni.",
  "anya-e0401n0:221_24": "Evaṃ chachakkayojanā hoti.",
  "anya-e0401n0:221_25": "“Ettha ca yattakānī”tiādīsu.",
  "anya-e0401n0:221_26": "“Ekūna paññāsa parimāṇesū”ti ekassanipphanna rūpadhammassa ekapaññāsa mattesu khuddakakkhaṇesu uppādakkhaṇañca",
  "anya-e0401n0:221_27": "bhaṅgakkhaṇañca ṭhapetvā majjhe ekūna paññāsa mattāni ṭhitikkhaṇāni santi.",
  "anya-e0401n0:221_28": "Tesu khaṇesu anukkamena uppannā ekūna paññāsa cakkhu pasādā ca santi.",
  "anya-e0401n0:221_29": "“Kismiñcī”ti tesu katarasmiṃ nāma cakkhu pasāde na ghaṭṭentīti na vattabbāni.",
  "anya-e0401n0:221_30": "“Tesu panā”ti niddhāraṇe bhummavacanaṃ.",
  "anya-e0401n0:221_31": "“Yadeva ekaṃ cakkhū”ti niddhāraṇīyaṃ.",
  "anya-e0401n0:221_32": "Taṃ pana katamanti.",
  "anya-e0401n0:221_33": "Atīta bhavaṅgena saddhiṃ uppajjitvā taṃ atikkamma bhavaṅga calanakkhaṇe laddhaghaṭanaṃ ekaṃ cakkhu.",
  "anya-e0401n0:221_34": "Taṃ pana cakkhu viññāṇassa vatthu bhāvañca dvārabhāvañca sādheti.",
  "anya-e0401n0:221_35": "Sesaviññāṇānaṃ dvārabhāvaṃ sādhetīti.",
  "anya-e0401n0:221_36": "Tenāha “yathārahaṃ”ti.",
  "anya-e0401n0:221_37": "Etadeva etaṃ eva cakkhu kicca sādhanaṃ nāma hoti vīthi cittuppattiyā vatthu kiccadvāra kiccānaṃ sādhanato.",
  "anya-e0401n0:221_38": "“Yaṃ majjhimāyukaṃ”ti mandāyuka amandāyukānaṃ majjhe pavattattā yaṃ majjhimāyukanti vadanti.",
  "anya-e0401n0:221_39": "Taṃ kicca sādhanaṃ nāmāti yojanā.",
  "anya-e0401n0:221_40": "“Itarāni panā”ti ekūna paññāsa parimāṇesu cakkhu pasādesūti vuttāni,",
  "anya-e0401n0:221_41": "tesu ekaṃ kicca sādhanaṃ ṭhapetvā sesāni itarāni aṭṭha cattālīsa cakkhūni moghavatthūni nāma honti.",
  "anya-e0401n0:221_42": "Rūpā rammaṇehi saddhiṃ laddha ghaṭṭanānampi sataṃ vīthi cittuppattiyā vatthu kiccadvāra kiccarahitattā.",
  "anya-e0401n0:221_43": "Tesu katamāni mandāyukāni nāmāti āha “tāni panā”tiādiṃ.",
  "anya-e0401n0:221_44": "Kicca sādhanato purimāni nāma atīta bhavaṅgato pure terasasu bhavaṅgesu ādi bhavaṅgassa bhaṅgakkhaṇato",
  "anya-e0401n0:221_45": "paṭṭhāya khaṇe khaṇe uppannā sattatiṃsa cakkhu pasādā.",
  "anya-e0401n0:221_46": "Tāni mandāyukānīti vadanti. Kasmā,",
  "anya-e0401n0:221_47": "kicca sādhanato appatarāyukattā.",
  "anya-e0401n0:221_48": "Kicca sādhanato pacchimāni nāma atīta bhavaṅgassa ṭhitikkhaṇato paṭṭhāya khaṇe khaṇe uppannā ekādasa cakkhu pasādā,",
  "anya-e0401n0:221_49": "tāni amandāyukānīti vadanti. Kasmā,",
  "anya-e0401n0:221_50": "kicca sādhanato bahutarāyukattā.",
  "anya-e0401n0:221_51": "Tadubhayānipi aṭṭha cattālīsa mattāni veditabbānīti sambandho.",
  "anya-e0401n0:221_52": "“Tato”ti tehi aṭṭhacattālīsa mattehi.",
  "anya-e0401n0:221_53": "“Purimatarānī”ti sattatiṃsa mandāyukehi purimatarāni.",
  "anya-e0401n0:221_54": "Tāni hi cakkhu viññāṇassa uppādakkhaṇe ṭhiti bhāvena anupaladdhattā idha na gahitāni.",
  "anya-e0401n0:221_55": "“Pacchimatarānī”ti ekādasa amandāyukehi pacchimatarāni.",
  "anya-e0401n0:221_56": "Tāni ca cakkhu viññāṇassa uppādakkhaṇe uppannānipi tasmiṃ khaṇe ṭhiti bhāvena anupaladdhattā idha na gahitāni.",
  "anya-e0401n0:221_57": "Kasmā pana cakkhuviññāṇassa uppādakkhaṇe ṭhiti bhāvena anupaladdhāni tadubhayāni idha na gahitānīti.",
  "anya-e0401n0:221_58": "Cakkhu viññāṇassa uppādakkhaṇe ṭhiti bhāvena dharamānānaṃ aṭṭhacattālīsa mattānaṃ cakkhūnaṃ majjhe eva",
  "anya-e0401n0:221_59": "katamaṃ cakkhu cakkhu viññāṇassa vatthu kicca dvāra kiccaṃ sādhetīti āsaṅkitabbaṃ hoti.",
  "anya-e0401n0:221_60": "Ettha ca pañca vatthūni nāma attano ṭhitikkhaṇe eva pañcaviññāṇānaṃ vatthudvāra kicca sādhakattā cakkhu",
  "anya-e0401n0:221_61": "viññāṇassa uppādakkhaṇe ṭhiti bhāvena anupaladdhattā idha na gahitānīti ca,",
  "anya-e0401n0:221_62": "cakkhu viññāṇassa uppādakkhaṇe ṭhiti bhāvena dharamānānanti ca,",
  "anya-e0401n0:221_63": "vuttanti daṭṭhabbaṃ.",
  "anya-e0401n0:222_0": "“Ettha siyā”tiādīsu.",
  "anya-e0401n0:222_1": "“Imāya vīthiyā”ti imāya atimahantā rammaṇa vīthiyā.",
  "anya-e0401n0:222_2": "“Samudāyaggāhikā”ti rūpā rammaṇānaṃ samūhaggāhikā.",
  "anya-e0401n0:222_3": "“Vaṇṇasallakkhaṇā”ti vaṇṇavavatthānikā.",
  "anya-e0401n0:222_4": "“Vatthuggāhikā”ti dabba saṇṭhānaggāhikā.",
  "anya-e0401n0:222_5": "“Nāmaggāhikā”ti nāma paññattiggāhikā.",
  "anya-e0401n0:222_6": "“Alātacakkassa gāhikā viyā”ti rattandhakāre eko alātaṃ gahetvā paribbhamati.",
  "anya-e0401n0:222_7": "Añño taṃ passanto cakkaṃ viya maññati.",
  "anya-e0401n0:222_8": "Tattha alātassa gatagataṭṭhāne paccuppannaṃ rūpaṃ ārabbha cakkhudvāra vīthiyo uppajjanti.",
  "anya-e0401n0:222_9": "Manodvāra vīthiyo pana purima purimāhi cakkhudvāra vīthīhi gahitāni atīta rūpāni amuñcitvā ekato saṇṭhānañca santatiñca katvā gaṇhanti.",
  "anya-e0401n0:222_10": "Tadā passantassa cakkaṃ viya upaṭṭhāti.",
  "anya-e0401n0:222_11": "Evaṃ ayaṃ samudāyaggāhikā daṭṭhabbā.",
  "anya-e0401n0:222_12": "“Natthi tadārammaṇuppādo”tiādīsu.",
  "anya-e0401n0:222_13": "“Yassā”ti yassa ārammaṇassa.",
  "anya-e0401n0:222_14": "Cittānīti ca nānārammaṇānīti ca kammapadāni.",
  "anya-e0401n0:222_15": "Avasese tasmiṃ ārammaṇe.",
  "anya-e0401n0:222_16": "“Saṅgaha kārenā”ti porāṇa aṭṭhakathāyo ekato saṅgahetvā katattā buddhaghosattherena katā sabbā aṭṭhakathāyo saṅgahaṭṭhakathā nāma.",
  "anya-e0401n0:222_17": "So ca saṅgaha kāroti vuccati.",
  "anya-e0401n0:222_18": "“Idha pī”ti imasmiṃ abhidhammattha saṅgahepi.",
  "anya-e0401n0:222_19": "“Therenā”ti anuruddhattherena.",
  "anya-e0401n0:222_20": "“Ekampi icchati yevā”ti.",
  "anya-e0401n0:222_21": "“Yassa hi cattārī”tiādīsu yassa ārammaṇassa cattāri vā pañcavā chavātiādinā yojetabbaṃ.",
  "anya-e0401n0:222_22": "“Javanampi anuppajjitvā”tiādīsu.",
  "anya-e0401n0:222_23": "“Attano padhāna kriyāyā”ti anuppajjitvāti padassa parato ‘yaṃ pavattatī’ti attano padhāna kriyāpadaṃ atthi.",
  "anya-e0401n0:222_24": "Tena attano kriyāpadena saddhinti attho.",
  "anya-e0401n0:222_25": "“Katthaci vuttā”ti katthaci saddaganthesu vuttā. Api ca,",
  "anya-e0401n0:222_26": "hetumhi tvāpaccayo lakkhaṇe hetumhi ca mānanta paccayā jotanīyaṭṭhena vuttā,",
  "anya-e0401n0:222_27": "na vacanīyaṭṭhenāti daṭṭhabbā.",
  "anya-e0401n0:222_28": "“Pakati niyāmenā”ti etena paccaya visesesati,",
  "anya-e0401n0:222_29": "cattāri vā pañcavā chavā javanāni uppajjantīti dīpeti.",
  "anya-e0401n0:222_30": "Tenāha “etthapanā”tiādiṃ.",
  "anya-e0401n0:222_31": "“Dvattikkhattuṃ”ti vāsaddatthe aññapadattha samāsapadanti vuttaṃ “dvikkhattuṃ vā tikkhattuṃ vā”ti.",
  "anya-e0401n0:222_32": "“Voṭṭhabbanassa āsevanatā”ti āsevana paccayatāvā paccayuppannatāvā.",
  "anya-e0401n0:222_33": "“Āvajjanāyā”ti ettha voṭṭhabbana kiccaṃ āvajjanampi saṅgaṇhāti.",
  "anya-e0401n0:222_34": "Idhapi ārammaṇa dubbalatāya catuppañca javanuppatti icchi tabbāti yojanā.",
  "anya-e0401n0:222_35": "Tattha “idha pī”ti imasmiṃ parittā rammaṇa vārepi.",
  "anya-e0401n0:222_36": "Tivoṭṭhabbanikā pañca parittā rammaṇa vīthiyoti yojanā.",
  "anya-e0401n0:222_37": "“Itarānī”ti paritta mahantāti mahantā rammaṇāni.",
  "anya-e0401n0:222_38": "“Ubhayathāpī”ti āpātā gamana vasenapi ārammaṇa karaṇa vasenapi.",
  "anya-e0401n0:222_39": "Imassa padassa.",
  "anya-e0401n0:223_0": "137.",
  "anya-e0401n0:223_1": "“Manodvāre panā”tiādīsu.",
  "anya-e0401n0:223_2": "“Parittakkhaṇā pī”ti citta phassādayo appatarakkhaṇāpi.",
  "anya-e0401n0:223_3": "“Atītānāgatā pī”ti atītānāgata dhammāpi.",
  "anya-e0401n0:223_4": "“Ghaṭṭanenā”ti rūpādīnaṃ ghaṭṭanena.",
  "anya-e0401n0:223_5": "“Yatthā”ti yasmiṃ bhavaṅge.",
  "anya-e0401n0:223_6": "“Pañcadvārānu bandhakaṃ”ti pañcadvāra vīthi anugataṃ.",
  "anya-e0401n0:223_7": "Atītaṃ ālambaṇaṃ pavatteti yevāti sambandho.",
  "anya-e0401n0:223_8": "“Yathāpātā gatamevā”ti pakatiyā āpātā gatappakārameva.",
  "anya-e0401n0:223_9": "“Tathā tathā”ti diṭṭha sambandhādinā tena tena pakārena.",
  "anya-e0401n0:223_10": "“Kiñcī”ti kiñci ārammaṇaṃ.",
  "anya-e0401n0:223_11": "“Disvā”ti paccakkhaṃ katvā.",
  "anya-e0401n0:223_12": "Pañcadvāraggahitañhi ārammaṇaṃ paccakkhakataṭṭhena diṭṭhanti vuccati.",
  "anya-e0401n0:223_13": "Yaṃ kiñci ārammaṇaṃ.",
  "anya-e0401n0:223_14": "“Anumānentassā”ti evameva bhavittha,",
  "anya-e0401n0:223_15": "bhavissati,",
  "anya-e0401n0:223_16": "bhavatīti anumānaññāṇena cintentassa.",
  "anya-e0401n0:223_17": "Taṃ sadisaṃ ārammaṇaṃ.",
  "anya-e0401n0:223_18": "“Parassa saddahanā”ti paravacanaṃ sutvā yathā ayaṃ vadati,",
  "anya-e0401n0:223_19": "tathe vetanti saddahanā.",
  "anya-e0401n0:223_20": "“Diṭṭhi” vuccati ñāṇaṃ vā laddhi vā.",
  "anya-e0401n0:223_21": "“Nijjhānaṃ”ti suṭṭhu olokanaṃ.",
  "anya-e0401n0:223_22": "“Khantī”ti khamanaṃ sahanaṃ.",
  "anya-e0401n0:223_23": "Aññathattaṃ agamanaṃ.",
  "anya-e0401n0:223_24": "Diṭṭhiyā nijjhānaṃ diṭṭhinijjhānaṃ.",
  "anya-e0401n0:223_25": "Diṭṭhinijjhānassa khanti diṭṭhinijjhānakkhanti.",
  "anya-e0401n0:223_26": "“Sesaṃ”ti nānākamma balenātiādikaṃ.",
  "anya-e0401n0:223_27": "“Devato pasaṃhāravasenā”ti devatā kadāci kesañci supinante nānārammaṇāni upasaṃharitvā dassenti.",
  "anya-e0401n0:223_28": "Evaṃ devato pasaṃhāra vasenāpi.",
  "anya-e0401n0:223_29": "Anubodho nāma lokiyaññāṇa vasena catussacca dhammānaṃ anubujjhanaṃ.",
  "anya-e0401n0:223_30": "Paṭivedho nāma lokuttaraññāṇa kiccaṃ.",
  "anya-e0401n0:223_31": "Ananta rūpa nissaya paccayaggahaṇena pakatū panissaya paccayampi upalakkheti.",
  "anya-e0401n0:223_32": "Citta santānassa anantarūpanissaya paccayabhāvo nāmāti sambandho.",
  "anya-e0401n0:223_33": "Ananta rūpa nissaya paccayasatti nāma anantara parampara vippharaṇavasena mahāgatikā hotīti vuttaṃ hoti.",
  "anya-e0401n0:223_34": "Ananta rūpa nissaya paccayānu bhāvotipi yujjati.",
  "anya-e0401n0:223_35": "Kathaṃ mahāvipphāroti āha “sakiṃ pī”tiādiṃ.",
  "anya-e0401n0:223_36": "“Suṭṭhu āsevitvā”ti ettha pacchā appamussamānaṃ katvā punappunaṃ sevanaṃ suṭṭhu āsevanaṃ nāma.",
  "anya-e0401n0:223_37": "Na kevalaṃ purima citta santānassa so upanissaya paccayānubhāvo eva mahāvipphāro hoti.",
  "anya-e0401n0:223_38": "Pakatiyā cittassa vicitta bhāva saṅkhātaṃ cintanā kiccampi mahāvipphāraṃ hotīti dassetuṃ “cittañca nāmā”tiādivuttaṃ.",
  "anya-e0401n0:223_39": "Kathaṃ mahāvipphāraṃ hotīti āha “kiñci nimittaṃ”tiādiṃ.",
  "anya-e0401n0:223_40": "“Kiñci nimittaṃ”ti diṭṭhādīsu nānā rammaṇesu kiñci appamattakaṃ diṭṭhādikaṃ ārammaṇa nimittaṃ.",
  "anya-e0401n0:223_41": "“Tehi cakāraṇehī”ti tehi kattubhūtehi diṭṭhādīhi kāraṇehi.",
  "anya-e0401n0:223_42": "“Codīyamānaṃ”ti payojīyamānaṃ.",
  "anya-e0401n0:223_43": "“Ajjhāsaya yuttaṃ”ti ajjhāsayena saṃyuttaṃ.",
  "anya-e0401n0:223_44": "Bhavaṅga cittassa ārammaṇaṃ nāma avibhūtaṃ hoti.",
  "anya-e0401n0:223_45": "Bhavaṅgaṃ cāletvā āvajjanaṃ niyojetīti sambandho.",
  "anya-e0401n0:223_46": "“Laddha paccayesū”ti ālokādivasena vā diṭṭhādivasena vā laddha paccayavantesu.",
  "anya-e0401n0:223_47": "Tadabhininnākāro nāma niccakālampi tesu ārammaṇesu abhimukhaṃ ninnākāro.",
  "anya-e0401n0:223_48": "Tena ākārena pavatto manasikāro.",
  "anya-e0401n0:223_49": "Tena sampayuttassa.",
  "anya-e0401n0:223_50": "Etehi vacanehi suddhamanodvāre ārammaṇānaṃ apātāgamanañca bhavaṅga calanañca na kevalaṃ laddha paccayānaṃ ārammaṇānaṃ vaseneva hoti.",
  "anya-e0401n0:223_51": "Tādisena pana manasikārena yuttassa sayañca vīthi citta cintanā kiccassa cittassa vasenāpi hotīti siddhaṃ hoti.",
  "anya-e0401n0:223_52": "Na hi ārammaṇantare abhininnākāro nāma natthīti sakkā vattuṃ. Kasmā,",
  "anya-e0401n0:223_53": "abhāvita cittānaṃ pamāda bahulānaṃ janānaṃ kadāci karahaci bhāvanā manasikāre karīyamānepi vīthi citta",
  "anya-e0401n0:223_54": "santānassa bahiddhā nānārammaṇesu abhininnākārassa sandissanatoti.",
  "anya-e0401n0:223_55": "“Yathā cetthā”ti yathā ettha manodvāre rūpārūpa sattānaṃ vibhūtā rammaṇepi tadā rammaṇuppādo natthi,",
  "anya-e0401n0:223_56": "evanti yojanā.",
  "anya-e0401n0:223_57": "Ñāṇavibhaṅgaṭṭhakathāyaṃ pana voṭṭhabbanavāropi āgato.",
  "anya-e0401n0:223_58": "Yathāha supineneva diṭṭhaṃ viya me,",
  "anya-e0401n0:223_59": "sutaṃ viya meti kathanakālepi abyākato yevāti.",
  "anya-e0401n0:223_60": "Tattha hi “abyākato yevā”ti supinante manodvāre dvattikkhattuṃ uppannassa āvajjanassa vasena abyākatoyeva.",
  "anya-e0401n0:223_61": "Tato paraṃ bhavaṅgapāto.",
  "anya-e0401n0:223_62": "Aṭṭhasāliniyampi vuttaṃ ayaṃ pana vāro diṭṭhaṃ viya me,",
  "anya-e0401n0:223_63": "sutaṃ viya me tiādīni vadanakāle labbhatīti.",
  "anya-e0401n0:223_64": "Taṃ pana pañca dvāre parittārammaṇe dvattikkhattuṃ uppannassa voṭṭhabbanassa vasena vuttaṃ.",
  "anya-e0401n0:223_65": "“Sopi idha laddhuṃ vaṭṭati yevā”ti sopi vāro imasmiṃ manodvāre laddhuṃ vaṭṭatiyeva.",
  "anya-e0401n0:223_66": "“Bhavaṅge calite nivattanakavārānaṃ”ti dvikkhattuṃ bhavaṅga calanamatte ṭhatvā vīthi cittāni anuppajjitvā",
  "anya-e0401n0:223_67": "bhavaṅgapātavasena nivattanakānaṃ moghavārānaṃ manodvārepi pamāṇaṃ na bhavissatiyeva.",
  "anya-e0401n0:223_68": "Atha imasmiṃvāre vīthi cittappavatti natthi.",
  "anya-e0401n0:223_69": "Evaṃ sati,",
  "anya-e0401n0:223_70": "imasmiṃ vīthi saṅgahe so vāro na vattabboti ce.",
  "anya-e0401n0:223_71": "Vattabboyeva. Kasmā,",
  "anya-e0401n0:223_72": "chadhā visayappavattīti imasmiṃ chakke saṅgahitattāti dassetuṃ “visaye ca āpātāgate”tiādi vuttaṃ.",
  "anya-e0401n0:223_73": "Ārammaṇabhūtā visayappavatti.",
  "anya-e0401n0:223_74": "Ekekasmiṃ anubandhakavāre.",
  "anya-e0401n0:223_75": "“Tadārammaṇa vārādayo”ti tadārammaṇa vāro javanavāro voṭṭhabbana vāro moghavāro.",
  "anya-e0401n0:223_76": "Tesu pana tadā rammaṇavāro vatthuggahaṇe ca nāmaggahaṇe ca na labbhati.",
  "anya-e0401n0:223_77": "“Vatthū”ti hi saṇṭhāna paññatti.",
  "anya-e0401n0:223_78": "“Nāmaṃ”ti nāma paññatti.",
  "anya-e0401n0:223_79": "Na ca tadā rammaṇaṃ paññattā rammaṇaṃ hotīti.",
  "anya-e0401n0:223_80": "Tena vuttaṃ “yathārahaṃ”ti.",
  "anya-e0401n0:223_81": "“Tatthā”ti tesu diṭṭhavārādīsu chasu vāresu.",
  "anya-e0401n0:223_82": "Etarahi pana keci ācariyāti pāṭhaseso.",
  "anya-e0401n0:223_83": "“Atīta bhavaṅga vasenā”ti ekaṃ bhavaṅgaṃ atikkamma āpātā gate ārammaṇe eko vāro,",
  "anya-e0401n0:223_84": "dve bhavaṅgāni atikkamma āpātā gate ekotiādinā atīta bhavaṅga bhedavasena.",
  "anya-e0401n0:223_85": "“Tadā rammaṇa vasenā”ti tadā rammaṇassa uppannavāro anuppanna vāroti evaṃ tadā rammaṇa vasena.",
  "anya-e0401n0:223_86": "Kappenti cintenti,",
  "anya-e0401n0:223_87": "vidahanti vā.",
  "anya-e0401n0:223_88": "“Khaṇa vasena balavadubbalatā sambhavo”ti yathā pañcadvāre atimahantā rammaṇesupi ārammaṇa dhammā uppādaṃ",
  "anya-e0401n0:223_89": "patvā ādito ekacittakkhaṇamatte dubbalā honti.",
  "anya-e0401n0:223_90": "Attano dvāresu āpātaṃ āgantuṃ na sakkonti.",
  "anya-e0401n0:223_91": "Eka cittakkhaṇaṃ pana atikkamma balavantā honti.",
  "anya-e0401n0:223_92": "Attano dvāresu āpātaṃ gantuṃ sakkonti.",
  "anya-e0401n0:223_93": "Mahantā rammaṇādīsu pana dvi cittakkhaṇikamatte dubbalā hontītiādinā vattabbā.",
  "anya-e0401n0:223_94": "Na tathā manodvāre ārammaṇānaṃ khaṇa vasena balavadubbalatā sambhavo atthi.",
  "anya-e0401n0:223_95": "Kasmā natthīti āha “tadā”tiādiṃ.",
  "anya-e0401n0:223_96": "Tattha “tadā”ti tasmiṃ vīthi cittappavattikāle.",
  "anya-e0401n0:223_97": "“Tatthā”ti manodvāre.",
  "anya-e0401n0:224_0": "“Ettha siyā”tiādīsu.",
  "anya-e0401n0:224_1": "“Siyā”ti kesañci vicāraṇā siyā.",
  "anya-e0401n0:224_2": "Ekaṃ āvajjanaṃ assāti ekāvajjanā.",
  "anya-e0401n0:224_3": "“Vīthī”ti vīthicittappabandho.",
  "anya-e0401n0:224_4": "Ekāvajjanā ca sā vīthi cāti viggaho.",
  "anya-e0401n0:224_5": "“Āvajjanaṃ”ti āvajjana cittaṃ.",
  "anya-e0401n0:224_6": "Taṃ vā āvajjatīti sambandho.",
  "anya-e0401n0:224_7": "“Taṃ taṃ javanenā”ti tena tena javanena sahuppannaṃ vā parassa cittaṃ āvajjati kinti yojanā.",
  "anya-e0401n0:224_8": "“Kiñcetthā”ti ettha vacane kiñci vattabbaṃ atthīti attho.",
  "anya-e0401n0:224_9": "Yadi tāva āvajjanañca javanāni cāti adhikāro.",
  "anya-e0401n0:224_10": "“Tañhi cittaṃ”ti parassa cittaṃ.",
  "anya-e0401n0:224_11": "“Evampi bhinnamevā”ti javanānaṃ dhammato bhinnameva.",
  "anya-e0401n0:224_12": "Ettha aṭṭhakathāyaṃ vinicchitanti sambandho.",
  "anya-e0401n0:224_13": "Taṃ cittaṃ niruddhampi javanānampi paccuppannameva hotīti yojanā.",
  "anya-e0401n0:224_14": "“Addhāvasena gahitaṃ”ti addhā paccuppanna vasena gahitaṃ.",
  "anya-e0401n0:224_15": "“Santativasena gahitaṃ”ti santati paccuppannavasena gahitaṃ.",
  "anya-e0401n0:224_16": "Ācariyānandamate.",
  "anya-e0401n0:224_17": "Sabbesampi āvajjana javanānaṃ.",
  "anya-e0401n0:224_18": "Cittameva hoti,",
  "anya-e0401n0:224_19": "tasmā dhammato abhinnaṃ.",
  "anya-e0401n0:224_20": "Paccuppannañca hoti,",
  "anya-e0401n0:224_21": "tasmā kālato abhinnanti vuttaṃ hoti.",
  "anya-e0401n0:224_22": "Anantarapaccaye atīto ca paccuppanno ca khaṇa vasena yujjati.",
  "anya-e0401n0:224_23": "Yadi addhāsantati vasena yujjeyya,",
  "anya-e0401n0:224_24": "paccuppanno dhammo paccuppannassa dhammassa anantara paccayena paccayoti vutto bhaveyya. Kasmā,",
  "anya-e0401n0:224_25": "ekāvajjana vīthiyañhi sabbāni cittāni addhāsantati vasena paccuppannāni eva hontīti.",
  "anya-e0401n0:225_0": "138.",
  "anya-e0401n0:225_1": "Appanāvāre.",
  "anya-e0401n0:225_2": "“Appanā javanaṃ”ti kammapadaṃ.",
  "anya-e0401n0:225_3": "“Tadā rammaṇaṃ”ti kattupadaṃ.",
  "anya-e0401n0:225_4": "“Indriya samatādīhī”ti saddhādīnaṃ pañcannaṃ indriyānaṃ aññamaññaṃ anati vattanavasena samatādīhi.",
  "anya-e0401n0:225_5": "“Parito”ti samantato.",
  "anya-e0401n0:225_6": "“Upeccā”ti upagantvā.",
  "anya-e0401n0:225_7": "Appanaṃ vahituṃ janetuṃ samattha bhāvo appanāvahasamatthabhāvo.",
  "anya-e0401n0:225_8": "“Yassa pavattiyā”ti yassa upacāra javanassa pavattito.",
  "anya-e0401n0:225_9": "“Aciraṃ kālaṃ”ti acirekāle.",
  "anya-e0401n0:225_10": "Paritta jātikā nāma kāmāvacarajāti.",
  "anya-e0401n0:225_11": "“Gottaṃ”ti kammakattu padaṃ.",
  "anya-e0401n0:225_12": "“Abhibhuyyatī”ti bhāvanā balena abhibhuyyamānaṃ hoti.",
  "anya-e0401n0:225_13": "Abhimaddīyamānaṃ hotīti attho.",
  "anya-e0401n0:225_14": "“Chijjatī”ti idaṃ pana abhibhavanassa sikhāpatta dassanaṃ.",
  "anya-e0401n0:225_15": "Yāva taṃ gottaṃ chedaṃ pāpuṇāti,",
  "anya-e0401n0:225_16": "tāva abhibhuyyati,",
  "anya-e0401n0:225_17": "maddīyatīti vuttaṃ hoti.",
  "anya-e0401n0:225_18": "Gottaṃ abhibhavatīti gotrabhūtipi yujjati.",
  "anya-e0401n0:225_19": "“Pañcamaṃ”ti pañcame cittavāre.",
  "anya-e0401n0:225_20": "“Tadāhi javanaṃ patitaṃ nāma hotī”ti pakatiyā javanappavattināma sattakkhattu paramo hoti.",
  "anya-e0401n0:225_21": "Catutthañca muddhapattaṃ.",
  "anya-e0401n0:225_22": "Pañcamato paṭṭhāya patitaṃ.",
  "anya-e0401n0:225_23": "Tasmā tasmiṃ pañcamavāre javanaṃ patitaṃ nāma hoti.",
  "anya-e0401n0:225_24": "“Dutīyenā”ti dutīyena eva saddena.",
  "anya-e0401n0:225_25": "“Dutīyaṃ”ti dutīye cittavāre.",
  "anya-e0401n0:225_26": "Tadā anulomaṃ pathamajavanaṃ hotīti vuttaṃ “aladdhā sevanaṃ anuloma”nti.",
  "anya-e0401n0:225_27": "“Etenevā”ti etena eva sadda dvaye neva.",
  "anya-e0401n0:225_28": "Aṭṭhasāliniyaṃ pana anuññātā viya dissati.",
  "anya-e0401n0:225_29": "Vuttañhi tattha.",
  "anya-e0401n0:225_30": "Mandapaññassa cattāri anulomāni honti,",
  "anya-e0401n0:225_31": "pañcamaṃ gotrabhu,",
  "anya-e0401n0:225_32": "chaṭṭhaṃ maggacittaṃ,",
  "anya-e0401n0:225_33": "sattamaṃ phalanti.",
  "anya-e0401n0:225_34": "“Itaraṭṭhakathāsū”ti vinayaṭṭha kathādīsu.",
  "anya-e0401n0:225_35": "“Paṭisiddhattā”ti pañcamaṃ gotra bhuppavattiyā paṭisiddhattā ādimhi aṭṭhannaṃ aññatrasmiṃti vuttattā",
  "anya-e0401n0:225_36": "idha niruddheti padaṃ avassaṃ icchitabbamevāti vuttaṃ “niruddhe anantaramevāti padacchedo”ti.",
  "anya-e0401n0:225_37": "Anantara saddassa ca niccaṃ sambandhāpekkhattā tamevapadaṃ vibhatti pariṇāmena adhikatanti āha “niruddhassāti atthato laddhamevā”ti.",
  "anya-e0401n0:225_38": "“Vasibhūtāpī”ti vasibhūtāpi samānā.",
  "anya-e0401n0:225_39": "“Ekavāraṃ javitvā”ti idaṃ lokiyappanāvasena vuttaṃ.",
  "anya-e0401n0:225_40": "Lokuttara appanāpana sattamampi uppajjatiyeva.",
  "anya-e0401n0:225_41": "Mūlaṭīkā pāṭhe “bhūmantarapattiyā”ti gotrabhu cittaṃ kāmabhūmi hoti.",
  "anya-e0401n0:225_42": "Appanāpana mahaggatabhūmi vā lokuttarabhūmi vā hoti.",
  "anya-e0401n0:225_43": "Evaṃ bhūmantarapattiyā.",
  "anya-e0401n0:225_44": "“Ārammaṇantara laddhiyā”ti phalasamāpatti vīthiyaṃ phalajavanaṃ sandhāya vuttaṃ.",
  "anya-e0401n0:225_45": "Tatthahi purimāni anuloma javanāni saṅkhārā rammaṇāni honti.",
  "anya-e0401n0:225_46": "Phalajavanaṃ nibbānārammaṇaṃ.",
  "anya-e0401n0:225_47": "Idañca kāraṇamattameva.",
  "anya-e0401n0:225_48": "Yathāvutta leḍḍupamā eva idha yuttarūpāti daṭṭhabbaṃ.",
  "anya-e0401n0:225_49": "“Na kho panetaṃ evaṃ daṭṭhabba”nti etaṃ atthajātaṃ na kho evaṃ daṭṭhabbaṃ.",
  "anya-e0401n0:225_50": "“Anaddhanīyā”ti addhānaṃ dīghakālaṃ nakha mantīti anaddhanīyā. Asārā.",
  "anya-e0401n0:225_51": "Asārattā eva sīghataraṃ ruhanti.",
  "anya-e0401n0:225_52": "Sīghataraṃ vuddhiṃ viruḷhiṃ āpajjanti.",
  "anya-e0401n0:225_53": "Sāravantā pana sārena saha vaḍḍhamānattā sīghataraṃ naruhanti.",
  "anya-e0401n0:225_54": "Sīghataraṃ vuddhiṃ viruḷhiṃ nā pajjanti.",
  "anya-e0401n0:225_55": "Tenāha “ekavassajīvino”tiādiṃ.",
  "anya-e0401n0:225_56": "“Evamevā”tiādīsu “patitajavanesū”ti pañcama chaṭṭha sattama javanesu.",
  "anya-e0401n0:225_57": "“Ettha cā”tiādīsu.",
  "anya-e0401n0:225_58": "“Supakkasālibhatta sadisānī”ti yathā sālibhattāni supakkattā eva mudutarāni hutvā dubbalāni aciraṭṭhitikāni.",
  "anya-e0401n0:225_59": "Tasmiṃ divasepi pūtibhāvaṃ gacchanti.",
  "anya-e0401n0:225_60": "Evaṃ appanā javanāni.",
  "anya-e0401n0:225_61": "“Yasmā cā”tiādīsu.",
  "anya-e0401n0:225_62": "“Duvidhassa niyamassā”ti javananiyamassa ca kālaniyamassa ca.",
  "anya-e0401n0:225_63": "“Paṭisandhiyā anantara paccaya bhāvino”ti sattama javana cetanā anantara paccayo,",
  "anya-e0401n0:225_64": "tadanantare pavattaṃ vipāka santānaṃ paccayuppanno,",
  "anya-e0401n0:225_65": "tameva ca avasāne cuti cittaṃ hutvā bhavantare paṭisandhi cittassa anantara paccayo.",
  "anya-e0401n0:225_66": "Evaṃ paṭisandhi cittassa anantara paccaya bhāvena avassaṃ bhavissamānassāti attho.",
  "anya-e0401n0:225_67": "Idañca kāraṇa mattameva.",
  "anya-e0401n0:225_68": "Mahāṭīkāvacanaṃ pana kiñci vattabba rūpanti na paṭikkhittaṃ.",
  "anya-e0401n0:225_69": "“Nirantarappavattānaṃ”ti ādīsu.",
  "anya-e0401n0:225_70": "Bhinnā asadisā vedanā yesaṃ tāni bhinnavedanāni.",
  "anya-e0401n0:225_71": "“Āsevana paccanīkānaṃ”ti āsevana paccayappaṭi pakkhānaṃ.",
  "anya-e0401n0:225_72": "Abhinnā vedanā yesanti viggaho.",
  "anya-e0401n0:225_73": "Kriyajavanānantaraṃ arahattaphalaṃ phalasamāpatti vīthiyaṃ daṭṭhabbaṃ.",
  "anya-e0401n0:225_74": "Sesametthasuviññeyyaṃ.",
  "anya-e0401n0:226_0": "139.",
  "anya-e0401n0:226_1": "“Sabbathā pī”tiādīsu.",
  "anya-e0401n0:226_2": "Loke majjhimake hi mahājanehi icchitampi kiñci ārammaṇaṃ atiukkaṭṭhehi mandhātu rājādīhi icchitaṃ na hoti.",
  "anya-e0401n0:226_3": "Tathā tehi mahājanehi anicchitampi kiñci ārammaṇaṃ atiduggatehi paccanta vāsīhi icchitaṃ hoti.",
  "anya-e0401n0:226_4": "Tasmā ārammaṇānaṃ iṭṭhāniṭṭha vavatthānaṃ patvā atiukkaṭṭhehi ca atiduggatehi ca vavatthānaṃ na gacchati,",
  "anya-e0401n0:226_5": "majjhimakehi eva vavatthānaṃ gacchati.",
  "anya-e0401n0:226_6": "Tenāha “tattha cā”tiādiṃ.",
  "anya-e0401n0:226_7": "“Ārammaṇaṃ”ti kattupadaṃ.",
  "anya-e0401n0:226_8": "“Vipākacittaṃ”ti kammapadaṃ.",
  "anya-e0401n0:226_9": "“Kiñcī”ti kiñci rūpaṃ.",
  "anya-e0401n0:226_10": "“Kismiñcī”ti kasmiṃci ekasmiṃ pupphe.",
  "anya-e0401n0:226_11": "“Tena vā”ti tena vā sukhasamphassena vatthena.",
  "anya-e0401n0:226_12": "Sesamettha suviññeyyaṃ.",
  "anya-e0401n0:227_0": "“Vedanāniyamopanā”tiādīsu.",
  "anya-e0401n0:227_1": "“Ādāse mukhanimittassa viyā”ti yathā ādāse mukha nimittassa calana cavanādiyogo nānāvaṇṇayogo ca yathāmukhameva siddho.",
  "anya-e0401n0:227_2": "Tathā vipākānaṃ.",
  "anya-e0401n0:227_3": "Vedanā yogo pana yathārammaṇameva siddhoti yojanā.",
  "anya-e0401n0:227_4": "Tattha “vedanāyogo”ti nānāvedanāyogo.",
  "anya-e0401n0:227_5": "“Kappetvā”ti cintetvā.",
  "anya-e0401n0:227_6": "“Pakappetvā”ti nānappakārato cintetvā.",
  "anya-e0401n0:227_7": "Na kevalañca vipākānaṃ eva yathārammaṇaṃ vedanā yogo hotīti yojanā.",
  "anya-e0401n0:228_0": "“Ayañcā”tiādīsu.",
  "anya-e0401n0:228_1": "“Aṭṭhakathāyaṃ pī”ti paṭṭhāna aṭṭhakathāyampi.",
  "anya-e0401n0:228_2": "“Tadārammaṇa vasenā”ti tadārammaṇavasena pavattānanti pāṭhaseso.",
  "anya-e0401n0:228_3": "“Pañcannaṃ”ti somanassa santīraṇena saddhiṃ cattāri mahāvipāka somanassāni sandhāya vuttaṃ.",
  "anya-e0401n0:228_4": "“Pakati nīhārenā”ti pakatiyā niccakālaṃ pavattappakārena.",
  "anya-e0401n0:228_5": "Pāḷipāṭhe.",
  "anya-e0401n0:228_6": "Bhāvitāni indriyāni yenāti bhāvitindriyo.",
  "anya-e0401n0:228_7": "“Manāpaṃ”ti manorammaṃ.",
  "anya-e0401n0:228_8": "“Amanāpaṃ”ti amanorammaṃ.",
  "anya-e0401n0:228_9": "Vihareyyanti sace kaṅkhatīti sambandho.",
  "anya-e0401n0:228_10": "“Paṭikūle”ti amanāpe.",
  "anya-e0401n0:228_11": "“Appaṭikūla saññī”ti manāpasaññī.",
  "anya-e0401n0:228_12": "Evaṃ sesesu.",
  "anya-e0401n0:228_13": "“Tesaṃ”ti khīṇāsavānaṃ.",
  "anya-e0401n0:228_14": "Pāḷipāṭhe.",
  "anya-e0401n0:228_15": "“Sumano”ti somanassito.",
  "anya-e0401n0:228_16": "“Dummano”ti domanassito.",
  "anya-e0401n0:228_17": "Pāḷipāṭhe.",
  "anya-e0401n0:228_18": "“Mettāyavā pharatī”ti ayaṃ satto averohotūtiādinā mettācittena vā pharati.",
  "anya-e0401n0:228_19": "“Dhātuso upasaṃharatī”ti yathā ma ma kāyopi catudhātu samussayo hoti.",
  "anya-e0401n0:228_20": "Tattha ekāpi dhātu nāma paṭikūlā vā appaṭikūlā vā na hoti.",
  "anya-e0401n0:228_21": "Kevalaṃ tuccha suñña sabhāvamattā hoti.",
  "anya-e0401n0:228_22": "Evameva imassa sattassa kāyopītiādinā dhātu so upasaṃharati.",
  "anya-e0401n0:228_23": "“Asubhāya vā”ti asubha bhāvanāya vā.",
  "anya-e0401n0:228_24": "Asubha bhāvanā cittena vāti vuttaṃ hoti.",
  "anya-e0401n0:228_25": "“Asubhāyā”ti vā tassa asubhabhāvatthāya.",
  "anya-e0401n0:228_26": "Devanāṭakā devaccharā nāma.",
  "anya-e0401n0:228_27": "Kuthitāni kuṭṭhāni yesaṃ tāni kuthita kuṭṭhāni.",
  "anya-e0401n0:228_28": "“Sarīrānī”ti kāyaṅgāni.",
  "anya-e0401n0:228_29": "Kuthita kuṭṭhāni sarīrāni yassa so kuthitakuṭṭhasarīro.",
  "anya-e0401n0:228_30": "“Kuthitānī”ti abbhukkiraṇāni.",
  "anya-e0401n0:228_31": "Vedanā yuttāni honti iti apare vadantīti yojanā.",
  "anya-e0401n0:228_32": "Tasmā paccayo hotīti sambandho.",
  "anya-e0401n0:228_33": "Kathaṃ paccayo hotīti āha “yathā ānisaṃsa dassanenā”tiādiṃ.",
  "anya-e0401n0:228_34": "Tattha “aṭṭhakathāyaṃ”ti visuddhi maggaṭṭhakathāyaṃ.",
  "anya-e0401n0:228_35": "“Buddhasubuddhatā dassanenā”ti attano satthubhūtassa buddhassa subuddhatā dassanena.",
  "anya-e0401n0:228_36": "“Attasampatti dassanenā”ti mayaṃ pana evarūpā dukkhā muttāmhāti evaṃ attano sampatti dassanena.",
  "anya-e0401n0:228_37": "“Aṭṭhikaṅkalikapetarūpe”ti nimmaṃ salohite aṭṭhipuñjapetasarīre.",
  "anya-e0401n0:228_38": "“Kuṭṭhino”ti kuṭṭhasarīrassa.",
  "anya-e0401n0:228_39": "“Aṭṭhakathāyaṃ”ti dhammapada aṭṭhakathāyaṃ.",
  "anya-e0401n0:228_40": "Ati iṭṭhe devacchara vaṇṇādike.",
  "anya-e0401n0:228_41": "Ati aniṭṭhe kuthitakuṭṭhasarīrādike.",
  "anya-e0401n0:228_42": "“Vatthu bhūto”ti uppattiṭṭhāna bhūto.",
  "anya-e0401n0:228_43": "“Tesaṃ tesaṃ sattānaṃ”ti kattu atthesāmivacanaṃ.",
  "anya-e0401n0:228_44": "“Tadubhayaṃ pī”ti ubhayaṃ taṃ gahaṇaṃpi.",
  "anya-e0401n0:228_45": "“Tesaṃ”ti tesaṃ lokiya mahājanānaṃ.",
  "anya-e0401n0:228_46": "“Vipallāsavaseneva hotī”ti devaccharavaṇṇādīsu atiiṭṭhesu atiiṭṭhākārato gahaṇampi vipallāsa vaseneva hoti. Kasmā,",
  "anya-e0401n0:228_47": "devacchara vaṇṇādīsu ati iṭṭha saññāya vipallāsa saññābhāvato.",
  "anya-e0401n0:229_0": "Vibhāvanipāṭhe.",
  "anya-e0401n0:229_1": "“Pavattiyā”ti pavattanato.",
  "anya-e0401n0:229_2": "Aṭṭhakathādhippāye ṭhatvā vuttattā aṭṭhakathāgāravena”taṃ vicāretabba mevā”ti vuttaṃ.",
  "anya-e0401n0:229_3": "Atthato pana ayuttamevāti vuttaṃ hoti.",
  "anya-e0401n0:229_4": "Esanayo aññatthapi.",
  "anya-e0401n0:229_5": "“Dhamma cakkhurahitā”ti dhamma vavatthānaññāṇa cakkhu rahitā.",
  "anya-e0401n0:229_6": "“Kusalākusalāni yevā”ti tesaṃ dhamma cakkhu rahitānaṃ uppannāni kusalākusalāniyeva. Gāthāyaṃ.",
  "anya-e0401n0:229_7": "“Rūpā”ti rūpato nappavedhantīti sambandho.",
  "anya-e0401n0:229_8": "“Saddā”tiādīsupi esevanayo.",
  "anya-e0401n0:229_9": "Nappavedhantīti ca na calanti,",
  "anya-e0401n0:229_10": "na kampanti,",
  "anya-e0401n0:229_11": "cittaññathattaṃ na gacchanti.",
  "anya-e0401n0:229_12": "Tathā upekkhā kriyajavanānantarampi tadārammaṇāni somanassu pekkhāvedanā yuttāni eva siyunti yojanā.",
  "anya-e0401n0:229_13": "Mūlaṭīkāpāṭhe.",
  "anya-e0401n0:229_14": "“Tadārammaṇatā”ti tadārammaṇatāya tadārammaṇabhāvena.",
  "anya-e0401n0:229_15": "“Katthacī”ti katthaci abhidhamma pāḷiyaṃ.",
  "anya-e0401n0:229_16": "“Vijjamāne ca tasmiṃ”ti tasmiṃ kriyajavanānu bandhake tadā rammaṇe vijjamāne sati.",
  "anya-e0401n0:229_17": "Etaṃ bhavaṅgañca nāma anubandhatīti sambandho.",
  "anya-e0401n0:229_18": "Nadīsoto paṭisotagāmināvaṃ anubandhati viyāti yojanā.",
  "anya-e0401n0:229_19": "“Savipphārikaṃ evajavanaṃ”ti kilesa dhammānaṃ vipallāsa dhammānañca vasena khaṇamattepi anekasatesu ārammaṇesu",
  "anya-e0401n0:229_20": "vividhākārena pharaṇavegasahitaṃ kusalākusala javanameva anubandhatīti yuttaṃ.",
  "anya-e0401n0:229_21": "Na pana kriyajavanaṃ anubandhatīti yuttanti yojanā.",
  "anya-e0401n0:229_22": "“Chaḷaṅgu pekkhāvato”ti cakkhunā rūpaṃ disvā neva sumano hoti,",
  "anya-e0401n0:229_23": "na dummano,",
  "anya-e0401n0:229_24": "upekkhako viharatī-",
  "anya-e0401n0:229_25": "tiādinā vuttāya cha dvārikavasena chaḷaṅga samannāgatāya upekkhāya sampannassa.",
  "anya-e0401n0:229_26": "Vattanaṃ vutti.",
  "anya-e0401n0:229_27": "Santā vutti assāti santa vutti.",
  "anya-e0401n0:229_28": "Taṃ vicārento “paṭṭhāne panā”tiādimāha.",
  "anya-e0401n0:229_29": "“Yadi cetaṃ vucceyyā”ti ettha “etaṃ”ti kriyā byākatetiādikaṃ etaṃ vacanaṃ.",
  "anya-e0401n0:229_30": "“Tasmiṃ”ti tasmiṃ vacane.",
  "anya-e0401n0:229_31": "“Evamādinā”ti evamādinā nayena.",
  "anya-e0401n0:229_32": "Vibhāvanipāṭhe.",
  "anya-e0401n0:229_33": "“Uttaraṃ”ti parihāraṃ.",
  "anya-e0401n0:229_34": "“Vipassanācāra vasenā”ti vipassanā pavatti vasena.",
  "anya-e0401n0:229_35": "“Tesaṃ”ti somanassa domanassānaṃ.",
  "anya-e0401n0:229_36": "“Itarītarānantara paccayatā”ti aññamaññānantara paccayatāti attho.",
  "anya-e0401n0:229_37": "“Therenā”ti anuruddhattherena.",
  "anya-e0401n0:229_38": "Sabbāni tadā rammaṇāni,",
  "anya-e0401n0:229_39": "sabbāni bhavaṅgāni ca.",
  "anya-e0401n0:229_40": "“Samudā carantī”ti cirakālaṃ sañcaranti.",
  "anya-e0401n0:229_41": "“Etānihī”tiādinā tesaṃ aṭṭhārasannaṃ javanānaṃ anantaraṃ tadārammaṇānaṃ aniyamato pavattiyā kāraṇayuttiṃ dasseti.",
  "anya-e0401n0:229_42": "Sambhavati uppajjati etenāti sambhavo.",
  "anya-e0401n0:229_43": "Tadā rammaṇassa sambhavo tadā rammaṇa sambhavo. Athavā,",
  "anya-e0401n0:229_44": "sambhavanaṃ uppajjanaṃ sambhavoti ime dve atthe dassetuṃ “tadā rammaṇa sambhavo”tiādi vuttaṃ.",
  "anya-e0401n0:229_45": "“Yesaṃ panā”tiādīsu.",
  "anya-e0401n0:229_46": "“Yesaṃ”ti yesaṃ puggalānaṃ.",
  "anya-e0401n0:229_47": "“Itarānī”ti upekkhā santīraṇa dvayato aññāni.",
  "anya-e0401n0:229_48": "“Na hontīti na vattabbānī”ti vuttaṃ. Evaṃsati,",
  "anya-e0401n0:229_49": "kasmā therena idha na vuttānīti.",
  "anya-e0401n0:229_50": "Aṭṭhasāliniyaṃ avuttattā idha na vuttānīti.",
  "anya-e0401n0:229_51": "Aṭṭhasāliniyaṃ pana kasmā na vuttāni.",
  "anya-e0401n0:229_52": "Yebhūyya niyamasote patitattā na vuttāni.",
  "anya-e0401n0:229_53": "Na pana alabbhamānattā na vuttānīti imamatthaṃ dassento “aṭṭhakathāyaṃ panā”tiādimāha.",
  "anya-e0401n0:229_54": "“Upekkhāsahagata santīraṇa dvayameva vuttaṃ”ti āgantuka bhavaṅgabhāvena vuttaṃ.",
  "anya-e0401n0:229_55": "Yathāha athassa yadā somanassa sahagatappaṭisandhikassa pavatte jhānaṃ nibbattetvā pamādena parihīnajjhānassa",
  "anya-e0401n0:229_56": "paṇīta dhammo me naṭṭhoti paccavekkhato vippaṭisāri vasena domanassaṃ uppajjati,",
  "anya-e0401n0:229_57": "tadā kiṃ uppajjati.",
  "anya-e0401n0:229_58": "Somanassānantarañhi domanassaṃ,",
  "anya-e0401n0:229_59": "domanassānantarañca somanassaṃ paṭṭhāne paṭisiddhaṃ.",
  "anya-e0401n0:229_60": "Mahaggata dhammaṃ ārabbha javane javite tadā rammaṇampi tattheva paṭisiddhanti.",
  "anya-e0401n0:229_61": "Kusala vipākāvā akusalavipākāvā upekkhā sahagatā hetukamanoviññāṇa dhātu uppajjati.",
  "anya-e0401n0:229_62": "Kimassā rammaṇanti.",
  "anya-e0401n0:229_63": "Rūpādīsu paritta dhammesu aññataraṃ.",
  "anya-e0401n0:229_64": "Etesu hi yadeva tasmiṃ samaye āpātamāgataṃ hoti.",
  "anya-e0401n0:229_65": "Taṃ ārabbha etaṃ cittaṃ uppajjatīti veditabbaṃ- ti.",
  "anya-e0401n0:229_66": "Evaṃ domanassasahagata javanānurūpaṃ upekkhāsahagata santīraṇa dvayameva āgantuka bhavaṅgabhāvena aṭṭhakathāyaṃ vuttanti.",
  "anya-e0401n0:229_67": "“Etampi yujjati yevā”ti akusala javanāvasāne etaṃ sahetukaṃ āgantuka bhavaṅgaṃpi yujjatiyeva.",
  "anya-e0401n0:229_68": "“Domanassa javanānantaraṃ bhavaṅga pātova hotī”ti upekkhā sahagata mūlabhavaṅga pātova hoti.",
  "anya-e0401n0:229_69": "Āgantuka bhavaṅgena kiccaṃ natthi. Kasmā,",
  "anya-e0401n0:229_70": "upekkhā paṭisandhikattā.",
  "anya-e0401n0:229_71": "Nevatadārammaṇa sambhavo atthi. Kasmā,",
  "anya-e0401n0:229_72": "tesu ārammaṇesu tadārammaṇavārassa asambhavato.",
  "anya-e0401n0:229_73": "Na hi mahantārammaṇesu ca avibhūtārammaṇesu ca tadārammaṇavāro sambhavati.",
  "anya-e0401n0:229_74": "Na ca mūlabhavaṅga sambhavo atthi. Kasmā,",
  "anya-e0401n0:229_75": "mūlabhavaṅgabhū tassa somanassa bhavaṅgassa domanassa javanena saha viruddhattā.",
  "anya-e0401n0:229_76": "“Iti katvā”ti iminā kāraṇena.",
  "anya-e0401n0:229_77": "“Ekaṃ”ti ekaṃ upekkhāsahagata vipākaṃ.",
  "anya-e0401n0:229_78": "Tathā tasseva domanassaṃ uppādentassa neva tadārammaṇa sambhavo atthi.",
  "anya-e0401n0:229_79": "Na ca mūlabhavaṅga sambhavoti katvā domanassānantaraṃ chasu…pe…",
  "anya-e0401n0:229_80": "pavattatīti yojanā.",
  "anya-e0401n0:229_81": "Tattha “tassevā”ti somanassappaṭisandhikasseva.",
  "anya-e0401n0:229_82": "Nevatadārammaṇa sambhavo atthi. Kasmā,",
  "anya-e0401n0:229_83": "ārammaṇānaṃ atimahantattepi ativibhūtattepi sati somanassa tadārammaṇassa javanena saha viruddhattā.",
  "anya-e0401n0:229_84": "Upekkhā tadā rammaṇassa ca ārammaṇena saha viruddhattā.",
  "anya-e0401n0:229_85": "Na hi ati iṭṭhārammaṇe upekkhā tadārammaṇaṃ pavattati.",
  "anya-e0401n0:229_86": "Mahaggata paññattā rammaṇesu pana ubhayampi tadārammaṇaṃ nuppajjatiyeva.",
  "anya-e0401n0:229_87": "Na ca mūlabhavaṅga sambhavo atthi. Kasmā,",
  "anya-e0401n0:229_88": "javanena saha viruddhattāti.",
  "anya-e0401n0:230_0": "“Ettha cā”tiādīsu.",
  "anya-e0401n0:230_1": "“Sabba dhammesū”ti sabbesu ārammaṇa dhammesu.",
  "anya-e0401n0:230_2": "“Pathama samannāhāro”ti āvajjana kiccaṃ āha.",
  "anya-e0401n0:230_3": "Suttanta pāṭhe.",
  "anya-e0401n0:230_4": "“Tajjo”ti tena ārammaṇānaṃ āpātā gamanena jāto.",
  "anya-e0401n0:230_5": "“Tajjo”ti vā tadanurūpotipi vadanti.",
  "anya-e0401n0:230_6": "“Viññāṇabhāgassā”ti cakkhu dvārika viññāṇa koṭṭhāsassa.",
  "anya-e0401n0:230_7": "“Yato”ti yasmiṃ kāle.",
  "anya-e0401n0:230_8": "Kathaṃ āvajjanena vinā nuppajjatīti āha “sace āvajjanenā”tiādiṃ.",
  "anya-e0401n0:230_9": "“Ettha siyā”tiādīsu.",
  "anya-e0401n0:230_10": "Yathā pana nirāvajjanaṃ hoti bhinnā rammaṇañca,",
  "anya-e0401n0:230_11": "evaṃ tathāti yojanā.",
  "anya-e0401n0:230_12": "“Ekassapī”ti ekassa āgantuka bhavaṅgassapi natthi doso.",
  "anya-e0401n0:230_13": "Mahāaṭṭhakathāyañca natthi.",
  "anya-e0401n0:230_14": "Aṭṭhasāliniyaṃ pana atthiyeva.",
  "anya-e0401n0:230_15": "“Savipphandanattā”ti ettha attho savipphārikanti pade vuttanayena veditabbo.",
  "anya-e0401n0:230_16": "“Itare sañcā”ti mahaggatalokuttara javanānañca.",
  "anya-e0401n0:230_17": "Kāni ci parittārammaṇānipi samānāni.",
  "anya-e0401n0:230_18": "Yadi tadārammaṇū panissa yassa kāmabhavaṅgassa abhāvato tadārammaṇāni rūpārūpa brahmānaṃ nuppajjanti.",
  "anya-e0401n0:230_19": "Evaṃ sati,",
  "anya-e0401n0:230_20": "cakkhusota dvārika cittānipi rūpa brahmānaṃ nuppajjeyyunti āha “cakkhu sotaviññāṇāni panā”tiādiṃ.",
  "anya-e0401n0:230_21": "“Indriyappavatti ānubhāvato”ti cakkhu vatthu sotavatthu saṅkhātānaṃ indriya vatthūnaṃ rūpa brahma santāne",
  "anya-e0401n0:230_22": "pavattattā tesaṃ pavatti ānubhāvato cakkhu sotaviññāṇāni rūpabrahmānaṃ pavattantiye vāti dassetuṃ “sampaṭicchana",
  "anya-e0401n0:230_23": "santīraṇānī”tiādi vuttaṃ.",
  "anya-e0401n0:230_24": "“Vikappabalevā”ti kāmakusalā kusalānaṃ viya vividhena ākārena kappetvā pakappetvā ārammaṇaggahasāmatthiyevāsati.",
  "anya-e0401n0:230_25": "“Appanāpatta bhāvanā kammavisese vā”ti ettha abhiññā javanāni viya mahaggata vipāka lokuttara vipākāni viya cāti vattabbaṃ.",
  "anya-e0401n0:230_26": "“Aṭṭhakathāyaṃ”ti paṭicca samuppāda vibhaṅgaṭṭhakathāyaṃ.",
  "anya-e0401n0:230_27": "“Vibhāvaniyaṃ vutta kāraṇānī”ti aṭṭhakathāto āharitvā vibhāvaniyaṃ vuttāni ‘ajanakattā janaka samānattā bhāvato’tiādīni kāraṇāni.",
  "anya-e0401n0:231_0": "140.",
  "anya-e0401n0:231_1": "Javana niyame.",
  "anya-e0401n0:231_2": "Aṭṭhakathāyampi chakkhattuṃ pavatti vuttā.",
  "anya-e0401n0:231_3": "Yathāha sace pana balavā rammaṇaṃ āpātāgataṃ hoti.",
  "anya-e0401n0:231_4": "Kriyamanodhātuyā bhavaṅge āvaṭṭite cakkhuviññāṇādīni uppajjanti.",
  "anya-e0401n0:231_5": "Javanaṭṭhāne pana pathamakāmāvacara kusala cittaṃ javanaṃ hutvā chasattavāre javitvā tadārammaṇassa vāraṃ detīti.",
  "anya-e0401n0:231_6": "“Mudutara bhāvenā”ti mātukucchimhi ṭhitakālevā sampati jātakāle vā vatthussa atimudubhāvena.",
  "anya-e0401n0:231_7": "“Kenaciupadduta bhāvenā”ti bāḷhagelaññajātakāle kenaci vātapittasemhādinā upadduta bhāvena.",
  "anya-e0401n0:231_8": "“Ajjhotthaṭa bhāvenā”ti tassa vevacanamattaṃ.",
  "anya-e0401n0:231_9": "Mandībhūto vego yesaṃ tāni mandībhūta vegāni.",
  "anya-e0401n0:231_10": "“Asayha rūpehī”ti dukkhamasabhāvehi.",
  "anya-e0401n0:231_11": "Abhibhūtānaṃ sattānaṃ.",
  "anya-e0401n0:231_12": "Tañca kho vacanaṃ pākatika sattānaṃ vaseneva vuttaṃ.",
  "anya-e0401n0:231_13": "Na sattavisesānaṃ vasena.",
  "anya-e0401n0:231_14": "Evaṃ sati,",
  "anya-e0401n0:231_15": "sattavisesānaṃ vasena kathaṃ daṭṭhabbanti āha “ye panā”tiādiṃ.",
  "anya-e0401n0:231_16": "“Uparī”ti maraṇuppattiṭṭhāne.",
  "anya-e0401n0:231_17": "“Vuttañhī”ti visuddhi magge vuttameva.",
  "anya-e0401n0:231_18": "“Yamakappāṭihāriyaṃ”ti yugaḷavatthūnaṃ ekato pavatta acchariya kammaṃ.",
  "anya-e0401n0:231_19": "“Dve jhānaṅgānī”ti upekkhekaggatā jhānaṅgāni.",
  "anya-e0401n0:232_0": "“Yogakammasiddhiyā”ti bhāvanānu yogakammasiddhassa.",
  "anya-e0401n0:232_1": "Iddhi vikubbanaṃ nāma iddhiyā nānākammakaraṇaṃ.",
  "anya-e0401n0:232_2": "“Siddhiyā evā”ti sijjha natthāya eva.",
  "anya-e0401n0:232_3": "Attano anantare eva uppannaṃ phalaṃ etissāti ānantarikapphalā.",
  "anya-e0401n0:232_4": "Maggacetanā.",
  "anya-e0401n0:232_5": "“Itī”ti tasmā.",
  "anya-e0401n0:232_6": "“Mandassā”ti manda puggalassa.",
  "anya-e0401n0:232_7": "“Tikkhassā”ti tikkha puggalassa.",
  "anya-e0401n0:232_8": "Tīṇi phalacittāni.",
  "anya-e0401n0:232_9": "“Payogābhisaṅkhārassā”ti pathamajjhānato paṭṭhāya samatha vipassanāyuganandhappavatti saṅkhātassa pubbappayogābhisaṅkhārassa.",
  "anya-e0401n0:232_10": "“Akatādhikārassā”ti āsanne purimabhave akata jhānaparikammassa puggalassa.",
  "anya-e0401n0:232_11": "Sabbesampi phalaṭṭhānaṃ ciṇṇavasibhāvāneva hontīti yojanā.",
  "anya-e0401n0:233_0": "Javananiyamoniṭṭhito.",
  "anya-e0401n0:234_0": "141.",
  "anya-e0401n0:234_1": "Duhetukādīsu.",
  "anya-e0401n0:234_2": "Jāti dvihetukādayo eva adhippetāti vuttaṃ “paṭisandhiviññāṇa sahagatā”tiādiṃ.",
  "anya-e0401n0:234_3": "“Tesaṃ dvinnaṃ pī”ti dvihetukānampi ahetukānampi.",
  "anya-e0401n0:234_4": "Bhusojhāna maggaphalāni vārenti nīvārentīti āvaraṇāni.",
  "anya-e0401n0:234_5": "Vipākāni ca tāni āvaraṇāni cāti viggaho.",
  "anya-e0401n0:234_6": "“Vipākānī”ti ahetuka dvihetuka vipākāni.",
  "anya-e0401n0:234_7": "Tehi gahitappaṭisandhikānaṃ imasmiṃ bhavejhāna maggaphalappaṭilābho nāma natthi.",
  "anya-e0401n0:234_8": "Tenāha “vipākāvaraṇa sabbhāvato”tiādiṃ.",
  "anya-e0401n0:234_9": "“Tesaṃ”ti duggati ahetuka puggalānaṃ.",
  "anya-e0401n0:234_10": "Puggalānanti vuttaṃ hoti.",
  "anya-e0401n0:234_11": "Na labbhantīti sambandho.",
  "anya-e0401n0:234_12": "“Itaresaṃ”ti tato aññesaṃ sugati ahetuka puggalānaṃ.",
  "anya-e0401n0:235_0": "“Ettha siyā”tiādīsu.",
  "anya-e0401n0:235_1": "Duggati pariyāpannānañca ahetukānaṃ.",
  "anya-e0401n0:235_2": "“Mūlabhavaṅge”tiādimhi paṭisandhi cittaṃ hutvā āgate mūlabhavaṅge.",
  "anya-e0401n0:235_3": "“Yaṃ kiñcī”ti yaṃ kiñci bhavaṅgaṃ.",
  "anya-e0401n0:235_4": "“Vuccate”ti visajjanā vuccate.",
  "anya-e0401n0:235_5": "“Sabba aṭṭhakathāsu paṭikkhitto”ti aṭṭhasāliniyaṃ tāva vipākuddhārakathāyaṃ soḷasasu kāmāvacara kusala",
  "anya-e0401n0:235_6": "vipākesu aṭṭhannaṃ ahetuka vipākānaṃ eva āpāyikesu sattesu uppattiṃ dasseti.",
  "anya-e0401n0:235_7": "Na aṭṭhannaṃ sahetuka vipākānaṃ.",
  "anya-e0401n0:235_8": "Tathā paṭicca samuppādaṭṭha kathāsu ca viññāṇa padavaṇṇanāsu aññāsu ca abhidhammāvatārādīsūti evaṃ sabbaṭṭhakathāsu paṭikkhittā nāma hoti.",
  "anya-e0401n0:235_9": "“Yogasā dhanīyattā”ti payogena sādhetabbattā.",
  "anya-e0401n0:235_10": "Kusalākusalāni hi vaḍḍhetuṃ vā hāpetuṃ vā payoge kate vaḍḍhanti ceva hāyanti ca.",
  "anya-e0401n0:235_11": "Ñāṇavippayuttabhūtaṃ gahetuṃ yuttaṃ. Kasmā,",
  "anya-e0401n0:235_12": "ahetukassa bhavaṅgassāti vuttassa mūlabhavaṅgassa ahetukattā.",
  "anya-e0401n0:235_13": "“Dvinnampi ahetukānaṃ”ti duggati ahetukānañca sugati ahetukānañca.",
  "anya-e0401n0:235_14": "“Aparepanā”tiādi vibhāvaniyaṃ āgato apare vādo.",
  "anya-e0401n0:235_15": "Vuttañhi tattha ‘aparepana yathā ahetukānaṃ sahetuka tadārammaṇaṃ hoti,",
  "anya-e0401n0:235_16": "evaṃ dvihetukānaṃ tihetuka tadārammaṇaṃpī’ti vaṇṇenti.",
  "anya-e0401n0:235_17": "Tesaṃmatānurodhena ca idhapi ñāṇasampayutta vipākappaṭikkhepo ahetukeyeva sandhāyāti vadantīti.",
  "anya-e0401n0:235_18": "Taṃ pana vipākuddhārakathāyaṃ ‘ettheva dvādasa kamaggopī’ti ca,",
  "anya-e0401n0:235_19": "ettheva dasakamaggopī’ti ca āgatehi na sameti.",
  "anya-e0401n0:235_20": "Tattha hi soḷasasukusalavipākesu dvihetuka kammanibbattānaṃ dvinnaṃ dvihetukāhetuka puggalānaṃ cattāri",
  "anya-e0401n0:235_21": "ñāṇasampayutta vipākāni vajjetvā dvādasa kamaggo nāma hoti.",
  "anya-e0401n0:235_22": "Puna sesesu dvādasa vipākesupi asaṅkhārika kammanibbattānaṃ dve ñāṇavippayutta sasaṅkhārika vipākāni,",
  "anya-e0401n0:235_23": "sasaṅkhārika kammanibbattānañca dve ñāṇavippayutta asaṅkhārika vipākāni vajjetvā dutiyatthera vāde dasakamaggo nāma hotīti.",
  "anya-e0401n0:235_24": "Ettha pana dvi hetukopi puggalo adhikena chandena vā vīriyena vā cittena vā yutto pariyatti dhammaṃ vā nānāvijjāsippāni vā bahuṃ gaṇheyya, suṇeyya, dhāreyya, vāceyya, cinteyya.",
  "anya-e0401n0:235_25": "Athassa ñāṇasampayutta javanaṃ bahulaṃ samudā careyya.",
  "anya-e0401n0:235_26": "Tadā tassa nānākammena javanānu rūpaṃ ñāṇasampayutta tadārammaṇaṃ na na sambhavatīti vuttaṃ.",
  "anya-e0401n0:235_27": "Taṃ yuttaṃ viya dissatīti.",
  "anya-e0401n0:235_28": "“Aṭṭhakathāyaṃ pihi. La.",
  "anya-e0401n0:235_29": "Vuttā”ti kathaṃ vuttā.",
  "anya-e0401n0:235_30": "Etāni hi manussesu ca kāmāvacara devesu ca puññavantānaṃ dvihetukati hetukānaṃ paṭisandhikāle paṭisandhi hutvā vipaccantītiādinā vuttāti.",
  "anya-e0401n0:235_31": "Te pana tividhā,",
  "anya-e0401n0:235_32": "navavidhāti sambandho.",
  "anya-e0401n0:235_33": "“Tesaṃ tabbhāvo”ti kusalānaṃ kusalabhāvo,",
  "anya-e0401n0:235_34": "akusalānaṃ akusalabhāvo.",
  "anya-e0401n0:235_35": "“Sikkhana dhammayuttā”ti tīhi sikkhāhi pahātabbānaṃ kilesānaṃ atthitāya sikkhitabbatā pakatiyaṃ ṭhitāti",
  "anya-e0401n0:235_36": "adhippāyo.“Heṭṭhimānañcā”ti heṭṭhima phalānañca.",
  "anya-e0401n0:235_37": "Yāniyānisakāni yathāsakaṃ.",
  "anya-e0401n0:235_38": "“Uparimānaṃ”ti uparimānaṃ puggalānaṃ.",
  "anya-e0401n0:235_39": "“Pariniṭṭhita sikkhā kiccattā”ti sikkhā kiccaṃ nāma kilesa dhammānaṃ pahānatthāya eva hotīti tesu sabbaso pahīnesu sikkhā kiccaṃ pariniṭṭhitaṃ hoti.",
  "anya-e0401n0:235_40": "Evaṃ pariniṭṭhita sikkhā kiccattā.",
  "anya-e0401n0:235_41": "Suṭṭhu bhabboti sambhavo.",
  "anya-e0401n0:235_42": "Sambhavoti visesana padametanti āha “yathā sambhavaṃ”ti.",
  "anya-e0401n0:236_0": "142.",
  "anya-e0401n0:236_1": "“Etthevā”ti etasmiṃ kāmaloke eva.",
  "anya-e0401n0:236_2": "“Taṃ taṃ pasādarahitānaṃ”ti tenatena pasādena rahitānaṃ.",
  "anya-e0401n0:236_3": "Tasmiṃ tasmiṃ dvāre uppannāni taṃ taṃ dvārikāni.",
  "anya-e0401n0:236_4": "Catusaṭṭhivīthi cittāni.",
  "anya-e0401n0:236_5": "Dve cattālīsa vīthi cittāni.",
  "anya-e0401n0:236_6": "“Brahmaloke vā”tiādīsu.",
  "anya-e0401n0:236_7": "Idaṃ aṭṭhakathā vacanaṃ.",
  "anya-e0401n0:236_8": "Yathāha rūpabhave catunnaṃ viññāṇānaṃ,",
  "anya-e0401n0:236_9": "tatheva paccayo. Pavatte,",
  "anya-e0401n0:236_10": "nopaṭisandhiyaṃ.",
  "anya-e0401n0:236_11": "Soca kho kāmāvacare aniṭṭha rūpadassana saddasavanavasena,",
  "anya-e0401n0:236_12": "brahmaloke pana aniṭṭhā rūpādayo nāma natthi.",
  "anya-e0401n0:236_13": "Tathā kāmāvacara devaloke pīti.",
  "anya-e0401n0:236_14": "Tāni cattāri cittāni.",
  "anya-e0401n0:236_15": "“Tatthā”ti tasmiṃ rūpaloke.",
  "anya-e0401n0:236_16": "Vibhāvanipāṭhe.",
  "anya-e0401n0:236_17": "“Idhā”ti imasmiṃ vacane.",
  "anya-e0401n0:236_18": "“Taṃ taṃ bhūmi pariyāpanne”ti tissaṃ tissaṃ bhūmiyaṃ pariyāpanne.",
  "anya-e0401n0:236_19": "Sesamettha suviññeyyaṃ.",
  "anya-e0401n0:237_0": "Vīthisaṅgahadīpaniyāanudīpanā niṭṭhitā.",
  "anya-e0401n0:238_0": "5. Vīthimuttasaṅgahaanudīpanā",
  "anya-e0401n0:239_0": "143.",
  "anya-e0401n0:239_1": "Vīthimuttasaṅgahe.",
  "anya-e0401n0:239_2": "“Pavattisaṅgahaṃ”ti cittuppādānaṃ pavattākārakathanasaṅgahaṃ.",
  "anya-e0401n0:239_3": "“Paṭisandhiyaṃ”ti paṭisandhikāle.",
  "anya-e0401n0:239_4": "“Tesaṃ”ti citta cetasikānaṃ.",
  "anya-e0401n0:239_5": "Vibhāvanipāṭhe.",
  "anya-e0401n0:239_6": "“Tadāsannatāyā”ti tāyapaṭisandhiyā āsannatāya.",
  "anya-e0401n0:239_7": "“Taṃ gahaṇene vā”ti sandhiggahaṇena eva sandhivacanena eva.",
  "anya-e0401n0:239_8": "“Visayappavatti nāmā”ti kamma kammanimittādīnaṃ visayānaṃ dvāresu āpātā gamana vasena pavatti nāma.",
  "anya-e0401n0:239_9": "“Maraṇuppattiyaṃ eva siddhā”ti maraṇuppattiyaṃ javanesu eva siddhā.",
  "anya-e0401n0:239_10": "Etena maraṇuppatti vidhānaṃ javanappadhānaṃ hoti,",
  "anya-e0401n0:239_11": "na cutippadhānanti dīpeti.",
  "anya-e0401n0:239_12": "Na hi tasmiṃ vidhāne tassaṃ cutiyaṃ visayappavatti vacanaṃ nāma atthi.",
  "anya-e0401n0:239_13": "Javanesu eva atthi.",
  "anya-e0401n0:239_14": "Sā pana cuti tasmiṃ bhave ādimhi paṭisandhi pavattiyā siddhāya sijjhati yevāti.",
  "anya-e0401n0:239_15": "“Tesaṃ”ti vīthimuttānaṃ.",
  "anya-e0401n0:239_16": "“Bhavantī”ti pātubbhavanti.",
  "anya-e0401n0:239_17": "“Tato”ti ayato.",
  "anya-e0401n0:239_18": "“Gantabbā”ti paṭisandhiggahaṇavasena upapajjitabbā.",
  "anya-e0401n0:239_19": "“Gacchantī”ti pavattanti.",
  "anya-e0401n0:239_20": "“Tiro”ti tiriyato.",
  "anya-e0401n0:239_21": "“Añchitā”ti gatā pavattā, āyatā vā.",
  "anya-e0401n0:239_22": "“Samānajātitāyā”ti tiracchāna gatajāti vasena samānajāti bhāvena.",
  "anya-e0401n0:239_23": "“Yuvantī”ti missī bhavanti.",
  "anya-e0401n0:239_24": "“Sukhasamussayato”ti sukhasamudāyato.",
  "anya-e0401n0:239_25": "“Dibbantī”ti vijjotanti.",
  "anya-e0401n0:239_26": "“Iti katvā”ti iti vacanatthaṃ katvā uparidevā surāti vuccantīti yojanā.",
  "anya-e0401n0:239_27": "“Vepacittipahārādādayo”ti vepacitti asurinda pahārādaasurindādike devāsure.",
  "anya-e0401n0:239_28": "“Surappaṭi pakkhā”ti tāvatiṃsādevappaṭipakkhā.",
  "anya-e0401n0:239_29": "“Surasadisā”ti tāvatiṃsādeva sadisā.",
  "anya-e0401n0:239_30": "“Vemānikapete”ti vemānika nāmake pete.",
  "anya-e0401n0:239_31": "“Vinipātike”ti vinipātika nāmake duggata devajātike.",
  "anya-e0401n0:239_32": "Tesaṃ pavatti upari ‘vinipātikāsurānañcā’ti pade āvi bhavissati.",
  "anya-e0401n0:239_33": "“Tepī”ti lokantarika nerayika sattāpi.",
  "anya-e0401n0:239_34": "“Kālakañcikapete”ti kālakañcika nāmake pete.",
  "anya-e0401n0:239_35": "Evaṃ kathāvatthu pāḷiyaṃ āgatā vessabhu ādayo yamarājānopanāti sambandho.",
  "anya-e0401n0:239_36": "Vessabhū ca notti ca somo ca yamo ca vessavaṇo ca iti ime petti rājāno.",
  "anya-e0401n0:239_37": "“Rajja”nti rājabhāvaṃ rājakiccaṃ.",
  "anya-e0401n0:239_38": "Ye ca yakkharakkhasā nāma karontā vicarantīti sambandho.",
  "anya-e0401n0:239_39": "“Kurūrakammakārino”ti luddakammakārino.",
  "anya-e0401n0:239_40": "“Revati vimāne”ti revati vimāna vatthumhi.",
  "anya-e0401n0:239_41": "“Ito”ti manussa lokato,",
  "anya-e0401n0:239_42": "sugatibhavato vā.",
  "anya-e0401n0:239_43": "Tehi yakkha rakkhasā nāma bhūmaṭṭhakāpi santi,",
  "anya-e0401n0:239_44": "ākāsaṭṭhakāpi.",
  "anya-e0401n0:239_45": "“Nānākammakāraṇāyo”ti dvattiṃsa vidhāni kammakaraṇa kiccāni.",
  "anya-e0401n0:239_46": "Tesampi nirayapālānanti sambandho.",
  "anya-e0401n0:239_47": "“Tissannaṃ”ti tissannaṃ apāyabhūmīnaṃ.",
  "anya-e0401n0:239_48": "Apāyabhūmi.",
  "anya-e0401n0:240_0": "Ussito mano etesanti vā,",
  "anya-e0401n0:240_1": "ussanno mano etesanti vā,",
  "anya-e0401n0:240_2": "dvidhāviggaho.",
  "anya-e0401n0:240_3": "“Ussito”ti uggato.",
  "anya-e0401n0:240_4": "“Ussanno”ti vipulo.",
  "anya-e0401n0:240_5": "Kasmā tikkhatara cittā hontīti vuttanti āha “paripuṇṇānaṃ”tiādiṃ.",
  "anya-e0401n0:240_6": "Pubbavākye ananta cakkavāḷasādhāraṇa vasena vuttattā puna “imasmiṃ”tiādi vuttaṃ.",
  "anya-e0401n0:240_7": "Vattabbaṃ natthi.",
  "anya-e0401n0:240_8": "Idheva sabbaññu buddhādīnaṃ uppannatoti adhippāyo.",
  "anya-e0401n0:240_9": "“Adhiggaṇhantī”ti adhikaṃ katvā gaṇhanti.",
  "anya-e0401n0:240_10": "“Sūrā”ti pāpakalyāṇa kammesu sūracittā.",
  "anya-e0401n0:240_11": "“Satimanto”ti vipulassatikā.",
  "anya-e0401n0:240_12": "“Idha brahmacariyavāso”ti idheva sikkhattayapūraṇa saṅkhātassa brahmacariyavāsassa atthitā.",
  "anya-e0401n0:240_13": "“Mariyādadhammesū”ti lokacāritta dhammesu.",
  "anya-e0401n0:240_14": "“Dhataraṭṭho”ti dhataraṭṭho mahārājā.",
  "anya-e0401n0:240_15": "Evaṃ viruḷhakotiādīsu.",
  "anya-e0401n0:240_16": "“Gandharukkhādhi vatthā”ti gandharukkhesu ajjhāvutthā.",
  "anya-e0401n0:240_17": "“Kumbhaṇḍā”ti kuvuccati pathavī.",
  "anya-e0401n0:240_18": "Pathavi gatāni ratanabhaṇḍāni yesaṃ teti viggaho.",
  "anya-e0401n0:240_19": "“Dānavarakkhasā”ti danunāmadevadhītāya apaccanti atthena dānava nāmakā rakkhasā.",
  "anya-e0401n0:240_20": "Avarujjhanti antarāyaṃ karontīti avaruddhakā.",
  "anya-e0401n0:240_21": "“Vigaccharūpo”ti vipannavaṇṇo.",
  "anya-e0401n0:240_22": "“Nihīnakammakatā”ti nihīnānipāpakammāni katvā āgatā.",
  "anya-e0401n0:240_23": "Kācigandhappiyo jāyantīti sambandho.",
  "anya-e0401n0:240_24": "Yāgandhappiyo joginīti ca vuccanti,",
  "anya-e0401n0:240_25": "juṇhāti ca vuccantīti sambandho.",
  "anya-e0401n0:240_26": "“Abhilakkhitarattīsū”ti abhiññātarattīsu.",
  "anya-e0401n0:240_27": "Uposatharattīsūti vuttaṃ hoti.",
  "anya-e0401n0:240_28": "“Gocarappasutakāle”ti gocaratthāya vicaritakāle.",
  "anya-e0401n0:240_29": "“Jutiatthenā”ti vijjotanaṭṭhena.",
  "anya-e0401n0:240_30": "Vasūni dhanāni dhārentīti vasundharā.",
  "anya-e0401n0:240_31": "Vasundharā ca te deva yakkhā cāti viggaho.",
  "anya-e0401n0:240_32": "“Nāgātveva vuccantī”ti pāḷiyaṃ nāgesu saṅgayhantīti adhippāyo.",
  "anya-e0401n0:240_33": "“Yā”ti yā bhummadevayakkha jātiyo.",
  "anya-e0401n0:240_34": "“Yāsaṃ”ti yāsaṃ bhummadeva yakkhajātīnaṃ.",
  "anya-e0401n0:240_35": "“Kīḷāpasutavasenā”ti bodhisattānañca buddhānañca acchariya dhammajātakāle ugghosana kīḷākammavaḍḍhanavasena.",
  "anya-e0401n0:240_36": "“Yāsañca mantapadānī”ti yāsaṃ niggaha paggahapūjanādi vasena pavattāni mantapadāni.",
  "anya-e0401n0:240_37": "“Tesū”ti + tesu catūsu avaruddhakesu.",
  "anya-e0401n0:240_38": "“Kīḷāsoṇḍavasenā”ti kīḷādhuttavasena.",
  "anya-e0401n0:240_39": "“Ghāsasoṇḍavasenā”ti khādanabhuñjana dhuttavasena.",
  "anya-e0401n0:240_40": "Soṇo vuccati sunakho.",
  "anya-e0401n0:240_41": "“Satte” nerayike vā petevā.",
  "anya-e0401n0:240_42": "“Kāmañca hotī”ti kiñcāpi hotīti attho.",
  "anya-e0401n0:240_43": "“Nibandhanokāso”ti niccasambandhanokāso.",
  "anya-e0401n0:240_44": "“Samudāgatesū”ti paramparato āgatesu.",
  "anya-e0401n0:240_45": "“Devarājaṭṭhānesū”ti imasmiṃ cakkavāḷe tāvatiṃsābhavane devarājaṭṭhānesūti adhippāyo.",
  "anya-e0401n0:240_46": "“Pāḷiyaṃ evā”ti dīghanikāye janavasabhasuttapāḷiyaṃ eva.",
  "anya-e0401n0:240_47": "Yacchanti niyacchanti etthāti yāmo.",
  "anya-e0401n0:240_48": "“Niyacchantī”ti aññamaññaṃ issāmacchariya mūlakehi kalahabhaṇḍanādīhi vigacchantīti attho.",
  "anya-e0401n0:240_49": "“Taṃ sahacaritattā”ti tena yāma nāmakena issaradevakulena niccakālaṃ saha pavattattā.",
  "anya-e0401n0:240_50": "“Vasaṃ vattentī”ti icchaṃ pūrentīti vuttaṃ hoti.",
  "anya-e0401n0:241_0": "“Pure”ti sammukhaṭṭhāne.",
  "anya-e0401n0:241_1": "Taṃ pana ṭhānaṃ uccaṭṭhānaṃ nāma hotīti āha “ucceṭhāne”ti.",
  "anya-e0401n0:241_2": "“Sahasso brahmā”tiādīsu attano sarīrobhāsena sahassaṃ cakkavāḷa lokaṃ pharanto sahassonāmāti aṭṭhakathāyaṃ adhippetaṃ.",
  "anya-e0401n0:241_3": "Kuladevatāyo nāma kula parampara pūjita devatāyo nāma.",
  "anya-e0401n0:241_4": "“Upaṭṭhahantī”ti yuttaṭṭhāne devavatthu devamālakāni katvā samaye samaye tattha gantvā gandhamālādīhi pūjenti, vandanti, thomenti,",
  "anya-e0401n0:241_5": "varaṃ patthentīti attho.",
  "anya-e0401n0:241_6": "“Upaṭṭhakā evasampajjantī”ti upaṭṭhakamattāvahontīti adhippāyo.",
  "anya-e0401n0:241_7": "“Kassacī”ti kassaci heṭṭhimassa.",
  "anya-e0401n0:241_8": "“Tatthā”ti tāsu brahmabhūmīsu.",
  "anya-e0401n0:241_9": "Puna “tatthā”ti tasmiṃ dutīyatale.",
  "anya-e0401n0:241_10": "“Ābhā”ti sarīrābhā.",
  "anya-e0401n0:241_11": "Niccharanti aṅgapaccaṅgehi niggacchanti.",
  "anya-e0401n0:241_12": "“Acala saṇṭhitā”ti dutīya tale viya calitā na hoti.",
  "anya-e0401n0:241_13": "Atha kho acala saṇṭhitā.",
  "anya-e0401n0:241_14": "“Tesaṃ”ti tesaṃvādīnaṃ pāṭhe.",
  "anya-e0401n0:241_15": "Brahmapārisajjātiādikaṃ nāmaṃ nasiddhaṃti yojanā.",
  "anya-e0401n0:241_16": "“Iñjanajātikehī”ti calanajātikehi.",
  "anya-e0401n0:241_17": "“Heṭṭhimatalānaṃ iñjitaṃ puññapphalaṃ atthīti sambandho.",
  "anya-e0401n0:241_18": "“Āneñja jātikenā”ti acalanajātikena upekkhājhānena nibbattānaṃ catutthatalānaṃ.",
  "anya-e0401n0:241_19": "“Kenaci antarāyenā”ti tejosaṃvaṭṭādikena antarāyena.",
  "anya-e0401n0:241_20": "“Etthapī”ti etasmiṃ catutthatalepi.",
  "anya-e0401n0:241_21": "“Āyu vemattatāyā”ti āyuppamāṇanānattassa.",
  "anya-e0401n0:241_22": "“Oḷārikānaṃ”ti idaṃ pakatiyā oḷārika sabhāvatāya vuttaṃ.",
  "anya-e0401n0:241_23": "Na sukhumānaṃ atthitāya.",
  "anya-e0401n0:241_24": "Natthi vihaññanaṃ etesanti avihā.",
  "anya-e0401n0:241_25": "Kiṃ vihaññanaṃ nāmāti āha “samathavipassanā kammesu avipphārikatā pattī”ti.",
  "anya-e0401n0:241_26": "Cittassa avipphāratā pajjanaṃ nāma natthīti vuttaṃ hoti.",
  "anya-e0401n0:241_27": "“Pasāda dibba dhamma paññā cakkhūhī”ti ‘pasāda cakkhu,",
  "anya-e0401n0:241_28": "dibbacakkhu,",
  "anya-e0401n0:241_29": "dhammacakkhu,",
  "anya-e0401n0:241_30": "paññā cakkhū, hi.",
  "anya-e0401n0:241_31": "Tattha pasādacakkhu eva idha dibbacakkhūtipi vuccati.",
  "anya-e0401n0:241_32": "“Dhamma cakkhū”ti heṭṭhimamaggaññāṇaṃ.",
  "anya-e0401n0:241_33": "“Paññā cakkhū”ti vipassanā ñāṇapaccavekkhanāñāṇehi saddhiṃ avasesaṃ sabbaññāṇaṃ.",
  "anya-e0401n0:241_34": "“Rūpīnaṃ sattānaṃ”ti rūpakāyavantānaṃ sattānaṃ.",
  "anya-e0401n0:241_35": "“Kaniṭṭhabhāvo”ti appatarabhāvo.",
  "anya-e0401n0:241_36": "“Anāgāmimaggaṭṭhassapi paṭikkhepo”ti sakadāgāmibhāveṭhatvā bhāventasseva anāgāmimaggo uppajjati.",
  "anya-e0401n0:241_37": "No aññathāti āha “sakadāgāmīnaṃ paṭikkhepenā”tiādiṃ.",
  "anya-e0401n0:242_0": "Bhūmicatukkaṃ niṭṭhitaṃ.",
  "anya-e0401n0:243_0": "144.",
  "anya-e0401n0:243_1": "Bhavantare okkamanti etāyāti okkantīti piyujjati.",
  "anya-e0401n0:243_2": "“Sotarahito”ti pasādasotarahito.",
  "anya-e0401n0:243_3": "Evaṃ sesesupi.",
  "anya-e0401n0:243_4": "“Āsittakādibhāvenā”ti āsittakapaṇḍakādi bhāvena.",
  "anya-e0401n0:243_5": "“Dvīhi byañjanehī”ti dvīhi nimittehi.",
  "anya-e0401n0:243_6": "“Vibacchavacano”ti vipannavacano.",
  "anya-e0401n0:243_7": "“Vatthu vipannassā”ti ettha “vatthū”ti sambhāra cakkhu vuccati.",
  "anya-e0401n0:243_8": "Tassa ādito paṭṭhāya vipannattā tena samannāgato puggalo vatthuvipannoti vuccati.",
  "anya-e0401n0:243_9": "“Tassa tassā”ti cakkhuso tādikassa.“Pasūtiyaṃ yevā”ti vijāyamānakāleyeva.",
  "anya-e0401n0:243_10": "“Paññāveyyattiyabhāvassā”ti ettha byattassa bhāvo veyyattiyaṃ.",
  "anya-e0401n0:243_11": "“Byattassā”ti pharaṇaññāṇassa puggalassa.",
  "anya-e0401n0:243_12": "Paññā saṅkhātaṃ veyyattiyaṃ assāti viggaho.",
  "anya-e0401n0:243_13": "Dvihetuka tihetukānaṃpi na sakkā niyametunti sambandho.",
  "anya-e0401n0:243_14": "Kathaṃ na sakkāti āha “mātukucchimhi vipatti nāma natthī”ti.",
  "anya-e0401n0:243_15": "Katamesaṃ vipattīti.",
  "anya-e0401n0:243_16": "Uppannānampi cakkhu sotānaṃ vipatti.",
  "anya-e0401n0:243_17": "Kenakāraṇena vipattīti.",
  "anya-e0401n0:243_18": "Parūpakkamenavā mātuyā visama payogena vā nānābādhena vā vipattīti yojanā.",
  "anya-e0401n0:243_19": "Dhātupāṭhe yakkha pūjāyaṃti paṭhitattā “pūjanīyaṭṭhenā”ti vuttaṃ.",
  "anya-e0401n0:243_20": "Etena yakkhitabbā pūjitabbā yakkhāti dasseti.",
  "anya-e0401n0:243_21": "Ye pana kicchajīvikapattā vicaranti,",
  "anya-e0401n0:243_22": "te bhūmassitā nāma hontīti yojanā.",
  "anya-e0401n0:243_23": "“Bhūmissitā”ti pāṭhe bhūmiyaṃ sitā nissitāti imamatthaṃ dassetuṃ “puññanibbattassā”tiādi vuttaṃ.",
  "anya-e0401n0:243_24": "“Virūpā hutvā”ti te vaṇṇatopi dubbaṇṇā honti.",
  "anya-e0401n0:243_25": "Saṇṭhānatopi dussaṇṭhānā.",
  "anya-e0401n0:243_26": "Jīvikatopi kicchajīvikātiādinā vipannarūpā hutvā.",
  "anya-e0401n0:243_27": "‘Vivasā hutvā nipatantī’ti vinipātikātipi vadanti.",
  "anya-e0401n0:243_28": "Vivasāti ca attano vasena icchāya vināti attho.",
  "anya-e0401n0:243_29": "“Vivittaṭṭhānesū”ti janavivittesu ṭhānesu.",
  "anya-e0401n0:243_30": "Pariyesitvā vā jīvitaṃ kappenti.",
  "anya-e0401n0:243_31": "Pīḷetvā vā jīvitaṃ kappenti.",
  "anya-e0401n0:243_32": "Tāsetvā pīḷetvā vā jīvitaṃ kappentīti yojanā.",
  "anya-e0401n0:243_33": "“Vemānikapetāpī”ti attano puññanibbattaṃ dibbavimānaṃ yesaṃ atthi,",
  "anya-e0401n0:243_34": "te vemānikā.",
  "anya-e0401n0:243_35": "Te pana puññāpuññamissaka kammena nibbattattā keci divā dibbasukhaṃ anubhavanti,",
  "anya-e0401n0:243_36": "rattiṃ petadukkhaṃ.",
  "anya-e0401n0:243_37": "Keci rattiṃ dibbasukhaṃ anubhavanti,",
  "anya-e0401n0:243_38": "divā petadukkhanti.",
  "anya-e0401n0:243_39": "Parehi dattaṃ dinnaṃ puññapphalaṃ upanissāya jīvantīti paradattūpajīvino.",
  "anya-e0401n0:243_40": "“Parehi dinnaṃ puññapphalaṃ”ti ñātakehi puññaṃ katvā idaṃ me puññaṃ petānaṃ kālaṅkatānaṃ ñātīnaṃ dedhīti evaṃ dinnaṃ puññapphalaṃ.",
  "anya-e0401n0:243_41": "“Sakalacakkavāḷapariyāpannā ekabhūmakā”ti yathā tāvatiṃsābhūmi nāma sabba cakkavāḷesupi atthi.",
  "anya-e0401n0:243_42": "Sabbāpi dibbena vassasahassena ekaāyu paricchedo hoti.",
  "anya-e0401n0:243_43": "Imasmiṃ cakkavāḷe vattabbaṃ natthi.",
  "anya-e0401n0:243_44": "Na tathā nirayesu vā tiracchāna yoniyaṃ vā pettivisayevā asurakāyevā manussesuvā bhummadevesu vā ekaparicchedo nāma atthi.",
  "anya-e0401n0:243_45": "Catunnaṃ apāyānaṃ āyuppamāṇa gaṇanāya niyamo natthīti vuttaṃ,",
  "anya-e0401n0:243_46": "na nu brahma saṃyutte kokālikaṃ bhikkhuṃ ārabbha bhagavatā vutto dasannaṃ nirayānaṃ visuṃ visuṃ atthīti.",
  "anya-e0401n0:243_47": "Saccaṃ atthi.",
  "anya-e0401n0:243_48": "Te pana dasanirayā avīciniraye pariyāpannā hutvā tassa padesamattā honti.",
  "anya-e0401n0:243_49": "Na tehi pade samattehi sakalo avīcinirayo niyatāyu parimāṇoti sakkā vattuṃ.",
  "anya-e0401n0:243_50": "Api ca sopi tesaṃ āyuparicchedo avīcibhūmiyā niyāmena siddho na hoti.",
  "anya-e0401n0:243_51": "Tena tena kammaviseseneva siddho.",
  "anya-e0401n0:243_52": "Tasmā yaṃ vuttaṃ “tattha yebhūyyena kammappamāṇattā”ti,",
  "anya-e0401n0:243_53": "taṃ su vuttaṃ hoti.",
  "anya-e0401n0:243_54": "Tenāha “tattha nirayesū”tiādiṃ.",
  "anya-e0401n0:243_55": "“Evaṃ sante”ti na itara dīpavāsīnaṃ āyukappassa ārohaṇañca orohaṇañca atthīti vutte satīti attho.",
  "anya-e0401n0:243_56": "Samācāro nāma dasasucaritāni.",
  "anya-e0401n0:243_57": "Visamācāro nāma dasaduccaritāni.",
  "anya-e0401n0:243_58": "Tesaṃ nissandabhūtā sampattivipattiyoti sambandho.",
  "anya-e0401n0:243_59": "“Tesaṃ pī”ti itara dīpavāsīnaṃpi.",
  "anya-e0401n0:243_60": "So evaparicchedoti āpajjati.",
  "anya-e0401n0:243_61": "Na ca sakkā tathā bhavituṃ.",
  "anya-e0401n0:243_62": "Ādikappakāle sabbesampi catudīpa vāsīnaṃ asaṅkhyeyyāyukatā sambhavatoti.",
  "anya-e0401n0:243_63": "Atha itaradīpavāsīnampi āyukappassa ārohaṇaṃ orohaṇañca atthi.",
  "anya-e0401n0:243_64": "Evaṃ sati,",
  "anya-e0401n0:243_65": "etarahipi tesaṃ āyukappo jambudīpavāsīnaṃ āyukappena ekagatiko siyāti codanā.",
  "anya-e0401n0:243_66": "Nissandamattattātiādi parihāro.",
  "anya-e0401n0:243_67": "Natthi idaṃ mama idaṃ mamāti pavattā pāṭipuggalikataṇhā etesanti “amamā”.",
  "anya-e0401n0:243_68": "“Apariggahā”ti puttadārādipariggaharahitā.",
  "anya-e0401n0:243_69": "“Uparime cātumahārājike”ti ākāsaṭṭhakacātumahārājike.",
  "anya-e0401n0:243_70": "Dive devaloke siddhāni dibbāni.",
  "anya-e0401n0:243_71": "“Yāva nimirājakālā”ti yāva amhākaṃ bodhisattabhūtassa nimirañño uppannakālā.",
  "anya-e0401n0:243_72": "Kassa pabuddho purime antarakappe uppanno.",
  "anya-e0401n0:243_73": "Nimirājā pana imasmiṃ antara kappe uppanno.",
  "anya-e0401n0:243_74": "“Manussa lokehi paññāsavassāni cātumahārājike ekodibbarattidivo hotī”tiādi abhidhamme dhamma hadaya vibhaṅge āgatanayena vutto.",
  "anya-e0401n0:243_75": "Catugguṇavacane.",
  "anya-e0401n0:243_76": "“Uparimānaṃ”ti uparimānaṃ devānaṃ.",
  "anya-e0401n0:243_77": "Ekaṃ vassasahassaṃ āyuppamāṇaṃ hotīti sambandho.",
  "anya-e0401n0:243_78": "“Dve”ti dve vassasahassāni.",
  "anya-e0401n0:243_79": "“Aṭṭhā”ti aṭṭhavassasahassāni.",
  "anya-e0401n0:243_80": "“Heṭṭhimānaṃ”ti heṭṭhimānaṃ devānaṃ.",
  "anya-e0401n0:243_81": "“Uparimānaṃ”ti uparimānaṃ devānaṃ.",
  "anya-e0401n0:243_82": "Yāme eko rattidivotiādinā yojetabbaṃ.",
  "anya-e0401n0:243_83": "“Cattārī”ti manussaloke cattāri vassasatāni.",
  "anya-e0401n0:243_84": "Evaṃ sesesu.",
  "anya-e0401n0:243_85": "“Ādianta dassanavasenā”ti cātumahārājike manussavassagaṇanā dassanaṃ ādidassanaṃ nāma.",
  "anya-e0401n0:243_86": "Idāni vasavattiyaṃ manussavassagaṇanā dassanaṃ anta dassanaṃ nāma.",
  "anya-e0401n0:244_0": "Na atidubbalaṃti nātidubbalaṃ.",
  "anya-e0401n0:244_1": "“Taṃ”ti taṃ avitakka avicāramattajhānaṃ.",
  "anya-e0401n0:244_2": "“Bhūmantare”ti pathamajjhānabhūmito aññissaṃ dutīyajjhānabhūmiyaṃ.",
  "anya-e0401n0:244_3": "Kappavacane.",
  "anya-e0401n0:244_4": "Kappīyati vassa, utu, māsa, pakkha, ratti, divā,",
  "anya-e0401n0:244_5": "divasena paricchijjīyatīti kappo.",
  "anya-e0401n0:244_6": "Kappīyanti vā nānādhammappavattiyo atītā divasena paricchijjīyanti etenāti kappo. Kālo.",
  "anya-e0401n0:244_7": "Mahanto kappoti mahākappo.",
  "anya-e0401n0:244_8": "Vassānaṃ satabhāgehipi sahassabhāgehipi satasahassabhāgehipi saṅkhātuṃ asakkuṇeyyoti asaṅkhyeyyo.",
  "anya-e0401n0:244_9": "Ekassa asaṅkhyeyyassa antare dissamāno kappo antarakappo.",
  "anya-e0401n0:244_10": "Sattānaṃ nānāāyuparicchedo āyukappo.",
  "anya-e0401n0:244_11": "So pana manussānaṃ dasavassāyukakāle dasavassena paricchinno.",
  "anya-e0401n0:244_12": "Nevasaññā devānaṃ niccakālaṃ caturāsīti kappasahassehi paricchinno.",
  "anya-e0401n0:244_13": "Antarakappo nāma cūḷakappā vuccantīti sambandho.",
  "anya-e0401n0:244_14": "Vīsatippabhedā cūḷakappā vuccantīti keci vadantītiādinā yojanā.",
  "anya-e0401n0:244_15": "“Ye”ti ye catusaṭṭhiyādibhedā antarakappā.",
  "anya-e0401n0:244_16": "“Yathāvinaṭṭhaṃ”ti vinaṭṭhappakārena vinaṭṭhappakatiyā.",
  "anya-e0401n0:244_17": "Vaḍḍhamāno kappo vivaṭṭo.",
  "anya-e0401n0:244_18": "“Yathāvivaṭṭaṃ”ti vivaṭṭappakārena vivaṭṭappakatiyā.",
  "anya-e0401n0:244_19": "Accayena atikkamanena.",
  "anya-e0401n0:244_20": "Haraṇena apanayanena.",
  "anya-e0401n0:244_21": "“Tatthā”ti tasmiṃ kappavacane.",
  "anya-e0401n0:244_22": "Aṭṭhakathāyaṃ vuttattāti sambandho.",
  "anya-e0401n0:244_23": "“Tejenā”ti agginā.",
  "anya-e0401n0:244_24": "“Saṃvaṭṭatī”ti vinassati tadā.",
  "anya-e0401n0:244_25": "“Heṭṭhā”ti heṭṭhāloko.",
  "anya-e0401n0:244_26": "“Catusaṭṭhivāresū”ti niddhāraṇe bhummavacanaṃ.",
  "anya-e0401n0:245_0": "Gāthāsu.",
  "anya-e0401n0:245_1": "“Sattasattaggināvārā”ti sattasattavārā agginā vinassanti. Athavā,",
  "anya-e0401n0:245_2": "bhummatthe paccattavacanaṃ.",
  "anya-e0401n0:245_3": "Sattasusattasuvāresu loko agginā vinassatīti yojanā.",
  "anya-e0401n0:245_4": "Tenāha “aṭṭhame aṭṭhame”ti.",
  "anya-e0401n0:245_5": "“Dakā”ti udakena.",
  "anya-e0401n0:245_6": "Aṭṭhame aṭṭhamevāre loko dakena vinassatīti yojanā.",
  "anya-e0401n0:245_7": "Yadā catusaṭṭhivārā puṇṇā,",
  "anya-e0401n0:245_8": "tadā eko vāyuvāro siyā.",
  "anya-e0401n0:245_9": "Tattha “tadā”ti tasmiṃ catusaṭṭhivāre.",
  "anya-e0401n0:245_10": "“Vivaṭṭamānaṃ”ti saṇṭhahamānaṃ.",
  "anya-e0401n0:245_11": "“Vivaṭṭatī”ti saṇṭhahati.",
  "anya-e0401n0:245_12": "“Saṃvaṭṭamānaṃ”ti vinassamānaṃ.",
  "anya-e0401n0:245_13": "“Saṃvaṭṭatī”ti vinassati.",
  "anya-e0401n0:245_14": "“Dve asaṅkhyeyyānī”ti aḍḍhadvayaṃ ekaṃ asaṅkhyeyyanti katvā upacārena vuttaṃ. Yathātaṃ-",
  "anya-e0401n0:245_15": "ābhassarānaṃ aṭṭhakappānīti.",
  "anya-e0401n0:245_16": "“Upaḍḍhenā”ti udakavāre heṭṭhimabhūmīsu udakena vinassamānāsu dutīyajjhānabhūmi na tāva vinassati.",
  "anya-e0401n0:245_17": "Saṃvaṭṭakappepi cirakālaṃ tiṭṭhateyeva.",
  "anya-e0401n0:245_18": "Idaṃ sandhāya vuttaṃ.",
  "anya-e0401n0:245_19": "Sabbañcetaṃ labbhamānattā vuttaṃ.",
  "anya-e0401n0:245_20": "Asaṅkhyeyyakappaṃ sandhāya vuttanti.",
  "anya-e0401n0:245_21": "Idameva pamāṇanti.",
  "anya-e0401n0:246_0": "Paṭisandhicatukkaṃ niṭṭhitaṃ.",
  "anya-e0401n0:247_0": "145.",
  "anya-e0401n0:247_1": "Kammacatukke.",
  "anya-e0401n0:247_2": "“Janetī”ti ajanitaṃ janeti.",
  "anya-e0401n0:247_3": "Pātubhāveti.",
  "anya-e0401n0:247_4": "“Upatthambhatī”ti janitaṃ upatthambhati.",
  "anya-e0401n0:247_5": "Ciraṭṭhitikaṃ karoti.",
  "anya-e0401n0:247_6": "“Upapīḷetī”ti janitaṃ upapīḷeti,",
  "anya-e0401n0:247_7": "parihāpeti.",
  "anya-e0401n0:247_8": "“Upaghātetī”ti upacchindati.",
  "anya-e0401n0:247_9": "“Kaṭattā rūpānaṃ”ti kaṭattānāmakānaṃ kammajarūpānaṃ.",
  "anya-e0401n0:247_10": "“Kammapathapattāvā”ti ettha paṭisandhijanena sati,",
  "anya-e0401n0:247_11": "sabbampi kammaṃ kammapathapattaṃ nāma hotīti daṭṭhabbaṃ.",
  "anya-e0401n0:247_12": "Vipaccitthāti vipakkaṃ.",
  "anya-e0401n0:247_13": "Vipakkaṃ vipākaṃ yesanti vipakka vipākā.",
  "anya-e0401n0:247_14": "Upatthambhamānā pavattati.",
  "anya-e0401n0:247_15": "Sayaṃpi paccayalābhe satīti adhippāyo.",
  "anya-e0401n0:247_16": "“Aladdhokāsassā”ti idaṃ nidassana mattaṃ.",
  "anya-e0401n0:247_17": "Laddhokāsassapi upatthambhanaṃ nāma icchitabbameva.",
  "anya-e0401n0:247_18": "Aññaṃ akusalakammaṃ okāsaṃ labhatīti yojanā.",
  "anya-e0401n0:247_19": "“Cāyaṃ”ti ce ayaṃ.",
  "anya-e0401n0:247_20": "“Kālaṅkariyā”ti kālaṃkareyya.",
  "anya-e0401n0:247_21": "“Assā”ti imassa puggalassa.",
  "anya-e0401n0:247_22": "“Pasāditaṃ”ti pasannaṃ.",
  "anya-e0401n0:247_23": "“Padūsitaṃ”ti paduṭṭhaṃ.",
  "anya-e0401n0:247_24": "Pubbe ‘maraṇāsanna kāle’ti vuttattā idha ‘pavattikālepī’ti vuttaṃ.",
  "anya-e0401n0:247_25": "“Etaṃ”ti kammantarassa upatthambhanaṃ.",
  "anya-e0401n0:247_26": "“Jīvitaparikkhāre”ti jīvitaparivāre paccaye.",
  "anya-e0401n0:247_27": "“Samudānetvā”ti samāha ritvā.“Etthā”ti upatthambhaka kammaṭṭhāne.",
  "anya-e0401n0:247_28": "Khandhasantānassa upabrūhananti sambandho.",
  "anya-e0401n0:247_29": "“Vuttanayenā”ti ‘jīvitantarāye apanetvā’tiādinā vuttanayena.",
  "anya-e0401n0:247_30": "Khandhasantānassa ciratarappavattinti sambandho.",
  "anya-e0401n0:247_31": "“Vuttappakārā”ti ‘vipaccituṃ aladdhokāsāvā vipakka vipākā vā sabbāpi kusalā kusala cetanā’ti evaṃ vuttappakārā.",
  "anya-e0401n0:247_32": "“Dubbalataraṃ katvā vā vibādhamānā”ti upapīḷaka kammakiccaṃ vuttaṃ.",
  "anya-e0401n0:247_33": "“Janaka kammassa dubbala āyūhanakāle”ti samuccayanakāle.",
  "anya-e0401n0:247_34": "“Vihata sāmatthiyaṃ”ti vināsitasattikaṃ.",
  "anya-e0401n0:247_35": "“Mahesakkhesū”ti mahānubhāvesu.",
  "anya-e0401n0:247_36": "“Upatthambhakampi tabbipariyāyena veditabbaṃ”ti upapīḷaka kammato vipariyāyena veditabbaṃ.",
  "anya-e0401n0:247_37": "‘Uparibhūmi nibbattakampi samānaṃ heṭṭhābhūmiyaṃ nibbattetī’tiādīsu ‘heṭṭhābhūmi nibbattakampi samānaṃ",
  "anya-e0401n0:247_38": "uparibhūmiyaṃ nibbattetī’tiādinā vattabbanti adhippāyo.",
  "anya-e0401n0:247_39": "Ajātasatturājavatthumhi tassa rañño pitughātakammaṃ mahāavīciniraye nibbattanakampi samānaṃ pacchā buddhu",
  "anya-e0401n0:247_40": "paṭṭhāna kammena bādhīyamānaṃ vihatasāmatthiyaṃ hutvā taṃ ussadaniraye nibbatteti.",
  "anya-e0401n0:247_41": "Khandhasantānassa vibādhanaṃ nāma sattassa dukkhuppatti karaṇanti sambandho.",
  "anya-e0401n0:247_42": "Kathaṃ gomahiṃsādīnaṃ puttadārañātimittānañca vipattikaraṇaṃ tassa sattassa upapīḷaka kammakiccaṃ bhaveyya.",
  "anya-e0401n0:247_43": "Aññohi so puggalo,",
  "anya-e0401n0:247_44": "aññe gomahiṃsādayo.",
  "anya-e0401n0:247_45": "Na ca aññena kataṃ kammaṃ aññesaṃ sattānaṃ dukkhuppattiṃ vā sukhuppattiṃ vā kareyyāti codanā.",
  "anya-e0401n0:247_46": "Duvidhantiādinā taṃ vissajjeti.",
  "anya-e0401n0:247_47": "Ānanda seṭṭhivatthumhi.",
  "anya-e0401n0:247_48": "Soseṭṭhi mahāmacchariyo ahosi.",
  "anya-e0401n0:247_49": "Aññepi dānaṃ dente nīvāresi.",
  "anya-e0401n0:247_50": "So tato cavitvā ekasmiṃ gāmake ekissā itthiyākucchimhi jāto.",
  "anya-e0401n0:247_51": "Tassa jātakālato paṭṭhāya tassa pāpakammena mātaraṃ ādiṃ katvā sakalagāmikānaṃ janānaṃ dukkhuppatti hotīti dhammapada aṭṭhakathāyaṃ vuttaṃ.",
  "anya-e0401n0:247_52": "Tasmā nissandaphalavasena aññena kataṃ kammaṃ aññesaṃ sattānaṃ dukkhuppattiṃ vā sukhuppattiṃ vā karoti yevāti daṭṭhabbaṃ.",
  "anya-e0401n0:247_53": "[“Kammajasantati sīsesū”ti paṭisandhikālato paṭṭhāya uppannā ekekā kammajarūpasantati nāma atthi.",
  "anya-e0401n0:247_54": "Sā pacchā aparāparaṃ tādisāya kammajarūpasantatiyā pavattatthāya sīsabhūtattā santati sīsanti vuccati.",
  "anya-e0401n0:247_55": "Yaṃ kiñci ekaṃ vākammajasantati sīsaṃ.",
  "anya-e0401n0:247_56": "Dve vākammajasantati sīsāni ].",
  "anya-e0401n0:247_57": "Visuddhimaggapāṭhe.",
  "anya-e0401n0:247_58": "“Tadevā”ti taṃ upaghātaka kammameva.",
  "anya-e0401n0:247_59": "“Idha cā”ti imasmiṃ abhidhammatthasaṅgahe.",
  "anya-e0401n0:247_60": "“Imassa pī”ti imassa upaghātaka kammassapi.",
  "anya-e0401n0:247_61": "Duṭṭhagāmaṇi rañño vatthumhi ca soṇatthera pituno vatthumhi ca tesaṃ maraṇāsannakāle pathamaṃ duggati nimittāni upaṭṭhahanti.",
  "anya-e0401n0:247_62": "Pacchā rañño ekaṃ pubbakataṃ kalyāṇa kammaṃ anussarantassa therapitu ca taṅkhaṇe eva ekaṃ kalyāṇa kammaṃ",
  "anya-e0401n0:247_63": "karontassa tāni duggati nimittāni antaradhāyanti.",
  "anya-e0401n0:247_64": "Sagganimittāni pātubbhavanti.",
  "anya-e0401n0:247_65": "Ubhopi cavitvā sagge nibbattantīti.",
  "anya-e0401n0:247_66": "Kusalā kusala kammānaṃ khayaṃ karotīti kusalā kusala kammakkhayakaro.",
  "anya-e0401n0:247_67": "“Āyu kammesu vijjamānesū”ti tassa sattassa āyu paricchedo ca pariyanta gato na hoti,",
  "anya-e0401n0:247_68": "kammānubhāvo ca parikkhīṇo na hoti.",
  "anya-e0401n0:247_69": "Evaṃ āyu kammesu vijjamānesu.",
  "anya-e0401n0:247_70": "“Aparādha kammassā”ti mātāpitūsuvā dhammikasamaṇa brāhmaṇesu vā aparajjhanavasena katassa aparādhakammassa.",
  "anya-e0401n0:247_71": "“So panā”ti majjhimaṭṭhakathāvādo pana.",
  "anya-e0401n0:247_72": "“Aruccamāno viyā”ti anicchiyamānoviya.",
  "anya-e0401n0:247_73": "“So”ti majjhimaṭṭhakathā vādo.",
  "anya-e0401n0:247_74": "“Tattha panā”ti majjhimaṭṭhakathāyaṃ pana.",
  "anya-e0401n0:247_75": "“Sabbañcetaṃ”ti sabbañca etaṃ suttavacanaṃ,",
  "anya-e0401n0:247_76": "vasena vuttanti sambandho.",
  "anya-e0401n0:247_77": "Anicchantehi ṭīkā cariyehi.",
  "anya-e0401n0:247_78": "“Vipākaṃ paṭiicchitabbo”ti vipākaṃ paṭicca icchi tabbo.",
  "anya-e0401n0:247_79": "Ettha “vipākaṃ”ti kammanibbattakkhandha santānaṃ vuccati.",
  "anya-e0401n0:247_80": "Tassa janakaṃ kammaṃ janaka kammanti vuccati.",
  "anya-e0401n0:247_81": "Tasseva khandhasantānassa upatthambhakaṃ tasseva upapīḷakaṃ tasseva upaghātakaṃ kammaṃ upaghātaka kammanti vuccatīti adhippāyo.",
  "anya-e0401n0:247_82": "“Sāketa pañhe”ti vipākuddhāre āgate sāketa pañhe.",
  "anya-e0401n0:247_83": "Dhammadinnāya nāma uggasena rañño deviyā vatthumhi sādevī pubbe ekaṃ ajaṃ ghātesi,",
  "anya-e0401n0:247_84": "tena kammena apāyesu patitvā pacchā pavatti vipākavasena bahūsu bhavesu ajasarīre lomagaṇanāmattaṃ attano sīsacchedana dukkhaṃ anubhosīti.",
  "anya-e0401n0:247_85": "“Sā panā”ti sā ekā pāṇātipāta cetanā pana.",
  "anya-e0401n0:247_86": "Mahāmoggalāna vatthu nāma pañcasata corānaṃ therassa ghāta na vatthu.",
  "anya-e0401n0:247_87": "Therohi attanā pubbakatena upacchedaka kammena coraghātanaṃ labhitvā parinibbuto.",
  "anya-e0401n0:247_88": "Sāmāvatidevī ca vaggumudānaditīravāsino pañcasata bhikkhū ca attano pubbakatehi upacchedaka kammehi tādisaṃ parūpakkamaṃ labhitvā saggesu nibbattā.",
  "anya-e0401n0:247_89": "Dussimāro nāma kakusandha buddhakāle māradeva putto vuccati.",
  "anya-e0401n0:247_90": "Kalāburājānāma khanti vāditā pasassa ghātako vuccati.",
  "anya-e0401n0:247_91": "Te pana taṅkhaṇe attanā katena upacchedaka kammena taṅkhaṇe eva cavitvā avīcimhi nibbattā.",
  "anya-e0401n0:247_92": "Tattha purima vatthūsu upacchedaka kammaṃ upacchindana mattaṃ karoti.",
  "anya-e0401n0:247_93": "Na attano vipākaṃ deti.",
  "anya-e0401n0:247_94": "Pacchimavatthūsu pana upacchindanañca karoti,",
  "anya-e0401n0:247_95": "vipākañca detīti.",
  "anya-e0401n0:247_96": "Vibhāvanipāṭhe.",
  "anya-e0401n0:247_97": "“Upacchedana pubbakaṃ”ti upacchedana pubbakaṃ vipākaṃ janetīti yojanā.",
  "anya-e0401n0:247_98": "Kammantarassa vipākaṃ upacchinditvāva attano vipākaṃ janetīti adhippāyo.",
  "anya-e0401n0:247_99": "Tattha “attano vipākaṃ janetī”ti idha kadāci janeti,",
  "anya-e0401n0:247_100": "kadāci na janetīti evaṃ vibhāgassa akatattā “taṃ na sundaraṃ”ti vuttaṃ.",
  "anya-e0401n0:247_101": "Tenāha “idha pubbakatenā”tiādiṃ.",
  "anya-e0401n0:247_102": "“Aṭṭhakathāsuyeva āgatattā”ti tesu vatthūsu tejanā upacchedaka kammena marantīti evaṃ vatvā āgatattā.",
  "anya-e0401n0:247_103": "Vipākaṃ nibbattetīti vipāka nibbattakaṃ.",
  "anya-e0401n0:247_104": "Tassa bhāvo vipāka nibbattakattaṃ.",
  "anya-e0401n0:247_105": "Vipāka nibbattakattassa abhāvoti viggaho.",
  "anya-e0401n0:248_0": "Janakacatukkaṃ niṭṭhitaṃ.",
  "anya-e0401n0:249_0": "136.",
  "anya-e0401n0:249_1": "“Nikanti balena vā paṭibāhiyamānaṃ vipākaṃ na detī”ti jhānalābhino hutvāpi maraṇakāle uppajjituṃ nikantiyā sati,",
  "anya-e0401n0:249_2": "taṃ jhānaṃ vipākaṃ na detīti adhippāyo.",
  "anya-e0401n0:249_3": "“Ekassā”ti ekassa puggalassa.",
  "anya-e0401n0:249_4": "“Tesaṃ”ti mahaggatakamma ānantariya kammānaṃ.",
  "anya-e0401n0:249_5": "Antima javanavīthiyaṃ kataṃ nāma vatthu dubbalattā sayampi dubbalaṃ hoti.",
  "anya-e0401n0:249_6": "Paṭisandhiṃ na janeti.",
  "anya-e0401n0:249_7": "Tenāha “antima javanavīthito pubbabhāge āsanne kataṃ”ti.",
  "anya-e0401n0:249_8": "Idañca kammasāmañña vasena vuttaṃ.",
  "anya-e0401n0:249_9": "Kammavisese pana sati,",
  "anya-e0401n0:249_10": "na detīti na vattabbanti dassetuṃ “micchādiṭṭhikammaṃ panā”tiādi vuttaṃ.",
  "anya-e0401n0:249_11": "Kataṃ āsanna kammaṃ nāmāti gahetabbanti yojanā.",
  "anya-e0401n0:249_12": "Pāḷipāṭhe.",
  "anya-e0401n0:249_13": "Assapuggalassa maraṇakālevā sammādiṭṭhi samattā samādinnā,",
  "anya-e0401n0:249_14": "micchādiṭṭhi samattā samādinnāti yojanā.",
  "anya-e0401n0:249_15": "Parato paripuṇṇaṃ āgamissati.",
  "anya-e0401n0:249_16": "Somanassa janakaṃ paracetanā pavattivasena.",
  "anya-e0401n0:249_17": "Santāpa janakaṃ kukkuccavippaṭisārappavattivasena.",
  "anya-e0401n0:249_18": "Idaṃ garuka catukkaṃ nāma anantare bhave vipaccanakānaṃ kammānaṃ vasena vuttanti āha “upapajjavedanīya kammāni evā”ti.",
  "anya-e0401n0:249_19": "Kammaṃ nāma kusalaṃ vā hotu,",
  "anya-e0401n0:249_20": "akusalaṃ vā.",
  "anya-e0401n0:249_21": "Punappunaṃ laddhā sevane sati,",
  "anya-e0401n0:249_22": "vipākaṃ deti.",
  "anya-e0401n0:249_23": "Asati na deti.",
  "anya-e0401n0:249_24": "Kāmāvacarassa kusalassa kammassa katattā upacitattā vipākaṃ uppannaṃ hoti cakkhu viññāṇanti ca,",
  "anya-e0401n0:249_25": "akusalassa kammassa katattā upacitattā vipākaṃ uppannaṃ hoti cakkhu viññāṇanti ca,",
  "anya-e0401n0:249_26": "pāḷiyaṃ vuttaṃ.",
  "anya-e0401n0:249_27": "Etthahi katattāti vatvā puna upacitattāti vacanaṃ punappunaṃ vaḍḍhanasaṅkhāte āsevane sati eva vipākaṃ detīti ñāpeti.",
  "anya-e0401n0:249_28": "Tasmā katamatta kammattā kaṭattā kammaṃ nāmāti vuttepi anantarabhave vipaccanaka kammasseva idha adhippetattā",
  "anya-e0401n0:249_29": "punappunaṃ laddhā sevanameva idha gahetabbanti dassetuṃ aṭṭhakathāyaṃ “punappunaṃ laddhāsevanaṃ”ti vuttaṃ.",
  "anya-e0401n0:250_0": "“Evañca katvā”tiādīsu.",
  "anya-e0401n0:250_1": "“Yattha taṃ pubbakataṃ kammanti āgataṃ”ti yasmiṃ aṭṭhakathā padese taṃ kaṭattā kammaṃ pubbakataṃ kammaṃti āgataṃ.",
  "anya-e0401n0:250_2": "“Kasmā idhā”tiādīsu.",
  "anya-e0401n0:250_3": "“Idhā”ti imasmiṃ abhidhammattha saṅgahe. Pāḷiyaṃ.",
  "anya-e0401n0:250_4": "Yaṃ garukaṃ,",
  "anya-e0401n0:250_5": "taṃ vipākaṃ deti.",
  "anya-e0401n0:250_6": "Tasmiṃ asati,",
  "anya-e0401n0:250_7": "yaṃ bahulaṃ.",
  "anya-e0401n0:250_8": "Tasmiṃ asati,",
  "anya-e0401n0:250_9": "yaṃ āsannaṃ.",
  "anya-e0401n0:250_10": "Tasmiṃ asati,",
  "anya-e0401n0:250_11": "yaṃ kaṭattā vā pana kammaṃ,",
  "anya-e0401n0:250_12": "taṃ vipākaṃ detīti attho.",
  "anya-e0401n0:250_13": "Sesamettha suviññeyyaṃ.",
  "anya-e0401n0:251_0": "Suttantapāṭhe.",
  "anya-e0401n0:251_1": "Sukhavedanaṃ janetīti sukhavedanīyaṃ.",
  "anya-e0401n0:251_2": "“Samattā”ti suṭṭhugahitā.",
  "anya-e0401n0:251_3": "“Samādinnā”ti tadatthavivaraṇaṃ.",
  "anya-e0401n0:251_4": "“Pariyattaṃ”ti samatthaṃ.",
  "anya-e0401n0:251_5": "Tambadādhikassa yāvajīvaṃ bahūni pāpakammāni āciṇṇāni.",
  "anya-e0401n0:251_6": "Maraṇa divase pana sāriputtattherassa dhammadesanaṃ sutvā cavitvā tena āsanna kammena sagge nibbatti.",
  "anya-e0401n0:251_7": "Vātakālassa yāvajīvaṃ bahūni kalyāṇa kammāni āciṇṇāni.",
  "anya-e0401n0:251_8": "Maraṇa divasepana buddhasāsane viparīta saññaṃ katvā tena āsanna kammena apāye nibbatti.",
  "anya-e0401n0:252_0": "Garukacatukkaṃ niṭṭhitaṃ.",
  "anya-e0401n0:253_0": "147.",
  "anya-e0401n0:253_1": "Diṭṭhadhammacatukke.",
  "anya-e0401n0:253_2": "Passitabboti diṭṭho.",
  "anya-e0401n0:253_3": "“Dhammo”ti khandhāyatana dhamma samūho.",
  "anya-e0401n0:253_4": "Diṭṭho dhammoti diṭṭha dhammo.",
  "anya-e0401n0:253_5": "Vattamāno dhammasamūho.",
  "anya-e0401n0:253_6": "Yo attabhāvoti vuccati.",
  "anya-e0401n0:253_7": "Attasaṅkhātassa diṭṭhiyā parikappitasārassa bhāvo pavatti kāraṇanti katvāti imamatthaṃ dassento “diṭṭha dhammo vuccatī”tiādimāha.",
  "anya-e0401n0:253_8": "“Vipākaṃ paṭisaṃvedetī”ti etena kathaṃ kammasādhanaṃ dasseti.",
  "anya-e0401n0:253_9": "Paṭisaṃvedana kriyāpade vipākanti kammapadaṃ disvā vipākaṃ nāma veditabbaṃ vedanīyaṃ.",
  "anya-e0401n0:253_10": "Paṭisaṃveditabbaṃ paṭisaṃvedanīyanti viññātattā.",
  "anya-e0401n0:253_11": "“Upeccā”ti upagantvā.",
  "anya-e0401n0:253_12": "“Upapajjitvā”ti upecca pajjitvā.",
  "anya-e0401n0:253_13": "Pāpuṇitvāti attho.",
  "anya-e0401n0:253_14": "Vibhāvanipāṭhe.",
  "anya-e0401n0:253_15": "“Diṭṭha dhammato”ti diṭṭha dhammassa.",
  "anya-e0401n0:253_16": "Sāmiatthe pañcamī.",
  "anya-e0401n0:253_17": "Pāḷiyaṃ vuttaṃ.",
  "anya-e0401n0:253_18": "“Etthahī”tiādi pubbavākye vutta nayameva.",
  "anya-e0401n0:253_19": "Aparasaddo niccaṃ apādānā pekkho.",
  "anya-e0401n0:253_20": "Tañca apādānaṃ nāma anantare vuttapadehi.",
  "anya-e0401n0:253_21": "“Diṭṭhadhammā nāgatānantara bhavehī”ti diṭṭhadhammato ca anāgatānantara bhavato cāti attho.",
  "anya-e0401n0:253_22": "“Parivatto”ti pabandho.",
  "anya-e0401n0:253_23": "Aparāpariyoti vā,",
  "anya-e0401n0:253_24": "aparo ca aparo ca aparāparo.",
  "anya-e0401n0:253_25": "Aparāpare pavatto aparāpariyoti attho.",
  "anya-e0401n0:253_26": "“Upapajjabhavaṃ”ti anāgatānantarabhavaṃ.",
  "anya-e0401n0:253_27": "Ahosi kamme “ahosī”ti padaṃ aññāsi koṇḍaññoti padeviya ruḷhīnāmapadanti āha “ahosi nāmakaṃ”ti.",
  "anya-e0401n0:253_28": "Taṃ pana ruḷhipadaṃ kutopavattaṃti āha “ahosi kammaṃ”tiādiṃ.",
  "anya-e0401n0:253_29": "“Evaṃ vutta pāṭhavasenā”ti ettha idha vutto pāṭho sā vaseso.",
  "anya-e0401n0:253_30": "Paripuṇṇapāṭho pana ahosi kammaṃ ahosi kamma vipāko,",
  "anya-e0401n0:253_31": "ahosi kammaṃ nāhosi kamma vipāko,",
  "anya-e0401n0:253_32": "ahosi kammaṃ atthikamma vipāko,",
  "anya-e0401n0:253_33": "ahosi kammaṃ natthi kammavipāko,",
  "anya-e0401n0:253_34": "ahosikammaṃ bhavissati kamma vipāko,",
  "anya-e0401n0:253_35": "ahosi kammaṃ na bhavissati kamma vipākotiādinā paṭisambhidā magge āgato.",
  "anya-e0401n0:253_36": "“Sā”ti pathama javana cetanā.",
  "anya-e0401n0:253_37": "“Appatara vipākā cātī”ti ettha “itī”ti hetu atthe nipāto,",
  "anya-e0401n0:253_38": "tasmā aciraṭṭhiti kattā diṭṭha dhamme eva phalaṃ datvā vigacchati,",
  "anya-e0401n0:253_39": "tasmā appatara vipākattā ahetukamattaṃ phalaṃ datvā vigacchatīti yojanā.",
  "anya-e0401n0:253_40": "“Paccayoti cā”ti paccayaṃ laddhāti vutto paccayoti ca.",
  "anya-e0401n0:253_41": "“So”ti mahantaṃ vutto paccayo.",
  "anya-e0401n0:253_42": "“Kākavaliyādīnaṃ viyā”ti kākavaliyādīnaṃ puggalānaṃ diṭṭhavedanīya kammaṃ viya.",
  "anya-e0401n0:253_43": "“Pākaṭatarapphaladānaṃ”ti sattāhabbhantare eva seṭṭhiṭṭhānappaṭi lābhādivasena pākaṭatarapphaladānakaṃ kammavisesaṃ.",
  "anya-e0401n0:253_44": "Kamma pathajavanasantāne pavattā pathamajavana cetanā vā itarāpi pathama javana cetanā vāti yojanā.",
  "anya-e0401n0:253_45": "“Kācī”ti ekaccā pathamajavana cetanā.",
  "anya-e0401n0:253_46": "Sesāni diṭṭhadhamma vedanīya kammāni.",
  "anya-e0401n0:254_0": "Upapajjakamme.",
  "anya-e0401n0:254_1": "“Attha sādhikā”ti sanniṭṭhānatthasādhikā.",
  "anya-e0401n0:254_2": "Pāṇaghātādi kiccasādhikāti vuttaṃ hoti.",
  "anya-e0401n0:254_3": "Suṭṭhu niṭṭhāpetīti sanniṭṭhāpikā.",
  "anya-e0401n0:254_4": "“Sesāni pī”ti sesāni upapajja vedanīya kammānipi.",
  "anya-e0401n0:254_5": "“Idhā”ti imasmiṃ manussa loke.",
  "anya-e0401n0:254_6": "“Missakakammānī”ti kusalā kusalamissakāni kammāni.",
  "anya-e0401n0:254_7": "Vemānikapetavatthūni vimānavatthu pāḷiyaṃ āgatāni.",
  "anya-e0401n0:254_8": "“Sugatiyaṃ vipattiṃ anubhavantāni vatthūnī”ti ettha “vipattiṃ”ti cakkhu sotādīnaṃ aṅga paccaṅgānaṃ vā vipattiṃ.",
  "anya-e0401n0:254_9": "Nānā dukkhuppattibhūtaṃ vā vipattiṃ.",
  "anya-e0401n0:254_10": "“Duggatiyaṃ sampattiṃ”ti mahiddhīnaṃ nāgasupaṇṇādīnaṃ sampattiṃ.",
  "anya-e0401n0:254_11": "“Yathā vutta vatthūhī”ti vemānika petavatthādīhi.",
  "anya-e0401n0:254_12": "Aṭṭhakathāpāṭhe.",
  "anya-e0401n0:254_13": "“Tesaṃ saṅkamanaṃ natthī”ti tesaṃ kammānaṃ vipaccanakāla saṅkanti nāma natthi.",
  "anya-e0401n0:254_14": "“Yathāṭhāneyeva patiṭṭhantī”ti tāni diṭṭha dhammaṭṭhānādivasena bhagavatā yathā vuttaṭṭhāne eva tiṭṭhanti.",
  "anya-e0401n0:254_15": "“Evaṃ vuttaṃ”ti tesaṃ saṅkamanaṃ natthītiādinayena vuttaṃ.",
  "anya-e0401n0:254_16": "“Yuttiyā vā abhāvato”ti ettha diṭṭha dhamma vedanīyassa paṭisandhi vipākādi yuttiyā abhāvato.",
  "anya-e0401n0:255_0": "Diṭṭhadhammacatukkaṃ.",
  "anya-e0401n0:256_0": "148.",
  "anya-e0401n0:256_1": "Pākaṭṭhānacatukke.",
  "anya-e0401n0:256_2": "“Kāyādīnaṃ”ti copanakāyādīnaṃ.",
  "anya-e0401n0:256_3": "Kāya viññattādīnanti vuttaṃ hoti.",
  "anya-e0401n0:256_4": "“Atipātentī”ti atikkamma payogena abhibhavitvā pātenti.",
  "anya-e0401n0:256_5": "Tenāha “atipātanañcetthā”tiādiṃ.",
  "anya-e0401n0:256_6": "“Adinnaṃ”ti sāmikenaadinnaṃ parasantakaṃ.",
  "anya-e0401n0:256_7": "Agamanīyavatthūni nāma avītikkamanatthāya anupagantabbāni māturakkhitādīni itthi purisasarīrāni.",
  "anya-e0401n0:256_8": "“Tassā”ti parapāṇassa.",
  "anya-e0401n0:256_9": "“Tato”ti parapariggahita bhāvato.",
  "anya-e0401n0:256_10": "“Acchindaka cetanā”ti parasantakassa attano santakakaraṇavasena bhusaṃ parasantakā bhāvacchindaka cetanā.",
  "anya-e0401n0:256_11": "Viluppana cetanāti vuttaṃ hoti.",
  "anya-e0401n0:256_12": "“Maggena maggappaṭipādakassā”ti attano maggena paramagga sampayojakassa.",
  "anya-e0401n0:256_13": "“Etthapī”ti yathā adinnādāne parapariggahita saññinoti dutīyaṃ aṅgapadaṃ vuttaṃ.",
  "anya-e0401n0:256_14": "Evaṃ etthapi.",
  "anya-e0401n0:256_15": "Ettha vadanti agamanīya vatthu vasena cittanti avatvā tasmiṃ sevana cittanti vuttaṃ.",
  "anya-e0401n0:256_16": "Tasmā agamanīya vatthu saññitāti avuttampi vuttasadisaṃ hotīti. Na hoti.",
  "anya-e0401n0:256_17": "Na hi tasminti vacanaṃ saññāvisesa sahitaṃ atthaṃ vadati.",
  "anya-e0401n0:256_18": "Īdisesu ca ṭhānesu sace saññāpadhānaṃ hoti.",
  "anya-e0401n0:256_19": "Pāṇasaññitā,",
  "anya-e0401n0:256_20": "parapariggahita saññitā,ti aṅga padaṃ viya idhapi agamanīya vatthu saññitāti dutīyaṃ aṅgapadaṃ avassaṃ vattabbaṃ hoti. Kasmā,",
  "anya-e0401n0:256_21": "aṅganiyamaṭṭhānattā.",
  "anya-e0401n0:256_22": "Tenāha “etenā”tiādiṃ.",
  "anya-e0401n0:256_23": "“Caturaṅgīkova vutto”ti tassa cattāro sambhārā.",
  "anya-e0401n0:256_24": "Agamanīya vatthu,",
  "anya-e0401n0:256_25": "tasmiṃ sevana cittaṃ,",
  "anya-e0401n0:256_26": "sevanappayogo,",
  "anya-e0401n0:256_27": "maggena maggappaṭipatti adhivāsananti.",
  "anya-e0401n0:256_28": "“Sā”ti bhikkhunī.",
  "anya-e0401n0:256_29": "“Rakkhitāsu saṅgahitā”ti māturakkhita pitu rakkhitādīsu saṅgahitā.",
  "anya-e0401n0:256_30": "“Ṭīkāsu panā”ti suttantaṭīkāsu pana.",
  "anya-e0401n0:256_31": "“Sā”ti bhikkhunī.",
  "anya-e0401n0:256_32": "Pāsaṇḍā vuccanti dvāsaṭṭhi diṭṭhigatādīni.",
  "anya-e0401n0:256_33": "Taṃ vādino pāsaṇḍiyā nāma.",
  "anya-e0401n0:256_34": "Tesaṃ dhammo pāsaṇḍiya dhammo nāma.",
  "anya-e0401n0:256_35": "Micchācāropi dussīlāya itthiyā vītikkamo appasāvajjo.",
  "anya-e0401n0:256_36": "Tato gorūpa sīlikāya mahāsāvajjo.",
  "anya-e0401n0:256_37": "Tato saraṇaṅgatāya,",
  "anya-e0401n0:256_38": "pañca sikkhā padikāya,",
  "anya-e0401n0:256_39": "sāmaṇeriyā,",
  "anya-e0401n0:256_40": "puthujjana bhikkhuniyātiādi.",
  "anya-e0401n0:256_41": "Aṭṭhakathā pāṭhe.",
  "anya-e0401n0:256_42": "“Etthā”ti imasmiṃ akusalakāyakamme.",
  "anya-e0401n0:256_43": "“Na gahitaṃ”ti therena vā aṭṭhakathācariyehi vā na gahitaṃ.",
  "anya-e0401n0:256_44": "Surañca merayañca pivanti etenāti surāmeraya pānaṃ.",
  "anya-e0401n0:256_45": "Tadajjhoharaṇa cetanā kammaṃ.",
  "anya-e0401n0:256_46": "“Sabba lahuko”ti sabbesaṃ surāpāna kamma vipākānaṃ majjhe yo vipāko lahukataro,",
  "anya-e0401n0:256_47": "pavattivipākamattoti vuttaṃ hoti.",
  "anya-e0401n0:256_48": "“Ummattakasaṃvattaniko”ti ummattabhāva saṃvattaniko.",
  "anya-e0401n0:256_49": "“Pañcapī”ti surāpāna kammena saha pañcapi.",
  "anya-e0401n0:256_50": "Mūlaṭīkā vacane.",
  "anya-e0401n0:256_51": "“Tassā”ti surāpāna kammassa.",
  "anya-e0401n0:256_52": "Paṭisambhidā maggaṭīkāyaṃ imassa vākyassa saṃvaṇṇanāyaṃ vuttanti sambandho.",
  "anya-e0401n0:256_53": "Tattha “tabbi ramaṇādayo cā”ti tato surāpānato viramaṇādayo ca.",
  "anya-e0401n0:256_54": "“Madassā”ti majjanassa.",
  "anya-e0401n0:256_55": "“Apuññapathassā”ti akusala kamma pathassa.",
  "anya-e0401n0:256_56": "“Tabbirati pī”ti tato surāpānato viratipi.",
  "anya-e0401n0:256_57": "“Nimmadatāyā”ti majjanarahita bhāvassa.",
  "anya-e0401n0:256_58": "“Sā”ti nimmadatā.",
  "anya-e0401n0:256_59": "“Puññapathassā”ti kusalakamma pathassa.",
  "anya-e0401n0:256_60": "“Itī”ti tasmā.",
  "anya-e0401n0:256_61": "“Tānī”ti surāpāna kammatabbirati kammāni.",
  "anya-e0401n0:256_62": "“Na itaraṃ”ti kammapathehi asambandhaṃ.",
  "anya-e0401n0:256_63": "Surāpānaṃ visuṃ paṭisandhiṃ na detīti yojanā.",
  "anya-e0401n0:256_64": "Tabbirati kamme pana sace idaṃ surāpānaṃ nāma pāpakammaṃ duccaritanti ñatvā samādāna virati sampattavirati vasena taṃ sikkhāpadaṃ rakkhati.",
  "anya-e0401n0:256_65": "Taṃ sīlaṃ aññehi puññapathehi asambandhampi visuṃ paṭisandhiṃ na detīti na vattabbaṃ.",
  "anya-e0401n0:256_66": "“Evamidaṃ pī”ti evaṃ idampi surāpāna kammaṃ kamma pathapattassa kammassa parivārabhūtaṃ eva paṭisandhiṃ janetīti yojanā.",
  "anya-e0401n0:256_67": "“Tatthā”ti kammapathasuttesu.",
  "anya-e0401n0:256_68": "Sarūpato na vuttanti ca sakkā vattunti sambandho.",
  "anya-e0401n0:256_69": "“Yaṃ”ti yaṃ surāpāna kammaṃ.",
  "anya-e0401n0:256_70": "“Tatthā”ti tesu kammapathasuttesu.",
  "anya-e0401n0:256_71": "Kamma jananaṃ nāma duccarita kammānaṃ jananaṃ.",
  "anya-e0401n0:256_72": "Sakkena devāna mindena tassa apāyagāmitā vuttāti sambandho.",
  "anya-e0401n0:256_73": "Tassāsurāya puṇṇaṃ imaṃ surākumbhaṃkiṇātha.",
  "anya-e0401n0:256_74": "Mūlaṃ detha gaṇhāthāti attho.",
  "anya-e0401n0:256_75": "“Tassā”ti surāpāna kammassa.",
  "anya-e0401n0:256_76": "Apāyaṃ gameti sampāpetīti apāya gāmī.",
  "anya-e0401n0:256_77": "“Yadidaṃ”ti yā ayaṃ yathālābha yojanā atthi.",
  "anya-e0401n0:256_78": "Mūlaṭīkā vacane.",
  "anya-e0401n0:256_79": "“Kammasahajātā”ti akusala kammasahajātā taṇhā.",
  "anya-e0401n0:256_80": "“Tesaṃ”ti tesaṃ pañcannaṃ kammānaṃ.",
  "anya-e0401n0:256_81": "“Koṭṭhāsato”ti dhammasaṅgaṇiyaṃ phasso hoti,",
  "anya-e0401n0:256_82": "vedanā hotītiādinā vutte dhammuddesavāre jhānādikoṭṭhāsā nāma āgatā.",
  "anya-e0401n0:256_83": "Tesu pañca sikkhāpadā koṭṭhāsato kammapatha koṭṭhāsikā eva.",
  "anya-e0401n0:256_84": "Kammapatha koṭṭhāse antogadhāti attho.",
  "anya-e0401n0:256_85": "“Purimānaṃ catunnaṃ”ti pāṇāti pātādīnaṃ catunnaṃ kammānaṃ.",
  "anya-e0401n0:256_86": "“Paṭikkhitto”ti tassa kammapathabhāvo paṭikkhitto.",
  "anya-e0401n0:256_87": "“Tatīyaṃ”ti tatīya suttaṃ.",
  "anya-e0401n0:256_88": "Etāsupi ca aṭṭhakathāsu.",
  "anya-e0401n0:257_0": "Kāyakammādīsu.",
  "anya-e0401n0:257_1": "Sasambhārakāyo nāma sakalo rūpakāyo.",
  "anya-e0401n0:257_2": "Pasādakāyo nāma kāyapasādo eva.",
  "anya-e0401n0:257_3": "Kāya viññatti copanakāyo nāma.",
  "anya-e0401n0:257_4": "“Copana”nti ca calanaṃ vuccati.",
  "anya-e0401n0:257_5": "“So yevā”ti copanakāyoyeva.",
  "anya-e0401n0:257_6": "Kāyakamma nāma lābho ca hoti,",
  "anya-e0401n0:257_7": "tasmā so kammānaṃ pavatti mukhanti vuccatīti yojanā.",
  "anya-e0401n0:257_8": "“Kammāni visesetuṃ”ti idaṃ kāyakammaṃ nāma,",
  "anya-e0401n0:257_9": "idaṃ vacīkammaṃ nāmāti visesetuṃ niyametuṃ.",
  "anya-e0401n0:257_10": "“Sakkontī”ti kammāni visesetuṃ sakkonti.",
  "anya-e0401n0:257_11": "Tasmā kāyadvāre vuttitoti ca vacīdvāre vuttitoti ca vuttanti adhippāyo.",
  "anya-e0401n0:257_12": "Micchācārassa vacīdvāre appavattito “purimāni dve”ti vuttaṃ.",
  "anya-e0401n0:257_13": "“Majjhimāni cattārī”ti musāvādādīni cattāri vacīkammāni.",
  "anya-e0401n0:257_14": "“Chabbidhāni tāni vajjānīti”ti ‘kāyakammaṃ jaheyyu’ntiādīni chabbidhāni tāni vajjāni.",
  "anya-e0401n0:257_15": "Kathaṃ ekamekena bāhulla saddena chabbidhāni tāni vajjetīti.",
  "anya-e0401n0:257_16": "Anvayato ca byatirekato ca vajjeti. Kathaṃ,",
  "anya-e0401n0:257_17": "pāṇātipāta kammaṃ kadāci appakena vacīdvāre uppannampi kāyadvāre eva pavatti bahulattā kāyakammameva hoti.",
  "anya-e0401n0:257_18": "Vacīkamma saṅkhyaṃ na gacchati.",
  "anya-e0401n0:257_19": "Dve vā assa nāmāni na bhavanti.",
  "anya-e0401n0:257_20": "Vacīdvāre pana appakavuttittā vacīkammaṃ nāma na hoti.",
  "anya-e0401n0:257_21": "Kāyakammanti nāmaṃ na jahati.",
  "anya-e0401n0:257_22": "Dve vā assa nāmāni na bhavantīti evaṃ ekena kāyadvāre bāhulla vuttivacanena pāṇātipāta kamme chabbidhāni vajjāni vajjetīti.",
  "anya-e0401n0:257_23": "Evaṃ sesesu.",
  "anya-e0401n0:257_24": "Vanacarako nāma vanaluddako.",
  "anya-e0401n0:257_25": "So pana kadāci appakena gāme carantopi vane bāhulla cārittā vanacarako eva hoti.",
  "anya-e0401n0:257_26": "Gāmacarakoti nāmaṃ na labhati.",
  "anya-e0401n0:257_27": "Dve vā assa nāmāni na bhavanti.",
  "anya-e0401n0:257_28": "Evaṃ saṅgāmāvacarakāpi.",
  "anya-e0401n0:257_29": "Saṅgāmāvacaro nāma saṅgāme bāhullāvacaro hatthī vuccati.",
  "anya-e0401n0:257_30": "Ettha manodvāraṃ sabba kamma sādhāraṇattā kammāni visesetuṃ na sakkotīti vuttaṃ.",
  "anya-e0401n0:257_31": "Evañcasati,",
  "anya-e0401n0:257_32": "‘abhijjhā byāpādo micchādiṭṭhi ceti manasmiṃ vuttito manokammaṃ nāmā’ti idaṃ na vattabbanti.",
  "anya-e0401n0:257_33": "No na vattabbaṃ.",
  "anya-e0401n0:257_34": "Kamma siddhiṃ paṭicca aññadvārehi asādhāraṇattā.",
  "anya-e0401n0:257_35": "Tenāha “manokammāni panā”tiādiṃ.",
  "anya-e0401n0:257_36": "“Siddhaṃ”ti nibbattaṃ.",
  "anya-e0401n0:257_37": "“Kāyakammadvāraṃ”ti ettha tattha copanakāyo kāyakammānaṃ pavatti bahulattā kāyakamma dvāraṃ nāma.",
  "anya-e0401n0:257_38": "Copanavācā tattha vacīkammānaṃ pavatti bahulattā vacīkammadvāraṃ nāma.",
  "anya-e0401n0:257_39": "Kusalā kusala javana cittaṃ pana manokammānaṃ tattheva kamma kicca siddhito manokamma dvāraṃ nāmāti evaṃ kammena dvāra vavatthānaṃ veditabbaṃ.",
  "anya-e0401n0:257_40": "“Tassa dvārassa nāmaṃ bhindituṃ vā”ti kāyoti nāmaṃ bhindituṃ vā.",
  "anya-e0401n0:257_41": "“Attano nāmaṃ dātunti vā”ti vacīti nāmaṃ tassa dātuṃ vā.",
  "anya-e0401n0:257_42": "“Brāhmaṇa gāmādīnaṃ brāhmaṇa gāmādibhāvo viyā”ti tasmiṃ aññakulesu vasantesupi brāhmaṇa kulabahulattā brāhmaṇa gāmotveva nāmaṃ hoti.",
  "anya-e0401n0:257_43": "Tasmiṃ vane aññarukkhesu santesupi khadīrarukkha bahulattā khadīravanantveva nāmaṃ hotīti vattabbanti.",
  "anya-e0401n0:257_44": "Kāyakammaṃ niṭṭhitaṃ.",
  "anya-e0401n0:258_0": "149.",
  "anya-e0401n0:258_1": "Vacīkamme.",
  "anya-e0401n0:258_2": "“Musā vadantī”ti abhūtato vadanti.",
  "anya-e0401n0:258_3": "Pisati etāyāti pisuṇā.",
  "anya-e0401n0:258_4": "“Nirutti nayenā”ti ettha piyasuñña karaṇāti vattabbe akkhara lopakaraṇaṃ nirutti nayo nāma.",
  "anya-e0401n0:258_5": "“Yenā”ti yenajanena.",
  "anya-e0401n0:258_6": "“Samphaṃ”ti ettha saṃsaddo sammati dukkhaṃ etenāti atthena sukhe hite vattatīti āha “saṃ sukhaṃ hitañcā”ti.",
  "anya-e0401n0:258_7": "Kīdisaṃ sukhaṃ hitañcāti āha “sādhujanehi adhigantabbaṃ”ti.",
  "anya-e0401n0:258_8": "Etena pāpajanehi adhigantabbaṃ hitasukhaṃ paṭikkhipati.",
  "anya-e0401n0:258_9": "Hitasukhassa vināsanaṃ nāma tassa āgamana maggabhindananti āha “hitasukha maggaṃ bhindatī”ti.",
  "anya-e0401n0:258_10": "“Taṃ vā”ti ettha “taṃ”ti hitasukhaṃ.",
  "anya-e0401n0:258_11": "“Attha dhammā pagatassā”ti atthato ca dhammato ca apagatassa.",
  "anya-e0401n0:258_12": "“Paṭibhāṇa cittassā”ti suṇantānaṃ cittarati cittahāsavaḍḍhanatthāya paṭibhāṇaññāṇena cittīkatassa.",
  "anya-e0401n0:258_13": "“Yatthā”ti yasmiṃ kathā magge.",
  "anya-e0401n0:258_14": "“Attha dhamma vinayapadaṃ”ti attha padañca dhammapadañca vinaya padañca.",
  "anya-e0401n0:258_15": "Tattha attho nāma ārogyasampatti,",
  "anya-e0401n0:258_16": "mittasampatti,",
  "anya-e0401n0:258_17": "paññāsampatti,",
  "anya-e0401n0:258_18": "dhana sampatti,",
  "anya-e0401n0:258_19": "bhogasampattiyo.",
  "anya-e0401n0:258_20": "Tāsu kosallajanakaṃ vākyapadaṃ atthapadaṃ nāma.",
  "anya-e0401n0:258_21": "Idaṃ sucaritaṃ nāma saggasaṃvattanikaṃ,",
  "anya-e0401n0:258_22": "idaṃ duccaritaṃ nāma apāya saṃvattanikanti evaṃ sabhāva dhammesu kosalla janakaṃ vākya padaṃ dhamma padaṃ nāma.",
  "anya-e0401n0:258_23": "Evaṃ cittaṃ damitabbaṃ,",
  "anya-e0401n0:258_24": "evaṃ indriyāni damitabbāni,",
  "anya-e0401n0:258_25": "evaṃ rāgo vinetabbo,",
  "anya-e0401n0:258_26": "evaṃ doso vinetabbotiādinā vinetabbesu vinaya kosallajanakaṃ vākyapadaṃ vinaya padaṃ nāma.",
  "anya-e0401n0:258_27": "Yattha evarūpaṃ attha padañca dhamma padañca vinaya padañca kiñci natthi.",
  "anya-e0401n0:258_28": "Tassa vācā vatthumattassa etaṃnāmaṃ hotīti yojanā.",
  "anya-e0401n0:258_29": "“Samphaṃ”ti vuttappakāraṃ niratthakavacanaṃ.",
  "anya-e0401n0:258_30": "“Tatthā”ti tesu vacīkammesu.",
  "anya-e0401n0:258_31": "Visaṃvādanaṃ nāma virajjhā panaṃ.",
  "anya-e0401n0:258_32": "Visaṃvādako nāma virajjhāpanako.",
  "anya-e0401n0:258_33": "Atthaṃ bhañjati vināsetīti attha bhañjanako.",
  "anya-e0401n0:258_34": "“Kammapathabhedo”ti paṭisandhi janako kammapathaviseso.",
  "anya-e0401n0:258_35": "“Itaro”ti attha bhañjanakato añño musāvādo.",
  "anya-e0401n0:258_36": "“Kamma mevā”ti pavatti vipāka janakaṃ vacīkammameva.",
  "anya-e0401n0:258_37": "“Rajānaṃ”ti dhūlīnaṃ.",
  "anya-e0401n0:258_38": "Tāsu sugati duggatīsu uppajjantīti taduppajjanakāni.",
  "anya-e0401n0:258_39": "“Pathabhūtattā”ti uppattimaggabhūtattā.",
  "anya-e0401n0:258_40": "“Bheda purekkhārenā”ti mittabhedapurekkhārena.",
  "anya-e0401n0:258_41": "Mittaṃ bhindatīti bhedako.",
  "anya-e0401n0:258_42": "“Saṃkiliṭṭha cetanā”ti attha purekkhāra dhamma purekkhāra vinaya purekkhāra anusāsani purekkhāra rahitā",
  "anya-e0401n0:258_43": "kevalaṃ bhedapurekkhāra cetanā saṃkiliṭṭha cetanā nāma.",
  "anya-e0401n0:258_44": "“Pare bhinne yevā”ti parajane parajanena mithubhedavasena bhinneyeva.",
  "anya-e0401n0:258_45": "“Yaṃ kiñcī”ti yaṃ kiñci akkosavatthu.",
  "anya-e0401n0:258_46": "“Ayaṃ pī”ti ayaṃ pharusavācāpi.",
  "anya-e0401n0:258_47": "Evaṃ akkosana kammaṃpi akkositabbassa dūre ṭhitassapi matassapi sampajjatīti yojanā.",
  "anya-e0401n0:258_48": "Anatthaṃ niratthakavācā vatthu mattaṃ viññāpetīti anatthaviññāpanako.",
  "anya-e0401n0:258_49": "“Saccato gaṇhante yevā”ti yathā so katheti,",
  "anya-e0401n0:258_50": "tathā taṃ vatthu uppanna pubbanti evaṃ saccato gaṇhanteyeva.",
  "anya-e0401n0:258_51": "Keci saccato gaṇhitvā kiñci vatthuṃ pūjanīya ṭhāne ṭhapetvā thomentā pūjentā vandantā pariharanti.",
  "anya-e0401n0:258_52": "Samparāyi katthāya taṃ saraṇaṃ gacchanti.",
  "anya-e0401n0:258_53": "Sabbametaṃ niratthakaṃ hoti.",
  "anya-e0401n0:258_54": "“Tadassādavasenā”ti taṃ rājakathādiṃ tattha cittaratiṃ labhitvā assādavasena kathentasseva kammaṃ hoti.",
  "anya-e0401n0:258_55": "Anicca lakkhaṇa vibhāvanatthāya vā ratanattaya guṇavibhāvanatthāya vā pāpa garaha kalyāṇa sambhāvanāya",
  "anya-e0401n0:258_56": "vā kathentassa pana satthakameva hotīti adhippāyo.",
  "anya-e0401n0:258_57": "Tenāha “attha dhamma vinaya nissitaṃ”tiādiṃ.",
  "anya-e0401n0:258_58": "Sesamettha kāyadvāre dīpitameva.",
  "anya-e0401n0:259_0": "150.",
  "anya-e0401n0:259_1": "Manokamme.",
  "anya-e0401n0:259_2": "“Abhijhāyantī”ti atirekataraṃ jhāyanti, cintenti,",
  "anya-e0401n0:259_3": "olokenti vāti imamatthaṃ dassento “assādamatte aṭhatvā”tiādimāha.",
  "anya-e0401n0:259_4": "“Byāpādentī”ti vigatabhāvaṃ āpādenti sampāpenti.",
  "anya-e0401n0:259_5": "Tañca āpādanaṃ na kāyavācāhi.",
  "anya-e0401n0:259_6": "Atha kho cittenevāti vuttaṃ “cintentī”ti.",
  "anya-e0401n0:259_7": "“Tabbi parītato”ti sappurisa paññattito viparītena.",
  "anya-e0401n0:259_8": "“Tatthā”ti tesu manokammesu.",
  "anya-e0401n0:259_9": "“Idaṃ mamassā”ti idaṃ santakaṃ mamasantakaṃ bhaveyya,",
  "anya-e0401n0:259_10": "aho sādhu vatāti yojanā.",
  "anya-e0401n0:259_11": "“Attano katvā”ti attano santakaṃ katvā.",
  "anya-e0401n0:259_12": "“Lābhāvatime”ti ettha sulābhaṃ labhantīti lābhā.",
  "anya-e0401n0:259_13": "“Attano kareyyaṃ”ti attano santakaṃ kareyyaṃ.",
  "anya-e0401n0:259_14": "Parabhaṇḍaṃ vatthu yassāti parabhaṇḍa vatthuko.",
  "anya-e0401n0:259_15": "“Vatthū”ti ārammaṇabhūtaṃ vatthu.",
  "anya-e0401n0:259_16": "Yāva na pariṇāmeti,",
  "anya-e0401n0:259_17": "tāva na kammapathabhedo hotīti yojanā.",
  "anya-e0401n0:259_18": "“Vuttañhetaṃ aṭṭhakathāsū”ti adhikāro.",
  "anya-e0401n0:259_19": "“Ayaṃ”ti ayaṃ satto.",
  "anya-e0401n0:259_20": "“Tassā”ti tassa sattassa.",
  "anya-e0401n0:259_21": "Dasavatthukāmicchādiṭṭhi nāma ‘natthidinnaṃ,",
  "anya-e0401n0:259_22": "natthiyiṭṭhaṃ,",
  "anya-e0401n0:259_23": "natthihutaṃ’tiādikā micchādiṭṭhi.",
  "anya-e0401n0:259_24": "Dvāsaṭṭhi diṭṭhigatesu kācidiṭṭhiyo natthikādi sabhāvā honti.",
  "anya-e0401n0:259_25": "Idha pana tabbahulanayena kammamevāti vuttaṃ.",
  "anya-e0401n0:259_26": "Yathāvuttoti sambandho.",
  "anya-e0401n0:259_27": "Gacchantassa puggalassa.",
  "anya-e0401n0:259_28": "“Cittuppādo”ti maggacittuppāde.",
  "anya-e0401n0:259_29": "“Passanto”ti tīṇi lakkhaṇāni passanto.",
  "anya-e0401n0:259_30": "Vuttoti sambandho.",
  "anya-e0401n0:259_31": "“Niyāmaṃ”ti sammatta niyāmaṃ.",
  "anya-e0401n0:259_32": "Aviparītaniyāmanti attho.",
  "anya-e0401n0:259_33": "Puna “niyāmaṃ”ti micchattaniyāmaṃ.",
  "anya-e0401n0:259_34": "Viparīta niyāmanti attho.",
  "anya-e0401n0:259_35": "Tikicchituṃ asakkuṇeyyoti atekiccho.",
  "anya-e0401n0:259_36": "Ekantena apāyagāmī hotīti attho.",
  "anya-e0401n0:259_37": "“Apassitvā”ti diṭṭhiṭṭhānānaṃ apassitvā.",
  "anya-e0401n0:259_38": "“Micchādhimokkhamattenā”ti titthā cariyesu saddahana mattenāti adhippāyo.",
  "anya-e0401n0:259_39": "“Sakaṃ ācariyakaṃ”ti attano ācariyassa santakabhūtaṃ.",
  "anya-e0401n0:259_40": "Ṭhito puggalo.",
  "anya-e0401n0:259_41": "Aṭṭhakathāyaṃ vutto,",
  "anya-e0401n0:259_42": "yathāha micchattatike micchāsabhāvāti micchattā.",
  "anya-e0401n0:259_43": "Vipākadāne sati,",
  "anya-e0401n0:259_44": "khandhabhedānantarameva vipākadānato niyatā.",
  "anya-e0401n0:259_45": "Micchattā ca te niyatā cāti micchattaniyatā.",
  "anya-e0401n0:259_46": "Sammāsa bhāvāti sammattā.",
  "anya-e0401n0:259_47": "Sammattā ca te niyatā ca anantarameva phaladāna niyamenāti sammattaniyatāti.",
  "anya-e0401n0:259_48": "“Tassā”ti micchādiṭṭhiyā.",
  "anya-e0401n0:259_49": "“Acopetvā”ti acāletvā.",
  "anya-e0401n0:259_50": "“Etenā”ti etenapi saddena.",
  "anya-e0401n0:259_51": "“Imesaṃ”ti manokammānaṃ.",
  "anya-e0401n0:259_52": "“Etenā”ti manasmiṃ evāti vacanena.",
  "anya-e0401n0:259_53": "“Upapannaṃ”ti paripuṇṇaṃ.",
  "anya-e0401n0:259_54": "“Upalakkhaṇādivasenā”ti upalakkhaṇanaya nidassananaya padhānanayādivasena.",
  "anya-e0401n0:259_55": "“Atthantarappasaṅgo hotī”ti kathaṃ hoti.",
  "anya-e0401n0:259_56": "Evasaddena vinā pāṇātipāta kammaṃ kāyadvāre bāhulla vuttito kāyakammaṃ nāmāti vutte idaṃ laddhātapatto rājakumāroti viya upalakkhaṇanayamattaṃ.",
  "anya-e0401n0:259_57": "Tena sesadvāresupi bāhulla vuttiṃ upasallakkhetīti atthantarappasaṅgo siyāti.",
  "anya-e0401n0:259_58": "Evaṃ sesanayesupīti.",
  "anya-e0401n0:259_59": "“Apicā”ti kiñci vattabbaṃ atthīti joteti.",
  "anya-e0401n0:259_60": "“Tesū”ti pāṇavadhādīsu.",
  "anya-e0401n0:259_61": "“Ekaṃ aṅgaṃ”ti upakkamoti catutthaṃ aṅgaṃ.",
  "anya-e0401n0:259_62": "“Taṃ sahajātā cā”ti cetanā sahajātā ca.",
  "anya-e0401n0:259_63": "Cetanā pakkhe bhavāti cetanā pakkhikā.",
  "anya-e0401n0:259_64": "Cetanā viya kāyakammabhāvaṃ gacchantīti vuttaṃ hoti.",
  "anya-e0401n0:259_65": "“Abbohārikattaṃ gacchantī”ti manokammanti voharituṃ appahonakattaṃ gacchantīti attho.",
  "anya-e0401n0:259_66": "Attā padhānaṃ yesaṃ te attappadhānā.",
  "anya-e0401n0:259_67": "Abhijjhādayo.",
  "anya-e0401n0:259_68": "Attappadhānā na honti.",
  "anya-e0401n0:259_69": "Cetanā padhānā honti.",
  "anya-e0401n0:259_70": "Idheva te attappadhānā hontīti attho.",
  "anya-e0401n0:259_71": "“Tathā tathā”ti ahovata idaṃ mamassātiādinā tena tena pakārena.",
  "anya-e0401n0:259_72": "“Tatthā”ti tesu manokammesu.",
  "anya-e0401n0:259_73": "“Sabbena sabbaṃ”ti pāṭipadikapadametaṃ.",
  "anya-e0401n0:259_74": "Sabbappakāratoti attho.",
  "anya-e0401n0:259_75": "“Idhā”ti manokammaṭṭhāne.",
  "anya-e0401n0:259_76": "“Manokamma kiccavisesenā”ti ahovata idaṃ mamassātiādikena kicca visesena.",
  "anya-e0401n0:259_77": "Manokamma dīpanā niṭṭhitā.",
  "anya-e0401n0:260_0": "151.",
  "anya-e0401n0:260_1": "“Ettha ca dasannaṃ pī”tiādīsu.",
  "anya-e0401n0:260_2": "“Tāpī”ti tā pubbāparacetanāyopi.",
  "anya-e0401n0:260_3": "Ādito paṭṭhāya pavattā tāpīti sambandho.",
  "anya-e0401n0:260_4": "“Yānipanā”tiādīsu.",
  "anya-e0401n0:260_5": "Eko ekassa vadati ahaṃ imaṃ sattaṃ māremi,",
  "anya-e0401n0:260_6": "tvaṃ asukaṃsattaṃ mārehīti.",
  "anya-e0401n0:260_7": "Evaṃ vatvā ubhopi upakkamaṃ karonti.",
  "anya-e0401n0:260_8": "Kammaṃ pana ubhinnampi na sijjhati.",
  "anya-e0401n0:260_9": "Tattha āṇāpakassa tvaṃ asukaṃ sattaṃ mārehīti āṇāpana kammaṃ sace sijjhati.",
  "anya-e0401n0:260_10": "Vacīdvāre pavattaṃ kāyakammanti vuccati.",
  "anya-e0401n0:260_11": "Idha pana asiddhattā vacīdvāre dissa mānaṃ vacīkammanti vuccati.",
  "anya-e0401n0:260_12": "Vacīduccaritamattanti vuttaṃ hoti.",
  "anya-e0401n0:260_13": "Esanayo sesesupi.",
  "anya-e0401n0:261_0": "“Dosamūlenā”tiādīsu.",
  "anya-e0401n0:261_1": "Doso eva mūlaṃ dosamūlaṃ.",
  "anya-e0401n0:261_2": "Doso mūlaṃ massāti dosamūlaṃ.",
  "anya-e0401n0:261_3": "Taṃ sampayutta cittanti dvidhā attho.",
  "anya-e0401n0:261_4": "Byāpādo nāma doso eva.",
  "anya-e0401n0:261_5": "So kathaṃ dosena mūlena jāyeyyāti vuttaṃ “purimo byāpādavajjehī”ti.",
  "anya-e0401n0:261_6": "Parato abhijjhāyampi esanayo.",
  "anya-e0401n0:261_7": "Vibhāvanipāṭhe.",
  "anya-e0401n0:261_8": "Nidhipāṭhakā nāma rājanidhi vidhāyakā.",
  "anya-e0401n0:261_9": "Tattha caṇḍo niggahetabboti āgatattā duṭṭhaniggahatthanti vuttaṃ.",
  "anya-e0401n0:261_10": "Rājūnaṃ adinnādānaṃ mohamūlena jāyatīti yojanā.",
  "anya-e0401n0:261_11": "“Brāhmaṇānañcā”ti sakasaññāya eva yaṃ kiñci harantānaṃ brāhmaṇānañca kammaphalasambandhāpavādīnañca.",
  "anya-e0401n0:261_12": "“Āharaṇaṃ”ti adinnādānavasena haraṇaṃ.",
  "anya-e0401n0:261_13": "Avaharaṇanti vuttaṃ hoti.",
  "anya-e0401n0:261_14": "Yo pana moho rājūnaṃ uppanno,",
  "anya-e0401n0:261_15": "yo ca brāhmaṇānaṃ uppanno,",
  "anya-e0401n0:261_16": "yo ca kamma phalasambandhā pavādīnaṃ uppannoti sambandho.",
  "anya-e0401n0:261_17": "“Lobho nidānaṃ kammānaṃ samudayāyā”ti lobho kammānaṃ suṭṭhuvaḍḍhanāya nidānaṃ kāraṇaṃ hotīti yojanā.",
  "anya-e0401n0:261_18": "Sañjātā kaṅkhāyesaṃ te sañjātakaṅkhā.",
  "anya-e0401n0:261_19": "Parito uṭṭhāti etthāti pariyuṭṭhānaṃ.",
  "anya-e0401n0:261_20": "Kaṅkhāya pariyuṭṭhānaṃ kaṅkhāpariyuṭṭhānaṃ.",
  "anya-e0401n0:261_21": "Janānaṃ tānikammānīti sambandho.",
  "anya-e0401n0:262_0": "Akusalakammadīpanāniṭṭhitā.",
  "anya-e0401n0:263_0": "157.",
  "anya-e0401n0:263_1": "Kusalakamme.",
  "anya-e0401n0:263_2": "Ayaṃ pana evamādīsu suttapadesu āgatoti sambandho.",
  "anya-e0401n0:263_3": "“Mettaṃ kāyakammaṃ”ti mettāsahagataṃ kāyakammaṃ.",
  "anya-e0401n0:263_4": "Evaṃ vacīkammepi.",
  "anya-e0401n0:263_5": "Cetanā hettha kammanti adhippetā.",
  "anya-e0401n0:263_6": "Manokamme pana cetanāpi yujjati.",
  "anya-e0401n0:263_7": "Abyāpādopi yujjati.",
  "anya-e0401n0:263_8": "Ñāṇaṃ anuparivattīti ñāṇānuparivattaṃ.",
  "anya-e0401n0:263_9": "Ñāṇānuparivattītipi pāṭho,",
  "anya-e0401n0:263_10": "so yevattho.",
  "anya-e0401n0:263_11": "“Padakkhiṇaṃ”ti pavaḍḍhitaṃ.",
  "anya-e0401n0:263_12": "Aparaṃ pariyāyaṃ dasseti “yasmiṃ panā”tiādinā.",
  "anya-e0401n0:263_13": "Dussīlassa bhāvo dussilyaṃ.",
  "anya-e0401n0:263_14": "Pāṇātipātādikammaṃ.",
  "anya-e0401n0:263_15": "“Pavattamāne”ti kāyadvāre pavattamāne.",
  "anya-e0401n0:263_16": "“Yaṃ pana kusalaṃ”ti pāṇāti pātādito virati kusalaṃ.",
  "anya-e0401n0:263_17": "“Pavattamānaṃ”ti citte pavattamānaṃ.",
  "anya-e0401n0:263_18": "“Kicca sīsenā”ti kiccappadhānena.",
  "anya-e0401n0:263_19": "Kiccaṃ padhānaṃ katvāti adhippāyo.",
  "anya-e0401n0:263_20": "Sesamettha kāyakamme suviññeyyaṃ.",
  "anya-e0401n0:264_0": "“Vacīkammepi esevanayo”ti yasmiṃ dussilye pavattamāne vācā aparisuddhā hoti.",
  "anya-e0401n0:264_1": "Vacī saṃvaro bhijjatītiādinā vattabbaṃ.",
  "anya-e0401n0:264_2": "“Avasesaṃ panā”ti tīhi kāyakammehi catūhi vacīkammehi avasesaṃ.",
  "anya-e0401n0:264_3": "Tattha “tīhi kāyakammehī”ti tīhi kāyaduccarita virati kammehi.",
  "anya-e0401n0:264_4": "“Catūhi vacīkammehī”ti catūhi vacīduccarita virati kammehi.",
  "anya-e0401n0:264_5": "“Sabbaṃpi kalyāṇa kammaṃ”ti sabbampi dānakammaṃ,",
  "anya-e0401n0:264_6": "sabbampi bhāvanā kammaṃ,",
  "anya-e0401n0:264_7": "apacāyana kammaṃ,",
  "anya-e0401n0:264_8": "veyyāvaccakammaṃ,",
  "anya-e0401n0:264_9": "pattidānakammaṃ,",
  "anya-e0401n0:264_10": "pattānumodanākammaṃ,",
  "anya-e0401n0:264_11": "dhammasavana kammaṃ,",
  "anya-e0401n0:264_12": "dhamma desanā kammaṃ,",
  "anya-e0401n0:264_13": "sabbampi diṭṭhijukammaṃ tīsudvāresu pavattampi manokammaṃ nāmāti yojanā.",
  "anya-e0401n0:264_14": "Imesu pana dvīsu pariyāyesu pacchimoyeva padhānanti sambandho.",
  "anya-e0401n0:264_15": "“Yāva devā”ti antima pariccheda jotako nipāto.",
  "anya-e0401n0:264_16": "Matthakaparicchedenāti attho.",
  "anya-e0401n0:265_0": "Sīlapade.",
  "anya-e0401n0:265_1": "“Sīlayatī”ti sammā dahati ca upadhāreti cāti dvidhā attho.",
  "anya-e0401n0:265_2": "“Susamāhitānī”ti suppatiṭṭhitāni.",
  "anya-e0401n0:265_3": "“Uparime kusala dhamme”ti mahaggata lokuttara kusaladhamme.",
  "anya-e0401n0:265_4": "Sattasu visuddhīsu uparime citta visuddhādi kusaladhamme.",
  "anya-e0401n0:265_5": "“Adhikusala dhamme”ti adhike bodhipakkhiya kusala dhamme.",
  "anya-e0401n0:265_6": "Parehi dinnaṃ,",
  "anya-e0401n0:265_7": "tadeva pattiṃ.",
  "anya-e0401n0:265_8": "Sabbāni pana tāni dānādīni kusalāni.",
  "anya-e0401n0:265_9": "Sodhenti sappurisājanā.",
  "anya-e0401n0:265_10": "Tāni evapuññāni.",
  "anya-e0401n0:265_11": "Ekamekaṃ puññakriyavatthu.",
  "anya-e0401n0:265_12": "“Iminā paccayenā”ti cīvarādi paccayena,",
  "anya-e0401n0:265_13": "annapānādi paccayena,",
  "anya-e0401n0:265_14": "dhana dhanaññādipaccayena vā.",
  "anya-e0401n0:265_15": "“Sabbaṃpi cetaṃ”ti sabbampi etaṃ dasavidhaṃ puññaṃ.",
  "anya-e0401n0:265_16": "“Hīnena chandenā”ti yasakāmatādivasena hīnena chandena,",
  "anya-e0401n0:265_17": "hīnena cittena,",
  "anya-e0401n0:265_18": "hīnena vīriyena,",
  "anya-e0401n0:265_19": "hīnāya vīmaṃsāya.",
  "anya-e0401n0:265_20": "“Majjhimenā”ti puññapphalakāmatādivasena majjhimena.",
  "anya-e0401n0:265_21": "“Paṇītenā”ti kattabbamevidanti ariyavaṃsānu brūhanavasena paṇītena chandādinā pavatti taṃ paṇītanti yojanā.",
  "anya-e0401n0:265_22": "“Yasakāmatāyā”ti kitti saddakāmatāya vā,",
  "anya-e0401n0:265_23": "parivārakāmatāya vā.",
  "anya-e0401n0:265_24": "“Puññapphalakāmatāyā”ti bhavasampatti bhogasampattikāmatāya.",
  "anya-e0401n0:265_25": "“Ariyabhāvaṃ nissāyā”ti idaṃ dānaṃ nāma ariyānaṃ vaṃso.",
  "anya-e0401n0:265_26": "Ahampi ariyo.",
  "anya-e0401n0:265_27": "Tasmā mayāpi kattabbamevidanti evaṃ ariyabhāvaṃ nissāyāti attho.",
  "anya-e0401n0:265_28": "Ettha ca “ariyo”ti ācāra ariyopi yujjati dassana ariyopi.",
  "anya-e0401n0:265_29": "Tattha ācāra ariyo nāma sappuriso puthujjana kalyāṇako vuccati.",
  "anya-e0401n0:265_30": "Dassana ariyo nāma paramattha ariyo.",
  "anya-e0401n0:265_31": "“Pāramitā dānaṃ”ti sabbadānehi aggapattaṃ mahābodhi sattānaṃ pāraṅgatadānaṃ.",
  "anya-e0401n0:265_32": "Tañhi sabba sattavimokkhatthāya pavatti tattā aggapattaṃ hoti,",
  "anya-e0401n0:265_33": "pāraṅgataṃ.",
  "anya-e0401n0:265_34": "Tato uttaritarassa kassacidānassa abhāvato.",
  "anya-e0401n0:265_35": "Sesesupi puñña kriyavatthūsu.",
  "anya-e0401n0:265_36": "“Tikadvayaṃ”ti purimādi hīnādi tikadvayaṃ.",
  "anya-e0401n0:265_37": "“Antima vatthunā”ti antima vatthu ajjhāpajjanena vā.",
  "anya-e0401n0:265_38": "“Dussīlo nāmā”ti dussīla bhikkhu nāma.",
  "anya-e0401n0:265_39": "So hi yāvabhikkhuppaṭīññaṃ na vijahi.",
  "anya-e0401n0:265_40": "Tāva bhikkhu eva.",
  "anya-e0401n0:265_41": "Na sāmaṇero, na gihī.",
  "anya-e0401n0:265_42": "Taṃ ce añño bhikkhu amūlakena antima vatthunā anuddhaṃseti.",
  "anya-e0401n0:265_43": "Anuddhaṃsentassa saṅghādi seso.",
  "anya-e0401n0:265_44": "Omasavāde pācittiyaṃ.",
  "anya-e0401n0:265_45": "Sahaseyyaṭṭhāne tena saha atireka rattiṃ sayantassāpi āpatti natthi.",
  "anya-e0401n0:265_46": "Tasmā so dussīla bhikkhutveva vattabboti.",
  "anya-e0401n0:265_47": "“Puna kammavācāya samādātabbanti natthī”ti yathā sikkhaṃ paccakkhantassa sabbaṃ samādānaṃ bhijjati.",
  "anya-e0401n0:265_48": "Puna bhikkhubhāvaṃ icchantena puna kammavācāya samādātabbaṃ hoti.",
  "anya-e0401n0:265_49": "Evaṃ puna kammavācāya samādātabbanti natthi.",
  "anya-e0401n0:265_50": "“Itaresu panā”ti liṅganāsanaṅgato aññesu daṇḍakammaṅgesu.",
  "anya-e0401n0:265_51": "Niccasīlādīsu.",
  "anya-e0401n0:265_52": "“Yaṃ niccameva vaṭṭatī”ti yaṃ pāṇātipāta virati sīlaṃ niccameva rakkhituṃ vaṭṭati.",
  "anya-e0401n0:265_53": "Aniccaṃ na vaṭṭati. Kasmā,",
  "anya-e0401n0:265_54": "pāṇaghātādiṃ karontassa sabbakālampi duccarita sambhavato.",
  "anya-e0401n0:265_55": "Tenāha “aniccaṃ sāvajjaṃ hotī”ti.",
  "anya-e0401n0:265_56": "Duccaritaṃ hotīti attho.",
  "anya-e0401n0:265_57": "“Yaṃ niccampi vaṭṭatī”ti pakati gahaṭṭhānaṃ yaṃ vikāla bhojanādi virati sīlaṃ niccampi vaṭṭati.",
  "anya-e0401n0:265_58": "“Aniccampi vaṭṭatī”ti samādāna divasaṃ atikkamitvā vikāla bhojanādiṃ karontassa vītikkama dosovā duccarita doso vā natthīti adhippāyo.",
  "anya-e0401n0:265_59": "Tenāha “sāvajjaṃ na hotī”ti.",
  "anya-e0401n0:265_60": "Duccaritaṃ na hotīti attho.",
  "anya-e0401n0:265_61": "Tathā dasasīlañca pakati gahaṭṭhānaṃ aniccasīlaṃ nāmāti yojanā.",
  "anya-e0401n0:265_62": "“Aniccasīlameva hotī”ti pakati gahaṭṭhānaṃ taṃ dasasīlaṃ yāvajīvaṃ niccaṃ katvā samādiyitvā rakkhantānampi",
  "anya-e0401n0:265_63": "apabbajitattā pabbajitesu jāti sabhāveneva siddhaṃ niccasīlaṃ nāma na hoti.",
  "anya-e0401n0:265_64": "Yāvajīvaṃ katvā samādāna vaseneva niccaṃ hotīti adhippāyo.",
  "anya-e0401n0:265_65": "“Vesadhāraṇena saha siddhattā”ti ettha kathaṃ vesadhāraṇena siddhaṃ hotīti.",
  "anya-e0401n0:265_66": "Vesadhāraṇaṃ nāma gihivatthaṃ pahāya kāsāya vattha dhāraṇaṃ.",
  "anya-e0401n0:265_67": "Kāsāyavatthañca nāma arahattadhajo hoti.",
  "anya-e0401n0:265_68": "Na ca arahattadhajaṃ dhārentassa sikkhāpadaṃ asamādiyantassapi vikāle bhuñjituṃ vaṭṭati.",
  "anya-e0401n0:265_69": "Tathā naccādīni passituṃ,",
  "anya-e0401n0:265_70": "mālādīni dhāretuṃ,",
  "anya-e0401n0:265_71": "uccāsayanādīsu vasituṃ,",
  "anya-e0401n0:265_72": "jātarūpādīni sādituṃ.",
  "anya-e0401n0:265_73": "Kasmā iti ce,",
  "anya-e0401n0:265_74": "tesañhi taṃ taṃ yathāsakaṃ sīlaṃ niccaṃ suddhaṃ katvā rakkhitumeva vaṭṭatītiādinā kāraṇaṃ heṭṭhā vuttamevāti.",
  "anya-e0401n0:265_75": "“Appanaṃ apattāva adhippetā”ti appanāpattānaṃ mahaggatabhāvanānaṃ visuṃ upari vakkhamānattāti adhippāyo.",
  "anya-e0401n0:265_76": "“Etthevā”ti imasmiṃ bhāvanā kamme eva.",
  "anya-e0401n0:265_77": "“Te saññevā”ti ratanattayādīnaṃ eva ca.",
  "anya-e0401n0:265_78": "Gantuṃ āraddho gamiko.",
  "anya-e0401n0:265_79": "Addhānaṃ dīghamaggaṃ gacchanto addhiko.",
  "anya-e0401n0:265_80": "“Parisuddhenā”ti lābhasakkārādi nirapekkhatāya attukkaṃ sana paravambhanādi rahitatāya ca parisuddhena.",
  "anya-e0401n0:265_81": "“Hitappharaṇa cittenā”ti mayi karonte imassa ettakaṃ hitasukhaṃ bhavissatīti evaṃ tesaṃ hitasukhesu pharaṇa cittena.",
  "anya-e0401n0:265_82": "Mettacittenāti vuttaṃ hoti.",
  "anya-e0401n0:265_83": "“Attano kiccesu viyā”ti etena tesaṃ sabbaṃ kiccaṃ attanobhāraṃ karotīti dīpeti.",
  "anya-e0401n0:265_84": "“Sādhāraṇa karaṇaṃ”ti attano puññaṃ paresaṃ dānaṃ.",
  "anya-e0401n0:265_85": "Atta manatāpavedaniyādhusādhūti vacībhedakaraṇaṃ.",
  "anya-e0401n0:265_86": "Tañhidinnañcānumoditañca diṭṭhadhammavedanīyaṃ jātanti sambandho.",
  "anya-e0401n0:265_87": "“Yonisomanasikāre ṭhatvāti ettha silokādipakkhikaṃ ayonisomanasikāraṃ jahitvā suṇantassa imaṃ dhammaṃ",
  "anya-e0401n0:265_88": "sutvā attharasadhammarasappaṭisaṃvedī bhavissāmīti,",
  "anya-e0401n0:265_89": "desentassa imaṃ desento dhammassa ca suṇantānañca anuggahaṃ karissāmīti yonisomanasikāre ṭhatvā.",
  "anya-e0401n0:265_90": "Lābha sakkārādi pakkhiko manasikāro ayoni somanasikāro nāma.",
  "anya-e0401n0:265_91": "Niyyānattha nissaraṇattha pakkhiko yonisomanasikāro nāma.",
  "anya-e0401n0:265_92": "Niravajja kammāni nāma kasigorakkhādi kammāni.",
  "anya-e0401n0:265_93": "Niravajjasippāni nāma vaḍḍhakisippādīni vejjasippādīni ca.",
  "anya-e0401n0:265_94": "Niravajja vijjāṭhānāni nāma parūparodhara hitāni aṅgavijjā vedavijjā mantavijjādīni.",
  "anya-e0401n0:265_95": "“Vodāna karaṇaṃ”ti visesena visuddhakaraṇaṃ.",
  "anya-e0401n0:265_96": "“Taṃ sabhāvattā”ti dānasabhāvattā.",
  "anya-e0401n0:265_97": "“Cāritta sīlattā”ti sappurisānaṃ pakati cāritta sīlattā.",
  "anya-e0401n0:265_98": "Puna “taṃ sabhāvattā”ti bhāvanā sabhāvattā.",
  "anya-e0401n0:265_99": "Tathāhi desentassa ca suṇantassa ca desanāsotānusārena cittabhāvanā ñāṇabhāvanāvahattā desanāsavanā sabhāvā honti.",
  "anya-e0401n0:265_100": "Attano diṭṭhiṃ sayameva ujuṃ karontassa ca ñāṇabhāvanā kammameva.",
  "anya-e0401n0:265_101": "Tathā parassa dhammadesanaṃ sutvā ujuṃ karontassāpīti.",
  "anya-e0401n0:265_102": "“Dhammo nāma natthī”ti desanā dhammo nāma natthi. Kasmā,",
  "anya-e0401n0:265_103": "dānasīlāni desentenapi ante lakkhaṇattayena sahasaccappakāsanassa kattabbattā.",
  "anya-e0401n0:265_104": "Etena desanāsavanā ante lakkhaṇattayānupassanā bhāvanā kammaṭṭhāne patiṭṭhitattā taṃ sabhāvā hontīti dasseti.",
  "anya-e0401n0:265_105": "“Manokamma mevā”ti paduddhāro.",
  "anya-e0401n0:265_106": "“Manasmiṃ evā”ti manodvāre eva.",
  "anya-e0401n0:265_107": "“Kiccasiddhito”ti appanākiccassa sijjhanato.",
  "anya-e0401n0:265_108": "“Aṅgabhāvā sambhavato”ti appanā kiccasiddhiyaṃ aṅgabhāvā sambhavato.",
  "anya-e0401n0:265_109": "“Tañcabhāvanā maya”nti paduddhāro.",
  "anya-e0401n0:265_110": "“Dānādivasenā”ti dānasīlavasena.",
  "anya-e0401n0:265_111": "Dānavasena appavattanatoti idaṃ tāva yujjati.",
  "anya-e0401n0:265_112": "Sīlavasena appavattanatoti idaṃ pana pāḷiyā na sameti.",
  "anya-e0401n0:265_113": "Pāḷiyañhi mahaggatajjhānesupi pahānaṃ sīlaṃ veramaṇi sīlantiādi vuttanti codanā.",
  "anya-e0401n0:265_114": "Taṃ pariharanto “yaṃ panā”tiādimāha.",
  "anya-e0401n0:265_115": "“Pariyāyena vuttaṃ”ti kenapariyāyena vuttanti.",
  "anya-e0401n0:265_116": "Pakati cārittaṃ sīlanti vuccati.",
  "anya-e0401n0:265_117": "Uppanne ca pathamajjhāne nīvaraṇānaṃ pahānaṃ nāma pakaticārittameva pakati niyāmena pavattameva.",
  "anya-e0401n0:265_118": "Iti pakaticārittattā sīlanti vuttaṃ.",
  "anya-e0401n0:265_119": "Puna nīvaraṇānaṃ pahānameva tehi vigamanaṭṭhena veramaṇīti ca,",
  "anya-e0401n0:265_120": "pidahanaṭṭhena saṃvaroti ca,",
  "anya-e0401n0:265_121": "pahāna kiccaṃ avijahanaṭṭhena avītikkamoti ca, vuttaṃ.",
  "anya-e0401n0:265_122": "Cetanāsīlanti ettha pana jhānasampayutta cetanā eva vuccati.",
  "anya-e0401n0:265_123": "Sā ca sīlajāti kattā sīlanti vuttāti daṭṭhabbaṃ.",
  "anya-e0401n0:265_124": "“Appanāpatta”nti paduddhāro.",
  "anya-e0401n0:265_125": "“Jhānabhedenā”ti pana vattabbaṃ.",
  "anya-e0401n0:265_126": "Rūpāvacarakusalañhi jhānabhedena pañcavidhaṃ,",
  "anya-e0401n0:265_127": "jhānameva pana jhānaṅgabhedena pañcavidhanti.",
  "anya-e0401n0:266_0": "Kusalakammadīpanā niṭṭhitā.",
  "anya-e0401n0:267_0": "153.",
  "anya-e0401n0:267_1": "“Etthā”tiādīsu.",
  "anya-e0401n0:267_2": "“Dhammasaṅgahe”ti dhammasaṅgaṇi pāḷiyaṃ.",
  "anya-e0401n0:267_3": "“Dassanenā”ti sotāpatti maggaññāṇena.",
  "anya-e0401n0:267_4": "“Taṃ”ti uddhacca cetanaṃ.",
  "anya-e0401n0:267_5": "“Bhāvanāyā”ti uparimaggattayasaṅkhātāya bhāvanāya.",
  "anya-e0401n0:267_6": "Pāḷipāṭhe.",
  "anya-e0401n0:267_7": "“Cittuppādā”ti cittacetasikā vuccanti.",
  "anya-e0401n0:267_8": "“Siyā”ti ekacceti atthe nipāta padaṃ.",
  "anya-e0401n0:267_9": "Imesu chasu cittuppādesu ekacce cha cittuppādā sotāpatti maggena pahātabbā,",
  "anya-e0401n0:267_10": "ekacce cha cittuppādā tīhi upari maggehi pahātabbāti attho.",
  "anya-e0401n0:267_11": "Tattha pathamapade “ekacce cha cittuppādā”ti kammapathapattakammasahajātā cha cittuppādā.",
  "anya-e0401n0:267_12": "Dutīya pade “ekacce cha cittuppādā”ti akammapatha pattā dhammikesu ṭhānesu assādanābhi nandādivasena pavattā cha cittuppādā.",
  "anya-e0401n0:267_13": "“Tatthā”ti dhammasaṅgahe.",
  "anya-e0401n0:267_14": "“Itaratthā”ti itaresu bhāvanāya pahātabbesu.",
  "anya-e0401n0:267_15": "“Tassā”ti nānakkhaṇika kammapaccayassa.",
  "anya-e0401n0:267_16": "Pāḷipāṭhe.",
  "anya-e0401n0:267_17": "“Sahajātā”ti attano paccayuppannehi sahajātā.",
  "anya-e0401n0:267_18": "“Nānakkhaṇikā”ti attano paccayuppannehi asahajātā atītakālabhūte nānakkhaṇe pavattā pāṇātipātādi cetanā.",
  "anya-e0401n0:267_19": "“Yadi evaṃ”ti evaṃ yadi siyāti attho.",
  "anya-e0401n0:267_20": "Yadi uddhacca cetanā dassana pade anuddhaṭattā paṭisandhiṃ nākaḍḍhatīti viññāyeyya.",
  "anya-e0401n0:267_21": "Evaṃ satīti pāṭhaseso.",
  "anya-e0401n0:267_22": "“Ce”ti ce vadeyya.",
  "anya-e0401n0:267_23": "“Nā”ti na sakkā vattuṃ.",
  "anya-e0401n0:267_24": "“Tassā vipākassā”ti tassā uddhacca cetanāya vipākassa.",
  "anya-e0401n0:267_25": "Pāḷipāṭhe.",
  "anya-e0401n0:267_26": "“Imesu dhammesu ñāṇaṃ”ti ime dhamme ārammaṇaṃ katvā uppannaññāṇaṃ.",
  "anya-e0401n0:267_27": "“Tesaṃ vipāke”ti uddhacca sahagatānaṃ vipāke.",
  "anya-e0401n0:267_28": "“Ñāṇaṃ”ti taṃ vipākaṃ ārammaṇaṃ katvā uppannaññāṇaṃ.",
  "anya-e0401n0:267_29": "“Sabba dubbalanti ca sakkā vattuṃ”ti sambandho.",
  "anya-e0401n0:267_30": "“Ativiya kāḷakadhammattā”ti buddhādīsu mahantesu ṭhānesu saddhāratanassa antarāyaṃ katvā pavattanato atiyevakaṇha dhammattā.",
  "anya-e0401n0:267_31": "Tassā vicikicchā cetanāya paṭisandhi ākaḍḍhanampi viññātabbanti yojanā.",
  "anya-e0401n0:267_32": "“Sabhāva viruddhattā yevā”ti vicikicchā asanniṭṭhāna sabhāvā.",
  "anya-e0401n0:267_33": "Adhimokkho sanniṭṭhāna sabhāvoti evaṃ sabhāva viruddhattāyeva.",
  "anya-e0401n0:268_0": "“Sabbatthā”tiādīsu.",
  "anya-e0401n0:268_1": "“Vipaccatīti vipācetī”ti vadanti.",
  "anya-e0401n0:268_2": "Taṃ pana padarūpena na sametīti aññaṃ atthaṃ vadanto “sabbampi vā”tiādimāha.",
  "anya-e0401n0:268_3": "“Mahāsampattiyo samuṭṭhāpetvā”ti devaloke devasampatti sadisā dibbavimānādikā mahāsampattiyo samuṭṭhāpetvā.",
  "anya-e0401n0:268_4": "Idaṃ “okāsaṃ katvā”ti pade visesanaṃ.",
  "anya-e0401n0:268_5": "Tattha “sukha vipākaṃ”ti idaṃ aṭṭha ahetuka vipākāni sandhāya vuttaṃ.",
  "anya-e0401n0:268_6": "Rūpaloke brahmānaṃ rūpakāyo rūpāvacara kammena nibbatto.",
  "anya-e0401n0:268_7": "So ca kāmāvacara dhamma samūho eva.",
  "anya-e0401n0:268_8": "Evaṃ sante tasmiṃ loke pañca ahetuka vipākānipi rūpāvacara kammena nibbattāni siyunti codanā.",
  "anya-e0401n0:268_9": "Taṃ pariharanto “rūpāvacara kusalaṃhī”tiādimāha.",
  "anya-e0401n0:268_10": "“Tānī”ti apāyabhūmiyaṃ uppannāni aṭṭha ahetuka vipākāni.",
  "anya-e0401n0:268_11": "“Sabbasmiṃ kāmaloke”ti ekādasavidhe kāmaloke.",
  "anya-e0401n0:268_12": "“Tesu cā”ti tesu aṭṭha ahetuka vipākesu ca.",
  "anya-e0401n0:268_13": "“Ārammaṇantare”ti kasiṇa nimittādito aññasmiṃ ārammaṇe.",
  "anya-e0401n0:268_14": "“Nimittā rammaṇe”ti kasiṇa nimittādike nimitta paññattā rammaṇe.",
  "anya-e0401n0:268_15": "“Tāni pañcavipākānī”ti cakkhu viññāṇādīni pañca ahetuka vipākāni kāmāvacara kusala kammasseva vipākāni hontīti yojanā.",
  "anya-e0401n0:268_16": "“Soḷasaka maggo”ti soḷasakathā maggo kathāpabandho.",
  "anya-e0401n0:268_17": "Evaṃ dvādasa kamaggo.",
  "anya-e0401n0:268_18": "“Ahetukaṭṭhaka”nti ahetuka vipākaṭṭhakaṃ.",
  "anya-e0401n0:268_19": "Sammā pakārena jānātīti sampajānaṃ. Ñāṇaṃ.",
  "anya-e0401n0:268_20": "Sampajānena katanti viggaho.",
  "anya-e0401n0:268_21": "Na sampajānakataṃ asampajānakataṃ.",
  "anya-e0401n0:268_22": "“Saddahitvā”ti etena diṭṭhuju kammañāṇa sampattiṃ dīpeti.",
  "anya-e0401n0:268_23": "Na hi tena ñāṇena asampanno kammañca kammaphalañca saddahatīti.",
  "anya-e0401n0:268_24": "Jānitvāti vā pāṭho siyā.",
  "anya-e0401n0:268_25": "“Ekamekaṃ”ti ekamekaṃ kusalakammaṃ.",
  "anya-e0401n0:268_26": "“Kusala samaye”ti kusala kamma karaṇakāle.",
  "anya-e0401n0:268_27": "Kusaluppattikāle vā.",
  "anya-e0401n0:268_28": "Yassame īdisaṃ puññaṃ pasutaṃ.",
  "anya-e0401n0:268_29": "Tassame bhavalābho bhogalābho mittalābho sabbelābhā ekantena sulābhāti attho.",
  "anya-e0401n0:268_30": "“Suladdhaṃ”ti idaṃ puññaṃ suladdhaṃ.",
  "anya-e0401n0:268_31": "Devesu ca manussesu saṃsaritvāti pāṭhaseso.",
  "anya-e0401n0:268_32": "“Sesenā”ti tassakammassa vipākāvasesena.",
  "anya-e0401n0:268_33": "Aṭṭhakathā pāṭhe.",
  "anya-e0401n0:268_34": "“Ekapiṇḍapātasmiṃ”ti ekavāraṃ piṇḍapātadāne.",
  "anya-e0401n0:268_35": "Saṃyuttaṭṭhakathāyaṃ vuttaṃ.",
  "anya-e0401n0:268_36": "Tasmā yaṃ vuttaṃ ‘ekā cetanā ekameva paṭisandhiṃ detī’ti,",
  "anya-e0401n0:268_37": "taṃ suvuttanti adhippāyo.",
  "anya-e0401n0:268_38": "“Paṭipakkhehī”ti paṭipakkhehi akusalehi.",
  "anya-e0401n0:268_39": "Visesena bhusaṃ muḷho byāmuḷho.",
  "anya-e0401n0:268_40": "Ativiya byāmuḷho atibyāmuḷho.",
  "anya-e0401n0:268_41": "Atibyāmuḷhatthāya paccayabhūtanti viggaho.",
  "anya-e0401n0:268_42": "Atiduppaññāya paccayabhūtanti attho.",
  "anya-e0401n0:268_43": "So hi thero vadatīti sambandho.",
  "anya-e0401n0:268_44": "“Iti katvā”ti evaṃ manasikaritvā.",
  "anya-e0401n0:268_45": "“Sannihitapaccayamattenā”ti āsanne saṇṭhitapaccaya mattena.",
  "anya-e0401n0:268_46": "“Pubbapayoga paccayamattenā”ti vuttaṃ hoti.",
  "anya-e0401n0:268_47": "Balavakammavasena uppannattā tikkhataraṃ vipākaṃ.",
  "anya-e0401n0:268_48": "Yadā payoga rahitena paccayagaṇena uppajjati,",
  "anya-e0401n0:268_49": "tadā asaṅkhārikaṃ nāma.",
  "anya-e0401n0:268_50": "Yadā payogasahitena,",
  "anya-e0401n0:268_51": "tadā sasaṅkhārikaṃ nāma.",
  "anya-e0401n0:268_52": "Tattha asaṅkhārikaṃ tikkhaṃ nāma.",
  "anya-e0401n0:268_53": "Sasaṅkhārikaṃ mandaṃ nāma.",
  "anya-e0401n0:268_54": "Tathā dubbala kammena uppanne mandavipākepi yojetabbaṃ.",
  "anya-e0401n0:268_55": "Evaṃ tikkhamandānaṃ mandatikkhatāpatti nāma siyā.",
  "anya-e0401n0:268_56": "Na ca tathā sakkā bhavitunti adhippāyo.",
  "anya-e0401n0:268_57": "Ettha siyā,",
  "anya-e0401n0:268_58": "yadi pubbakammavasena aṭṭhannaṃ mahāvipākānaṃ saṅkhārabhedo siddho siyā,",
  "anya-e0401n0:268_59": "aṭṭhannaṃ ahetuka vipākānampi sosaṅkhārabhedo siddho bhaveyya.",
  "anya-e0401n0:268_60": "Tānipi hi kānici asaṅkhārikena kammena nibbattāni,",
  "anya-e0401n0:268_61": "kānici sasaṅkhārikenāti codanā.",
  "anya-e0401n0:268_62": "Taṃ pariharanto “ahetuka vipākānaṃ panā”tiādimāha.",
  "anya-e0401n0:268_63": "“Ubhayakamma nibbattanaṃ”ti tesaṃ saṅkhāra bhedarahitattā asaṅkhārika kammenapi virodho natthi.",
  "anya-e0401n0:268_64": "Sasaṅkhārika kammenapi virodho natthi.",
  "anya-e0401n0:268_65": "Asaṅkhārika kammenapi nibbattanti.",
  "anya-e0401n0:268_66": "Sasaṅkhārika kammenapi nibbattanti.",
  "anya-e0401n0:268_67": "Evaṃ ubhayakamma nibbattanaṃ yuttaṃ.",
  "anya-e0401n0:268_68": "“Iti adhippāyo”ti tassa therassa adhippāyo.",
  "anya-e0401n0:268_69": "“Na kammāgamana vasenā”ti kammasaṅkhātassa cirakālato āgamana paccayassa vasena.",
  "anya-e0401n0:268_70": "“Āgamanaṃ”ti ca āgacchati etenāti āgamananti viggaho.",
  "anya-e0401n0:268_71": "“Kammabhave”ti atīte kammakaraṇabhave.",
  "anya-e0401n0:268_72": "“Kecanā”ti keci.",
  "anya-e0401n0:268_73": "Aṭṭhasāliniyaṃ pana āgatāti ca.",
  "anya-e0401n0:268_74": "Paṭisambhidā magge pana dvihetukā vuttāti ca sambandho.",
  "anya-e0401n0:268_75": "Imasmiṃ ṭhāne paṭisambhidā maggaṭṭhakathā vacanampi vattabbanti vadanto “tattha panā”tiādimāha.",
  "anya-e0401n0:268_76": "“Tīsukhaṇesū”ti kammakkhaṇe nikantikkhaṇe paṭisandhikkhaṇeti tīsukhaṇesu.",
  "anya-e0401n0:268_77": "“Ṭīkākārāpanā”ti abhidhammaṭīkākārāpana.",
  "anya-e0401n0:268_78": "“Sāvasesapāṭho”ti pāḷiyaṃ tihetukena kammena dvihetuka paṭisandhi,",
  "anya-e0401n0:268_79": "dvihetukena kammena ahetuka paṭisandhi avasesā hoti.",
  "anya-e0401n0:268_80": "Evaṃ avasesa vākya sahito pāṭho.",
  "anya-e0401n0:268_81": "Sarikkhameva sarikkhakaṃ.",
  "anya-e0401n0:268_82": "Kammena sarikkhakaṃ sadisaṃ kammasarikkhakaṃ. Vipākaṃ.",
  "anya-e0401n0:268_83": "“Mahātherenā”ti sāriputta mahātherena.",
  "anya-e0401n0:268_84": "Evañca katvātiādinā ṭīkākārānaṃ vacanaṃ upatthambheti.",
  "anya-e0401n0:269_0": "Kāmāvacarakammaṃ niṭṭhitaṃ.",
  "anya-e0401n0:270_0": "154.",
  "anya-e0401n0:270_1": "Rūpāvacarakamme.",
  "anya-e0401n0:270_2": "“Appaguṇatāyā”ti aparicitatāya.",
  "anya-e0401n0:270_3": "Avaḍḍhatāya.",
  "anya-e0401n0:270_4": "“Hīnehi chandādīhī”ti lābhasakkāra silokādi sāpekkhatāya hīnehi chandādīhi.",
  "anya-e0401n0:270_5": "“Te dhammā”ti chandādayo dhammā.",
  "anya-e0401n0:270_6": "Tāni idha nādhippetāni. Kasmā,",
  "anya-e0401n0:270_7": "upapattippabhedassa asādhakattāti adhippāyo.",
  "anya-e0401n0:270_8": "“Imānevā”ti imāni eva jhānāni.",
  "anya-e0401n0:270_9": "“Tividhāsū”ti ekasmiṃtale brahmapārisajjādi vasena tividhāsu.",
  "anya-e0401n0:270_10": "“Aṭṭhārasappabhedena vibhajitvā”ti tīsu hīna majjhimapaṇītesu ekekasmiṃ hīna hīnaṃ hīna majjhimaṃ hīna paṇītantiādinā vibhattena navavidhāni honti.",
  "anya-e0401n0:270_11": "Puna tesu tīṇi majjhimāni.",
  "anya-e0401n0:270_12": "Majjhimahīnaṃ majjhimamajjhimantiādinā vibhattāni navavidhāni honti.",
  "anya-e0401n0:270_13": "Evaṃ aṭṭhārasabhedena vibhajitvā.",
  "anya-e0401n0:270_14": "“Kammadvārāni nāmā”ti kammappavatti mukhāni nāma.",
  "anya-e0401n0:270_15": "“Imehi pabhāvitattā”ti imehi pabhāvehi mūlakāraṇehi pabhāvitattā pavattāpitattā.",
  "anya-e0401n0:270_16": "“Aṭṭhārasakhattiyā”ti hīnamajjhimādibhedena aṭṭhārasa khattiyā.",
  "anya-e0401n0:270_17": "Tathā aṭṭhārasa brāhmaṇādayo.",
  "anya-e0401n0:270_18": "Aṭṭha cattālīsa gottāni nāma hīnamajjhimā divasena vibhattāni gotamagottādīni aṭṭhacattālīsa gottāni.",
  "anya-e0401n0:270_19": "Tesaṃ cāritta paṭipattibhūtāni caraṇānipi aṭṭhacattālīsa hontīti.",
  "anya-e0401n0:270_20": "Ettha siyā.",
  "anya-e0401n0:270_21": "Purima vacane hīnādīni brahmaloke,",
  "anya-e0401n0:270_22": "aṭṭhakathā vacanehīnādīni manussaloketi sādhetabbaṃ aññaṃ,",
  "anya-e0401n0:270_23": "sādhakaṃ aññanti codanā.",
  "anya-e0401n0:270_24": "Taṃ pariharati “etenahī”tiādinā.",
  "anya-e0401n0:270_25": "“Upalakkhetī”ti paccakkhato pākaṭaṃ ekadesaṃ dassetvā apākaṭe tādisepi jānāpetīti attho.",
  "anya-e0401n0:270_26": "“Samatthā samatthaṃ vā”ti samatthā samatthabhāvaṃ vā.",
  "anya-e0401n0:270_27": "“Tathā hānenā”ti tathāhi anena ācariyena.",
  "anya-e0401n0:270_28": "Anuruddhā cariyenāti vuttaṃ hoti.",
  "anya-e0401n0:270_29": "Nāma rūpa paricchede vuttanti sambandho.",
  "anya-e0401n0:270_30": "Samānāsevane laddhe sati,",
  "anya-e0401n0:270_31": "mahabbale vijjamāne mahaggatakammaṃ vipākaṃ janeti.",
  "anya-e0401n0:270_32": "Tādisaṃ hetuṃ aladdhā alabhitvā abhiññā cetanā vipākaṃ na paccatīti yojanā.",
  "anya-e0401n0:270_33": "Tattha “samānā sevane”ti bhūmisamānatā vasena samānāsevane.",
  "anya-e0401n0:270_34": "Kāmajavanaṃ kāmajavanena samānāsevanaṃ.",
  "anya-e0401n0:270_35": "Rūpajavanaṃ rūpajavanena.",
  "anya-e0401n0:270_36": "Arūpajavanaṃ arūpajavanenāti daṭṭhabbaṃ.",
  "anya-e0401n0:270_37": "Tena vuttaṃ “samānabhūmikato”tiādi.",
  "anya-e0401n0:270_38": "Tattha “tadabhāvato”ti tādisassa balavabhāvassa abhāvato.",
  "anya-e0401n0:270_39": "Ekavāramattabhūtā mahaggata cetanā ca.",
  "anya-e0401n0:270_40": "“Sabba pathamabhūtā”ti samāpatti vīthīsu gotrabhussa anantare mahaggata javanaṃ sandhāya vuttaṃ.",
  "anya-e0401n0:270_41": "Lokuttara maggacetanā kadācipi samānā sevanaṃ na labhati.",
  "anya-e0401n0:270_42": "Evaṃ santepi attano anantarato paṭṭhāya yāvajīvampi bhavantarepi ariyaphalaṃ janetiyeva.",
  "anya-e0401n0:270_43": "Evamevāti vuttaṃ hoti.",
  "anya-e0401n0:270_44": "Idaṃ pavattiphalaṃ nāma hoti,",
  "anya-e0401n0:270_45": "idha pana paṭisandhi phalaṃ vicāritaṃ,",
  "anya-e0401n0:270_46": "tasmā asamānaṃ idaṃ nidassananti ce. Vuccate.",
  "anya-e0401n0:270_47": "Maggacetanā nāma taṇhā sahāyakaṃ vaṭṭagāmi kammaṃ na hoti.",
  "anya-e0401n0:270_48": "Ataṇhā sahāyakaṃ vivaṭṭagāmi kammaṃ hoti.",
  "anya-e0401n0:270_49": "Tasmā paṭisandhiṃ na deti.",
  "anya-e0401n0:270_50": "Sace pana taṃ taṇhā sahāyakaṃ vaṭṭagāmikammaṃ bhaveyya.",
  "anya-e0401n0:270_51": "Paṭisandhi kālepi phalaṃ dadeyya.",
  "anya-e0401n0:270_52": "Asamānā sevanatā pamāṇaṃ na bhaveyya.",
  "anya-e0401n0:270_53": "Evaṃ aññakāraṇattā asamānaṃ nidassanaṃ hoti.",
  "anya-e0401n0:270_54": "Na asamānā sevanatāyāti daṭṭhabbaṃ.",
  "anya-e0401n0:270_55": "“Upacitattā”ti punappunaṃ āsevana lābhena vaḍḍhitattā.",
  "anya-e0401n0:270_56": "“Sā cetanā”tiādikammikamahaggata cetanā ca.",
  "anya-e0401n0:270_57": "“Nā”ti codanā,",
  "anya-e0401n0:270_58": "na siyāti attho.",
  "anya-e0401n0:270_59": "Na ca sāpi samānabhūmaka dhammato laddhā sevanā hoti.",
  "anya-e0401n0:270_60": "Evaṃ santepi katattā bhāvitattāti vuttaṃ.",
  "anya-e0401n0:270_61": "Bhāvitattāti ca punappunaṃ āsevana lābhena vaḍḍhitattā iccevattho.",
  "anya-e0401n0:270_62": "Tasmā viññāyati asamānabhūmikehi pubbabhāgappavattehi kāmajavanehi paramparato punappunaṃ laddhā sevanatāya eva idha upacitattāti vuttanti.",
  "anya-e0401n0:270_63": "Tena vuttaṃ “ubhayattha panā”tiādi.",
  "anya-e0401n0:270_64": "Tattha “ubhayatthā”ti ubhayesu katattā upacitattāti ca katattā bhāvitattāti ca vuttesu pāṭhesu.",
  "anya-e0401n0:270_65": "“Pathama samannāhārato paṭṭāyā”ti mahaggatajjhāne appanāvīthito pure dvīsu parikamma bhāvanā upacāra",
  "anya-e0401n0:270_66": "bhāvanāsu parikamma bhāvanaṃ bhāventassa pathavī pathavītiādinā pathama samannāhārato paṭṭhāya.",
  "anya-e0401n0:270_67": "Lokuttara maggepana dasasu vipassanā ñāṇesu sabbapathamaṃ sammasanaññāṇaṃ bhāventassa rūpaṃ aniccaṃ vedanā",
  "anya-e0401n0:270_68": "aniccātiādinā pathama samannāhārato paṭṭhāyāti attho.",
  "anya-e0401n0:270_69": "Upacinitvāti ca bhāvetvāti ca vaḍḍhetvā icceva attho.",
  "anya-e0401n0:270_70": "“Abbhuṇhā”ti abhinavāti vuttaṃ hoti.",
  "anya-e0401n0:270_71": "“Ayaṃ vādo”ti anuruddhā cariyassa vādo.",
  "anya-e0401n0:270_72": "Yadi evaṃ,",
  "anya-e0401n0:270_73": "aṭṭhakathāsu saṅkhāra paccayā viññāṇa pada niddesesu abhiññā cetanā panettha parato viññāṇassa paccayo na hotīti na gahitāti vuttaṃ.",
  "anya-e0401n0:270_74": "Tattha aññaṃ yuttaṃ kāraṇaṃ vattabbanti,",
  "anya-e0401n0:270_75": "taṃ vadanto “catutthajjhāna samādhissa panā”tiādimāha.",
  "anya-e0401n0:270_76": "“Ṭīkākārā”ti abhidhammaṭīkākārā.",
  "anya-e0401n0:270_77": "“Tassā panā”tiādi attanovāda dassanaṃ.",
  "anya-e0401n0:270_78": "Sādhentiyā abhiññā cetanāya.",
  "anya-e0401n0:270_79": "Acittakabhava patthanāsahitaṃ saññā virāganti sambandho.",
  "anya-e0401n0:270_80": "“Idhā”ti manussa loke.",
  "anya-e0401n0:271_0": "“Anāgāmino panā”tiādīsu.",
  "anya-e0401n0:271_1": "“Etenā”ti etena attha vacanena.",
  "anya-e0401n0:271_2": "“Saddhādhiko”ti sandhindriyādhiko.",
  "anya-e0401n0:271_3": "Evaṃ vīriyādhikādīsupi.",
  "anya-e0401n0:271_4": "“Attanā laddha samāpattīnaṃ”ti ekassapi puggalassa bahūnaṃ attanā laddha samāpattīnaṃ.",
  "anya-e0401n0:271_5": "Tesu puthujjana sotāpanna sakadāgāmīsu.",
  "anya-e0401n0:271_6": "“Puthujjano”ti jhānalābhi puthujjano.",
  "anya-e0401n0:271_7": "“Nikantiyāsatī”ti kāmabhavanikantiyā sati.",
  "anya-e0401n0:271_8": "“Itare panā”ti sotāpanna sakadāgāmino pana.",
  "anya-e0401n0:271_9": "Parihīnajjhānā eva tattha nibbattanti.",
  "anya-e0401n0:271_10": "Na nikanti balenāti adhippāyo.",
  "anya-e0401n0:271_11": "Vibhāvanipāṭhe “tesaṃ pī”ti jhānalābhi sotāpanna sakadāgāmīnampi.",
  "anya-e0401n0:271_12": "Icchantena ṭīkācariyena.",
  "anya-e0401n0:271_13": "Tathā nikantiyā sati puthujjanādayo kāmāvacara kamma balena kāmabhavepi nibbattantīti yojanā.",
  "anya-e0401n0:271_14": "Cetopaṇidhi ijjhati. Kasmā,",
  "anya-e0401n0:271_15": "visuddhattā.",
  "anya-e0401n0:271_16": "Sīlavisuddhattāti adhippāyo.",
  "anya-e0401n0:271_17": "“Te”ti jhānalābhi sotāpanna sakadāgāmino.",
  "anya-e0401n0:271_18": "Aṅguttara pāṭhe.",
  "anya-e0401n0:271_19": "“Sahadassanuppādā”ti sotāpatti maggaññāṇaṃ dassananti vuccati.",
  "anya-e0401n0:271_20": "Dassanassa uppādakkhaṇena saddhiṃ.",
  "anya-e0401n0:271_21": "Natthi tassa taṃ saṃyojanantipi pāṭho.",
  "anya-e0401n0:271_22": "“Imaṃ lokaṃ”ti imaṃ kāmalokaṃ.",
  "anya-e0401n0:271_23": "“Vipassanā nikanti taṇhā”ti teneva dhammarāgena tāya dhamma nandiyāti evaṃ vuttā vipassanā sukhe nikanti taṇhā.",
  "anya-e0401n0:271_24": "Paccaye sati kuppanti nassantīti kuppā.",
  "anya-e0401n0:271_25": "Kuppā dhammā yesaṃ te kuppa dhammā.",
  "anya-e0401n0:271_26": "“Dhammā”ti mahaggata dhammā.",
  "anya-e0401n0:271_27": "Ime dve sotāpanna sakadāgāmino sīlesu paripūrakārino nāma.",
  "anya-e0401n0:271_28": "Sīlappaṭi pakkhānaṃ kilesānaṃ sabbaso pahīnattā.",
  "anya-e0401n0:271_29": "Tasmā te sīlesu akuppa dhammāti vuccanti.",
  "anya-e0401n0:271_30": "Samādhismiṃ pana kuppa dhammā eva.",
  "anya-e0401n0:271_31": "“Mahābrahmesu na nibbattantī”ti mahābrahmattaṃ na labhantīti adhippāyo.",
  "anya-e0401n0:271_32": "“Hīnajjhāsayattā”ti ettha itthiyo nāma pakatiyāva hīnajjhāsayā honti nīca chandā nīca cittā mandavīriyā mandapaññā. Kasmā,",
  "anya-e0401n0:271_33": "hīnaliṅgattā.",
  "anya-e0401n0:271_34": "Kasmā ca tā hīnaliṅgā honti.",
  "anya-e0401n0:271_35": "Dubbala kammanibbattattā.",
  "anya-e0401n0:271_36": "Dubbala kammanti ca purisatta janakaṃ kammaṃ upādāya vuccati.",
  "anya-e0401n0:271_37": "Brahmapurohitānampi saṅgahaṇaṃ veditabbaṃ. Kasmā,",
  "anya-e0401n0:271_38": "brahmapārisajjānanti aṭṭhakathā vacanassa yebhūyyavacanattā.",
  "anya-e0401n0:271_39": "Tenāha “na mahābrahmānaṃ”ti.",
  "anya-e0401n0:271_40": "Itarathā na brahmapurohitānaṃ na ca mahābrahmānanti vuttaṃ siyā.",
  "anya-e0401n0:271_41": "Na ca tathā sakkā vattuṃ ‘brahmattanti mahābrahmatta’nti iminā vacanena virujjhanato.",
  "anya-e0401n0:271_42": "Ayañca attho na kevalaṃ yebhūyyanayamattena siddho.",
  "anya-e0401n0:271_43": "Atha kho byañjana sāmatthiyenāpi siddhoti dassetuṃ “tehī”tiādimāha.",
  "anya-e0401n0:271_44": "Tattha “te”ti brahmapurohitā.",
  "anya-e0401n0:271_45": "Saṃyuttapāṭhe.",
  "anya-e0401n0:271_46": "“Paṭibhātutaṃ”ti ettha “taṃ”ti tuyhaṃ.",
  "anya-e0401n0:271_47": "Dhammīkathā tuyhaṃ paṭibhātu,",
  "anya-e0401n0:271_48": "pātubbhavatu.",
  "anya-e0401n0:271_49": "Kathetu icceva vuttaṃ hoti.",
  "anya-e0401n0:271_50": "“Brāhmaṇā”ti abhibhuṃ bhikkhuṃ ālapati.",
  "anya-e0401n0:271_51": "“Brahmuno”ti mahābrahmuno atthāya.",
  "anya-e0401n0:271_52": "Evaṃ sesesu dvīsu.",
  "anya-e0401n0:271_53": "“Tesaṃ”ti brahmapurohitānaṃ.",
  "anya-e0401n0:271_54": "Vibhāvanipāṭhe “iti attho daṭṭhabbo”ti “brahmapārisajjesu yevā”ti pulliṅga vacanattā puggalappadhānaṃ hoti.",
  "anya-e0401n0:271_55": "Nabhūmippadhānaṃ.",
  "anya-e0401n0:271_56": "Tasmā ayamattho yuttivasena daṭṭhabboti.",
  "anya-e0401n0:271_57": "“Tīsubhavaggesū”ti vehapphalabhūmi puthujjanabhavaggo nāma hoti rūpaloke.",
  "anya-e0401n0:271_58": "Tato upari puthujjanabhūmiyā abhāvato.",
  "anya-e0401n0:271_59": "Akaniṭṭhabhūmi ariyabhavaggo nāma.",
  "anya-e0401n0:271_60": "Tattha ṭhitānaṃ ariyānaṃ tattheva niṭṭhānato.",
  "anya-e0401n0:271_61": "Nevasaññābhūmi lokabhavaggo nāma.",
  "anya-e0401n0:271_62": "Tato upari lokasseva abhāvatoti.",
  "anya-e0401n0:272_0": "Kammacatukkānudīpanā niṭṭhitā.",
  "anya-e0401n0:273_0": "155.",
  "anya-e0401n0:273_1": "Maraṇuppattiyaṃ.",
  "anya-e0401n0:273_2": "“Āyuparimāṇassā”ti āyukappassa.",
  "anya-e0401n0:273_3": "“Tadubhayassā”ti āyukappassa ca kammassa ca.",
  "anya-e0401n0:273_4": "“Upaghātaka kammenā”ti balavantena pāṇātipātakammena.",
  "anya-e0401n0:273_5": "“Dussimāra kalāburājādīnaṃ viyā”ti tesaṃ maraṇaṃ viya.",
  "anya-e0401n0:273_6": "Uparodhitaṃ khandha santāna massāti viggaho.",
  "anya-e0401n0:273_7": "“Uparodhitaṃ”ti upagantvā nirodhāpitaṃ.",
  "anya-e0401n0:273_8": "Kammaṃ khiyyatiyeva.",
  "anya-e0401n0:273_9": "Evaṃ sati,",
  "anya-e0401n0:273_10": "sabbaṃpi maraṇaṃ ekena kammakkhayena siddhaṃ.",
  "anya-e0401n0:273_11": "Tasmā ekaṃ kammakkhaya maraṇameva vattabbanti vuttaṃ hoti.",
  "anya-e0401n0:273_12": "“Itarepi vuttā”ti itarānipi tīṇi maraṇāni vuttānīti codanā.",
  "anya-e0401n0:273_13": "Vuccate parihāro.",
  "anya-e0401n0:273_14": "“Sarasavasenevā”ti attano dhammatāvaseneva.",
  "anya-e0401n0:273_15": "Nānā āyu kappaṃ vidahanti saṅkharontīti nānāāyukappa vidhāyakā.",
  "anya-e0401n0:273_16": "“Sattanikāye”ti sattasamūhe.",
  "anya-e0401n0:273_17": "Niccakālaṃ ṭhitiṃ karontīti ṭhitikarā.",
  "anya-e0401n0:273_18": "Kadāci vuddhiṃ karonti,",
  "anya-e0401n0:273_19": "kadāci hāniṃ karontīti vuddhikarā hānikarā ca.",
  "anya-e0401n0:273_20": "“Tesaṃ vasenā”ti tesaṃ utu āhārānaṃ vasena.",
  "anya-e0401n0:273_21": "“Tayopi cete”ti etetayopi ṭhitikarādayo.",
  "anya-e0401n0:273_22": "Kammaṃ vipaccamānaṃ datvā khiyyatīti sambandho.",
  "anya-e0401n0:273_23": "Etena evarūpeṭhāne kammaṃ appadhānanti dīpeti.",
  "anya-e0401n0:273_24": "“Tadanurūpaṃ evā”ti taṃ dasavassakālānu rūpaṃ eva.",
  "anya-e0401n0:273_25": "“Bho gañcā”ti dhanadhaññādiparibhogañca.",
  "anya-e0401n0:273_26": "Tesaṃ utuāhārānaṃ gati etesanti taggatikā.",
  "anya-e0401n0:273_27": "Tesaṃ utuāhārānaṃ gatiṃ anuvattantīti vuttaṃ hoti.",
  "anya-e0401n0:273_28": "Tenāha “tadanuvattikā”ti.",
  "anya-e0401n0:273_29": "Saṅkhāravidūhi aññatrāti sambandho.",
  "anya-e0401n0:273_30": "Saṅkhāraviduno ṭhapetvāti attho.",
  "anya-e0401n0:273_31": "Iddhiyā pakatāti iddhimayā.",
  "anya-e0401n0:273_32": "“Iddhiyā”ti deviddhiyāvā bhāvanāmayiddhiyāvā.",
  "anya-e0401n0:273_33": "Vijjāya pakatāti vijjāmayā.",
  "anya-e0401n0:273_34": "“Vijjāyā”ti gandhārivijjāya.",
  "anya-e0401n0:273_35": "Aṭṭhi nhāru maṃsa lohitādikā rasadhātuyo ayanti vaḍḍhanti etehīti rasāyanāni.",
  "anya-e0401n0:273_36": "Tāni vidahanti etehīti rasāyana vidhayo.",
  "anya-e0401n0:273_37": "Nayūpadesā.",
  "anya-e0401n0:273_38": "Ciraṭṭhiti katthāya jīvitaṃ saṅkharonti etehīti jīvita saṅkhārā.",
  "anya-e0401n0:273_39": "Iddhimaya vijjāmaya jīvita saṅkhāresu ca rasāyana vidhisaṅkhātesu jīvita saṅkhāresu ca vidunoti samāso.",
  "anya-e0401n0:273_40": "“Dvi samuṭṭhānika rūpadhammesū”ti utusamuṭṭhānika rūpadhammesu ca āhāra samuṭṭhānika rūpadhammesu ca.",
  "anya-e0401n0:273_41": "“Pariṇamantesū”ti vipariṇamantesu.",
  "anya-e0401n0:273_42": "Tenāha “jiyyamānesū”tiādiṃ.",
  "anya-e0401n0:273_43": "“Yāvamahantaṃ pīti” sabbaññubuddhānaṃ kammaṃ viya koṭipattavasena atimahantampi.",
  "anya-e0401n0:273_44": "“Assā”ti kammassa.",
  "anya-e0401n0:273_45": "“Upacchedaka maraṇepi netabbo”ti balavante upacchedaka kamme āgate yāvamahantampi janaka kammaṃ attano vipākādhiṭṭhāna vipattiyā khiyyatiyeva.",
  "anya-e0401n0:273_46": "So cassakhayo na sarasena hoti,",
  "anya-e0401n0:273_47": "atha kho upacchedaka kamma balena hotīti idha upacchedaka maraṇaṃ visuṃ gahitanti evaṃ upacchedaka maraṇepi netabbo.",
  "anya-e0401n0:273_48": "“Akāla maraṇaṃ”ti āyukkhayamaraṇādīni tīṇi maraṇāni kālamaraṇāni nāma,",
  "anya-e0401n0:273_49": "maraṇā rahakāle maraṇānīti vuttaṃ hoti.",
  "anya-e0401n0:273_50": "Tato aññaṃ yaṃ kiñci maraṇaṃ akāla maraṇanti vuccati.",
  "anya-e0401n0:273_51": "Tenāha “tañhi pavattamānaṃ”tiādiṃ.",
  "anya-e0401n0:273_52": "“Mūlabhedato”ti mūlakāraṇappabhedato.",
  "anya-e0401n0:273_53": "Yasmā pana milinda pañhe vuttanti sambandho.",
  "anya-e0401n0:273_54": "Sannipatantīti sannipātā.",
  "anya-e0401n0:273_55": "Sannipātehi uppannā sannipātikāti atthaṃ sandhāya “sannipatitānaṃ”ti vuttaṃ. Athavā.",
  "anya-e0401n0:273_56": "Sannipatanaṃ sannipāto.",
  "anya-e0401n0:273_57": "Dvinnaṃ tiṇṇaṃ vā dosānaṃ missakabhāvo.",
  "anya-e0401n0:273_58": "Sannipātena uppannā sannipātikātipi yujjati.",
  "anya-e0401n0:273_59": "“Anisammakārīnaṃ”ti anisāmetvā anupadhāretvā karaṇa sīlānaṃ.",
  "anya-e0401n0:273_60": "Pavattā ābādhā visamaparihārajānāmāti yojanā.",
  "anya-e0401n0:273_61": "“Attanā vākatānaṃ payogānaṃ”ti satthaharaṇa,",
  "anya-e0401n0:273_62": "visakhādana,",
  "anya-e0401n0:273_63": "udakapātanādivasena katānaṃ.",
  "anya-e0401n0:273_64": "“Vināsentī”ti satthavassa vālukavassādīni vassāpetvāvā samudda vīciyo uṭṭhāpetvāvā evarūpe mahante bhayupaddave katvā vināsenti.",
  "anya-e0401n0:273_65": "“Manussa pathe”ti manussa padese.",
  "anya-e0401n0:273_66": "“Te”ti caṇḍā yakkhā.",
  "anya-e0401n0:273_67": "“Jīvitakkhayaṃ pāpentī”ti manussānaṃ vā gomahiṃsānaṃ vā medalohitāni pātabyatthāya tesu nānārogantara kappāni uppādetvā jīvitakkhayaṃ pāpentīti attho.",
  "anya-e0401n0:273_68": "“Vattabbameva natthī”ti sakalaṃ rajjaṃ vā raṭṭhaṃ vā dīpakaṃ vā vināsentīti vutte sakalaṃ janapadaṃ vā",
  "anya-e0401n0:273_69": "nagaraṃ vā nigamaṃ vā gāmaṃ vā taṃ taṃ puggalaṃ vā vināsentīti visuṃ vattabbaṃ natthīti adhippāyo.",
  "anya-e0401n0:273_70": "“Satthadubbhikkharogantara kappāpī”ti satthantara kappo dubbhikkhantara kappo rogantara kappoti ime tayo antara kappāpi idha vattabbāti attho.",
  "anya-e0401n0:273_71": "Tesu pana rogantara kappo yakkhā vāḷe amanusse ossajjanti,",
  "anya-e0401n0:273_72": "tena bahū manussā kālaṅkarontīti iminā ekadesena vuttoyeva.",
  "anya-e0401n0:273_73": "“Upapīḷako paghātakānaṃ kammānaṃ vipaccanavasenā”ti ettha tesaṃ kammānaṃ okāsappaṭilābhena sattasantāne",
  "anya-e0401n0:273_74": "sukhasantānaṃ vibādhetvā maraṇaṃ vā pāpetvā maraṇa mattaṃ vā dukkhaṃ janetvā pīḷanañca ghātanañca idha",
  "anya-e0401n0:273_75": "vipaccana nāmena vuttanti daṭṭhabbaṃ.",
  "anya-e0401n0:273_76": "Vipākaṃ pana janentuvā, māvā,",
  "anya-e0401n0:273_77": "idha appamāṇanti.",
  "anya-e0401n0:273_78": "Ettha siyā.",
  "anya-e0401n0:273_79": "Aṭṭhasu kāraṇesu opakkamikaṭṭhāne ‘kuppitāhi devatā sakalaṃ rajjādikaṃ asesaṃ katvā vināsentī’ti vuttaṃ.",
  "anya-e0401n0:273_80": "Tattha vināsitā janā kiṃ nu kho attano attano kamma vipākajehi ābādhana daṇḍehi vā vinassanti,",
  "anya-e0401n0:273_81": "udāhu visuṃ opakkamikehi ābādhana daṇḍehi vā vinassanti.",
  "anya-e0401n0:273_82": "Yañcettha vuttaṃ ‘evaṃ akāla maraṇaṃ upacchedaka kammunā vā aññehi vā aneka sahassehi kāraṇehi hotī’ti.",
  "anya-e0401n0:273_83": "Tattha yassa upacchedaka kammaṃ nāma natthi.",
  "anya-e0401n0:273_84": "Kiṃ tassa aññena kāraṇena akāla maraṇaṃ nāma bhaveyyāti.",
  "anya-e0401n0:273_85": "Ettha vadeyyuṃ,",
  "anya-e0401n0:273_86": "tassa aññena kāraṇena akāla maraṇaṃ nāma na bhaveyya.",
  "anya-e0401n0:273_87": "Sabbe sattā kammassakā,",
  "anya-e0401n0:273_88": "kammadāyādā,",
  "anya-e0401n0:273_89": "kammayonī,",
  "anya-e0401n0:273_90": "kamma bandhū,",
  "anya-e0401n0:273_91": "kammappaṭissaraṇātihi vuttaṃti.",
  "anya-e0401n0:273_92": "Tesaṃ taṃ vādaṃ bhindanto “yehikeci loke dissantī”tiādimāha.",
  "anya-e0401n0:273_93": "Puna tadatthaṃ daḷhaṃ karonto “yathāhā”tiādiṃ vadati.",
  "anya-e0401n0:273_94": "Tattha duvidhaṃ kammaphalaṃ,",
  "anya-e0401n0:273_95": "vipāka phalañca nissanda phalañca.",
  "anya-e0401n0:273_96": "Tattha vipāka phalaṃ nāma vipākakkhandhā ca cakkhu sotādīni kaṭattā rūpāni ca.",
  "anya-e0401n0:273_97": "Taṃ yena pubbe kammaṃ kataṃ,",
  "anya-e0401n0:273_98": "tasseva sādhāraṇaṃ hoti.",
  "anya-e0401n0:273_99": "Tassa santāne eva pavattati.",
  "anya-e0401n0:273_100": "Nissanda phalaṃ nāma tassa sukhuppattiyā vā dukkhuppattiyā vā attano kammānubhāvena bahiddhā samuṭṭhitāni iṭṭhārammaṇāni vā aniṭṭhā rammaṇāni vā.",
  "anya-e0401n0:273_101": "Taṃ pana aññesampi sādhāraṇaṃ hoti.",
  "anya-e0401n0:273_102": "Taṃ sandhāya vuttaṃ “sakakammasamuṭṭhitā eva. La.",
  "anya-e0401n0:273_103": "Paresaṃ sādhāraṇā evā”ti.",
  "anya-e0401n0:273_104": "Loke aṭṭhaloka dhammā nāma sabbe kamma vipākajā evāti na vattabbā.",
  "anya-e0401n0:273_105": "Ime ca sattā saṃsāre saṃsarantā aṭṭhasuloka dhammesu nimmujjantā saṃsaranti,",
  "anya-e0401n0:273_106": "tasmā te vināpi upapīḷaka kammena aññehi kāraṇehi nānādukkhaṃ phusantiyeva.",
  "anya-e0401n0:273_107": "Tathā vināpi upacchedaka kammena maraṇa dukkhaṃ pāpuṇantiyeva.",
  "anya-e0401n0:273_108": "Tena vuttaṃ “kammena vinā yatokutoci samuṭṭhitā”tiādi.",
  "anya-e0401n0:274_0": "“Te uppajjantī”ti te nānārogādayo uppajjanti.",
  "anya-e0401n0:274_1": "“Na upāya kusalā vā”ti tato attānaṃ mocetuṃ kāraṇa kusalā vā na honti.",
  "anya-e0401n0:274_2": "“Na ca paṭikāra kusalā vā”ti uppannaṃ rogādibhayaṃ apanetuṃ vūpasametuṃ paṭikāra kammeti kicchakamme kusalā vā na honti.",
  "anya-e0401n0:274_3": "“Nāpi parihāra kusalā vā”ti tato mocanatthaṃ pariharituṃ desantaraṃ gantuṃ kusalā vā na hontīti attho.",
  "anya-e0401n0:274_4": "Sesamettha suviññeyyaṃ.",
  "anya-e0401n0:274_5": "“Rogādayo eva taṃ khepentā pavattantī”ti kathaṃ te pubbakammaṃ khepentīti.",
  "anya-e0401n0:274_6": "Tassa vipākabhūtaṃ jīvita santānaṃ vināsentā khepenti.",
  "anya-e0401n0:274_7": "Vinaṭṭhehi jīvita santāne taṃ bhavaṃ janentaṃ khiyyati yevāti.",
  "anya-e0401n0:274_8": "Tenāha “yathāhī”tiādiṃ.",
  "anya-e0401n0:274_9": "“Kammassapi tathevā”ti tatheva pubbakammassapi tiṇagge ussāva bindusseva paridubbalatā siddhā hoti.",
  "anya-e0401n0:274_10": "Jīvite parikkhīṇe taṃ bhavaṃ janentassa pubbakammassapi parikkhīṇattā.",
  "anya-e0401n0:274_11": "“Evañcetaṃ”ti etaṃ kammappaṭi saṃyutta vacanaṃ idha amhehi vuttanayena sampaṭicchitabbaṃ.",
  "anya-e0401n0:274_12": "Sabbaṃ pubbekatahetudiṭṭhi nāma sabbaṃ sukhaṃ vā dukkhaṃ vā sucaritaṃ vā duccaritaṃ vā pubbabhave attanā",
  "anya-e0401n0:274_13": "katena pubbakammahetunā eva uppajjatīti evaṃ pavattā diṭṭhi.",
  "anya-e0401n0:274_14": "“Yaṃ kiñcāyaṃ”ti yaṃ kiñci ayaṃ.",
  "anya-e0401n0:274_15": "Mahābodhisattānaṃ adhimuttikālaṅkariyā nāma idha me cirakālaṃ ṭhitassa pāramipūraṇa kiccaṃ natthi,",
  "anya-e0401n0:274_16": "idāneva ito cavitvā manussaloke uppajjissāmi,",
  "anya-e0401n0:274_17": "uparujjhatu me idaṃ jīvitanti adhimuñcitvā daḷhaṃ manasikaritvā kālaṅkariyā.",
  "anya-e0401n0:274_18": "“Sayameva satthaṃ āharitvā”ti sayameva attano gīvaṃ satthena hanitvāti attho.",
  "anya-e0401n0:274_19": "“Etthevā”ti akālamaraṇe eva.",
  "anya-e0401n0:275_0": "“Tathā cā”tiādīsu.",
  "anya-e0401n0:275_1": "“Samāpatti lābhīnaṃ”ti niddhāraṇebhumma vacanaṃ.",
  "anya-e0401n0:275_2": "“Jīvita samasīsīnaṃ”ti arahatta maggaṃ labhitvā maggapaccavekkhanavīthi eva maraṇāsannavīthiṃ katvā parinibbānattā samaṃ sīsaṃ etesanti samasīsino.",
  "anya-e0401n0:275_3": "“Samaṃ sīsaṃ”ti jīvita santāna pariyantena samaṃ vaṭṭadukkha santāna pariyantaṃ vuccati.",
  "anya-e0401n0:275_4": "“Sabbesaṃ pī”ti sabbesampi khīṇāsavānaṃ.",
  "anya-e0401n0:275_5": "“Imaṃ suttapadaṃ”ti mahāparinibbānasutte āgataṃ suttapadaṃ.",
  "anya-e0401n0:275_6": "“Te”ti te vādino.",
  "anya-e0401n0:275_7": "“Tenā”ti tena vādavacanena.",
  "anya-e0401n0:275_8": "Kriyamanodhātu nāma pañcadvārāvajjanaṃ.",
  "anya-e0401n0:275_9": "Kriyāhetukamano viññāṇadhātu nāma hasituppādacittaṃ.",
  "anya-e0401n0:275_10": "“Assā”ti parinibbāyantassa buddhassa.",
  "anya-e0401n0:275_11": "“Na sameti yevā”ti santiṃ anupādisesaṃ nibbānaṃ ārammaṇaṃ katvāti ettha parinibbāna javanehi ārammaṇaṃ katvāti vuttepi na sametiyeva.",
  "anya-e0401n0:275_12": "Tenāha “tathāhī”tiādiṃ.",
  "anya-e0401n0:275_13": "“Bhavaṅgaṃ otaritvā parinibbāyatī”ti ettha parinibbāna cuticittameva bhavaṅganti vuttaṃ.",
  "anya-e0401n0:275_14": "Cuticittanti ca bhavantaraṃ gacchantasseva vuccati.",
  "anya-e0401n0:275_15": "Idha pana vohāra mattanti daṭṭhabbaṃ.",
  "anya-e0401n0:275_16": "Vibhāvanipāṭhe.",
  "anya-e0401n0:275_17": "Cutipariyosānānaṃ maraṇāsanna cittānaṃ.",
  "anya-e0401n0:275_18": "Yathā pana buddhānaṃ bhagavantānaṃ yāvajīvaṃ uppannaṃ mahābhavaṅgacittaṃ kammakammanimittādayo ārammaṇaṃ karotiyeva.",
  "anya-e0401n0:275_19": "Tathā parinibbāna cuticittaṃ pīti āha “na hī”tiādiṃ.",
  "anya-e0401n0:275_20": "Nanu maraṇakāle kammakammanimittādīnaṃ gahaṇaṃ nāma bhavantara gamanatthāya hoti,",
  "anya-e0401n0:275_21": "buddhā ca bhavantaraṃ na gacchanti.",
  "anya-e0401n0:275_22": "Tasmā “na hi. La.",
  "anya-e0401n0:275_23": "Na karotī”ti idaṃ na yuttanti.",
  "anya-e0401n0:275_24": "No na yuttaṃ.",
  "anya-e0401n0:275_25": "Bhavantara gamanatthāyāti idaṃ javanehi gahaṇe daṭṭhabbaṃ.",
  "anya-e0401n0:275_26": "Idha pana cuticittena gahaṇeti dassento “nacacutiyāgahitānī”tiādimāha.",
  "anya-e0401n0:275_27": "“Kammasiddhiyā”ti kammasijjhanatthāya.“Ettha cā”tiādīsu.",
  "anya-e0401n0:275_28": "“Tassā”ti soṇatthera pituno.",
  "anya-e0401n0:275_29": "“Kammabalenā”tiādīsu.",
  "anya-e0401n0:275_30": "“Aññenapi kāraṇa balenā”ti āciṇṇabhāvādikena kāraṇabalena.",
  "anya-e0401n0:275_31": "Gatinimittaṃ pana kammabalenevāti yuttaṃ siyā.",
  "anya-e0401n0:275_32": "“Tathopaṭṭhitaṃ”ti antimavīthito pubbe bahūsuvīthīsu upaṭṭhitappakārantiattho.",
  "anya-e0401n0:275_33": "Pāpapakkhiyesu duggatinimittesu.",
  "anya-e0401n0:275_34": "Kalyāṇapakkhiyāni sagganimittāni.",
  "anya-e0401n0:275_35": "Dhammāsokarañño maraṇakāle pāpapakkhiyānaṃ upaṭṭhānaṃ katthaci sīhaḷaganthe vuttaṃ.",
  "anya-e0401n0:276_0": "Sakalaṃ pathaviṃ bhutvā,",
  "anya-e0401n0:277_0": "Datvā koṭisataṃ dhanaṃ;",
  "anya-e0401n0:278_0": "Ante aḍḍhāmalakamattassa;",
  "anya-e0401n0:279_0": "Asoko issaraṃ gato; Ti ca;",
  "anya-e0401n0:280_0": "Asoko soka māgato; Ti ca;",
  "anya-e0401n0:281_0": "“Taṃ”ti vipaccamānakaṃ kammaṃ.",
  "anya-e0401n0:281_1": "“Niyāmaka sahakāri paccayabhūtā”ti ettha yathā nāvāyaṃ niyāmako nāma nāvaṃ icchitadisābhimukhaṃ niyāmeti, niyojeti.",
  "anya-e0401n0:281_2": "Tathā ayaṃ taṇhāpi bhavanikanti hutvā cittasantānaṃ gantabbabhavābhimukhaṃ niyāmeti, niyojeti.",
  "anya-e0401n0:281_3": "Kammassa ca accāyatta sahāyabhāvena sahakārī paccayo hotīti daṭṭhabbaṃ.",
  "anya-e0401n0:281_4": "“Kusalākusala kammanimittāni vā”ti aññāni kusalā kusalakammanimittāni vā.",
  "anya-e0401n0:281_5": "“Tadupatthambhikā”ti tassa kammassa upatthambhikā.",
  "anya-e0401n0:281_6": "“Nimittassādagadhitaṃ”ti mukhanimittādīsu assādentaṃ gijjhantaṃ.",
  "anya-e0401n0:281_7": "“Tiṭṭhamānaṃ tiṭṭhatī”ti tiṭṭhamānaṃ hutvā tiṭṭhati.",
  "anya-e0401n0:281_8": "Amuñcitvā tiṭṭhatīti vuttaṃ hoti.",
  "anya-e0401n0:281_9": "Anubyañjanaṃ nāma piyasātarūpo kathitalapitādi kriyāviseso.",
  "anya-e0401n0:281_10": "“Assa puggalassā”ti āsanna maraṇassa puggalassa.",
  "anya-e0401n0:281_11": "Aṭṭhakathā pāṭhe.",
  "anya-e0401n0:281_12": "“Kilesa balavināmitaṃ”ti avijjā taṇhādīnaṃ kilesānaṃ balena vināmitaṃ.",
  "anya-e0401n0:281_13": "Paṭicchādikā ādīna vā yassāti viggaho.",
  "anya-e0401n0:281_14": "“Taṃ”ti cittasantānaṃ.",
  "anya-e0401n0:281_15": "“Tasmiṃ”ti kammādivisaye.",
  "anya-e0401n0:281_16": "Aṭṭhakathāya na sameti.",
  "anya-e0401n0:281_17": "Tasmiṃ visayetihi tattha vuttaṃ.",
  "anya-e0401n0:281_18": "Na vuttaṃ tasmiṃ bhaveti.",
  "anya-e0401n0:281_19": "“Tasmiṃ vuttā naṃ”ti tasmiṃ ‘yebhūyyena bhavantare cha dvāraggahitaṃ’ti ṭhāne ṭīkāsu vuttānaṃ.",
  "anya-e0401n0:281_20": "Taṃ sadisa javanuppatti nāma kammakaraṇakāle pavatta javanehi sadisānaṃ idāni javanānaṃ uppatti.",
  "anya-e0401n0:281_21": "Bhavappaṭicchannañca kammaṃ apākaṭañca kammaṃ na tathā upaṭṭhāti.",
  "anya-e0401n0:281_22": "Kevalaṃ attānaṃ abhinavakaraṇa vasena dvārapattaṃ hutvā upaṭṭhātīti adhippāyo.",
  "anya-e0401n0:281_23": "“Visīda pattā”ti visaññībhāvena virūpaṃ hutvā sīdanapattā.",
  "anya-e0401n0:281_24": "“Tabbiparītena pāpakamma bahulāpi vattabbā”ti tepivisīdantare āvudha hatthā pāṇaghātaṃ karontā gaṇhathabandhathāti",
  "anya-e0401n0:281_25": "ugghosantā duṭṭhacittā hontītiādinā vattabbā.",
  "anya-e0401n0:281_26": "Aṭṭhakathā pāṭhesu.",
  "anya-e0401n0:281_27": "Ukkhitto asi yassāti ukkhittā siko.",
  "anya-e0401n0:281_28": "Patudanti vijjhanti etenāti patodanaṃ.",
  "anya-e0401n0:281_29": "Pājanadaṇḍo.",
  "anya-e0401n0:281_30": "Tassa agge katā sūci patodana sūci.",
  "anya-e0401n0:281_31": "“Patodana dukkhaṃ”ti vijjhana dukkhaṃ.",
  "anya-e0401n0:281_32": "Kathaṃ pana ukkhittāsikādibhāvena upaṭṭhānaṃ kammupaṭṭhānaṃ nāma hoti.",
  "anya-e0401n0:281_33": "Kathañca taṃ paṭisandhiyā ārammaṇabhāvaṃ upetīti āha “so cā”tiādiṃ.",
  "anya-e0401n0:281_34": "Uppajjamānānaṃ sattānaṃ.",
  "anya-e0401n0:281_35": "“Itaresaṃ panā”ti rūpārūpa bhavesu uppajjamānānaṃ pana.",
  "anya-e0401n0:281_36": "“Paripuṇṇaṃ katvā”ti tadārammaṇa pariyosānāyavā suddhāya vā javanavīthiyāti evaṃ paripuṇṇaṃ katvā.",
  "anya-e0401n0:281_37": "Ayaṃ pana bhavaṅgāvasāne cuticittuppatti nāma aṭṭhakathāsu natthi.",
  "anya-e0401n0:281_38": "Yañca bhavaṅgaṃ otaritvā parinibbāyatītiādi tattha tattha vuttaṃ.",
  "anya-e0401n0:281_39": "Tatthapi “bhavaṅgaṃ”ti cuticittameva ṭīkāsu vaṇṇenti.",
  "anya-e0401n0:281_40": "Tasmā “bhavaṅgakkhayevā”ti idaṃ kathaṃ yujjeyyāti āha “ettha cā”tiādiṃ.",
  "anya-e0401n0:281_41": "Anurūpaṃ setīti anusayo.",
  "anya-e0401n0:281_42": "Anubandho hutvā setīti anusayo.",
  "anya-e0401n0:281_43": "Anu anu vā setīti anusayo.",
  "anya-e0401n0:281_44": "Ettha ca anusayo nāma javanasahajāto na hoti.",
  "anya-e0401n0:281_45": "Idha ca anusaya nāmena vuttaṃ.",
  "anya-e0401n0:281_46": "Nānājavana sahajātā ca avijjā taṇhā paṭisandhiyā visesa paccayā honteva.",
  "anya-e0401n0:281_47": "Kathaṃ tā idha gahitā siyunti āha “ettha cā”tiādiṃ.",
  "anya-e0401n0:281_48": "Evaṃ sante avijjā parikkhittena taṇhāmūlakenāti vuttesu suṭṭhu yujjati.",
  "anya-e0401n0:281_49": "Anusayehi saha javanasahajātānampi laddhattā.",
  "anya-e0401n0:281_50": "Tasmā idha anusaya vacanaṃ na yuttanti codanā.",
  "anya-e0401n0:281_51": "Yuttamevāti dassento “api cā”tiādimāha.",
  "anya-e0401n0:281_52": "“Pariyattā”ti samattā.",
  "anya-e0401n0:281_53": "“So pī”ti phassādi dhamma samūhopi.“Tathā rūpā yevā”ti aggamaggena appahīna rūpāyeva,",
  "anya-e0401n0:281_54": "anusayabhūtāyevāti vuttaṃ hoti.",
  "anya-e0401n0:281_55": "“Taṃ”ti citta santānaṃ.",
  "anya-e0401n0:281_56": "“Tatthā”ti tadubhayasmiṃ.",
  "anya-e0401n0:281_57": "Kathaṃ taṃ tattha khipantīti āha “tasmiṃ”tiādiṃ.",
  "anya-e0401n0:281_58": "“Vijānanadhātuyā”ti viññāṇa dhātuyā.",
  "anya-e0401n0:281_59": "Saṅkantā nāma natthi.",
  "anya-e0401n0:281_60": "Yattha yattha uppajjanti.",
  "anya-e0401n0:281_61": "Tattha tattheva bhijjantīti adhippāyo.",
  "anya-e0401n0:281_62": "Kuto maraṇakāle saṅkantā nāma atthi vijjantīti yojanā.",
  "anya-e0401n0:281_63": "Evaṃ sante idaṃ vacanaṃ anamataggiya suttena viruddhaṃ siyāti.",
  "anya-e0401n0:281_64": "Na viruddhaṃ.",
  "anya-e0401n0:281_65": "Idañhi abhidhamma vacanaṃ,",
  "anya-e0401n0:281_66": "mukhyavacanaṃ,",
  "anya-e0401n0:281_67": "anamataggiya suttaṃ pana suttanta vacanaṃ pariyāya vacananti dassento “yañcā”tiādimāha.",
  "anya-e0401n0:281_68": "Pariyāyena vuttanti vatvā taṃ pariyāyaṃ dasseti “yesañhī”tiādinā.",
  "anya-e0401n0:281_69": "“So”ti so puggalo.",
  "anya-e0401n0:281_70": "“Tesaṃ”ti avijjā taṇhā saṅkhārānañca paṭisandhi nāma rūpa dhammānañca.",
  "anya-e0401n0:281_71": "“Hetupphalasambandhena bhavantaraṃ sandhāvati saṃsaratīti vuccatī”ti pubbe kammakaraṇakālepi te avijjā taṇhā saṅkhārā eva so sattoti vuccanti.",
  "anya-e0401n0:281_72": "Pacchā tesaṃ phalabhūtāyaṃ paṭisandhiyā pātubhavanakālepi sāpaṭisandhi eva so sattoti vuccati.",
  "anya-e0401n0:281_73": "Majjhe dhammappabandhopi so sattoti vuccati.",
  "anya-e0401n0:281_74": "Evaṃ hetudhammehi saddhiṃ phaladhamme ekaṃ sattaṃ karontassa hetupphala sambandho hoti.",
  "anya-e0401n0:281_75": "Evaṃ hetupphala sambandhena so eva kammaṃ karoti.",
  "anya-e0401n0:281_76": "Tena kammena so eva bhavantaraṃ sandhāvati saṃsaratīti vuccati.",
  "anya-e0401n0:281_77": "Ettha ca anamataggo yaṃ bhikkhave. La.",
  "anya-e0401n0:281_78": "Avijjānīvaraṇānaṃ sattānaṃti evaṃ sattavohārena vuttattā sādhammadesanā pariyāyadesanā hoti.",
  "anya-e0401n0:281_79": "Pariyāyadesanattā ca sandhāvataṃ saṃsaratanti pariyāyopi sijjhati.",
  "anya-e0401n0:281_80": "Yassaṃ pana dhamma desanāyaṃ dhammadesanāti vacanānu rūpaṃ dhammameva deseti,",
  "anya-e0401n0:281_81": "na sattaṃ,",
  "anya-e0401n0:281_82": "na puggalaṃ.",
  "anya-e0401n0:281_83": "Ayaṃ dhammadesanā eva mukhyadesanā nāma hoti.",
  "anya-e0401n0:281_84": "Tattha desita dhammā pana pakatikālepi desantaraṃ kālantaraṃ khaṇantaraṃ saṅkantā nāma natthi.",
  "anya-e0401n0:281_85": "Yattha yattha uppannā,",
  "anya-e0401n0:281_86": "tattha tattheva bhijjanti.",
  "anya-e0401n0:281_87": "Khayavayaṃ gacchanti.",
  "anya-e0401n0:281_88": "Tena vuttaṃ ‘na hi uppannuppannā dhammā. La.",
  "anya-e0401n0:281_89": "Saṅkantā nāma atthī’ti.",
  "anya-e0401n0:281_90": "Paṭighoso ca,",
  "anya-e0401n0:281_91": "padīpo ca, muddā ca.",
  "anya-e0401n0:281_92": "Ādisaddena paṭibimbacchāyā ca,",
  "anya-e0401n0:281_93": "bījasaṅkhāro ca,",
  "anya-e0401n0:281_94": "pāṭibhogo ca,",
  "anya-e0401n0:281_95": "bālakumāra sarīresu upayuttā vijjāsipposadhā cāti evaṃ aṭṭhakathā yaṃ āgatāni nidassanāni saṅgayhanti.",
  "anya-e0401n0:281_96": "“Nidassanā”nīti ca upamāyo vuccanti.",
  "anya-e0401n0:281_97": "Tattha “paṭighoso”ti gambhīraleṇa dvāre ṭhatvā saddaṃ karontassa antoleṇe paṭighoso pavattati.",
  "anya-e0401n0:281_98": "Tattha dvāre uppanno mūlasaddo antoleṇaṃ na gacchati,",
  "anya-e0401n0:281_99": "uppannaṭṭhāne eva nirujjhati.",
  "anya-e0401n0:281_100": "Paṭighoso ca tato āgato na hoti.",
  "anya-e0401n0:281_101": "Na ca vinā mūlasadda + paccayena aññato pavattati.",
  "anya-e0401n0:281_102": "Mūlasaddapaccayā eva tattha pavattatīti.",
  "anya-e0401n0:281_103": "Tattha mūlasaddo viya atīta kammaṃ.",
  "anya-e0401n0:281_104": "Paṭighoso viya anantare paṭisandhi.",
  "anya-e0401n0:281_105": "Esanayo padīpa muddā paṭibimbacchāyāsu.",
  "anya-e0401n0:281_106": "Tattha “padīpo”ti pathamaṃ ekaṃ padīpaṃ jāletvā tena aññaṃ padīpasatampi padīpa sahassampi jāleti.",
  "anya-e0401n0:281_107": "“Muddā”ti lañchanalekhā.",
  "anya-e0401n0:281_108": "Tattha ekena lañchanakkhandhena,",
  "anya-e0401n0:281_109": "tena lañchanalekhāsatampi lañchanalekhā sahassampi karoti.",
  "anya-e0401n0:281_110": "“Paṭibimbacchāyā”ti pasannesu ādāsapaṭṭesuvā udakesuvā uppannā sarīracchāyā.",
  "anya-e0401n0:281_111": "Etehi nidassanehi phalaṃ nāma hetuto āgataṃ na hoti.",
  "anya-e0401n0:281_112": "Hetunā ca vinā na sijjhatīti ettakamatthaṃ dīpeti.",
  "anya-e0401n0:281_113": "“Bījasaṅkhāro”ti kālantare uppannesu pupphaphalesu icchitavaṇṇa gandharasapātubhāvatthāya ropanakāle",
  "anya-e0401n0:281_114": "ambabījādīsu icchitavaṇṇa gandharasadhātūnaṃ paribhāvanā.",
  "anya-e0401n0:281_115": "Tattha tappaccayā kālantare pupphaphalesu uppannesu tevaṇṇagandharasā pātubbhavanti.",
  "anya-e0401n0:281_116": "“Pāṭibhogo”ti kiñci atthaṃ sādhetuṃ parassa santike iṇaṃ gaṇhantassa tavadhanaṃ saṃvaccharena vuḍḍhiyā saha dassāmi,",
  "anya-e0401n0:281_117": "sace nadadeyyaṃ.",
  "anya-e0401n0:281_118": "Asukaṃ nāma mamakhettaṃ vā vatthuvā tuyhaṃ hotūti paṭiññāṭhapanaṃ.",
  "anya-e0401n0:281_119": "Tattha tappaccayā dhanaṃ labhitvā taṃ atthañca sādheti.",
  "anya-e0401n0:281_120": "Kāle sampatte vuḍḍhiyā saha iṇañca sodheti.",
  "anya-e0401n0:281_121": "“Vijjāsipposadhā”ti loke puttake yāvajīvaṃ hitatthāya daharakāle kiñci vijjaṃvā sippaṃvā sikkhāpenti.",
  "anya-e0401n0:281_122": "Yāvajīvaṃ khararogānaṃ anuppādatthāya daharakāle ojavantaṃ kiñci osadhaṃ vā ajjhohārenti.",
  "anya-e0401n0:281_123": "Tattha tappaccayā puttānaṃ yāvajīvaṃ hitappaṭilābho vā tādisānaṃ rogānaṃ anuppādo vā hotiyeva.",
  "anya-e0401n0:281_124": "Etehi yathā kālantare asantesuyeva pāṭibhogādīsu mūlakammesu pubbabhāge katapaccayā eva pacchā attha sādhanādīni sijjhanti.",
  "anya-e0401n0:281_125": "Tathā kusalā kusala kammāni katvā kālantare tesu asantesupi pubbe katattā eva pacchā paṭisandhādīni phalāni pātubbhavantīti dīpeti.",
  "anya-e0401n0:281_126": "Tenavuttaṃ “paṭighosa padīpamuddādīni cettha nidassanānī”ti.",
  "anya-e0401n0:281_127": "“Kammadubbalabhāvenā”ti tadā jīvitindriyassa dubbalattā kammampi dubbalameva hotīti katvā vuttaṃ.",
  "anya-e0401n0:281_128": "Kāmañcettha aṭṭhakathāyaṃ vatvā dassitaṃ,",
  "anya-e0401n0:281_129": "tathāpi sambhavatīti sambandho.",
  "anya-e0401n0:281_130": "Tattha “taṃ pī”ti gatinimittampi.",
  "anya-e0401n0:281_131": "“Tathā cavantānaṃ”ti dibbarathādīni gatinimittaṃ katvā cavantānaṃ.",
  "anya-e0401n0:281_132": "“Dayhamānakāyenā”ti itthambhūtalakkhaṇe karaṇavacanaṃ. Gāthāyaṃ.",
  "anya-e0401n0:281_133": "Pañcadvāre paṭisandhikammaṃ vinā dvigocare siyāti yojanā.",
  "anya-e0401n0:281_134": "Tattha “dvigocare”ti kammanimitta gatinimittabhūte dvigocare.",
  "anya-e0401n0:281_135": "Tattha pañcadvāre paṭisandhi nāma pañcadvārika maraṇāsanna vīthicittānaṃ ante ca vantānaṃ paṭisandhi.",
  "anya-e0401n0:281_136": "Sāpi gatinimittabhūte gocare siyāti vutte pañcadvārika vīthicittāni pañcārammaṇabhūtāni gatinimittāni ārammaṇaṃ karontītipi siddhaṃ hoti.",
  "anya-e0401n0:281_137": "Evañca sati.",
  "anya-e0401n0:281_138": "Tesaṃ vīthicittānaṃ ante acavitvā tadanubandhaka manodvārikavīthicittehipi kadāci kesañci ca vanaṃ nanasambhavatīti sakkā vattuṃ.",
  "anya-e0401n0:281_139": "Tesu pana anubandhaka vīthīsu atītaggahaṇa samudāyaggahaṇehi ca vantānaṃ atītānipi gatinimittāni labbhanti.",
  "anya-e0401n0:281_140": "Vatthuggahaṇanāmaggahaṇehi ca vantānaṃ dhammā rammaṇaṃpi labbhatiyeva.",
  "anya-e0401n0:281_141": "Tasmā yaṃ vuttaṃ ācariyena kāmāvacara paṭisandhiyā cha dvāraggahitaṃ kammanimittaṃ gatinimittañca paccuppannamatītā rammaṇaṃ upalabbhatīti.",
  "anya-e0401n0:281_142": "Taṃ suvuttamevāti daṭṭhabbaṃ.",
  "anya-e0401n0:281_143": "Yaṃ pana ‘tameva tathopaṭṭhitaṃ ārammaṇaṃ ārabbha cittasantānaṃ abhiṇhaṃ pavattatī’ti evaṃ antimavīthito",
  "anya-e0401n0:281_144": "pubbabhāge bahūnaṃ vīthivārānaṃ pavattanaṃ ācariyena vuttaṃ.",
  "anya-e0401n0:281_145": "Taṃ tathopaṭṭhitaṃ gatinimittaṃ ārabbhātipi laddhuṃ vaṭṭatiyeva.",
  "anya-e0401n0:281_146": "Evañcasati,",
  "anya-e0401n0:281_147": "gatinimittaṃpi atītaṃ labbhatīti dassetuṃ “yadāpanā”tiādi vuttaṃ.",
  "anya-e0401n0:281_148": "“Santati vasenā”ti santati paccuppanna vasena.",
  "anya-e0401n0:281_149": "“Tassā”ti gatinimittassa.",
  "anya-e0401n0:281_150": "Yebhūyyena vutto,",
  "anya-e0401n0:281_151": "na sabbasaṅgāhikena vuttoti adhippāyo.",
  "anya-e0401n0:281_152": "“Manodvārika maraṇāsanna javanānaṃpi icchitabbattā”ti purejātapaccaya bhāvena icchitabbattāti adhippāyo.",
  "anya-e0401n0:281_153": "“Tadanubandhāyā”ti tāni manodvāri kamaraṇāsanna javanāni anugatāya.",
  "anya-e0401n0:281_154": "“Paṭisandhiyāpi sambhavato”ti tassa purejāta paccayassa paṭisandhiyāpi purejāta paccayatā sambhavato.",
  "anya-e0401n0:281_155": "Nanu therena bhinditvā avuttepi bhinditabbe sati,",
  "anya-e0401n0:281_156": "bhindanameva yuttanti ce.",
  "anya-e0401n0:281_157": "Na yuttaṃ. Kasmā,",
  "anya-e0401n0:281_158": "kammanimittena samānagatikattā.",
  "anya-e0401n0:281_159": "Tenāha “nacataṃ”tiādiṃ.",
  "anya-e0401n0:281_160": "Vibhāvaniyaṃ yathāsambhavaṃ yojetabbaṃti vatvā aparepana avisesatova vaṇṇentīti aparevādopi vutto.",
  "anya-e0401n0:281_161": "Tattha “avisesato vaṇṇentī”ti abhinditvāva vaṇṇentīti vuttaṃ hoti.",
  "anya-e0401n0:281_162": "Puna taṃ aparevādaṃ asampaṭicchanto “aṭṭhakathāyaṃ panā”tiādimāha.",
  "anya-e0401n0:281_163": "Idha pana taṃ aparevādaṃ paggaṇhanto puna “yañca tatthā”tiādimāha.",
  "anya-e0401n0:281_164": "Tattha “tadārammaṇāyā”ti taṃ gatinimittā rammaṇāya.",
  "anya-e0401n0:281_165": "“Tesaṃ vacanaṃ”ti aparesaṃ vacanaṃ.",
  "anya-e0401n0:281_166": "“Aññatra avicāraṇāyā”ti kasmā vuttaṃ.",
  "anya-e0401n0:281_167": "Nanu aṭṭhakathāyaṃ panātiādi sabbaṃ vicāraṇā vacanameva hotīti.",
  "anya-e0401n0:281_168": "Saccaṃ yathā diṭṭhapāṭhavasena,",
  "anya-e0401n0:281_169": "sāvasesa pāṭhabhāvaṃ pana na vicāretiyeva.",
  "anya-e0401n0:281_170": "Tasmā “aññatra avicāraṇāyā”ti vuttaṃ.",
  "anya-e0401n0:281_171": "Ettha siyā.",
  "anya-e0401n0:281_172": "Aṭṭhakathāpāṭho sāvaseso hotu,",
  "anya-e0401n0:281_173": "mūlaṭīkāpāṭho pana manodvāre yevāti niyametvā vuttattā kathaṃ sāvaseso siyāti.",
  "anya-e0401n0:281_174": "Niyametvā vuttopi idha adhippetatthe aparipuṇṇe sāvaseso eva hotīti.",
  "anya-e0401n0:281_175": "Tena vuttaṃ “aññaṃ kāraṇaṃ natthi aññatra avicāraṇāyā”ti.",
  "anya-e0401n0:281_176": "“Paccuppannamatītaṃ”tiādīsu.",
  "anya-e0401n0:281_177": "Tadārammaṇāvasānāya pañcadvārika javanavīthiyā ca vanaṃ hotīti yojanā.",
  "anya-e0401n0:281_178": "Evaṃ aparatthapi.",
  "anya-e0401n0:281_179": "Balavantepi sati.",
  "anya-e0401n0:281_180": "Tadārammaṇāvasānāya eva vīthiyā.",
  "anya-e0401n0:281_181": "“Vuttattā panā”ti aṭṭhakathāyaṃ eva vuttattā pana.",
  "anya-e0401n0:281_182": "“Purimabhāge evā”ti pañcadvārika antima vīthito pubbabhāge eva.",
  "anya-e0401n0:281_183": "“Tāhī”ti deyyadhammavatthūhi.",
  "anya-e0401n0:281_184": "“Yathātaṃ”ti taṃ atthajātaṃ katamaṃ viyāti attho.",
  "anya-e0401n0:281_185": "“Ito”ti manussa bhavato.",
  "anya-e0401n0:281_186": "Nimitta sadisaṃ saddaṃ vaṇṇanti sambandho.",
  "anya-e0401n0:281_187": "“Naṭṭhacakāraṃ”ti patitacakāraṃ.",
  "anya-e0401n0:281_188": "Aṭṭhakathāpāṭhe ñātakā mātādayo pañcadvāre upasaṃharantīti sambandho.",
  "anya-e0401n0:281_189": "“Tavatthāyā”ti tavaatthāya.",
  "anya-e0401n0:281_190": "“Cīnapaṭasomārapaṭādivasenā”ti cīnaraṭṭhe pavatto paṭo cīnapaṭo.",
  "anya-e0401n0:281_191": "Tathā somārapaṭepi.",
  "anya-e0401n0:281_192": "“Tānī”ti rasaphoṭṭhabbāni.",
  "anya-e0401n0:281_193": "Phoṭṭhabbaṃ pana aññaṃpi yujjateva.",
  "anya-e0401n0:281_194": "Atthidānīti manasikatattā paccuppannabhūtānīti vuttaṃ.",
  "anya-e0401n0:281_195": "“Arūpīnaṃ”ti arūpabrahmānaṃ.",
  "anya-e0401n0:281_196": "“Te”ti arūpino.",
  "anya-e0401n0:281_197": "“Tānī”ti heṭṭhimajjhānāni.",
  "anya-e0401n0:281_198": "Vissaṭṭhaṃ laddhajhānaṃ yesaṃ te vissaṭṭhajjhānā.",
  "anya-e0401n0:281_199": "“Tatoyeva cā”ti vissaṭṭhajjhānattāyeva ca.",
  "anya-e0401n0:281_200": "Ākaḍḍhitaṃ mānasaṃ cittaṃ etesanti viggaho.",
  "anya-e0401n0:281_201": "Idañca hetuvisesana padaṃ.",
  "anya-e0401n0:281_202": "Ākaḍḍhitamānasattā kāmabhave uppajjamānānanti dīpeti.",
  "anya-e0401n0:281_203": "Tesaṃ arūpīnaṃ.",
  "anya-e0401n0:281_204": "“Aññaṃ dubbala kammaṃ”ti upacārajjhānakammato aññaṃ tihetukomakaṃ kammaṃ.",
  "anya-e0401n0:281_205": "“Tesaṃ”ti rūpalokato ca vantānaṃ.",
  "anya-e0401n0:281_206": "“Sato”ti santassa samānassa.",
  "anya-e0401n0:281_207": "“Upatthambhane kāraṇaṃ natthī”ti idaṃ upacārajjhāna kammassa garuka kammagatikattā vuttaṃ.",
  "anya-e0401n0:281_208": "Ekanta garukakammabhūtaṃpi pana mahaggatajjhāna kammaṃ nāma nānānikanti balena paṭibāhīyamānaṃ paṭisandhiṃ na detiyeva.",
  "anya-e0401n0:281_209": "Upacārajjhāna kamme vattabbaṃ natthīti daṭṭhabbaṃ.",
  "anya-e0401n0:281_210": "“Tādisānī”ti tathā rūpāni dvihetukomaka kammāni tesaṃ okāsaṃ na labhanti.",
  "anya-e0401n0:281_211": "Nīvaraṇānaṃ suṭṭhuvikkhambhitattāyeva.",
  "anya-e0401n0:281_212": "“Yenā”ti yena chandādīnaṃ pavatti kāraṇena.",
  "anya-e0401n0:281_213": "“Nānākammāni pī”ti upacārajjhāna kammato aññāni paccuppanna kammānipi atītabhavesu katāni aparapariyāya kammānipi.",
  "anya-e0401n0:281_214": "“Yena cā”ti yena nānākammānampi okāsa lābhakāraṇena ca.",
  "anya-e0401n0:281_215": "“Te”ti rūpī brahmāno.",
  "anya-e0401n0:281_216": "“Vuttanayene vā”ti suṭṭhuvikkhambhitanīvaraṇānaṃ tesaṃ appanā pattajjhānavisesena [ yasmā panātiādinā",
  "anya-e0401n0:281_217": "ca ] paribhāvita cittasantānattā’ti ca vuttanayeneva.",
  "anya-e0401n0:281_218": "“Taṃ kāraṇaṃ”ti ahetuka paṭisandhiyā abhāva kāraṇaṃ.",
  "anya-e0401n0:281_219": "Parampara bhavesuca vīthimuttacittānaṃ pavattākāraṃ dassetunti sambandho.",
  "anya-e0401n0:281_220": "“Yathā tāniyeva osadhānī”ti loke ekaṃ osadhaṃ labhitvātaṃ devasikaṃ bhuñjati.",
  "anya-e0401n0:281_221": "Ekopathamadivase bhuñjantaṃ disvā katamaṃ nāma tvaṃ osadhaṃ bhuñjasīti pucchi.",
  "anya-e0401n0:281_222": "Idaṃ nāma osadhaṃ bhuñjāmīti vadati.",
  "anya-e0401n0:281_223": "Punadivasesupi osadhaṃ bhuñjantaṃ disvā tatheva pucchi.",
  "anya-e0401n0:281_224": "Tameva osadhaṃ bhuñjāmīti vadati.",
  "anya-e0401n0:281_225": "Tattha “tameva osadhaṃ”ti yaṃ pathamadivase osadhaṃ tayāca pucchitaṃ.",
  "anya-e0401n0:281_226": "Mayā ca kathitaṃ.",
  "anya-e0401n0:281_227": "Tameva ajja bhuñjāmīti attho.",
  "anya-e0401n0:281_228": "Tattha pana pathamadivase bhuttaṃ osadhaṃ aññaṃ.",
  "anya-e0401n0:281_229": "Ajja bhuttaṃ aññaṃ.",
  "anya-e0401n0:281_230": "Taṃsadisaṃ pana aññaṃpi tamevāti loke voharanti tāniyeva osadhāni bhuñjāmīti.",
  "anya-e0401n0:281_231": "Evaṃ idhapi tassadise tabbohāro daṭṭhabbo.",
  "anya-e0401n0:281_232": "“Tasmiṃ”ti bhavaṅgacitte.",
  "anya-e0401n0:281_233": "Avattamāne upapattibhavo occhijjati.",
  "anya-e0401n0:281_234": "Vattamāne na occhijjati.",
  "anya-e0401n0:281_235": "Tasmā tassa upapatti bhavassa anoccheda aṅgatthāya kāraṇattā bhavaṅganti vuccatīti adhippāyo.",
  "anya-e0401n0:281_236": "“Upapatti bhavo”ti ca kammajakkhandhasantānaṃ vuccati.",
  "anya-e0401n0:281_237": "“Parasamaye”ti uccheda diṭṭhīnaṃ vāde.",
  "anya-e0401n0:281_238": "“Vaṭṭamūlānī”ti avijjātaṇhā vuccanti.",
  "anya-e0401n0:281_239": "Vaṭṭamūlāni suṭṭhuucchijjanti etthāti viggaho.",
  "anya-e0401n0:281_240": "“Yassa atthāyā”ti saupādisesādikassa nibbānassa paṭilābhatthāya.",
  "anya-e0401n0:281_241": "“Paṭṭhapīyantī”ti pavattāpīyanti.",
  "anya-e0401n0:281_242": "Pajjanti pāpuṇanti ariyā janā etthāti padaṃ.",
  "anya-e0401n0:281_243": "Parato samantipade anupādisesassa gayhamānattā idha saupādisesanti vuttaṃ.",
  "anya-e0401n0:281_244": "Bujjhantīti budhā.",
  "anya-e0401n0:281_245": "Suṭṭhu saddhiṃ ucchinnaṃ sinehabandhanaṃ yehi te susamucchinnasinehabandhanā.",
  "anya-e0401n0:281_246": "Kathañca suṭṭhuucchinnaṃ,",
  "anya-e0401n0:281_247": "kehi ca saddhiṃ ucchinnantiāha “anusayamattaṃ pī”tiādiṃ.",
  "anya-e0401n0:281_248": "“Sesakilesehī”ti taṇhāsineha bandhanato avasesa kilesehi.",
  "anya-e0401n0:281_249": "“Adhisayitaṃ”ti vikkhambhituṃpi asakkuṇeyyaṃ hutvā atirekataraṃ sayitaṃ.",
  "anya-e0401n0:281_250": "“Adhigamāvahaṃ”ti adhigamo vuccati navavidho lokuttara dhammo.",
  "anya-e0401n0:281_251": "Taṃ āvahatīti adhigamāvahaṃ.",
  "anya-e0401n0:281_252": "“Sīlaṃ”ti catupārisuddhisīlaṃ.",
  "anya-e0401n0:281_253": "“Dhutaṅgaṃ”ti terasadhutaṅgaṃ.",
  "anya-e0401n0:281_254": "Sesamettha suviññeyyaṃ.",
  "anya-e0401n0:282_0": "Vīthimuttasaṅgahadīpaniyāanudīpanā niṭṭhitā.",
  "anya-e0401n0:283_0": "6. Rūpasaṅgahaanudīpanā",
  "anya-e0401n0:284_0": "156.",
  "anya-e0401n0:284_1": "Rūpasaṅgahe.",
  "anya-e0401n0:284_2": "“Cittacetasike”ti cittacetasika dhamme.",
  "anya-e0401n0:284_3": "“Dvīhi pabhedappavattīhī”ti dvīhi pabhedasaṅgahapavatti saṅgahehi.",
  "anya-e0401n0:284_4": "“Ye vattantī”ti ye dhammā vattanti pavattanti.",
  "anya-e0401n0:284_5": "“Ettāvatā”ti ettakena ‘tattha vuttābhidhammatthā’tiādikena vacanakkamena.",
  "anya-e0401n0:284_6": "Nipātaṃ icchantā ettakehi pañcahi paricchedehīti vaṇṇenti.",
  "anya-e0401n0:284_7": "Vacanavipallāsaṃ icchantātipi yujjati.",
  "anya-e0401n0:284_8": "“Samuṭṭhātī”ti suṭṭhu uṭṭhāti,",
  "anya-e0401n0:284_9": "pātubbhavati,",
  "anya-e0401n0:284_10": "vijjamānataṃ gacchati.",
  "anya-e0401n0:284_11": "“Kammādī”ti kammādipaccayo.",
  "anya-e0401n0:284_12": "“Piṇḍī”ti ekagghanatā vuccati.",
  "anya-e0401n0:284_13": "Upādāya mahantāni eva hutvāti sambandho.",
  "anya-e0401n0:284_14": "Indriyabaddhasantānaṃ sattasantānaṃ.",
  "anya-e0401n0:284_15": "Ajjhatta santānaṃtipi vuccati.",
  "anya-e0401n0:284_16": "“Visaṃvādakaṭṭhenā”ti virādhakaṭṭhena.",
  "anya-e0401n0:284_17": "Bhūtañca abhūtaṃ katvā abhūtañca bhūtaṃ katvā sandassakaṭṭhenāti vuttaṃ hoti.",
  "anya-e0401n0:284_18": "Bhūtavajjappaṭicchādanakammaṃ mahāmāyā nāma.",
  "anya-e0401n0:284_19": "Māyaṃ karontīti māyākārā.",
  "anya-e0401n0:284_20": "Āvisanaṃ nāma sattānaṃ sarīresu āvisanaṃ.",
  "anya-e0401n0:284_21": "Gahaṇaṃ nāma sattānaṃ attanovasaṃ vattāpanaṃ.",
  "anya-e0401n0:284_22": "Tadubhayaṃ karontā kattha ṭhatvā karonti.",
  "anya-e0401n0:284_23": "Antovāṭhatvā karonti,",
  "anya-e0401n0:284_24": "bahivā ṭhatvā karontīti pākatikehi manussehi jānituṃ passituṃ asakkuṇeyyattā acinteyyaṭṭhānaṃ nāma.",
  "anya-e0401n0:284_25": "“Vañcakaṭṭhenā”ti etā pakatiyā atidubbaṇṇaṃ attānaṃ devaccharāvaṇṇaṃ katvā vañcenti.",
  "anya-e0401n0:284_26": "Vasanarukkhagumbaṃpi dibbavimānaṃ katvā vañcenti.",
  "anya-e0401n0:284_27": "Evarūpena vañcakaṭṭhena.",
  "anya-e0401n0:284_28": "“Tenevaṭṭhenā”ti visaṃvādakaṭṭhādinā tividheneva atthena.",
  "anya-e0401n0:284_29": "Tānipihi asattabhūtaṃyeva attānaṃ sattoti visaṃvādenti.",
  "anya-e0401n0:284_30": "Arukkhaṃyeva attānaṃ rukkhoti visaṃvādenti. Aniṭṭhaṃ, akantaṃ,",
  "anya-e0401n0:284_31": "amanāpaṃyeva attānaṃ iṭṭho, kanto,",
  "anya-e0401n0:284_32": "manāpoti vañcenti,",
  "anya-e0401n0:284_33": "tathā sahajātānañca tesaṃ aññamaññassa anto vā tiṭṭhanti.",
  "anya-e0401n0:284_34": "Udāhubahivātiṭṭhantīti jānituṃ passituṃ asakkuṇeyyaṃ ṭhānaṃ hotīti.",
  "anya-e0401n0:284_35": "“Ubhayatthapī”ti māyākārādi mahābhūtesu ca pathaviyādimahābhūtesu ca.",
  "anya-e0401n0:284_36": "“Abhūtānī”ti asantāni,",
  "anya-e0401n0:284_37": "asaccāni.“Abbhutānī”ti acchariyakammāni.",
  "anya-e0401n0:284_38": "“Imasmiṃ pāṭhe”ti catunnaṃ mahābhūtānanti evaṃ sambandha padasahite pāṭhe.",
  "anya-e0401n0:284_39": "Aññattha pana upādārūpaṃ anupādārūpantiādīsu yakāra viraho diṭṭhoti adhippāyo.",
  "anya-e0401n0:284_40": "Dhātūnaṃ anekatthattā “pathayati pakkhāyatī”ti vuttaṃ.",
  "anya-e0401n0:284_41": "“Puthū”ti pāṭipadikapadaṃ.",
  "anya-e0401n0:284_42": "Tameva jātatthe niruttinayena pathavīti siddhanti dassetuṃ “puthumahantī”tiādi vuttaṃ.",
  "anya-e0401n0:284_43": "Pakārena thavīyatīti atthe pathavīti idaṃ ujukameva.",
  "anya-e0401n0:284_44": "“Āpetī”ti byāpeti.",
  "anya-e0401n0:284_45": "“Appāyatī”ti bhusaṃ pāyati, vaḍḍheti.",
  "anya-e0401n0:284_46": "Tenāha “suṭṭhu brūhetī”tiādiṃ.",
  "anya-e0401n0:284_47": "Nisānatthavaseneva paripācanatthopi labbhatīti āha “paripācetivā”ti.",
  "anya-e0401n0:284_48": "“Samīretī”ti suṭṭhu īreti kampeti.",
  "anya-e0401n0:284_49": "Vāyati vahatīti vāyo atthātissaya nayena.",
  "anya-e0401n0:284_50": "“Vitthambhanaṃ”ti vividhena ākārena bhūtasaṅghāṭānaṃ thambhanaṃ vahanaṃ abhinīharaṇaṃ.",
  "anya-e0401n0:284_51": "Kakkhaḷatā nāma kharatā pharusatā.",
  "anya-e0401n0:284_52": "Sahajātarūpānaṃ patiṭṭhānatthāya thaddhatā thūlatā.",
  "anya-e0401n0:284_53": "Sā sesabhūtesu natthīti āha “sesabhūtattayaṃ upādāyā”ti.",
  "anya-e0401n0:284_54": "“Anavaṭṭhānatā”ti ettha avaṭṭhānaṃ nāma acalaṭṭhānaṃ.",
  "anya-e0401n0:284_55": "Na avaṭṭhānanti anavaṭṭhānaṃ.",
  "anya-e0401n0:284_56": "Calananti vuttaṃ hoti.",
  "anya-e0401n0:284_57": "Tenāha “mudubhūtāpī”tiādiṃ.",
  "anya-e0401n0:284_58": "Ābandhakaṃ nāma ābandhitabbe vatthumhi mudumhi sati,",
  "anya-e0401n0:284_59": "daḷhaṃ na bandhati.",
  "anya-e0401n0:284_60": "Thaddhesati,",
  "anya-e0401n0:284_61": "daḷhaṃ bandhatīti idaṃ lokatova siddhanti āha “ābandhitabbāyā”tiādiṃ.",
  "anya-e0401n0:284_62": "“Tabbhāvaṃ”ti pariṇatabhāvaṃ.",
  "anya-e0401n0:284_63": "“Paripācakatā dassanato”ti hemante ajjhohaṭāhārānaṃ suṭṭhuparipācakatā dassanatoti vadanti.",
  "anya-e0401n0:284_64": "Usati dahatīti uṇhaṃ.",
  "anya-e0401n0:284_65": "“Dahatī”ti ca uṇhatejopi uṇhabhāvena dahati,",
  "anya-e0401n0:284_66": "sītatejopi sītabhāvena dahati.",
  "anya-e0401n0:284_67": "Uṇhena phuṭṭhaṃ vatthu uṇhattaṃ gacchati,",
  "anya-e0401n0:284_68": "sītena phuṭṭhaṃ vatthu sītattaṃ gacchati.",
  "anya-e0401n0:284_69": "Yañca uṇhattaṃ gacchati,",
  "anya-e0401n0:284_70": "taṃ uṇhatejo uṇhabhāvena dahatināma.",
  "anya-e0401n0:284_71": "Yañca sītattaṃ gacchati,",
  "anya-e0401n0:284_72": "taṃ sītatejo sītabhāvena dahatināma.",
  "anya-e0401n0:284_73": "Evaṃ sītatejopi usatidahatīti atthena uṇhatta lakkhaṇonāma hotīti.",
  "anya-e0401n0:284_74": "Evaṃsante nīlenavaṇṇena phuṭṭhaṃ vatthu nīlaṃ hoti.",
  "anya-e0401n0:284_75": "Pītena phuṭṭhaṃ pītaṃ hoti.",
  "anya-e0401n0:284_76": "Nīlaṃpi pītaṃpi taṃ vatthuṃ dahatināmāti ce.",
  "anya-e0401n0:284_77": "Nīlena vaṇṇena phuṭṭhaṃnāma natthi.",
  "anya-e0401n0:284_78": "Tathā pītena. Kasmā,",
  "anya-e0401n0:284_79": "nīlādīnaṃ upādārūpānaṃ phusana kiccā bhāvato.",
  "anya-e0401n0:284_80": "Sammissitaṃ nāma hoti.",
  "anya-e0401n0:284_81": "Na ca sammissanamattena dahati.",
  "anya-e0401n0:284_82": "Phusanto eva dahati.",
  "anya-e0401n0:284_83": "Phusantānaṃpi pathavivātānaṃ dahanakiccaṃ natthi.",
  "anya-e0401n0:284_84": "Paripācanakiccaṃ natthīti adhippāyo.",
  "anya-e0401n0:284_85": "Sace ghanathaddhe silāthambhe vitthambhanaṃ atthi,",
  "anya-e0401n0:284_86": "sakalo silāthambho kappāsapicuguḷhoviya sithilo ca lahuko ca bhaveyya.",
  "anya-e0401n0:284_87": "Naca bhavati.",
  "anya-e0401n0:284_88": "Tasmā tattha vitthambhanaṃ natthīti adhippāyena “so pana ghanathaddhesu silāthambhādīsu na labbhatī”ti codeti.",
  "anya-e0401n0:284_89": "Tattha pana vitthambhanaṃ labbhamānaṃ adhimattena na labbhati,",
  "anya-e0401n0:284_90": "sahajātabhūtānaṃ upatthambhanamattena labbhatīti dassento “nā”ti vatvā “tatthahī”tiādimāha.",
  "anya-e0401n0:284_91": "Tattha “vahatī”ti thaddhakakkhaḷa kiccaṃ vahati.",
  "anya-e0401n0:285_0": "Pasādarūpesu.",
  "anya-e0401n0:285_1": "“Samavisamaṃ”ti samaṭṭhānañca visamaṭṭhānañca,",
  "anya-e0401n0:285_2": "samadesañca visamadesañca,",
  "anya-e0401n0:285_3": "samapathañca visamapathañcāti evamādiṃ samavisamaṃ.",
  "anya-e0401n0:285_4": "“Ācikkhatī”ti ācikkhantaṃ viya taṃ jānana kiccaṃ sampādeti.",
  "anya-e0401n0:285_5": "Tenāha “samavisamajānanassa taṃ mūlakattā”ti.",
  "anya-e0401n0:285_6": "“Anirākaraṇato”ti appaṭikkhipanato.",
  "anya-e0401n0:285_7": "“Taṃ vā”ti rūpaṃ vā.",
  "anya-e0401n0:285_8": "Suṇanti janā.",
  "anya-e0401n0:285_9": "Suyyanti janehi.",
  "anya-e0401n0:285_10": "Evaṃ ghāyantītiādīsu.",
  "anya-e0401n0:285_11": "“Jīvita nimittaṃ”ti jīvitappavattikāraṇabhūto.",
  "anya-e0401n0:285_12": "“Ninnatāyā”ti visayavisayībhāvūpagamanena ninnatāya.",
  "anya-e0401n0:285_13": "“Jīvitavutti sampādakattā”ti nānāvacībhedavacīkammappavattanenāti adhippāyo.",
  "anya-e0401n0:285_14": "Ime pana pañca cakkhu pasādādayoti sambandho.",
  "anya-e0401n0:285_15": "“Daṭṭhukāmatā”ti rūpataṇhā vuccati.",
  "anya-e0401n0:285_16": "Ādisaddena sotukāmatā ghāyitukāmatā sāyitukāmatā phusitukāmatāyo saṅgayhanti.",
  "anya-e0401n0:285_17": "Atthato saddataṇhā gandhataṇhā rasataṇhā phoṭṭhabbataṇhā eva.",
  "anya-e0401n0:285_18": "“Nidānaṃ”ti kāraṇaṃ.",
  "anya-e0401n0:285_19": "Daṭṭhukāmatādayo nidāna massāti viggaho.",
  "anya-e0401n0:285_20": "Kusalā kusalakammaṃ.",
  "anya-e0401n0:285_21": "Samuṭṭhāti etenāti samuṭṭhānaṃ.",
  "anya-e0401n0:285_22": "Kammameva.",
  "anya-e0401n0:285_23": "Daṭṭhukāmatādinidānakammaṃ samuṭṭhānaṃ yesanti samāso.",
  "anya-e0401n0:285_24": "Pathaviādīni bhūtāni.",
  "anya-e0401n0:285_25": "Tesaṃ pasādo lakkhaṇaṃ etesanti viggaho.",
  "anya-e0401n0:285_26": "Dutīya vikappe.",
  "anya-e0401n0:285_27": "Rūpādīnaṃ pañcārammaṇānaṃ abhighātaṃ arahatīti rūpādiabhighātāraho.",
  "anya-e0401n0:285_28": "Bhūtānaṃ pasādo bhūtappasādo.",
  "anya-e0401n0:285_29": "So lakkhaṇaṃ etesanti viggaho.",
  "anya-e0401n0:285_30": "Cakkhu ūkāsirappamāṇe diṭṭha maṇḍale tiṭṭhatīti sambandho.",
  "anya-e0401n0:285_31": "“Diṭṭhamaṇḍale”ti mahājanehi pakati cakkhunā diṭṭhe pasannamaṇḍale.",
  "anya-e0401n0:285_32": "Telaṃ sattapicupaṭalāni byāpetvā tiṭṭhativiyāti yojanā.",
  "anya-e0401n0:285_33": "“Sotabilaṃ” nāma sotakūpo.",
  "anya-e0401n0:285_34": "“Aṅguliveṭhanā” nāma aṅgulimuddikā.",
  "anya-e0401n0:285_35": "“Upacitatanutambalomaṃ”ti rāsīkatañca viraḷañca tambalohavaṇṇañca sukhumalomaṃ.",
  "anya-e0401n0:285_36": "Upacitaṃ rāsīkataṃ tanutambalomaṃ etthāti viggaho.",
  "anya-e0401n0:285_37": "“Ajapadasaṇṭhānaṃ”ti ajassa pādena akkantapadasaṇṭhānavantaṃ.",
  "anya-e0401n0:285_38": "“Uppaladalaṃ” nāma uppalapaṇṇaṃ.",
  "anya-e0401n0:285_39": "Uppaladalassa aggasaṇṭhānavantaṃ.",
  "anya-e0401n0:285_40": "“Vaṭṭi” nāma idha manussānaṃ sarīrākārasaṇṭhitā āyatapiṇḍi.",
  "anya-e0401n0:285_41": "“Sukkhacammāni ca ṭhapetvā”ti sambandho.",
  "anya-e0401n0:285_42": "Te pana pañcappasādā.",
  "anya-e0401n0:285_43": "Samudīraṇaṃ cañcalanaṃ.",
  "anya-e0401n0:285_44": "“Yathātaṃ”ti katamaṃ viya taṃ.",
  "anya-e0401n0:285_45": "Ime pasādā vicittā,",
  "anya-e0401n0:285_46": "kathaṃvicittāti āha “aññamaññaṃ asadisā”ti.",
  "anya-e0401n0:285_47": "Kathaṃ asadisāti āha “tehī”tiādiṃ.",
  "anya-e0401n0:286_0": "Gocararūpesu.",
  "anya-e0401n0:286_1": "“Vaṇṇavisesaṃ”ti vaṇṇavisesatthaṃ.",
  "anya-e0401n0:286_2": "Vaṇṇavikāranti vuttaṃ hoti.",
  "anya-e0401n0:286_3": "Hadaye gato pavatto bhāvo hadayaṅgatabhāvo.",
  "anya-e0401n0:286_4": "“Bhāvo”ti ca adhippāyo vuccati.",
  "anya-e0401n0:286_5": "Taṃ pakāseti,",
  "anya-e0401n0:286_6": "mukhe vaṇṇavikāraṃ disvā ayaṃ me tussati,",
  "anya-e0401n0:286_7": "ayaṃ me ruccati,",
  "anya-e0401n0:286_8": "ayaṃ me kuppati,",
  "anya-e0401n0:286_9": "ayaṃ somanassito,",
  "anya-e0401n0:286_10": "ayaṃ domanassitoti evaṃ jānanapaccayattā.",
  "anya-e0401n0:286_11": "“Pakatiyā pī”ti vaṇṇavisesaṃ anāpajjitvāpīti adhippāyo.",
  "anya-e0401n0:286_12": "“Yaṃ kiñcidabbaṃ”ti saviññāṇakavatthuṃ.",
  "anya-e0401n0:286_13": "Samavisamaṃ pubbe pakāsitaṃ.",
  "anya-e0401n0:286_14": "Taṃ taṃ atthaṃ vā ācikkhati taṃ sutvā tassa tassa atthassa jānanato.",
  "anya-e0401n0:286_15": "Attano vatthuṃ vā ācikkhati taṃ sutvā tassa vatthussapi jānanato.",
  "anya-e0401n0:286_16": "“Attano vatthuṃ sūcetī”ti idha idaṃ nāma atthīti pakāseti.",
  "anya-e0401n0:286_17": "“Phusīyatī”ti phusitvā vijānīyati.",
  "anya-e0401n0:286_18": "“Taṃ”ti phusanaṃ.",
  "anya-e0401n0:286_19": "“Tassā”ti āpodhātuyā.",
  "anya-e0401n0:286_20": "“Dravatāvā”ti addatintarasatāvā.",
  "anya-e0401n0:286_21": "Phusitvā gayhati,",
  "anya-e0401n0:286_22": "sā ca āpodhātu siyāti codeti.",
  "anya-e0401n0:286_23": "Vuccate parihāro.",
  "anya-e0401n0:286_24": "Evaṃ pana na labbhati,",
  "anya-e0401n0:286_25": "tasmā sā tejoyeva. Na āpoti.",
  "anya-e0401n0:286_26": "Ettha evaṃ alabbhamānāpi sāsītatā āpoyeva, na tejo. Kasmā,",
  "anya-e0401n0:286_27": "āpassapi sītuṇhavasena duvidhatā sambhavato.",
  "anya-e0401n0:286_28": "Tasmiñhi loharase uṇhatā uṇhaāpo,",
  "anya-e0401n0:286_29": "sītavatthūsu sītatā sītaāpoti ce.",
  "anya-e0401n0:286_30": "Evaṃ pana sati tejo nāma natthīti āpajjatīti parihāro.",
  "anya-e0401n0:286_31": "“Saha appavattanato”ti ekato appavattanato.",
  "anya-e0401n0:286_32": "“Orapārānaṃ viyā”ti nadiyaṃ tīraṃ nāma idaṃ orimatīraṃ,",
  "anya-e0401n0:286_33": "idaṃ pārimanti niyamato natthi.",
  "anya-e0401n0:286_34": "Yattha sayaṃ tiṭṭhati,",
  "anya-e0401n0:286_35": "taṃ orimanti,",
  "anya-e0401n0:286_36": "itaraṃ pārimanti voharati.",
  "anya-e0401n0:286_37": "Evaṃ orapārānaṃ anavaṭṭhānaṃ hotīti.",
  "anya-e0401n0:286_38": "Ettha ca “sītuṇhānaṃ saha appavattanato”ti etena yadi te saha pavatteyyuṃ.",
  "anya-e0401n0:286_39": "Tattha sītatā āponāma,",
  "anya-e0401n0:286_40": "uṇhatā tejonāmāti vattabbā siyuṃ.",
  "anya-e0401n0:286_41": "Na pana te saha pavattanti,",
  "anya-e0401n0:286_42": "tasmā tathā na vattabbā hontīti dasseti.",
  "anya-e0401n0:286_43": "Na na vattabbā. Kasmā,",
  "anya-e0401n0:286_44": "uṇhatejena yuttohi āpo uṇhattameva gacchati.",
  "anya-e0401n0:286_45": "Yathātaṃ uṇhatejena yuttā pathavīpi vāyopi uṇhattameva gacchantīti.",
  "anya-e0401n0:286_46": "Tasmā te saha na pavattanti.",
  "anya-e0401n0:286_47": "Saha appavattesupi tesu aññattha sītavatthūsu sītatā āponāmāti vattabbameva hotīti codanā.",
  "anya-e0401n0:286_48": "Evaṃsante tasmiṃ loharase sabbepi rūpadhammā uṇhattaṃ gacchantīti sabbepi tejobhāvaṃ pāpuṇanti.",
  "anya-e0401n0:286_49": "‘Uṇhatta lakkhaṇo tejo’tihi vuttaṃ.",
  "anya-e0401n0:286_50": "Yadi ca sītavatthūsu sītabhāvo nāma siyā.",
  "anya-e0401n0:286_51": "Tatthapi tena yuttā sabbepi rūpadhammā sītataṃ gacchantiyeva.",
  "anya-e0401n0:286_52": "Tatthapi tavamatiyā sabbepi āpobhāvaṃ pāpuṇanti.",
  "anya-e0401n0:286_53": "Na pana sakkā tathā bhavituṃ.",
  "anya-e0401n0:286_54": "Na hi evarūpaṃ lakkhaṇaññathattaṃ nāma tesaṃ atthi.",
  "anya-e0401n0:286_55": "Bhāvaññathattameva atthi.",
  "anya-e0401n0:286_56": "Tattha “lakkhaṇaññathattaṃ” nāma pathavī āpobhāvaṃ gacchati.",
  "anya-e0401n0:286_57": "Āpo pathavibhāvaṃ gacchatītiādi.",
  "anya-e0401n0:286_58": "“Bhāvaññathattaṃ” nāma pathavī kadāci kakkhaḷā hoti.",
  "anya-e0401n0:286_59": "Kadāci mudukā.",
  "anya-e0401n0:286_60": "Āpo kadāci ābandhanamatto hoti.",
  "anya-e0401n0:286_61": "Kadāci paggharaṇako.",
  "anya-e0401n0:286_62": "Tejo kadāci uṇho,",
  "anya-e0401n0:286_63": "kadāci sīto.",
  "anya-e0401n0:286_64": "Vāyo kadāci vitthambhanamatto,",
  "anya-e0401n0:286_65": "kadāci samudīraṇoti.",
  "anya-e0401n0:286_66": "Evaṃ ekamekassā dhātuyā tikkha manda omattādhimattavasena kriyāsaṅkanti nāma atthīti.",
  "anya-e0401n0:286_67": "Tasmā yaṃ vuttaṃ ‘uṇhatejena yuttohi āpo uṇhattameva gacchati,",
  "anya-e0401n0:286_68": "yathā taṃ uṇhatejena yuttā pathavīpi vāyopi uṇhattameva gacchantī’ti.",
  "anya-e0401n0:286_69": "Taṃ lakkhaṇaññathattavacanaṃ hoti.",
  "anya-e0401n0:286_70": "Na yujjati.",
  "anya-e0401n0:286_71": "Na hi uṇhatejena yuttā sabbetedhammā uṇhattaṃ gacchanti.",
  "anya-e0401n0:286_72": "Attano attano sabhāvaṃ na vijahanti.",
  "anya-e0401n0:286_73": "Tathāhi tasmiṃ pakkuthite santatte loharase bhāvo uṇhattaṃ na gacchati.",
  "anya-e0401n0:286_74": "Ābandhana sabhāvaṃ vā paggharaṇa sabhāvaṃ vā na vijahati.",
  "anya-e0401n0:286_75": "Yadi uṇhattaṃ gaccheyya,",
  "anya-e0401n0:286_76": "taṃ sabhāvaṃ vijaheyya. Evaṃsati,",
  "anya-e0401n0:286_77": "tasmiṃ loharase ābandhanākāro vā paggharaṇākāro vā na paññāyeyya.",
  "anya-e0401n0:286_78": "Sabberūpa dhammā vikkireyyuṃ.",
  "anya-e0401n0:286_79": "Vikkiritvā antaradhāreyyuṃ.",
  "anya-e0401n0:286_80": "Na ca na paññāyati.",
  "anya-e0401n0:286_81": "Nāpi vikkiranti.",
  "anya-e0401n0:286_82": "Noca tattha ābandhanākāro uṇhattaṃ gacchati.",
  "anya-e0401n0:286_83": "Aññohi ābandhanākāro,",
  "anya-e0401n0:286_84": "aññaṃ uṇhattaṃ.",
  "anya-e0401n0:286_85": "Ābandhanākāro āpo,",
  "anya-e0401n0:286_86": "uṇhattaṃ tejo.",
  "anya-e0401n0:286_87": "Tattha pathavivāyesupi esevanayo.",
  "anya-e0401n0:286_88": "Tasmā yaṃ vuttaṃ “yadi te saha pavatteyyuṃ.",
  "anya-e0401n0:286_89": "Tattha sītatā āponāma,",
  "anya-e0401n0:286_90": "uṇhatā tejo nāmāti vattabbā siyuṃ.",
  "anya-e0401n0:286_91": "Na pana te saha pavattanti.",
  "anya-e0401n0:286_92": "Tasmā tathā na vattabbā hontīti dassetī”ti.",
  "anya-e0401n0:286_93": "Taṃ suvuttamevāti daṭṭhabbaṃ.",
  "anya-e0401n0:286_94": "“Tesaṃ anavaṭṭhānato”ti etena sace te sītuṇhā avaṭṭhitā siyuṃ.",
  "anya-e0401n0:286_95": "Atha sabbakālepi sītatā āponāma,",
  "anya-e0401n0:286_96": "uṇhatā tejonāmāti vattabbā siyuṃ.",
  "anya-e0401n0:286_97": "Na pana te avaṭṭhitā honti.",
  "anya-e0401n0:286_98": "Anavaṭṭhitā eva honti.",
  "anya-e0401n0:286_99": "Tasmā tathā na vattabbā hontīti dasseti.",
  "anya-e0401n0:286_100": "Ettha ca anavaṭṭhitesu santesu yadi sītatā āpo nāma,",
  "anya-e0401n0:286_101": "uṇhatā tejonāmāti vadeyyuṃ.",
  "anya-e0401n0:286_102": "Evañcasati,",
  "anya-e0401n0:286_103": "āpatejāpi anavaṭṭhitā siyuṃ.",
  "anya-e0401n0:286_104": "Yo idāni āpo,",
  "anya-e0401n0:286_105": "soyeva khaṇantare tejo nāma.",
  "anya-e0401n0:286_106": "Yo vā idāni tejo,",
  "anya-e0401n0:286_107": "soyeva khaṇantare āpo nāmāti āpajjeyyuṃ.",
  "anya-e0401n0:286_108": "Na ca sakkā tathā bhavituṃ.",
  "anya-e0401n0:286_109": "Lakkhaṇaññathatte asante vohāraññathattassapi asambhavato.",
  "anya-e0401n0:286_110": "Tena vuttaṃ “orapārānaṃ viya tesaṃ anavaṭṭhānato ca viññāyatī”ti.",
  "anya-e0401n0:286_111": "Tattha “viññāyatī”ti sāsītatā tejoyeva,",
  "anya-e0401n0:286_112": "na āpoti viññāyatīti.",
  "anya-e0401n0:287_0": "“Atha panā”tiādīsu.",
  "anya-e0401n0:287_1": "Yaṃ pubbe parena vuttaṃ ‘nanu dravatā vā phusitvā gayhatī’ti.",
  "anya-e0401n0:287_2": "Taṃ vicāretuṃ “atha panā”tiādi vuttaṃ.",
  "anya-e0401n0:287_3": "Tattha “atha panā”ti yadi pana gayhati,",
  "anya-e0401n0:287_4": "evaṃsatīti ca.",
  "anya-e0401n0:287_5": "Evañcasati ārammaṇa bhūto eva siyāti sambandho.",
  "anya-e0401n0:287_6": "Ayaṃ panetthā dhippāyo.",
  "anya-e0401n0:287_7": "Sace dravabhāvabhūto āpo phusitvā gayheyya.",
  "anya-e0401n0:287_8": "Evaṃ sati,",
  "anya-e0401n0:287_9": "ayopiṇḍādīsu ābandhanamattabhūto āpopi phusitvā gahetabbo siyā. Kasmā,",
  "anya-e0401n0:287_10": "āpabhāvena ekattā.",
  "anya-e0401n0:287_11": "Evañcasati,",
  "anya-e0401n0:287_12": "tesu ayopiṇḍādīsu so āpo tāni hatthena vā pādena vā phusantassa paharantassa vinā itara mahābhūtehi visuṃ kāyika sukhadukkhānaṃ ārammaṇa paccayo siyā. Yathātaṃ,",
  "anya-e0401n0:287_13": "tesveva ayopiṇḍādīsu pathavimahābhūtaṃ vinā itaramahābhūtehi visuṃ kāyikasukhadukkhānaṃ ārammaṇa paccayo hoti.",
  "anya-e0401n0:287_14": "Evaṃ tejovāyesupīti.",
  "anya-e0401n0:287_15": "Na pana so visuṃ kāyikasukhadukkhānaṃ ārammaṇa paccayo hoti.",
  "anya-e0401n0:287_16": "Tasmā so phoṭṭhabba sabhāvo na hoti.",
  "anya-e0401n0:287_17": "Yathā ca so phoṭṭhabbasabhāvo na hoti.",
  "anya-e0401n0:287_18": "Tathā pakati udakādīsu dravabhāvabhūtopi āpo tāni phusantassa paharantassa kāyikasukhadukkhānaṃ ārammaṇa paccayo na hoti.",
  "anya-e0401n0:287_19": "Na ca phoṭṭhabba sabhāvoti.",
  "anya-e0401n0:287_20": "Evañcasati,",
  "anya-e0401n0:287_21": "kathaṃ ayopiṇḍādīsu ābandhanamattabhūto āpo kāyikasukhadukkhānaṃ paccayo na hoti.",
  "anya-e0401n0:287_22": "Kathañca tesu itaramahābhūtāni visuṃ visuṃ kāyikasukhadukkhānaṃ paccayā hontīti.",
  "anya-e0401n0:287_23": "Taṃ dassetuṃ “yañhī”tiādimāha.",
  "anya-e0401n0:287_24": "Tattha “saṇhathaddhatāvasenavā”ti tesu ṭhitāya pathavidhātuyā saṇhathaddhatāvasena vā.",
  "anya-e0401n0:287_25": "Saṇhapathavīsukhavedanāya thaddhapathavīdukkhavedanāya ārammaṇa paccayoti vuttaṃ hoti.",
  "anya-e0401n0:287_26": "Evaṃ sesesu.",
  "anya-e0401n0:287_27": "“Abbhantaratthambhanassā”ti tesaṃ ayopiṇḍādīnaṃ abbhantare ṭhitassa vitthambhana sabhāvassa.",
  "anya-e0401n0:287_28": "“No aññathā”ti tānitīṇi kāraṇāni ṭhapetvā ābandhana kriyaṃ paṭicca kāyikasukhadukkhuppatti nāma natthīti adhippāyo.",
  "anya-e0401n0:287_29": "Idāni pakati udakādīsu dravabhāvabhūtaṃ āpodhātumpi phusitvā jānantīti mahājanā maññanti.",
  "anya-e0401n0:287_30": "Tabbisodhanena saha laddhaguṇaṃ dassetuṃ “tasmā”tiādimāha.",
  "anya-e0401n0:287_31": "Tattha “pathamaṃ dravatā sahitāni. La.",
  "anya-e0401n0:287_32": "Jānantī”ti idaṃ padhāna vacanaṃ.",
  "anya-e0401n0:287_33": "Loke hatthena parāmasitvā vā cakkhunā disvā vā idaṃ rassaṃ,",
  "anya-e0401n0:287_34": "idaṃ dīghaṃ,",
  "anya-e0401n0:287_35": "idaṃ vaṭṭaṃ,",
  "anya-e0401n0:287_36": "idaṃ maṇḍalantiādinā saṇṭhānaṃ jānantā hattha phusanena vā cakkhu dassanena vā saheva taṃ jānantīti maññanti.",
  "anya-e0401n0:287_37": "Tattha pana purimabhāge kāyadvāravīthi cittena paccuppannāni tīṇibhūtāni phusitvā vā cakkhudvāra vīthicittena",
  "anya-e0401n0:287_38": "paccuppannaṃ rūpaṃ disvā vā pacchā vatthuggahaṇavīthiyā uppannāya eva saṇṭhānaṃ jānanti.",
  "anya-e0401n0:287_39": "Esevanayo rattiyaṃ alātacakkasaṇṭhānaṃ jānantassapi.",
  "anya-e0401n0:287_40": "Tattha pana bahūnipi pubbāparavīthicittasantānāni icchitabbāni.",
  "anya-e0401n0:287_41": "Tathā loke cakkhunā disvā dvāravātapānādīnaṃ chiddavivarāni jānantā cakkhunā dassanena saheva tāni jānantīti maññanti.",
  "anya-e0401n0:287_42": "Tattha pana purimabhāge cakkhudvārikavīthi cittena paccuppannāni kavāṭarūpabhitti rūpāni punappunaṃ disvā",
  "anya-e0401n0:287_43": "pacchā alātacakkassa majjhe vivaraṃpi jānantā viya visuṃ uppannāya manodvārika viññāṇavīthiyā eva taṃ",
  "anya-e0401n0:287_44": "chiddavivarabhūtaṃ ākāsaṃ jānanti.",
  "anya-e0401n0:287_45": "Tathā hatthena udakaṃ phusantassa pathamaṃ dravasahitāni vilīnāni mudūni tīṇiphoṭṭhabba mahābhūtāni visuṃ",
  "anya-e0401n0:287_46": "visuṃ kāyadvārika vīthi cittehi phusanakiccena ārammaṇaṃ karitvā pacchā visuṃ suddhāya manodvārika vīthiyā",
  "anya-e0401n0:287_47": "eva dravabhāvasaṅkhātaṃ paggharaṇaka āpodhātuṃ jānanti.",
  "anya-e0401n0:287_48": "Evaṃ santepi taṃ dravabhāvaṃpi hatthena phusanena saheva jānantīti maññantīti adhippāyo.",
  "anya-e0401n0:288_0": "Gāvo caranti etthāti āha “gunnaṃ caraṇaṭṭhānaṃ”ti.",
  "anya-e0401n0:288_1": "Akkhara vidū pana gosaddaṃ indriyatthepi icchantīti āha “goti vā”tiādiṃ.",
  "anya-e0401n0:288_2": "Tāni cakkhādīni etesu rūpādīsu caranti,",
  "anya-e0401n0:288_3": "etāni vā rūpādīni tesu cakkhādīsu caranti.",
  "anya-e0401n0:288_4": "Tattha purimena gāvo indriyāni caranti etesūti gocarānīti dasseti.",
  "anya-e0401n0:288_5": "Pacchimena gosuindriyesu carantīti gocarānīti.",
  "anya-e0401n0:288_6": "Imāni pana pañca rūpādīni.",
  "anya-e0401n0:289_0": "Bhāvadvaye.",
  "anya-e0401n0:289_1": "Icchanaṭṭhena ṭhānaṭṭhena ṭhapanaṭṭhena ca itthī.",
  "anya-e0401n0:289_2": "Sāhikāmarati atthāya sayaṃpi aññaṃkāmikaṃ icchati.",
  "anya-e0401n0:289_3": "Sayañca kāmikena icchīyati.",
  "anya-e0401n0:289_4": "Añño ca kāmiko gharāvāsa sukhatthāya tattha ṭhānaṃ upeti,",
  "anya-e0401n0:289_5": "patiṭṭhāti.",
  "anya-e0401n0:289_6": "Āyatiñca kulavaṃsappatiṭṭhānatthāya tattha kulavaṃsa bījaṃ ṭhapetīti.",
  "anya-e0401n0:289_7": "Pūraṇaṭṭhena icchanaṭṭhena ca puriso.",
  "anya-e0401n0:289_8": "Sohi attahitañca pūreti,",
  "anya-e0401n0:289_9": "parahitañca icchati.",
  "anya-e0401n0:289_10": "Idhalokahitañca pūreti,",
  "anya-e0401n0:289_11": "paralokahitañca icchati.",
  "anya-e0401n0:289_12": "Ubhayalokahitañca pūreti,",
  "anya-e0401n0:289_13": "lokuttarahitañca icchati, esati,",
  "anya-e0401n0:289_14": "gavesatīti.",
  "anya-e0401n0:289_15": "Pumassasakaṃ puṃsakaṃ.",
  "anya-e0401n0:289_16": "Purisaliṅgādi.",
  "anya-e0401n0:289_17": "Natthi puṃsakaṃ etassāti napuṃsakaṃ.",
  "anya-e0401n0:289_18": "“Yassa pana dhammassā”ti bhāvarūpadhammassa.",
  "anya-e0401n0:289_19": "“Taṃ”ti khandhapañcakaṃ.",
  "anya-e0401n0:289_20": "Mahāsaṇṭhānaṃ sattānaṃ jātibhedaṃ liṅgeti ñāpetīti liṅgaṃ.",
  "anya-e0401n0:289_21": "Lakkhaṇapāṭhakā niminanti sañjānanti kalyāṇa pāpakaṃ kammavipākaṃ etenāti nimittaṃ.",
  "anya-e0401n0:289_22": "Kiriyā kuttaṃ.",
  "anya-e0401n0:289_23": "Āyukantaṃ kappīyati saṅkharīyatīti ākappo.",
  "anya-e0401n0:289_24": "Sabbepeteliṅgādayo.",
  "anya-e0401n0:289_25": "Soca avisadādibhāvo.",
  "anya-e0401n0:289_26": "“Vacanesucā”ti itthisaddapurisasaddādīsu ca.",
  "anya-e0401n0:289_27": "“Vacanatthesu cā”ti itthi saṇṭhāna purisasaṇṭhānādi atthesu ca.",
  "anya-e0401n0:289_28": "“Nimittasaddo viyā”ti nimitta saddo aṅgajāte pākaṭo viyāti.",
  "anya-e0401n0:289_29": "Na pākaṭo diṭṭho.",
  "anya-e0401n0:289_30": "Apākaṭo pana katthaci diṭṭhoti adhippāyo.",
  "anya-e0401n0:289_31": "“Bhavanti saddabuddhiyo”ti saddasatthanayo.",
  "anya-e0401n0:289_32": "“Bhavanti liṅgādīnī”ti aṭṭhakathānayo.",
  "anya-e0401n0:289_33": "Tattha hi itthiliṅgādīnaṃ hetubhāva lakkhaṇanti vuttaṃ.",
  "anya-e0401n0:289_34": "“Etasmiṃ satī”ti ca jātiyā sati,",
  "anya-e0401n0:289_35": "jarāmaraṇaṃ hoti.",
  "anya-e0401n0:289_36": "Asati na hotīti etthaviya hetu phalabhāvapākaṭatthaṃ vuttaṃ.",
  "anya-e0401n0:290_0": "Vatthurūpe.",
  "anya-e0401n0:290_1": "Niruttinayena vacanatthā bhavanti.",
  "anya-e0401n0:290_2": "Dhātu dvayaṃ nāma manodhātu manoviññāṇadhātu dvayaṃ.",
  "anya-e0401n0:290_3": "“Avatvā”ti hadaya vatthuṃ avatvā.",
  "anya-e0401n0:290_4": "“Taṃ”ti hadaya vatthu rūpaṃ.",
  "anya-e0401n0:290_5": "“Pañcā”ti pañcavatthūni.",
  "anya-e0401n0:290_6": "“Tesaṃ”ti tesaṃ kusalādīnaṃ.",
  "anya-e0401n0:290_7": "“Tattha vuttaṃ”ti paṭṭhāne vuttaṃ.",
  "anya-e0401n0:290_8": "“Yaṃ rūpaṃ nissāyā”ti yaṃ rūpaṃ nissāya manodhātu ca manoviññāṇadhātu ca vattantīti imaṃ pāṭhaṃ niddisati.",
  "anya-e0401n0:290_9": "“Anañña sādhāraṇesu ṭhānesū”ti cakkhu vatthādīhi aññavatthūhi asādhāraṇesu kusalākusalaṭṭhānesu.",
  "anya-e0401n0:291_0": "Jīvitarūpe.",
  "anya-e0401n0:291_1": "“Ādhippaccayogenā”ti adhipatibhāvayogena.",
  "anya-e0401n0:291_2": "“Adhipatibhāvo”ti ca indriyapaccaya kiccaṃ vuccati.",
  "anya-e0401n0:291_3": "Na adhipati paccayakiccaṃ.",
  "anya-e0401n0:291_4": "“Jīvantī”ti haritabhāvaṃ na vijahantīti vuttaṃ hoti.",
  "anya-e0401n0:291_5": "Na hi tāni ekantena jīvantāni nāma honti.",
  "anya-e0401n0:291_6": "Jīvita rūpassa ekanta kammajassa bahiddhā anupaladdhattā.",
  "anya-e0401n0:291_7": "Kammajarūpāni jīvanti yevāti sambandho.",
  "anya-e0401n0:291_8": "“Kamme asantepī”ti kammacetanāya pubbe niruddhattā vuttaṃ.",
  "anya-e0401n0:291_9": "Tadatthaṃ byatirekato pākaṭaṃ karonto “tathāhī”tiādimāha.",
  "anya-e0401n0:291_10": "“Itara rūpānī”ti cittajarūpādīni.",
  "anya-e0401n0:291_11": "Ekavīthivāro nāma pañcadvāravīthivāro.",
  "anya-e0401n0:291_12": "Manodvāravīthivāro ekajavana vāroti vutto.",
  "anya-e0401n0:291_13": "Paricchinnaṃ hoti. Kasmā,",
  "anya-e0401n0:291_14": "ekekasmiṃ vīthivāre niruddhe bhavaṅga samaye asadisassa rūpasantānassa pātubbhāvatoti adhippāyo.",
  "anya-e0401n0:291_15": "Tañca kho rūpavisesaṃ jānantasseva pākaṭaṃ hoti.",
  "anya-e0401n0:291_16": "Ajānantassa pana taṅkhaṇamatte apākaṭaṃ. Kasmā,",
  "anya-e0401n0:291_17": "tādisassapi utujarūpasantānassa thokaṃ pavattanato.",
  "anya-e0401n0:291_18": "Yassahi dosa samuṭṭhitena rūpasantānena mukharūpaṃ dubbaṇṇaṃ hoti.",
  "anya-e0401n0:291_19": "Tassa dose niruddhepi taṃ rūpaṃ thokaṃ dubbaṇṇameva khāyatīti.",
  "anya-e0401n0:291_20": "“Utujāhārajānañca santati paccuppannaṃ”ti adhikāro.",
  "anya-e0401n0:291_21": "Ekaṃ addhāpaccuppannameva hotīti vuttaṃ.",
  "anya-e0401n0:291_22": "Na nu cakkhusotādīni kammajarūpasantānānipi pavattikāle kadāci suppasannāni,",
  "anya-e0401n0:291_23": "kadāci pasannāni,",
  "anya-e0401n0:291_24": "kadāci appasannāni dissantīti. Saccaṃ,",
  "anya-e0401n0:291_25": "tathā pavatti pana santāna vicchedena na hoti,",
  "anya-e0401n0:291_26": "nānāvicchinne ca ekekasmiṃ santāne tesaṃ punaghaṭanaṃ nāma natthi.",
  "anya-e0401n0:291_27": "Sakiṃ andho andhoyeva hoti.",
  "anya-e0401n0:291_28": "Badhiroca badhiroyevāti adhippāyo.",
  "anya-e0401n0:291_29": "“Yadi evaṃ”ti evaṃ yadi siyāti attho.",
  "anya-e0401n0:291_30": "“Arūpa dhammānaṃ santati paccuppannaṃ”ti adhikāro.",
  "anya-e0401n0:291_31": "“Vipākānī”ti bhavaṅgabhūtāni vipākāni.",
  "anya-e0401n0:291_32": "Ekasantativasena pavattissantiyeva,",
  "anya-e0401n0:291_33": "tasmā tesaṃ nānāsantati paccuppannaṃ nāma na vattabbaṃ. Kasmā,",
  "anya-e0401n0:291_34": "yāvajīvampi eka kammanibbattattāti adhippāyo.",
  "anya-e0401n0:291_35": "“Itarāni panā”ti kusalā kusala kriyacittāni pana.",
  "anya-e0401n0:291_36": "“Tadārammaṇā”ti niruddhārammaṇā.",
  "anya-e0401n0:291_37": "Addhānappharaṇānubhāvena pavattantiyeva.",
  "anya-e0401n0:291_38": "Na pana cittajarūpādīni viya attano janakapaccaye niruddhe nirujjhanti.",
  "anya-e0401n0:291_39": "Ayaṃ arūpadhammānaṃ jīvantatte visesoti adhippāyo.",
  "anya-e0401n0:291_40": "“Ayamattho vattabbo”ti arūpa dhammānaṃ jīvantatāviseso vattabbo.",
  "anya-e0401n0:291_41": "Yathā rūpasantatiyaṃ anantara paccayo nāma natthi.",
  "anya-e0401n0:291_42": "Cutikāle bhavantararūpasantānassa kiñci paccayattaṃ anupagantvā nirujjhati.",
  "anya-e0401n0:291_43": "Tena bhavantara pātubbhāvo nāma tesaṃ natthi.",
  "anya-e0401n0:291_44": "Na tathā arūpasantatiyaṃ.",
  "anya-e0401n0:291_45": "Tattha pana cuticittampi paṭisandhiyā anantara paccayo hutvā nirujjhati.",
  "anya-e0401n0:291_46": "Tena bhavantarapātubbhāvo nāma tesaṃ atthi.",
  "anya-e0401n0:291_47": "Ayampi arūpadhammānaṃ jīvantatte viseso.",
  "anya-e0401n0:291_48": "Tasmā arūpadhammānaṃpi kammajarūpānaṃ viya niccaṃ jīvitayogena jīvantattā santati paccuppannaṃ nāma na bhaveyyāti na codetabbanti.",
  "anya-e0401n0:291_49": "Kusalā kusala kriyacittāni nāma akammajāni honti.",
  "anya-e0401n0:291_50": "Cittajarūpādīni viya atītaṃ kammaṃ anapekkhitvā taṅkhaṇikehi nānāpaccayehi uppajjanti.",
  "anya-e0401n0:291_51": "Tasmā tesaṃ jīvantānaṃpi sataṃ ajīvantānaṃ cittajarūpādīnaṃ viya nānāsantati paccuppannaṃ nāma atthi.",
  "anya-e0401n0:291_52": "Jīvantatā visesopi atthīti adhippāyo.",
  "anya-e0401n0:291_53": "Ettha keci vadanti.",
  "anya-e0401n0:291_54": "Rukkhādīsupi jīvitaṃ nāma atthi.",
  "anya-e0401n0:291_55": "Yato tesaṃ haritatā ca aharitatā ca rūhanañca-",
  "anya-e0401n0:291_56": "arūhanañca dissatīti. Vuccate,",
  "anya-e0401n0:291_57": "yadi tesaṃ jīvitaṃ nāma atthi,",
  "anya-e0401n0:291_58": "arūpajīvitaṃ vā siyā,",
  "anya-e0401n0:291_59": "rūpajīvitaṃ vā.",
  "anya-e0401n0:291_60": "Tattha sace arūpajīvitaṃ hoti.",
  "anya-e0401n0:291_61": "Yathā tena samannāgato satto punappunaṃ maritvā punappunaṃ bhavantare pātubbhavanti.",
  "anya-e0401n0:291_62": "Tathā rukkhāpi maritvā bhavantare pātubbhaveyyuṃ.",
  "anya-e0401n0:291_63": "Atha rūpajīvitaṃ siyā.",
  "anya-e0401n0:291_64": "Yathā sattānaṃ cakkhādi aṅgesu jīvita santāne bhinne tāni aṅgāni puna jīvantāni kātuṃ na sakkonti.",
  "anya-e0401n0:291_65": "Tathā rukkhāpi khandhesu vā sākhāsuvā chinnesu jīvitasantāne bhinne tekhandhāvā sākhāyo vā puna aññattha ropetuṃ na sakkā bhaveyyuṃ.",
  "anya-e0401n0:291_66": "Sakkā eva bhavanti.",
  "anya-e0401n0:291_67": "Tasmā tadubhayaṃpi jīvitaṃ nāma tesaṃ natthīti daṭṭhabbaṃ.",
  "anya-e0401n0:291_68": "Vibhāvanipāṭhe.",
  "anya-e0401n0:291_69": "Na hi tesaṃ kammaṃyeva ṭhitikāraṇaṃ hotīti ettha kammaṃ ṭhitikāraṇaṃ eva na hotīti yojetabbaṃ.",
  "anya-e0401n0:291_70": "Tenāha “āhārajādīnaṃ”tiādiṃ.",
  "anya-e0401n0:291_71": "Ekakalāpe gatā pavattā sahajāta paccayā,",
  "anya-e0401n0:291_72": "tehi āyattā paṭibaddhāti viggaho.",
  "anya-e0401n0:291_73": "Kammādīnaṃ rūpajanakapaccayānaṃ janakānubhāvo nāma rūpakalāpānaṃ uppādakkhaṇe eva pharati,",
  "anya-e0401n0:291_74": "na ṭhitikkhaṇe.",
  "anya-e0401n0:291_75": "Upacayasantatiyo ca uppādakkhaṇe labbhanti,",
  "anya-e0401n0:291_76": "na ṭhitikkhaṇe.",
  "anya-e0401n0:291_77": "Tasmā tā janakapaccayānubhāvakkhaṇe laddhattā kutocijātanāmaṃ labhanti.",
  "anya-e0401n0:291_78": "Jaratāpana ṭhitikkhaṇe eva labbhati,",
  "anya-e0401n0:291_79": "na uppādakkhaṇe.",
  "anya-e0401n0:291_80": "Tasmā sā kutocijāta nāmaṃ na labhati.",
  "anya-e0401n0:291_81": "Yadi pana āhārajādīnaṃ rūpadhammānaṃ ṭhiti nāma āhārādi janakapaccayāyattā bhaveyya.",
  "anya-e0401n0:291_82": "Jaratāpi janakapaccayānubhāvakkhaṇeva labbhamānā siyā.",
  "anya-e0401n0:291_83": "Evañcasati,",
  "anya-e0401n0:291_84": "sāpi kutocijāta nāmaṃ labheyya.",
  "anya-e0401n0:291_85": "Na pana labhati.",
  "anya-e0401n0:291_86": "Tasmā tesaṃ ṭhiti nāma janakapaccayāyattā na hotīti imamatthaṃ dassento “itarathā”tiādimāha.",
  "anya-e0401n0:291_87": "“Upatthambhamānā”ti kalāpantare ṭhatvā upatthambhamānā.",
  "anya-e0401n0:291_88": "“Na khaṇaṭhitippavattiyā”ti khaṇaṭhi tibhāvena pavattiatthāya upatthambhanti,",
  "anya-e0401n0:291_89": "anupāletīti yojanā.",
  "anya-e0401n0:291_90": "Sabbesaṃpi rūpārūpadhammānaṃ.",
  "anya-e0401n0:291_91": "“Taṃ”ti vibhāvanivacanaṃ.",
  "anya-e0401n0:291_92": "“Idaṃ panā”ti jīvitarūpaṃ pana.",
  "anya-e0401n0:292_0": "Āhārarūpe.",
  "anya-e0401n0:292_1": "“Savatthukavacanaṃ”ti bhojanādi vatthunā saha pavattatīti savatthukaṃ. Vacanaṃ.",
  "anya-e0401n0:292_2": "Na hi nibbattitaṃ āhāra rūpaṃ nāma kabaḷaṃ kātuṃ sakkā hotīti.",
  "anya-e0401n0:292_3": "“Vivecitānī”ti pācana kiccena vibhajitāni.",
  "anya-e0401n0:292_4": "Visuṃ visuṃ katāni.",
  "anya-e0401n0:292_5": "“Pañcadhā vibhāgaṃ gacchantī”ti ekaṃ bhāgaṃ pāṇakā khādanti.",
  "anya-e0401n0:292_6": "Ekaṃ bhāgaṃ udaraggi jhāpeti.",
  "anya-e0401n0:292_7": "Eko bhāgo muttaṃ hoti.",
  "anya-e0401n0:292_8": "Ekobhāgo karīsaṃ.",
  "anya-e0401n0:292_9": "Ekobhāgo rasabhāvaṃ āpajjitvā soṇitamaṃsādīni upabrūhayatīti evaṃ vuttanayena pañcadhā vibhāgaṃ gacchanti.",
  "anya-e0401n0:292_10": "“Loke”ti lokiya ganthe.",
  "anya-e0401n0:292_11": "“Tato”ti āmāsayato.",
  "anya-e0401n0:292_12": "Anupharanto hutvā.",
  "anya-e0401n0:292_13": "“Tassā”ti rasabhāgassa.",
  "anya-e0401n0:292_14": "“Bhūtesū”ti mahābhūtesu.",
  "anya-e0401n0:292_15": "Saha indriyena vattatīti sendriyo. Kāyo.",
  "anya-e0401n0:292_16": "Udayatīti ojā.",
  "anya-e0401n0:292_17": "Dakārassa jakāro.",
  "anya-e0401n0:292_18": "Avati janetīti ojā.",
  "anya-e0401n0:292_19": "Avasaddassa okāro.",
  "anya-e0401n0:292_20": "“Attanovatthuṃ”ti attanonissayabhūtaṃ rūpakāyaṃ.",
  "anya-e0401n0:293_0": "“Aññāpadeso” nāma rūpassa lahutātiādīsu aññassa rūpassa kriyāmattabhāvena apadisanaṃ vuccati.",
  "anya-e0401n0:293_1": "“Ujukatova nipphāditaṃ”ti mukhyatova janitaṃ.",
  "anya-e0401n0:293_2": "Yathāhi sabbaṃ anipphannarūpaṃ ajāti dhammattā ujukato kammādīhi jātaṃ nāma na hoti.",
  "anya-e0401n0:293_3": "Kammādīhi jātaṃ pana nipphannarūpaṃ nissāya dissamānattā ṭhānūpacārena viññatti dvayaṃ cittajaṃtiādinā vuccati.",
  "anya-e0401n0:293_4": "Na tathā idaṃ nipphannarūpaṃ.",
  "anya-e0401n0:293_5": "Idaṃ pana jātidhammattā ujukatova kammādīhi paccayehi nipphāditaṃ janitanti vuttaṃ hoti.",
  "anya-e0401n0:293_6": "“Rūpaṃ”ti vutte anipphannarūpaṃpi labbhatīti tato visesanatthaṃ rūparūpanti vuccatīti āha “ruppanalakkhaṇa sampannaṃ”tiādiṃ.",
  "anya-e0401n0:293_7": "Tattha “ruppanalakkhaṇaṃ” nāma sītuṇhādīhi vikārapattilakkhaṇaṃ.",
  "anya-e0401n0:293_8": "Tampana anipphanna rūpe mukhyato na labbhati.",
  "anya-e0401n0:293_9": "Nipphannarūpe eva labbhati. Kasmā,",
  "anya-e0401n0:293_10": "nipphannarūpassahi nānāvikāro vikārarūpanti vuccati.",
  "anya-e0401n0:293_11": "Lakkhaṇaṃ lakkhaṇa rūpanti vuccati.",
  "anya-e0401n0:293_12": "Vikārassa pana vikāro nāma natthi.",
  "anya-e0401n0:293_13": "Lakkhaṇassa ca lakkhaṇaṃ nāma natthi.",
  "anya-e0401n0:293_14": "Yadi atthīti vadeyya.",
  "anya-e0401n0:293_15": "Vikārassa vikāro,",
  "anya-e0401n0:293_16": "tassa ca vikāro,",
  "anya-e0401n0:293_17": "tassa ca vikāroti apariyantameva siyā.",
  "anya-e0401n0:293_18": "Tathā lakkhaṇepīti.",
  "anya-e0401n0:294_0": "Ākāsadhātuyaṃ.",
  "anya-e0401n0:294_1": "“Pakāsantī”ti idaṃ ekaṃ idaṃ ekanti paññāyanti.",
  "anya-e0401n0:294_2": "“Paricchindatī”ti āha “parito”tiādiṃ.",
  "anya-e0401n0:294_3": "“Asammissaṃ”ti vatvā tadatthaṃ vivarati “ekattaṃ anupagamanaṃ”ti.",
  "anya-e0401n0:294_4": "Paricchindīyatīti paricchedoti āha “tehi vā”tiādiṃ.",
  "anya-e0401n0:294_5": "“Tehi vā”ti kalāpantarabhūtehi vā.",
  "anya-e0401n0:294_6": "“Attano vā paresaṃ vā akatvā”ti attanopakkhikaṃ vā paresaṃ pakkhikaṃ vā akatvā.",
  "anya-e0401n0:294_7": "Pariccheda kriyāmattaṃ paricchedoti āha “tesaṃ vā”tiādiṃ.",
  "anya-e0401n0:294_8": "“Tesaṃ vā”ti kalāpantarabhūtānaṃ vā.",
  "anya-e0401n0:294_9": "“Ayaṃ panā”ti ayaṃ paricchedo pana.",
  "anya-e0401n0:294_10": "“Tassā”ti paricchedassa.",
  "anya-e0401n0:294_11": "So pāḷiyaṃ vuttoti sambandho.",
  "anya-e0401n0:294_12": "“Iti katvā”ti evaṃ manasikatvā.",
  "anya-e0401n0:294_13": "“Etehī”ti etehi mahābhūtehi.",
  "anya-e0401n0:294_14": "“Aññamañña abyāpitatā”ti dvinnaṃ tiṇṇaṃ vā rūpakalāpānaṃ ekakalāpattūpagamanaṃ aññamañña byāpitā nāma,",
  "anya-e0401n0:294_15": "tathā anupagamanaṃ aññamañña abyāpitatā nāma.",
  "anya-e0401n0:294_16": "Tenāha “ekattaṃ”tiādiṃ.",
  "anya-e0401n0:294_17": "“Tatthā”ti tissaṃ pāḷiyaṃ.",
  "anya-e0401n0:294_18": "“Nānākalāpagatānaṃ bhūtānaṃ”ti etena kalāpapariyantatā eva vuttā hoti.",
  "anya-e0401n0:295_0": "Viññatti dvaye.",
  "anya-e0401n0:295_1": "“Sayañcā”ti viññatti saṅkhātaṃ sayañca.",
  "anya-e0401n0:295_2": "“Tenā”ti calamānena kāyaṅgena.",
  "anya-e0401n0:295_3": "“Tehī”ti paccakkhe ṭhitehi janehi.",
  "anya-e0401n0:295_4": "Tatthātiādīsu.",
  "anya-e0401n0:295_5": "“Kāyaṅgavikāraṃ karontassā”ti abhikkamanādi atthāya hatthapādādīnaṃ kāyaṅgānaṃ calana saṅkhātaṃ vikāraṃ karontassa.",
  "anya-e0401n0:295_6": "Uppajjantā ca sabbete cittajavātakalāpā yathādhippeta disābhimukhā eva uppajjantīti yojanā.",
  "anya-e0401n0:295_7": "“Yathā vā tathā vā anuppajjitvā”ti aniyamato anuppajjitvāti vuttaṃ hoti.",
  "anya-e0401n0:295_8": "Yassa copana kāyassa.",
  "anya-e0401n0:295_9": "“Tehī”ti cittajavātakalāpehi.",
  "anya-e0401n0:295_10": "Niyāmako nāvāniyojako.",
  "anya-e0401n0:295_11": "“Te cā”ti tecittajavātakalāpasaṅghāṭā.",
  "anya-e0401n0:295_12": "Etena sakalaṃ kāyaṅgaṃ nidasseti.",
  "anya-e0401n0:295_13": "Sakalakāyaṅgaṃ nāvāsadisanti vuttaṃ hoti.",
  "anya-e0401n0:295_14": "“Cāretvā”ti viyūhitvā.",
  "anya-e0401n0:295_15": "Kathaṃ pana sā niyāmakasadisī hotīti āha “yathāhī”tiādi.",
  "anya-e0401n0:295_16": "Yadetaṃ sakkotīti vacanaṃ vuttanti sambandho.",
  "anya-e0401n0:295_17": "“Katīpayajavana vārehī”ti dvatti javanavārehi.",
  "anya-e0401n0:295_18": "“Tato”ti yasmiṃ vāre calana saṅkhātaṃ desantara pāpanaṃ jāyati.",
  "anya-e0401n0:295_19": "Tato calanavārato.",
  "anya-e0401n0:295_20": "Santhambhana sandhāraṇāni eva sampajjanti,",
  "anya-e0401n0:295_21": "na calanasaṅkhātaṃ desantara pāpanaṃ.",
  "anya-e0401n0:295_22": "“Etthā”ti etissaṃ aṭṭhakathāyaṃ.",
  "anya-e0401n0:295_23": "Nānājavanavīthīsu. La.",
  "anya-e0401n0:295_24": "Upatthambhane ca yujjatiyeva.",
  "anya-e0401n0:295_25": "Na ekissāya javanavīthiyaṃ eva yujjatīti adhippāyo.",
  "anya-e0401n0:295_26": "Yadi nānājavanavīthīsu tathā upatthambhanañca gayheyya. Evaṃsati,",
  "anya-e0401n0:295_27": "antarantarā bahū bhavaṅgavārāpi santi.",
  "anya-e0401n0:295_28": "Tattha kathaṃ tadupatthambhanaṃ sampajjeyyāti āha “tathāhī”tiādiṃ.",
  "anya-e0401n0:295_29": "Tattha “utujarūpasaṅghāṭāni pī”ti bhavaṅgasamaye pavattāni utujarūpakalāpasandhānakāni.",
  "anya-e0401n0:295_30": "“Tadākāra vantānī”ti tassā cittajarūpasantatiyā ākāra vantāni.",
  "anya-e0401n0:295_31": "Pacchima pacchimānaṃ rūpakalā pasaṅghāṭānaṃ aparāparaṃ uppajjananti sambandho.",
  "anya-e0401n0:295_32": "Purimapurimānaṃ rūpakalāpasaṅghāṭānaṃ khaṇikadhammatā ca tesaṃ na siyā.",
  "anya-e0401n0:295_33": "Na ca te khaṇikadhammā na honti.",
  "anya-e0401n0:295_34": "Aññathā desantara saṅkamanasaṅkhātaṃ calanaṃ eva na siyā.",
  "anya-e0401n0:295_35": "Calanaṃ tihi nānākriyānaṃ pātubbhāvo vuccati.",
  "anya-e0401n0:295_36": "Nānākriyā ca nāma nānādhammā eva.",
  "anya-e0401n0:295_37": "Yasmā ca aṅgapaccaṅgānaṃ khaṇekhaṇe calanaṃ nāma loke paccakkhato diṭṭhaṃ.",
  "anya-e0401n0:295_38": "Tasmā tesaṃ khaṇikadhammatāpi daṭṭhabbā hotīti.",
  "anya-e0401n0:295_39": "Etena tesaṃ khaṇikamaraṇaṃ dasseti,",
  "anya-e0401n0:295_40": "yaṃ rūpārūpadhammānaṃ aniccalakkhaṇanti vuccati.",
  "anya-e0401n0:295_41": "Abyāpāra dhammatā ca avasavattitā ca tesaṃ na siyā.",
  "anya-e0401n0:295_42": "Na ca te abyāpāra dhammā,",
  "anya-e0401n0:295_43": "na avasavatti dhammā ca na honti.",
  "anya-e0401n0:295_44": "Aññathā paccayāyatta vuttitā eva tesaṃ na siyā.",
  "anya-e0401n0:295_45": "Paccayāyatta vuttitāti ca paccaye sati,",
  "anya-e0401n0:295_46": "te vattanti,",
  "anya-e0401n0:295_47": "asati na vattantīti evaṃ pavattā paccayāyatta vuttitā yasmā ca paccayasāmaggiyaṃ sati,",
  "anya-e0401n0:295_48": "te vattantiyeva.",
  "anya-e0401n0:295_49": "Tesaṃ vattanatthāya kenacibyāpārena kiccaṃ natthi.",
  "anya-e0401n0:295_50": "Te māvattantūti ca attano vasena vattanti.",
  "anya-e0401n0:295_51": "Paccaye asati,",
  "anya-e0401n0:295_52": "na vattantiyeva.",
  "anya-e0401n0:295_53": "Tesaṃ avattanatthāya kenacibyāpārena kiccaṃ natthi.",
  "anya-e0401n0:295_54": "Temāvattantūti ca attano vasenavattanti.",
  "anya-e0401n0:295_55": "Yasmā ca tesaṃ paccayāyatta vuttitā nāma loke viññūnaṃ paccakkhatodiṭṭhā.",
  "anya-e0401n0:295_56": "Tasmā tesaṃ abyāpāratā ca avasavattitā ca daṭṭhabbā hoti.",
  "anya-e0401n0:295_57": "Etena tesaṃ sabbehi sattapuggala attākārehi sabbaso suññaṃ dasseti,",
  "anya-e0401n0:295_58": "yaṃ rūpārūpadhammānaṃ anattalakkhaṇanti vuccatīti.",
  "anya-e0401n0:296_0": "“Vacībhedaṃ”ti akkhara padabhāvapattaṃ vacīmayasaddappakāraṃ.",
  "anya-e0401n0:296_1": "Upādinnakapathavīdhātuyo nāma kammaja pathavīdhātuyo.",
  "anya-e0401n0:296_2": "Tāsu saṅghaṭṭananti sambandho.",
  "anya-e0401n0:296_3": "Attanā sahajātenayena ākāravikārena upagacchati,",
  "anya-e0401n0:296_4": "yena ca upalabbhatīti sambandho.",
  "anya-e0401n0:296_5": "Ajjhatta santānagatā sabbe catujarūpadhammāpi katthaci upādinnakāti vuccantīti āha “catujabhūtāya eva vā”ti.",
  "anya-e0401n0:296_6": "Dvīsuṭhāna karaṇesu karaṇapakkhe calanākārappavattā cittajapathavīdhātu ṭhānapakkhe pathavidhātuyaṃ saṅghaṭṭayamānā kammajapathaviyaṃ eva ghaṭṭeti.",
  "anya-e0401n0:296_7": "Itara pathaviyaṃ na ghaṭṭetīti na sakkā vattuṃti katvā idha evaggahaṇaṃ kataṃ.",
  "anya-e0401n0:296_8": "“Vikāra dvayañcā”ti kāyavikāra vacīvikāra dvayañca.",
  "anya-e0401n0:296_9": "Kathaṃ pana asammissaṃ katvā veditabbanti āha “etthacā”tiādiṃ.",
  "anya-e0401n0:296_10": "Yaṃ pana tāsaṃ ghaṭṭanappakāravidhānaṃ atthīti sambandho.",
  "anya-e0401n0:296_11": "“Tāsaṃ” cittajapathavīnaṃ.",
  "anya-e0401n0:296_12": "“Taṃ taṃ vaṇṇattapattiyā”ti ka, khā,",
  "anya-e0401n0:296_13": "divaṇṇattapattatthāya.",
  "anya-e0401n0:296_14": "Yaṃ pana kāyaviññattiṭṭhāne ‘ayañca attho upari akkharuppatti vicāraṇāyaṃ pākaṭo bhavissatī’ti vuttaṃ.",
  "anya-e0401n0:296_15": "Taṃ idha pākaṭaṃ karonto “ettha cā”tiādimāha.",
  "anya-e0401n0:296_16": "Teneva hi mūlaṭīkāyaṃ vuttanti sambandho.",
  "anya-e0401n0:296_17": "“Ettha cā”ti mūlaṭīkāpāṭhe.",
  "anya-e0401n0:296_18": "“Pubbabhāge”ti paribyatta akkharappavattavīthito pubbabhāge.",
  "anya-e0401n0:296_19": "“Nānājavanavīthīhī”ti nānappakārehi javanavīthivārehi.",
  "anya-e0401n0:296_20": "“Pathamajavanacittassapī”ti paribyatta akkharappavattivīthiyaṃ uppannapathamajavana cittassapi.",
  "anya-e0401n0:296_21": "Tassa āsevanañca nāma tato purimehi vīthivārehi eva laddhaṃ siyāti adhippāyo.",
  "anya-e0401n0:296_22": "“Āsevanaṃ”ti ca upacāra vacanaṃ daṭṭhabbanti heṭṭhā vuttameva.",
  "anya-e0401n0:296_23": "“Tassā”ti paribyattakkharassa.",
  "anya-e0401n0:296_24": "Vuttañca saddasatthesu.",
  "anya-e0401n0:296_25": "“Dīghamuccare”ti pañcadīghā vuccanti.",
  "anya-e0401n0:296_26": "Mithinda pañhāpāṭhe.",
  "anya-e0401n0:296_27": "“Sādhike vīhivāhasate”ti vīhidhaññapūro sakaṭo vīhivāho nāma.",
  "anya-e0401n0:296_28": "Vīhivāhānaṃ sādhike satasmiṃ.",
  "anya-e0401n0:296_29": "Abhimaññanaṃ abhimāno.",
  "anya-e0401n0:296_30": "“Sesamettha kāyaviññattiyaṃ vuttanaye nā”ti tathāhi calanacittajarūpasantatiyaṃ pavattānītiādinā vutta nayenāti attho.",
  "anya-e0401n0:296_31": "Idha pana vacībhedakara cittajasaddasantatiyaṃ pavattāni utujarūpasaṅghāṭānītiādinā vattabbaṃ.",
  "anya-e0401n0:296_32": "Tenāha “yathāsambhavaṃ”ti.",
  "anya-e0401n0:296_33": "“Pavattanattho”ti abhikkamanādi sajjhāyanādīnaṃ pavattāpanattho.",
  "anya-e0401n0:296_34": "“Ettha cā”tiādīsu.",
  "anya-e0401n0:296_35": "“Bodhetu kāmatā rahitesū”ti abhikkamanapaṭikkamanādīsu kāyaviññatti ca,",
  "anya-e0401n0:296_36": "suttanta sajjhāyanādīsu vacīviññatti ca paraṃ bodhetukāmatā rahitāti daṭṭhabbā.",
  "anya-e0401n0:296_37": "“Dvīsu bodhakaviññattīsū”ti bodhakakāyaviññatti bodhakavacī viññattīsu.",
  "anya-e0401n0:296_38": "Purimā kāyaviññatti,",
  "anya-e0401n0:296_39": "pacchimā ca vacīviññatti.",
  "anya-e0401n0:296_40": "Pacchā suddhena manodvārika javanena eva viññāyati,",
  "anya-e0401n0:296_41": "na pañcadvārika javanenāti yojanā.",
  "anya-e0401n0:296_42": "Cakkhuviññāṇa vīthiyā gahetvāti sambandho.",
  "anya-e0401n0:296_43": "“Kāyaviññāṇa vīthiyā”ti vacībhedaṃ akatvā hatthaggahaṇādi vasena adhippāya viññāpane ayaṃ kāyaviññāṇavīthi daṭṭhabbā.",
  "anya-e0401n0:296_44": "Kasmā pana sayañcaviññāyatīti viññattīti ayaṃ vikappo vuttoti āha “sāhi attānaṃ”tiādiṃ.",
  "anya-e0401n0:296_45": "“Majjhe”ti viññattiggahaṇavīthi adhippāyaggahaṇavīthinaṃ majjhe.",
  "anya-e0401n0:296_46": "Kathaṃ pavattakaviññattīsu adhippāyaṃ viññāpeti,",
  "anya-e0401n0:296_47": "sayañcaviññāyatīti dve atthā labbhantīti āha “dvīsu panā”tiādiṃ.",
  "anya-e0401n0:296_48": "Ayaṃ abhikkamati,",
  "anya-e0401n0:296_49": "ayaṃ paṭikkamatīti jānantā abhikkamanapayogañca tappayoga janakacittañca jānanti.",
  "anya-e0401n0:296_50": "“Parassakathaṃ”ti bodhetukāmatārahitampi parassavacanasaddaṃ.",
  "anya-e0401n0:296_51": "Rāgacittañca jānanti.",
  "anya-e0401n0:296_52": "Tena vuttaṃ mūlaṭīkāyaṃ paraṃ bodhetukāmatāya vināpi abhikkamanādippavattanena socittasahabhuvikāro adhippāyaṃ. La.",
  "anya-e0401n0:296_53": "Dvidhāpi viññatti yevāti.",
  "anya-e0401n0:297_0": "Vikārarūpesu.",
  "anya-e0401n0:297_1": "“Kammayogyaṃ”ti abhikkamanādikammesu yojetuṃ yuttaṃ.",
  "anya-e0401n0:297_2": "Adandhatā vuccati sīghappavatti.",
  "anya-e0401n0:297_3": "Sā lakkhaṇaṃ assāti viggaho.",
  "anya-e0401n0:297_4": "Sarīra kriyānukulo kammaññabhāvo lakkhaṇaṃ yassāti samāso.",
  "anya-e0401n0:297_5": "“Dhātuyo”ti mahābhūtadhātuyo vā,",
  "anya-e0401n0:297_6": "pittasemhādidhātuyo vā.",
  "anya-e0401n0:297_7": "Pūtimukhasappasaṅkhātassa āpassa pariyuṭṭhānanti vākyaṃ.",
  "anya-e0401n0:297_8": "Asayhabhāro nāma vahituṃ asakkuṇeyyabhāro.",
  "anya-e0401n0:297_9": "“Sā pavattatī”ti kāyalahutā pavattati.",
  "anya-e0401n0:297_10": "Thaddhaṃ karonti sarīragatā dhātuyoti adhikāro.",
  "anya-e0401n0:297_11": "Bhusaṃ māretīti āmariko.",
  "anya-e0401n0:297_12": "Dakāro āgamo.",
  "anya-e0401n0:297_13": "Gāmanigamaviluppako coragaṇo.",
  "anya-e0401n0:297_14": "Tassa bhayena pariyuṭṭhitaṃ.",
  "anya-e0401n0:297_15": "“Vivaṭṭamānaṃ”ti virūpaṃ hutvā vaṭṭantaṃ.",
  "anya-e0401n0:297_16": "“Mūlabhūtā hotī”ti asappāya sevane sati,",
  "anya-e0401n0:297_17": "sā pathamaṃ pariyuṭṭhāti.",
  "anya-e0401n0:297_18": "Sītādhikāvā hoti,",
  "anya-e0401n0:297_19": "uṇhādhikāvā.",
  "anya-e0401n0:297_20": "Tāya pariyuṭṭhitāya eva sabbapariyuṭṭhānāni pavattantīti vuttaṃ hoti.",
  "anya-e0401n0:297_21": "“Imāpanatisso rūpajātiyo rūpakāyassa visesākārā honti.",
  "anya-e0401n0:297_22": "Iti tasmā vikārarūpaṃ nāmāti yojanā.",
  "anya-e0401n0:298_0": "Lakkhaṇarūpesu.",
  "anya-e0401n0:298_1": "“Cayanaṃ”ti sañcitabhāvagamanaṃ.",
  "anya-e0401n0:298_2": "“Ādito”tiādimhi.",
  "anya-e0401n0:298_3": "“Uparito”ti uparibhāge.",
  "anya-e0401n0:298_4": "“Ācayo”tiādimhi cayo.",
  "anya-e0401n0:298_5": "“Upacayo”ti uparūparicayo.",
  "anya-e0401n0:298_6": "“Addhānapūraṇavasenā”ti vassasatampi vassasahassampi dīghakālaṃ attabhāvaṃ pūraṇavasena.",
  "anya-e0401n0:298_7": "“Tena pariyāyenā”ti upasaddassa atthanānattaṃ acintetvā nibbattiṃ vaḍḍhiyaṃ antogadhaṃ katvā vuttena tenapariyāyena.",
  "anya-e0401n0:298_8": "Tassa ca ekekassa santati paccuppannassa.",
  "anya-e0401n0:298_9": "Tattha cittajarūpesu assāsa passāsānaṃ vā padavārahatthavārādīnaṃ vā akkharānaṃ vā nibbatti vaḍḍhi pavattiyo dissantiyeva.",
  "anya-e0401n0:298_10": "Tathā nānācittasamuṭṭhitānaṃ nānārūpasantatīnaṃ pīti.",
  "anya-e0401n0:298_11": "Utujarūpesu iriyā pathanānattaṃ paṭicca sukhadukkhajanakānaṃ nānārūpasantatīnaṃ nibbattivaḍḍhipavattiyo dissantiyeva.",
  "anya-e0401n0:298_12": "Tathā bahiddhā khāṇukaṇṭakādisamphassena sītuṇhādisamphassena vātātapādisamphassena vā sarīre uppannānaṃ nānārūpasantatīnampi cakkhurogādirūpānampīti.",
  "anya-e0401n0:298_13": "Āhārajarūpesu āhāranānattaṃ paṭicca sarīre uppannānaṃ samavisamarūpasantatīnaṃti.",
  "anya-e0401n0:298_14": "“Ayaṃ nayo”ti bahiddhāsantāne nidassana nayo.",
  "anya-e0401n0:298_15": "Tena ajjhattasantānepi sattasantānānaṃ hatthapādādisantānānaṃ kesalomādi santānānañca nibbatti vaḍḍhipavattiyo nidasseti.",
  "anya-e0401n0:298_16": "“Jīraṇaṃ”ti abhinavāvatthato hāyanaṃ.",
  "anya-e0401n0:298_17": "Pāḷipāṭhe.",
  "anya-e0401n0:298_18": "“Ṭhitassa aññathattaṃ”ti añño pakāro aññathā.",
  "anya-e0401n0:298_19": "Aññathā bhāvo aññathattaṃ.",
  "anya-e0401n0:298_20": "Etena jarāvasenavā nānārogābādhādivasena vā vipariṇāmo vutto.",
  "anya-e0401n0:298_21": "“Tathā avatthābhedayogato”ti jātirūpameva ādimhi nibbatti hoti.",
  "anya-e0401n0:298_22": "Tatoparaṃ tameva vaḍḍhi hoti.",
  "anya-e0401n0:298_23": "Tato paraṃ tameva pavatti hotīti evaṃ tathā avatthābhedayogato.",
  "anya-e0401n0:298_24": "Tenāha “sāhī”tiādiṃ.",
  "anya-e0401n0:298_25": "“Pabandhayatī”ti pabandhaṃ karoti.",
  "anya-e0401n0:298_26": "Saṅgahagāthādīsu pana suviññeyyā.",
  "anya-e0401n0:298_27": "“Ettha ca pacchimānī”tiādīsu.",
  "anya-e0401n0:298_28": "Vohārasiddhamattabhāvaṃ”ti puggalo satto attā jīvotiādikā paññatti nāma vohāra siddhamattā hoti.",
  "anya-e0401n0:298_29": "Sabhāvasiddhā na hoti.",
  "anya-e0401n0:298_30": "Sāhi mahājanehi khandha pañcakaṃ upādāya puggalo nāma atthīti sammatattā voharitattā vohārasiddhā nāma.",
  "anya-e0401n0:298_31": "Sabhāvasiddhā pana na hoti.",
  "anya-e0401n0:298_32": "Tasmā ariyānaṃ vohāre puggalo nāma natthīti sijjhati.",
  "anya-e0401n0:298_33": "Imāni pana rūpāni sabhāvasiddhattā ariyānaṃ vohārepi atthīti sijjhanti.",
  "anya-e0401n0:298_34": "Tenāha “tādisenā”tiādiṃ.",
  "anya-e0401n0:298_35": "“Suddhadhammagatiyā siddhenā”ti pathavīdhātu nāma suddhadhammo hoti.",
  "anya-e0401n0:298_36": "Sā uppādampi gacchati,",
  "anya-e0401n0:298_37": "jarampi gacchati,",
  "anya-e0401n0:298_38": "bhedampi gacchati.",
  "anya-e0401n0:298_39": "Tasmā tassā uppādopi jarāpi bhedopi suddhadhammagatiyā siddho nāma.",
  "anya-e0401n0:298_40": "Evaṃ lakkhaṇarūpānaṃ suddhadhammagatisiddhaṃ paramatthalakkhaṇaṃ veditabbaṃ.",
  "anya-e0401n0:298_41": "Tathā viññatti dvayassapi vikārarūpattayassapi pariccheda rūpassapīti.",
  "anya-e0401n0:298_42": "Yathā ca imesaṃ rūpānaṃ.",
  "anya-e0401n0:298_43": "Tathā nibbānassapi suddhadhammagatisiddhaṃ paramatthalakkhaṇaṃ atthiyeva.",
  "anya-e0401n0:298_44": "Kilesadhammāhi ariyamagge abhāvite bhavaparamparāya uppādaṃ gacchantiyeva.",
  "anya-e0401n0:298_45": "Bhāvitepana anuppādaṃ nirodhaṃ gacchantiyeva.",
  "anya-e0401n0:298_46": "Tasmā kilesadhammānaṃ anuppādanirodhopi suddhadhammagatiyā siddho nāma.",
  "anya-e0401n0:298_47": "Evaṃ nibbānassapi suddhadhammagatisiddhaṃ paramatthalakkhaṇaṃ veditabbaṃ.",
  "anya-e0401n0:298_48": "Atthi bhikkhave ajātaṃ abhūtanti idaṃ suttaṃpi ettha vattabbaṃ.",
  "anya-e0401n0:298_49": "Etena ariyavohāre nibbānassa ekantena atthitā bhagavatā vuttā hoti.",
  "anya-e0401n0:298_50": "Tenāha “itarathā”tiādiṃ.",
  "anya-e0401n0:298_51": "“Nasabhāvato anupaladdhattā anipphannāni nāma hontī”ti etena etāni asabhāvarūpānīti ca alakkhaṇa rūpānīti",
  "anya-e0401n0:298_52": "ca asammasanarūpānīti ca na sakkā vattuṃtipi dīpeti. Kasmā,",
  "anya-e0401n0:298_53": "yathāsakaṃ sabhāvehi sabhāvavantattā yathāsakaṃ lakkhaṇe hi salakkhaṇattā paṭisambhidāmagge sammasanaññāṇa",
  "anya-e0401n0:298_54": "vibhaṅge jātijarāmaraṇānampi sammasitabbadhammesu āgatattāti.",
  "anya-e0401n0:298_55": "Aṭṭhasāliniyampi ayamattho vuttoyeva.",
  "anya-e0401n0:298_56": "Yathāha parinipphannanti pannarasarūpāni parinipphannāni nāma.",
  "anya-e0401n0:298_57": "Dasarūpāni aparinipphannāni nāma.",
  "anya-e0401n0:298_58": "Yadi aparinipphannāni nāma. Evaṃsati,",
  "anya-e0401n0:298_59": "asaṅkhatāni nāma siyuṃ.",
  "anya-e0401n0:298_60": "Tesaṃyeva panarūpānaṃ kāyavikāro kāyaviññatti nāma.",
  "anya-e0401n0:298_61": "Vacīvikāro vacīviññatti nāma.",
  "anya-e0401n0:298_62": "Chiddaṃ vivaraṃ ākāsadhātu nāma.",
  "anya-e0401n0:298_63": "Lahubhāvo lahutā nāma.",
  "anya-e0401n0:298_64": "Mudubhāvo mudutā nāma.",
  "anya-e0401n0:298_65": "Kammaññabhāvo kammaññatā nāma.",
  "anya-e0401n0:298_66": "Nibbatti upacayo nāma.",
  "anya-e0401n0:298_67": "Pavatti santati nāma.",
  "anya-e0401n0:298_68": "Jīraṇākāro jaratā nāma.",
  "anya-e0401n0:298_69": "Hutvā abhāvākāro aniccatā nāmāti sabbaṃ parinipphannaṃ saṅkhatamevāti.",
  "anya-e0401n0:298_70": "Tattha “tesaṃyeva rūpānaṃ”ti niddhāraṇe bhummaṃ.",
  "anya-e0401n0:298_71": "Tesaṃyeva dasannaṃ rūpānaṃ majjheti vuttaṃ hoti.",
  "anya-e0401n0:298_72": "“Itisabbaṃ”ti idaṃ sabbaṃ dasavidhaṃ rūpaṃ parinipphannameva saṅkhatamevāti attho.",
  "anya-e0401n0:298_73": "Khandhavibhaṅgaṭṭhakathāyampi vuttova.",
  "anya-e0401n0:298_74": "Yathāha pañcavipanakhandhā parinipphannāva honti,",
  "anya-e0401n0:298_75": "no aparinipphannā.",
  "anya-e0401n0:298_76": "Saṅkhatāva,",
  "anya-e0401n0:298_77": "no asaṅkhatā.",
  "anya-e0401n0:298_78": "Apica nipphannāpi hontiyeva.",
  "anya-e0401n0:298_79": "Sabhāvadhammesuhi nibbānamevekaṃ aparinipphannaṃ anipphannañcāti ca.",
  "anya-e0401n0:298_80": "Nirodhasamāpatti ca nāma paññatti ca kathanti.",
  "anya-e0401n0:298_81": "Nirodhasamāpatti lokiyalokuttarāti vā saṅkhatāsaṅkhatāti vā parinipphannāparinipphannāti vā na vattabbā.",
  "anya-e0401n0:298_82": "Nipphannā pana hoti.",
  "anya-e0401n0:298_83": "Samāpajjantena samāpajjitabbato.",
  "anya-e0401n0:298_84": "Tathā nāmapaññatti,",
  "anya-e0401n0:298_85": "sāpihi lokiyādibhedaṃ nalabhati.",
  "anya-e0401n0:298_86": "Nipphannā pana hoti.",
  "anya-e0401n0:298_87": "No anipphannā.",
  "anya-e0401n0:298_88": "Nāmaggahaṇañhi gaṇhantova gaṇhātīti ca.",
  "anya-e0401n0:298_89": "Etena lakkhaṇarūpānampi nipphannatā siddhā hoti.",
  "anya-e0401n0:298_90": "Visuddhi maggepana nipphannaṃ anipphannaṃtidukassa niddese.",
  "anya-e0401n0:298_91": "Aṭṭhārasavidhaṃ rūpaṃ paricchedavikāra lakkhaṇabhāvaṃ atikkamitvā sabhāveneva pariggahetabbato nipphannaṃ,",
  "anya-e0401n0:298_92": "sesaṃ tabbiparītatāya anipphannanti ca.",
  "anya-e0401n0:298_93": "Nipphannarūpaṃ pana rūparūpaṃ nāmāti ca.",
  "anya-e0401n0:298_94": "Yaṃ catūhi kammādīhi jātaṃ,",
  "anya-e0401n0:298_95": "taṃ catujaṃ nāma.",
  "anya-e0401n0:298_96": "Taṃ lakkhaṇa rūpavajjaṃ avasesarūpaṃ.",
  "anya-e0401n0:298_97": "Lakkhaṇarūpaṃ pana na kutocijātanti ca vuttaṃ.",
  "anya-e0401n0:298_98": "Sabbañcetaṃ ācariyehi gahitanāmamattattā vatticchānugataṃ hoti.",
  "anya-e0401n0:298_99": "Yaṃ ruccati,",
  "anya-e0401n0:298_100": "taṃ gahetvā kathetabbanti.",
  "anya-e0401n0:299_0": "Rūpasamuddesānudīpanā niṭṭhitā.",
  "anya-e0401n0:300_0": "197.",
  "anya-e0401n0:300_1": "Rūpavibhāge.“Ekavidhanayaṃ tāva dassetuṃ”ti rūpavibhāgato pathamaṃ dassetuṃ.",
  "anya-e0401n0:300_2": "Etena ekavidhanayo rūpavibhāgo nāma na tāva hotīti dasseti.",
  "anya-e0401n0:300_3": "Taṃ na sameti.",
  "anya-e0401n0:300_4": "Kena na sametīti āha “vakkhatihī”tiādiṃ.",
  "anya-e0401n0:300_5": "“Ajjhattikādibhedena vibhajanti vicakkhaṇā”ti etena sabbaṃrūpaṃ ajjhattikabāhiravasena duvidhantiādiko",
  "anya-e0401n0:300_6": "duvidhanayo eva rūpavibhāganayo nāmāti viññāyati.",
  "anya-e0401n0:300_7": "Tasmā tena na sametīti vuttaṃ hoti.",
  "anya-e0401n0:300_8": "Apica pāḷiyaṃ.",
  "anya-e0401n0:300_9": "Sahetukā dhammā,",
  "anya-e0401n0:300_10": "ahetukā dhammātiādi dukesu sabbaṃrūpaṃ ahetukameva,",
  "anya-e0401n0:300_11": "na sahetukantiādi niyamakaraṇampi rūpavibhāgo evāti katvā tathā vuttanti gahetabbaṃ.",
  "anya-e0401n0:300_12": "“Itarāni panā”ti kāmāvacarantiādīni pana.",
  "anya-e0401n0:300_13": "“Janakena paccayenā”ti padhānavacanametaṃ.",
  "anya-e0401n0:300_14": "Upatthambhakādi paccayāpi gahetabbā eva.",
  "anya-e0401n0:300_15": "“Saṅgammā”ti samāgantvā.",
  "anya-e0401n0:300_16": "“Karīyatī”ti nipphādīyati.",
  "anya-e0401n0:300_17": "Yodhammotiādīsu.",
  "anya-e0401n0:300_18": "“Pahīno pī”ti chindanabhindanādivasena pahīnopi.",
  "anya-e0401n0:300_19": "“Tasmiṃ satī”ti samudayappahāne sati.",
  "anya-e0401n0:300_20": "Kiccapaccayānaṃ arahatthassa ca sakkatthassa ca dīpanato duvidhaṃ atthaṃ dassetuṃ “aṭṭhānattā”tiādi vuttaṃ.",
  "anya-e0401n0:300_21": "“Tabbisayassā”ti rūpavisayassa.",
  "anya-e0401n0:300_22": "“Evaṃ”ti evaṃsante.",
  "anya-e0401n0:300_23": "“Pahīnaṃ bhavissatī”ti anāgatabhave puna anuppādatthāya idheva pahīnaṃ bhavissatīti attho.",
  "anya-e0401n0:300_24": "Tenāha “ucchinnamūlaṃ”tiādiṃ.",
  "anya-e0401n0:300_25": "“Tālāvatthukataṃ”ti chinnatālakkhāṇukaṃ viya kataṃ bhavissati.",
  "anya-e0401n0:300_26": "“Anabhāvaṃ kataṃ”ti puna abhāvaṃ kataṃ.",
  "anya-e0401n0:300_27": "“Pākaṭo”ti dassanādikiccavisesehi paññāto.",
  "anya-e0401n0:300_28": "“Tadupādāyā”ti taṃ upanidhāya.",
  "anya-e0401n0:300_29": "Vibhāvanipāṭhe.",
  "anya-e0401n0:300_30": "“Ajjhattikarūpaṃ”ti paduddhāraṇaṃ.",
  "anya-e0401n0:300_31": "Attānaṃ adhikicca pavattaṃ ajjhattaṃ.",
  "anya-e0401n0:300_32": "Ajjhattameva ajjhattikanti dasseti “attabhāvasaṅkhātaṃ”tiādinā.",
  "anya-e0401n0:300_33": "Taṃ na sundaraṃ. Kasmā,",
  "anya-e0401n0:300_34": "ajjhattadhamma ajjhattika dhammānañca aviseso āpajjatīti vakkhamānakāraṇattā.",
  "anya-e0401n0:300_35": "“Dvārarūpaṃ nāmā”ti paduddhārapadaṃ.",
  "anya-e0401n0:300_36": "Kasmā dvārarūpaṃ nāmāti āha “yathākkamaṃ”tiādiṃ.",
  "anya-e0401n0:300_37": "Paratopi esanayo.",
  "anya-e0401n0:300_38": "“Desanābheda rakkhaṇatthaṃ”ti dukadesanābhedato rakkhaṇatthaṃ.",
  "anya-e0401n0:300_39": "Tattha desanābhedo nāma rūpakaṇḍe pañcaviññāṇānaṃ vatthu rūpañca,",
  "anya-e0401n0:300_40": "na vatthu rūpañca,",
  "anya-e0401n0:300_41": "ārammaṇa rūpañca,",
  "anya-e0401n0:300_42": "na ārammaṇa rūpañca vatvā manoviññāṇassa na vuttaṃ.",
  "anya-e0401n0:300_43": "Yadi vucceyya,",
  "anya-e0401n0:300_44": "ārammaṇaduke manoviññāṇassa ārammaṇa rūpaṃ,",
  "anya-e0401n0:300_45": "na ārammaṇa rūpanti dukapadaṃ na labbheyya.",
  "anya-e0401n0:300_46": "Ayaṃ desanābhedo nāma.",
  "anya-e0401n0:300_47": "Vatthudukesu hadayavatthuvasena labbhamānaṃ manoviññāṇadukaṃ na vuttanti.",
  "anya-e0401n0:300_48": "“Thūlasabhāvattā”ti sukhumarūpaṃ upādāya vuttaṃ.",
  "anya-e0401n0:300_49": "“Dūre pavattassapī”ti yathā sukhumarūpaṃ attano sarīre pavattampi ñāṇena sīghaṃ pariggahetuṃ na sakkā hoti,",
  "anya-e0401n0:300_50": "tathā idaṃ.",
  "anya-e0401n0:300_51": "Imassa pana dūre pavattassapi.",
  "anya-e0401n0:300_52": "“Gahaṇayogyattā”ti ñāṇena pariggahaṇapattattāti adhippāyo.",
  "anya-e0401n0:300_53": "Vibhāvanipāṭhe.",
  "anya-e0401n0:300_54": "“Sayaṃnissayavasena cā”ti sayañca nissaya mahābhūtavasena ca.",
  "anya-e0401n0:300_55": "Tattha sayaṃ sampattā nāma phoṭṭhabbadhātuyo.",
  "anya-e0401n0:300_56": "Nissayavasena sampattā nāma gandharasā.",
  "anya-e0401n0:300_57": "Ubhayathāpi asampattā nāma cakkhu rūpa,",
  "anya-e0401n0:300_58": "sota saddā.",
  "anya-e0401n0:300_59": "Yo paṭimukhabhāvo atthi,",
  "anya-e0401n0:300_60": "yaṃ aññamaññapatanaṃ atthīti yojanā.",
  "anya-e0401n0:300_61": "Na ca tāni aññappakārāni eva sakkā bhavitunti sambandho.",
  "anya-e0401n0:300_62": "“Anuggaha upaghātavasenā”ti vaḍḍhanatthāya anuggahavasena,",
  "anya-e0401n0:300_63": "hāyanādi atthāya upaghātavasena.",
  "anya-e0401n0:300_64": "“Yaṃ kiñcī”ti catusamuṭṭhānikarūpaṃ gaṇhāti.",
  "anya-e0401n0:300_65": "“Ādinnaparāmaṭṭhattā”ti taṇhāmānehi etaṃ mama esohamasmītiādinnattā,",
  "anya-e0401n0:300_66": "diṭṭhiyā eso me attāti parāmaṭṭhattā ca.",
  "anya-e0401n0:300_67": "“Niccakālaṃ pavattivasenā”ti ekena janakakammena paṭisandhikkhaṇato paṭṭhāya niccakālaṃ pavattivasena.",
  "anya-e0401n0:300_68": "“Upacarīyatī”ti voharīyati.",
  "anya-e0401n0:300_69": "“Atthavisesabodho”ti rūpārammaṇassa kiccavisesabodho.",
  "anya-e0401n0:300_70": "“Asampattavasenā”ti visayaṭṭhānaṃ sayaṃ asampajjanavasena.",
  "anya-e0401n0:300_71": "Attanoṭhānaṃ vā visayassa asampajjanavasena.",
  "anya-e0401n0:300_72": "Tattha visayassa asampattaṃ dassento “tatthā”tiādimāha.",
  "anya-e0401n0:300_73": "Tathā sotasaddesu ca aññamaññaṃ laggitvā uppajjamānesu.",
  "anya-e0401n0:300_74": "“Sampattiyā evā”ti sampajjanatthāya eva.",
  "anya-e0401n0:300_75": "Tathā āpo ca sampattiyā eva paccayoti yojanā.",
  "anya-e0401n0:300_76": "Dubbalapathavī eva sannissayo yassāti viggaho.",
  "anya-e0401n0:300_77": "“Assā”ti cakkhussa.",
  "anya-e0401n0:300_78": "“Sotassapanakathaṃ”ti sotassa asampattaggahaṇaṃ kathaṃ pākaṭaṃ.",
  "anya-e0401n0:300_79": "Sampattaggahaṇaṃ eva pākaṭanti dīpeti.",
  "anya-e0401n0:300_80": "Tenāha “tatthahī”tiādiṃ.",
  "anya-e0401n0:300_81": "Dakkhiṇapassato vā suyyati,",
  "anya-e0401n0:300_82": "cetiyādikassa puratthimadisābhāge ṭhitānanti adhippāyo.",
  "anya-e0401n0:300_83": "“Paṭighaṭṭanānighaṃso”ti sotesu paṭighaṭṭanavego.",
  "anya-e0401n0:300_84": "“Tesaṃ”ti āsannevā dūre vā ṭhitānaṃ.",
  "anya-e0401n0:300_85": "Hotu dūre ṭhitānaṃ cirena sutoti abhimāno.",
  "anya-e0401n0:300_86": "Kasmā pana ujukaṃ asutvā dakkhiṇapassatovā uttarapassato vā suṇeyya,",
  "anya-e0401n0:300_87": "asuyyamāno bhaveyyāti pucchā.",
  "anya-e0401n0:300_88": "Taṃ kathento “apicā”tiādimāha.",
  "anya-e0401n0:300_89": "Vibhāvanipāṭhe.",
  "anya-e0401n0:300_90": "“Gantvā visayadesaṃ taṃ,",
  "anya-e0401n0:300_91": "pharitvā gaṇhatīti ce”ti taṃ cakkhusota dvayaṃ dūrevisayānaṃ uppannadesaṃ pharitvā gaṇhatīti cevadeyyāti attho.",
  "anya-e0401n0:300_92": "Dūreṭhatvā passanto suṇanto ca mahantampipabbataṃ ekakkhaṇe passati,",
  "anya-e0401n0:300_93": "mahantaṃpi meghasaddaṃ ekakkhaṇe suṇāti.",
  "anya-e0401n0:300_94": "Tasmā ubhayaṃ asampattagocaranti viññāyati.",
  "anya-e0401n0:300_95": "Imasmiṃ vacane ṭhatvā idaṃ parikappavacanaṃ dasseti taṃ dvayaṃ visayappadesaṃ gantvā mahantaṃpi pabbataṃ vā meghasaddaṃ vā pharitvā gaṇhāti.",
  "anya-e0401n0:300_96": "Tasmā mahantaṃpi passati, suṇāti.",
  "anya-e0401n0:300_97": "Na asampattagocarattā mahantaṃ passati suṇātīti koci vadeyyāti vuttaṃ hoti.",
  "anya-e0401n0:300_98": "Adhiṭṭhānavidhānepi tassa so gocaro siyāti. Evaṃsati,",
  "anya-e0401n0:300_99": "dibbacakkhu dibbasotābhiññānaṃ adhiṭṭhānavidhānepi so rūpasaddavisayo tassa pasādacakkhusotassa gocaro siyāti abhiññādhiṭṭhāna kiccaṃ nāma natthi.",
  "anya-e0401n0:300_100": "Cakkhusotaṃ devalokampi gantvā dibbarūpampi dibbasaddampi gaṇheyya.",
  "anya-e0401n0:300_101": "Na pana gaṇhāti.",
  "anya-e0401n0:300_102": "Tasmā tassa visayadesagamanañca mahantadesapharaṇañca na cintetabbanti vuttaṃ hoti.",
  "anya-e0401n0:301_0": "Rūpavibhāgānudīpanā niṭṭhitā.",
  "anya-e0401n0:302_0": "158.",
  "anya-e0401n0:302_1": "Rūpasamuṭṭhāne.",
  "anya-e0401n0:302_2": "Suttantesu cetanāsampayuttā abhijjhādayopi kammanti vuttā.",
  "anya-e0401n0:302_3": "Te pana paṭṭhāne kammapaccayaṃ patvā tappaccayakiccaṃ na sādhenti,",
  "anya-e0401n0:302_4": "cetanā eva sādhetīti āha “sā yevā”tiādiṃ.",
  "anya-e0401n0:302_5": "“Taṃ samuṭṭhānānañca rūpānaṃ”ti hetūhi ca hetusampayuttakadhammehi ca samuṭṭhānānañca rūpānanti atthavasena",
  "anya-e0401n0:302_6": "cetasikadhammānampi rūpasamuṭṭhāpakatā siddhā hoti.",
  "anya-e0401n0:302_7": "So hi udayati pasavatīti sambandho.",
  "anya-e0401n0:302_8": "“Kappasaṇṭhāpanavasenā”ti kappappatiṭṭhāpanavasena.",
  "anya-e0401n0:302_9": "Ajjhattikasaddo chasu cakkhādīsu ajjhattikāyatane sveva pavattati.",
  "anya-e0401n0:302_10": "Idha pana sakalaṃ ajjhattasantānaṃ adhippetanti āha “ajjhatta santāneti pana vattabbaṃ”ti.",
  "anya-e0401n0:302_11": "“Khaṇe khaṇe”ti vicchāvacanaṃ.",
  "anya-e0401n0:302_12": "“Vicchā”ti ca bahūsukhaṇesu byāpananti āha “tīsutīsukhaṇesū”ti.",
  "anya-e0401n0:303_0": "Yamakapāṭhesu.",
  "anya-e0401n0:303_1": "Yassa vā pana puggalassa.",
  "anya-e0401n0:303_2": "“Nirujjhatī”ti bhaṅgakkhaṇa samaṅgitamāha.",
  "anya-e0401n0:303_3": "“Uppajjatī”ti uppādakkhaṇa samaṅgitaṃ.",
  "anya-e0401n0:303_4": "“Itī”ti ayaṃ pucchā.",
  "anya-e0401n0:303_5": "“No”ti paṭikkhepo.",
  "anya-e0401n0:303_6": "Samudayasaccassa bhaṅgakkhaṇe dukkhasaccabhūtassa rūpassavā nāmassavā uppādo nāma natthīti vuttaṃ hoti.",
  "anya-e0401n0:303_7": "Yassa kusalā dhammā uppajjanti,",
  "anya-e0401n0:303_8": "yassa akusalā dhammā uppajjantīti dve pāṭhāgahetabbā.",
  "anya-e0401n0:303_9": "“No”ti kusalākusala dhammānaṃ uppādakkhaṇe abyākatabhūtānaṃ rūpānaṃ vā nāmānaṃ vā nirodho nāma natthīti vuttaṃ hoti.",
  "anya-e0401n0:303_10": "Tesupāṭhesu kesañcivādīnaṃ vacanokāsaṃ dassetuṃ “arūpabhavaṃ”tiādi vuttaṃ.",
  "anya-e0401n0:303_11": "“Ce”ti kocivādī cevadeyya.",
  "anya-e0401n0:303_12": "“Nā”ti na vattabbaṃ.",
  "anya-e0401n0:303_13": "“Uppajjatī”ti ca uddhaṭā siyunti sambandho.",
  "anya-e0401n0:303_14": "“Itarattha cā”ti tato itarasmiṃ yassa kusalā dhammātiādipāṭhe ca.",
  "anya-e0401n0:303_15": "“Tampi nā”ti tampi vacanaṃ na vattabbanti attho.",
  "anya-e0401n0:303_16": "“Purimakoṭṭhāse”ti asaññasattānaṃ tesaṃ tatthāti imasmiṃ purimapakkheti adhippāyo.",
  "anya-e0401n0:303_17": "“Pacchimakoṭṭhāse”ti sabbesaṃ cavantānaṃ pavatte cittassabhaṅgakkhaṇeti imasmiṃ pacchima pakkhe.",
  "anya-e0401n0:303_18": "Cavantānaṃ icceva vuttaṃ siyā,",
  "anya-e0401n0:303_19": "na pavatte cittassa bhaṅgakkhaṇeti,",
  "anya-e0401n0:303_20": "no ca na vuttaṃ,",
  "anya-e0401n0:303_21": "tasmā viññāyati pavatte cittassa bhaṅgakkhaṇe rūpajīvitindriyampi na uppajjatīti.",
  "anya-e0401n0:303_22": "Rūpajīvitindriye ca anuppajjamāne sati,",
  "anya-e0401n0:303_23": "sabbāni kammajarūpāni utujarūpāni āhārajarūpāni ca cittassa bhaṅgakkhaṇe nuppajjantīti viññātabbaṃ hotīti adhippāyo.",
  "anya-e0401n0:303_24": "“Pacchimakoṭṭhāse”ti sabbesaṃ cavantānaṃ pavatte cittassa bhaṅgakkhaṇeti imasmiṃ pacchimapakkhe.",
  "anya-e0401n0:303_25": "Tattha ca pavatte cittassa bhaṅgakkhaṇeti idaṃ adhippetaṃ.",
  "anya-e0401n0:303_26": "Evaṃ pāḷisādhakaṃ dassetvā idāni yuttisādhakaṃ dassento “yasmā cā”tiādimāha.",
  "anya-e0401n0:303_27": "“Tassā”ti ānandā cariyassa mūlaṭīkākārassa.",
  "anya-e0401n0:303_28": "Vibhāvaniyaṃ.",
  "anya-e0401n0:303_29": "Bhaṅge rūpassa nuppādo,",
  "anya-e0401n0:303_30": "cittajānaṃ vasena vā.",
  "anya-e0401n0:303_31": "Āruppaṃ vāpi sandhāya,",
  "anya-e0401n0:303_32": "bhāsito yamakassa hi.",
  "anya-e0401n0:303_33": "Na cittaṭṭhiti bhaṅge ca,",
  "anya-e0401n0:303_34": "na rūpassa asambhavo.",
  "anya-e0401n0:303_35": "Ti vuttaṃ.",
  "anya-e0401n0:303_36": "Tattha “na hi na cittaṭṭhitī”ti cittassaṭhiti nāma na hi natthi.",
  "anya-e0401n0:303_37": "“Bhaṅgecā”ti cittassabhaṅgakkhaṇe ca.",
  "anya-e0401n0:303_38": "Taṃ asambhāvento “yamakapāḷiyo panā”tiādimāha.",
  "anya-e0401n0:303_39": "“Nānatthā nānābyañjanā”ti etena pāḷisaṃsandanā nāma garukattabbāti dīpeti.",
  "anya-e0401n0:303_40": "“Gambhīro ca satthu adhippāyo”ti etena attānaṃ satthumataññuṃ katvā idaṃ sandhāya etaṃ sandhāyāti vattuṃ dukkaranti dīpeti.",
  "anya-e0401n0:303_41": "“Suddhaṃ arūpamevā”ti suddhaṃ arūpappaṭisandhiṃ eva.",
  "anya-e0401n0:303_42": "Cha cattālīsacittāni rūpaṃ janetuṃ na sakkonti.",
  "anya-e0401n0:303_43": "Evaṃ sati arūpavipākavajjitanti kasmā vuttanti āha “arūpavipākāpanā”tiādiṃ.",
  "anya-e0401n0:303_44": "Vibhāvanipāṭhe.",
  "anya-e0401n0:303_45": "“Hetuno”ti rūpavirāgabhāvanā kammasaṅkhātassa hetussa.",
  "anya-e0401n0:303_46": "“Tabbīdhuratāyā”ti rūpaviruddhatāya.",
  "anya-e0401n0:303_47": "Rūpārūpavirāgabhāvanābhūto maggo.",
  "anya-e0401n0:303_48": "Tena nibbattassa.",
  "anya-e0401n0:303_49": "Rūpokāso nāma kāmarūpabhavo.",
  "anya-e0401n0:303_50": "Vibhāvanipāṭhe.",
  "anya-e0401n0:303_51": "“Ekūna na vutibhavaṅgasse vā”ti pavattikāle rūpajanakassa ekūna na vutibhavaṅga cittassāti attho.",
  "anya-e0401n0:303_52": "Tattha pana arūpavipākaṃ pavattikālepi rūpajanakaṃ na hotīti āha “tatthā”tiādiṃ.",
  "anya-e0401n0:303_53": "Keci pana paṭisandhi cittassa uppādakkhaṇe rūpaṃ pacchājāta paccayaṃ na labhati.",
  "anya-e0401n0:303_54": "Ṭhitikkhaṇe rūpaṃ parato bhavaṅgacittato pacchājātapaccayaṃ labhatīti vadanti.",
  "anya-e0401n0:303_55": "Taṃ na gahetabbanti dassetuṃ “na hi attanā”tiādi vuttaṃ.",
  "anya-e0401n0:303_56": "Sayaṃ vijjamāno hutvā upakārako paccayo atthipaccayo.",
  "anya-e0401n0:303_57": "Pacchājāto ca tassa ekadeso.",
  "anya-e0401n0:303_58": "“Āyusaṅkhārānaṃ”ti usmādīnaṃ.",
  "anya-e0401n0:303_59": "“Taṃ”ti khīṇāsavānaṃ cuticittaṃ.",
  "anya-e0401n0:303_60": "“Yathāhā”ti so thero kiṃ āha.",
  "anya-e0401n0:303_61": "“Vuttaṃ”ti aṭṭhakathāyaṃ vuttaṃ.",
  "anya-e0401n0:303_62": "Iti pana vacanato aññesaṃpi cuticittaṃ rūpaṃ na samuṭṭhāpetīti viññāyatīti padhānavacanaṃ.",
  "anya-e0401n0:303_63": "Pana saddo aruci jotako.",
  "anya-e0401n0:303_64": "“Tathā vuttepī”ti joteti.",
  "anya-e0401n0:303_65": "Vacīsaṅkhāro nāma vitakkavicāro.",
  "anya-e0401n0:303_66": "Kāyasaṅkhāro nāma assāsapassāsavāto.",
  "anya-e0401n0:303_67": "So sabbesaṃpi kāmasattānaṃ cuti cittassa uppādakkhaṇe ca tato purimacittassa uppādakkhaṇe ca nanirujjhatīti",
  "anya-e0401n0:303_68": "vacanena cuticittato pubbabhāgeyeva assāsapassāsānaṃ abhāvaṃ ñāpeti.",
  "anya-e0401n0:303_69": "Nanu imissaṃ pāḷiyaṃ cutikāle assāsapassāsassa abhāvaṃ vadati.",
  "anya-e0401n0:303_70": "Aññesaṃ cittajarūpānaṃ abhāvaṃ na vadati.",
  "anya-e0401n0:303_71": "Tasmā imāya pāḷiyā sabbesampi cuticittaṃ assāsapassāsaṃ na janetīti viññāyati.",
  "anya-e0401n0:303_72": "Na aññāni cittajarūpānīti codanā.",
  "anya-e0401n0:303_73": "Taṃ pariharanto “na hī”tiādimāha.",
  "anya-e0401n0:303_74": "Na hi rūpasamuṭṭhāpakacittassa kāyasaṅkhāra samuṭṭhāpanaṃ atthīti sambandho.",
  "anya-e0401n0:303_75": "“Gabbhagamanādivinibaddhābhāve”ti mātukucchimhi gatassa assāsapassāso na uppajjati,",
  "anya-e0401n0:303_76": "tathā udake nimuggassa.",
  "anya-e0401n0:303_77": "Bāḷhaṃ visaññībhūtassa.",
  "anya-e0401n0:303_78": "Catutthajjhānaṃ samāpajjantassa.",
  "anya-e0401n0:303_79": "Nirodhasamāpattiṃ samāpajjantassa.",
  "anya-e0401n0:303_80": "Rūpārūpabhave ṭhitassāti.",
  "anya-e0401n0:303_81": "Tasmā etegabbhagamanādayo assāsapassāsaṃ vinibaddhanti nīvārentīti gabbhagamanādivinibaddhā.",
  "anya-e0401n0:303_82": "Tesaṃ abhāvoti viggaho.",
  "anya-e0401n0:303_83": "Vinā imehi kāraṇehi assāsapassāsassa ca aññacittajarūpānañca viseso natthīti vuttaṃ hoti.",
  "anya-e0401n0:303_84": "Aññaṃpi yuttiṃ dasseti “cuto cā”tiādinā.",
  "anya-e0401n0:303_85": "Cuto ca hoti,",
  "anya-e0401n0:303_86": "assa cittasamuṭṭhāna rūpañca pavattatīti na ca yuttanti yojanā.",
  "anya-e0401n0:303_87": "So ca suṭṭhu oḷāriko rūpadhammo.",
  "anya-e0401n0:303_88": "Iti tasmā na sakkā vattuṃti sambandho.",
  "anya-e0401n0:303_89": "“Imassa atthassā”ti vatvā taṃ atthaṃ vadati “oḷārikassā”tiādinā.",
  "anya-e0401n0:303_90": "“Katīpaya khaṇamattaṃ”ti pannarasakhaṇasoḷasakhaṇamattaṃ.",
  "anya-e0401n0:303_91": "“Cittajarūpappavattiyā”ti cittajarūpappavattanato.",
  "anya-e0401n0:303_92": "Dubbalā honti,",
  "anya-e0401n0:303_93": "tadā pañcārammaṇānipi pañcadvāresu āpātaṃ nāgacchanti.",
  "anya-e0401n0:303_94": "“Paccayaparittatāya vā”ti tadā pacchājātapaccayassa alābhato vuttaṃ.",
  "anya-e0401n0:303_95": "Dubbalā honti.",
  "anya-e0401n0:303_96": "Tadā dubbalattā eva pañcārammaṇāni pañcadvāresu āpātaṃ nāgacchanti.",
  "anya-e0401n0:303_97": "Pariyosānepi ekacittakkhaṇamatte.",
  "anya-e0401n0:303_98": "Vatthussa ādiantanissitāni paṭisandhikkhaṇe ādimhi nissitāni.",
  "anya-e0401n0:303_99": "Maraṇāsannakāle ante nissitāni.",
  "anya-e0401n0:303_100": "Samadubbalāni eva honti.",
  "anya-e0401n0:303_101": "Tasmā yathā sabbapaṭisandhicittampi rūpaṃ na janeti,",
  "anya-e0401n0:303_102": "tathā sabbacuticittampi rūpaṃ na janetīti sakkā viññātunti.",
  "anya-e0401n0:303_103": "“Pāḷivirodhaṃ”ti pubbe dassitāya saṅkhāra yamakapāḷiyā virodhaṃ.“Kāraṇaṃ vuttamevā”ti cittañhi uppādakkhaṇe",
  "anya-e0401n0:303_104": "eva paripuṇṇaṃ paccayaṃ labhitvā balavaṃ hotīti vuttameva.",
  "anya-e0401n0:303_105": "“Taṃ”ti appanājavanaṃ.",
  "anya-e0401n0:303_106": "Acalamānaṃ hutvā.",
  "anya-e0401n0:303_107": "“Abbokiṇṇe”ti vīthicitta vārena avokiṇṇe.",
  "anya-e0401n0:303_108": "Na tathā pavattamānesu aṅgāni osīdanti,",
  "anya-e0401n0:303_109": "yathā ṭhapitāneva hutvā pavattanti.",
  "anya-e0401n0:303_110": "“Na tatoparaṃ”ti tato atirekaṃ rūpavisesaṃ na janeti.",
  "anya-e0401n0:303_111": "“Kiñcī”ti kiñcicittaṃ.",
  "anya-e0401n0:303_112": "“Uttarakiccaṃ”ti uparūparikiccaṃ.",
  "anya-e0401n0:303_113": "“Aṭṭha puthujjanānaṃ”ti aṭṭha somanassa javanāni hasanaṃpi janenti.",
  "anya-e0401n0:303_114": "Cha javanāni pañcajavanānīti adhikāro.",
  "anya-e0401n0:303_115": "Tesaṃ buddhānaṃ.",
  "anya-e0401n0:303_116": "Sitakammassāti sambandho.",
  "anya-e0401n0:303_117": "Sitakammaṃ nāma mihitakammaṃ.",
  "anya-e0401n0:303_118": "“Kāraṇaṃ vuttamevā”ti ‘rūpassa pana upatthambhakabhūtā utuāhārā pacchājātapaccaya dhammā ca ṭhitikkhaṇe eva pharantī’ti evaṃ kāraṇaṃ vuttameva.",
  "anya-e0401n0:303_119": "“Utuno balavabhāvo”ti rūpuppādanatthāya balavabhāvo.",
  "anya-e0401n0:303_120": "Santatiṭhitiyā balavabhāvo pana pacchājātapaccayāyatto hoti.",
  "anya-e0401n0:303_121": "Rūpaṃ na samuṭṭhāpeyya.",
  "anya-e0401n0:303_122": "No na samuṭṭhāpetīti āha “vakkhati cā”tiādiṃ.",
  "anya-e0401n0:303_123": "Ajjhatta santānagato ca bahiddhāsantānagato ca duvidhāhāroti sambandho.",
  "anya-e0401n0:304_0": "Etthacātiādīsu.",
  "anya-e0401n0:304_1": "Utu pañcavidho.",
  "anya-e0401n0:304_2": "Ajjhattasantāne catujavasena catubbidho,",
  "anya-e0401n0:304_3": "bahiddhā santāne utujavasena eko.",
  "anya-e0401n0:304_4": "Tathā āhāropi pañcavidho.",
  "anya-e0401n0:304_5": "Tesu ṭhapetvā bahiddhāhāraṃ avasesānaṃ ajjhatta santāne rūpasamuṭṭhāpane vivādo natthi.",
  "anya-e0401n0:304_6": "Bahiddhāhārassa pana ajjhattasantāne rūpasamuṭṭhāpane vivādo atthīti taṃ dassetuṃ “ettha cā”tiādimāha.",
  "anya-e0401n0:304_7": "“Utuojānaṃ viyā”ti utuojānaṃ ajjhattasantāne rūpasamuṭṭhāpanaṃ viya.",
  "anya-e0401n0:304_8": "Aṭṭhakathāpāṭhe.",
  "anya-e0401n0:304_9": "“Dantavicuṇṇitaṃ panā”ti dantehi saṅkhāditvā vicuṇṇaṃ kataṃ pana.",
  "anya-e0401n0:304_10": "“Sitthaṃ”ti bhattacuṇṇasitthaṃ.",
  "anya-e0401n0:304_11": "Ṭīkāpāṭhe.",
  "anya-e0401n0:304_12": "“Sā”ti bahiddhā ojā.",
  "anya-e0401n0:304_13": "“Nasaṅkhādito”ti na suṭṭhukhādito.",
  "anya-e0401n0:304_14": "“Tattakenapī”ti mukheṭhapitamattenapi.",
  "anya-e0401n0:304_15": "“Abbhantarassā”ti ajjhattāhārassa.",
  "anya-e0401n0:304_16": "“Aṭṭhaaṭṭharūpāni samuṭṭhāpetī”ti upatthambhanavasena samuṭṭhāpeti,",
  "anya-e0401n0:304_17": "janana vasena pana ajjhattikāhāro eva samuṭṭhāpetīti adhippāyo.",
  "anya-e0401n0:304_18": "“Upādinnakā”ti ajjhatta sambhūtā vuccanti.",
  "anya-e0401n0:304_19": "Bahiddhā ojāpi rūpaṃ samuṭṭhāpeti yevāti sambandho.",
  "anya-e0401n0:304_20": "“Tenautunā”ti ajjhatta utunā.",
  "anya-e0401n0:304_21": "“Sediyamānā”ti usmāpiyamānā.",
  "anya-e0401n0:304_22": "“Tāya ca ojāyā”ti ajjhatta ojāya.",
  "anya-e0401n0:304_23": "“Medasinehupacaya vasenā”ti medakoṭṭhāsarasasineha koṭṭhāsānaṃ vaḍḍhanavasena.",
  "anya-e0401n0:304_24": "Itarāni pana tīṇirūpasamuṭṭhānāni.",
  "anya-e0401n0:304_25": "Pāḷipāṭhe.",
  "anya-e0401n0:304_26": "“Indriyānī”ti cakkhādīni indriya rūpāni.",
  "anya-e0401n0:304_27": "“Vihāro”ti samāpatti eva vuccati.",
  "anya-e0401n0:304_28": "Samāpatti cittena jātattā tāni indriyāni vippasanna nīti katvā kasmā vuttanti pucchati.",
  "anya-e0401n0:304_29": "“Upacaritattā”ti ṭhānūpacārena voharitattā.",
  "anya-e0401n0:304_30": "“Tesaṃ na vannaṃ”ti indriyarūpānaṃ.",
  "anya-e0401n0:304_31": "Nidhikaṇḍapāṭhe.",
  "anya-e0401n0:304_32": "Sundaro vaṇṇo yassāti suvaṇṇo.",
  "anya-e0401n0:304_33": "Suvaṇṇassa bhāvo suvaṇṇatā.",
  "anya-e0401n0:304_34": "Tathāsussaratā.",
  "anya-e0401n0:304_35": "“Saro”ti ca saddo vuccati.",
  "anya-e0401n0:304_36": "“Susaṇṭhānaṃ”ti aṅgapaccaṅgānaṃ suṭṭhusaṇṭhānaṃ.",
  "anya-e0401n0:304_37": "“Surūpatā”ti sundararūpakāyatā.",
  "anya-e0401n0:304_38": "“Yathā”ti yenaākārena saṇṭhite sati.",
  "anya-e0401n0:304_39": "Tathā tena ākārena saṇṭhitā hotīti yojanā.",
  "anya-e0401n0:305_0": "Lahutādittaye.",
  "anya-e0401n0:305_1": "Dandhattādikarānaṃ dhātukkhobhānaṃ paṭipakkhehi paccayehi samuṭṭhātīti viggaho.",
  "anya-e0401n0:305_2": "“Etassā”ti lahutādittayassa vuttā.",
  "anya-e0401n0:305_3": "Tasmā etaṃ lahutādittayaṃ kammasamuṭṭhānanti vattabbanti adhippāyo.",
  "anya-e0401n0:305_4": "“Yamakesupi addhāpaccuppanneneva gahito”ti yassa cakkhāyatanaṃ uppajjati,",
  "anya-e0401n0:305_5": "tassa sotāyatanaṃ uppajjatīti.",
  "anya-e0401n0:305_6": "Sacakkhukānaṃ asotakānaṃ upapajjantānaṃ tesaṃ cakkhāyatanaṃ uppajjatītiādīsu uppādavāre paṭisandhivasena,",
  "anya-e0401n0:305_7": "nirodhavāre cutivasena addhāpaccuppannaṃva vuttanti adhippāyo.",
  "anya-e0401n0:305_8": "Akammajānaṃ pavattikāle kālabhedo vuttoti.",
  "anya-e0401n0:305_9": "“Kammavipākajā ābādhāti vuttaṃ”ti vīthimuttasaṅgahe upacchedakakammadīpaniyaṃ ‘atthi vāta samuṭṭhitā ābādhā. La.",
  "anya-e0401n0:305_10": "Atthi kammavipākajā ābādhā’ti vuttaṃ.",
  "anya-e0401n0:305_11": "Tāni upapīḷakupaghātaka kammānipi vipattiyo labhamānāni eva khobhetvā nānābādhe uppādentīti sambandho.",
  "anya-e0401n0:305_12": "Sarīre ṭhanti tiṭṭhantīti sarīraṭṭhakā.",
  "anya-e0401n0:305_13": "“Tadanugatikāni eva hontī”ti kammajādīnipi khubbhitāni eva hontīti adhippāyo.",
  "anya-e0401n0:305_14": "Etena aṭṭhasu kāraṇesu yenakenacikāraṇena cakkhurogādike ābādhe jāte tasmiṃ aṅge pavattāni sabbāni rogasamuṭṭhānāni ābādhabhāvaṃ gacchantiyeva.",
  "anya-e0401n0:305_15": "Evaṃ santepi tappariyāpannāni kammajarūpāni tadanugatikabhāvena ābādhabhāvaṃ gacchanti,",
  "anya-e0401n0:305_16": "na ujukato kammavasenāti dīpeti.",
  "anya-e0401n0:305_17": "Kammasamuṭṭhāno ābādho nāma natthi.",
  "anya-e0401n0:305_18": "Tathāpi aṭṭhasu ābādhesupi atthi vātasamuṭṭhānā ābādhātiādīsu viya atthi kammasamuṭṭhānā ābādhāti avatvā atthi kammavipākajā ābādhāti vuttaṃ.",
  "anya-e0401n0:305_19": "Tattha upapīḷako paghātakakammānaṃvasena uppanno yokocidhātukkhobho suttantapariyāye na kammavipākoti vuccatiyeva.",
  "anya-e0401n0:305_20": "Tato jāto yokoci ābādho kammavipākajoti vuttoti.",
  "anya-e0401n0:305_21": "Sugambhīramidaṃṭhānaṃ.",
  "anya-e0401n0:305_22": "Suṭṭhuvicāretvā kathetabbaṃ.",
  "anya-e0401n0:305_23": "“Yato”ti yasmā kammasamuṭṭhānā bādhapaccayā. La.",
  "anya-e0401n0:305_24": "Labbhamāno siyā.",
  "anya-e0401n0:305_25": "Kevalaṃ so kammasamuṭṭhāno ābādho nāma natthīti yojanā.",
  "anya-e0401n0:305_26": "“Avihiṃsā kammanibbattā”ti mettākaruṇākammanibbattā.",
  "anya-e0401n0:305_27": "Suvidūratāyaceva nirābādhā hontīti sambandho.",
  "anya-e0401n0:305_28": "“Saṇṭhitiyā”ti dukkhobhanīye visesanapadaṃ.",
  "anya-e0401n0:305_29": "Hetupadaṃ vā daṭṭhabbaṃ.",
  "anya-e0401n0:305_30": "Khobhetuṃ dukkarā dukkhobhanīyā.",
  "anya-e0401n0:305_31": "“Kāmaṃ”ti kiñcāpīti atthe nipātapadaṃ.",
  "anya-e0401n0:305_32": "Sesamettha suviññeyyaṃ.",
  "anya-e0401n0:306_0": "“Vuccate”tiādīsu.",
  "anya-e0401n0:306_1": "Rūpapaccayadhammānaṃ paccayakiccaṃ tividhaṃ.",
  "anya-e0401n0:306_2": "Jananañca upatthambhanañca anupālanañca.",
  "anya-e0401n0:306_3": "Tattha jananakiccaṃ janetabbānaṃ jātikkhaṇe eva labbhati.",
  "anya-e0401n0:306_4": "Sesadvayaṃ pana ṭhitikkhaṇepi labbhati.",
  "anya-e0401n0:306_5": "Bhaṅgakkhaṇe pana sabbaṃ paccayakiccaṃ natthi.",
  "anya-e0401n0:306_6": "Tattha jananakiccavasena vicārento “rūpajanakānaṃ”tiādimāha.",
  "anya-e0401n0:306_7": "“Apicā”tiādīsu.",
  "anya-e0401n0:306_8": "“Tāsaṃ”ti upacayasantatīnaṃ,",
  "anya-e0401n0:306_9": "jaratā aniccatānañca.",
  "anya-e0401n0:306_10": "“Tesū”ti kutoci samuṭṭhānesu.",
  "anya-e0401n0:306_11": "Idha pana abhidhammattha saṅgahepana.",
  "anya-e0401n0:306_12": "“Evaṃ santepī”ti paccayavisesena adissamānavisesatthepi.",
  "anya-e0401n0:306_13": "“Sāratara”nti atisārabhūtaṃ.",
  "anya-e0401n0:306_14": "“Seyyo”ti seṭṭho.",
  "anya-e0401n0:307_0": "Rūpasamuṭṭhānānudīpanā niṭṭhitā.",
  "anya-e0401n0:308_0": "169.",
  "anya-e0401n0:308_1": "Kalāpayojanāyaṃ.",
  "anya-e0401n0:308_2": "“Saṅkhāne”ti gaṇane.",
  "anya-e0401n0:308_3": "“Tenā”ti saṅkhānaṭṭhena ekasaddena dassetīti sambandho.",
  "anya-e0401n0:308_4": "“Piṇḍī”ti ekagghano.",
  "anya-e0401n0:308_5": "Mūlaṭīkāpāṭhe.",
  "anya-e0401n0:308_6": "“Uppādādippavattito”ti uppādādivasena pavattanato.",
  "anya-e0401n0:308_7": "“Itī”ti tasmā.",
  "anya-e0401n0:308_8": "Upādārūpāni tveva vuccanti.",
  "anya-e0401n0:308_9": "“Evaṃ vikārapariccheda rūpāni ca yojetabbānī”ti pañcavikārarūpāni kalāpasseva copanādisabhāvā honti,",
  "anya-e0401n0:308_10": "na ekamekassa rūpassa.",
  "anya-e0401n0:308_11": "Tasmā tāni ekekasmiṃ kalāpe ekekāni eva honti.",
  "anya-e0401n0:308_12": "Paricchedarūpaṃ pana kalāpapariyāpannaṃ rūpaṃ na hoti.",
  "anya-e0401n0:308_13": "Tasmā dvinnaṃ dvinnaṃ kalāpānaṃ antarā taṃpi ekekameva hotīti daṭṭhabbaṃ.",
  "anya-e0401n0:308_14": "“Catunnaṃ mahābhūtānaṃ nissayatā sambhavato”ti ettha catunnaṃ mahābhūtānaṃpi lakkhaṇamattena nānattaṃ hoti,",
  "anya-e0401n0:308_15": "pavattivasena pana ekagghanattā saṅkhānaṭṭhenapi eko nissayoti vattabbameva.",
  "anya-e0401n0:308_16": "Evañhisati ekasaddassa attha calanaṃ natthīti.",
  "anya-e0401n0:308_17": "“Tena saddenā”ti cittajasaddena.",
  "anya-e0401n0:308_18": "Attānaṃ mocento “adhippāyenā”ti āha.",
  "anya-e0401n0:308_19": "Therassa adhippāyenāti vuttaṃ hoti.",
  "anya-e0401n0:308_20": "Attano adhippāyaṃ dassento “ettha panā”tiādimāha.",
  "anya-e0401n0:308_21": "Tattha “saddenā”ti cittajasaddena.",
  "anya-e0401n0:308_22": "“Tāyavācāyā”ti vacīmayasaddenāti attho.",
  "anya-e0401n0:308_23": "“Viññattī”ti viññāpanaṃ iccevattho.",
  "anya-e0401n0:308_24": "Viññāpetīti viññāpito.",
  "anya-e0401n0:308_25": "Tassa bhāvo viññāvitattaṃ.",
  "anya-e0401n0:308_26": "Vitakkavipphārasaddo nāma kassaci mahantaṃ atthaṃ cintentassa sokavasena vā tuṭṭhivasena vā balavavitakko pavattati.",
  "anya-e0401n0:308_27": "So sokaṃ vā tuṭṭhiṃ vā sandhāre tuṃ asakkonto dutīyena saddhiṃ mantento viya attano mukheyeva abyattaṃ saddaṃ katvā samudīrati.",
  "anya-e0401n0:308_28": "Pakatijano taṃ saddamattaṃ suṇāti vā na vāsuṇāti.",
  "anya-e0401n0:308_29": "Suṇantopi akkharaṃ vā atthaṃ vā adhippāyaṃ vā na jānāti.",
  "anya-e0401n0:308_30": "Dibbasotena vā vijjāsotena vāsuṇanto akkharaṃpi atthaṃpi adhippāyaṃpi jānāti.",
  "anya-e0401n0:308_31": "Jānitvā evaṃpi te mano,",
  "anya-e0401n0:308_32": "itthaṃpi te manotiādisati.",
  "anya-e0401n0:308_33": "Ayaṃ vitakkavipphārasaddo nāma.",
  "anya-e0401n0:308_34": "So viññattirahito sotaviññeyyoti mahāaṭṭhakathāyaṃ vutto.",
  "anya-e0401n0:308_35": "Saṅgahakāropana vacīmayasaddonāma viññattirahitoti vā asotaviññeyyoti vā natthīti paṭikkhipati.",
  "anya-e0401n0:308_36": "“Āgate”ti aṭṭhakathāsu āgate.",
  "anya-e0401n0:308_37": "“Paccetabbā”ti saddhātabbā.",
  "anya-e0401n0:308_38": "“Ṭīkāsupanassā”ti assasaccasaṅkhepassa dvīsuṭīkāsu.",
  "anya-e0401n0:308_39": "Akkharañca padañca byañjanañca attho cāti dvando.",
  "anya-e0401n0:308_40": "Appaññāyamānā akkharapadabyañjanatthā yassāti viggaho.",
  "anya-e0401n0:308_41": "“Andhadamiḷādīnaṃ”ti andhajātikadamiḷajātikādīnaṃ milakkhūnaṃ.",
  "anya-e0401n0:308_42": "“Ukkāsitasaddo ca khipitasaddo ca vamitasaddo ca chaḍḍitasaddo cāti dvando.",
  "anya-e0401n0:308_43": "Ādisaddena tādisā uggāra hikkāra hasita roditādayo saṅgaṇhāti.",
  "anya-e0401n0:308_44": "Sesametthasuviññeyyaṃ.",
  "anya-e0401n0:309_0": "Kalāpayojanānudīpanā niṭṭhitā.",
  "anya-e0401n0:310_0": "161.",
  "anya-e0401n0:310_1": "Rūpappavattikkame.",
  "anya-e0401n0:310_2": "Napuggalavasena visesanaṃ hoti.",
  "anya-e0401n0:310_3": "Bhūmivasena visesanaṃ hoti.",
  "anya-e0401n0:310_4": "Tañca kho pavattikālavasenāti adhippāyo.",
  "anya-e0401n0:311_0": "Etthacātiādīsu.",
  "anya-e0401n0:311_1": "Purimesu dvīsu yonīsu pāḷinayena veditabbāti sambandho.",
  "anya-e0401n0:311_2": "Nikkhantā,",
  "anya-e0401n0:311_3": "iti tasmā aṇḍajāti ca jalābujāti ca vuccanti.",
  "anya-e0401n0:311_4": "Kathaṃ ayaṃ nayo pāḷinayo nāma hotīti.",
  "anya-e0401n0:311_5": "Pāḷiyaṃ aṇḍakosaṃ vatthikosaṃ abhinibbhijja abhinibbhijja jāyantīti vacanena aṇḍato jalābuto jātā vijātā nikkhantāti attho viññāyati.",
  "anya-e0401n0:311_6": "Aṭṭhakathāyaṃ pana aṇḍejātā jalābumhijātāti vuttaṃ.",
  "anya-e0401n0:311_7": "Gabbhapaliveṭhanāsayo nāma yena paliveṭhito gabbho tiṭṭhati.",
  "anya-e0401n0:311_8": "Vibhāvanipāṭhe “ukkaṃsagati paricchedavasenā”ti ukkaṭṭhappavattiniyamanavasena.",
  "anya-e0401n0:311_9": "Ukkaṭṭhanayavasenāti vuttaṃ hoti.",
  "anya-e0401n0:311_10": "Abhirūpassa kaññā dātabbāti ettha kaññā dātabbāti sāmaññato vuttepi abhirūpassa purisassāti vuttattā kaññāpi abhirūpakaññā eva viññāyati.",
  "anya-e0401n0:311_11": "Ayaṃ ukkaṭṭhanayo nāma.",
  "anya-e0401n0:311_12": "“Tattha tāni sabbānī”tiādīsu.",
  "anya-e0401n0:311_13": "Tānisabbānipi cakkhu sota ghāna bhāva dvayāni na omakena kammena labbhati.",
  "anya-e0401n0:311_14": "Ukkaṭṭhena kammena eva labbhatīti adhippāyo.",
  "anya-e0401n0:311_15": "Vibhaṅgapāṭhe.",
  "anya-e0401n0:311_16": "Saddāyatanaṃ nāma paṭisandhikāle na labbhatīti vuttaṃ “ekādasāyatanānī”ti.",
  "anya-e0401n0:311_17": "Cakkhuvekallassa dasa,",
  "anya-e0401n0:311_18": "sotavekallassa aparānidasa,",
  "anya-e0401n0:311_19": "cakkhu sotavekallassanava,",
  "anya-e0401n0:311_20": "gabbhaseyyassavasena sattāyatanāni.",
  "anya-e0401n0:311_21": "Pāḷiyaṃ opapāti kagabbhaseyyakānaṃ eva vuttattā “pāḷiyaṃ avuttaṃpipanā”ti vuttaṃ.",
  "anya-e0401n0:311_22": "Avuttampi cakkhādivekallaṃ.",
  "anya-e0401n0:311_23": "“Aññamaññaṃ avinābhāvavuttitā vuttā”ti kathaṃ vuttā yassa ghānāyatanaṃ uppajjati,",
  "anya-e0401n0:311_24": "tassa jivhāyatanaṃ uppajjatīti, āmantā.",
  "anya-e0401n0:311_25": "Yassa vā pana jivhāyatanaṃ uppajjati,",
  "anya-e0401n0:311_26": "tassa ghānāyatanaṃ uppajjatīti,",
  "anya-e0401n0:311_27": "āmantātiādinā vuttā peyyālamukhena.",
  "anya-e0401n0:311_28": "Ācariyānandatthere na pana icchitanti sambandho.",
  "anya-e0401n0:311_29": "“Jivhāvekallatāviyā”ti jivhāvekallatānāma natthi viya.",
  "anya-e0401n0:311_30": "“Ghānavekallatāpi atthīti yuttaṃ”ti ettha pāḷiyaṃ aghānakānaṃ itthīnaṃ purisānaṃti idaṃ mātugabbhe ghānāyatane",
  "anya-e0401n0:311_31": "anuppanneyeva puretarañca vantānaṃ itthipurisānaṃ vasena vuttaṃ.",
  "anya-e0401n0:311_32": "Na ghānavekallānaṃ atthitāyātipi vadanti.",
  "anya-e0401n0:311_33": "Gabbhe sentīti gabbhasayā.",
  "anya-e0401n0:311_34": "Gabbhasayā eva gabbhaseyyā.",
  "anya-e0401n0:312_0": "Pavattikāletiādīsu.",
  "anya-e0401n0:312_1": "Mūlaṭīkāpāṭhe.",
  "anya-e0401n0:312_2": "“Orato”ti paṭisandhiṃ upādāya vuttaṃ.",
  "anya-e0401n0:312_3": "Ekādasamasattāhe anāgateti vuttaṃ hoti.",
  "anya-e0401n0:312_4": "Rūpāyatanaṃ nuppajjissati.",
  "anya-e0401n0:312_5": "No ca cakkhāyatanaṃ nuppajjissatīti idaṃ addhāpaccuppannavasena vuttaṃ.",
  "anya-e0401n0:312_6": "Tasmā paṭisandhito paṭṭhāya uppannaṃ rūpāyatanaṃ yāvajīvaṃpi uppannantveva vuccati.",
  "anya-e0401n0:312_7": "Na uppajjissamānanti.",
  "anya-e0401n0:312_8": "Cakkhāyatanaṃ pana ekādasamasattāhā orato ṭhitassa na uppannaṃ.",
  "anya-e0401n0:312_9": "Tadā anuppannattā ekādasame sattāhe sampatte uppajjissatīti vattabbaṃ hoti.",
  "anya-e0401n0:312_10": "Pacchima bhavikattā pana tadubhayampi bhavantare nuppajjissatiyevāti.",
  "anya-e0401n0:312_11": "Ghānāyatanaṃ nibbattetīti ghānāyatanānibbattataṃ, kammaṃ.",
  "anya-e0401n0:312_12": "Tena kammena gahitappaṭisandhikānaṃ.",
  "anya-e0401n0:312_13": "Idañca yadi tannibbattakena kammena paṭisandhiṃ gaṇheyyuṃ.",
  "anya-e0401n0:312_14": "Ghānāyatane anuppanne antarā na kālaṅkareyyunti katvā vuttaṃ.",
  "anya-e0401n0:312_15": "Tannibbattakena kammena paṭisandhiṃ gaṇhantāpi tato balavante upacchedakakamme āgate sati.",
  "anya-e0401n0:312_16": "Ghānāyatanuppattikālaṃ apatvā antarā nakālaṅkarontīti natthi.",
  "anya-e0401n0:312_17": "“Cakkhughānesu vuttesū”ti ṭīkāyaṃ vuttesu.",
  "anya-e0401n0:312_18": "“Atthato siddhā evā”ti ekādasamasattāhe uppannāti siddhā eva.",
  "anya-e0401n0:312_19": "“Īdisesuṭhānesū”ti sabhāvaṃ vicāre tuṃ dukkaresu ṭhānesu.",
  "anya-e0401n0:312_20": "Aṭṭhakathāyeva pamāṇaṃ kātuṃ yuttāti adhippāyo.",
  "anya-e0401n0:312_21": "Aṭṭhakathāpāṭhe.",
  "anya-e0401n0:312_22": "“Purimaṃ bhavacakkaṃ”ti avijjāmūlakaṃ vedanāvasānaṃ bhavacakkaṃ.",
  "anya-e0401n0:312_23": "“Anupubbappavattidīpanato”ti yathā pacchime taṇhāmūlake bhavacakke upapattibhavappavattiṃ vadantena bhavapaccayājātīti evaṃ ekato katvā vuttā,",
  "anya-e0401n0:312_24": "na tathā purime bhavacakke.",
  "anya-e0401n0:312_25": "Tattha pana saṅkhārapaccayā viññāṇaṃ,",
  "anya-e0401n0:312_26": "viññāṇa paccayā nāma rūpantiādinā anupubbappavattidīpanato.",
  "anya-e0401n0:312_27": "“So paṭikkhittoyevā”ti āyatanānaṃ kamato vinicchayaṭṭhāne desanākkamova yuttoti vatvā so uppattikkamo paṭikkhitto.",
  "anya-e0401n0:313_0": "Saṃyuttake yakkhasaṃyuttapāḷiyaṃ. Gāthāsu.",
  "anya-e0401n0:313_1": "“Kalalā”ti kalalato.",
  "anya-e0401n0:313_2": "“Abbudā”ti abbudato.",
  "anya-e0401n0:313_3": "“Pesiyā”ti pesito.",
  "anya-e0401n0:313_4": "“Ghanā”ti ghanato.",
  "anya-e0401n0:313_5": "“Jātiuṇṇaṃsūhī”ti suddhajātikassa elakassa lomaṃsūhi.",
  "anya-e0401n0:313_6": "“Paripakkasamūhakaṃ”ti kalalato paraṃ thokaṃ paripakkañca samūhākārañca hutvā.",
  "anya-e0401n0:313_7": "“Vivattamānaṃ tabbhāvaṃ”ti kalalabhāvaṃ vijahitvā vattamānaṃ.",
  "anya-e0401n0:313_8": "“Vilīnati pusadisā”ti aggimhi vilīnatipurasasadisā.",
  "anya-e0401n0:313_9": "“Muccatī”ti kapāle nalaggati.",
  "anya-e0401n0:313_10": "Etānijāyantīti evaṃ aṭṭhakathāyañca vuttaṃ.",
  "anya-e0401n0:313_11": "“Dvā cattālīsame sattāhe”ti navamāse atikkamma vīsatimedivase.",
  "anya-e0401n0:313_12": "Yadi evaṃ,",
  "anya-e0401n0:313_13": "pañcamesattāhe pañcappasākhā jāyanti,",
  "anya-e0401n0:313_14": "ekādasamesattāhe cattāri āyatanāni jāyanti,",
  "anya-e0401n0:313_15": "majjhepana pañcasattāhā atthi.",
  "anya-e0401n0:313_16": "Tattha kathanti āha “ettha cā”tiādiṃ.",
  "anya-e0401n0:313_17": "“Chasattāhā”ti ekādasamena saddhiṃ chasattāhā.",
  "anya-e0401n0:313_18": "Ekādasamepi hi pacchimadivase jātattā chadivasāni avasiṭṭhāni honti.",
  "anya-e0401n0:313_19": "“Pariṇatakālā”ti paripakkakālā.",
  "anya-e0401n0:313_20": "Paripākagatā eva hi kammajamahābhūtā suppasannā honti.",
  "anya-e0401n0:313_21": "Tesañca pasādaguṇā pasādarūpā hontīti.",
  "anya-e0401n0:313_22": "“Tassā”ti kalalassa.",
  "anya-e0401n0:313_23": "Vaṇṇajātaṃ vā saṇṭhānaṃ vāti sambandho.",
  "anya-e0401n0:313_24": "“Ākāsakoṭṭhāsiko”ti manussehi ākāsakoṭṭhāse ṭhapito.",
  "anya-e0401n0:313_25": "Hutvāti pāṭhaseso.",
  "anya-e0401n0:313_26": "Kathaṃ paramāṇuto parittakaṃ siyāti āha “sohī”tiādiṃ.",
  "anya-e0401n0:313_27": "“So”ti paramāṇu.",
  "anya-e0401n0:313_28": "Paṭisandhikkhaṇe kalalarūpaṃ kalāpattayaparimāṇaṃ.",
  "anya-e0401n0:313_29": "Paramāṇu pana ekūnapaññāsakalāpaparimāṇo.",
  "anya-e0401n0:313_30": "Tasmā taṃ tato parittakanti vuttaṃ hoti.",
  "anya-e0401n0:313_31": "Paṭisandhikkhaṇato paraṃ pana taṃpi khaṇekhaṇe upacitameva hoti.",
  "anya-e0401n0:313_32": "“Dhātūnaṃ”ti catudhātuvavatthāne āgatānaṃ catunnaṃ mahābhūtānaṃ.",
  "anya-e0401n0:313_33": "Kalalassavā upacitappamāṇaṃ gahetvā vuttantipi yujjati.",
  "anya-e0401n0:313_34": "“Vatthusmiṃ”ti abbudādivatthumhi.",
  "anya-e0401n0:313_35": "“Jalābumūlānusārenā”ti jalābujātakāle tassa mūlānu sārenāti adhippāyo. Gāthāyaṃ.",
  "anya-e0401n0:313_36": "“Mātutiro kucchigato”ti vattabbe gāthābandhavasena “mātukucchigato tiro”ti vuttaṃ.",
  "anya-e0401n0:313_37": "Tenāha “mātuyā tirokucchi gato”ti.",
  "anya-e0401n0:313_38": "“Chiddo”ti sukhumehi chiddehi samannāgato.",
  "anya-e0401n0:313_39": "Laddhaṃvā pānabhojanaṃ.",
  "anya-e0401n0:313_40": "“Tato paṭṭhāyā”ti sattarasamabhavaṅgacittato paṭṭhāya.",
  "anya-e0401n0:313_41": "“Rūpasamuṭṭhāne vuttamevā”ti rūpasamuṭṭhāne mūlaṭīkāvāda vicāraṇāyaṃ ‘yaṃ pitattha na ca yutta’ntiādinā vuttameva.",
  "anya-e0401n0:313_42": "“Ajjhohaṭāhārābhāvato”ti bahiddhāhārābhāvatoti adhippāyo.",
  "anya-e0401n0:313_43": "“Tatthā”ti rūpabrahmaloke.",
  "anya-e0401n0:313_44": "Abhāvaṃ vaṇṇeti.",
  "anya-e0401n0:313_45": "Kasmāpana vaṇṇeti,",
  "anya-e0401n0:313_46": "nanu vaṇṇentassa aṭṭhakathā virodho siyāti.",
  "anya-e0401n0:313_47": "Virodho vā hotu,",
  "anya-e0401n0:313_48": "avirodho vā.",
  "anya-e0401n0:313_49": "Pāḷiyeva pamāṇanti dassento “rūpadhātuyā”tiādinā vibhaṅge pāḷiṃ āhari.",
  "anya-e0401n0:313_50": "Tattha “rūpadhātuyā”ti rūpalokadhātuyā.",
  "anya-e0401n0:313_51": "Rūpa brahmaloketi vuttaṃ hoti.",
  "anya-e0401n0:313_52": "“Upapattikkhaṇe”ti paṭisandhikkhaṇe.",
  "anya-e0401n0:313_53": "Ācariyassa adhippāyaṃ vibhāvento “etthacā”tiādimāha.",
  "anya-e0401n0:313_54": "“Phoṭṭhabbe paṭikkhittepī”ti pañcāyatanānīti vā pañcadhātuyoti vā paricchedakaraṇameva paṭikkhi panaṃ daṭṭhabbaṃ.",
  "anya-e0401n0:313_55": "“Kiccantara sabbhāvā”ti phoṭṭhabbakiccato kiccantarassa vijjamānattā.",
  "anya-e0401n0:313_56": "Kimpana kiccantaranti.",
  "anya-e0401n0:313_57": "Rūpakāyassa pavattiyā hetupaccayakiccaṃ.",
  "anya-e0401n0:313_58": "Mahābhūtā hetū mahābhūtā paccayā rūpakkhandhassa paññāpanāyāti hi bhagavatā vuttaṃ.",
  "anya-e0401n0:313_59": "Tattha hetukiccaṃ nāma rūpajananakiccaṃ.",
  "anya-e0401n0:313_60": "Paccaya kiccaṃ nāma rūpūpatthambhana kiccaṃ.",
  "anya-e0401n0:313_61": "Kiccantaramevanatthīti ghānādīnaṃ visaya gocarabhāvakiccaṃ tesaṃ kiccaṃ nāma,",
  "anya-e0401n0:313_62": "tato aññaṃ kiccaṃ nāma natthi.",
  "anya-e0401n0:313_63": "“Yenā”ti kiccantarena.",
  "anya-e0401n0:313_64": "“Te”ti gandhādayo.",
  "anya-e0401n0:313_65": "Idāni aṭṭhaka tānugataṃ vādaṃ dassento “yathāpanā”tiādimāha.",
  "anya-e0401n0:313_66": "“Yena kiccavisesenā”ti visayagocarabhāvakiccavisesena.",
  "anya-e0401n0:313_67": "Rūpajananarūpūpatthambhana kiccavisesena ca.",
  "anya-e0401n0:313_68": "“Sabbatthā”ti sabbasmiṃ pāḷippadese.",
  "anya-e0401n0:313_69": "“Tesaṃ”ti gandhādīnaṃ.",
  "anya-e0401n0:313_70": "“Tatthā”ti rūpaloke.",
  "anya-e0401n0:313_71": "“Nissanda dhammamattabhāvenā”ti ettha yathā aggimhi jāte tassa nissandā nāma icchantassapi anicchantassapi jāyantiyeva.",
  "anya-e0401n0:313_72": "Vaṇṇopi jāyati, obhāsopi, gandhopi, rasopi, dhūmopi,",
  "anya-e0401n0:313_73": "pupphullānipi kadāci jāyantiyeva.",
  "anya-e0401n0:313_74": "Tehi vaṇṇādīhi karaṇīye kiccavisese satipi asatipi.",
  "anya-e0401n0:313_75": "Tathā mahābhūtesu jātesu tesaṃ nissandā nāma icchantassapi anicchantassapi kiccavisese satipi asatipi jāyantiyeva.",
  "anya-e0401n0:313_76": "Evaṃ nissandadhammamattabhāvena.",
  "anya-e0401n0:313_77": "Anuppaveso yutto siyā ajjhatta santāneti adhippāyo.",
  "anya-e0401n0:313_78": "Bahiddhā santāne pana vatthā bharaṇa vimānādīsu tesaṃ bhāvo icchi tabbo siyā.",
  "anya-e0401n0:313_79": "Ajjhattepi vā kāyaṃ oḷārikaṃ katvā māpitakāleti.",
  "anya-e0401n0:313_80": "Ettha ca “dhammāyatana dhammadhātūsu anuppaveso”ti ettha aṭṭhasāliniyaṃ tāva.",
  "anya-e0401n0:313_81": "Ye pana anāpātāgatā rūpādayopi dhammārammaṇamicceva vadantīti vuttaṃ.",
  "anya-e0401n0:313_82": "Taṃ tattha paṭikkhittaṃ.",
  "anya-e0401n0:313_83": "Anāpātāgamanaṃ nāma visayagocara kiccarahitatā vuccati.",
  "anya-e0401n0:313_84": "Tañca manussānampi devānampi brahmānampi pasādarūpesu anāpātā gamanameva adhippetaṃ.",
  "anya-e0401n0:313_85": "Taṃ pana atthinatthīti vicāretvā kathetabbaṃ.",
  "anya-e0401n0:313_86": "Api ca nissandadhammā nāma oḷārikānaṃ mahābhūtānaṃ vividhākārāpi bhaveyyuṃ.",
  "anya-e0401n0:313_87": "Brahmānaṃ pana ajjhatta rūpaṃ appanā pattakammavisesena pavattaṃ atisukhumaṃ hoti.",
  "anya-e0401n0:313_88": "Tasmā kāmasatta santāne viya tattha paripuṇṇaṃ nissandarūpaṃ nāma vicāretabbameva.",
  "anya-e0401n0:313_89": "Dhammā rammaṇañca mukhyadhammārammaṇaṃ anuloma dhammāyatananti pāḷiyaṃ vuttaṃ natthi yevāti.",
  "anya-e0401n0:313_90": "“Jīvita chakkañcā”ti vattabbaṃ rūpaloke.",
  "anya-e0401n0:313_91": "“Tatthā”ti asaññasatte.",
  "anya-e0401n0:313_92": "Kāmaloke jīvitanavakaṃ kasmā visuṃ na vuttanti.",
  "anya-e0401n0:313_93": "Paṭisandhikkhaṇe kasmā na vuttaṃ.",
  "anya-e0401n0:313_94": "Pavattikālepi visuṃ na vuttameva.",
  "anya-e0401n0:313_95": "“Āhārūpatthambhakassā”ti āhārasaṅkhātassa rūpūpatthambhakassa.",
  "anya-e0401n0:313_96": "“Sakalasarīra byāpino anupālakajīvitassā”ti kāyadasakabhāvadasakesu pariyāpannassa jīvitassa.",
  "anya-e0401n0:313_97": "“Eta devā”ti jīvitanavakameva.",
  "anya-e0401n0:313_98": "“Tatthā”ti rūpaloke.",
  "anya-e0401n0:313_99": "Udayabhūtassā”ti vaḍḍhibhūtassa.",
  "anya-e0401n0:313_100": "“Dvīsu aggīsū”ti pācakaggismiñca kāyaggismiñca.",
  "anya-e0401n0:313_101": "Ātaṅko vuccati rogo.",
  "anya-e0401n0:313_102": "Bahuko ātaṅko yassāti viggaho.",
  "anya-e0401n0:313_103": "“Visamavepākiniyā”ti visamaṃ pācentiyā.",
  "anya-e0401n0:313_104": "“Gahaṇiyā”ti udaragginā.",
  "anya-e0401n0:313_105": "“Padhānakkhamāyā”ti padhāna saṅkhātaṃ bhāvanārabbhakiccaṃ khamantiyā.",
  "anya-e0401n0:313_106": "“Etaṃ”ti jīvitanavakaṃ.",
  "anya-e0401n0:313_107": "“Therena cā”ti anuruddhattherena ca.",
  "anya-e0401n0:313_108": "“Etaṃ”ti jīvita navakaṃ.",
  "anya-e0401n0:313_109": "“Nirodhakkamo”ti maraṇāsannakāle nirodhakkamo.",
  "anya-e0401n0:313_110": "“Etthā”ti rūpaloke.",
  "anya-e0401n0:313_111": "Kaḷevaraṃ vuccati matasarīraṃ.",
  "anya-e0401n0:313_112": "Tassa nikkhepo kaḷevaranikkhepo.",
  "anya-e0401n0:313_113": "Aññesañca opapātikānaṃ kaḷevaranikkhepo nāma natthi.",
  "anya-e0401n0:313_114": "Kasmā pana tesaṃ kaḷevaranikkhepo nāma natthīti āha “tesañhī”tiādiṃ.",
  "anya-e0401n0:313_115": "Vibhāvanipāṭhe.",
  "anya-e0401n0:313_116": "Sabbesaṃpi rūpabrahmānaṃ.",
  "anya-e0401n0:313_117": "Āhārasamuṭṭhānānaṃ rūpānaṃ abhāvato tisamuṭṭhānānīti vuttaṃ.",
  "anya-e0401n0:313_118": "Asaññasatte cittasamuṭṭhānānampi abhāvato dvisamuṭṭhānānīti vuttaṃ.",
  "anya-e0401n0:313_119": "“Tānī”ti maraṇāsanna cittasamuṭṭhānāni.",
  "anya-e0401n0:313_120": "Taṃ parimāṇaṃ assāti tāvattakaṃ.",
  "anya-e0401n0:313_121": "“Lahukagarukatādivikāro”ti sakalarūpakāyassa lahukagarukādivikāro.",
  "anya-e0401n0:313_122": "Api ca tattha dandhattādikara dhātukkhobhapaccayānaṃ sabbaso abhāvato niccakālampi sakalasarīrassa lahutādiguṇo vattatiyeva.",
  "anya-e0401n0:313_123": "Kiṃ tattha paṭipakkha dhammappavatti cintāya.",
  "anya-e0401n0:313_124": "Tathā asaññasattepi ruppanavikāra cintāyāti.",
  "anya-e0401n0:314_0": "Rūpappavattikkamānudīpanā niṭṭhitā.",
  "anya-e0401n0:315_0": "161.",
  "anya-e0401n0:315_1": "Nibbānasaṅgahe.",
  "anya-e0401n0:315_2": "Dvīsu nibbānapadesu pathamapadaṃ aviññātatthaṃ sāmañña padaṃ.",
  "anya-e0401n0:315_3": "Dutīyaṃ viññā tatthaṃ visesapadaṃ.",
  "anya-e0401n0:315_4": "Kilese sametīti samaṇo.",
  "anya-e0401n0:315_5": "Ariyapuggalo.",
  "anya-e0401n0:315_6": "Samaṇassa bhāvo sāmaññaṃ.",
  "anya-e0401n0:315_7": "Ariyamaggo.",
  "anya-e0401n0:315_8": "Sāmaññassa phalāni sāmaññaphalāni.",
  "anya-e0401n0:315_9": "Lokato uttarati atikkamatīti lokuttaraṃ.",
  "anya-e0401n0:315_10": "Loke na paññāvīyatīti paññattīti imamatthaṃ sandhāya “nahī”tiādimāha.",
  "anya-e0401n0:315_11": "Cattārimaggaññāṇāni catumaggaññāṇanti evaṃ samāsavasena ekavacanantaṃ padaṃ vākyaṃ patvā bahuvacanantaṃ hotītiāha “catūhi ariyamaggaññāṇehī”ti.",
  "anya-e0401n0:315_12": "“Tādisamhā”ti ariyamaggasadisamhā.",
  "anya-e0401n0:315_13": "“Vimukhānaṃ”ti parammukhānaṃ.",
  "anya-e0401n0:315_14": "“Jaccandhānaṃ viyā”ti jaccandhānaṃ candamaṇḍalassa avisayabhāvo viya.",
  "anya-e0401n0:315_15": "“Tassā”ti nibbānassa.",
  "anya-e0401n0:315_16": "Tattha “jaccandhānaṃ”ti avisayapade sāmipadaṃ.",
  "anya-e0401n0:315_17": "“Tassā”ti bhāvapadaṃ.",
  "anya-e0401n0:315_18": "“Yaṃ kiñcī”ti kiñciyaṃ atthajātaṃ.",
  "anya-e0401n0:315_19": "Assanibbānassa siddhatanti sambandho.",
  "anya-e0401n0:315_20": "Apākaṭassa dhammassa.",
  "anya-e0401n0:315_21": "Vāyāmopi nāma na atthi.",
  "anya-e0401n0:315_22": "Kuto tassa sacchikaraṇaṃ bhavissatīti adhippāyo.",
  "anya-e0401n0:315_23": "“Yenā”ti vāyāmena.",
  "anya-e0401n0:315_24": "“Nibbānena vinā”ti nibbānārammaṇaṃ alabhitvāti vuttaṃ hoti.",
  "anya-e0401n0:315_25": "“Akiccasiddhiṃ”ti kilesappahāna kiccassa asiddhiṃ.",
  "anya-e0401n0:315_26": "“Tato”ti tasmā.",
  "anya-e0401n0:315_27": "“Vadhāyā”ti vadhituṃ.",
  "anya-e0401n0:315_28": "“Parisakkantā”ti vāyamantā. Gāthāyaṃ.",
  "anya-e0401n0:315_29": "“Antojaṭā”ti ajjhattasantāne taṇhājaṭā,",
  "anya-e0401n0:315_30": "taṇhāvinaddhā.",
  "anya-e0401n0:315_31": "“Bahijaṭā”ti bahiddhāsantāne taṇhājaṭā,",
  "anya-e0401n0:315_32": "taṇhāvinaddhā.",
  "anya-e0401n0:315_33": "“Tassā”ti taṇhāya.",
  "anya-e0401n0:315_34": "“Vatthuto”ti visuṃvisuṃ jātasarūpato.",
  "anya-e0401n0:315_35": "Parinibbāyiṃsu,",
  "anya-e0401n0:315_36": "parinibbāyanti,",
  "anya-e0401n0:315_37": "parinibbāyissantīti parinibbutā.",
  "anya-e0401n0:315_38": "Takārapaccayassa kālattayepi pavattanato.",
  "anya-e0401n0:315_39": "Yathā diṭṭhā, sutā, mutā,",
  "anya-e0401n0:315_40": "viññātā,ti.",
  "anya-e0401n0:315_41": "Visiṭṭhaṃ katvā jānitabbanti viññāṇaṃ.",
  "anya-e0401n0:315_42": "Na nidassitabbanti anidassanaṃ.",
  "anya-e0401n0:315_43": "Natthi anto etassāti anantaṃ.",
  "anya-e0401n0:315_44": "Sabbato pavattā guṇappabhā etassāti sabbatopabhaṃ.",
  "anya-e0401n0:315_45": "“Bhagavatā vuttaṃ”ti dīghanikāye kevaṭṭasutte vuttaṃ.",
  "anya-e0401n0:315_46": "“Savantiyo”ti mahānadiyo vā kunnadiyo vā.",
  "anya-e0401n0:315_47": "“Appentī”ti pavisanti.",
  "anya-e0401n0:315_48": "“Dhārāti” meghavuṭṭhidhārā.",
  "anya-e0401n0:315_49": "Buddhesu anuppajjantesu ekasattopi parinibbātuṃ na sakkotīti idaṃ buddhuppādakappe eva pacceka sambuddhāpi uppajjantīti katvā vuttaṃ.",
  "anya-e0401n0:315_50": "Apadāna pāḷiyaṃ pana buddhasuññakappepi paccekasambuddhānaṃ uppatti āgatā eva.",
  "anya-e0401n0:315_51": "“Ekasattopī”ti vā sāvakasatto gahetabbo.",
  "anya-e0401n0:315_52": "Evañhi sati apadānapāḷiyā avirodho hoti.",
  "anya-e0401n0:315_53": "“Ārādhentī”ti sādhenti paṭilabhanti.",
  "anya-e0401n0:315_54": "Sabbato pavattā guṇappabhā etassāti atthaṃ sandhāya “sabbatopabhā sampannaṃ”ti vuttaṃ.",
  "anya-e0401n0:315_55": "“Joti vanta tarovā”ti obhāsavantataro vā.",
  "anya-e0401n0:315_56": "Sabbattha pabhavati saṃvijjatīti sabbatopabhanti imamatthaṃ sandhāya sabbato vā pabhutameva hotīti vuttaṃ.",
  "anya-e0401n0:315_57": "Tenāha “na katthaci natthī”ti.",
  "anya-e0401n0:315_58": "“Evaṃsante pī”ti evaṃ vuttanayena ekavidhe santepi.",
  "anya-e0401n0:315_59": "“Upacarituṃ”ti upacāravasena voharituṃ.",
  "anya-e0401n0:315_60": "“Yathāhā”ti tasmiṃ yevasutte puna kiṃ āha.",
  "anya-e0401n0:315_61": "Bhavaṃ netīti bhavanetti.",
  "anya-e0401n0:315_62": "Bhavataṇhā eva.",
  "anya-e0401n0:315_63": "“Samparāyikā”ti cutianantare pattabbā.",
  "anya-e0401n0:315_64": "Dvinnaṃ khīṇāsavānaṃ anupādisesatā vuttāti sambandho.",
  "anya-e0401n0:315_65": "Ettha “anupādisesatā”ti anupādisesanibbānaṃ vuccati.",
  "anya-e0401n0:315_66": "Sekkhesu arahattamaggaṭṭhassa sekkhassa kilesupādisesa vasena anupādisesatā vuttā.",
  "anya-e0401n0:315_67": "“Kilesupādiseso”ti ca kilesa saṅkhāto upādiseso.",
  "anya-e0401n0:315_68": "Tathā khandhupādisesopi.",
  "anya-e0401n0:315_69": "Antarāparinibbāyītiādīsu parinibbānaṃ nāma kilesaparinibbānaṃ vuttaṃ.",
  "anya-e0401n0:315_70": "Ubhato bhāga vimuttādīnaṃ padattho navamaparicchede āgamissati.",
  "anya-e0401n0:315_71": "“Kilesakkhayena saheva khiyyantī”ti paccuppannabhave arahattamaggakkhaṇe kilesakkhayena saddhiṃ eva khiyyanti.",
  "anya-e0401n0:315_72": "Anuppāda dhammataṃ gacchanti.",
  "anya-e0401n0:315_73": "Tathā anāgāmi puggalassa kāmapaṭisandhikkhandhāpi anāgāmimaggakkhaṇe,",
  "anya-e0401n0:315_74": "sotāpannassa sattabhaveṭhapetvā avasesa kāmapaṭisandhikkhandhā sotāpatti maggakkhaṇe taṃ taṃ kilesakkhaye na saheva khiyyantīti.",
  "anya-e0401n0:315_75": "Paccuppannakkhandhā pana kilesakkhayena sahakhiyyanti.",
  "anya-e0401n0:315_76": "Khandhupādisesā nāma hutvā yāvamaraṇakālā khīṇāsavānampi pavattanti.",
  "anya-e0401n0:315_77": "Kasmā pavattantīti āha “yāvacutiyā pavattamānaṃ”tiādiṃ.",
  "anya-e0401n0:315_78": "Paccuppannakkhandhasantānaṃ pana dhammatāsiddhanti sambandho.",
  "anya-e0401n0:315_79": "“Phalanissandabhūtaṃ”ti vipākaphalabhūtañca nissandaphalabhūtañca hutvā.",
  "anya-e0401n0:315_80": "“Tenasahevā”ti kilesakkhayena saheva.",
  "anya-e0401n0:315_81": "“Yasmāpanā”tiādīsu.",
  "anya-e0401n0:315_82": "Parisamantato bundhanti nīvārenti,",
  "anya-e0401n0:315_83": "santisukhassa antarāyaṃ karontīti palibodhā.",
  "anya-e0401n0:315_84": "Kilesābhisaṅkharaṇa kiccāni,",
  "anya-e0401n0:315_85": "kammābhisaṅkharaṇakiccāni,",
  "anya-e0401n0:315_86": "khandhābhisaṅkharaṇa kiccāni ca.",
  "anya-e0401n0:315_87": "Palibodhehi saha vattantīti sapalibodhā.",
  "anya-e0401n0:315_88": "Saṅkhāra nimittehi saha vattantīti sanimittā.",
  "anya-e0401n0:315_89": "Taṇhāpaṇidhīhi saha vattantīti sapaṇihitā.“Tato”ti pāpakammato,",
  "anya-e0401n0:315_90": "apāyadukkhato ca.",
  "anya-e0401n0:315_91": "“Kocī”ti kocidhammo.",
  "anya-e0401n0:315_92": "“Nirodhetuṃ sakkotī”ti sakkāyadiṭṭhiyā niruddhāya te nirujjhanti.",
  "anya-e0401n0:315_93": "Aniruddhāya nanirujjhanti.",
  "anya-e0401n0:315_94": "Tasmā sakkāyadiṭṭhi nirodho nibyāpāradhammopi samāno te palibodhe nirodheti nāma.",
  "anya-e0401n0:315_95": "“Nirodhetuṃ sakkotī”ti ca abyāpāre byāpāraparikappanāti daṭṭhabbaṃ.",
  "anya-e0401n0:315_96": "Sakkāyadiṭṭhinirodhoyeva te palibodhe nirodhetuṃ sakkotīti ettha dvinnampi nirodho ekoyeva.",
  "anya-e0401n0:315_97": "Evaṃ santepi avijjā nirodhā saṅkhāra nirodhotiādīsu viya abhede bhedaparikappanā hotīti.",
  "anya-e0401n0:315_98": "Uppādo ca pavatto ca uppādappavattā.",
  "anya-e0401n0:315_99": "Te mūlaṃ yassāti viggaho.",
  "anya-e0401n0:315_100": "Yena oḷārikākārena.",
  "anya-e0401n0:315_101": "Mārentīti mārā.",
  "anya-e0401n0:315_102": "Vadhakapaccatthikāti vuttaṃ hoti.",
  "anya-e0401n0:315_103": "Kilesamārādayo.",
  "anya-e0401n0:315_104": "Mārā dahanti tiṭṭhanti etesūti māradheyyā.",
  "anya-e0401n0:315_105": "Māreti cāveti cāti maccu.",
  "anya-e0401n0:315_106": "Maraṇameva.",
  "anya-e0401n0:315_107": "Maccudahati tiṭṭhati etesūti maccudheyyā.",
  "anya-e0401n0:315_108": "“Natthi tasmiṃ nimittaṃ”ti vutte paññattidhammesupi uppādappavattamūlaṃ nimittaṃ nāma natthi. Evaṃsati,",
  "anya-e0401n0:315_109": "tehi nibbānassa aviseso āpajjatīti codanā.",
  "anya-e0401n0:315_110": "Taṃ pariharanto “tañhī”tiādimāha.",
  "anya-e0401n0:315_111": "Viddhaṃsetvāti ca sādhentanti ca atthavisesa pākaṭatthāya abyāpāre byāpāra parikappanā eva.",
  "anya-e0401n0:315_112": "Paṇītādibhede.",
  "anya-e0401n0:315_113": "Idaṃ buddhānaṃ nibbānaṃ paṇītaṃ.",
  "anya-e0401n0:315_114": "Idaṃ paccekabuddhānaṃ nibbānaṃ majjhimaṃ.",
  "anya-e0401n0:315_115": "Idaṃ buddhasāvakānaṃ nibbānaṃ hīnanti bhinnaṃ na hotīti yojetabbaṃ.",
  "anya-e0401n0:315_116": "Nānappakārena cittaṃ nidheti etenāti paṇihitaṃ.",
  "anya-e0401n0:315_117": "“Nidhetī”ti ārammaṇesu ninnaṃ poṇaṃ pabbhāraṃ katvā ṭhapetīti attho.",
  "anya-e0401n0:315_118": "Tathā paṇidhānapaṇidhīsu.",
  "anya-e0401n0:315_119": "Atthato ekaṃ āsātaṇhāya nāmaṃ.",
  "anya-e0401n0:315_120": "“Labbhamānāpī”ti bhavasampatti bhogasampattiyo labbhamānāpi.",
  "anya-e0401n0:315_121": "“Pipāsavinaya dhammattā”ti pātuṃ paribhuñjituṃ icchā pipāsā.",
  "anya-e0401n0:315_122": "Pipāsaṃ vineti vigametīti pipāsavinayo.",
  "anya-e0401n0:315_123": "“Vedayitasukhaṃ”ti vedanāsukhaṃ.",
  "anya-e0401n0:315_124": "“Katamaṃ taṃ āvuso”ti pāḷipāṭhe “taṃ”ti tasmā.",
  "anya-e0401n0:315_125": "“Yadettha vedayitaṃ natthī”ti yasmā ettha vedayitaṃ natthi.",
  "anya-e0401n0:315_126": "Tasmā nibbāne sukhaṃ nāma katamanti yojanā.",
  "anya-e0401n0:315_127": "“Etthā”ti etasmiṃ nibbāne.",
  "anya-e0401n0:315_128": "“Etadevetthā”tiādimhi.",
  "anya-e0401n0:315_129": "“Eta devā”ti esoeva.",
  "anya-e0401n0:315_130": "Yasmā ettha vedayitaṃ natthi.",
  "anya-e0401n0:315_131": "Tasmā eso vedayitassa natthibhāvo eva etthanibbāne sukhanti yojanā.",
  "anya-e0401n0:316_0": "“Ettha cā”tiādīsu.",
  "anya-e0401n0:316_1": "Yadetaṃ khiyyanaṃ nirujjhanaṃ atthīti sambandho.",
  "anya-e0401n0:316_2": "Keci pana taṃkhiyyana nirujjhana kriyāmattaṃ nibbānaṃ na hoti.",
  "anya-e0401n0:316_3": "Abhāva paññattimattaṃ hotīti vadanti.",
  "anya-e0401n0:316_4": "Taṃ paṭisedhento “na hitaṃ”tiādimāha.",
  "anya-e0401n0:316_5": "“Paññattirūpaṃ”ti paññattisabhāvo.",
  "anya-e0401n0:316_6": "Pāḷipāṭhe.",
  "anya-e0401n0:316_7": "“Padahatī”ti vīriyaṃ daḷhaṃ karoti.",
  "anya-e0401n0:316_8": "Pahito attā anenāti pahitatto.",
  "anya-e0401n0:316_9": "“Pahito”ti padahito.",
  "anya-e0401n0:316_10": "Anivattabhāve ṭhapito.",
  "anya-e0401n0:316_11": "Pesitotipi vaṇṇenti.",
  "anya-e0401n0:316_12": "“Kāyenā”ti nāmakāyena.",
  "anya-e0401n0:316_13": "Taṇhāvase vattantīti taṇhāvasikā.",
  "anya-e0401n0:316_14": "“Tesaṃ pī”ti tesaṃ vādepi.",
  "anya-e0401n0:316_15": "Tasmiṃ khaya nirodhamatte anantaguṇā nāma natthīti imaṃ vādaṃ visodhetuṃ “nibbānassa cā”tiādi vuttaṃ.",
  "anya-e0401n0:316_16": "“Paṭipakkhavasena sijjhantī”ti etena vaṭṭadhammesu mahantaṃ ādīnavaṃ passantā eva tesaṃ nirodhe mahantaṃ guṇānisaṃsaṃ passantīti dīpeti.",
  "anya-e0401n0:316_17": "Ye pana yathāvuttaṃ khayanirodhaṃ paramatthanibbānanti na jānanti,",
  "anya-e0401n0:316_18": "tesaṃ vattabbameva natthi.",
  "anya-e0401n0:316_19": "Evaṃ guṇapadānaṃ gambhīrattā taṃkhayanirodhamattaṃ anantaguṇānaṃ vatthu na hotīti maññanti.",
  "anya-e0401n0:316_20": "Idāni nibbānaṃ paramaṃ sukhanti vuttaṃ.",
  "anya-e0401n0:316_21": "Kathaṃ taṃ khayanirodhamattaṃ paramasukhaṃ nāma bhaveyyāti imaṃ vādaṃ visodhetuṃ “santisukhañcanāmā”tiādi vuttaṃ.",
  "anya-e0401n0:316_22": "Atthibhikkhaveti sutte.",
  "anya-e0401n0:316_23": "“Nocetaṃ abhavissā”ti etaṃ ajātaṃ noce santaṃ vijjamānaṃ na bhaveyya.",
  "anya-e0401n0:316_24": "“Nayimassā”ti na imassa.",
  "anya-e0401n0:316_25": "Paccakkhabhūtaṃ khandhapañcakaṃ dassento “imassā”ti vadati.",
  "anya-e0401n0:316_26": "Nissakkatthe ca sāmivacanaṃ.",
  "anya-e0401n0:316_27": "Imasmā jātā bhūtā katā saṅkhatā sattānaṃ nissaraṇaṃ nāma na paññāyeyyāti yojanā.",
  "anya-e0401n0:316_28": "Paratthapi esanayo.",
  "anya-e0401n0:316_29": "Esanayo sabbesūtiādīsu.",
  "anya-e0401n0:316_30": "Duccarita dhammā nāma paccaye sati, jāyanti. Asati,",
  "anya-e0401n0:316_31": "na jāyantīti evaṃ jātaṃ viya ajātampi tesaṃ atthi.",
  "anya-e0401n0:316_32": "Yadi ca ajātaṃ nāma natthi.",
  "anya-e0401n0:316_33": "Jātameva atthi. Evaṃsati,",
  "anya-e0401n0:316_34": "attani duccaritānaṃ ajātatthāya sammāpaṭipajjantānaṃpi sabbe duccarita dhammā attani jātāyeva siyuṃ, no ajātā. Kasmā,",
  "anya-e0401n0:316_35": "ajātassa nāma natthitāyātiādinā yojetabbaṃ.",
  "anya-e0401n0:317_0": "“Ettāvatā”ti,",
  "anya-e0401n0:317_1": "atthi bhikkhave ajātaṃtiādinā pāḷivacanena.",
  "anya-e0401n0:317_2": "Sabbesaṅkhārā samanti vūpasamanti etthāti sabbasaṅkhāra samatho.",
  "anya-e0401n0:317_3": "Sabbe upadhayo ettha nissajjanti ariyājanāti sabbupadhinissaggo.",
  "anya-e0401n0:317_4": "“Upalabbhamāno”ti santilakkhaṇena ñāṇena upalabbhamāno.",
  "anya-e0401n0:317_5": "“Esiṃsū”ti katvā esanakiccassa sikhāpattaṃ atthaṃ dassetuṃ “adhigacchiṃsū”ti vuttaṃ.",
  "anya-e0401n0:318_0": "Nibbānasaṅgahānudīpanā niṭṭhitā.",
  "anya-e0401n0:319_0": "Rūpasaṅgahadīpaniyāanudīpanā niṭṭhitā.",
  "anya-e0401n0:320_0": "7. Samuccayasaṅgahaanudīpanā",
  "anya-e0401n0:321_0": "162.",
  "anya-e0401n0:321_1": "Samuccayasaṅgahe.",
  "anya-e0401n0:321_2": "Attano āveṇikabhūtena sāmañña lakkhaṇenati ca sambandho.",
  "anya-e0401n0:321_3": "Aññāpadesena eva tadubhayalakkhaṇena salakkhaṇāni nāma vuccantīti adhippāyo.",
  "anya-e0401n0:321_4": "“Nibbānassapi sarūpato labbhamānasabhāvatā”ti aññanissaya rahitena labbhamānasabhāvatā.",
  "anya-e0401n0:321_5": "Nanu nibbānampi rāgakkhayo dosakkhayo mohakkhayotiādinā aññanissayadassanaṃ atthi yevāti.",
  "anya-e0401n0:321_6": "Dassanamattaṃ atthi.",
  "anya-e0401n0:321_7": "Nibbānaṃ pana rāgādīhi paṭibaddhaṃ na hoti.",
  "anya-e0401n0:321_8": "Atha kho tehi dūrataraṃ hoti.",
  "anya-e0401n0:321_9": "Paṭipakkhataraṃ,",
  "anya-e0401n0:321_10": "paṭiviruddhataraṃ.",
  "anya-e0401n0:321_11": "Yañhi rūpassa khayo vayo bhedo aniccāti vuttaṃ.",
  "anya-e0401n0:321_12": "Tattha rūpassa uppajjitvā khayo vuttoti so rūpassa nissito eva hoti.",
  "anya-e0401n0:321_13": "Idha pana rāgādīnaṃ puna uppādassapi abhāvo vuttoti so rāgādīsu anissito eva.",
  "anya-e0401n0:321_14": "Na kevalaṃ anissito.",
  "anya-e0401n0:321_15": "Atha kho tehi dūrataro ca paṭipakkhataro ca tesaṃ paṭipakkhaguṇehi imassasiddhattāti.",
  "anya-e0401n0:321_16": "Anipphannarūpānipi adhippetāni eva tesampi khandhāyatanadhātu saccesu saṅgahitattā.",
  "anya-e0401n0:322_0": "Āsavādīsu.",
  "anya-e0401n0:322_1": "“Pārivāsiyaṭṭhenā”ti parivāsakaraṇaṭṭhena.",
  "anya-e0401n0:322_2": "“Madanīyaṭṭhenā”ti madanajanakaṭṭhena.",
  "anya-e0401n0:322_3": "“Parivāsaṃ gaṇhantī”ti dosavepullaṃ āpajjantīti vuttaṃ hoti.",
  "anya-e0401n0:322_4": "Puna “parivāsaṃ”ti duggandhatādiparivāsaṃ.",
  "anya-e0401n0:322_5": "“Āsavabharitamevā”ti āsavehi pūritameva.",
  "anya-e0401n0:322_6": "“Chaḷārammaṇāni dūsentī”ti tāni sāsavādibhāvaṃ pāpentīti adhippāyo.",
  "anya-e0401n0:322_7": "“Bhavato”ti bhūmito iccevattho.",
  "anya-e0401n0:322_8": "Avadhīyati paricchindīyati etasmāti avadhi.",
  "anya-e0401n0:322_9": "Apādānaṃ vuccati.",
  "anya-e0401n0:322_10": "Mariyādo nāma pariyantaparicchedo.",
  "anya-e0401n0:322_11": "Mariyādamattabhūto kriyāvisayo mariyādavisayo.",
  "anya-e0401n0:322_12": "Avadhi nāma byāpana vidhānaṃ,",
  "anya-e0401n0:322_13": "kriyā byāpanassa visayo abhividhivisayo.",
  "anya-e0401n0:322_14": "“Yassā”ti avadhi vatthussa.",
  "anya-e0401n0:322_15": "“Attānaṃ”ti avadhivatthuṃ.",
  "anya-e0401n0:322_16": "“Bahikatvā”ti sampattamattaṃ katvāti adhippāyo.",
  "anya-e0401n0:322_17": "Avadhivicāraṇāyaṃ.",
  "anya-e0401n0:322_18": "“Saddassā”ti bhagavato kittisaddassa.",
  "anya-e0401n0:322_19": "“Taṃ”ti avadhibhūtaṃ atthaṃ.",
  "anya-e0401n0:322_20": "“Yaso”ti kittisaddo.",
  "anya-e0401n0:322_21": "“Itaraṃ”ti anabhividhivisayaṃ bahi katvā pavattati.",
  "anya-e0401n0:323_0": "Kāmāsavādīsu.",
  "anya-e0401n0:323_1": "“Tannāmenā”ti kāmanāmena.",
  "anya-e0401n0:323_2": "“Tadārammaṇā”ti kāmadhammārammaṇā.",
  "anya-e0401n0:323_3": "“Ayamattho vā”ti kāmīyatītiādinā vutto pacchimatthova.",
  "anya-e0401n0:323_4": "“Mahaggatakusaladhammā”ti idhādhippetaṃ kammabhavaṃ sandhāya vuttaṃ.",
  "anya-e0401n0:323_5": "“Taṃ nibbattā”ti tena nibbattā.",
  "anya-e0401n0:323_6": "“Tadārammaṇā”ti duvidhabhavārammaṇā.",
  "anya-e0401n0:323_7": "“Taṇhā evā”ti bhavataṇhā eva.",
  "anya-e0401n0:323_8": "“Bhavo evā”ti bhavārammaṇatāya bhavanāmikā taṇhā eva.",
  "anya-e0401n0:323_9": "“Ime evā”ti taṇhādiṭṭhi avijjā eva.",
  "anya-e0401n0:323_10": "“Parivutthe satī”ti parivasite sati.",
  "anya-e0401n0:323_11": "“Kāmavisayā”ti kāmadhammavisayā.",
  "anya-e0401n0:323_12": "“Tasmiṃ”ti kāmāsave.",
  "anya-e0401n0:323_13": "Bhavavisayā mānādayo parivutthā evātiādinā yojetabbaṃ.",
  "anya-e0401n0:323_14": "Tathā diṭṭhivisayāti padepi.",
  "anya-e0401n0:324_0": "“Anassāsikaṃ katvā”ti assāsapassāsarahitaṃ katvā.",
  "anya-e0401n0:324_1": "“Avahananaṭṭhenā”ti ajjhottharitvā māraṇaṭṭhena.",
  "anya-e0401n0:324_2": "Adhokatvā māraṇaṭṭhenātipi yujjati.",
  "anya-e0401n0:324_3": "“Duttaraṭṭhenā”ti tattha patantassa tarituṃ dukkaraṭṭhena.",
  "anya-e0401n0:324_4": "“Vuttanayenā”ti āsavesu vuttanayena.",
  "anya-e0401n0:325_0": "“Vaṭṭasmiṃ”ti tividhavaṭṭasmiṃ.",
  "anya-e0401n0:325_1": "“Bhavayantake”ti avijjāsaṅkhārādike bhavacakke.",
  "anya-e0401n0:325_2": "“Āmasanaṃ”ti padassa atthaṃ dasseti “tathā tathā kappetvā gahaṇa”nti.",
  "anya-e0401n0:325_3": "“Sāsane”ti pariyattisāsane tasmiṃ tasmiṃ suttante.",
  "anya-e0401n0:325_4": "“Diṭṭhiyo diṭṭhupādānaṃ”ti diṭṭhivatthūsu daḷhaggāhaṭṭhena diṭṭhiyo eva diṭṭhupādānaṃ.",
  "anya-e0401n0:325_5": "Attavādupādāne.",
  "anya-e0401n0:325_6": "Parikappa buddhi nāma micchāñāṇaṃ vuccati.",
  "anya-e0401n0:325_7": "“Issara nimmitaṃ”ti sakalalokissarena mahābrahmunā ādikappakāle nimmitaṃ.",
  "anya-e0401n0:325_8": "“Adhicca samuppannaṃ”ti ahetu apaccayā samuppannaṃ.",
  "anya-e0401n0:325_9": "“Accantasassataṃ”ti bhavaparamparāsu sassataṃ.",
  "anya-e0401n0:325_10": "“Ekaccasassataṃ”ti bhavavisesaṃ patvā ekaccānaṃ sattānaṃ sassataṃ.",
  "anya-e0401n0:325_11": "“Ucchinnaṃ”ti yatthakatthaci parammaraṇā ucchinnaṃ.",
  "anya-e0401n0:325_12": "Purāṇañcakammaṃ parikkhīṇaṃ,",
  "anya-e0401n0:325_13": "navañcakammaṃ akataṃ.",
  "anya-e0401n0:325_14": "Evaṃ saṃsāra suddhītiādinā gahaṇanti attho.",
  "anya-e0401n0:325_15": "Santo kāyo sakkāyo.",
  "anya-e0401n0:325_16": "“Santo”ti paramatthato vijjamāno.",
  "anya-e0401n0:325_17": "“Kāyo”ti rūpakāyo, nāmakāyo.",
  "anya-e0401n0:325_18": "Attano attano kāyo vā sakkāyo.",
  "anya-e0401n0:325_19": "Paccattakāyo,",
  "anya-e0401n0:325_20": "pāṭipuggalika kāyoti vuttaṃ hoti.",
  "anya-e0401n0:325_21": "Yathāvuttakāya dvayameva.",
  "anya-e0401n0:325_22": "Sakkāye diṭṭhi sakkāyadiṭṭhi.",
  "anya-e0401n0:325_23": "Tattha “sakkāye diṭṭhī”ti pubbantāparanta kappikānaṃ viya pubbantā paranteacintetvā sabbasattānaṃpi attano",
  "anya-e0401n0:325_24": "khandhesu eva ‘rūpaṃ me attāti vā’ attā me rūpavāti vā,",
  "anya-e0401n0:325_25": "attani me rūpanti vā,",
  "anya-e0401n0:325_26": "rūpasmiṃ me attāti vā,",
  "anya-e0401n0:325_27": "evamādinā dhammatā siddhā diṭṭhīti vuttaṃ hoti.",
  "anya-e0401n0:325_28": "“Assutavā”ti khandhadesanādike suññatadhammappaṭisaṃ yutte desanā dhamme assuta pubbattā natthi sutaṃ etassāti assutavā.",
  "anya-e0401n0:325_29": "“Puthujjano”ti lokiyamahājano.",
  "anya-e0401n0:325_30": "Tattha pariyāpanno pana ekapuggalopi puthujjanotveva vuccati.",
  "anya-e0401n0:325_31": "So sutavāpi atthi,",
  "anya-e0401n0:325_32": "assutavāpi atthi.",
  "anya-e0401n0:325_33": "Idha assutavā adhippeto.",
  "anya-e0401n0:325_34": "Ariya puggalo pana tattha pariyāpanno na hoti. Ahantivā,",
  "anya-e0401n0:325_35": "mamāti vā,",
  "anya-e0401n0:325_36": "mayīti vā, meti vā,",
  "anya-e0401n0:325_37": "parāmasana padāni nāma.",
  "anya-e0401n0:325_38": "“Sesadhammevā gahetvā”ti rūpato avasese nāmakkhandha dhamme attā meti gahetvā vā.",
  "anya-e0401n0:325_39": "“Dhamma muttakaṃ vā attānaṃ gahetvā”ti pañcakkhandhadhammavimuttaṃ parikappasiddhaṃ attānaṃ vā gahetvā.",
  "anya-e0401n0:325_40": "Catasso avatthā yassāti caturāvatthikā.",
  "anya-e0401n0:325_41": "Vedanāya sambhogarasattā “saṃbhuñjiṃ”ti vuttaṃ.",
  "anya-e0401n0:325_42": "“Sukhito”ti sukhavedanāya samaṅgīpuggalo.",
  "anya-e0401n0:325_43": "Dhammato khandha pañcakameva.",
  "anya-e0401n0:325_44": "Tattha pana sukhavedanāpadhānattā tathā samanupassanto vedanaṃ attāti samanupassati nāma.",
  "anya-e0401n0:325_45": "“Samūhato gahetvā”ti ahamasmi,",
  "anya-e0401n0:325_46": "ahaṃ eko sattotiādinā samūhato.",
  "anya-e0401n0:325_47": "“Vatthū”ti pañcakkhandhā vuccanti.",
  "anya-e0401n0:325_48": "Ñātapariññādivasena apariññātāni vatthūni etehīti apariññātavatthukā.",
  "anya-e0401n0:325_49": "Ekamuhuttamattepi kāle.",
  "anya-e0401n0:325_50": "Rūpaṃ attato samanupassatītiādikaṃ caturāvatthaṃ sandhāya “kadāci attato”tiādi vuttaṃ.",
  "anya-e0401n0:325_51": "“Attanimittaṃ”ti abhikkamanādīsu kāyavacīmano kriyāsu ahaṃ abhikkamāmi,",
  "anya-e0401n0:325_52": "ahaṃ paṭikkamāmītiādinā citte dissamānā attacchāyā vuccati.",
  "anya-e0401n0:326_0": "“Kāmanaṭṭhenā”ti icchanaṭṭhena.",
  "anya-e0401n0:326_1": "“Chandanaṭṭhenā”ti patthanaṭṭhena.",
  "anya-e0401n0:326_2": "Līnabhāvo nāma cittacetasikānaṃ paṭikuṭanaṃ.",
  "anya-e0401n0:326_3": "Āpādīyate āpādanaṃ.",
  "anya-e0401n0:326_4": "Līnabhāvassa āpādananti viggaho.",
  "anya-e0401n0:326_5": "“Tandī”ti ālasyaṃ vuccati.",
  "anya-e0401n0:326_6": "“Vijambhitatā” nāma kilesavasena kāyaṅgānaṃ vijambhanaṃ samiñjanappasāraṇādikaraṇaṃ.",
  "anya-e0401n0:326_7": "Sā eva paccayo etassāti viggaho.",
  "anya-e0401n0:327_0": "Anusayapadatthe.",
  "anya-e0401n0:327_1": "“Uppajjantī”ti uppajjituṃ sakkonti.",
  "anya-e0401n0:327_2": "Na pana ekantato uppajjanti.",
  "anya-e0401n0:327_3": "Santesuhi ekantato uppajjantesu anusayā nāma na honti sayanakiccasseva abhāvato.",
  "anya-e0401n0:327_4": "“Uppajjantī”ti vā uppajjituṃ pahonti.",
  "anya-e0401n0:327_5": "Patthodano bahūnaṃ janānaṃ pahotītiādīsu viya.",
  "anya-e0401n0:327_6": "Paññattiyohi asabhāvadhammajātikattā kāraṇa lābhepi uppajjituṃ nappahonti.",
  "anya-e0401n0:327_7": "Ime pana sabhāvadhammajātikattā kāraṇa lābhe sati uppajjituṃ pahontīti.",
  "anya-e0401n0:327_8": "Evañhisati,",
  "anya-e0401n0:327_9": "uppādaṃ apattānaṃpi tesaṃ paramatthajātikatā siddhā hotīti.",
  "anya-e0401n0:327_10": "“Saha anusentī”ti ekato anusentīti vuttā kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca.",
  "anya-e0401n0:327_11": "Imesaṃ sattānaṃ sattasantāne anusayakiccamattaṃ ṭhapetvā ekato uppatti nāma natthi.",
  "anya-e0401n0:327_12": "Yadi ekato uppajjeyyuṃ.",
  "anya-e0401n0:327_13": "Dvādasā kusalacittāni sattasantāne niccakālampi ekato uppajjeyyuṃ.",
  "anya-e0401n0:327_14": "Na ca uppajjanti.",
  "anya-e0401n0:327_15": "Tasmā viññāyati uppajjanaṃ nāma appahīnaṭṭhena uppajjanārahabhāvo vuttoti.",
  "anya-e0401n0:327_16": "Sentīti vatvā tadatthaṃ dasseti “visuṃ”tiādinā.",
  "anya-e0401n0:327_17": "“Avuṭṭhitā”ti uppādaṃ apattā.",
  "anya-e0401n0:327_18": "“Tathāpavattā”ti cālanākārena pavattā.",
  "anya-e0401n0:327_19": "Puna “tathāpavattā”ti javanasahajātākārena pavattā.",
  "anya-e0401n0:327_20": "“Yesaṃ”ti kāmarāgānusayādīnaṃ.",
  "anya-e0401n0:327_21": "“Āvajjanaṃ”ti āvajjanacittaṃ.",
  "anya-e0401n0:327_22": "“Damathaṃ”ti sudantabhāvaṃ.",
  "anya-e0401n0:327_23": "“Tathā pavattā”ti cittasantānānusayanākārena pavattā.",
  "anya-e0401n0:327_24": "Tāavatthā yesaṃ te tadavatthikā.",
  "anya-e0401n0:327_25": "Yadi te uppādaṃ apattā. Evaṃsati,",
  "anya-e0401n0:327_26": "te paramatthāpi nāma na bhaveyyunti codanaṃ pariharati “te panā”tiādinā.",
  "anya-e0401n0:327_27": "Sace te kusalābyākata cittasantānampi anugatā. Evaṃsati,",
  "anya-e0401n0:327_28": "te kusalābyākatāni nāma siyunti codanaṃ pariharati “na cā”tiādinā.",
  "anya-e0401n0:327_29": "Atha te ekanta akusalā siyuṃ. Evaṃsati,",
  "anya-e0401n0:327_30": "kusalābyākatehi viruddhā bhaveyyuṃti codanaṃ pariharati “nāpī”tiādinā.",
  "anya-e0401n0:327_31": "Yadi uppādaṃ apattā. Evaṃsati,",
  "anya-e0401n0:327_32": "kālavimuttā siyunti āha “nāpikālattaya vinimuttā”tiādiṃ.",
  "anya-e0401n0:327_33": "“Sānusaye cittasantāne”ti sekkhaputhujjanānaṃ cittasantāne.",
  "anya-e0401n0:327_34": "“Saha magguppādā”ti magguppādena saheva.",
  "anya-e0401n0:327_35": "“Tattha tattha vutto”ti aṭṭhakathāṭīkāsu vutto.",
  "anya-e0401n0:327_36": "“Anāgatasāmaññaṃ”ti anāgatasadisaṃ.",
  "anya-e0401n0:327_37": "Na ekanta anāgatantipi vadanti.",
  "anya-e0401n0:327_38": "Kathaṃ te saṅkhatajātikā hontīti āha “tehi magge”tiādiṃ.",
  "anya-e0401n0:327_39": "Vibhāvanipāṭhe.",
  "anya-e0401n0:327_40": "“Appahīnā”ti maggena appahīnā.",
  "anya-e0401n0:327_41": "“Tadavatthā”ti uppajjanārahāvatthā.",
  "anya-e0401n0:327_42": "“Taṃ sabhāvattā”ti kāmarāgādi sabhāvattā.",
  "anya-e0401n0:327_43": "“Tathā vuccantī”ti anusayāti vuccanti.",
  "anya-e0401n0:327_44": "Anāgatā nāma na honti.",
  "anya-e0401n0:327_45": "Cittasantāne vattamānabhāvena siddhattā.",
  "anya-e0401n0:327_46": "“Hañci pajahatī”ti yadipajahati.",
  "anya-e0401n0:327_47": "“Tenahī”ti tato eva.",
  "anya-e0401n0:327_48": "“Ratto”ti rāgasamaṅgī hutvā.",
  "anya-e0401n0:327_49": "“Duṭṭho”ti dosasamaṅgī hutvā.",
  "anya-e0401n0:327_50": "“Muḷho”ti mohasamaṅgī hutvā pajahatīti doso āpajjatīti vuttaṃ hoti.",
  "anya-e0401n0:327_51": "Pariyuṭṭhāna pattānaṃ rāgādīnaṃ.",
  "anya-e0401n0:327_52": "“Maggavajjhaṃ”ti maggena vadhitabbaṃ.",
  "anya-e0401n0:327_53": "“Uppannaṃ”ti paccuppannaṃ.",
  "anya-e0401n0:327_54": "Vattamānañca taṃ uppannañcāti vattamānuppannaṃ.",
  "anya-e0401n0:327_55": "“Bhutvā”ti ārammaṇaṃ paribhuñjitvā.",
  "anya-e0401n0:327_56": "Vigacchatīti vigataṃ.",
  "anya-e0401n0:327_57": "Bhutvā vigatañca taṃ uppannañcāti bhutvā vigatuppannaṃ.",
  "anya-e0401n0:327_58": "Vipaccanatthāya okāsaṃ karontīti okāsakataṃ.",
  "anya-e0401n0:327_59": "Okāsakatañca taṃ uppannañcāti okāsakatuppannaṃ.",
  "anya-e0401n0:327_60": "Samudācāro vuccati bhiyyo pavattanaṃ.",
  "anya-e0401n0:327_61": "Samudācāro ca so uppannañcāti samudācāruppannaṃ.",
  "anya-e0401n0:327_62": "Khandhapañcaka saṅkhātaṃ bhūmiṃ labhatīti bhūmiladdhaṃ.",
  "anya-e0401n0:327_63": "Bhūmiladdhañca taṃ uppannañcāti bhūmiladdhuppannaṃ.",
  "anya-e0401n0:327_64": "Ārammaṇaṃ adhikataraṃ gaṇhātīti ārammaṇādhiggahitaṃ.",
  "anya-e0401n0:327_65": "Ārammaṇādhiggahitañca taṃ uppannañcāti ārammaṇādhiggahituppannaṃ.",
  "anya-e0401n0:327_66": "Mahaggatajjhānena avikkhambhitañca taṃ uppannañcāti avikkhambhituppannaṃ.",
  "anya-e0401n0:327_67": "Maggena asamugghāṭitañca taṃ uppannañcāti asamugghāṭituppannaṃ.",
  "anya-e0401n0:327_68": "Evaṃ maggavajjhānaṃ anusayānaṃ uppannabhāvena vuttattā paccuppannatā pariyāyova tesaṃ vattabboti.",
  "anya-e0401n0:327_69": "“Sekkhā”ti sattasekkhapuggalā.",
  "anya-e0401n0:328_0": "Orambhāgo vuccati kāmalokoceva puthujjanabhāvo ca.",
  "anya-e0401n0:328_1": "Orambhāge sandissantīti orambhāgiyāni.",
  "anya-e0401n0:328_2": "Uddhaṃbhāgo vuccati mahaggatabhāvoceva ariyabhāvo ca.",
  "anya-e0401n0:328_3": "Uddhaṃbhāge sandissantīti uddhaṃbhāgiyāni. Tattha.",
  "anya-e0401n0:328_4": "Kāmacchando,",
  "anya-e0401n0:328_5": "byāpādo,ti imāni dvesaṃ yojanāni kāmalokasaṅkhāte orambhāge eva sandissanti. Diṭṭhi,",
  "anya-e0401n0:328_6": "vicikicchā,",
  "anya-e0401n0:328_7": "sīlabbataparāmāso,ti imāni tīṇi puthujjanabhāva saṅkhāte.",
  "anya-e0401n0:328_8": "Sesāni pana pañca mahaggatabhāvasaṅkhāte ca ariyabhāvasaṅkhāteca uddhaṃbhāgepi sandissanti. Athavā.",
  "anya-e0401n0:328_9": "Purimāni pañcayassa tāni maggena appahīnāni,",
  "anya-e0401n0:328_10": "taṃ uparibhavagge ṭhitaṃpi kāmalokasaṅkhātaṃ orambhāgaṃ ākaḍḍhanti,",
  "anya-e0401n0:328_11": "tasmā orambhāgāya saṃvattantīti orambhāgiyāni.",
  "anya-e0401n0:328_12": "Pacchimāni pañca yassa tāni appahīnāni,",
  "anya-e0401n0:328_13": "taṃ kāmaloke ṭhitaṃpi uddhaṃbhāgaṃ ākaḍḍhanti,",
  "anya-e0401n0:328_14": "tasmā uddhaṃbhāgāya saṃvattantīti uddhaṃbhāgiyāni.",
  "anya-e0401n0:328_15": "Tatthahi dverūpārūparāgā ekantena mahaggatabhāvaṃ ākaḍḍhantiyeva.",
  "anya-e0401n0:328_16": "Māno ca uddhaccañca avijjācāti imāni ca rūpārūparāgasahagatāni hutvā ākaḍḍhanti.",
  "anya-e0401n0:328_17": "Oraṃ heṭṭhimaṃ kāmalokaṃ bhajantīti orambhāgiyāni.",
  "anya-e0401n0:328_18": "Uddhaṃ rūpārūpalokaṃ bhajantīti uddhaṃbhāgiyānītipi vaṇṇenti.",
  "anya-e0401n0:328_19": "“Itarāni panā”ti dve issā saṃyojana macchariyasaṃyojanāni.",
  "anya-e0401n0:328_20": "“Kamopana dvinnaṃ pī”ti idha saṅgahe dvinnaṃpi anukkamopana.",
  "anya-e0401n0:329_0": "“Vibādhentī”ti vihiṃsanti. “Upatāpenticā”ti upagantvā santāpenti. Sesamettha suviññeyyaṃ.",
  "anya-e0401n0:330_0": "Akusalasaṅgahānudīpanā niṭṭhitā.",
  "anya-e0401n0:331_0": "163.",
  "anya-e0401n0:331_1": "Missakasaṅgahe.",
  "anya-e0401n0:331_2": "“Cittappaṭipādanaṃ cittaniyojanaṃ.",
  "anya-e0401n0:331_3": "“Sugati duggati vivaṭṭasaṅkhātāsu cā”ti sugatibhava duggati bhavanibbānasaṅkhātāsu ca.",
  "anya-e0401n0:331_4": "Nibbānañhi vaṭṭato gigatattā vivaṭṭanti vuccati.",
  "anya-e0401n0:331_5": "“Dassanādīhi evā”ti dassanasaṅkappanādīhi eva.",
  "anya-e0401n0:331_6": "Ujugati nāma hitasukhasaṃvattanikā pavatti vuccati.",
  "anya-e0401n0:331_7": "Vaṅkagatināma ahita dukkhasaṃvattanikā pavatti.",
  "anya-e0401n0:331_8": "“Pathaṅgānī”ti pathassamaggassa aṅgāni.",
  "anya-e0401n0:331_9": "Maggoti ca upāyo vuccatīti āha “upāyaṅgānī”ti.",
  "anya-e0401n0:331_10": "“Itarānī”ti sammādiṭṭhi sammāsaṅkappādīni aṅgāni.",
  "anya-e0401n0:331_11": "Ujugatiyā gamanassa upāyaṅgāni.",
  "anya-e0401n0:331_12": "Imepi cattāro maggaṅga dhammā dhammā nāma āgatā.",
  "anya-e0401n0:331_13": "“Tathā tathā pavattānaṃ”ti musāvādādivasena pavattānaṃ.",
  "anya-e0401n0:331_14": "“Nā nāmaggovā”ti micchāmaggo ca sammāmaggo ca.",
  "anya-e0401n0:332_0": "“Attādhīnavuttike”ti attāyattappavattike.",
  "anya-e0401n0:332_1": "Attano gati nāma cakkhundriyādīnaṃ dassanādi kiccameva vuccati.",
  "anya-e0401n0:332_2": "“Issarā adhipatino”ti idaṃ ādhippaccatthapākaṭatthaṃ vuttaṃ.",
  "anya-e0401n0:332_3": "Attho pana bhāvappadhānavasena gahetabbo.",
  "anya-e0401n0:332_4": "Indriyaṃ issariyaṃ ādhippaccantihi ime ekatthāti.",
  "anya-e0401n0:332_5": "“Itthākārāni” nāma itthiliṅgapurisaliṅgādi.",
  "anya-e0401n0:332_6": "“Aññathā appavattiyaṃ”ti itthisaṇṭhāne purisaliṅgādīnaṃ,",
  "anya-e0401n0:332_7": "purisasaṇṭhāne itthiliṅgādīnaṃ appavattiyaṃ.",
  "anya-e0401n0:332_8": "Tenāha “tathāhī”tiādiṃ.",
  "anya-e0401n0:332_9": "Mano vijānanakicce sampayuttadhammānaṃ issaro hoti anaññābhibhavanīyabhāvena pavattanatoti sambandho.",
  "anya-e0401n0:332_10": "Evaṃ parattha.",
  "anya-e0401n0:332_11": "“Ārammaṇādhimuccane”ti ārammaṇe nirāsaṅkappavattiyaṃ.",
  "anya-e0401n0:332_12": "“Ārammaṇupaṭṭhāne”ti citte buddhaguṇādhikassa ārammaṇassa upaṭṭhāne.",
  "anya-e0401n0:332_13": "“Catusaccadhammo”ti tena puggalena anaññāta pubbo catusacca dhammo.",
  "anya-e0401n0:332_14": "Anaññāta pubbaṃ amataṃ vā padaṃ.",
  "anya-e0401n0:332_15": "Anaññātaṃ ñassāmi iti pavattaṃ indriyanti samāso.",
  "anya-e0401n0:332_16": "Paṭipannassāti pana atthato siddhattā vuttaṃ.",
  "anya-e0401n0:332_17": "“Vippakatabhāvenā”ti aniṭṭhaṅgatabhāvena.",
  "anya-e0401n0:332_18": "Punappunaṃ jānanakiccayuttānaṃ majjhe channaṃsekkhānaṃ.",
  "anya-e0401n0:332_19": "Etena avasaddassayāva sabbakilesappahānā jānananti atthaṃ dīpeti.",
  "anya-e0401n0:332_20": "Pathama maggena ñātaṃ mariyādaṃ anatikkamma jānanantipi vaṇṇenti.",
  "anya-e0401n0:332_21": "Ājānitatthāti aññātāvī.",
  "anya-e0401n0:332_22": "Arahā khīṇāsavo katakicco vusita brahmacariyo.",
  "anya-e0401n0:332_23": "Aññātāvino indriyanti aññātāvindriyanti atthaṃ dassetuṃ “pariniṭṭhita ājānanakiccassā”tiādi vuttaṃ.",
  "anya-e0401n0:332_24": "“Tabbimuttī”ti attaggāha vimutti.",
  "anya-e0401n0:332_25": "“Tasmiṃ vā”ti tasmiṃ attanivā.",
  "anya-e0401n0:332_26": "“Saṃkiliṭṭho”ti nānākilesehi saṃkilesito.",
  "anya-e0401n0:332_27": "“Vipphandito”ti nānāsukhadukkhehi saṃkampito.",
  "anya-e0401n0:332_28": "“Vodānapattiyā”ti visuddhipattatthāya.",
  "anya-e0401n0:332_29": "“Tāyapaṭi pattiyā”ti karaṇatthe,",
  "anya-e0401n0:332_30": "hetu atthe vā karaṇavacanaṃ.",
  "anya-e0401n0:332_31": "“Vodānapattiyā”ti sāmiatthe sāmivacanaṃ.",
  "anya-e0401n0:333_0": "“Balīyantī”ti nāmadhātuniddeso.",
  "anya-e0401n0:333_1": "Tenāha “balasā karontī”ti.",
  "anya-e0401n0:333_2": "“Balasā”ti balena.",
  "anya-e0401n0:333_3": "Parito samantato senti parivārentīti parissayā.",
  "anya-e0401n0:333_4": "Assaddhassa bhāvo assaddhiyaṃ.",
  "anya-e0401n0:333_5": "Kosajjasaṅkhātena paṭipakkhadhammena.",
  "anya-e0401n0:333_6": "Muṭṭhā naṭṭhā sati yassāti muṭṭhassati.",
  "anya-e0401n0:333_7": "Muṭṭhassatissa bhāvo muṭṭhassaccaṃ.",
  "anya-e0401n0:333_8": "“Sesaduka dvayaṃ”ti ahirikadukaṃ hiridukañca.",
  "anya-e0401n0:334_0": "Gahapati,",
  "anya-e0401n0:334_1": "jāyampatī,",
  "anya-e0401n0:334_2": "tiādīsu viya patisaddo sāmiissara pariyāyoti āha “patīti sāmiissaro”ti.",
  "anya-e0401n0:334_3": "“Paresaṃ”ti sahajātesu paresaṃ indriyānaṃ.",
  "anya-e0401n0:334_4": "“Parehī”ti kammatthe karaṇavacanaṃ.",
  "anya-e0401n0:334_5": "Pare sahajāte indriya dhammeti attho.",
  "anya-e0401n0:334_6": "“Adhiko”ti adhikataro.",
  "anya-e0401n0:334_7": "“Attādhīna vuttīnaṃ”ti attāyattavuttīnaṃ.",
  "anya-e0401n0:334_8": "“Chandāgamanavasena vā”ti ettha āgacchati phalaṃ etenāti āgamanaṃ.",
  "anya-e0401n0:334_9": "Ādikāraṇaṃ,",
  "anya-e0401n0:334_10": "mūlakāraṇaṃ,",
  "anya-e0401n0:334_11": "pabhavakāraṇaṃ.",
  "anya-e0401n0:334_12": "Chando eva āgamanaṃ chandāgamanaṃ.",
  "anya-e0401n0:334_13": "Tenāha “pubbe atītabhavesū”tiādiṃ.",
  "anya-e0401n0:334_14": "Sampayutta dhamme attaparādhīne katvāti sambandho.",
  "anya-e0401n0:334_15": "Mahogho tiṇapaṇṇakasaṭe attaparādhīne karonto viyāti yojanā.",
  "anya-e0401n0:334_16": "Tattha “attaparādhīne”ti attasaṅkhātoparo attaparo.",
  "anya-e0401n0:334_17": "Attaparena adhīnā attaparādhīnāti attho.",
  "anya-e0401n0:334_18": "“Sesesupī”ti sesesu vīriya citta vīmaṃsādhipatīsupi.",
  "anya-e0401n0:334_19": "Etena ‘vīriyameva adhipati vīriyādhipati.",
  "anya-e0401n0:334_20": "Vīriyavato kiṃ nāma kammaṃ na sijjhatīti evaṃ pubbābhisaṅkhāravasena vā pubbe atītabhavesu suṭṭhu āsevitavīriyāgamanavasena",
  "anya-e0401n0:334_21": "vā tesu tesu kalyāṇa pāpakammesu sampayutta dhamme mahogho viya tiṇapaṇṇakasaṭe attaparādhīne niccaṃ",
  "anya-e0401n0:334_22": "paggahitadhurekatvā pavattaṃ vīriya’ntiādinayaṃ atidisati.",
  "anya-e0401n0:334_23": "“Pacchimā tayo dhammā”ti vīriya citta vīmaṃsā dhammā.",
  "anya-e0401n0:334_24": "Paravasepi vattanti,",
  "anya-e0401n0:334_25": "tadā tesaṃ adhipatibhāvo natthīti codanā.",
  "anya-e0401n0:334_26": "Adhipati kiccaṃ nāma dhuravāhitāti sambandho.",
  "anya-e0401n0:334_27": "“Taṃ taṃ kicca visesaṃ anapekkhitvā”ti cakkhundriyaṃ dassana kicce issaro,",
  "anya-e0401n0:334_28": "sotindriyaṃ savana kiccetiādīsu taṃ taṃ kiccavisesaṃ apekkhati,",
  "anya-e0401n0:334_29": "tathā anapekkhitvā.",
  "anya-e0401n0:334_30": "“Vijānanādi kiccaṃ”ti ‘mano ārammaṇa vijānane’tiādinā vuttaṃ sabbaṃ indriya kiccaṃ.",
  "anya-e0401n0:335_0": "Bhuso haranti vahantīti āhārā.",
  "anya-e0401n0:335_1": "“Bhuso”ti atirekataranti attho.",
  "anya-e0401n0:335_2": "Kathaṃ pana bhuso harantīti āha “sahajātādī”tiādiṃ.",
  "anya-e0401n0:335_3": "Tete paccaya dhammā tete paccayuppanna dhammā cāti yojanā.",
  "anya-e0401n0:335_4": "“Etthā”ti imissaṃ pāḷiyaṃ.",
  "anya-e0401n0:335_5": "“Paccayāhāro vā”ti ettha hetu ārammaṇādiko sabbopaccayo paccayāhāro nāma.",
  "anya-e0401n0:335_6": "Āhāra paccayopana visuṃ eko paccayaviseso.",
  "anya-e0401n0:335_7": "“Paccayaṭṭhenā”ti hetu ārammaṇādi paccayaṭṭhena.",
  "anya-e0401n0:335_8": "“Āhārabhūtā”ti upatthambhanakiccavisesabhūtāti vuttaṃ hoti.",
  "anya-e0401n0:335_9": "“Kaḷīraṅkurānaṃ”ti kammatthe sāmivacanaṃ.",
  "anya-e0401n0:335_10": "“Vaḍḍhiyā”ti vaḍḍhanatthāya.",
  "anya-e0401n0:335_11": "“Ṭhitiyā”ti ṭhitatthāya.",
  "anya-e0401n0:335_12": "Imesattā vaṭṭe pavattantīti sambandho.",
  "anya-e0401n0:335_13": "Sesamettha suviññeyyaṃ.",
  "anya-e0401n0:335_14": "“Pakkhe viyūhitvā”ti pakkhe sañcāletvāti vuttaṃ hoti.",
  "anya-e0401n0:335_15": "“Pakkhe”ti vā pakkhehi vātaṃ byūhitvā.",
  "anya-e0401n0:335_16": "“Tadanusayitassā”ti tasmiṃ vipāka santāne anusayi tassa.",
  "anya-e0401n0:335_17": "“Vibhāvetvā”ti paccakkhato vibhūtaṃ pākaṭaṃ katvā.",
  "anya-e0401n0:335_18": "“Alabhitvā”ti cakkhumhi alabhitvā.",
  "anya-e0401n0:335_19": "Apassitvāti vuttaṃ hoti.",
  "anya-e0401n0:335_20": "“Tatthevā”ti nivāsaṭṭhāne eva.",
  "anya-e0401n0:335_21": "“Sampayuttā”ti viññāṇena sampayuttā.",
  "anya-e0401n0:335_22": "Bhaviṃsu vaḍḍhiṃ sūti bhūtā.",
  "anya-e0401n0:335_23": "Sambhavaṃ vuḍḍhikāraṇaṃ esanti gavesantīti sambhavesino.",
  "anya-e0401n0:335_24": "“Vuttanayenā”ti ‘yathā yavabījānaṃ vā sālibījānaṃ vā’tiādinā vuttanayena.",
  "anya-e0401n0:335_25": "“Āhāretī”ti pavatteti.",
  "anya-e0401n0:335_26": "“Manosañcetanāhāro”ti kusalākusala kammabhūto manosañcetanāhāro.",
  "anya-e0401n0:335_27": "“Tayo bhave”ti tayo kāmabhavādike upapattibhave.",
  "anya-e0401n0:335_28": "Ṭhitiyāti ca anuggahāyāti ca vuttaṃ.",
  "anya-e0401n0:335_29": "Itarathā uppattiyāti ca vuttaṃ siyāti adhippāyo.",
  "anya-e0401n0:336_0": "“Dubbalakiccaṭṭhānavatthukattā”ti dubbalakiccattā dubbalaṭṭhānattā dubbalavatthukattā.",
  "anya-e0401n0:336_1": "“Abhinipāta mattāni hontī”ti dassana savanādi mattāni hontīti adhippāyo.",
  "anya-e0401n0:336_2": "“Vitakka pacchimakaṃ jhānaṃ”ti jhānāni nāma vitakkassa pacchānugataṃ hotīti attho.",
  "anya-e0401n0:336_3": "“Tatthā”ti tesupañcaviññāṇesu.",
  "anya-e0401n0:336_4": "“Tā”ti vedanā ekaggatā.",
  "anya-e0401n0:336_5": "“Taṃ”ti jhānakiccaṃ.",
  "anya-e0401n0:336_6": "Ekaggatā balavatī na hotīti sambandho.",
  "anya-e0401n0:336_7": "“Maggindriya balabhāvāyā”ti maggindriya balabhāvatthāya.",
  "anya-e0401n0:336_8": "Lokuttaravipākāni javanakiccāni ca sādhipatikāni ca hontīti vuttaṃ “tibhūmakānī”tiādi.",
  "anya-e0401n0:336_9": "Sesamettha subodhaṃ.",
  "anya-e0401n0:337_0": "Missakasaṅgahānudīpanā niṭṭhitā.",
  "anya-e0401n0:338_0": "164.",
  "anya-e0401n0:338_1": "Bodhipakkhiyasaṅgahe.",
  "anya-e0401n0:338_2": "“Satipaṭṭhānā”ti ettha pasaddo pamukhattho padhānatthoti āha “pamukhā padhānā hutvā”ti.",
  "anya-e0401n0:338_3": "Ṭhāsaddo gatinivatti atthoti āha “cittagamanaṃ nivattetvā pavattantī”ti.",
  "anya-e0401n0:338_4": "“Kāye anupassanā”ti kāye pavattā anupassanā.",
  "anya-e0401n0:338_5": "Punappunaṃ passanti yogino etāyāti anupassanā.",
  "anya-e0401n0:338_6": "Katamaṃ passantīti āha “assāsapassāsādikassā”tiādiṃ.",
  "anya-e0401n0:338_7": "Kathañcataṃ passantīti vuttaṃ “taṃ taṃ kāyabhāvenā”tiādi.",
  "anya-e0401n0:338_8": "Idāni punappuna saddassa atthaṃ dassento “yāvā”tiādimāha.",
  "anya-e0401n0:338_9": "Vedanānu passanādīsupi esevanayo.",
  "anya-e0401n0:338_10": "Taṃ na sundaraṃ. Kasmā,",
  "anya-e0401n0:338_11": "sakalassa rūpakāyassa adhippetattā.",
  "anya-e0401n0:338_12": "Sesamettha suviññeyyaṃ.",
  "anya-e0401n0:338_13": "Yadi evantiādīsu.",
  "anya-e0401n0:338_14": "“Itarāpi siddhā”ti kāyānupassanādayopi siddhā. Kasmā,",
  "anya-e0401n0:338_15": "dhammānupassanāya antogadhattā.",
  "anya-e0401n0:338_16": "“Tathā anupassantassā”ti rūppanalakkhaṇato anupassantassa.",
  "anya-e0401n0:338_17": "“Taṃ taṃ samūhabhūtarūpadhammavasenā”ti assāsapassāsādi samūhabhūtassa rūpa dhammassa vasena.",
  "anya-e0401n0:338_18": "“Subhādivipallāsassā”ti subha sukha niccavipallāsassa.",
  "anya-e0401n0:338_19": "“Oḷārikassā”ti supākaṭavasena oḷārikassa.",
  "anya-e0401n0:338_20": "“Attūpanibandhā”ti attena upanibandhā,",
  "anya-e0401n0:338_21": "paṭibaddhā.",
  "anya-e0401n0:339_0": "“Kāmaṃ”ti ekantena.",
  "anya-e0401n0:339_1": "Upasussatūti sambandho.",
  "anya-e0401n0:339_2": "“Yantaṃ”ti jhānābhiññā maggaphalanibbānaṃ.",
  "anya-e0401n0:339_3": "“Vīriyassa saṇṭhānaṃ”ti vīriyagamanassa vīriyappavattanassa nivattivasena saṇṭhānaṃ.",
  "anya-e0401n0:339_4": "Uppannasaddena atīta kilesāpi paccuppanna kilesāpi gahetabbā hontīti āha “asukasmiṃ kāle”tiādiṃ.",
  "anya-e0401n0:339_5": "“Mayhaṃ uppannaṃ”ti idāni uppannaṃ.",
  "anya-e0401n0:339_6": "“Pahānāyā”ti ettha samucchedappahānaṃ adhippetanti āha “anuppāda dhammatāpādanakaraṇatthaṃ”ti.",
  "anya-e0401n0:339_7": "Tattha anuppādo dhammo yesaṃ te anuppāda dhammā.",
  "anya-e0401n0:339_8": "Maggena pahīnā akusala dhammā.",
  "anya-e0401n0:339_9": "Anuppāda dhammānaṃ bhāvoti viggaho.",
  "anya-e0401n0:339_10": "Anuppāda dhammatāya āpādanaṃ.",
  "anya-e0401n0:339_11": "Tassa karaṇanti samāso.",
  "anya-e0401n0:339_12": "“Disvā”ti tesaṃ uppatti vatthuṃ disvā.",
  "anya-e0401n0:339_13": "“Paccayasamucchindanatthaṃ”ti paccayabhūtassa anusayassa samucchindanatthaṃ.",
  "anya-e0401n0:339_14": "“Apattā”ti idāni apattā.",
  "anya-e0401n0:339_15": "“Samaye”ti buddhuppādanavamakkhaṇe.",
  "anya-e0401n0:339_16": "“Niyāmaṃ na okkamantī”ti ariyamaggasaṅkhātaṃ sammattaniyāmaṃ na okkamanti.",
  "anya-e0401n0:339_17": "Nappavisanti.",
  "anya-e0401n0:339_18": "Kilesehi akopetabbatāya akuppo dhammo yassāti akuppa dhammo.",
  "anya-e0401n0:339_19": "Khīṇāsavo.",
  "anya-e0401n0:339_20": "Akuppa dhammassa bhāvo akuppa dhammatā.",
  "anya-e0401n0:339_21": "Arahatta phalaṃ.",
  "anya-e0401n0:339_22": "“Tesaṃ”ti kusalānaṃ dhammānaṃ.",
  "anya-e0401n0:339_23": "Uppannānaṃ pāpakānaṃ pahānāyāti katvā visuddhidhammesu yogaṃ karontassa anukkamena bhāvanā kamme matthakaṃ",
  "anya-e0401n0:339_24": "patteādito paṭṭhāya uppannāpi pāpakā pahiyyanti.",
  "anya-e0401n0:339_25": "Anuppannāpi nuppajjanti.",
  "anya-e0401n0:339_26": "Anuppannāpi kusalā uppajjanti.",
  "anya-e0401n0:339_27": "Uppannāpi bhāvanā pāripūriṃ gacchanti.",
  "anya-e0401n0:339_28": "Esanayo anuppannānaṃ pāpakānaṃ anuppādāyātiādīsu.",
  "anya-e0401n0:339_29": "Evaṃ catūsu mukhesu ekekamukhenapi sammā padahantassa sammappadhānaṃ catukiccasādhakaṃ hoti.",
  "anya-e0401n0:339_30": "Tenāha “etesu panā”tiādiṃ.",
  "anya-e0401n0:340_0": "Abhivisiṭṭhena dhammavavatthānaññāṇena ñātabbā sabbe paramattha dhammā abhiññeyyā nāma.",
  "anya-e0401n0:340_1": "“Abhiññā siddhī”ti abhijānana kiccasiddhi.",
  "anya-e0401n0:340_2": "Visuṃ visuṃ paricchinditvā ñātabbā catusacca dhammā pariññeyyā nāma.",
  "anya-e0401n0:340_3": "Tehi dukkhasacca dhammā pariññātabbabhāvena,",
  "anya-e0401n0:340_4": "samudaya sacca dhammā pahātabba bhāvena,",
  "anya-e0401n0:340_5": "nirodhasacca dhammā sacchikātabba bhāvena,",
  "anya-e0401n0:340_6": "maggasacca dhammā bhāvetabbabhāvena ñātabbā hontīti.",
  "anya-e0401n0:340_7": "“Bhāvanāsiddhī”ti bhāvanākicca siddhi.",
  "anya-e0401n0:340_8": "Taṃ saṃyuttake imāyapāḷiyā sametīti sambandho.",
  "anya-e0401n0:340_9": "“Vibhaṅge panā”ti iddhipādavibhaṅge pana.",
  "anya-e0401n0:340_10": "“Citta cetasikarāsī”ti saha pubbabhāgabhāvanāya uttari manussa dhammapariyā pannā cittacetasikarāsi.",
  "anya-e0401n0:340_11": "“Tattha panā”ti vibhaṅge tasmiṃ uttaracūḷabhājanīye pana.",
  "anya-e0401n0:340_12": "“Idhā”ti imasmiṃ saṅgahe.",
  "anya-e0401n0:341_0": "Cattāri sotāpattiyaṅgāni nāma buddhe aveccappasādena samannāgato. Dhamme, saṅghe,",
  "anya-e0401n0:341_1": "ariyakantehi sīlehi samannāgatoti evaṃ vuttāni sotāpattiyā aṅgāni.",
  "anya-e0401n0:341_2": "Tattha “ariyakantehī”ti ariyajanehi kāmitehi icchitehi.",
  "anya-e0401n0:341_3": "“Sīlehī”ti pañcaniccasīlehi,",
  "anya-e0401n0:341_4": "ājīvaṭṭhamakasīlehi vā.",
  "anya-e0401n0:341_5": "“Sammappadhānesū”ti sammappadhānakiccesu.",
  "anya-e0401n0:342_0": "“Soḷasahikiccehī”ti ekekasmiṃ sacce cattāri cattāri katvā soḷasahi kiccehi.",
  "anya-e0401n0:342_1": "Pīḷanaṭṭho,",
  "anya-e0401n0:342_2": "saṅkhataṭṭho,",
  "anya-e0401n0:342_3": "tiādīhi soḷasahi atthehīti vuttaṃ hoti.",
  "anya-e0401n0:342_4": "Te ca atthā parato āgamissanti.",
  "anya-e0401n0:342_5": "Sati eva sambojjhaṅgoti vuttaṃ,",
  "anya-e0401n0:342_6": "kathaṃ pana sāsati sambodhiṃ samuṭṭhāpetīti āha “sāhī”tiādiṃ.",
  "anya-e0401n0:342_7": "Esanayo sesabojjhaṅgesupi.",
  "anya-e0401n0:342_8": "“Tesu dhammesū”ti ajjhattabahiddhā dhammesu.",
  "anya-e0401n0:342_9": "“Līnasaṅkoca kosajjapakkhaṃ”ti līnapakkha saṅkoca pakkhakosajja pakkhaṃ.",
  "anya-e0401n0:342_10": "Dhuraṃ suṭṭhu paggaṇhāti ukkhipatīti dhurasampaggaho.",
  "anya-e0401n0:342_11": "“Dhuraṃ”ti samathadhuraṃ vipassanā dhurañca.",
  "anya-e0401n0:342_12": "“Arati ukkaṇṭha pakkhaṃ”ti aratipakkha nibbidāpakkhaṃ.",
  "anya-e0401n0:342_13": "Dhamme rati dhammarati.",
  "anya-e0401n0:342_14": "Dhamme nandī dhammanandī.",
  "anya-e0401n0:342_15": "Dhamme ārāmo dhammārāmo.",
  "anya-e0401n0:342_16": "“Sārambho” nāma cittavihesā.",
  "anya-e0401n0:342_17": "“Daratho” nāma cittasantāpo.",
  "anya-e0401n0:342_18": "Samāhito bhikkhave yathābhūtaṃ pajānāti passatīti vacanato paññāya samādhi pādakatā pākaṭāti vuttaṃ “tassā”tiādiṃ.",
  "anya-e0401n0:342_19": "Samaṃ avisamaṃ attano kiccaṃ vahati sīlenāti samavāhī.",
  "anya-e0401n0:342_20": "Samavāhissa bhāvo samavāhitā.",
  "anya-e0401n0:343_0": "Sā pana catubbidhā hotīti sambandho.",
  "anya-e0401n0:343_1": "“Tassā”ti sammādiṭṭhiyā.",
  "anya-e0401n0:343_2": "“Visākhā”ti ālapana padaṃ.",
  "anya-e0401n0:343_3": "‘Sabbe lokuttare hontī’ti vacanassa sambandhaṃ dassetuṃ “te pana sattatiṃsappabhedā”tiādimāha.",
  "anya-e0401n0:343_4": "Na vaṭṭhānāni assa atthīti navaṭṭhānikaṃ.",
  "anya-e0401n0:343_5": "“Lokuttare”ti lokuttara citte.",
  "anya-e0401n0:343_6": "“Attappaṭipakkhānaṃ”ti attanā ujuppaṭipakkhānaṃ.",
  "anya-e0401n0:343_7": "“Te”ti bodhipakkhiya dhammā.",
  "anya-e0401n0:343_8": "Etena dassetīti sambandho.",
  "anya-e0401n0:343_9": "“Kuṇḍaliyā”ti evaṃ nāmakaṃ brāhmaṇaṃ ālapati.",
  "anya-e0401n0:343_10": "“Vijjā”ti maggavijjā.",
  "anya-e0401n0:343_11": "“Vimuttī”ti phalavimutti.",
  "anya-e0401n0:344_0": "Bodhipakkhiyānudīpanā niṭṭhitā.",
  "anya-e0401n0:345_0": "165.",
  "anya-e0401n0:345_1": "Sabbasaṅgahe.",
  "anya-e0401n0:345_2": "“Pañcarāsayo”ti pañcasaṅgahā.",
  "anya-e0401n0:345_3": "“Atītādibhedabhinnānaṃ”ti atītānāgatapaccuppannabhedena,",
  "anya-e0401n0:345_4": "ajjhatta bahiddhābhedena,",
  "anya-e0401n0:345_5": "oḷārikasukhumabhedena,",
  "anya-e0401n0:345_6": "hīnapaṇītabhedena,",
  "anya-e0401n0:345_7": "dūrasantikabhedena ca bhinnānaṃ.",
  "anya-e0401n0:345_8": "“Upapatti dvāresū”ti cakkhādi dvāresu.",
  "anya-e0401n0:345_9": "“Kammadvāresū”ti kāyakammadvārādīsu.",
  "anya-e0401n0:345_10": "“Saṅgammā”ti saṅgantvā.",
  "anya-e0401n0:345_11": "“Samāgammā”ti samāgantvā.",
  "anya-e0401n0:345_12": "“Sādhāraṇa kiccāni vā”ti sabbiriyāpathehi sādhāraṇa kiccānivā.",
  "anya-e0401n0:345_13": "Pāḷipāṭhe.",
  "anya-e0401n0:345_14": "“Kiñcā”ti kasmā ca.",
  "anya-e0401n0:345_15": "“Saṅkhārevadethā”ti saṅkhārā saṅkhārā iti tumhe vadetha.",
  "anya-e0401n0:345_16": "“Kiñcasaṅkhataṃ”ti katamañcasaṅkhataṃ.",
  "anya-e0401n0:345_17": "“Rūpaṃ rūpatthāyā”ti rūpavikatiyā jātatthāya rūpasaṅkhātaṃ saṅkhataṃ abhisaṅkharontīti attho.",
  "anya-e0401n0:345_18": "Upabhogo nāma vatthābharaṇādiko antobhogo.",
  "anya-e0401n0:345_19": "Paribhogo nāma mañcapīṭhādiko bāhira paribhogo.",
  "anya-e0401n0:345_20": "Samparāyikañca vedananti adhikāro.",
  "anya-e0401n0:345_21": "Sesesupi saññāsaṅkhāra viññāṇesupi.",
  "anya-e0401n0:345_22": "“Dānaṃ dānatthāyā”ti dānapuññassa jātatthāya.",
  "anya-e0401n0:345_23": "Dānasaṅkhātaṃ saṅkhataṃ abhisaṅkharontīti attho.",
  "anya-e0401n0:345_24": "Athavā dānassa attho dānattho.",
  "anya-e0401n0:345_25": "“Attho”ti ca vipākattho phalattho.",
  "anya-e0401n0:345_26": "Dānavipākatthāya dānaphalatthāya dānapuññasaṅkhātaṃ saṅkhataṃ abhisaṅkharontīti attho.",
  "anya-e0401n0:345_27": "Evaṃ sesesupi.",
  "anya-e0401n0:345_28": "“Anuyuñjantā”ti vipassanā kammaṃ anuyuñjantā.",
  "anya-e0401n0:345_29": "“Tīsu dhammesu kilamissantī”ti vuttaṃ.",
  "anya-e0401n0:345_30": "Kathaṃ kilamissantīti āha “tathāhi yathā”tiādiṃ.",
  "anya-e0401n0:345_31": "“Sukhasaññitesu paṭisaraṇesū”ti cittasātacittarati paṭilābhatthāya paṭisaraṇesu ārammaṇesu.",
  "anya-e0401n0:345_32": "“Tāhī”ti sampattīhi.",
  "anya-e0401n0:345_33": "“Tā”ti sampattiyo.",
  "anya-e0401n0:345_34": "Paramukkaṃsagataṃ sukhasaññitaṭṭhānaṃ hoti.",
  "anya-e0401n0:345_35": "Tasmā tattha dukkhānupassanāñāṇaṃ atirekataraṃ pavattetabbanti tadatthāya bhagavā taṃ vedanaṃ visuṃ ekaṃ",
  "anya-e0401n0:345_36": "khandhaṃ katvā khandha desanaṃ desetīti adhippāyo.",
  "anya-e0401n0:345_37": "Esanayo paratthapi.",
  "anya-e0401n0:345_38": "“Ñāṇasammataṃ”ti puthujjanehi ñāṇasammataṃ.",
  "anya-e0401n0:345_39": "“Paramaṃ attānaṃ katvā”ti loke viññuttaṃ paramaṃ hoti,",
  "anya-e0401n0:345_40": "tasmā vijānanaṃ paramaṃ attānaṃ katvā.",
  "anya-e0401n0:345_41": "Sesamettha supākaṭaṃ.",
  "anya-e0401n0:345_42": "“Yatthabhuñjatī”tiādīsu.",
  "anya-e0401n0:345_43": "“Yattha bhuñjatī”ti yasmiṃ bhājane bhuñjati.",
  "anya-e0401n0:345_44": "“Yañca bhuñjatī”ti yañca bhojanaṃ bhuñjati.",
  "anya-e0401n0:345_45": "“Yena ca bhuñjatī”ti yenabyañjanena bhuñjati.",
  "anya-e0401n0:345_46": "“Yo ca bhojako”ti samīpe ṭhatvā parivesako.",
  "anya-e0401n0:345_47": "“Yo ca bhuñjitā”ti yo ca bhuñjako.",
  "anya-e0401n0:346_0": "“Sāsavā evā”ti sāsavā nāma lokiya dhammā.",
  "anya-e0401n0:346_1": "“Ussāhantā viya hontī”ti abyāpāra dhammattā vuttaṃ.",
  "anya-e0401n0:346_2": "Na hi abyāpāra dhammānaṃ ekantena ussāho nāma atthi.",
  "anya-e0401n0:346_3": "Phalassa nibbattanato phalatthāya ussāhantā viya hontīti.",
  "anya-e0401n0:346_4": "“Ākiritvā”ti pattharitvā.",
  "anya-e0401n0:346_5": "Sesamettha subodhaṃ.",
  "anya-e0401n0:347_0": "Dhātusaṅgahe.",
  "anya-e0401n0:347_1": "“Attano eva sabhāvaṃ”ti attano sabhāvaṃ evātipi yujjati.",
  "anya-e0401n0:347_2": "“Īhā ca byāpāro cā”ti abhikkamāmi paṭikkamāmītiādinā ussāho ca,",
  "anya-e0401n0:347_3": "abhikkamanādi byāpāro ca.",
  "anya-e0401n0:347_4": "“Na ca jīvayogā”ti na ca lokiyamahājana sammatena jīvena yuttā.",
  "anya-e0401n0:347_5": "Aṭṭhakathāpāṭhe.",
  "anya-e0401n0:347_6": "Yāyati etthāti yantaṃ.",
  "anya-e0401n0:347_7": "Udukkhalaṃ.",
  "anya-e0401n0:347_8": "Yanta cakkayaṭṭhināma yanta cakkasambandhā musalayaṭṭhi.",
  "anya-e0401n0:347_9": "Araṇī vuccati agginibbattakatthāya katā dve sāraghaṭikā.",
  "anya-e0401n0:347_10": "Adharāraṇī nāma heṭṭhāraṇī.",
  "anya-e0401n0:347_11": "Uttarāraṇī nāma uddhāraṇī.",
  "anya-e0401n0:347_12": "“Sallamivā”ti kaṇḍoviya.",
  "anya-e0401n0:347_13": "“Sūlamivā”ti vijjhanakadaṇḍo viya.",
  "anya-e0401n0:347_14": "“Āturāviyā”ti tehisallasūlehi viddhagilānā viya.",
  "anya-e0401n0:347_15": "Ayathābhucca nimittaṃ nāma ayathābhūtaṃ sattapuggalādinimittaṃ.",
  "anya-e0401n0:347_16": "“Vanamigo viyā”ti tiṇa rūpe purisa saññālābho vanamigo viya.",
  "anya-e0401n0:347_17": "“Aṅgārakāsuyaṃ”ti aṅgārakūpe.",
  "anya-e0401n0:347_18": "“Nānāvidhupaddava nimittato”ti nānāvidhānaṃ upaddavānaṃ uppatti paccayato.",
  "anya-e0401n0:347_19": "“Vanamakkaṭo viyā”ti vanavānaro viya.",
  "anya-e0401n0:347_20": "Dukkhena damanaṃ assāti duddamano.",
  "anya-e0401n0:347_21": "“Assakhaḷuṅko”ti duṭṭha asso.",
  "anya-e0401n0:347_22": "“Yattha kāmanipātito”ti yasmiṃ yasmiṃ ārammaṇe patituṃ kāmeti icchati,",
  "anya-e0401n0:347_23": "tattha tattha nipātito.",
  "anya-e0401n0:347_24": "Puggalavase avattitvā ārammaṇesu yadicchakaṃ nipatanatoti vuttaṃ hoti.",
  "anya-e0401n0:347_25": "“Raṅganaṭo viyā”ti samajjanaṭako viya.",
  "anya-e0401n0:347_26": "Sabhāvato atthi saṃvijjatīti santo.",
  "anya-e0401n0:347_27": "Tathoti ca avitathoti ca atthato ekaṃ.",
  "anya-e0401n0:347_28": "Añño pakāro aññathā.",
  "anya-e0401n0:347_29": "Natthi aññathā assāti anaññathaṃ.",
  "anya-e0401n0:347_30": "Dukkhadukkhaṃ nāma kāyikadukkha cetasikadukkhaṃ.",
  "anya-e0401n0:347_31": "“Kammajānaṃ”ti vipākakkhandhakaṭattā rūpānaṃ.",
  "anya-e0401n0:347_32": "“Uppattiyā”ti uppādatthāya.",
  "anya-e0401n0:347_33": "“Pagevā”ti puretarameva.",
  "anya-e0401n0:347_34": "“Uppannaṃ pī”ti uppannampi cakkhu.",
  "anya-e0401n0:347_35": "“Pavattiyā”ti santānaṭṭhitiyā ṭhitatthāya.",
  "anya-e0401n0:347_36": "“Paṭijaggana dukkhaṃ”ti sodhana dukkhaṃ.",
  "anya-e0401n0:347_37": "Paccayavekallaṃ nāma āhāracchedādikaṃ.",
  "anya-e0401n0:347_38": "Nanu bhijjanabhayena pageva paccayasampādanaṃ nāma saṅkhāra dukkhameva siyāti. Saccaṃ.",
  "anya-e0401n0:347_39": "Idha pana āsanne bhijjananimittaṃ disvā kataṃ paccaya sampādanaṃ adhippetaṃ.",
  "anya-e0401n0:347_40": "“Rakkhāvaraṇagutti saṃvidhāna dukkhaṃ”ti nānābhayato rakkhaṇassa ca āvaraṇassa ca gopanassa ca saṃvidhāna dukkhaṃ.",
  "anya-e0401n0:347_41": "“Tadubhayena saheva sijjhatī”ti kasigorakkhādīni saṅkhāra kammāni vā rakkhāvaraṇa guttisaṃ vidhānādīnivā",
  "anya-e0401n0:347_42": "karontānaṃ taṃ dukkha dukkhaṃ tadubhayena dukkhena saheva sijjhati.",
  "anya-e0401n0:347_43": "“Tesaṃ”ti cakkhādīni assādentānaṃ na muccatīti sambandho.",
  "anya-e0401n0:347_44": "“Pavatti nirodha bhūtassā”ti pavattiyā nirodha bhūtassa.",
  "anya-e0401n0:347_45": "“Taṃ pajahati yevā”ti taṃ lobhaṃ pajahatiyeva.",
  "anya-e0401n0:347_46": "“Yāvadevā”ti uparimapariyantena.",
  "anya-e0401n0:347_47": "Ahaṃ asmīti pavatto māno asmimāno.",
  "anya-e0401n0:347_48": "Tassa samugghātanaṃ samucchindanaṃ.",
  "anya-e0401n0:347_49": "“Pariññātesū”ti tesu anusayitāya taṇhāya pahānavasena pariññātesu.",
  "anya-e0401n0:347_50": "“Tabbiparītena panā”ti tato viparītena pana.",
  "anya-e0401n0:347_51": "Asmimānassa anadhiṭṭhānabhūtātiādi atthena.",
  "anya-e0401n0:347_52": "Anindriyabaddha dhammā nāma pathavīpabbatādīsu pavattā rūpa dhammā.",
  "anya-e0401n0:348_0": "Satte anukkaṇṭhamāne karotīti sambandho.",
  "anya-e0401n0:348_1": "“Itī”ti tasmā.",
  "anya-e0401n0:348_2": "Tesaṃ sattānaṃ.",
  "anya-e0401n0:348_3": "Dujjaho nāma natthi.",
  "anya-e0401n0:348_4": "Tasmā lobhoyeva dukkhasamudayāriya saccaṃ nāmāti yojanā.",
  "anya-e0401n0:348_5": "Sāsavā kusalā kusala dhammā samudayasaccaṃ nāma,",
  "anya-e0401n0:348_6": "dukkha saccabhūtānaṃ vipākakkhandhakaṭattā rūpānaṃ samudayattā saṃvaḍḍhanattā.",
  "anya-e0401n0:348_7": "Mūlabhāvena vuttā ‘avijjā paccayā saṅkhārā’tiādīsu.",
  "anya-e0401n0:348_8": "“Nandanasadisaṃ”ti devaloke nandanavanuyyānasadisaṃ.",
  "anya-e0401n0:348_9": "“Ādipabhavapadhānabhūtā”ti dukkha dhammānaṃ ādibhūtā,",
  "anya-e0401n0:348_10": "pabhavabhūtā,",
  "anya-e0401n0:348_11": "padhānabhūtā.",
  "anya-e0401n0:348_12": "“Pabhavabhūtā”ti ca pathamuppattihetubhūtā.",
  "anya-e0401n0:348_13": "“Tesaṃ”ti dukkha dhammānaṃ.",
  "anya-e0401n0:349_0": "“Katthacī”ti kāmabhavādīsu kismiñcibhave.",
  "anya-e0401n0:349_1": "“Kadācī”ti atītādikālesu kismiñcikāle.",
  "anya-e0401n0:349_2": "“Kesañcī”ti devamanussādīsu sattesu kesañcisattānaṃ.",
  "anya-e0401n0:349_3": "“Kutocī”ti bahūsukāraṇesu kutocikāraṇā.",
  "anya-e0401n0:349_4": "“Kathañcī”ti kenacipakārena.",
  "anya-e0401n0:350_0": "“Pariṇāmo”ti pariṇamanaṃ aññathābhāvo.",
  "anya-e0401n0:350_1": "“Taṃ samaṅgīnaṃ”ti tehi cakkhādīhi samaṅgīnaṃ puggalaṃ.",
  "anya-e0401n0:350_2": "Pāḷipāṭhe.",
  "anya-e0401n0:350_3": "“Ādittaṃ”tiādīpitaṃ samujjalantaṃ.",
  "anya-e0401n0:350_4": "“Kenā”ti karaṇabhūtena kena agginā.",
  "anya-e0401n0:350_5": "Tathā ariyamaggo vipariṇāma dhammo ca hoti.",
  "anya-e0401n0:350_6": "Sovipariṇāma dukkhenapi puggalaṃ bhusaṃ pīḷetiyevāti yojanā.",
  "anya-e0401n0:350_7": "“Nā”ti na siyā.",
  "anya-e0401n0:350_8": "Samanaṃ vūpasamanaṃ santi.",
  "anya-e0401n0:350_9": "Sabbadukkhānaṃ santīti viggaho.",
  "anya-e0401n0:350_10": "Sabbaṃ vaṭṭadukkhanti sambandho.",
  "anya-e0401n0:350_11": "“Tassā”ti ariyamaggassa.",
  "anya-e0401n0:350_12": "“Pavattamānā cā”ti santatiṭhitivasena vattamānā ca.",
  "anya-e0401n0:350_13": "“Mahantaṃ pariḷāhadukkhaṃ”ti soka parideva dukkha domanassupāyāsānaṃ pavattivasena mahantaṃ pariḷāha dukkhaṃ.",
  "anya-e0401n0:350_14": "Nibbānassa anuppāda dhammattā uppādatthāya paccayo nāma natthi.",
  "anya-e0401n0:350_15": "Tathā appavatti dhammattā pavattatthāya.",
  "anya-e0401n0:350_16": "Sampāpuṇitabbattā pana sampāpanatthāya paccayo atthīti āha “sampāpaka paccayābhisaṅkharaṇalesaṃ”ti.",
  "anya-e0401n0:350_17": "Sampāpaka paccayā nāma ariya maggo ca tassa paccayā ca.",
  "anya-e0401n0:351_0": "Bhavābhavasaṅkhātassa dukkhakkhandhassāti sambandho.",
  "anya-e0401n0:351_1": "“Tadevā”ti taṃ dukkhakkhandhaṃ eva.",
  "anya-e0401n0:351_2": "Anupunappunaṃ padīyate anuppadānaṃ.",
  "anya-e0401n0:351_3": "“Niyyātanaṭṭho”ti handa gaṇhāti sampaṭicchāpanaṭṭho.",
  "anya-e0401n0:351_4": "“Tato”ti vaṭṭadukkhato.",
  "anya-e0401n0:351_5": "“Muccanūpāyassā”ti dānasīlanikkhamādikassa muccanūpāyassa.",
  "anya-e0401n0:351_6": "“Nissaraṇavimuttiyā”ti nissaraṇa saṅkhātāya vimuttiyā.",
  "anya-e0401n0:351_7": "Saṅkhāra dukkhassa abhāvaṭṭho.",
  "anya-e0401n0:351_8": "“Sammohassa pahānavasenā”ti etena idha dassanaṃ nāma ito paṭṭhāya catūsu saccesu asammoha bhāvapatti eva ālokapatti eva vuccatīti dasseti.",
  "anya-e0401n0:351_9": "Tenāha “paṭivijjhanaṭṭho”ti.",
  "anya-e0401n0:351_10": "Taṇhāya dāso taṇhādāso.",
  "anya-e0401n0:351_11": "Taṇhādāsassa bhāvo taṇhādāsabyaṃ.",
  "anya-e0401n0:351_12": "Paravasato vimuttivasena aparādhīnatā bhujissabhāvo nāma.",
  "anya-e0401n0:351_13": "Lokiyamaggāhi taṇhādāsabyaṃ nātivattanti.",
  "anya-e0401n0:351_14": "Taṇhāvasaṃ pūrayamānā taṇhāvisayaṃ vipākaṃ janenti.",
  "anya-e0401n0:351_15": "Ayaṃ ariyamaggo eva taṇhāya anārammaṇabhāve ṭhito taṇhādāsabyaṃ ativattati.",
  "anya-e0401n0:351_16": "Taṇhāvasaṃ bhindamāno taṇhāya avisayaṃ vipākaṃ janetīti adhippāyo.",
  "anya-e0401n0:351_17": "“Dukkhamuttiyā”ti dukkhato muccanatthaṃ.",
  "anya-e0401n0:351_18": "“Dukkhavaḍḍhiyā”ti dukkhavaḍḍhanatthāya.",
  "anya-e0401n0:351_19": "Sesamettha subodhaṃ.",
  "anya-e0401n0:351_20": "“Khayavirāga nirodha bhūto”ti ettha kilesa dhammānaṃ virajjanaṃ vigamanaṃ antaradhānaṃ virāgo.",
  "anya-e0401n0:351_21": "“Anattha padānī”ti ahitapadāni.",
  "anya-e0401n0:351_22": "Bhayādīnavapadāni.",
  "anya-e0401n0:351_23": "“Dvārachakkaārammaṇa chakkabhedenā”ti dvārachakkaṃ dhammārammaṇaṃ hoti. Evaṃsati,",
  "anya-e0401n0:351_24": "ārammaṇa chakkanti na vattabbaṃ dhammārammaṇassa visuṃ gahitattāti.",
  "anya-e0401n0:351_25": "No navattabbaṃ. Kasmā,",
  "anya-e0401n0:351_26": "dvārachakkato sesānaṃ dhammārammaṇānaṃ atthitāyāti dassetuṃ “ettha cā”tiādi vuttaṃ.",
  "anya-e0401n0:351_27": "Parato “etthapī”tiādīsu esevanayoti.",
  "anya-e0401n0:352_0": "Sabbasaṅgahānudīpanā niṭṭhitā.",
  "anya-e0401n0:353_0": "Samuccayasaṅgahadīpaniyāanudīpanā niṭṭhitā.",
  "anya-e0401n0:354_0": "8. Paccayasaṅgahaanudīpanā",
  "anya-e0401n0:355_0": "166.",
  "anya-e0401n0:355_1": "Yehipakārehi yathā.",
  "anya-e0401n0:355_2": "Tesaṃ vibhāgo taṃ vibhāgo.",
  "anya-e0401n0:355_3": "Ayañcaniddeso ekasesaniddeso,",
  "anya-e0401n0:355_4": "vicchālopaniddesovāti dassetuṃ “tesaṃ”tiādimāha.",
  "anya-e0401n0:355_5": "Na sameti.",
  "anya-e0401n0:355_6": "Gāthāyaṃ ‘yesaṃ’tiādinā tīhi- ya-",
  "anya-e0401n0:355_7": "saddehi dassitānaṃ tiṇṇaṃ atthānaṃ- ta-",
  "anya-e0401n0:355_8": "saddattha sambhavato. Ta-",
  "anya-e0401n0:355_9": "saddatthānañca anusandhiyaṃ paripuṇṇaṃ katvā vattabbato.",
  "anya-e0401n0:355_10": "“Samuppajjatī”ti suṭṭhu paripuṇṇaṃ katvā uppajjati,",
  "anya-e0401n0:355_11": "pātubhavati.",
  "anya-e0401n0:355_12": "“Avinā”ti avinā hutvā.",
  "anya-e0401n0:355_13": "“Sahajāta dhammehī”ti avijjā paccayā saṅkhārātiādīsu saṅkhārādīnaṃ sahajāta dhammehi saheva uppajjanaṃ.",
  "anya-e0401n0:355_14": "“Kalāpavasenā”ti suddha dhamma kalāpavasena.",
  "anya-e0401n0:355_15": "“Sāmañña lakkhaṇaṃ”ti sādhāraṇa lakkhaṇaṃ.",
  "anya-e0401n0:355_16": "“Attho”ti idappaccayatā saddassa attho.",
  "anya-e0401n0:355_17": "“Ayamattho paṭikkhitto”ti ‘samuppajjanaṃ samuppādo’ti ayaṃbhāvasādhanattho paṭikkhitto.",
  "anya-e0401n0:355_18": "“Ayamevā”ti ayaṃ bhāvasādhanattho eva.",
  "anya-e0401n0:355_19": "Jarāmaraṇaṃ sambhavatīti yojanā.",
  "anya-e0401n0:355_20": "“Uppādāvā tathāgatānaṃ”ti sammāsambuddhānaṃ uppādevā sati.",
  "anya-e0401n0:355_21": "“Anuppādāvā”ti anuppādevā sati.",
  "anya-e0401n0:355_22": "“Ṭhitāva sādhātū”ti jātiyā sati jarāmaraṇassa pavattisabhāvo loke ṭhitoyeva.",
  "anya-e0401n0:355_23": "Katamā pana sādhātūti āha “dhammaṭṭhitatā”tiādiṃ.",
  "anya-e0401n0:355_24": "Tattha “dhammaṭṭhitatā”ti kenaci akatā sabhāvaṭṭhitatā.",
  "anya-e0401n0:355_25": "“Dhammaniyāmatā”ti sabhāvaniyāmatā.",
  "anya-e0401n0:355_26": "“Tatra tathatā”ti tasmiṃ sāmaññalakkhaṇe saṅkhata dhammānaṃ tathatā.",
  "anya-e0401n0:355_27": "Sāmañña lakkhaṇameva paṭiccasamuppādo nāmāti dasseti,",
  "anya-e0401n0:355_28": "na avijjādiko paccaya dhammo. Kasmā,",
  "anya-e0401n0:355_29": "tehi vacanehi dhammaniyāmatā mattassa dassitattā.",
  "anya-e0401n0:355_30": "Avijjādīnaṃ dhamma sarūpānaṃ adassitattā.",
  "anya-e0401n0:355_31": "“Dhammaniyāmatāmattaṃ”ti ca yathā vuttasāmañña lakkhaṇameva vuccati.",
  "anya-e0401n0:355_32": "Yadi bhāvasādhanaṃ iccheyya,",
  "anya-e0401n0:355_33": "bhāvasādhanaṃ nāma katturahitaṃ bhaveyya.",
  "anya-e0401n0:355_34": "Katturahite ca sati,",
  "anya-e0401n0:355_35": "kathaṃ paṭicca kriyāya samānakattukatā labbhati.",
  "anya-e0401n0:355_36": "Aladdhe ca samānakattukatte kathañca pubbakāletvā paccayasambhavoti.",
  "anya-e0401n0:355_37": "Ayaṃ bhāvasādhanaṃ icchantassa byañjanayuttivirodho.",
  "anya-e0401n0:355_38": "Taṃ pariharanto na cetthātiādimāha.",
  "anya-e0401n0:355_39": "Gambhīrocānanda paṭiccasamuppādo gambhīrāva bhāsocāti bhagavatā vuttaṃ.",
  "anya-e0401n0:355_40": "Bhāvasādhane ca kate uppajjana kriyāmattaṃ nāma visuṃ eko dhammo na hotīti kathaṃ taṃ gambhīraṃ siyāti.",
  "anya-e0401n0:355_41": "Ayaṃ bhāvasādhanaṃ icchantassa gambhīravacana virodho.",
  "anya-e0401n0:355_42": "Taṃ pariharanto “saṅkhata dhammesu cā”tiādimāha.",
  "anya-e0401n0:355_43": "Api ca saṅkhata lakkhaṇaṃ nāma saṅkhata dhammatopi gambhīraṃ hoti.",
  "anya-e0401n0:355_44": "Tathāhi cittaṃ nāma saṅkhata dhammo.",
  "anya-e0401n0:355_45": "Tañca atthi mecittaṃ nāmāti sattānaṃ pākaṭaṃ hoti.",
  "anya-e0401n0:355_46": "Tassa pana aniccatā saṅkhātaṃ saṅkhata lakkhaṇaṃ apākaṭaṃ hoti suṭṭhu santatiyā paṭicchannaṃ.",
  "anya-e0401n0:355_47": "Tathā vedanā nāma sukhāvā dukkhāvā saṅkhata dhammo.",
  "anya-e0401n0:355_48": "Sā ca atthi mevedanāti sattānaṃ pākaṭā hoti.",
  "anya-e0401n0:355_49": "Tassā pana aniccatā saṅkhātaṃ saṅkhata lakkhaṇaṃ apākaṭaṃ hoti suṭṭhu santatiyā paṭicchannaṃ.",
  "anya-e0401n0:355_50": "Evaṃ sesesu nāmadhammesu ca rūpadhammesu ca.",
  "anya-e0401n0:355_51": "Yato sattasu visuddhīsu saṅkhata dhamma vavatthāna saṅkhātaṃ diṭṭhivisuddhiñāṇañca avijjādipaccaya pariggaha",
  "anya-e0401n0:355_52": "saṅkhātaṃ kaṅkhāvitaraṇa visuddhiñāṇañca pathamaṃ sampādetvā pacchā dasavidhāni saṅkhata lakkhaṇānupassanā",
  "anya-e0401n0:355_53": "ñāṇāni sampādetabbāni hontīti.",
  "anya-e0401n0:355_54": "Yathā ca aniccatā saṅkhātaṃ saṅkhata lakkhaṇaṃ saṅkhata dhammato gambhīraṃ hoti.",
  "anya-e0401n0:355_55": "Tathā idampi paṭiccasamuppāda saṅkhātaṃ saṅkhata lakkhaṇaṃ saṅkhata dhammato gambhīraṃ hotīti daṭṭhabbaṃ.",
  "anya-e0401n0:356_0": "“Tabbhāvabhāvībhāvo”ti ettha bhavati saṃvijjatīti bhāvo.",
  "anya-e0401n0:356_1": "So so avijjādiko bhāvo tabbhāvo.",
  "anya-e0401n0:356_2": "Tabbhāve bhavanti sambhavanti sīlenāti tabbhāvabhāvino.",
  "anya-e0401n0:356_3": "Saṅkhārādayo.",
  "anya-e0401n0:356_4": "“Bhāvo”ti uppattikāraṇaṃ.",
  "anya-e0401n0:356_5": "Tabbhāvabhāvīnaṃ bhāvoti tabbhāvabhāvi bhāvoti imamatthaṃ dassento “tasmiṃ tasmiṃ”tiādimāha.",
  "anya-e0401n0:356_6": "Api ca “bhāvo”ti vijjamānatā vuccati.",
  "anya-e0401n0:356_7": "Tassa tassa paccaya dhammassa bhāvoti tabbhāvo.",
  "anya-e0401n0:356_8": "Tabbhāve sati bhavanti sambhavanti dhammatāyāti tabbhāvabhāvino.",
  "anya-e0401n0:356_9": "Tesaṃ bhāvotipi yujjatiyeva.",
  "anya-e0401n0:356_10": "“Hetvādi paccaya sattiniyāmaṃ”ti hetupaccayo,",
  "anya-e0401n0:356_11": "ārammaṇa paccayo,",
  "anya-e0401n0:356_12": "tiādīsu hetusadda ārammaṇa saddādayo lobhādīnaṃ rūpārammaṇādīnañca dhammānaṃ taṃ taṃ paccaya sattivisesaṃ dīpenti.",
  "anya-e0401n0:356_13": "Tesañca so so paccaya sattiviseso visuṃ dhammaniyāmo hoti,",
  "anya-e0401n0:356_14": "evaṃ hetvādi paccayasattiniyāmaṃ nivatteti.",
  "anya-e0401n0:356_15": "“Tathā tathā”ti mūlaṭṭhagocaravisayaṭṭhādikena tena tena paccayākārena.",
  "anya-e0401n0:356_16": "So hi vuccatīti sambandho.",
  "anya-e0401n0:356_17": "“Paccaya dhammuddhāra matte aṭhatvā”ti paccaya dhammānaṃ nāma saññāvasena uddharaṇamattaṃ akatvāti adhippāyo.",
  "anya-e0401n0:356_18": "“Āhaccā”ti āhanitvā taṃ taṃ paccayasatti visesaṃ pāpetvāti attho.",
  "anya-e0401n0:356_19": "Tenāha “matthakaṃ pāpetvā”ti.",
  "anya-e0401n0:356_20": "Paccayasatti viseso hi hetuphaladīpane tato uttari vattabba kiccābhāvato matthakaṃ nāma hotīti.",
  "anya-e0401n0:356_21": "“Anosakkamānā”ti anivattamānā.",
  "anya-e0401n0:356_22": "“Etāyā”ti paccaya sattiyā.",
  "anya-e0401n0:356_23": "Papañcente ācariye.",
  "anya-e0401n0:357_0": "Etasmā kāraṇā phalaṃ etadeva paṭicca anāgatapakkhato paccuppannapakkhaṃ āgacchati pātubbhavatīti paccayo.",
  "anya-e0401n0:357_1": "Uppattikāraṇaṃ pavattikāraṇañca.",
  "anya-e0401n0:357_2": "Tattha uppattikāraṇaṃ janakapaccayo.",
  "anya-e0401n0:357_3": "Pavattikāraṇaṃ upatthambhaka paccayo.",
  "anya-e0401n0:357_4": "“Etenā”ti hetunā.",
  "anya-e0401n0:357_5": "“Kāyavacī manokammaṃ”ti ettha “kammaṃ”ti kriyāvuccati,",
  "anya-e0401n0:357_6": "gamana ṭhāna nisajjasayanādikaṃ kāyika kriyañca.",
  "anya-e0401n0:357_7": "Ālāpa sallāpa kathana sajjhāyana gāyanādikaṃ vācasika kriyañca.",
  "anya-e0401n0:357_8": "Vijānana cintana vīmaṃsanādikaṃ mānasika kriyañca.",
  "anya-e0401n0:357_9": "“Abhisaṅkharontī”ti abhinipphādenti.",
  "anya-e0401n0:357_10": "“Etehī”ti etehi lokiyakusalā kusala cetanā dhammehi.",
  "anya-e0401n0:357_11": "Api ca saṅkharonti sattā etehīti saṅkhārā.",
  "anya-e0401n0:357_12": "“Saṅkharontī”ti kiṃ saṅkharonti.",
  "anya-e0401n0:357_13": "Attabhāvaṃ saṅkharonti.",
  "anya-e0401n0:357_14": "Bhavābhavaṃ saṅkharonti.",
  "anya-e0401n0:357_15": "Diṭṭhadhammikampi atthaṃ vā anatthaṃ vā saṅkharonti.",
  "anya-e0401n0:357_16": "Samparāyikampi atthaṃ vā anatthaṃ vā saṅkharontītiādinā.",
  "anya-e0401n0:357_17": "Cakkhumpi saṅkharonti,",
  "anya-e0401n0:357_18": "sotaṃpi saṅkharontītiādinā.",
  "anya-e0401n0:357_19": "Dassanampi saṅkharonti,",
  "anya-e0401n0:357_20": "savanampi saṅkharontītiādinā ca vattuṃ vaṭṭatiyeva.",
  "anya-e0401n0:357_21": "“Vijānātī”ti vividhena jānāti.",
  "anya-e0401n0:357_22": "Bhūtenapi jānāti,",
  "anya-e0401n0:357_23": "abhūtenapi jānāti.",
  "anya-e0401n0:357_24": "“Namatī”ti gocara visayatthāya namati.",
  "anya-e0401n0:357_25": "“Ruppatī”ti kuppati, khobhati.",
  "anya-e0401n0:357_26": "“Phusatī”ti saṃhanati.",
  "anya-e0401n0:357_27": "“Vedayatī”ti viditaṃ karoti.",
  "anya-e0401n0:357_28": "Taṃ taṃ ārammaṇaṃ lagganavasena bhusaṃ nahati bandhati,",
  "anya-e0401n0:357_29": "muñcituṃ na detīti taṇhātipi yujjati.",
  "anya-e0401n0:357_30": "“Upādiyatī”ti daḷhaṃ gaṇhāti.",
  "anya-e0401n0:357_31": "Tenāha “amuñcaggāhaṃ gaṇhātī”ti.",
  "anya-e0401n0:357_32": "Bhavatīti bhavo.",
  "anya-e0401n0:357_33": "Upapattibhavo.",
  "anya-e0401n0:357_34": "Bhavanti etenāti bhavo.",
  "anya-e0401n0:357_35": "Kammabhavo.",
  "anya-e0401n0:357_36": "“Jananaṃ”ti abhinavassa pātubbhavanaṃ.",
  "anya-e0401n0:357_37": "“Jīraṇaṃ”ti abhinavabhāvato hāyanaṃ.",
  "anya-e0401n0:357_38": "“Socanaṃ”ti cittasantāpanaṃ.",
  "anya-e0401n0:357_39": "“Paridevanaṃ”ti rodanaṃ.",
  "anya-e0401n0:357_40": "“Dukkhaṃ”ti kāyarujjanaṃ.",
  "anya-e0401n0:357_41": "“Domanassaṃ”ti cittarujjanaṃ.",
  "anya-e0401n0:357_42": "“Visīdanaṃ”ti bāḷhaṃ cittakilamathabhāvena virūpaṃ hutvā cittassasīdanaṃ.",
  "anya-e0401n0:357_43": "Thāmabalakhiyyanaṃ.",
  "anya-e0401n0:357_44": "Yato assāsapassāsānaṃ virūpappavattivā taṅkhaṇe sabbaso uparujjhanaṃ vā hotīti.",
  "anya-e0401n0:357_45": "“Kenaci sukhenā”ti dukkhasaccato vimuttena kenaci santisukhena.",
  "anya-e0401n0:358_0": "“Dukkhappaṭicchādikā”ti bhayaṭṭhena dukkhabhūtānaṃ tebhūmika dhammānaṃ dukkhabhāvappaṭicchādikā.",
  "anya-e0401n0:358_1": "“Samudayappaṭicchādikā”ti taṇhāya dukkha samudaya bhāvappaṭicchādikā.",
  "anya-e0401n0:358_2": "“Nirodhappaṭicchādikā”ti taṇhānirodhasseva dukkhanirodha bhāvappaṭicchādikā.",
  "anya-e0401n0:358_3": "“Maggappaṭicchādikā”ti aṭṭhaṅgīka maggasseva dukkhanirodha maggabhāvappaṭicchādikā.",
  "anya-e0401n0:358_4": "Pubbanto vuccati atītekāle bhavaparamparā.",
  "anya-e0401n0:358_5": "Aparanto vuccati anāgate bhavaparamparā.",
  "anya-e0401n0:358_6": "Pubbantā paranto vuccati tadubhayaṃ.",
  "anya-e0401n0:358_7": "“Paṭiccasamuppādappaṭicchādikā”ti paccuppannabhave khandhānaṃ paṭiccasamuppādappaṭicchādikā.",
  "anya-e0401n0:358_8": "“Suttantikanayenā”ti abhidhammepi vibhaṅge suttanta bhājanīyaṃ nāma āgataṃ.",
  "anya-e0401n0:358_9": "Tena suttanta bhājanīyanayena.",
  "anya-e0401n0:358_10": "Sāsavā kusalā kusala cetanā saṅkhārā nāmāti yojanā.",
  "anya-e0401n0:358_11": "“Abhidhammanayenā”ti vibhaṅge abhidhammabhājanīyanayena.",
  "anya-e0401n0:358_12": "Aṭṭhakathāpāṭhe.",
  "anya-e0401n0:358_13": "Avijjā kiriya dhammānaṃ neva upanissaya paccayattaṃ labhati.",
  "anya-e0401n0:358_14": "Kusalā kusalamūlāni kiriya dhammānaṃ na upanissaya paccayattaṃ labhantīti yojanā.",
  "anya-e0401n0:358_15": "Kiriya dhammā avijjāto ca kusalā kusala mūlehi ca upanissaya paccayaṃ na labhantīti vuttaṃ hoti.",
  "anya-e0401n0:358_16": "“Paccayākāro”ti paṭicca samuppādo.",
  "anya-e0401n0:358_17": "“Avijjāvirāgā”ti avijjā vigamanato.",
  "anya-e0401n0:358_18": "Tesaṃpikiriya dhammānaṃ.",
  "anya-e0401n0:358_19": "Viññāṇādīsupi kiriya viññāṇaṃ,",
  "anya-e0401n0:358_20": "kiriya nāmaṃ,",
  "anya-e0401n0:358_21": "kiriya manāyatanaṃ,",
  "anya-e0401n0:358_22": "kiriyaphasso,",
  "anya-e0401n0:358_23": "kiriya vedanāti atthitāya “esanayo viññāṇādīsupī”ti vuttaṃ.",
  "anya-e0401n0:358_24": "“Kusalā kusala vipākasampayuttaṃ”ti kusala viññāṇa sampayuttaṃ,",
  "anya-e0401n0:358_25": "akusalaviññāṇasampayuttaṃ,",
  "anya-e0401n0:358_26": "vipāka viññāṇa sampayuttaṃ.",
  "anya-e0401n0:358_27": "“Taṃ anupapannaṃ”ti pavattivipākaviññāṇa sahagatassa khandhattayassa taṃ sahajātassa cittajarūpassa ca avasiṭṭhattā taṃ na sampannaṃti attho.",
  "anya-e0401n0:358_28": "Tattha hi viññāṇapade pavattivasena dvattiṃsavidhaṃ vipākacittaṃ viññāṇaṃ nāmāti vuttaṃ.",
  "anya-e0401n0:358_29": "Evañcasati,",
  "anya-e0401n0:358_30": "nāma rūpapadepi pavattivasena tadubhayaṃ pavattiviññāṇasahagataṃpi gahetabbamevāti.",
  "anya-e0401n0:358_31": "“Taṃ taṃ viññāṇa sampayuttā”ti paṭisandhiviññāṇa pavatti viññāṇasampayuttā.",
  "anya-e0401n0:358_32": "“Taṇhupādānānipākaṭānī”ti cha taṇhā rūpataṇhā saddataṇhādivasena.",
  "anya-e0401n0:358_33": "Cattāri upādānāni kāmupādānādivasenāti evaṃ pākaṭāniyeva.",
  "anya-e0401n0:358_34": "“Lakkhaṇamattānī”ti saṅkhata dhammānaṃ saṅkhatabhāvasallakkhaṇa nimittamattāni.",
  "anya-e0401n0:358_35": "“Ñātibyasanādīhī”ti ñātivināsanādīhi.",
  "anya-e0401n0:358_36": "“Ñātibyasanādinimittaṃ”ti ñātivināsanādikāraṇā.",
  "anya-e0401n0:359_0": "“Khandhadukkhe”ti paccakkhandhasaṅkhāte dukkhasacce.",
  "anya-e0401n0:359_1": "Khandhappavatti maggo nāma taṇhāsamudayo eva.",
  "anya-e0401n0:359_2": "Khandhanirodha maggo nāma ariyamaggo.",
  "anya-e0401n0:359_3": "“Khandha samudayabhūtā”ti khandhappavattiyā kāraṇabhūtā.",
  "anya-e0401n0:359_4": "“Avijjāni vuṭānaṃ”ti avijjāyanīvāritānaṃ pihitānaṃ.",
  "anya-e0401n0:359_5": "“Appahīna bhavābhilāsānaṃ”ti maggena appahīna bhavapatthanānaṃ.",
  "anya-e0401n0:359_6": "Appahīnabhavataṇhānanti vuttaṃ hoti.",
  "anya-e0401n0:359_7": "“Vibandho”ti antarāyo.",
  "anya-e0401n0:359_8": "“Udayabhūtānaṃ”ti vaḍḍhibhūtānaṃ.",
  "anya-e0401n0:359_9": "“Avassayo”ti nissayo.",
  "anya-e0401n0:359_10": "Sukhavedanā visesato taṇhāya paccayo hotīti vuttaṃ “sukhavedanāsadiso”tiādi.",
  "anya-e0401n0:359_11": "Domanassānaṃ pana tassā paccayabhāvo parato pariyeṭṭhitaṇhāyaṃ pākaṭo bhavissati.",
  "anya-e0401n0:359_12": "Upekkhā vedanāpi dukkhena pīḷitassa sukhaṭhāne tiṭṭhati.",
  "anya-e0401n0:359_13": "Sukhaṃ viya taṃ patthetīti.",
  "anya-e0401n0:359_14": "Samudā caritvā paricayitvā.",
  "anya-e0401n0:359_15": "“Taṇhā evā”ti kāmataṇhā eva.",
  "anya-e0401n0:359_16": "“Attani cā”ti diṭṭhiyañcāti adhippāyo.",
  "anya-e0401n0:359_17": "“Attano ārammaṇesū”ti atta jīva lokādīsu diṭṭhiyāgahitā rammaṇesu.",
  "anya-e0401n0:359_18": "“Assādana khamanarocanabhūtāyā”ti sādhuvatāyaṃ mamadassananti evaṃ rajjana tussana kantibhūtāya.",
  "anya-e0401n0:359_19": "“Upādānīyassā”ti daḷhaṃ gahetabbassa.",
  "anya-e0401n0:359_20": "“Atthassā”ti attano attādikassa atthassa.",
  "anya-e0401n0:359_21": "Gāthāyaṃ.“Bhavaṃ hotī”ti bhavanto vaḍḍhanto hoti.",
  "anya-e0401n0:359_22": "“Parābhavo”ti vināsanto.",
  "anya-e0401n0:360_0": "“Addhānavante dhamme”ti tekālikasaṅkhata dhamme.",
  "anya-e0401n0:360_1": "Apatamāne katvāti pāṭhaseso.",
  "anya-e0401n0:360_2": "Yathā upādānaṃti disvā upādārūpaṃti pade ādāsaddo viññāyati.",
  "anya-e0401n0:360_3": "Na upubba padasaddo.",
  "anya-e0401n0:360_4": "Itarathā upādānanti nasijjhati.",
  "anya-e0401n0:360_5": "Evaṃ addhā, addhāna, padesupi.",
  "anya-e0401n0:360_6": "Tenāha “addhānaṃ”ti nasijjhatīti.",
  "anya-e0401n0:360_7": "Saṃkhipanti vīsatākārā etesūti saṅkhepā. Saṅgahā.",
  "anya-e0401n0:360_8": "“Vaṭṭadhammā”ti saṅkhārādayo dhammā.",
  "anya-e0401n0:360_9": "“Etthā”ti etāsu avijjātaṇhāsu.",
  "anya-e0401n0:360_10": "Kathaṃ tiṭṭhantīti āha “tadāyattavuttitāyā”ti.",
  "anya-e0401n0:360_11": "“Patiṭṭhā”ti suppatiṭṭhitaṭṭhānāni.",
  "anya-e0401n0:360_12": "“Pabhavā”ti vaṭṭadhammaparamparappavattiyā mūla padhāna kāraṇāni.",
  "anya-e0401n0:360_13": "Tattha hetu ca desetabbo hoti.",
  "anya-e0401n0:360_14": "Itarathā issaranimmānadiṭṭhi ahetuka diṭṭhīnaṃ okāso siyāti.",
  "anya-e0401n0:360_15": "Phalañca desetabbaṃ hoti.",
  "anya-e0401n0:360_16": "Itarathā ucchedadiṭṭhiyā okāso siyāti.",
  "anya-e0401n0:360_17": "“Addhuno”ti dīghakālassa.",
  "anya-e0401n0:360_18": "“Nivattetī”ti samucchindati.",
  "anya-e0401n0:360_19": "“Ahetū apaccayā sattā pavattantī”ti pubbaheturahitā pubbapaccayarahitā hutvā imesattā pavattanti.",
  "anya-e0401n0:360_20": "“Avijjādīhi sādhetabbo na hotī”ti bhavaparamparāsu nicco hutvā sandhāvantassa avijjādīhi kattabba kiccaṃ na hotīti adhippāyo.",
  "anya-e0401n0:360_21": "“Kesañci na sambhavantiyevā”ti anāgāmīnaṃ arahantānañca na sambhavantiyeva.",
  "anya-e0401n0:360_22": "Mahāādīnavarāsidassanatthaṃ sokādivacanaṃ hotīti yojanā.",
  "anya-e0401n0:360_23": "“Tesaṃ”ti aññesaṃ paccayānaṃ.",
  "anya-e0401n0:360_24": "“Laddhā”ti atthato laddhā.",
  "anya-e0401n0:360_25": "“Tadavinābhāvibhāvalakkhaṇenā”ti ettha tena tena paccayena avinābhāvīnaṃ bhāvo,",
  "anya-e0401n0:360_26": "so eva lakkhaṇanti viggaho.",
  "anya-e0401n0:360_27": "“Parattha pī”ti ito paresu taṇhupādāna bhavaggahaṇenātiādīsupi.",
  "anya-e0401n0:360_28": "“Ādito”tiādimhi.",
  "anya-e0401n0:360_29": "Vibhāvanipāṭhe.",
  "anya-e0401n0:360_30": "“Kilesabhāvasāmaññato”ti kilesabhāvena samānattā sadisattā.",
  "anya-e0401n0:360_31": "“Lakkhitabba dhammehī”ti viññāṇādīhi.",
  "anya-e0401n0:360_32": "“Pathamena dutīyassā”ti pathamasaṅkhepena saddhiṃ dutīyassa saṅkhepassa ekā sandhītiādinā yojetabbaṃ.",
  "anya-e0401n0:360_33": "“Lokassa pākaṭa vohārenā”ti kilesadhammā kammadhammā ca loke hetūti pākaṭā honti.",
  "anya-e0401n0:360_34": "Vipākadhammā pana phalanti pākaṭā.",
  "anya-e0401n0:360_35": "Evaṃ loke pākaṭa vohārena.",
  "anya-e0401n0:360_36": "Idha pana kilesadhammakammadhammā vā hontu,",
  "anya-e0401n0:360_37": "vipākadhammā vā,",
  "anya-e0401n0:360_38": "yo yo paccayapakkhe ṭhito,",
  "anya-e0401n0:360_39": "so so hetūtipi vattabboyeva.",
  "anya-e0401n0:360_40": "Yo yo paccayuppanna pakkhe ṭhito,",
  "anya-e0401n0:360_41": "so so phalantidassento “hetuphalasaddāpanā”tiādimāha.",
  "anya-e0401n0:360_42": "Aṭṭhakathā pāṭhe.",
  "anya-e0401n0:360_43": "“Sajjantassā”ti saṃvidahantassa.",
  "anya-e0401n0:360_44": "“Āyūhana saṅkhārā nāmā”tiādito paṭṭhāya samuccayanasaṅkhārā nāma.",
  "anya-e0401n0:360_45": "“Dakkhiṇaṃ”ti dānavatthuṃ.",
  "anya-e0401n0:360_46": "Dakkhiṇodakaṃ vā.",
  "anya-e0401n0:360_47": "“Ettha cā”ti imasmiṃ tatīyapañcake ca.",
  "anya-e0401n0:360_48": "“Vuttanayene vā”ti pathamapañcake vuttanayeneva.",
  "anya-e0401n0:360_49": "Vibhāvanipāṭhe.",
  "anya-e0401n0:360_50": "“Āyatiṃ paṭisandhiyā paccayacetanā bhavo nāmā”ti idaṃ uddesapāḷiyaṃ yathādiṭṭhapāṭhavaseneva vuttaṃ.",
  "anya-e0401n0:360_51": "Tathā purimakammabhavasmiṃ idha paṭisandhiyā paccayacetanā saṅkhārā nāmāti idañca.",
  "anya-e0401n0:360_52": "Idha pana pubbeyeva dvīsuhetupañcakesu dvinnaṃ saṅkhāra kammabhavānaṃ saṅgahitattā aṭṭhakathāyaṃ vuttanayeneva",
  "anya-e0401n0:360_53": "dvinnaṃ saṅkhāra kammabhavānaṃ viseso yutto.",
  "anya-e0401n0:360_54": "Tenāha “taṃ idha na yujjatī”ti.",
  "anya-e0401n0:360_55": "“Saṅgahitattā”ti pubbeyeva saṅgahitattā.",
  "anya-e0401n0:360_56": "“Etaṃ”ti vibhāvani vacanaṃ.",
  "anya-e0401n0:360_57": "“Dhammavibhāgarakkhaṇatthaṃ”ti vibhaṅge bhavapade upapattibhavassapi vibhattattā evaṃ vibhattassa dhammavibhāgassa rakkhaṇatthaṃ.",
  "anya-e0401n0:360_58": "Phalapañcakato anaññaṃpi upapattibhavaṃ aññaṃviya katvā ‘upapattibhavasaṅkhāto bhavekadeso’ti vuttaṃ.",
  "anya-e0401n0:360_59": "So ca upapattibhavo nāma paccuppannahetūhi nibbattattā catutthe phalapañcake eva saṅgahito.",
  "anya-e0401n0:360_60": "Tasmā tena upapattibhavasaddena catuttha pañcakameva gahitanti yuttaṃ.",
  "anya-e0401n0:360_61": "Itarathā dve phalapañcakāni vipākavaṭṭanti vutte siddhameva hoti.",
  "anya-e0401n0:360_62": "Evañcasati avasesā cāti ettha dutīyaphalapañcakameva avasiṭṭhaṃ hotīti daṭṭhabbaṃ.",
  "anya-e0401n0:360_63": "“Avijjā nāma moho,",
  "anya-e0401n0:360_64": "so ca akusala mūla”ntiādi abhidhamme mūlayamake mūlanāmena āgatattā vuttaṃ.",
  "anya-e0401n0:360_65": "Dvīsupanabhava cakkesu purimacakke avijjā ādi hoti.",
  "anya-e0401n0:360_66": "Pacchimacakke taṇhā.",
  "anya-e0401n0:360_67": "Ādi ca nāma mūlanti ca sīsanti ca vattuṃ vaṭṭatīti pariyāyaṃ dassetuṃ “athavā”tiādi vuttaṃ.“Āgamanasambhāresū”ti",
  "anya-e0401n0:360_68": "atītabhavato imaṃbhavaṃ āgamanasambhāresu.",
  "anya-e0401n0:360_69": "Taṇhā eva sīsaṃ katvā vuttāti yojanā.",
  "anya-e0401n0:360_70": "“Tesaṃ antare”ti avijjāsaṅkhārānaṃ antare.",
  "anya-e0401n0:360_71": "Taṇhāya okāso natthīti kasmā vuttaṃ.",
  "anya-e0401n0:360_72": "Nanu avijjāya sati,",
  "anya-e0401n0:360_73": "taṇhā nāma ekantena sambhavatiyeva.",
  "anya-e0401n0:360_74": "Sā ca saṅkhārānaṃ balavapaccayo hoti.",
  "anya-e0401n0:360_75": "Tasmā sā avijjā paccayā taṇhā,",
  "anya-e0401n0:360_76": "taṇhā paccayā saṅkhārāti vattabbā siyāti.",
  "anya-e0401n0:360_77": "Taṃ pariharituṃ “ayañhī”tiādivuttaṃ.",
  "anya-e0401n0:360_78": "Paṭilomapaṭiccasamuppādo nāma avijjānirodhā saṅkhāranirodhoti evaṃ pavatto paṭiccasamuppādo.",
  "anya-e0401n0:360_79": "“Jarāmaraṇamucchayātiādi navattabbaṃ siyā”ti jarāmaraṇamucchāyātiādivacanaṃ anulomapaṭiccasamuppāda sambandha vacananti katvā vuttaṃ.",
  "anya-e0401n0:360_80": "“Uparivaṭṭamūla dhammappaṭipādakānaṃ”ti upari dutiyānāgatabhāvādīsu avijjātaṇhā saṅkhātānaṃ vaṭṭamūladhammānaṃ niyojakānaṃ.",
  "anya-e0401n0:360_81": "“Te pī”ti sokādayo dukkhadhammāpi.",
  "anya-e0401n0:360_82": "“Āsavasambhūtā”ti āsavehi sambhūtā sañjātā.",
  "anya-e0401n0:360_83": "“Tesaṃ”ti sokādīnaṃ dukkhadhammānaṃ.",
  "anya-e0401n0:360_84": "“Jarāmaraṇaṅge gahaṇaṃ”ti dvādasasu aṅgesu jarāmaraṇaṅge saṅgahaṇaṃ.",
  "anya-e0401n0:360_85": "“Pavaḍḍhatī”ti bhusaṃ vaḍḍhati.",
  "anya-e0401n0:360_86": "“Āsavasamudayā”ti āsavasamuppādā.",
  "anya-e0401n0:360_87": "“Avijjāsamudayo”ti avijjāsamuppādo.",
  "anya-e0401n0:360_88": "“Avijjāpaccayāsaṅkhārātī”ti ettha itisaddo ādiattho.",
  "anya-e0401n0:360_89": "“Nānābyasana phuṭṭhassā”ti ñātibyasanādīhi nānābyasanehi phuṭṭhassa,",
  "anya-e0401n0:360_90": "vihiṃsitassa.",
  "anya-e0401n0:360_91": "“Yato”ti yaṃ kāraṇā,",
  "anya-e0401n0:360_92": "avijjātaṇhānaṃ vaḍḍhanakāraṇā.",
  "anya-e0401n0:360_93": "“Vaṭṭaṃ”ti saṅkhārādikaṃ bhavacakkaṃ.",
  "anya-e0401n0:360_94": "Saṃmuyhanaṃ sammoho.",
  "anya-e0401n0:360_95": "Pariyesanaṃ pariyeṭṭhi.",
  "anya-e0401n0:360_96": "Vipaccatīti vipāko.",
  "anya-e0401n0:360_97": "Vipāko eva vepakkaṃ.",
  "anya-e0401n0:360_98": "Sammoho vepakkaṃ assāti sammohavepakkaṃ.",
  "anya-e0401n0:360_99": "Tathā pariyeṭṭhive pakkañcāti imamatthaṃ dasseti “tadubhayaṃ”tiādinā.",
  "anya-e0401n0:360_100": "Tadubhayaṃ vipākaṃ etassāti katvā dukkhaṃ sammohavepakkanti ca pariyeṭṭhivepakkanti ca vuccatīti yojanā. Api ca,",
  "anya-e0401n0:360_101": "sammohaṃ vipāceti sañjanetīti sammoha vepakkaṃ.",
  "anya-e0401n0:360_102": "Evaṃ pariyeṭṭhivepakkantipi yujjati.",
  "anya-e0401n0:360_103": "“Kicchaṃ”ti kasiraṃ dukkhaṃ āpanno.",
  "anya-e0401n0:360_104": "“Miyyatī”ti marati.",
  "anya-e0401n0:360_105": "“Ca vatī”ti saṅkamati.",
  "anya-e0401n0:360_106": "“Upapajjatī”ti bhavantaraṃ upeti.",
  "anya-e0401n0:360_107": "“Atha ca panā”ti evaṃbhūtassa sato.",
  "anya-e0401n0:360_108": "“Jarāmaraṇassā”ti jarāmaraṇa saṅkhātassa imassa dukkhassāti sambandho.",
  "anya-e0401n0:360_109": "“Nissaraṇaṃ”ti niggamanaṃ.",
  "anya-e0401n0:360_110": "“Nappajānātī”ti ayaṃ loko nappajānāti.",
  "anya-e0401n0:360_111": "“Āgatiyā”ti imasmiṃ bhave paṭisandhiviññāṇuppattivasena āgamanena.",
  "anya-e0401n0:360_112": "“Gatiyā cā”ti anāgatabhave jātipātubbhāvavasena gamanena ca.",
  "anya-e0401n0:360_113": "Ādisaṅkhāto pubbapariyanto yassa atthītiādimantaṃ.",
  "anya-e0401n0:360_114": "Na ādimantaṃ anādimantaṃ.",
  "anya-e0401n0:360_115": "“Vaṭṭappavattassā”ti tividhavaṭṭasaṅkhātassa pabandhappavattassa.",
  "anya-e0401n0:360_116": "Jātiyā vuttāya sabbāni tassā nidānāni vuttāni eva hontīti katvā “jātiyā eva vā”ti vuttaṃ.",
  "anya-e0401n0:360_117": "“Iccevaṃ”ti iti evaṃ.",
  "anya-e0401n0:360_118": "Tattha avijjāpaccayā saṅkhārātiādinā nayena paṭṭhapesi mahāmunīti sambandho.",
  "anya-e0401n0:360_119": "Ācariya vādepana “iccevaṃ”ti jarāmaraṇa mucchāyātiādinānayena.",
  "anya-e0401n0:360_120": "Ābandhaṃ anādikanti sambandho.",
  "anya-e0401n0:360_121": "Idhapi tameva sambandhaṃ gahetvā yojeti “iccevaṃ ābandhanti. La.",
  "anya-e0401n0:360_122": "Punappunaṃ ābandhaṃ”ti.",
  "anya-e0401n0:360_123": "Avijjā ādimhi vuttā.",
  "anya-e0401n0:360_124": "Tasmā sā sayaṃ ahetu apaccayā hutvā vaṭṭassa ādipaccayabhūtā hotīti codanā.",
  "anya-e0401n0:360_125": "Taṃ pariharati “vaṭṭassā”tiādinā.",
  "anya-e0401n0:360_126": "“Vaṭṭakathāya sīsabhūtattā”ti vaṭṭassa ādināma natthi.",
  "anya-e0401n0:360_127": "Tassa pana pavatti nivattiyo atthi.",
  "anya-e0401n0:360_128": "Jānantehi tāsaṃ pakāsanatthāya paṭiccasamuppādakathānāma vaṭṭakathā ekantena kathetabbā hoti.",
  "anya-e0401n0:360_129": "Kathentehi ca vaṭṭadhammānaṃ majjhe katamassa dhammassa kiccaṃ vaṭṭappavattatthāya padhānataraṃ hotīti jānitabbaṃ hoti.",
  "anya-e0401n0:360_130": "Tadā kiccavasena padhānataraṃ ekaṃ dhammaṃ mūlaṃ sīsaṃ katvā vaṭṭakathā kathetabbāti.",
  "anya-e0401n0:360_131": "Idaṃ vaṭṭakathāya sīsaṃ nāma.",
  "anya-e0401n0:360_132": "Tattha avijjā nāma moho.",
  "anya-e0401n0:360_133": "So ca muyhanakiriyā.",
  "anya-e0401n0:360_134": "Andhabhāvakaraṇañcassa kiccaṃ.",
  "anya-e0401n0:360_135": "Na ca paññā cakkhussa andhabhāvakaraṇa sadisaṃ aññaṃ vaṭṭassa pavattatthāya padhānakiccaṃ nāma atthi.",
  "anya-e0401n0:360_136": "Tasmā avijjā evettha sabbappadhāna kiccattā vaṭṭakathāya sīsabhūtā hoti.",
  "anya-e0401n0:360_137": "Evaṃ vaṭṭakathāya sīsabhūtattā sā ādimhi vuttāti.",
  "anya-e0401n0:360_138": "“Anādikabhāvo eva dassito”ti anādikabhāvo dassito eva.",
  "anya-e0401n0:360_139": "No na dassitoti attho.",
  "anya-e0401n0:360_140": "Iti etaṃ atthajātaṃ paccakkhato siddhaṃ.",
  "anya-e0401n0:360_141": "“Idhā”ti imasmiṃbhave.",
  "anya-e0401n0:360_142": "“Tassā”ti atīta bhavapariyāpannāya avijjāya.",
  "anya-e0401n0:360_143": "“Aññāya avijjāya evā”ti atītabhavatopi purimabhave siddhāya aññāya avijjāya eva.",
  "anya-e0401n0:360_144": "“Tassāpī”ti purimatarabhave avijjāyapi.",
  "anya-e0401n0:360_145": "“Attabhāvo”ti purimataro attabhāvo.",
  "anya-e0401n0:360_146": "“Padhāna paccayabhūtattā”ti pubbe vuttanayena andhabhāvakaraṇa kiccattā vaṭṭappavattiyā padhāna paccayabhūtā hoti.",
  "anya-e0401n0:360_147": "Evaṃ padhānapaccayabhūtattā.",
  "anya-e0401n0:360_148": "“Tassa tassāti niṭṭhānameva na paññāyeyyā”ti tassa paccayassa paccayo vattabbo.",
  "anya-e0401n0:360_149": "Tassapi paccayassa paccayo vattabboti evaṃ vassasatampi vassasahassaṃpi niṭṭhānameva na paññāyeyya.",
  "anya-e0401n0:360_150": "“Vuttoyevā”ti avijjāya paccayo vuttoyeva.",
  "anya-e0401n0:360_151": "“Pañcanīvaraṇātissavacanīyaṃ”ti pañcanīvaraṇa dhammā avijjāya āhāroti vacanīyaṃ bhaveyya.",
  "anya-e0401n0:360_152": "Tattha “āhāro”ti balavapaccayo vuccatīti.",
  "anya-e0401n0:361_0": "Paṭiccasamuppādanayānudīpanā niṭṭhitā.",
  "anya-e0401n0:362_0": "167.",
  "anya-e0401n0:362_1": "Paṭṭhānanaye.",
  "anya-e0401n0:362_2": "“Hetu ca so paccayo cā”ti ettha lobho hetujātikattā hetu ca hoti.",
  "anya-e0401n0:362_3": "Ārammaṇānantarādi paccayena aññadhammassa paccayo ca hotīti atthassa sambhavato “hetu hutvā paccayo”ti vaṇṇeti.",
  "anya-e0401n0:362_4": "Evaṃ vaṇṇitepi “hetu hutvā paccayo”ti hetu honto paccayoti atthe sati,",
  "anya-e0401n0:362_5": "so yevattho sambhavatīti “puna hetubhāvena paccayo”ti vaṇṇeti.",
  "anya-e0401n0:362_6": "Ettha siyā,",
  "anya-e0401n0:362_7": "hetu ca so paccayo cāti ettha pada dvayaṃ ekadhammādhikaraṇattā tulyādhikaraṇaṃ hoti.",
  "anya-e0401n0:362_8": "Hetubhāvena paccayoti ettha pana padadvayaṃ tulyādhikaraṇaṃ na hoti.",
  "anya-e0401n0:362_9": "Purima padañhi dhamma bhāvappadhānaṃ,",
  "anya-e0401n0:362_10": "pacchimaṃ dhammappadhānanti.",
  "anya-e0401n0:362_11": "Evaṃ sante tulyādhikaraṇaṃ vākyaṃ bhinnādhikaraṇaṃ katvā vaṇṇetīti na yuttametanti.",
  "anya-e0401n0:362_12": "No na yuttaṃ.",
  "anya-e0401n0:362_13": "Mukhyopacāramattena nānatthattā.",
  "anya-e0401n0:362_14": "Pacchimavākyaṃhi mukhyavacanaṃ.",
  "anya-e0401n0:362_15": "Purimavākyaṃ upacāra vacanaṃ.",
  "anya-e0401n0:362_16": "Upacāravacane ca upacārattho yujjati.",
  "anya-e0401n0:362_17": "Mukhyavacane mukhyatthoti.",
  "anya-e0401n0:362_18": "“Heṭṭhāvuttamevā”ti pakiṇṇakasaṅgahe vuttameva.",
  "anya-e0401n0:362_19": "Hinonti etthāti hetu.",
  "anya-e0401n0:362_20": "Hinonti etenāti hetu.",
  "anya-e0401n0:362_21": "Tattha “hinontī”ti suṭṭhupatiṭṭhahanti.",
  "anya-e0401n0:362_22": "Ke patiṭṭhahantīti āha “sahajāta dhammā”ti.",
  "anya-e0401n0:362_23": "Kathañca suṭṭhupatiṭṭhahantīti āha “vuddhi viruḷhi vepullapattavasenā”ti.",
  "anya-e0401n0:362_24": "Kasmā te suṭṭhu patiṭṭhahantīti.",
  "anya-e0401n0:362_25": "Patiṭṭhitaṭṭhānassa patiṭṭhitakāraṇassa vā thāmabalasampannattāti dassetuṃ “ārammaṇe daḷhanipātinā thāmabalasampannenā”ti vuttaṃ.",
  "anya-e0401n0:362_26": "Hetuvisesanañcetaṃ.",
  "anya-e0401n0:362_27": "Ārammaṇe daḷhanipātimhi thāmabalasampanne ettha dhammetipi yojetabbaṃ.",
  "anya-e0401n0:362_28": "Upakārakoti ca upaladdhiyevāti sambandho.",
  "anya-e0401n0:362_29": "“Yādisenasabhāvenā”ti hetubhāvādisabhāvena.",
  "anya-e0401n0:362_30": "“Upaladdhiyevā”ti kasmā vuttaṃ.",
  "anya-e0401n0:362_31": "Nanu upakāraka saddo kattāraṃ vā kāretāraṃ vā vadatīti.",
  "anya-e0401n0:362_32": "Vohāramattena vadati.",
  "anya-e0401n0:362_33": "Dhammato pana kattā vā kāretā vā natthīti dassetuṃ “na hi sabhāva dhammesū”tiādimāha.",
  "anya-e0401n0:362_34": "Yadi dhammato kattāvā kāretāvā natthi.",
  "anya-e0401n0:362_35": "Kasmā upakārakoti vuccatīti āha “tathā upaladdhiyaṃ panā”tiādiṃ.",
  "anya-e0401n0:363_0": "Ārammaṇapaccaye.",
  "anya-e0401n0:363_1": "“Ajjholambamānā”ti ārammaṇa karaṇavasena adhiolambamānā.",
  "anya-e0401n0:363_2": "“Ārammaṇabhāvenā”ti gocaravisayabhāvena.",
  "anya-e0401n0:364_0": "Adhipatipaccaye.",
  "anya-e0401n0:364_1": "“Garukatā”ti assādanābhinandanādivasena vā saddhāpasādādivasena vā garukatā.",
  "anya-e0401n0:364_2": "“Sāmino viya dāse”ti sāmino attanodāse attanovase vattayamānā viya.",
  "anya-e0401n0:364_3": "Sahajātādhipati pana heṭṭhā samuccaya saṅgahe vuttoti idha na vutto.",
  "anya-e0401n0:365_0": "Anantarapaccayadvaye.",
  "anya-e0401n0:365_1": "“Antaraṃ”ti chiddaṃ vivaraṃ.",
  "anya-e0401n0:365_2": "“Santānaṃ”ti cittasantānaṃ.",
  "anya-e0401n0:365_3": "“Santānānubandhavasenā”ti cittasantānaṃ punappunaṃ bandhanavasena.",
  "anya-e0401n0:365_4": "Uppādananti sambandho.",
  "anya-e0401n0:365_5": "“Dhammantarassā”ti nāmakkhandha dhammantarassa.",
  "anya-e0401n0:365_6": "“Anantara paccayatā”ti anantarapaccaya kiccanti vuttaṃ hoti.",
  "anya-e0401n0:365_7": "Yaṃ kiñci dhammantaraṃ.",
  "anya-e0401n0:365_8": "“Purimapacchimabhāgappavattānaṃ”ti nirodhassa asaññībhavassa ca purimabhāge ca pacchimabhāge ca pavattānaṃ.",
  "anya-e0401n0:365_9": "“Cittuppādānaṃ pī”ti nirodhassa pubbabhāge nevasaññānāsaññāyatana kusala kriya cittuppādānaṃ.",
  "anya-e0401n0:365_10": "Pacchābhāge anāgāmiphala arahattaphalacittuppādānaṃ.",
  "anya-e0401n0:365_11": "Asaññībhavassa pubbabhāge kāmabhave cuti cittuppādānaṃ.",
  "anya-e0401n0:365_12": "Pacchābhāge kāmabhave eva paṭisandhi cittuppādānaṃ.",
  "anya-e0401n0:365_13": "Tesu pana kathaṃ anantaraṃ nāma siyā.",
  "anya-e0401n0:365_14": "Dvinnaṃ dvinnaṃ purimabhāga pacchima bhāgānaṃ majjhe acittakassa kālassa acittakassa rūpasantānassa ca antarikattāti codanā.",
  "anya-e0401n0:365_15": "Taṃ pariharituṃ “na hi abhāvabhūto”tiādi vuttaṃ.",
  "anya-e0401n0:365_16": "“Tesaṃ”ti dvinnaṃ dvinnaṃ cittuppādānaṃ.",
  "anya-e0401n0:365_17": "Rūpadhammo antaraṃ na ca karoti nāma.",
  "anya-e0401n0:365_18": "Arūpadhammānaṃ anantaratā nāmātiādinā yojanā hoti.",
  "anya-e0401n0:365_19": "“Tathāpavattana samatthatā”ti ekībhūtānaṃ viya attano anantare dhammantaraṃ uppādane samatthatā.",
  "anya-e0401n0:366_0": "Sahajātapaccaye. “Ye pana dhammā”ti paccayuppanna dhammā. “Attanī”ti paccaya dhammo vuccati.",
  "anya-e0401n0:367_0": "“Aññamaññaṃ upatthambhantaṃ tidaṇḍaṃ viyā”ti bhūmiyaṃ aññamaññaṃ nissāya ussitā tayodaṇḍā aññamaññaṃ upatthambhantā viya.",
  "anya-e0401n0:367_1": "“Purimenā”ti purimena sahajāta paccayena.",
  "anya-e0401n0:367_2": "“Itarītaro patthambhanaṃ”ti aññamañño patthambhanaṃ.",
  "anya-e0401n0:368_0": "“Sūdo”ti bhattakārako.",
  "anya-e0401n0:368_1": "“Ukkhalī”ti bhattapacanakumbhī.",
  "anya-e0401n0:368_2": "“Vuṭṭhidhārā”ti meghavuṭṭhidhārā.",
  "anya-e0401n0:368_3": "“Upanissayo”ti bhattuppattiyā upanissayo.",
  "anya-e0401n0:368_4": "“Tāsu asatī”ti sālikkhetta vuṭṭhidhārāsu asati.",
  "anya-e0401n0:368_5": "“Balavataraṭṭhenā”ti balavataranissayaṭṭhena.",
  "anya-e0401n0:368_6": "“Pakatūpanissayo”ti ettha “pakato”ti bhusaṃ kato.",
  "anya-e0401n0:368_7": "Tenāha “suṭṭhukato”ti.",
  "anya-e0401n0:368_8": "Karaṇañca attano santāne suṭṭhuuppādanañca suṭṭhuupasevanañca daṭṭhabbanti sambandho.",
  "anya-e0401n0:368_9": "“Vuttappakārenā”ti ‘yathā kate satī’tiādinā vuttappakārena.",
  "anya-e0401n0:369_0": "“Nissayārammaṇa dhammā evā”ti nissaya paccaya dhamma ārammaṇa paccaya dhammā eva.",
  "anya-e0401n0:369_1": "“Purejātatāmattavisiṭṭhā”ti ettha mattasaddena nissayārammaṇasattito visuṃ purejātasatti nāma natthīti dasseti.",
  "anya-e0401n0:369_2": "Visuṃ purejātasatti nāma atthītipi vadanti.",
  "anya-e0401n0:369_3": "Taṃ vādaṃ dassetuṃ “ācariyānandattherenā”tiādimāha.",
  "anya-e0401n0:369_4": "Ettha pañcavatthūni ca pañcārammaṇāni ca purejātattā eva suṭṭhubalavatāya pañcaviññāṇānaṃ vatthu kicca ārammaṇa kiccāni sādhenti.",
  "anya-e0401n0:369_5": "Tathā hadayavatthu ca manodhātu manoviññāṇadhātū nanti.",
  "anya-e0401n0:369_6": "Ayaṃ visuṃ purejātasatti visesoti vadeyya. Saccaṃ.",
  "anya-e0401n0:369_7": "Suddhamano dvārepana idha ṭhatvā nirayesu evarūpāni nirayaggirūpāni atthi.",
  "anya-e0401n0:369_8": "Idāni devesu ca evarūpāni dibbarūpāni atthīti cintayantānampi,",
  "anya-e0401n0:369_9": "tesu pure evarūpāni uppajjiṃsūti vā,",
  "anya-e0401n0:369_10": "tesu anāgate evarūpāni uppajjissantīti vā cintayantānaṃpitāni rūpāni nibbisesāni hutvā manoviññāṇānaṃ ārammaṇa paccayattaṃ gacchanti.",
  "anya-e0401n0:369_11": "Tattha pure jātāni hutvā tadā vijjamānāni paccuppannarūpāni ārammaṇa purejātapaccayo.",
  "anya-e0401n0:369_12": "Itarāni ārammaṇa paccayo eva.",
  "anya-e0401n0:369_13": "Na cettha purejātānaṃ paccuppannarūpānaṃ purejātattena viseso atthi.",
  "anya-e0401n0:369_14": "Na ca tāni purejātapaccayo na honti.",
  "anya-e0401n0:369_15": "Yadi visuṃ purejātasattiviseso purejātapaccayoti vadeyya.",
  "anya-e0401n0:369_16": "Tāni purejātapaccayo nāma na bhaveyyuṃ. Kasmā,",
  "anya-e0401n0:369_17": "tādisassa visesassa natthitāya.",
  "anya-e0401n0:369_18": "Na ca nabhavanti. Kasmā,",
  "anya-e0401n0:369_19": "purejātamattavisesassa atthitāya.",
  "anya-e0401n0:369_20": "Ettha vadeyyuṃ,",
  "anya-e0401n0:369_21": "pañcadvāresu pana pubbe vuttanayena visuṃ purejātasattiviseso dissatīti.",
  "anya-e0401n0:369_22": "Kiñcāpidissati.",
  "anya-e0401n0:369_23": "So pana bahuvidhānaṃ nissaya paccaya ārammaṇapaccayānaṃ majjhe nissaya sattiviseso eva,",
  "anya-e0401n0:369_24": "ārammaṇa sattiviseso eva cāti.",
  "anya-e0401n0:369_25": "Api ca visuṃ purejāta sattiviseso nāma natthīti idaṃ yathāvutte suddhamanodvāre tabbisesābhāvaṃ sandhāya vuttaṃ.",
  "anya-e0401n0:369_26": "Visuṃ purejāta sattiviseso nāma atthīti idaṃ pañcadvāresu tabbisesassa atthibhāvaṃ sandhāya vuttanti.",
  "anya-e0401n0:369_27": "Yaṃ ruccati,",
  "anya-e0401n0:369_28": "taṃ gahetabbaṃ.",
  "anya-e0401n0:370_0": "Pacchājātapaccaye.",
  "anya-e0401n0:370_1": "“Rukkhapotakānaṃ viyā”ti pacchā āsiñciyamānaṃ udakaṃ rukkhapotakānaṃ vuddhaviruḷhabhāvaṃ pāpetvā upatthambhanavasena upakārako viyāti yojanā.",
  "anya-e0401n0:370_2": "Āhāraṃ āsiṃ satīti āhārāsā.",
  "anya-e0401n0:370_3": "Jighacchā, pipāsā, taṇhā.",
  "anya-e0401n0:370_4": "Tāya sampayuttā cetanāti viggaho.",
  "anya-e0401n0:370_5": "Sā pana āhārāsā cetanā upatthambhati yevāti sambandho.",
  "anya-e0401n0:370_6": "“Ayamattho”ti ‘supākaṭenā’tiādinā vutto ayamattho.",
  "anya-e0401n0:370_7": "Sabbācesāvicāraṇā gijjhopamāya upamāmattabhāvaṃ nīvāretā hotīti.",
  "anya-e0401n0:371_0": "Āsevanti taṃ paccaya dhammaṃ paccayuppannā dhammāti āsevanaṃ.",
  "anya-e0401n0:371_1": "Etena bhuso paccayuppanna dhammehi āsevitabbattā āsevananti vuccatīti dassetīti.",
  "anya-e0401n0:371_2": "“Taṃ”ti taṃ purimaṃ purimaṃ paccaya dhammaṃ.",
  "anya-e0401n0:371_3": "“Bhajantī”ti upenti.",
  "anya-e0401n0:371_4": "Ke bhajantīti āha “aparāparaṃ uppajjamānā dhammā”ti.",
  "anya-e0401n0:371_5": "“Dhammā”ti ca anantaruppannā cittacetasikā dhammā.",
  "anya-e0401n0:371_6": "Kathañca taṃ tebhajantīti āha “suṭṭhusevamānā viya bhajamānā viya pavattantī”ti.",
  "anya-e0401n0:371_7": "Viya saddena loke kiñcijanaṃ kecijanā kenaci atthena suṭṭhusevantā viyāti dasseti.",
  "anya-e0401n0:371_8": "Kathaṃ suṭṭhuseviyamānā viya hontīti āha “tassa purimassā”tiādiṃ.",
  "anya-e0401n0:371_9": "Purimassa anantarassa cittuppādassāti attho.",
  "anya-e0401n0:371_10": "“Sabbaparipūraṃ ākāraṃ”ti javavegasahitehi vijānana phusanādīhi sāvajjāna vajjādīhi ca sabbehi javanaguṇehi paripūraṃ ākāraṃ.",
  "anya-e0401n0:371_11": "“Āsevetī”ti maṃ suṭṭhu sevathāti niyojentaṃ viya hoti.",
  "anya-e0401n0:371_12": "Tenāha “attano vāsaṃ”tiādiṃ.",
  "anya-e0401n0:371_13": "Tattha “vāsaṃ”ti vāsanaṃ.",
  "anya-e0401n0:371_14": "“Suṭṭhu gāhāpetī”ti paripuṇṇaṃ detīti vuttaṃ hoti.",
  "anya-e0401n0:371_15": "Etena yathā loke eko paresaṃ yathicchitaṃ deti.",
  "anya-e0401n0:371_16": "Evaṃ dentaṃ pana pare bhajantiyeva.",
  "anya-e0401n0:371_17": "Maṃ bhajathāti niyojanakiccaṃ natthi.",
  "anya-e0401n0:371_18": "Evameva idhapi suṭṭhuvāsadānameva bhajāpanaṃ nāmāti dasseti.",
  "anya-e0401n0:371_19": "“Vaḍḍheti vā”ti etena āsevanā bhāvanā vaḍḍhanāti imaṃpariyāyatthaṃ vadati.",
  "anya-e0401n0:371_20": "Purimābhiyogo nāma ādito paṭṭhāya sajjhāyanādikammesu yathāsatti yathābalaṃ vā yāmakaraṇaṃ.",
  "anya-e0401n0:371_21": "Tathā karontassa taṃ uggahaṇa kammaṃ uparūpari paguṇabhāvaṃ gacchatīti.",
  "anya-e0401n0:371_22": "“Āsevanaṭṭhenā”ti vaḍḍhāpanaṭṭhena,",
  "anya-e0401n0:371_23": "upakārakoti sambandho.",
  "anya-e0401n0:371_24": "“Sajātiyānaṃ”ti kusalādibhāvena samānajātikānaṃ.",
  "anya-e0401n0:372_0": "Kāyaṅgābhisaṅkharaṇaṃ nāma kāyasañcetanākiccaṃ.",
  "anya-e0401n0:372_1": "Vācaṅgābhisaṅkharaṇaṃ vacīsañcetanākiccaṃ.",
  "anya-e0401n0:372_2": "Cittaṅgābhisaṅkharaṇaṃ manosañcetanākiccaṃ.",
  "anya-e0401n0:372_3": "“Kiriyābhāvenā”ti dassanasavanādikiccesu gamanaṭhāna nisajjādikiccesu saṃvidhānakiriyābhāvena.",
  "anya-e0401n0:372_4": "“Vatthumhī”ti gabbhavatthumhi.",
  "anya-e0401n0:372_5": "Yathāvuttābhisaṅkharaṇakiccaṃ nāma kāyaṅgavācaṅga cittaṅgābhisaṅkharaṇa kiccaṃ.",
  "anya-e0401n0:372_6": "“Tadabhisaṅkharaṇavegajanitaṃ”ti tassa kāyaṅgādikassa abhisaṅkharaṇavegena janitaṃ kiriyāvisesa nidhānakiccanti sambandho.",
  "anya-e0401n0:372_7": "“Santāne”ti cittasantāne.",
  "anya-e0401n0:373_0": "Vipaccanabhāvo ca nāma pātubhāvoti sambandho.",
  "anya-e0401n0:373_1": "Nirussāha santabhāvo nāma kusalā kusalānaṃ viya kāyaṅgavācaṅgābhisaṅkharaṇa kiccesu ca āyatiṃ vipaccana kiccesu ca nirussāhabhāvena santabhāvo.",
  "anya-e0401n0:373_2": "Na kilesu pasantabhāvena.",
  "anya-e0401n0:373_3": "Cittābhisaṅkharaṇa kiccesupana sampayuttacetanāvasena yathopaṭṭhitesu ārammaṇesu sampayuttadhammānaṃ ekato sannipātagamanussāhamattaṃ atthi.",
  "anya-e0401n0:373_4": "Tatoparaṃ pana supina dassana kiccaṃpi natthīti.",
  "anya-e0401n0:373_5": "“Mandamandākārenā”ti mandato atimandākārena.",
  "anya-e0401n0:373_6": "Kiñcijānana cittaṃ nāma kammādi ārammaṇaṃ appamattakaṃpi jānanaṃ vīthicittaṃ.",
  "anya-e0401n0:373_7": "Tassa pavattiyā.",
  "anya-e0401n0:374_0": "“Arūpino”ti arūpalakkhaṇa samaṅgino.",
  "anya-e0401n0:374_1": "Nāmalakkhaṇa samaṅgīnoti vuttaṃ hoti.",
  "anya-e0401n0:374_2": "“Janayantāpī”ti sahajāta dhamme janentāpi.",
  "anya-e0401n0:374_3": "“Santānaṭṭhitiyā”ti pabandhappatiṭṭhānassa.",
  "anya-e0401n0:375_0": "“Kasmāpanetthā”tiādīsu.",
  "anya-e0401n0:375_1": "“Bhāvindriya dvayaṃ”ti itthindriya purisindriya dvayaṃ.",
  "anya-e0401n0:375_2": "“Idhā”ti imasmiṃ indriyapaccaye.",
  "anya-e0401n0:375_3": "Kasmā na gahitaṃ.",
  "anya-e0401n0:375_4": "Nanu itthiliṅgādīnaṃ pavattikāraṇattā idha gahetabbamevāti adhippāyo.",
  "anya-e0401n0:375_5": "Janakattaṃ nāma janaka kiccaṃ.",
  "anya-e0401n0:375_6": "Evaṃ sesesupi.",
  "anya-e0401n0:375_7": "“Etaṃtayaṃpi natthī”ti janakattādikiccattayaṃpi natthi.",
  "anya-e0401n0:375_8": "Evaṃsantekathaṃ liṅgādīnaṃ pavattikāraṇaṃ hotītiāha “kevalaṃ panā”tiādiṃ.",
  "anya-e0401n0:375_9": "“Dvayaṃ”ti itthibhāvapumbhāva dvayaṃ.",
  "anya-e0401n0:375_10": "Na indriya paccayattena indriyaṃ nāma hoti.",
  "anya-e0401n0:375_11": "Yathāhi eko rājā attano vijite gehāni karonti.",
  "anya-e0401n0:375_12": "Evaṃ karontūti gehasaṇṭhānaṃ paṭṭhapeti.",
  "anya-e0401n0:375_13": "Sabbejanā tatheva karonti,",
  "anya-e0401n0:375_14": "no aññathā.",
  "anya-e0401n0:375_15": "Tattha rājā gehuppattiyā ca gehaṭṭhitiyā ca kiñci kiccaṃ na karoti.",
  "anya-e0401n0:375_16": "Gehasāmikāvā gehavaḍḍhakino vā karonti.",
  "anya-e0401n0:375_17": "Karontā pana raññā paṭṭhapitaṃ saṇṭhānaṃ anatikkamitvāva karonti.",
  "anya-e0401n0:375_18": "Evameva midaṃ daṭṭhabbaṃ.",
  "anya-e0401n0:375_19": "Upagantvā jhāyanaṭṭhenāti sambandho.",
  "anya-e0401n0:375_20": "Upasaddo upanissaya padeviya upari attho.",
  "anya-e0401n0:375_21": "“Uparī”ti ca thāmabalavuddhivasenāti āha “tasmiṃ vā”tiādiṃ.",
  "anya-e0401n0:375_22": "“Tasmiṃ”ti ārammaṇe.",
  "anya-e0401n0:376_0": "“Sugati duggati nibbāna sampāpakaṭṭhenā”ti vuttaṃ.",
  "anya-e0401n0:376_1": "So attho abyākatamaggaṅgesu natthi.",
  "anya-e0401n0:376_2": "Evañcasati tāni kathaṃ maggapaccayattaṃ gacchantīti āha “ettha cā”tiādiṃ.",
  "anya-e0401n0:376_3": "“Sammādassanādinā”ti sammādassana saṅkappanādinā.",
  "anya-e0401n0:376_4": "“Tesaṃ”ti sammādiṭṭhīnaṃ.",
  "anya-e0401n0:376_5": "“Tesaṃ pī”ti abyākata bhūtānaṃ sammādiṭṭhīnampi.",
  "anya-e0401n0:376_6": "“Tenevaṭṭhenā”ti sammādassanādinā lakkhaṇaṭṭhena. Athavā.",
  "anya-e0401n0:376_7": "“Tenevaṭṭhenā”ti sugati nibbāna sampāpakaṭṭhene vāti attho.",
  "anya-e0401n0:376_8": "Evañcasati sahetukā vipāka kriyā byākatadhammāpi tenevaṭṭhena sabbaso kusalasadisā siyunti. Na siyuṃ,",
  "anya-e0401n0:376_9": "paccaya vekallattā.",
  "anya-e0401n0:376_10": "Vipākābyākatāhi kammavegena santāne patitamattattā nirussāhasantasabhāvato taṃ sampayuttā cetanā nānakkhaṇika kammapaccayattaṃ na gacchati.",
  "anya-e0401n0:376_11": "Kiriyābyākatā ca niranusayasantāne uppannattā taṃ sampayuttacetanāpi tappaccayattaṃ na gacchatiyeva.",
  "anya-e0401n0:376_12": "Tasmā tesu vipāka kriyābyākatesu sammādiṭṭhādīnipi sugati sampāpakaṭṭhaṃ na sādhenti.",
  "anya-e0401n0:376_13": "Kilesappahāna kiccassa abhāvato nibbāna sampāpakaṭṭhampi nasādhenti.",
  "anya-e0401n0:376_14": "Sabhāva lakkhaṇavekallatāpana tesaṃ sammādiṭṭhādīnaṃ natthiyeva.",
  "anya-e0401n0:376_15": "Tasmā tāni maggapaccaye saṅgahitānīti.",
  "anya-e0401n0:376_16": "Indriya dhammesu arūpindriyānaṃ ādhippacca kiccaṃ arūpadhamme sveva pharati.",
  "anya-e0401n0:376_17": "Rūpadhammā pana taṃ samuṭṭhitattā eva tappaccayuppannesu vuttā.",
  "anya-e0401n0:376_18": "Tathā hetu kamma magga jhānesu.",
  "anya-e0401n0:376_19": "Tena vuttaṃ “esanayo kammindriyajhānapaccayesupī”ti.",
  "anya-e0401n0:376_20": "Tattha kammasaddena nānakkhaṇika paccayo gahetabbo.",
  "anya-e0401n0:377_0": "“Sampayuttāsaṅkā sambhavatī”ti sahajātā nāmadhammā taṃ samuṭṭhāna rūpehi,",
  "anya-e0401n0:377_1": "pacchājātā ca attano attano paccayuppannarūpehi,",
  "anya-e0401n0:377_2": "vatthu dhammā ca tannissitanāmadhammehi kālato ca ṭhānato ca eka sambandhattā tesu sampayuttāsaṅkā sambhavati.",
  "anya-e0401n0:377_3": "“Vippayuttapaccayappasaṅgo natthī”ti ārammaṇānantarādipaccayāpi attano paccayuppannehi sampayuttā na honti.",
  "anya-e0401n0:377_4": "Tasmā tepi vippayuttapaccaya bhāvena vattabbāti evarūpo vippayuttapaccayappasaṅgo tesu ārammaṇa paccayādīsu natthīti adhippāyo.",
  "anya-e0401n0:378_0": "“Heṭṭhāvuttappakāresu evā”ti ettha evasaddena paccayantaraṃ na hotīti dasseti.",
  "anya-e0401n0:378_1": "Yadi paccayantaraṃ na hoti,",
  "anya-e0401n0:378_2": "na vattabboyeva. Kasmā,",
  "anya-e0401n0:378_3": "desakassa punaruttiniratthakavāditā pattitoti.",
  "anya-e0401n0:378_4": "No na vattabbo. Kasmā,",
  "anya-e0401n0:378_5": "loke yo sayaṃ natthi,",
  "anya-e0401n0:378_6": "vigato hoti.",
  "anya-e0401n0:378_7": "So kassa paccayo bhavituṃ arahatīti evarūpassa micchābhinivesassa pahānato.",
  "anya-e0401n0:378_8": "Tena imamatthaṃ ñāpeti,",
  "anya-e0401n0:378_9": "loke kecidhammā sayaṃ atthikāle eva aññesaṃ paccayā honti,",
  "anya-e0401n0:378_10": "no natthikāle.",
  "anya-e0401n0:378_11": "Keci dhammā sayaṃ natthikāle eva aññesaṃ paccayā honti,",
  "anya-e0401n0:378_12": "no atthikāleti ayañcavibhāgo avassaṃ icchitabbo yevāti.",
  "anya-e0401n0:378_13": "“Okāsadānasaṅkhātenā”ti tassa aññassa cittuppādassa uppattiyā okāsadānasaṅkhātena.",
  "anya-e0401n0:379_0": "Suttante,",
  "anya-e0401n0:379_1": "atthīti aya meko antoti sattānaṃ seṭṭhasārabhūto attānāma anamatagge saṃsāre niccakālaṃ atthi.",
  "anya-e0401n0:379_2": "Ucchedo vā vimokkho vā sabbaso natthi.",
  "anya-e0401n0:379_3": "Ayaṃ sassatavādo nāma ekovisamanto ekāvisamākoṭi.",
  "anya-e0401n0:379_4": "Natthīti sattonāma ekabhavaparamo hoti,",
  "anya-e0401n0:379_5": "maraṇato paraṃ natthi.",
  "anya-e0401n0:379_6": "Ekantena ucchijjati.",
  "anya-e0401n0:379_7": "Ayaṃ ucchedavādo nāma dutīyo visamanto dutīyāvisamakoṭi.",
  "anya-e0401n0:379_8": "Ime paṭicca samuppādaṃ ajānantānaṃ ubhovisamantā nāma.",
  "anya-e0401n0:379_9": "Jānantānaṃ pana tādiso attānāma natthi,",
  "anya-e0401n0:379_10": "yo atthīti vā natthīti vā vattabbo bhaveyya.",
  "anya-e0401n0:379_11": "Suddhadhammappabandho eva atthi.",
  "anya-e0401n0:379_12": "Tassa ca yāva avijjā appahīnā hoti,",
  "anya-e0401n0:379_13": "tāva ucchedo nāma natthi.",
  "anya-e0401n0:379_14": "Avijjāya pana pahīnāya tatoparaṃ na pavattati.",
  "anya-e0401n0:379_15": "Atthi nāma na hoti.",
  "anya-e0401n0:379_16": "Ayaṃ antadvayamutto majjhimañāyo nāma.",
  "anya-e0401n0:379_17": "Bahuṃ nānattha sambhavaṃ vaṇṇentiyeva.",
  "anya-e0401n0:379_18": "Vaṇṇentānaṃpi tesaṃ bahu payojanaṃ natthi yevāti adhippāyo.",
  "anya-e0401n0:380_0": "Paccayuddesānudīpanā niṭṭhitā.",
  "anya-e0401n0:381_0": "168.",
  "anya-e0401n0:381_1": "Paccayaniddese.",
  "anya-e0401n0:381_2": "“Pañcadhā”ti pañcavidhehi paccayehi.",
  "anya-e0401n0:381_3": "“Ekadhā”ti ekavidhena paccayena.",
  "anya-e0401n0:381_4": "Evaṃ sesesupi.",
  "anya-e0401n0:381_5": "“Avicchedāyā”ti avicchedatthāya.",
  "anya-e0401n0:381_6": "“Paṭipādanāyā”ti yojanatthāya.",
  "anya-e0401n0:381_7": "Yo koci cittuppādo aviruddhassa yassa kassaci cittuppādassa paccayo na na hotīti yojanā.",
  "anya-e0401n0:381_8": "“Punuppannānaṃ”ti nirujjhitvā puna uppannānaṃ.",
  "anya-e0401n0:381_9": "“Purimāni javanānī”ti ettha maggo gotrabhuto āsevana paccayaṃ labhati.",
  "anya-e0401n0:381_10": "Phalassa pana so bhinnajātikattā āsevana paccayo na hoti.",
  "anya-e0401n0:381_11": "Phalaṃ pana sabbaso āsevana muttaṃ hoti.",
  "anya-e0401n0:381_12": "Tasmā tadubhayaṃ idha purimajavanasaṅkhyaṃ na gacchatīti vuttaṃ “magga phalajavanavajjānī”ti.",
  "anya-e0401n0:381_13": "Phalajavanavajjānaṃ pacchimānaṃ javanānaṃ.",
  "anya-e0401n0:381_14": "“Sabbākārapāripūraṃ”ti ettha kusalādijātipi saṅgahitāti vuttaṃ “jātimattenapī”ti.",
  "anya-e0401n0:381_15": "Abhinnā eva siyuṃ.",
  "anya-e0401n0:381_16": "Na pana bhinnā honti.",
  "anya-e0401n0:381_17": "Kadāci kecibhinnā eva honti.",
  "anya-e0401n0:381_18": "Tasmā bhinnajātikā dhammā. La.",
  "anya-e0401n0:381_19": "Na sakkontīti yojanā.",
  "anya-e0401n0:381_20": "“Kāmāvacarabhāvato mahaggatānuttarabhāvapatti nāmā”ti cittasantānassāti adhippāyo.",
  "anya-e0401n0:381_21": "Gotra bhucittaṃ kāmabhūmi.",
  "anya-e0401n0:381_22": "Jhānacittaṃ mahaggatabhūmi.",
  "anya-e0401n0:381_23": "Maggacittaṃ lokuttara bhūmi.",
  "anya-e0401n0:381_24": "Kammacetanāya niruddhāyapi tassā pavattākāro nanirujjhati.",
  "anya-e0401n0:381_25": "Cittasantānaṃ anugacchati.",
  "anya-e0401n0:381_26": "So eva āyatiṃ vipākadhammarāsi hutvā pātubbhavati.",
  "anya-e0401n0:381_27": "Tasmā so vipākassa bījasaṅkhyaṃ gacchati.",
  "anya-e0401n0:381_28": "So ca yāva na vipaccati.",
  "anya-e0401n0:381_29": "Tāva saṃsārappavattiyā sati,",
  "anya-e0401n0:381_30": "antarā vinaṭṭho nāma na hoti.",
  "anya-e0401n0:381_31": "Tasmā kammacetanā uppajjamānā cittasantāne tassa bījassa nidhānatthāya uppajjati,",
  "anya-e0401n0:381_32": "nirujjhamānā ca nidahitvā eva nirujjhatīti vuttaṃ “attano pavattākārasaṅkhāta bījanidhānañcā”ti.",
  "anya-e0401n0:381_33": "“Cetanāya hotī”ti cetanāya sādhāraṇaṃ hoti.",
  "anya-e0401n0:381_34": "Purejātā sālarukkhapotakā paccayā hontīti sambandho.",
  "anya-e0401n0:381_35": "Purimacittakkhaṇesu uppannā catusamuṭṭhānikarūpadhammāti sambandhitabbaṃ.",
  "anya-e0401n0:381_36": "“Āhārajakāyo”ti evaṃ vuttāti pāṭhaseso.",
  "anya-e0401n0:381_37": "“Pacchā jātenā”ti pacchājātapaccayena payojanaṃ natthi.",
  "anya-e0401n0:381_38": "Jiṇṇapatarukkhassa udakāsiñcanaṃ viya hotīti adhippāyo.",
  "anya-e0401n0:381_39": "“Yadaggenā”ti yenakāraṇa koṭṭhāsena.",
  "anya-e0401n0:381_40": "“Vatthu rūpaṃ”ti nirodhāsannaṃ hadayavatthu rūpaṃ.",
  "anya-e0401n0:381_41": "“Evamayaṃ pī”ti evaṃ ayaṃ pacchājātapaccayopi.",
  "anya-e0401n0:381_42": "Vividhena ākārena pharaṇaṃ kālantara desantara gamanaṃ vipphāro.",
  "anya-e0401n0:381_43": "Mahanto vipphāro yassāti samāso.",
  "anya-e0401n0:381_44": "“Vatthumhī”ti hadayavatthumhi.",
  "anya-e0401n0:381_45": "Pañcahi khandhehi vokiṇṇo sammissoti pañcavokāro.",
  "anya-e0401n0:381_46": "Kāma rūpabhavo.",
  "anya-e0401n0:381_47": "Vinā uppajjituṃ na sakkoti.",
  "anya-e0401n0:381_48": "Rūpavirāgabhāvanābalena rūpassa avikkhambhitattāti adhippāyo.",
  "anya-e0401n0:381_49": "“Purejātaṃ vā”ti ekacittakkhaṇātīte purejātaṃ vā.",
  "anya-e0401n0:381_50": "“Vaḍḍhanapakkhe ṭhitaṃ vā”ti tato pacchā yāva aṭṭhama cittakkhaṇā vaḍḍhanapakkhe ṭhitaṃ vā.",
  "anya-e0401n0:381_51": "“Uppannaṃ vatthū”ti uppannaṃ vatthurūpaṃ.",
  "anya-e0401n0:381_52": "“Etthā”ti imasmiṃ purejāta paccaye.",
  "anya-e0401n0:381_53": "Kiñcāpi dissatīti sambandho.",
  "anya-e0401n0:381_54": "“Paccanīye”ti paccanīya vāre.",
  "anya-e0401n0:381_55": "“Taṃ”ti ārammaṇapurejātaṃ.",
  "anya-e0401n0:381_56": "Tassa ārammaṇassa aparibyattattāvāti sambandho.",
  "anya-e0401n0:381_57": "Kāraṇaṃ vadanti paṭṭhānaṭīkācariyā.",
  "anya-e0401n0:381_58": "Arūpabhave maraṇāsannakāle kassaci gatinimittu paṭṭhānaṃ aṭṭhakathāsu vuttameva.",
  "anya-e0401n0:381_59": "Evañcasati,",
  "anya-e0401n0:381_60": "tattha ārammaṇa purejātaṃ laddhabbameva.",
  "anya-e0401n0:381_61": "Paṭṭhānepana tasmiṃbhave sabbaṃ purejātapaccayaṃ paṭikkhipati.",
  "anya-e0401n0:381_62": "Kasmā iti ce,",
  "anya-e0401n0:381_63": "vatthu purejātapaccayassa tattha aladdhabbattāti iminā adhippāyena “āruppeviyā”ti vuttaṃ.",
  "anya-e0401n0:381_64": "Ettha ca paṭṭhāne arūpabhave dvepi purejātapaccayā paṭikkhittā,",
  "anya-e0401n0:381_65": "tasmā sabbepi arūpa puggalā sabbaṃpi rūpadhammaṃ ārammaṇaṃ na karontītipi vadanti.",
  "anya-e0401n0:381_66": "Evañca katvā ārammaṇa saṅgahadīpaniyaṃ ‘asaññībhavato cutānaṃ viya arūpabhavato cutānaṃpi gatinimittabhūtaṃ",
  "anya-e0401n0:381_67": "kāmapaṭisandhiyā ārammaṇaṃ bhavantare kenacidvārena aggahitaṃ,",
  "anya-e0401n0:381_68": "kevalaṃ kammabaleneva upaṭṭhāpita’nti vuttaṃ.",
  "anya-e0401n0:381_69": "“Gūthakuṇapādīnī”ti gūthañca matapūtisarīrāni ca.",
  "anya-e0401n0:381_70": "“Evaṃ vuttehī”ti paṭṭhāne vuttehi.",
  "anya-e0401n0:381_71": "Te pana akusalā dhammā kathaṃ catubhūmika kusalānaṃ upanissaya paccayā hontīti āha “tattha ānantariya vajjānī”tiādiṃ.",
  "anya-e0401n0:381_72": "Tattha ānantariya kammakatānaṃ kilesāvaraṇa kammāvaraṇehi samannāgatattā jhānamaggappaṭilābho nāma natthīti vuttaṃ “ānantariya vajjānī”ti.",
  "anya-e0401n0:381_73": "“Tānī”ti rāgādīni akusalāni catubhūmika kusalānaṃ uppattiyā balavanissayā hontīti yojanā.",
  "anya-e0401n0:381_74": "“Samatikkamamukhenā”ti paṭṭhāne akusalo dhammo kusalassa dhammassa upanissaya paccayena paccayoti etassa",
  "anya-e0401n0:381_75": "pañhassa vibhaṅge pāṇaṃ hantvā tassa paṭighā tatthāya dānaṃ deti,",
  "anya-e0401n0:381_76": "sīlaṃ samādiyati,",
  "anya-e0401n0:381_77": "uposathakammaṃ karoti,",
  "anya-e0401n0:381_78": "jhānaṃ uppādeti,",
  "anya-e0401n0:381_79": "maggaṃ uppādeti,",
  "anya-e0401n0:381_80": "abhiññaṃ uppādetīti vuttaṃ.",
  "anya-e0401n0:381_81": "Tattha “tassa paṭighātatthāyā”ti tassa pāṇātipātakammassa paṭihananatthāya pahānatthāya samatikkamanatthāyāti vuttaṃ hoti.",
  "anya-e0401n0:381_82": "So ce pāṇātipātī puggalo puna saṃvegaṃ āpajjitvā tassa kammassa samatikkamanatthāya dānaṃ deti,",
  "anya-e0401n0:381_83": "sīlaṃ samādiyati,",
  "anya-e0401n0:381_84": "uposatha kammaṃ karoti.",
  "anya-e0401n0:381_85": "Tadā taṃ pāṇāti pātakammaṃ taṃ puggalaṃ dānakammeniyojeti nāma.",
  "anya-e0401n0:381_86": "Tathā sīlakamme uposatha kammeti.",
  "anya-e0401n0:381_87": "Yathāhi rājā evaṃ vadeyya imasmiṃ divase yo uposathaṃ nupavasati,",
  "anya-e0401n0:381_88": "taṃ ghātessāmīti.",
  "anya-e0401n0:381_89": "Tadā sabbepi nāgarā uposathaṃ upavaseyyuṃ.",
  "anya-e0401n0:381_90": "Evamidaṃ daṭṭhabbaṃ.",
  "anya-e0401n0:381_91": "Rājāviya hi tassa pāṇātipātakammaṃ.",
  "anya-e0401n0:381_92": "Nāgarā viya so pāṇaghātako.",
  "anya-e0401n0:381_93": "Uposatha kamma kusalāni viya tassa dānasīla uposatha kamma kusalānīti.",
  "anya-e0401n0:381_94": "“Jhānaṃ uppādeti,",
  "anya-e0401n0:381_95": "maggaṃ uppādeti,",
  "anya-e0401n0:381_96": "abhiññaṃ uppādetī”ti padesupi esevanayo.",
  "anya-e0401n0:381_97": "Evaṃ samatikkamamukhena ekaṃpi akusalaṃ sabbāni catubhūmika kusalāni upanissaya sattiyā janeti pavattetīti veditabbaṃ.",
  "anya-e0401n0:381_98": "“Tāniyeva sabbānī”ti ānantariya kammasahitānisabbāni akusalāniyeva sabbesaṃ akusalānaṃ abyākata dhammānaṃ uppattiyā balavanissayā hontīti yojanā.",
  "anya-e0401n0:381_99": "Dānasīlādayo kusalā dhammā.",
  "anya-e0401n0:381_100": "Suṭṭhu balavaṃ kammaṃ adhippetaṃ,",
  "anya-e0401n0:381_101": "na dubbalaṃ.",
  "anya-e0401n0:381_102": "Upanissayaṭṭhānattā.",
  "anya-e0401n0:381_103": "Tesaṃpi rūpadhammānaṃ balavanissayā nanuhontīti sambandho.",
  "anya-e0401n0:381_104": "Kathaṃ hontīti āha “bahiddhārukkhatiṇādīnaṃ”tiādiṃ.",
  "anya-e0401n0:381_105": "Tattha pathavīrasa āporasavassodaka bījāni rukkhatiṇādīnaṃ balavanissayā honti.",
  "anya-e0401n0:381_106": "Mūlabhesajjādīni ajjhattaṃ santānaṃ balavanissayā hontīti yojanā.",
  "anya-e0401n0:381_107": "“Pakatassevā”ti pathamataraṃ katassa uppādanādikammasseva.",
  "anya-e0401n0:381_108": "“Na evaṃ rūpasantānenā”ti evaṃ rūpasantānena uppāditā upasevitā dhammā natthi.",
  "anya-e0401n0:381_109": "“Taṃ”ti utubījādikaṃ.",
  "anya-e0401n0:381_110": "Kammādikañca.",
  "anya-e0401n0:381_111": "“Pakataṃ”ti puretaraṃ uppāditañca upasevitañca.",
  "anya-e0401n0:381_112": "Sacetanasseva cetanaṃ pakappanaṃ pakaraṇanti sambandho.",
  "anya-e0401n0:381_113": "Cetanaṃ pakappanaṃ pakaraṇaṃ nāmāti attho.",
  "anya-e0401n0:381_114": "“Pakappanaṃ”ti ca saṃvidhānaṃ.",
  "anya-e0401n0:381_115": "“Kiñcī”ti kiñcikammādikaṃ utubhojanādikañca.",
  "anya-e0401n0:381_116": "Attano ca uppannā rāgādayo parassa ca santāne parassa ca uppannā rāgādayo attano ca santāneti yojanā.",
  "anya-e0401n0:381_117": "“Nidassanaṃ”ti udāharaṇaṃ hoti.",
  "anya-e0401n0:381_118": "Manopadosikadevā aññamaññaṃ disvā attano manaṃ padūsenti.",
  "anya-e0401n0:381_119": "Bāḷhaṃ issādhammaṃ uppādenti.",
  "anya-e0401n0:381_120": "Tasmiṃyeva khaṇe cavanti.",
  "anya-e0401n0:381_121": "Tesaṃ dve issādhammā aññamaññassa balavanissayā hontīti.",
  "anya-e0401n0:381_122": "Kāmāvacara kusalassa balavanissayā hontītiādinā yojetabbaṃ.",
  "anya-e0401n0:381_123": "Vibhāvanipāṭhe.",
  "anya-e0401n0:381_124": "Jhāna magga phala vipassanādibhedaṃ ālambaṇaṃ paccavekkhana assādanādi dhamme attādhīne karotīti yojanā.",
  "anya-e0401n0:381_125": "“Attādhīne”ti attāyatte attābaddhe.",
  "anya-e0401n0:381_126": "Paṭṭhāne pañhavāre dānaṃ datvā sīlaṃsamādiyitvā uposathakammaṃ katvā taṃ garuṃ katvā paccavekkhati.",
  "anya-e0401n0:381_127": "Pubbe suciṇṇāni garuṃ katvā paccavekkhantītiādinā āgatattādāna sīla. La.",
  "anya-e0401n0:381_128": "Nibbānāni cevāti vuttaṃ.",
  "anya-e0401n0:381_129": "Rāgaṃ garuṃkatvā assādenti,",
  "anya-e0401n0:381_130": "abhinandatītiādinā,",
  "anya-e0401n0:381_131": "cakkhuṃ garuṃ katvā assādentītiādinā ca āgatattā “rāga diṭṭhi cakkhu sotādīnicā”ti vuttaṃ.",
  "anya-e0401n0:381_132": "“Parattha pī”ti parato nissaya paccayādīsupi.",
  "anya-e0401n0:381_133": "“So evā”ti paccupatthambhako eva.",
  "anya-e0401n0:381_134": "“Kiñcī”ti kiñcimattaṃpi.",
  "anya-e0401n0:381_135": "Mahābhūte kiñci upatthambhetuṃ na sakkontīti yojanā.",
  "anya-e0401n0:381_136": "Nanu āhāra rūpaṃ mahābhūte upatthambhetuṃ sakkoti.",
  "anya-e0401n0:381_137": "Jīvitarūpañca kammajamahābhūte anupāletunti. Saccaṃ.",
  "anya-e0401n0:381_138": "Idha pana sahajātapaccaya kiccaṃ adhippetaṃ.",
  "anya-e0401n0:381_139": "Tesañca dvinnaṃ sahajātapaccaya kiccaṃ natthi.",
  "anya-e0401n0:381_140": "Taṃ parato āvī bhavissatīti.",
  "anya-e0401n0:381_141": "“Vatthu vipākānaṃ”ti vatthurūpaṃ vipākānaṃ.",
  "anya-e0401n0:381_142": "Paṭṭhānapāṭhe.",
  "anya-e0401n0:381_143": "Ārammaṇañca,",
  "anya-e0401n0:381_144": "nissayo ca,",
  "anya-e0401n0:381_145": "purejātañca,",
  "anya-e0401n0:381_146": "vippayutto ca, atthi ca,",
  "anya-e0401n0:381_147": "avigato cā,ti chasupaccayesu ghaṭitesu tīṇi visajjanāni labbhantīti yojanā.",
  "anya-e0401n0:381_148": "Tīṇi visajjanāni nāma vatthu kusalānaṃ khandhānaṃ cha hi paccayehi paccayo.",
  "anya-e0401n0:381_149": "Vatthu akusalānaṃ,",
  "anya-e0401n0:381_150": "vatthu abyākatānanti.",
  "anya-e0401n0:381_151": "Ettha ca attano ajjhattaṃ vatthuṃ ārabbha vatthu me aniccantiādinā sammasantassa vatthurūpaṃ kusalānaṃ khandhānaṃ chahi paccayehi paccayo.",
  "anya-e0401n0:381_152": "Etaṃ mama,",
  "anya-e0401n0:381_153": "eso hamasmi,",
  "anya-e0401n0:381_154": "eso me attā,ti upādiyantassa vatthu rūpaṃ akusalānaṃ.",
  "anya-e0401n0:381_155": "Ubhayatthapi āvajjanakkhaṇe abyākatānaṃ.",
  "anya-e0401n0:381_156": "Arahato pana taṃ aniccantiādinā sammasantassa kriyābyākatānaṃ khandhānanti.",
  "anya-e0401n0:381_157": "Tenāha “paccuppannaṃ vatthuṃ”tiādiṃ.",
  "anya-e0401n0:381_158": "Tattha “paccuppannaṃ vatthuṃ”ti attano paccuppannaṃ vatthuṃ.",
  "anya-e0401n0:381_159": "Adhiṭṭhānavidhāne pana ākāsa gamane rūpakāyaṃ ārabbhacittaṃ viya kāyaṃ lahukaṃ adhiṭṭhahantassa tappariyāpannaṃ",
  "anya-e0401n0:381_160": "vatthu abhiññācitta dvayassāti yojetabbaṃ.",
  "anya-e0401n0:381_161": "“Aniṭṭheṭhāne”ti javanacittassa āvajjanena vinā uppajjanaṃ nāma katthaci icchitabbaṃ hoti.",
  "anya-e0401n0:381_162": "Katthaci anicchitabbaṃ.",
  "anya-e0401n0:381_163": "Tattha nirodhasamāpattito vuṭṭhāne,",
  "anya-e0401n0:381_164": "maggavīthīsu gotrabhuvodānaṭṭhāne,",
  "anya-e0401n0:381_165": "āgantuka bhavaṅgaṭṭhāneti idaṃ icchitabbaṭṭhānaṃ nāma.",
  "anya-e0401n0:381_166": "Ito aññaṃ anicchitaṭṭhānaṃ nāma.",
  "anya-e0401n0:381_167": "Evaṃ anicchitabbe ṭhāneti attho.",
  "anya-e0401n0:381_168": "“Pakatikāle”ti maraṇāsannakālato aññasmiṃkāle.",
  "anya-e0401n0:381_169": "“Tānivā”ti attano attano nissayavatthūnivā.",
  "anya-e0401n0:381_170": "“Aññaṃ vā”ti vatthuto aññaṃ rūpādikaṃ vā.",
  "anya-e0401n0:381_171": "“Bhinnārammaṇāni nāmā”ti aññaṃ āvajjanassa ārammaṇaṃ,",
  "anya-e0401n0:381_172": "aññaṃ javanānanti evaṃ javanāni āvajjanena bhinnārammaṇāni vā.",
  "anya-e0401n0:381_173": "Tena vuttaṃ “pacchāuppannānī”tiādi.",
  "anya-e0401n0:381_174": "“Tesaṃ”ti vīthicittānaṃ.",
  "anya-e0401n0:381_175": "“Tadevā”ti taṃ evavatthu rūpaṃ.",
  "anya-e0401n0:381_176": "“Vatthu cā”ti nissayo ca.",
  "anya-e0401n0:381_177": "“Tesaṃ”ti aṭṭhakathācariyānaṃ.",
  "anya-e0401n0:381_178": "Na hi gahetuṃ sakkontīti sambandho.",
  "anya-e0401n0:381_179": "Sesamettha subodhaṃ.",
  "anya-e0401n0:381_180": "“Kasmā vuttaṃ”tiādīsu.",
  "anya-e0401n0:381_181": "“Tassa yakkhassā”ti indakanāmassa tassayakkhassa.",
  "anya-e0401n0:381_182": "“Itaresaṃpī”ti saṃsedajopapātikānaṃpi.",
  "anya-e0401n0:381_183": "“Duvidhenā”ti rūpajanana kiccaṃ rūpūpatthambhana kiccanti evaṃ duvidhena.",
  "anya-e0401n0:381_184": "Athavā “duvidhenā”ti ajjhattāhārassa upatthambhanaṃ bahiddhāhārassa upatthambhananti evaṃ duvidhena.",
  "anya-e0401n0:381_185": "“Tathārūpānañcā”ti appanāpattakammavisesena siddhānañca.",
  "anya-e0401n0:381_186": "“Ajjhattāhāropī”ti pisaddena yathāvuttajīvitindriyañca arūpāhāre ca sampiṇḍeti.",
  "anya-e0401n0:381_187": "“Vatthuvipākānaṃ”ti vatthurūpaṃ vipākānaṃ.",
  "anya-e0401n0:381_188": "“Sabbathā”ti abyāyapadaṃ.",
  "anya-e0401n0:381_189": "Tañca sabbavibhattiyuttaṃ.",
  "anya-e0401n0:381_190": "Idha pana paccattavacananti āha “sabbathā”ti sabbappakāranti.",
  "anya-e0401n0:381_191": "Pakāro ca veditabboti sambandho.",
  "anya-e0401n0:381_192": "Kathaṃ veditabboti āha “tividho”tiādiṃ.",
  "anya-e0401n0:381_193": "“Sahajāte saṅgahetabbaṃ”ti paccayabhāvena saṅgahetabbaṃ.",
  "anya-e0401n0:381_194": "Sahajananaṃ nāma attanā saha janentassa sahajananaṃ.",
  "anya-e0401n0:381_195": "Tañca kammacittādīnaṃ viya visuṃ jananakiccaṃ na hoti.",
  "anya-e0401n0:381_196": "Attani uppajjante eva itarāni rūpāni uppajjanti.",
  "anya-e0401n0:381_197": "Anuppajjante na uppajjantīti evarūpaṃ jananakiccaṃ veditabbaṃ.“Vināva sahuppādanakiccenā”ti attanā sahuppādanakicce",
  "anya-e0401n0:381_198": "āhārassa byāpāro natthīti adhippāyo.",
  "anya-e0401n0:381_199": "Teneva sahajātāni upatthambhantopi sahajātapaccayattaṃ na gacchatīti.",
  "anya-e0401n0:381_200": "Esanayo rūpajīvitindriyepi.",
  "anya-e0401n0:381_201": "Tena vuttaṃ “jīvitaṃpī”tiādi.",
  "anya-e0401n0:381_202": "“Tīsū”ti ārammaṇañca upanissayo ca atthicāti imesu tīsu.",
  "anya-e0401n0:381_203": "Ārammaṇādhipatimhi purejātā rammaṇādhipatipi atthi.",
  "anya-e0401n0:381_204": "So purejātatthi paccayo evāti atthipaccaye saṅgahito.",
  "anya-e0401n0:381_205": "“Tasmiṃ kate pavattamānānaṃ”ti tasmiṃ kamme kate tassa katattā eva pavattamānānaṃ.",
  "anya-e0401n0:381_206": "Ārammaṇākāro gocaravisayākāro.",
  "anya-e0401n0:381_207": "“Santānavisesaṃ katvā”ti bījanidhānaṃ katvāti adhippāyo.",
  "anya-e0401n0:381_208": "“Te”ti ārammaṇapaccaya kamma paccayā.",
  "anya-e0401n0:381_209": "“Akāliko”ti maggacetanāvasena akāliko.",
  "anya-e0401n0:381_210": "Sohi attano anantarephalaṃ janeti.",
  "anya-e0401n0:381_211": "Tasmā āgametabbassa āyatikālassa abhāvā akālikoti vuccati.",
  "anya-e0401n0:381_212": "Avaseso nānakkhaṇikapaccayo kāliko.",
  "anya-e0401n0:381_213": "“Paccayaṭṭhenā”ti paccayakiccena.",
  "anya-e0401n0:381_214": "Lokappavattiyā kammahetukattāti sambandho.",
  "anya-e0401n0:381_215": "“Phalahetū pacārenā”ti phalabhūtāya sabbalokappavattiyā hetubhūtassa kammassa nāmaṃ phalamhi āropetvā",
  "anya-e0401n0:381_216": "vohārena sabbepi tevīsatipaccayā kammasabhāvaṃ nātivattantīti yojanā.",
  "anya-e0401n0:381_217": "Kammapaccaya saṅkhyaṃ gacchantīti vuttaṃ hoti.",
  "anya-e0401n0:381_218": "“Vijjamānā yevā”ti atthipaccayā evāti vuttaṃ hoti.",
  "anya-e0401n0:381_219": "“Sāsanayuttiyā viruddhamevā”ti ettha sāsanayutti nāma tīṇipiṭakāni.",
  "anya-e0401n0:381_220": "“Viruddhamevā”ti ārammaṇa paccayabhūtā sabbe pathavī pabbata nadīsamudda ajaṭākāsādayo ca sabbāpaññattiyo",
  "anya-e0401n0:381_221": "ca nibbānañca kammasaṅkhyaṃ gacchantīti vadanto ca,",
  "anya-e0401n0:381_222": "sabbe atītānāgata dhammā atthipaccayā evāti vadanto ca,",
  "anya-e0401n0:381_223": "tīhi piṭakehipi virujjhatiyeva.",
  "anya-e0401n0:381_224": "Paṭṭhānapāḷiyā pana vattabbameva natthi.",
  "anya-e0401n0:381_225": "Atthi saddohi paṭṭhāne paccuppannabhāvena vijjamānattho.",
  "anya-e0401n0:381_226": "Na paramattha dhamma bhāvena.",
  "anya-e0401n0:381_227": "Nāpiloka sammutivasena.",
  "anya-e0401n0:381_228": "Na hi paramattha dhamma bhūtāpi atītānāgatadhammā idha atthi saṅkhyaṃ gacchanti.",
  "anya-e0401n0:381_229": "Nāpipaññatti hoti.",
  "anya-e0401n0:381_230": "“Aññamaññappaṭibaddhaokāse”ti aññamaññaṃ nissayanissitabhāve na paṭibaddhe kāmarūpabhavokāse.",
  "anya-e0401n0:381_231": "“Yato”ti yamhāpaṭisandhi viññāṇato.",
  "anya-e0401n0:381_232": "“Yato”ti vā yamhāsīsato,",
  "anya-e0401n0:381_233": "yamhābījato nibbattīti yojanā.",
  "anya-e0401n0:381_234": "“Bījato viya mahārukkhassā”ti bījapaccayā kaḷīraṅkurādikassa mahārukkhasantānassa nibbattiviya.",
  "anya-e0401n0:381_235": "Pāḷipāṭhe.",
  "anya-e0401n0:381_236": "“Na okkamissathā”ti sace na okkameyya.",
  "anya-e0401n0:381_237": "“Samuccissathā”ti apinukho samucceyya,",
  "anya-e0401n0:381_238": "vaḍḍheyya.",
  "anya-e0401n0:381_239": "“Vokkamissathā”ti sace vigameyya,",
  "anya-e0401n0:381_240": "vināseyya.",
  "anya-e0401n0:381_241": "“Abhinibbattissathā”ti apinukho abhinibbatteyya,",
  "anya-e0401n0:381_242": "pātubhaveyya.",
  "anya-e0401n0:381_243": "“Vocchijjissathā”ti saceucchijjeyya.",
  "anya-e0401n0:381_244": "“Āpajjissathā”ti apinukho āpajjeyya.",
  "anya-e0401n0:381_245": "“Yadidaṃ”ti yaṃ idaṃ.",
  "anya-e0401n0:381_246": "“Idaṃ”ti nipātamattaṃ.",
  "anya-e0401n0:381_247": "“Viññāṇaṃ”ti paṭisandhiviññāṇaṃ.",
  "anya-e0401n0:381_248": "Yaṃ viññāṇaṃ atthi.",
  "anya-e0401n0:381_249": "Eseva viññāṇa dhammoti yojanā.",
  "anya-e0401n0:381_250": "“Rūpuppattiyā”ti rūpuppādassa.",
  "anya-e0401n0:381_251": "Viññāṇaṃ paccayo etassāti viññāṇa paccayā.",
  "anya-e0401n0:381_252": "Rūpuppatti.",
  "anya-e0401n0:381_253": "“Rūpappaveṇiyā”ti kammajarūpasantatiyā.",
  "anya-e0401n0:381_254": "“Utuāhārāpī”ti ajjhatta utuajjhatta āhārāpi.",
  "anya-e0401n0:381_255": "Idañca sambhavayutti vasena vuttaṃ.",
  "anya-e0401n0:381_256": "Atthato pana purimuppannāya rūpappaveṇiyā asati,",
  "anya-e0401n0:381_257": "ajjhattaṃ te utuāhārāpi natthiyeva.",
  "anya-e0401n0:381_258": "Bahiddhā utupana asatipi purimuppannāya rūpappaveṇiyā rūpaṃ na janetīti na vattabbaṃ.",
  "anya-e0401n0:381_259": "Ṭīkāpāṭhe.",
  "anya-e0401n0:381_260": "“Arūpaṃ panā”ti arūpabhūmipana.",
  "anya-e0401n0:381_261": "“Yasmiṃrūpe”ti kammajarūpe.",
  "anya-e0401n0:381_262": "“Paccayabhāvo atthī”ti pacchimarūpuppattiyā paccayasatti atthi.",
  "anya-e0401n0:381_263": "Kasmā viññāyatīti ce.",
  "anya-e0401n0:381_264": "“Puttassā”tiādimāha.",
  "anya-e0401n0:381_265": "“Bījabhāvasaṅkhātaṃ”ti ambabījādīnaṃ bījabhāvasaṅkhātaṃ.",
  "anya-e0401n0:381_266": "“Niyāmarūpaṃ nāmā”ti utuvisesamāha.",
  "anya-e0401n0:381_267": "“Yathā vā tathā vā”ti aniyamatoti vuttaṃ hoti.",
  "anya-e0401n0:381_268": "“Yonibhāvasaṅkhātaṃ”ti taṃ taṃ gottakulajātīnaṃ jātibhāvasaṅkhātaṃ.",
  "anya-e0401n0:381_269": "“Niyāmarūpaṃ”ti utuvisesa saṅkhātaṃ niyāmarūpaṃ.",
  "anya-e0401n0:381_270": "Sadisāni rūpasaṇṭhānāni yesanti viggaho.",
  "anya-e0401n0:381_271": "“Paṭisandhirūpasseva ānubhāvo”ti kalalakālādīsu uppannassa paṭisandhirūpasseva ānubhāvo.",
  "anya-e0401n0:381_272": "Puna tamevatthaṃ visesetvā dassetuṃ “apicā”tiādimāha.",
  "anya-e0401n0:381_273": "“Samudāgataṃ”ti suṭṭhu uparūpariāgataṃ.",
  "anya-e0401n0:381_274": "Itthibhāvādirūpaṃ bījarūpañca niyāmetīti sambandho.",
  "anya-e0401n0:381_275": "“Niyāmakaṃ”ti nānāvaṇṇasaṇṭhānādīnaṃ niyāmakaṃ.",
  "anya-e0401n0:381_276": "“Tattha imasmiṃ bhave”tiādīsu.",
  "anya-e0401n0:381_277": "Dhanañca dhaññañca tato avasesā sabbeupabhogaparibhogācāti viggaho.",
  "anya-e0401n0:381_278": "Vijjā ca sippañca nānābahussutañca pariyatti cāti dvando.",
  "anya-e0401n0:381_279": "“Anāgatānaṃ tāsaṃ”ti tāsaṃ abhinavadhanadhaññādisampattīnaṃ.",
  "anya-e0401n0:381_280": "“Upanissaya paccayatā”ti pubbayogakammassa upanissaya paccayatā.",
  "anya-e0401n0:381_281": "Tattha dhanadhaññabhogānaṃ paṭilābhatthāya pubbayogakaraṇaṃ nāma kasikamma vāṇijjakammādīnaṃ karaṇaṃ.",
  "anya-e0401n0:381_282": "Tattha kasikamme tāva dhanadhaññabhogānaṃ paṭilābhatthāya kasikammakaraṇe dhanadhaññabhogā anāgatūpanissaya paccayo.",
  "anya-e0401n0:381_283": "Idāni kasikammakaraṇaṃ tassa paccayuppannaṃ.",
  "anya-e0401n0:381_284": "Dhanadhañña bhogānaṃ paṭilābhaparibhogakālesu kasikammakaraṇaṃ atītūpanissaya paccayo.",
  "anya-e0401n0:381_285": "Tesaṃ paṭilābho ca paribhogo ca tassa paccayuppanno.",
  "anya-e0401n0:381_286": "Kasikammakaraṇakkhaṇe pana khetta, vatthu, bīja,",
  "anya-e0401n0:381_287": "meghavuṭṭhiyo ca naṅgalādīni kasibhaṇḍāni ca gomahiṃsā ca kammakāraka purisā ca paccuppannūpanissayo.",
  "anya-e0401n0:381_288": "Kasikammakaraṇaṃ tassa paccayuppannaṃ.",
  "anya-e0401n0:381_289": "Kammasādhikassa mātāpitādayo pubbapurisā tassa kammassa atītūpanissaya paccayo.",
  "anya-e0401n0:381_290": "Taṃ kammaṃ tassa paccayuppannanti.",
  "anya-e0401n0:381_291": "Evaṃ sesesupi.",
  "anya-e0401n0:381_292": "Sesaṃ suviññeyyaṃ.",
  "anya-e0401n0:382_0": "“Pañcavidha”ntiādīsu.",
  "anya-e0401n0:382_1": "“Saṇṭhānattaṃ”ti aṇu, tajjārī,",
  "anya-e0401n0:382_2": "rathareṇu,",
  "anya-e0401n0:382_3": "likkhādīni upādāya sabbesaṃ rūpasaṇṭhānānaṃ bhāvo saṇṭhānattaṃ.",
  "anya-e0401n0:382_4": "“Bhāvo”ti ca tesaṃ pavatti vuccati.",
  "anya-e0401n0:382_5": "“Pavatti hetū”ti ca paramattha rūpa dhammā eva.",
  "anya-e0401n0:382_6": "“Anupagamanato”ti ettha sabhāvato atisukhumattā anupagamanaṃ veditabbaṃ.",
  "anya-e0401n0:382_7": "Adhivacanasaṅkhātaṃ nāmābhidhānanti viggaho.",
  "anya-e0401n0:382_8": "“Adhivacanaṃ”ti ca atthappakāsakattā adhikaṃ vacanaṃ adhivacanaṃ.",
  "anya-e0401n0:382_9": "“Nāmābhidhāna”nti ca nāmapaññatti vuccati.",
  "anya-e0401n0:382_10": "“Gahetabba bhāvo”ti idaṃ cittaṃ nāma,",
  "anya-e0401n0:382_11": "ayaṃ phassonāmātiādinā kathentānaṃ santikā nāmābhidhānaṃ sutvā tadanurūpassa sabhāvatthassa jānanavasena ñāṇena gahetabbabhāvo.",
  "anya-e0401n0:382_12": "Nāma paññattānusārena jānitabbattā nāmanti vuccatīti vuttaṃ hoti.",
  "anya-e0401n0:382_13": "Ārammaṇe namatīti nāmaṃ.",
  "anya-e0401n0:382_14": "Ārammaṇika dhammā vā ettha namantīti nāmantipi yujjati.",
  "anya-e0401n0:383_0": "Imasmiṃ paccayasaṅgahe paccayadhammesu paññattīnaṃpi saṅgahitattā paññatti saṅgahopi therena idha nikkhitto.",
  "anya-e0401n0:383_1": "Tattha “paññāvīyatī”ti ettha paññāpanaṃ nāma vohāraṭṭhapanaṃ.",
  "anya-e0401n0:383_2": "Tañcaṭhapanaṃ dvīhikāraṇehi sijjhati vadantānaṃ vohārena ca,",
  "anya-e0401n0:383_3": "suṇantānaṃ sampaṭicchanena cāti dassetuṃ “ayaṃ pī”tiādimāha.",
  "anya-e0401n0:383_4": "“Sampaṭicchīyatī”ti yathā pubbapurisehi voharīyati,",
  "anya-e0401n0:383_5": "tathā pacchima janaparamparāhi voharīyatīti vuttaṃ hoti.",
  "anya-e0401n0:383_6": "Pakārena ñāpīyatīti paññattītipi yujjati.",
  "anya-e0401n0:383_7": "“Byañjanattho”ti manussa, deva, pathavī,",
  "anya-e0401n0:383_8": "pabbatādiko saddattho.",
  "anya-e0401n0:383_9": "“Paññā pīyantī”ti pakārena ṭhapīyanti.",
  "anya-e0401n0:383_10": "Saddapaññattiṃ āhāti adhikāro.",
  "anya-e0401n0:383_11": "Adhimattabhāvappakāro nāma pathavīpabbatādīsu pathavīdhātuyā adhimatta bhāvaviseso.",
  "anya-e0401n0:383_12": "Nadī samuddodakādīsu āpodhātuyā.",
  "anya-e0401n0:383_13": "Aggikkhandhesu tejodhātuyā.",
  "anya-e0401n0:383_14": "Vātakkhandhesu vāyodhātuyāti evaṃ adhimatta bhāvaviseso.",
  "anya-e0401n0:383_15": "Vividhena pakārena pariṇamanaṃ vipariṇāmoti āha tathā tathā vipariṇāmākāranti.",
  "anya-e0401n0:383_16": "Pathavīpabbatādivohāro saṇṭhitākāraṃ nissāya pavatto na hoti.",
  "anya-e0401n0:383_17": "Pathavī nāma evaṃ saṇṭhānā,",
  "anya-e0401n0:383_18": "pabbato nāma evaṃ saṇṭhānoti saṇṭhānaniyamo natthi.",
  "anya-e0401n0:383_19": "Paṃsusilānaṃ rāsipuñjappavattimattena vohāro siddhoti vuttaṃ “na hi idha saṇṭhānaṃ padhānaṃ”ti.",
  "anya-e0401n0:383_20": "“Kaṭṭhādayo eva vuccantī”ti te evasaṇṭhānanānattaṃ paṭicca nānāvohārena vuccanti.",
  "anya-e0401n0:383_21": "Pathavī pabbata nadī samuddādīsu viya bhūtānaṃ pavattivisesākārenāti vuttaṃ “na hi idha samūho padhānaṃ”ti.",
  "anya-e0401n0:383_22": "“Upādāpaññattī”ti pañcakkhandha dhamme upādāya tehi anaññaṃ ekībhūtaṃ katvā paññatti.",
  "anya-e0401n0:383_23": "Na ākāsa paññatti disādesapaññattiyo viya tehi khandhehi muñcitvā paññatti.",
  "anya-e0401n0:383_24": "“Yato”ti yamhādisato.",
  "anya-e0401n0:383_25": "“Laddhappakāsattā”ti laddhappabhāsattā.",
  "anya-e0401n0:383_26": "“Ahassā”ti divasassa.",
  "anya-e0401n0:383_27": "Uddhumātakādīni ‘uddhumātakaṃ paṭikūlaṃ’tiādinā paṭikūlavasena manasikarontassapi nimittaṃ upaṭṭhahantaṃ",
  "anya-e0401n0:383_28": "bhūtavikārappakārena upaṭṭhahatīti katvā bhūtanimitte saṅgaṇhāti.",
  "anya-e0401n0:383_29": "“Aṭṭhakathāyaṃ”ti puggalapaññatti aṭṭhakathāyaṃ.",
  "anya-e0401n0:383_30": "“Tāsaṃ”ti bhūmipabbatādikānaṃ attha paññattīnaṃ.",
  "anya-e0401n0:383_31": "“Tathā tathā”ti ayaṃ bhūmi,",
  "anya-e0401n0:383_32": "ayaṃ pabbato,",
  "anya-e0401n0:383_33": "tiādinā tena tena vohārena.",
  "anya-e0401n0:383_34": "Atthānaṃ paramatthānaṃ chāyāti atthacchāyā.",
  "anya-e0401n0:383_35": "“Chāyā”ti ca nimittacchāyāyo vuccanti.",
  "anya-e0401n0:383_36": "Atthacchāyānaṃ ākāro atthacchāyākāro.",
  "anya-e0401n0:383_37": "“Ākāro”ti ca nānāsamūha nānāsaṇṭhānādiko ākāro.",
  "anya-e0401n0:383_38": "Atthoti vā saddābhidheyyo vacanattho.",
  "anya-e0401n0:383_39": "Soyeva samūhākārādi nimitta mattattā atthacchāyākāroti vuccatīti imamatthaṃ dasseti “saddābhidheyya saṅkhātenā”tiādinā.",
  "anya-e0401n0:383_40": "“Dabbappaṭibimbākārenā”ti dabbasaṅkhātena paṭibimbākārena.",
  "anya-e0401n0:383_41": "“Olambiyā”ti avalambitvā.",
  "anya-e0401n0:383_42": "“Gaṇanūpagaṃ katvā”ti aya meko attho,",
  "anya-e0401n0:383_43": "idamekaṃ vatthūti evaṃ gaṇanūpagaṃ katvā.",
  "anya-e0401n0:383_44": "“Imechā”ti ime chasaddapaññatti vohārā nāma nāmakammādi nāma.",
  "anya-e0401n0:383_45": "“Attanī”ti nāmapada saṅkhāte attani.",
  "anya-e0401n0:383_46": "Attha visayaṃ eva hutvā pavattati bhāsaññūnanti adhippāyo.",
  "anya-e0401n0:383_47": "“Nāme satī”ti akkharasamūho padaṃ,",
  "anya-e0401n0:383_48": "padasamūho vākyanti evaṃ vutte nāmapade vijjamāne sati.",
  "anya-e0401n0:383_49": "“Taduggaṇhantānaṃ”ti taṃ taṃ nāmapadaṃ vācuggatakaraṇa vasena uggaṇhantānaṃ janānaṃ.",
  "anya-e0401n0:383_50": "“Tadatthā”ti tassa tassa nāma padassa atthā.",
  "anya-e0401n0:383_51": "“Āgacchanti yevā”ti bhāsaññūnaṃ ñāṇābhimukhaṃ āgacchantiyeva.",
  "anya-e0401n0:383_52": "Etena attani atthassa nāmanaṃ nāma atthajotana kiccamevāti dīpeti.",
  "anya-e0401n0:383_53": "“Suṇantānaṃ ñāṇaṃ”ti ettha “ñāṇaṃ”ti upalakkhaṇa vacanaṃ,",
  "anya-e0401n0:383_54": "akusala viññāṇassapi adhippetattā.",
  "anya-e0401n0:383_55": "“Taṃ taṃ atthābhimukhaṃ nāmetī”ti ārammaṇa karaṇavasena nāmeti.",
  "anya-e0401n0:383_56": "“Nāmaggahaṇa vasenā”ti ayaṃ asukonāma hotūti evaṃ nāmaggahaṇavasena.",
  "anya-e0401n0:383_57": "“Dhārīyatī”ti yāvajīvaṃpi appamussamānaṃ katvā dhārīyati.",
  "anya-e0401n0:383_58": "Nīharitvā vuccati attho etāyāti nirutti.",
  "anya-e0401n0:383_59": "“Etāyā”ti karaṇabhūtāya etāyanāmajātiyā.",
  "anya-e0401n0:383_60": "“Aviditapakkhe”ti nāmapadaṃ assutakāle aviññātapakkhe.",
  "anya-e0401n0:383_61": "“Tato nīharitvā”ti aviditapakkhato ñāṇena nīharitvā.",
  "anya-e0401n0:383_62": "“Kathīyatī”ti taṃ sutakāle vadantena suṇantassa ācikkhīyati jānāpīyati.",
  "anya-e0401n0:383_63": "“Atthassā”ti aviditapakkhe ṭhitassa atthassa.",
  "anya-e0401n0:383_64": "“Etasse vā”ti nāmapadasseva.",
  "anya-e0401n0:383_65": "Nāmapadanti ca kriya padaṃpi,",
  "anya-e0401n0:383_66": "upasaggapadampi,",
  "anya-e0401n0:383_67": "nipātapadampi,",
  "anya-e0401n0:383_68": "pāṭipadikapadaṃpi,",
  "anya-e0401n0:383_69": "idha nāmapadantveva vuccati.",
  "anya-e0401n0:383_70": "“Visesanabhūtānaṃ”ti aññapadatthasamāse samāsapadānaṃ atthā visesanā nāma.",
  "anya-e0401n0:383_71": "Evaṃ visesanabhūtānaṃ.",
  "anya-e0401n0:383_72": "“Puggalassā”ti aññapadatthabhūtassa abhiññālābhī puggalassa.",
  "anya-e0401n0:383_73": "“Vadantī”ti ānandācariyaṃ sandhāya vuttaṃ.",
  "anya-e0401n0:383_74": "So hi dhammasaṅgaṇiyaṃ paññattidukaniddese mūlaṭīkāyaṃ tathā vadati.",
  "anya-e0401n0:383_75": "“Tabbhāvaṃ”ti akkhara padabyañjanabhāvaṃ.",
  "anya-e0401n0:383_76": "“Assā”ti nāmapaññattiyā.",
  "anya-e0401n0:383_77": "Akkharapadabyañjanaṃ gocaro ārammaṇaṃ assāti viggaho.",
  "anya-e0401n0:383_78": "“Anusārenā”ti anugamanena.",
  "anya-e0401n0:383_79": "“Lokasaṅketa nimmitā”ti lokasaṅketaññāṇena pavattitā.",
  "anya-e0401n0:383_80": "“Lokasaṅketaññāṇaṃ”ti ca idaṃ nāmaṃ imassatthassa nāmaṃ,",
  "anya-e0401n0:383_81": "ayamattho imassa nāmassa atthoti evaṃ puretaraṃ lokasaññāṇa jānanakaññāṇaṃ.",
  "anya-e0401n0:383_82": "“Atīta saddamattārammaṇā”ti sotaviññāṇa vīthiyā ārammaṇaṃ hutvā niruddhaṃ atīta saddamattaṃ kurumānā.",
  "anya-e0401n0:383_83": "“Tena vuttavacane”ti tena sikkhaṃ paccakkhantena bhikkhunā sikkhaṃ paccakkhāmīti vuttavacane.",
  "anya-e0401n0:383_84": "Paccuppannaṃ saddaṃ sotaviññāṇa vīthiyā,",
  "anya-e0401n0:383_85": "atītañca saddaṃ manoviññāṇa vīthiyāti yojanā.",
  "anya-e0401n0:383_86": "“Tāni akkharānī”ti sikkhaṃ paccakkhāmīti vākye avayavakkharāni.",
  "anya-e0401n0:383_87": "“Ayaṃ akkhara samūho”ti idaṃ nāmapadanti vuttaṃ hoti.",
  "anya-e0401n0:383_88": "Etassa atthassa.",
  "anya-e0401n0:383_89": "“Vinicchayavīthiṃ”ti akkhara padasallakkhaṇavīthiñca.",
  "anya-e0401n0:383_90": "“Ekakkhare sadde”ti ‘go’ iccādike ekakkhare paññatti sadde.",
  "anya-e0401n0:383_91": "“Yā”ti nāma paññatti.",
  "anya-e0401n0:383_92": "“Vadantassa manasā”ti sambandho.",
  "anya-e0401n0:383_93": "“Pubbabhāge”ti yaṃ kiñci atthaṃ paresaṃ vattukāmo vadanto tassa tassa atthassa nāmaṃ pathamaṃ manodvāravīthiyā niyametvā eva vadati,",
  "anya-e0401n0:383_94": "taṃ nāmaṃ pubbabhāge vadantena manasā vavatthāpitā nāmapaññattīti vuccati.",
  "anya-e0401n0:383_95": "Paṭipāṭikathanaṃ pavattikkamakathanaṃ.",
  "anya-e0401n0:383_96": "“Vuttaṃ”ti aṭṭhakathāsu vuttaṃ.",
  "anya-e0401n0:383_97": "Tathā addhamattikanti ca vuttanti sambandho.",
  "anya-e0401n0:383_98": "“Vuttaṃ”ti ca saddasatthesu vuttaṃ.",
  "anya-e0401n0:384_0": "Gāthāyaṃ.",
  "anya-e0401n0:384_1": "“Mattā”ti ekavijjuppādakkhaṇaṃ vuccati.",
  "anya-e0401n0:384_2": "Ekā mattāyassāti ekamatto.",
  "anya-e0401n0:384_3": "“Dīghamuccate”ti dīgho nāma vuccate.",
  "anya-e0401n0:384_4": "“Pluto”ti nānappakārena ruto gāyitoti paruto.",
  "anya-e0401n0:384_5": "So eva rakārassa lakāraṃ katvā pakāre ca saralopaṃ katvā plutoti vuccati.",
  "anya-e0401n0:384_6": "Gītanti vuttaṃ hoti.",
  "anya-e0401n0:384_7": "“Paramattha saddasaṅghāṭānaṃ”ti paramparā pavattānaṃ paramattha saddarāsīnaṃ.",
  "anya-e0401n0:384_8": "“Anekakoṭisatasahassāni cittānī”ti javanavīthīnaṃ antarantarā bhavaṅgacittehi saddhiṃ anekakoṭisatasahassāni cittāni.",
  "anya-e0401n0:385_0": "Paṭṭhānanayānudīpanā niṭṭhitā.",
  "anya-e0401n0:386_0": "Paccayasaṅgahānudīpanā niṭṭhitā.",
  "anya-e0401n0:387_0": "9. Kammaṭṭhānasaṅgahaanudīpanā",
  "anya-e0401n0:388_0": "170.",
  "anya-e0401n0:388_1": "Kammaṭṭhānasaṅgahe.",
  "anya-e0401n0:388_2": "Vidito viññāto nāmarūpa vibhāgo yenāti viggaho.",
  "anya-e0401n0:388_3": "Yogī puggalo.",
  "anya-e0401n0:388_4": "“Kilese sametī”ti kāmacchandādike nīvaraṇakilese upasameti.",
  "anya-e0401n0:388_5": "“Tathā pavatto”ti bhāvanāvasena pavatto.",
  "anya-e0401n0:388_6": "Vūpasamanavasena vā pavatto.",
  "anya-e0401n0:388_7": "“Tāyā”ti tāyabhāvanā paññāya,",
  "anya-e0401n0:388_8": "passantīti sambandho.",
  "anya-e0401n0:388_9": "“Passitaṃ”ti samanupassitaṃ.",
  "anya-e0401n0:388_10": "Kathaṃ kasiṇabhāvanādikaṃ yogakammaṃ attāva attano ṭhānaṃ hotīti vuttaṃ “ādimajjhapariyosānānaṃhī”tiādi.",
  "anya-e0401n0:388_11": "Vibhāvanipāṭhe.",
  "anya-e0401n0:388_12": "“Padaṭṭhānatāyā”ti etena tiṭṭhati anivattamānaṃ pavattati etenāti ṭhānanti atthena padaṭṭhānameva ṭhānanti vuccatīti dīpeti.",
  "anya-e0401n0:388_13": "“Sukhavisesānaṃ”ti jhānasukha maggasukha phalasukhānaṃ.",
  "anya-e0401n0:388_14": "“Dasakasiṇānī”tiādīsu mukhyato vā upacārato vā dvidhāpi atthaṃ dassetuṃ “dasakasiṇānī”tiādi vuttaṃ.",
  "anya-e0401n0:388_15": "“Sesānipī”ti appamaññādīni sesakammaṭṭhānānipi.",
  "anya-e0401n0:388_16": "Yaṃ yaṃ anurūpaṃ yathānurūpaṃ.",
  "anya-e0401n0:388_17": "“Samudācaraṇaṃ”ti punappunaṃ bhusaṃ pavattanaṃ.",
  "anya-e0401n0:388_18": "“Saṃsagga bhedo”ti ekamekassa puggalassa kassaci dvecariyā,",
  "anya-e0401n0:388_19": "kassaci tissotiādinā sammissa vibhāgo.",
  "anya-e0401n0:388_20": "Aṭṭhakathāyaṃ”ti visuddhimagga aṭṭhakathāyaṃ.",
  "anya-e0401n0:388_21": "“Sabbāyapi appanāyā”ti jhānappanāya ca maggappanāya ca phalappanāya ca.",
  "anya-e0401n0:388_22": "“Yā āsanne pavattā dūre pavattāti adhikāro.",
  "anya-e0401n0:388_23": "“Itarā panā”ti dūre pavattāpana.",
  "anya-e0401n0:388_24": "“Tāsaṃ panā”ti tissannaṃ bhāvanānaṃ pana.",
  "anya-e0401n0:388_25": "“Tesaṃ pī”ti dvinnaṃ nimittānaṃpi.",
  "anya-e0401n0:388_26": "“Vidatthicaturaṅgulaṃ” nāma vitthārato caturaṅgulādhikaṃ vidatthippamāṇaṃ.",
  "anya-e0401n0:388_27": "Vidatthippamāṇaṃ vā caturaṅgulappamāṇaṃ vātipi yujjati.",
  "anya-e0401n0:388_28": "Tathāhi visuddhimagge vāyokasiṇa vidhāne caturaṅgulappamāṇaṃ sīsaṃ vātena pahariyamānaṃ disvāti vuttaṃ.",
  "anya-e0401n0:388_29": "Khalamaṇḍalaṃ nāma kassakānaṃ kassamaddanabhūmibhāgamaṇḍalaṃ.",
  "anya-e0401n0:388_30": "“Kataṃ vā”ti nīlādivaṇṇavisesarahitaṃ aruṇavaṇṇaṃ mattikakkhaṇḍaṃ udakena madditvā cakkamaṇḍalaṃ viya",
  "anya-e0401n0:388_31": "parimaṇḍalaṃ sumaṭṭhatalaṃ pathavimaṇḍalaṃ karonti.",
  "anya-e0401n0:388_32": "Evaṃ kataṃ vā.",
  "anya-e0401n0:388_33": "“Akataṃ vā”ti katthaci bhūmibhāge kenaci akataṃ sayaṃ jātaṃ vā.",
  "anya-e0401n0:388_34": "“Kasiṇena jambudīpassā”ti ettha.",
  "anya-e0401n0:389_0": "Buddhoti kittayantassa, kāye bhavati yā pīti;",
  "anya-e0401n0:390_0": "Varameva hi sāpīti, kasiṇenapi jambudīpassāti.",
  "anya-e0401n0:391_0": "Gāthāseso.",
  "anya-e0401n0:391_1": "Tattha jambudīpassa kasiṇato sāpītivarā evāti yojanā.",
  "anya-e0401n0:391_2": "“Kasiṇato”ti ca sakalamaṇḍalato.",
  "anya-e0401n0:391_3": "Sakalassa jambudīpamaṇḍalassa issariyādhipatito pīti vuttaṃ hoti.",
  "anya-e0401n0:391_4": "“Sanniviṭṭhā”ti samaṃ saṇṭhitā.",
  "anya-e0401n0:391_5": "“Saṇṭhāna paññattī”ti maṇḍalasaṇṭhānena upaṭṭhitā nimittapaññatti eva vuccati.",
  "anya-e0401n0:391_6": "“Phuṭṭhaṭṭhāne”ti kāyevā rukkhaggādīsuvā vātena pahataṭṭhāne.",
  "anya-e0401n0:391_7": "“Vāyu vaṭṭī”ti vātaparimaṇḍalaṃ.",
  "anya-e0401n0:391_8": "Candasūriyānaṃ aggissa ca obhāsena visiṭṭhāti samāso.",
  "anya-e0401n0:391_9": "“Visiṭṭhā”ti visesitā.",
  "anya-e0401n0:392_0": "“Dhūmātaṃ”ti dhūmāyitaṃ.",
  "anya-e0401n0:392_1": "Dhūmapūritapaṭaṃ viyāti vuttaṃ hoti.",
  "anya-e0401n0:392_2": "Tenāha “sūnabhāvaṃ gataṃ”ti.",
  "anya-e0401n0:392_3": "Ante kakāro nindatthajotakoti vuttaṃ “kucchitattā”ti.",
  "anya-e0401n0:392_4": "Jegucchi tabbattāti attho.",
  "anya-e0401n0:392_5": "“Chavasarīrassā”ti lāmakasarīrassa.",
  "anya-e0401n0:392_6": "“Tadevā”ti chavasarīrameva.",
  "anya-e0401n0:392_7": "Vipubbakaṃ vicchinnakaṃ nāmāti sambandho.",
  "anya-e0401n0:392_8": "Tattha visesena nīlantivinīlaṃ.",
  "anya-e0401n0:392_9": "Tameva kucchitattā vinīlakaṃ.",
  "anya-e0401n0:392_10": "“Tadeva puna paccitvā”ti vinīlakasarīrameva puna kālātikkame paccitvā.",
  "anya-e0401n0:392_11": "Pūtilohitānaṃ paripakkabhāvaṃ patvāti attho.",
  "anya-e0401n0:392_12": "Tato tato dvāracchiddato.",
  "anya-e0401n0:392_13": "Yuttaṃ tadeva sarīranti sambandho.",
  "anya-e0401n0:392_14": "Vicchinnakaṃ nāma,",
  "anya-e0401n0:392_15": "vicchiddakantipi paṭhanti.",
  "anya-e0401n0:392_16": "“Apakaḍḍhitvā”ti khaṇḍāni sarīrato mocetvā taṃ taṃ padesaṃ kaḍḍhitvā.",
  "anya-e0401n0:392_17": "“Paggharitalohita sarīraṃ”ti chinnaviddhaṭṭhānesu vaṇamukhehi paggharitalohitasarīraṃ.",
  "anya-e0401n0:393_0": "“Buddhānussatī”ti ettha buddhasaddo guṇyūpacāra vacanaṃ hoti.",
  "anya-e0401n0:393_1": "Guṇino dabbassa nāmena guṇānaṃ gahetabbattāti vuttaṃ “buddhaguṇassa anussati buddhānussatī”ti.",
  "anya-e0401n0:393_2": "Esanayo dhammānussatādīsu.",
  "anya-e0401n0:393_3": "“Arahatādī”ti arahatādiguṇo.",
  "anya-e0401n0:393_4": "Vigatāni dussilyādi malāni ca maccherañca yassa taṃ vigatamalamaccheraṃ.",
  "anya-e0401n0:393_5": "Tassa bhāvoti viggaho.",
  "anya-e0401n0:393_6": "“Attanā adhigatanibbānañcā”ti etena ariyapuggalānaṃ kilesānaṃ accantavūpasamo vutto.",
  "anya-e0401n0:393_7": "“Yaṃ ārabbhā”ti yaṃ puggalaṃ ārabbha.",
  "anya-e0401n0:393_8": "Hitūpasaṃhāro nāma ayaṃ puggalo avero hotu,",
  "anya-e0401n0:393_9": "abyāpajjo hotūtiādinā averatādīni hitasukhāni tasmiṃ puggale cittena upasaṃharaṇaṃ. Karuṇā, muditā,",
  "anya-e0401n0:393_10": "heṭṭhā cetasikasaṅgahe vuttatthā eva.",
  "anya-e0401n0:393_11": "Hitūpasaṃhāro ca hitamodanā ca ahitāpanayanañcāti dvando.",
  "anya-e0401n0:393_12": "Tattha hitūpasaṃhāro mettāya kiccaṃ.",
  "anya-e0401n0:393_13": "Hitamodanā muditāya.",
  "anya-e0401n0:393_14": "Ahitāpanayanaṃ karuṇāya kiccaṃ.",
  "anya-e0401n0:393_15": "Tattha paraṃ hitasukhasampannaṃ disvā tena parahitena attani pītipāmojjavaḍḍhanaṃ hitamodanā nāma.",
  "anya-e0401n0:393_16": "Paraṃ dukkhitaṃ disvā ayaṃ imamhādukkhā muccatu,",
  "anya-e0401n0:393_17": "mākilamatūti evaṃ cittena parasmiṃ ahitassa dukkhassa apanayanaṃ ahitāpanayanaṃ nāma.",
  "anya-e0401n0:393_18": "“Tesaṃ”ti parasattānaṃ.",
  "anya-e0401n0:393_19": "Sassa attano idanti sakaṃ.",
  "anya-e0401n0:393_20": "“Idaṃ” sukhadukkhakāraṇaṃ.",
  "anya-e0401n0:393_21": "Attanā katakammaṃ eva sakaṃ yesaṃ te kammassakā.",
  "anya-e0401n0:393_22": "Parasattā eva.",
  "anya-e0401n0:393_23": "Tesaṃ bhāvo.",
  "anya-e0401n0:393_24": "Tassa anubrūhananti viggaho.",
  "anya-e0401n0:393_25": "“Sīmasambhedo”ti attā ca piyapuggalo ca majjhattapuggalo ca veripuggalo cāti catasso sīmā.",
  "anya-e0401n0:393_26": "Sambhindanaṃ sambhedo.",
  "anya-e0401n0:393_27": "Sammissanaṃ anānattakaraṇanti attho.",
  "anya-e0401n0:393_28": "Sīmānaṃ sambhedo sīmasambhedo.",
  "anya-e0401n0:393_29": "Sabbā itthiyo,",
  "anya-e0401n0:393_30": "sabbepurisātiādinā odhiso paricchedato pharaṇaṃ odhisopharaṇaṃ nāma.",
  "anya-e0401n0:393_31": "Sabbesattā,",
  "anya-e0401n0:393_32": "sabbepāṇā,",
  "anya-e0401n0:393_33": "sabbebhūtātiādinā anodhiso aparicchedato pharaṇaṃ anodhisopharaṇaṃ nāma.",
  "anya-e0401n0:393_34": "Puratthimāyadisāya sabbesattā averāhontūtiādinā disāvibhāgavasena pharaṇaṃ disāpharaṇaṃ nāma.",
  "anya-e0401n0:393_35": "“Taṃ samaṅgīno cā”ti tāhi appamaññāhi samaṅgīno puggalā.",
  "anya-e0401n0:393_36": "“Niccaṃ sommahadayabhāvenā”ti sabbakālaṃ santasītala hadayabhāvena.",
  "anya-e0401n0:393_37": "Brahmasaddo vā seṭṭhapariyāyo ‘brahmaṃ puññaṃ pasavatī’tiādīsu viya.",
  "anya-e0401n0:393_38": "Asitabbaṃ bhuñjitabbanti asitaṃ.",
  "anya-e0401n0:393_39": "Pañcabhojanaṃ.",
  "anya-e0401n0:393_40": "Pātabbanti pītaṃ.",
  "anya-e0401n0:393_41": "Aṭṭhavidhaṃ pānaṃ.",
  "anya-e0401n0:393_42": "Dantena khāyitabbaṃ khāditabbanti khāyitaṃ.",
  "anya-e0401n0:393_43": "Pūvakkhajjaphalakkhajjādikaṃ nānākhādanīyaṃ.",
  "anya-e0401n0:393_44": "Aṅgulīhipi gahetvā sāyitabbaṃ lehitabbanti sāyitaṃ.",
  "anya-e0401n0:393_45": "Madhupphāṇitādikaṃ sāyanīyaṃ.",
  "anya-e0401n0:393_46": "Sarasappaṭikūlatā nāma attano sabhāvato paṭikūlatā.",
  "anya-e0401n0:393_47": "Catubbidhopi hi āhāro bhājanesu vā hatthamukhādīsu vā yattha yattha sammakkheti, laggati, limpati.",
  "anya-e0401n0:393_48": "Taṃ udakena dhovitabbaṃ hoti.",
  "anya-e0401n0:393_49": "Adhotaṃ pana tampi jegucchanīyaṃ hoti.",
  "anya-e0401n0:393_50": "Āsayato paṭikūlatā nāma tassa ajjhoharīyamānassa kaṇṭhādīsu ṭhitehi pittasemhādīhi āsayehi sammissanavasena paṭikūlatā.",
  "anya-e0401n0:393_51": "Nidhānato paṭikūlatā nāma nidhānato paṭikūlatā.",
  "anya-e0401n0:393_52": "“Nidhānaṃ”ti ca āmāsayo vuccati.",
  "anya-e0401n0:393_53": "Pakkato paṭikūlatā nāma tassa nidhānagatassa paripakkakāle gūthamuttādibhāvapattito paṭikūlatā.",
  "anya-e0401n0:393_54": "Apakkato paṭikūlatā nāma tasmiṃ aparipakke ajiṇṇe sati sarīre nānāroguppattivasena paṭikūlatā.",
  "anya-e0401n0:393_55": "Phalato paṭikūlatā nāma tassa paripakkakālato paṭṭhāya sarīre kesalomādīnaṃ paṭikūlarāsīnaṃ vaḍḍhanavasena paṭikūlatā.",
  "anya-e0401n0:393_56": "Nissandato paṭikūlatā nāma tassa na vahidvārehi vā lomakūpehivā aññehi nānāvaṇamukhehi vā uggharaṇa paggharaṇādivasena paṭikūlatā.",
  "anya-e0401n0:393_57": "“Tatthā”ti tasmiṃ catubbidhe āhāre.",
  "anya-e0401n0:393_58": "“Nikantippahānasaññā”ti kantāramagge mātāpitūnaṃ kantāranittaraṇatthāya putta maṃsakhādane viya ati manuññepi",
  "anya-e0401n0:393_59": "āhāre rasataṇhā pahānavasena pavattā saññā.",
  "anya-e0401n0:393_60": "“Salakkhaṇādivasenā”ti salakkhaṇasasambhārādivasena.",
  "anya-e0401n0:393_61": "“Rāgena caratī”ti ettha “rāgenā”ti karaṇatthe,",
  "anya-e0401n0:393_62": "itthambhūtalakkhaṇevā karaṇa vacanaṃ.",
  "anya-e0401n0:393_63": "Tattha karaṇatthetāva “rāgena caratī”ti catūsu iriyāpathesu yebhūyyena rāgacittena carati.",
  "anya-e0401n0:393_64": "Rāgacittena niyyamāno vicaratīti vuttaṃ hoti.",
  "anya-e0401n0:393_65": "Itthambhūta lakkhaṇe pana “rāgena caratī”ti tesu rāgaketu rāgadhajo hutvā vicaratīti vuttaṃ hoti.",
  "anya-e0401n0:393_66": "“Assā”ti tassapuggalassa.",
  "anya-e0401n0:393_67": "“Ussanno”ti uggato pākaṭataro.",
  "anya-e0401n0:393_68": "Bahutarotipi vadanti.",
  "anya-e0401n0:393_69": "“Pahānāyā”ti ettha itisaddo ādi attho.",
  "anya-e0401n0:393_70": "Tena karuṇā bhāvetabbā vihiṃsāya pahānāya.",
  "anya-e0401n0:393_71": "Muditā bhāvetabbā aratiyā pahānāyāti imaṃ pāḷisesaṃ saṅgaṇhāti.",
  "anya-e0401n0:393_72": "“Nissaraṇatāvacanato”ti nissaraṇañhetaṃ byāpādassa yadidaṃ mettāceto vimutti.",
  "anya-e0401n0:393_73": "Nissaraṇañhetaṃ vihesāyayadidaṃ karuṇā cetovimutti.",
  "anya-e0401n0:393_74": "Nissaraṇañhetaṃ aratiyā yadidaṃ muditā ceto vimuttīti evaṃ nissaraṇa bhāvavacanato ca.",
  "anya-e0401n0:393_75": "Catasso appamaññāyo. La.",
  "anya-e0401n0:393_76": "Dosa caritassāti vuttaṃ.",
  "anya-e0401n0:393_77": "“Dosa vatthuttābhāvato cā”ti dosuppattiyā vatthu bhāvassakaraṇa bhāvassa abhāvato ca.",
  "anya-e0401n0:393_78": "Nīlādīni cattāri kasiṇāni dosa caritassāti vuttaṃ.",
  "anya-e0401n0:393_79": "Kasmāpanettha dosa caritassa upekkhā sappāyakāraṇaṃ visuṃ na vuttanti.",
  "anya-e0401n0:393_80": "Aññakāraṇattā na vuttanti dassento “ettha cā”tiādimāha.",
  "anya-e0401n0:393_81": "“Tisso”ti tisso appamaññāyo.",
  "anya-e0401n0:393_82": "“Manāpiyarūpānī”ti manāpiyavaṇṇāni.",
  "anya-e0401n0:393_83": "Vikkhittacitto ca hotīti adhikāro.",
  "anya-e0401n0:393_84": "“Tassā”ti pamāda bahulassa vikkhittacittassa ca puggalassa.",
  "anya-e0401n0:393_85": "Vuttaṃ siyā.",
  "anya-e0401n0:393_86": "Visuddhi magge pana evaṃ vuttaṃ natthīti adhippāyo.",
  "anya-e0401n0:393_87": "Vibhāvanipāṭhe.",
  "anya-e0401n0:393_88": "“Buddhivisaya bhāvenā”ti vuttaṃ.",
  "anya-e0401n0:393_89": "Yadi buddhivisayattā mohacaritassa sappāyaṃ.",
  "anya-e0401n0:393_90": "Buddhivisayabhūtāni maraṇa upasamasaññā vavatthānānipi mohacaritassa sappāyāni siyunti vuttaṃ “evañhisatī”tiādiṃ.",
  "anya-e0401n0:393_91": "“Bhūtakasiṇānī”ti pathavīkasiṇādīni mahābhūtakasiṇāni.",
  "anya-e0401n0:393_92": "“Tatthāpī”ti vā tesu cattālīsa kammaṭṭhānesupi.",
  "anya-e0401n0:393_93": "Evaṃsati vaṇṇakasiṇānaṃ puthulakhuddakatāpi ettha saṅgahitā hotīti.",
  "anya-e0401n0:393_94": "“Mahantaṃ”ti vidatthi caturaṅgulato mahantaṃ.",
  "anya-e0401n0:393_95": "Yadi evasaddo yathārutameva yujjeyya.",
  "anya-e0401n0:393_96": "Evaṃsati khuddakaṃ vitakkacaritasseva sappāyaṃ,",
  "anya-e0401n0:393_97": "na buddhicaritādīnanti evamatthopi gaṇheyya.",
  "anya-e0401n0:393_98": "Atha buddhicaritassa pana asappāyaṃ nāma natthīti aṭṭhakathāvacanena virujjheyyāti iminā adhippāyena “khuddakanti padeyujjatī”ti vuttaṃ. Athavā,",
  "anya-e0401n0:393_99": "puthulaṃ mohacaritassa,",
  "anya-e0401n0:393_100": "khuddakaṃ vitakkacaritasseva,",
  "anya-e0401n0:393_101": "namohacaritassāti atthe sati,",
  "anya-e0401n0:393_102": "buddhicaritādīnaṃ pana puthulaṃpi khuddakaṃpi anuññātaṃ hotīti daṭṭhabbaṃ.",
  "anya-e0401n0:393_103": "“Sabbañcetaṃ”ti sabbañca etaṃcaritavibhāgavacanaṃ.",
  "anya-e0401n0:393_104": "Ujuvipaccanīkavasena tīsu akusala caritesu puggalesu.",
  "anya-e0401n0:393_105": "Vitakka carite ca atisappāyatāya saddhābuddhi caritesūti adhippāyo.",
  "anya-e0401n0:393_106": "Tenāha “rāgādīnaṃ pana avikkhambhikā”tiādiṃ.",
  "anya-e0401n0:394_0": "“Buddhadhamma. La.",
  "anya-e0401n0:394_1": "Guṇānaṃ”ti ettha guṇasaddo pubbapadesu yojetabbo buddhaguṇānañca dhammaguṇānañcātiādinā.",
  "anya-e0401n0:394_2": "“Tatthā”ti tasmiṃ guṇapade.",
  "anya-e0401n0:394_3": "Na tappetīti atappanīyo.",
  "anya-e0401n0:394_4": "Tappanaṃ santuṭṭhiṃ na janetīti attho.",
  "anya-e0401n0:394_5": "Saṃvejanaṃ saṃvegaṃ janetīti saṃvejaniyo.",
  "anya-e0401n0:394_6": "“Dhammo”ti sabhāvo.",
  "anya-e0401n0:394_7": "Saṃvejaniyo dhammo yassāti saṃvejaniya dhammaṃ. Maraṇaṃ.",
  "anya-e0401n0:394_8": "“Pañcamajjhānasamādhissā”ti rūpāvacara pañcamajjhāna samādhissa.",
  "anya-e0401n0:394_9": "“Udayamattānī”ti vaḍḍhitamattāni.",
  "anya-e0401n0:394_10": "“Tatthā”ti paṭikūlārammaṇesu.",
  "anya-e0401n0:394_11": "“Pubbacchaṭṭakassā”ti purāṇacchaṭṭakassa.",
  "anya-e0401n0:394_12": "Gūthamuttavissajjana kassāti vuttaṃ hoti.",
  "anya-e0401n0:394_13": "Tenāha “gūtharāsi dassane viyā”ti.",
  "anya-e0401n0:394_14": "Na te kadāci somanassena vinā appanaṃ pāpuṇanti.",
  "anya-e0401n0:394_15": "Byāpādavihiṃsā aratīnaṃ dūribhāvena somanassuppattiyā atisukarattā pañcamajjhāne viya sukhasomanassānañca avikkhambhanato.",
  "anya-e0401n0:394_16": "“Udāsinapakkhe”ti ajjhupekkhanapakkhe.",
  "anya-e0401n0:394_17": "“Daḷhaṃ”ti bhusaṃ.",
  "anya-e0401n0:394_18": "“Vibhūtaṃ”ti pākaṭaṃ.",
  "anya-e0401n0:394_19": "Nimittaṃ daḷhavibhūtaṃ katvā gahaṇaṃ daḷha vibhūtaggahaṇaṃ.",
  "anya-e0401n0:394_20": "“Kassaci ārammaṇassā”ti buddhaguṇādi ārammaṇassa.",
  "anya-e0401n0:394_21": "“Paṭibhāganimittaṃ”ti ettha paṭibhāgasaddo tassa dise pavattoti āha “tādise”tiādiṃ.",
  "anya-e0401n0:394_22": "“Taṃsaṇṭhāne”ti etena pathavimaṇḍalādīsu viya saṇṭhānākārena ṭhitesu sabhāva dhamma puñjesu eva tassadisaṃ paṭibhāganimittaṃ nāma sijjhatīti dasseti.",
  "anya-e0401n0:394_23": "“Eva”nti samathasaṅgahe tāva dasakasiṇāni,",
  "anya-e0401n0:394_24": "dasaasubhātiādinā vuttena vacanakkamena.",
  "anya-e0401n0:394_25": "“Uggahakosallaṃ”ti bhāvanākammaṃ ārabhitukāmena bhikkhunā ācariyassa santike sabbassa kammaṭṭhāna vidhānassa uggahaṇaṃ uggaho.",
  "anya-e0401n0:394_26": "Tasmiṃ kosallaṃ uggahakosallaṃ.",
  "anya-e0401n0:394_27": "Apicettha.",
  "anya-e0401n0:394_28": "Sabbaṃ uggahituṃ asakkontena yaṃ attanā ārabhissati.",
  "anya-e0401n0:394_29": "Tassa ekassa vidhānaṃ paripuṇṇaṃ uggahetabbaṃ.",
  "anya-e0401n0:394_30": "“Uggaṇhantassā”ti ettha ukāro upari attho.",
  "anya-e0401n0:394_31": "“Gahaṇaṃ”ti ca yathā citte avinassamānaṃ hutvā labbhati,",
  "anya-e0401n0:394_32": "tathā katvā cittena gahaṇanti dassetuṃ “uparūparī”tiādi vuttaṃ.",
  "anya-e0401n0:394_33": "“Samanupassantassā”ti sammā punappunaṃ cakkhunā dassanasadisaṃ karontassa.",
  "anya-e0401n0:394_34": "Parito samantato karaṇaṃ parikammaṃ.",
  "anya-e0401n0:394_35": "Tasmiṃ nimittaggahaṇakamme yaṃ yaṃ kattabbavidhānaṃ atthi,",
  "anya-e0401n0:394_36": "taṃ taṃ paripuṇṇaṃ katvā gahaṇanti vuttaṃ hoti.",
  "anya-e0401n0:394_37": "Bhāvanāti vaḍḍhanāti imamatthaṃ dassento “punappuna”ntiādimāha.",
  "anya-e0401n0:394_38": "“Nirantaraṃ padahantassā”ti rattidivaṃ nirantaraṃ ārabhantassa.",
  "anya-e0401n0:394_39": "Uggaha nimitte saṇṭhānaṃ gaṇhantopi vaṇṇarūpādinā sabhāva dhammena saheva gaṇhāti.",
  "anya-e0401n0:394_40": "Paṭibhāganimitte pana sabhāvadhammaṃ muñcitvā tassa disaṃ nimitta paññatti saṅkhātaṃ suddhasaṇṭhānameva gaṇhāti.",
  "anya-e0401n0:394_41": "Ettha siyā,",
  "anya-e0401n0:394_42": "paṭibhāganimittepi vaṇṇo nāma sandissati yevāti. Saccaṃ.",
  "anya-e0401n0:394_43": "So pana paṭibhāgamattaṃ hoti.",
  "anya-e0401n0:394_44": "Na ekantavaṇṇo.",
  "anya-e0401n0:394_45": "Tenāha “tappaṭibhāgaṃ vatthu dhammavimuccitaṃ”ti.",
  "anya-e0401n0:394_46": "“Sannisinnaṃ”ti acalaṃ.",
  "anya-e0401n0:394_47": "“Pavesitaṃ”ti bhāvanācittassa abbhantare pakkhittaṃ viya hotīti adhippāyo.",
  "anya-e0401n0:394_48": "Obhāsatīti obhāso.",
  "anya-e0401n0:394_49": "Obhāso hutvā jātanti obhāsajātaṃ.",
  "anya-e0401n0:394_50": "Obhāsanaṃ vā obhāso.",
  "anya-e0401n0:394_51": "Jāto obhāso assāti obhāsajātaṃ.",
  "anya-e0401n0:394_52": "“Pātentī”ti paṭipātenti.",
  "anya-e0401n0:394_53": "Puna uppajjanavasena uṭṭhātuṃ na denti.",
  "anya-e0401n0:394_54": "“Etāyā”ti kattu atthe karaṇavacanaṃ.",
  "anya-e0401n0:394_55": "“Nimittarakkhaṇavidhānaṃ”ti samuppannassa nimittassa anassanatthāya sattavidhehi palibodha dhammehi rakkhaṇatthaṃ.",
  "anya-e0401n0:394_56": "Katame pana tesattavidhā palibodhadhammā nāmāti.",
  "anya-e0401n0:394_57": "Idha amhehi vattabbaṃ natthi.",
  "anya-e0401n0:394_58": "Visuddhi magge eva te vuttāti dassetuṃ gāthamāha.",
  "anya-e0401n0:394_59": "“Āvāso”ti asappāyāvāso.",
  "anya-e0401n0:394_60": "“Gocaro”ti asappāyagocaragāmo.",
  "anya-e0401n0:394_61": "“Bhassaṃ”ti asappāyavacanaṃ.",
  "anya-e0401n0:394_62": "Evaṃ puggalādīsu.",
  "anya-e0401n0:394_63": "“Sevethā”ti seveyya.",
  "anya-e0401n0:394_64": "“Evañhipaṭipajjato”ti evaṃhivajjitabbe vajjanavasena sevitabbe sevanavasena paṭipajjantassa.",
  "anya-e0401n0:394_65": "“Kāmataṇhāya visayabhāvaṃ atikkamitvā”ti etena kāmabhūmi kāmabhavasamatikkamo,",
  "anya-e0401n0:394_66": "rūpabhūmirūpabhava okkamo ca vutto.",
  "anya-e0401n0:394_67": "Vasanaṃ vasī. Satti.",
  "anya-e0401n0:394_68": "Sāmatthiyanti attho.",
  "anya-e0401n0:394_69": "Vasiṃ bhūtaṃ pattanti vasibhūtaṃ.",
  "anya-e0401n0:394_70": "Vasī eva vasitā.",
  "anya-e0401n0:394_71": "Yathā pāramitāti.",
  "anya-e0401n0:394_72": "“Tato vicāranti” ettha itisaddo ādiattho.",
  "anya-e0401n0:394_73": "Tena tato pītiṃtiādiṃ saṅgaṇhāti.",
  "anya-e0401n0:394_74": "Icchantānaṃ tesaṃ sabbaññubuddhānaṃ.",
  "anya-e0401n0:394_75": "“Yatthā”ti yesudvīsubhavaṅgesu.",
  "anya-e0401n0:394_76": "“Bhavaṅgacāre”ti bhavaṅgappavattiyaṃ.",
  "anya-e0401n0:394_77": "“Dandhāyitattaṃ”ti dandhaṃ hutvā ayati pavattatīti dandhāyitaṃ.",
  "anya-e0401n0:394_78": "Tassa bhāvo dandhāyitattaṃ.",
  "anya-e0401n0:394_79": "“Ṭhapetuṃ”ti adhiṭṭhānaṃ katvā ṭhapetuṃ.",
  "anya-e0401n0:394_80": "Tato anatikkamituṃ.",
  "anya-e0401n0:394_81": "“Yatthicchakaṃ”tiādīni kriyāvisesanapadāni.",
  "anya-e0401n0:394_82": "“Yatthicchakaṃ”ti yattha yattha ṭhāne icchānu rūpaṃ.",
  "anya-e0401n0:394_83": "Yadicchakantiyasmiṃ yasmiṃ khaṇe icchānu rūpaṃ.",
  "anya-e0401n0:394_84": "“Yāvaticchakaṃ”ti yattakena pamāṇena icchānu rūpaṃ.",
  "anya-e0401n0:394_85": "“Vitakkādikaṃ oḷārikaṅgaṃ pahānāyā”ti ettha kassa balena pahānaṃ hoti.",
  "anya-e0401n0:394_86": "Taṃ taṃ virāga bhāvanā balena pahānaṃ hoti.",
  "anya-e0401n0:394_87": "Kāca taṃ taṃ virāgabhāvanā nāma hoti.",
  "anya-e0401n0:394_88": "Ajjhāsaya visesa pariggahitā upacārabhāvanā evāti imamatthaṃ dassetuṃ “pathamajjhānaṃ tāvā”tiādi vuttaṃ.",
  "anya-e0401n0:394_89": "“Ātāpavīriyaṃ”ti yenavīriyena yogino attānaṃ vā kilesa dhamme vā ātāpenti paritāpenti.",
  "anya-e0401n0:394_90": "Taṃ ātāpavīriyaṃ nāma.",
  "anya-e0401n0:394_91": "Ugghāṭīyamānampi ākāsameva hoti.",
  "anya-e0401n0:394_92": "Taṃ ārabbha uparijhānantaruppattiyā bhāvanaṃ karontassapi punappunaṃ tameva pañcamajjhānaṃ uppajjati.",
  "anya-e0401n0:394_93": "Ārammaṇe ca anatikkante jhānaṃpi anatikkantameva hotīti.",
  "anya-e0401n0:394_94": "“Tatthā”ti tasmiṃ ākāsakasiṇe.",
  "anya-e0401n0:394_95": "“Tadatikkamanasambhavo”ti kasiṇa nimittātikkamanasambhavo.",
  "anya-e0401n0:394_96": "“Yathādiṭṭhe”ti jhānacakkhunā diṭṭhappakāre.",
  "anya-e0401n0:394_97": "“Sambhāvetvā”ti thometvā.",
  "anya-e0401n0:394_98": "Sammā anussaraṇaṃ samanussaraṇaṃ.",
  "anya-e0401n0:394_99": "“Itaresaṃpi vā”ti puthujjana paṇḍitānaṃpi vā.",
  "anya-e0401n0:394_100": "Maraṇa saññā vavatthānesu parikammañca samādhiyati,",
  "anya-e0401n0:394_101": "upacāro ca sampajjatīti yojanā tikkhapaññānaṃ pana puthujjanānaṃpi sataṃ buddhaguṇādīsupi upacāra sambhavo aṭṭhakathāyaṃ vuttoyeva.",
  "anya-e0401n0:394_102": "“Samathajjhānesū”ti idaṃ adhikāravasena vuttaṃ.",
  "anya-e0401n0:394_103": "Vipassanā kammaṃpi gahetabbamevāti daṭṭhabbaṃ.",
  "anya-e0401n0:394_104": "Pubbedānaṃ datvā iminā puññena āyatiṃ jhānābhiññāyo vā maggaphalāni vā paṭilabhissāmīti patthanaṃ katvā āgatopi katādhikāro evātipi vadanti.",
  "anya-e0401n0:394_105": "Katamo pana katādhikāro nāmāti āha “āsannabhave”tiādiṃ.",
  "anya-e0401n0:394_106": "Aṭṭhavidhesu catukkanayavasena,",
  "anya-e0401n0:394_107": "navavidhesu pañcakanayavasena vuttoti tesaṃ vādīnaṃ sādhakavacanaṃ.",
  "anya-e0401n0:394_108": "Vicāretvā pana gahetabbaṃ.",
  "anya-e0401n0:394_109": "Ākāsa kasiṇena vinā arūpajjhānāni labhitvā puna abhiññatthāya parikammekate ākāsakasiṇepi kattabbattā",
  "anya-e0401n0:394_110": "tassa abhiññāpādakatā sambhavo vuttoti atthassa sambhavato.",
  "anya-e0401n0:394_111": "Pubbe abhāvita bhāvanoti ca akatādhikāroti ca atthato ekaṃ.",
  "anya-e0401n0:394_112": "“Ādikammiko”ti abhiññākamme ādikammiko.",
  "anya-e0401n0:394_113": "“Tādisānaṃ”ti pubbe akatādhikārānaṃ abhāvitabhāvanānaṃ idāni iddhivikubbanaṃ karissāmīti ārabhantānaṃ abhiññākamme ādikammikakulaputtānanti sambandho.",
  "anya-e0401n0:394_114": "“Iddhivikubbanaṃ”ti ca upalakkhaṇavacanaṃ.",
  "anya-e0401n0:394_115": "Dibbāya sotadhātuyā saddaṃ savanaṃ karissāmītiādikaṃpi gahetabbaṃ.",
  "anya-e0401n0:394_116": "Idañca ādikammikavidhānādhikārattā vuttaṃ.",
  "anya-e0401n0:394_117": "Abhiññāsu vasipattānampi taṃ pañcamajjhānaṃ chasuārammaṇesu yathārahaṃ appetiyeva.",
  "anya-e0401n0:394_118": "“Adhiṭṭhātabbaṃ”ti yathicchita nipphattatthāya sataṃ hotu sahassaṃ hotūtiādinā cittena abhividhātabbaṃ.",
  "anya-e0401n0:394_119": "Abhinīharitabbanti vuttaṃ hoti.",
  "anya-e0401n0:394_120": "“Sataṃ homi,",
  "anya-e0401n0:394_121": "sahassaṃ homīti vā”ti attānaṃ sataṃ vā sahassaṃ vā nimminanavasena vuttaṃ.",
  "anya-e0401n0:394_122": "Sesaṃ pana aññathānimminanavasena.",
  "anya-e0401n0:394_123": "Sotuṃ vā saddaṃ,",
  "anya-e0401n0:394_124": "passituṃ vā rūpaṃ,",
  "anya-e0401n0:394_125": "jānituṃ vā paracittaṃ.",
  "anya-e0401n0:394_126": "Anussarituṃ vā pubbenivutthaṃ.",
  "anya-e0401n0:394_127": "Aṭṭhakathāpāṭhe.",
  "anya-e0401n0:394_128": "“Adhiṭṭhātī”ti abhiññāya adhiṭṭhāti.",
  "anya-e0401n0:394_129": "Abhividhāti nibbattetīti vuttaṃ hoti.",
  "anya-e0401n0:394_130": "Duvidhaṃhi adhiṭṭhānaṃ parikammena adhiṭṭhānaṃ abhiññāya adhiṭṭhānanti.",
  "anya-e0401n0:394_131": "Idha pana abhiññāya adhiṭṭhānaṃ vuttaṃ.",
  "anya-e0401n0:394_132": "“Adhiṭṭhāna cittenā”ti abhiññācittenāti vuttaṃ hoti.",
  "anya-e0401n0:394_133": "“Parikammacittassā”ti pubbabhāge āvajjana parikamma adhiṭṭhānaparikammacittassa.",
  "anya-e0401n0:394_134": "Pacchimaṃ pana pādakajjhāna samāpajjanaṃ.",
  "anya-e0401n0:394_135": "Parikammacittassa samādhānatthāyāti vuttaṃ.",
  "anya-e0401n0:394_136": "Parikammacitte samāhite kiṃ payojananti āha “tathāhī”tiādiṃ.",
  "anya-e0401n0:394_137": "“Sesābhiññāsupi yathārahaṃ vattabbo”ti dibbasotaparikamme tenevaparikamma samādhiññāṇasotena āsanne dibbavisayaṃpi saddaṃ suṇātītiādinā vattabbo.",
  "anya-e0401n0:394_138": "“Iti katvā”ti iti manasikatvā.",
  "anya-e0401n0:394_139": "“Taṃ”ti pacchimaṃ pādakajjhāna samāpajjanaṃ.",
  "anya-e0401n0:394_140": "“Idha nagahitanti daṭṭhabbaṃ”ti therassa matena daṭṭhabbanti adhippāyo.",
  "anya-e0401n0:394_141": "Idha pana ādikammikavidhānappadhānattā pacchimaṃpi pādakajjhāna samāpajjanaṃ vattabbamevāti.",
  "anya-e0401n0:394_142": "“Kāyagatikaṃ adhiṭṭhahitvā”ti ayaṃ kāyo viya idaṃ cittaṃpi dandhagamanaṃ hotūti evaṃ cittaṃ kāyagatikaṃ karaṇena adhiṭṭhahitvā.",
  "anya-e0401n0:394_143": "“Dissamānena kāyenā”ti dandhagamanena gacchantattā bahujanānampi dissamānena rūpakāyena.",
  "anya-e0401n0:394_144": "Tabbi parītena sīghagamanaṃ veditabbaṃ.",
  "anya-e0401n0:394_145": "“Ārammaṇamattaṃ hotī”ti anipphannarūpaṃ sandhāya vuttaṃ.",
  "anya-e0401n0:394_146": "“Ārammaṇa purejātaṃ”ti nipphannarūpaṃ.",
  "anya-e0401n0:394_147": "Itaraṃ pana hadaya vatthurūpaṃ sandhāya vuttanti daṭṭhabbaṃ.",
  "anya-e0401n0:394_148": "Paracitta vijānanaṭṭhāne aṭṭhakathāṭīkācariyānaṃ vicāraṇā atthīti taṃ dassetuṃ “ettha ca aṭṭhakathāyaṃ tāvā”tiādi vuttaṃ.",
  "anya-e0401n0:394_149": "“Aṭṭhakathāyaṃ”ti dhammasaṅgaṇi aṭṭhakathāyaṃpi visuddhimagga aṭṭhakathāyaṃpi.",
  "anya-e0401n0:394_150": "“Khaṇikavasenā”ti khaṇikapaccuppannavasena.",
  "anya-e0401n0:394_151": "Āvajjane niruddheti sambandho.",
  "anya-e0401n0:394_152": "“Ekaṃ cittaṃ”ti parassa cittaṃ.",
  "anya-e0401n0:394_153": "Tadeva atītaṃ cittaṃ gaṇhanti.",
  "anya-e0401n0:394_154": "“Tānī”ti javanāni.",
  "anya-e0401n0:394_155": "“Tesaṃ”ti javanānaṃ.",
  "anya-e0401n0:394_156": "“Tenā”ti āvajjanena.",
  "anya-e0401n0:394_157": "“Itarathā”ti aññathā santati addhāvasena vuttanti gahite sati.",
  "anya-e0401n0:394_158": "Vutto siyā. Kasmā,",
  "anya-e0401n0:394_159": "santati addhāvasena paccuppanne gahite sati,",
  "anya-e0401n0:394_160": "sabbāya ekajavanavīthiyā ekapaccuppannattā.",
  "anya-e0401n0:394_161": "“Sabbāni cittānī”ti javanacittāni.",
  "anya-e0401n0:394_162": "“Sahuppannānī”ti idaṃ sahuppannānaṃpi atthitāya vuttaṃ.",
  "anya-e0401n0:394_163": "Āvajjanādīni pana khaṇabhedaṃ nagaṇhanti.",
  "anya-e0401n0:394_164": "Sabbaṃ parassa cittaṃ ekacittamiva gaṇhanti.",
  "anya-e0401n0:394_165": "Tasmā kālabhedopi natthīti daṭṭhabbaṃ.",
  "anya-e0401n0:394_166": "“Nibbānañcā”ti vuttaṃ,",
  "anya-e0401n0:394_167": "kathaṃ nibbānaṃ pubbenivutthaṃ nāma siyāti.",
  "anya-e0401n0:394_168": "Atīte parinibbutānaṃ maggaphalāni anussaraṇakāle tesaṃ ārammaṇabhūtaṃ nibbānaṃpi anussaratiyeva.",
  "anya-e0401n0:394_169": "Tattha tesaṃ maggaphalānaṃ atītattā nibbānaṃpi pubbenivutthaṃ nāma hotīti.",
  "anya-e0401n0:395_0": "“Yaṃ yaṃ adhiṭṭhātī”ti yaṃ yaṃ satādikaṃ saṃvidhāti.",
  "anya-e0401n0:395_1": "“Yathā yathā adhiṭṭhātī”ti yena yena āvibhāvādikena pakārena saṃvidhāti.",
  "anya-e0401n0:395_2": "“Pakativaṇṇaṃ”ti pakatisaṇṭhānaṃ.",
  "anya-e0401n0:395_3": "“Tassevā”ti pakativaṇṇasseva.",
  "anya-e0401n0:395_4": "Devānaṃ pasādasotanti sambandho.",
  "anya-e0401n0:395_5": "“Ārammaṇa sampaṭicchana samatthaṃ”ti ārammaṇassa upaṭṭhānaṃ sampaṭicchana samatthaṃ.",
  "anya-e0401n0:395_6": "Tadeva cetopariyañāṇantipi vuccatīti sambandho.",
  "anya-e0401n0:395_7": "“Ceto”ti cittaṃ.",
  "anya-e0401n0:395_8": "“Paricchijjā”ti idaṃ sarāgacittaṃ,",
  "anya-e0401n0:395_9": "idaṃ virāgacittantiādinā paricchinditvā.",
  "anya-e0401n0:395_10": "“Gocara nivāsavasenā”ti gocaraṃ katvā nivasanavasena.",
  "anya-e0401n0:395_11": "Sabbaññutaññāṇagatikaṃ sabbaññubuddhānaṃ anāgataṃ saññāṇanti adhippāyo.",
  "anya-e0401n0:395_12": "Anāgate sattadivasato orimā cittacetasika dhammā cetopariyaññāṇassa visayoti katvā anāgate sattadivasatoti vuttaṃ.",
  "anya-e0401n0:395_13": "Paṭṭhāya pavattamānāti pāṭhaseso.",
  "anya-e0401n0:395_14": "Imasmiṃ divase ca anāgatapakkhe sabbaṃpi ārammaṇaṃ pakatiñāṇassa visayoti katvā “dutīyadivasato paṭṭhāyā”ti vuttaṃ.",
  "anya-e0401n0:395_15": "“Etaṃ”ti etaṃ anāgataṃ saññāṇaṃ.",
  "anya-e0401n0:395_16": "“Yathā cetaṃ”ti yathā ca etaṃ imasmiṃ bhave anāgata dhamme jānāti.",
  "anya-e0401n0:395_17": "“Asādhāraṇakālavasenā”ti aññenañāṇena asādhāraṇa kālavasena.",
  "anya-e0401n0:395_18": "Paccuppannabhavohi aññaññāṇasādhāraṇoti.",
  "anya-e0401n0:396_0": "Samathakammaṭṭhānānudīpanā niṭṭhitā.",
  "anya-e0401n0:397_0": "171.",
  "anya-e0401n0:397_1": "Vipassanākammaṭṭhāne.",
  "anya-e0401n0:397_2": "“Yathādiṭṭhaṃ”ti sakkāyadiṭṭhiyā yathādiṭṭhaṃ.",
  "anya-e0401n0:397_3": "Niccanimittaṃ nāma sattapuggalādinimittameva.",
  "anya-e0401n0:397_4": "Sattanimittañhi paññatti dhammattā khaṇekhaṇe khayavayabhedābhāvato so evagacchati so eva tiṭṭhatītiādinā niccākārasaṇṭhitaṃ hotīti.",
  "anya-e0401n0:397_5": "“Dhuvanimittaṃ”ti thiranimittaṃ.",
  "anya-e0401n0:397_6": "Idampi so gacchantopi nanassati,",
  "anya-e0401n0:397_7": "tiṭṭhantopi nanassatītiādinā thirākārasaṇṭhitaṃ sattanimittameva.",
  "anya-e0401n0:397_8": "“Sukhanimittaṃ”ti khaṇekhaṇe khayavayabheda dukkhānaṃ abhāvato sukhito niddukkho nibbhayotiādinā sukhākārasaṇṭhitaṃ sattanimittameva.",
  "anya-e0401n0:397_9": "“Attanimittaṃ”ti gantuṃ icchanto gacchati,",
  "anya-e0401n0:397_10": "ṭhātuṃ icchanto tiṭṭhatītiādinā vasavattanākāra saṇṭhitaṃ sattanimittameva.",
  "anya-e0401n0:397_11": "“Kiriyā”ti bhāvanākiriyā.",
  "anya-e0401n0:398_0": "Visujjhatīti visuddhi.",
  "anya-e0401n0:398_1": "Visodhetīti vā visuddhi.",
  "anya-e0401n0:398_2": "Sīlameva visuddhi sīlavisuddhīti imamatthaṃ dassento “niccasīlamevā”tiādimāha.",
  "anya-e0401n0:398_3": "Tattha niccasīlameva uparijhānādivisesānaṃ adhiṭṭhāna kiccasādhakattā idha adhippetanti vuttaṃ “niccasīlamevā”ti.",
  "anya-e0401n0:398_4": "Samādhi adhippeto.",
  "anya-e0401n0:398_5": "Vakkhatihi “duvidhopi samādhi cittavisuddhi nāmā”ti.",
  "anya-e0401n0:398_6": "Etena visujjhati etāyāti visuddhi.",
  "anya-e0401n0:398_7": "Cittassa visuddhi cittavisuddhi.",
  "anya-e0401n0:398_8": "Samādhi evātipi dīpeti.",
  "anya-e0401n0:398_9": "Visujjhanaṃ vā visuddhi.",
  "anya-e0401n0:398_10": "Cittassa visuddhi cittavisuddhi.",
  "anya-e0401n0:398_11": "Atthatopana visuddhacittameva vuccatītipi yujjati.",
  "anya-e0401n0:398_12": "Visuddhisadda sampanne hi sati,",
  "anya-e0401n0:398_13": "cittavisuddhi icceva vuccati.",
  "anya-e0401n0:398_14": "Na samādhivisuddhīti.",
  "anya-e0401n0:398_15": "“Soḷasavidhaṃ kaṅkhaṃ”ti ahosiṃ nu kho aha matītamaddhānantiādinā suttanteāgataṃ soḷasavidhaṃ vicikicchaṃ.",
  "anya-e0401n0:398_16": "“Aṭṭhavidhaṃ vā kaṅkhaṃ”ti sattharikaṅkhatītiādinā abhidhamme āgataṃ aṭṭhavidhaṃ vicikicchaṃ.",
  "anya-e0401n0:398_17": "Visamahetudiṭṭhi nāma sattānaṃ uppattiyā akāraṇameva kāraṇaṃ katvā gahaṇadiṭṭhi.",
  "anya-e0401n0:398_18": "“Manasikāravidhī”ti aniccalakkhaṇādīsu manasikāravidhi.",
  "anya-e0401n0:398_19": "Anupāyabhūto manasikāro nāma niccādivasena manasikāro.",
  "anya-e0401n0:398_20": "Adhimānavatthu nāma obhāsādīni.",
  "anya-e0401n0:398_21": "“Maggato”ti maggabhāvena.",
  "anya-e0401n0:398_22": "“Amaggato”ti amaggabhāvena.",
  "anya-e0401n0:398_23": "“Dassanañcā”ti tesaṃadhimānavatthūnaṃ aniccatādidassanañca.",
  "anya-e0401n0:398_24": "Tameva visuddhināmāti sambandho.",
  "anya-e0401n0:398_25": "“Sammohamalato”ti catusaccappaṭicchādaka sammohamalato.",
  "anya-e0401n0:398_26": "Nanu dassananti ñāṇameva. Evaṃsati,",
  "anya-e0401n0:398_27": "ñāṇanti vutte siddhe katvā dassanasaddena saha ñāṇadassananti vuttanti āha “etthacā”tiādiṃ.",
  "anya-e0401n0:398_28": "“Sutamayādivasenā”ti sutamaya cintāmayavasena.",
  "anya-e0401n0:398_29": "Tattha yathāsutassa pāḷidhammassa atthamattajānanaṃ sutamayaññāṇaṃ nāma.",
  "anya-e0401n0:398_30": "Atthaṃ ñatvā atthānurūpassa sabhāvalakkhaṇassa cintanāvasena uppannaṃ ñāṇaṃ cintāmayaññāṇaṃ nāma.",
  "anya-e0401n0:398_31": "“Anumānādiñāṇaṃpī”ti nāmarūpa dhammesu sabhāvānumānaññāṇa sabhāvajānanaññāṇaṃpi.",
  "anya-e0401n0:398_32": "“Attapaccakkhaññāṇamevā”ti attanā paccakkhakaraṇaññāṇameva.",
  "anya-e0401n0:398_33": "“Sabbatthā”ti maggāmaggaññāṇadassanādīsu sabbesu ṭhānesu.",
  "anya-e0401n0:398_34": "Ettha ca dasasu vipassanāñāṇesupi vipassanā vacanena paccakkhadassanameva adhippetanti katvā sabbatthaggahaṇaṃ katanti daṭṭhabbaṃ.",
  "anya-e0401n0:398_35": "Sammasanaññāṇato paṭṭhāya hi dassanameva adhippetaṃ.",
  "anya-e0401n0:398_36": "Na sabhāvajānanamattaṃ.",
  "anya-e0401n0:398_37": "Yato cakkhunā passantasseva suṭṭhu paccakkhato dassanatthāya punappunaṃ bhāvanā kammaṃ nāma tattha icchitabbaṃ hoti.",
  "anya-e0401n0:399_0": "“Dhammā”ti saṅkhata dhammā.",
  "anya-e0401n0:399_1": "Aniccatā eva lakkhaṇanti aniccalakkhaṇaṃ.",
  "anya-e0401n0:399_2": "Aniccānaṃ vā saṅkhata dhammānaṃ lakkhaṇanti aniccalakkhaṇantipi yujjati.",
  "anya-e0401n0:399_3": "“Abhiṇhasampaṭippīḷanākāro”ti yathā sīghasotāyaṃ nadiyaṃ nāvāya uddhaṃ gacchantaṃ sānāvā abhisaṅkharaṇadukkhena abhiṇhaṃ suṭṭhu paṭippīḷeti. Kasmā,",
  "anya-e0401n0:399_4": "asati abhisaṅkhāre taṅkhaṇe eva adhovuyhanato.",
  "anya-e0401n0:399_5": "Adhovuyhanañhi nāvāya pakati kiccaṃ.",
  "anya-e0401n0:399_6": "Uddhaṃ ārūhanaṃ abhisaṅkhāra siddhaṃ.",
  "anya-e0401n0:399_7": "Evamevaṃ sīghasote saṃsāre attabhāvena uddhaṃ khaṇato khaṇaṃ divasato divasaṃ gacchantaṃ puggalaṃ ayaṃ",
  "anya-e0401n0:399_8": "attabhāvo abhisaṅkharaṇa dukkhena abhiṇhaṃ suṭṭhu paṭippīḷeti. Kasmā,",
  "anya-e0401n0:399_9": "asati abhisaṅkhāre,",
  "anya-e0401n0:399_10": "paccayavekalle ca sati,",
  "anya-e0401n0:399_11": "taṅkhaṇe eva vipariṇamanato.",
  "anya-e0401n0:399_12": "Vipariṇamanañhi attabhāvassa pakati kiccaṃ.",
  "anya-e0401n0:399_13": "Uddhaṃgamanaṃ abhisaṅkhāra siddhaṃ.",
  "anya-e0401n0:399_14": "Evaṃ abhiṇha sampaṭippīḷanaṃ veditabbaṃ.",
  "anya-e0401n0:399_15": "Ettha ca saṃsārassa sīghasotatā nāma attabhāvapariyāpannānaṃ nāma rūpadhammānaṃ pavattinivatti sīghatā vuccati.",
  "anya-e0401n0:399_16": "Ettha ca maraṇaṃ duvidhaṃ sammuti maraṇañca paramattha maraṇañca.",
  "anya-e0401n0:399_17": "Tattha sammuti maraṇaṃ nāma sammuti saccabhūtassa sattassa maraṇaṃ.",
  "anya-e0401n0:399_18": "Taṃ ekabhavapariyante sandissati.",
  "anya-e0401n0:399_19": "Paramattha maraṇaṃ nāma paramattha saccabhūtānaṃ nāmarūpa dhammānaṃ maraṇaṃ.",
  "anya-e0401n0:399_20": "Idameva ekantamaraṇaṃ,",
  "anya-e0401n0:399_21": "saccamaraṇaṃ,",
  "anya-e0401n0:399_22": "sabhāvamaraṇaṃ hoti.",
  "anya-e0401n0:399_23": "Imasmiṃ vipassanā kamme idaṃ paramattha maraṇaṃ eva aniccatāti ca vuccati.",
  "anya-e0401n0:399_24": "Dhammānaṃ susānakkhettanti ca susānabhūmīti ca vuccatīti.",
  "anya-e0401n0:399_25": "Sā ca susānabhūmināma sattānaṃ paṭisandhito paṭṭhāya santānaṃ anubandhatiyeva.",
  "anya-e0401n0:399_26": "Anubandhattā ca sattānaṃ paṭisandhito paṭṭhāya so nāma samayo natthi,",
  "anya-e0401n0:399_27": "yattha sattā na marantīti.",
  "anya-e0401n0:399_28": "Idañca anubandhanaṃ sattānaṃ abhiṇhasampaṭippīḷanameva hoti.",
  "anya-e0401n0:399_29": "Tesaṃ sabbiriyāpathesu jīvitassa ca aṅgapaccaṅgānañca kāyavacīmano kammānañca sambādhapattito.",
  "anya-e0401n0:399_30": "Avasavattanākāro pana abhisaṅkhāra dukkhaṃ abhiṇhaṃ paccanubhavantānaṃ pākaṭoyeva.",
  "anya-e0401n0:399_31": "Vasavattanehi sati,",
  "anya-e0401n0:399_32": "abhisaṅkharaṇa kiccassa okāso natthi.",
  "anya-e0401n0:399_33": "Vasavattaneneva yathicchi tassa kiccassa sampajjanato.",
  "anya-e0401n0:399_34": "Lokasmiñhi sabbaṃpi abhisaṅkhāra kiccaṃ nāma antamaso assāsanapassāsana kiccaṃ upādāya dhammānaṃ vasavattanābhāvato karontīti.",
  "anya-e0401n0:400_0": "Aniccassa dhammassa anuanupassanāti sambandho.",
  "anya-e0401n0:400_1": "“Anuanupassanā”ti ca ñāṇacakkhunā punappunaṃ nijjhāyanā olokanā.",
  "anya-e0401n0:400_2": "“Dhammānaṃ”ti pañcakkhandha dhammānaṃ.",
  "anya-e0401n0:400_3": "“Yattha yatthā”ti yasmiṃ yasmiṃ sarīraṅge.",
  "anya-e0401n0:400_4": "“Purāṇa dhammānaṃ”ti purāṇānaṃ pātubbhūtānaṃ,",
  "anya-e0401n0:400_5": "vaḍḍhitānañca dhammakoṭṭhāsānaṃ antaradhānaṃ vayo vuccati.",
  "anya-e0401n0:400_6": "Vipassanā kammaṃ patvā khaṇikavasena ekekadhammavibhāgavasena ca anupassanā kiccaṃ natthīti āha “samūha santativasena panā”ti.",
  "anya-e0401n0:400_7": "Ekekadhammavibhāgavasena anupassanāpi pana pakatiyā supākaṭesu cittavedanādīsu icchitabbāyeva.",
  "anya-e0401n0:400_8": "“Aniccatāya paramākoṭī”ti tato uttari aniccatā nāma natthīti adhippāyo.",
  "anya-e0401n0:400_9": "Dhammānaṃ tathā tathā bhāyitabbappakāro nāma pañcakkhandhe ‘aniccato, dukkhato, rogato, gaṇḍato, sallato, aghato, ābādhato,",
  "anya-e0401n0:400_10": "tiādinā vutto bhāyitabbappakāro.",
  "anya-e0401n0:400_11": "Tassa samanupassanāñāṇaṃ bhayañāṇaṃ.",
  "anya-e0401n0:400_12": "Etena apāyadukkha saṃsāra dukkhabhīrukehi janehi bhāyitabbanti bhayaṃ.",
  "anya-e0401n0:400_13": "Te vā bhāyanti etasmāti bhayaṃ.",
  "anya-e0401n0:400_14": "Bhayassa samanu passanāñāṇaṃ bhayañāṇanti imamatthaṃ dasseti.",
  "anya-e0401n0:400_15": "“Kiñcibhayavatthuṃ”ti sīhabyagghādikaṃ bhayavatthuṃ.",
  "anya-e0401n0:400_16": "“Paṭissaraṇe”ti guhāleṇādike paṭissaraṇe.",
  "anya-e0401n0:400_17": "“Tesaṃ”ti bhijjanasabhāvānaṃ dhammānaṃ.",
  "anya-e0401n0:400_18": "“Tehī”ti bhijjanasabhāvehi.",
  "anya-e0401n0:400_19": "Ukkaṇṭhatā nāma cittassa viruddhatā nikkhamābhimukhatā.",
  "anya-e0401n0:400_20": "“Cattālīsāya ākārehī”ti pañcakkhandhe ‘aniccato, dukkhato, rogato, gaṇḍato, sallato, aghato, ābādhato, parato, palokato, ītito,.",
  "anya-e0401n0:400_21": "Upaddavato, bhayato,",
  "anya-e0401n0:400_22": "upasaggato, calato,",
  "anya-e0401n0:400_23": "pabhaṅguto,",
  "anya-e0401n0:400_24": "addhuvato, atāṇato, aleṇato,",
  "anya-e0401n0:400_25": "assaraṇato, rittato,. Tucchato, suññato, anattato,",
  "anya-e0401n0:400_26": "ādīnavato,",
  "anya-e0401n0:400_27": "vipariṇāma dhammato,",
  "anya-e0401n0:400_28": "asārakato,",
  "anya-e0401n0:400_29": "aghamūlato,",
  "anya-e0401n0:400_30": "vadhakato,",
  "anya-e0401n0:400_31": "vibhavato,",
  "anya-e0401n0:400_32": "sāsavato,.",
  "anya-e0401n0:400_33": "Saṅkhatato,",
  "anya-e0401n0:400_34": "mārāmisato,",
  "anya-e0401n0:400_35": "jātidhammato,",
  "anya-e0401n0:400_36": "jarādhammato,",
  "anya-e0401n0:400_37": "byādhidhammato,",
  "anya-e0401n0:400_38": "maraṇadhammato,",
  "anya-e0401n0:400_39": "sokaparidevadhammato,",
  "anya-e0401n0:400_40": "dukkhadomanassa dhammato,",
  "anya-e0401n0:400_41": "upāyāsa dhammato,",
  "anya-e0401n0:400_42": "saṃkilesika dhammato,",
  "anya-e0401n0:400_43": "passanto suññato lokaṃ avekkhatīti evaṃ mahāniddese moghapañhaniddese āgatehi cattālīsāya ākārehi.",
  "anya-e0401n0:400_44": "Tattha pañcakkhandhe aniccato passantotiādinā yojetabbaṃ.",
  "anya-e0401n0:400_45": "“Aniccato”ti ca aniccabhāvenāti attho.",
  "anya-e0401n0:400_46": "Sabbepi pañcakkhandhā aniccā evāti passantoti vuttaṃ hoti.",
  "anya-e0401n0:400_47": "Kathaṃ pana aniccato passanto suññato lokaṃ avekkhatīti.",
  "anya-e0401n0:400_48": "Niccaguṇa suññatāya suññato pañcakkhandhabhūtaṃ lokaṃ avekkhati.",
  "anya-e0401n0:400_49": "Sesapadesupi esevanayo.",
  "anya-e0401n0:400_50": "Tattha “aniccā evā”ti paṭisandhikkhaṇato paṭṭhāya yadākadāci maraṇa dhammattā aniccā eva.",
  "anya-e0401n0:400_51": "“Dukkhā evā”ti anicca dhammattāyeva dukkhā eva.",
  "anya-e0401n0:400_52": "Yadaniccaṃ,",
  "anya-e0401n0:400_53": "taṃ dukkhaṃtihi vuttaṃ.",
  "anya-e0401n0:400_54": "Dukkha saccadhammattā vā.",
  "anya-e0401n0:400_55": "“Rogā evā”ti rogajātikattā rogā eva.",
  "anya-e0401n0:400_56": "Yehi keci loke cakkhu rogādikā anekasahassā rogā nāma sandissanti.",
  "anya-e0401n0:400_57": "Sabbete imepañcakkhandhā eva.",
  "anya-e0401n0:400_58": "Ito aññokoci rogo nāma natthi.",
  "anya-e0401n0:400_59": "Tasmā te ekantena rogajātikā evāti. Api ca,",
  "anya-e0401n0:400_60": "dukkhasacca dhammattātīhi dukkhatāhi catūhi dukkhaṭṭhehi ca abhiṇhasampaṭippīḷanato rujjanaṭṭhena rogā eva.",
  "anya-e0401n0:400_61": "Tattha “tīhi dukkhatāhī”ti dukkhadukkhatā saṅkhāra dukkhatā vipariṇāma dukkhatāti imāhi tīhidukkhatāhi.",
  "anya-e0401n0:400_62": "“Catūhi dukkhaṭṭhehī”ti dukkhassa pīḷanaṭṭho,",
  "anya-e0401n0:400_63": "saṅkhataṭṭho,",
  "anya-e0401n0:400_64": "santāpaṭṭho,",
  "anya-e0401n0:400_65": "vipariṇāmaṭṭho,ti imehi catūhi dukkhaṭṭhehi.",
  "anya-e0401n0:400_66": "Dukkha kiccehīti attho.",
  "anya-e0401n0:400_67": "Esanayo gaṇḍādīsu.",
  "anya-e0401n0:400_68": "Tattha gaṇḍonāma pīḷakābādho.",
  "anya-e0401n0:400_69": "Sallaṃ nāma vijjhanaṭṭhena kilesa sallañca dukkhasallañca.",
  "anya-e0401n0:400_70": "Aghanti niratthakaṃ.",
  "anya-e0401n0:400_71": "Ime ca khandhā vipattipariyosānattā niratthakā eva honti.",
  "anya-e0401n0:400_72": "Sabbāsampattiyo vipattipariyosānāti hi vuttaṃ.",
  "anya-e0401n0:400_73": "Avissāsikaṭṭhena pare eva.",
  "anya-e0401n0:400_74": "Na hi te etaṃ mama,",
  "anya-e0401n0:400_75": "eso hamasmi,",
  "anya-e0401n0:400_76": "eso me attāti evaṃ vissāsaṃ arahanti.",
  "anya-e0401n0:400_77": "Tathā vissāsaṃ karontassa nānādukkhehi niccaṃ vihiṃsanato.",
  "anya-e0401n0:400_78": "Paṭisandhito paṭṭhāya yadākadāci palujjanadhammattā palokadhammā eva.",
  "anya-e0401n0:400_79": "“Ītī”ti antarāyo vuccati.",
  "anya-e0401n0:400_80": "Khandhā antarāya jātikā evāti vuttaṃ hoti.",
  "anya-e0401n0:400_81": "Ajjhattabhāvaṃ upagantvā dutattā vibādhakattā upaddavā eva.",
  "anya-e0401n0:400_82": "Bhāyitabbattā bhayā eva.",
  "anya-e0401n0:400_83": "Anattā eva samānā ajjhattabhāvaṃ upagantvā sajjanato lagganato dummo cayato upasaggā eva.",
  "anya-e0401n0:400_84": "Niccakālaṃ lokadhammehi calanattā vipphandanattā calāeva.",
  "anya-e0401n0:400_85": "Nānappakārena bhañjanadhammattā pabhaṅguno eva.",
  "anya-e0401n0:400_86": "Khaṇamattampi athirattā addhuvā eva.",
  "anya-e0401n0:400_87": "Jarāmaraṇādito apāyavinipatanādito bhayato tāyati rakkhatīti tāṇaṃ.",
  "anya-e0401n0:400_88": "Te ca khandhā kassacitāṇā na honti.",
  "anya-e0401n0:400_89": "Tesañca kiñcitāṇaṃ nāma natthi.",
  "anya-e0401n0:400_90": "Tasmā atāṇā eva.",
  "anya-e0401n0:400_91": "Bhayato bhīrukā janā līyanti nilīyanti etthāti leṇaṃ.",
  "anya-e0401n0:400_92": "Te ca kassacileṇā na honti.",
  "anya-e0401n0:400_93": "Tesañca kiñcileṇaṃ nāma natthi.",
  "anya-e0401n0:400_94": "Tasmā aleṇā eva.",
  "anya-e0401n0:400_95": "Bhayaṃ saratihiṃsatīti saraṇaṃ.",
  "anya-e0401n0:400_96": "Te ca kassacisaraṇaṃ na honti.",
  "anya-e0401n0:400_97": "Tesañca kiñcisaraṇaṃ nāma natthi.",
  "anya-e0401n0:400_98": "Tasmā assaraṇā eva.",
  "anya-e0401n0:400_99": "Niccatādīhi sabbehi sobhaṇaguṇehi sabbaso rahitattā tucchattā suññattārittā eva.",
  "anya-e0401n0:400_100": "Tucchā eva.",
  "anya-e0401n0:400_101": "Suññā eva.",
  "anya-e0401n0:400_102": "Attā vuccati yassakassaci koci sārabhūto paṭissaraṇo.",
  "anya-e0401n0:400_103": "Te sayañca kassaci attāna honti.",
  "anya-e0401n0:400_104": "Attano ca koci attānāma natthi.",
  "anya-e0401n0:400_105": "Tasmā anattā eva.",
  "anya-e0401n0:400_106": "Aniccatādīhi ādīnavehi dosehi sampuṇṇattā ādīnavā eva.",
  "anya-e0401n0:400_107": "Vipariṇāma sabhāvattā vipariṇāmā eva.",
  "anya-e0401n0:400_108": "Sārabhūtassa kassaci adhiṭṭhānassa abhāvā asārāeva.",
  "anya-e0401n0:400_109": "Aghassa sabbaniratthakassa patiṭṭhānattā aghamūlā eva.",
  "anya-e0401n0:400_110": "Te sayaṃ maraṇa dhammasamaṅgīno hutvā tena maraṇasatthena maraṇāvudhena saṃsāre sattānaṃ niccaṃ mārakattā jīvitindriyupacchedakattā vadhakā eva.",
  "anya-e0401n0:400_111": "Niccasukhahita vuḍḍhivigatattā vibhavā eva.",
  "anya-e0401n0:400_112": "Āsavehi pariggahitattā sāsavā eva.",
  "anya-e0401n0:400_113": "Niccakālaṃ paccayāyattavuttikattā saṅkhatā eva.",
  "anya-e0401n0:400_114": "Kilesamāramaccumārānaṃ āmisāhārattā mārāmisā eva.",
  "anya-e0401n0:400_115": "Anicchantasseva sato cakkhurogādibhāvena apāyabhavādibhāvena jātasabhāvattā jātidhammā eva.",
  "anya-e0401n0:400_116": "Anicchantasseva sato hāyanamaraṇasabhāvattā jarāmaraṇa dhammā eva.",
  "anya-e0401n0:400_117": "Sokādīnaṃ vatthubhāvena dhāraṇattā sokādi dhammā eva.",
  "anya-e0401n0:400_118": "Taṇhā saṃkilesa diṭṭhisaṃkilesa duccarita saṃkilesehi niyuttattā saṃkilesika dhammā evāti.",
  "anya-e0401n0:400_119": "Tena vuttaṃ “cattālīsāya ākārehī”ti.",
  "anya-e0401n0:400_120": "“Paṭisaṅkhānavasenā”ti parivīmaṃsanavasena.“Nikantiyā”ti nikantitaṇhāya.",
  "anya-e0401n0:400_121": "“Pariyādinnāyā”ti sukkhabhāvapattāya.",
  "anya-e0401n0:400_122": "“Bhayañcā”ti bhayañāṇavasena uppannaṃ ottappabhayañca.",
  "anya-e0401n0:401_0": "Loke attajīvā nāma sattānaṃ ajjhatta dhammesu sāradhammā honti.",
  "anya-e0401n0:401_1": "Tesu vigatesu sesadhammā nissatta nijjīvabhāvaṃ patvā pheggubhūtā kacavarabhūtāti lokassa abhimāno.",
  "anya-e0401n0:401_2": "Te ca attajīvā nāma sabbaso natthīti diṭṭhe khandhesu kacavarabhāvadassanaṃ attajīva suññatā dassanaṃ nāma.",
  "anya-e0401n0:401_3": "“Vimuccamāno”ti etena vimuccatīti vimokkhoti atthaṃ dasseti.",
  "anya-e0401n0:401_4": "Vimuccanti etenāti vimokkhotipi yujjati.",
  "anya-e0401n0:401_5": "“Nimittānī”ti vipallāsadhammehi nimmitāni niccanimitta sukhanimitta attanimitta jīvanimittāni.",
  "anya-e0401n0:401_6": "Satta puggala itthi purisa hattha pāda sīsa gīvādīni nimittāni ca.",
  "anya-e0401n0:401_7": "Tattha saṅkhārānaṃ khaṇika dhammattā aniccānaṃyeva sataṃ santati ghanena paṭicchannattā hiyyopi so eva,",
  "anya-e0401n0:401_8": "ajjapi so evātiādinā niccākārena upaṭṭhānaṃ niccanimittaṃ nāma.",
  "anya-e0401n0:401_9": "Kilesamalehi pariggahitattā asubhānaṃyeva sataṃ avijjāya paṭicchannattā idaṃ iṭṭhaṃ, kantaṃ, manāpaṃ, piyarūpa,",
  "anya-e0401n0:401_10": "ntiādinā subhākārena upaṭṭhānaṃ subhanimittaṃ nāma.",
  "anya-e0401n0:401_11": "Bhayaṭṭhena akhemaṭṭhena dukkhānaṃpi sataṃ tāyeva paṭicchannattā idaṃ sukhaṃ,",
  "anya-e0401n0:401_12": "nibbhayaṃ, khemaṃ, sātarūpa,",
  "anya-e0401n0:401_13": "ntiādinā sukhākārena upaṭṭhānaṃ sukhanimittaṃ nāma.",
  "anya-e0401n0:401_14": "Paccayā yattavuttikattā paccayena vinā kevalaṃ attano vasāyattavuttitā bhāvato anattānaṃyeva sataṃ attano icchāvasena karoti, katheti, cinteti,",
  "anya-e0401n0:401_15": "gantuṃ icchanto gacchati,",
  "anya-e0401n0:401_16": "ṭhātuṃ icchanto tiṭṭhatī,",
  "anya-e0401n0:401_17": "tiādinā vasavattanākārena upaṭṭhānaṃ attanimittaṃ nāma.",
  "anya-e0401n0:401_18": "Tathā sattonāma sattāhaṃpi jīvati,",
  "anya-e0401n0:401_19": "māsaṃpi jīvati,",
  "anya-e0401n0:401_20": "saṃvaccharaṃpi jīvatītiādinā jīvākārena upaṭṭhānaṃ jīvanimittaṃ nāma.",
  "anya-e0401n0:401_21": "Nanu cettha attano icchāvasena karotītiādīsu icchānāma taṇhāvāchando vā.",
  "anya-e0401n0:401_22": "Tadubhayampi cittasampayuttaṃ.",
  "anya-e0401n0:401_23": "Karaṇañca nāma kāyikakriyābhūtānaṃ cittajarūpakalāpānaṃ pavattiviseso.",
  "anya-e0401n0:401_24": "Evañcasati tesaṃ cittavasena pavattattā attano icchāvasena karotīti idaṃ abhidhammaviruddhaṃ na hotīti.",
  "anya-e0401n0:401_25": "Na na hoti.",
  "anya-e0401n0:401_26": "Attanoti ca karotīti ca vuttattā.",
  "anya-e0401n0:401_27": "Na hi attānāma atthi,",
  "anya-e0401n0:401_28": "yo attanoti vucceyya.",
  "anya-e0401n0:401_29": "Na ca kattānāma atthi,",
  "anya-e0401n0:401_30": "yo karotīti vucceyya.",
  "anya-e0401n0:401_31": "Idha pana tasmiṃ samaye pavattaṃ khandhapañcakameva attāti ca kattāti ca gahetvā attanoti ca karotīti ca vuttaṃ.",
  "anya-e0401n0:401_32": "“Avassayo hotī”ti patiṭṭhā hoti.",
  "anya-e0401n0:401_33": "“Vidhamitvā”ti ñāṇena antaradhāpetvā.",
  "anya-e0401n0:401_34": "Sabhāvato vijjamānāni na hontīti dassanañāṇena vinicchayaṃ pāpetvāti vuttaṃ hoti.",
  "anya-e0401n0:401_35": "Bhāvadassanaṃ nāma sokadukkhādīnaṃ abhāvadassanaṃ.",
  "anya-e0401n0:402_0": "“Taṃ taṃ ghanavinibbhujjanavasenā”ti samūhasantati ghanādīnaṃ bhindana chindanavasena.",
  "anya-e0401n0:402_1": "Tattha samūhaghanabhindanaṃ ādito dhammavavatthānañāṇakiccaṃ.",
  "anya-e0401n0:402_2": "Tadā attadiṭṭhi vikkhambhitā hoti.",
  "anya-e0401n0:402_3": "Jīvadiṭṭhi ca nāma sukhumatarā attadiṭṭhi eva vuccati.",
  "anya-e0401n0:402_4": "Maggakkhaṇaṃ patvā eva tadubhayaṃpi sabbaso samucchindatīti daṭṭhabbaṃ.",
  "anya-e0401n0:402_5": "“Paṇihitaguṇassā”ti patthitaguṇassa.",
  "anya-e0401n0:403_0": "“Pātimokkha”nti ettha “patī”ti jeṭṭhako vuccati.",
  "anya-e0401n0:403_1": "“Mukhaṃ”ti mūlakāraṇaṃ.",
  "anya-e0401n0:403_2": "Pati ca so mukhañcāti patimukhaṃ.",
  "anya-e0401n0:403_3": "Patimukhameva pātimokkhanti imamatthaṃ dassento “taṃ hī”tiādimāha.",
  "anya-e0401n0:403_4": "Sabbalokiyasīlāni nāma catupārisuddhisīlāni.",
  "anya-e0401n0:403_5": "Tesaṃ majjhe.",
  "anya-e0401n0:403_6": "“Jeṭṭhakattā”ti jeṭṭhakasīlattā.",
  "anya-e0401n0:403_7": "“Tamevā”ti vinayapaññattisīlameva +.",
  "anya-e0401n0:403_8": "“Yesaṃ dhammānaṃ”ti uddhacca muṭṭhassaccādi dhammānaṃ.",
  "anya-e0401n0:403_9": "“Vipphanditāni nāmā”ti vippakiṇṇāni nāmāti adhippāyo.",
  "anya-e0401n0:403_10": "Tenāha “lolāni nāmā”ti.",
  "anya-e0401n0:403_11": "“Tadanubandhā”ti tānivipphanditāni indriyāni anugatā.",
  "anya-e0401n0:403_12": "“Buddhappaṭikuṭṭhehī”ti buddhenabhagavatā paṭikkositehi nīvāritehi.",
  "anya-e0401n0:403_13": "“Micchāpayogehī”ti aṭṭhakuladūsanakammehi ceva ekavīsatianesanakammehi ca.",
  "anya-e0401n0:403_14": "“Tividhakuhanavatthūhī”ti paccayappaṭisevanañca,",
  "anya-e0401n0:403_15": "sāmantajappanañca,",
  "anya-e0401n0:403_16": "iriyā patha sannissitañcāti imehi tividhehi kuhanavatthūhi.",
  "anya-e0401n0:403_17": "Tividhehi acchariya kammavidhānehīti vuttaṃ hoti.",
  "anya-e0401n0:403_18": "Parisujjhatīti parisuddhi.",
  "anya-e0401n0:403_19": "Parisuddhi eva pārisuddhi.",
  "anya-e0401n0:403_20": "“Sammohassā”ti dhātumanasikārādīsu sammuyhanassa.",
  "anya-e0401n0:403_21": "“Gedhassā”ti sammohattāyeva paccayesu bhattanikkhittakā kassaviya gedhassa,",
  "anya-e0401n0:403_22": "abhikaṅkhassa.",
  "anya-e0401n0:403_23": "“Madassā”ti lābhasakkārā dimūlakassa mānamadassa.",
  "anya-e0401n0:403_24": "“Pamādassā”ti kusalesu dhammesu pamādassa muṭṭhassaccassa.",
  "anya-e0401n0:403_25": "Taṃ taṃ payojana mariyādo nāma cīvarapaccaye tāva sītappaṭighātādiko payojanamariyādo.",
  "anya-e0401n0:403_26": "“Mariyādo”ti ca yāvadevāti padena dassito sītappaṭighātādiko cīvarappayojana paricchedo.",
  "anya-e0401n0:403_27": "So ca cīvarapaccaye sammohādike sāvajjapakkhe apatanatthāya ṭhapito.",
  "anya-e0401n0:403_28": "Tena vuttaṃ “sammohassa gedhassa madassa pamādassa pahānatthaṃ”ti.",
  "anya-e0401n0:403_29": "Esanayo piṇḍapātapaccayādīsupi.",
  "anya-e0401n0:403_30": "Etena paccavekkhanāpāṭhesu ayamattho dassito.",
  "anya-e0401n0:403_31": "Idha bhikkhu cīvaraṃ paṭisevati yāvadeva sītassa paṭighātāya uṇhassa paṭighātāyātiādīsu yāvadeva sītassa paṭighātāya paṭisevati.",
  "anya-e0401n0:403_32": "Na tato uttari sammohatthāya gedhatthāya madatthāya pamādatthāya paṭisevatītiādi.",
  "anya-e0401n0:403_33": "Evañcasati,",
  "anya-e0401n0:403_34": "yaṃ cīvaraṃ paṭisevantassa sammohagedhamadappamādā uppajjanti.",
  "anya-e0401n0:403_35": "Taṃ na sevitabbaṃ.",
  "anya-e0401n0:403_36": "Itaraṃ sevitabbanti dassitaṃ hotīti.",
  "anya-e0401n0:404_0": "“Paccattasabhāvo”ti paccekasabhāvo.",
  "anya-e0401n0:404_1": "“Kāriyasaṅkhātaṃ”ti kātabbaṃ abhinipphādetabbanti kāriyaṃ.",
  "anya-e0401n0:404_2": "Āsannapphalaṃ.",
  "anya-e0401n0:404_3": "Tenāha “aggissadhūmoviyā”ti.",
  "anya-e0401n0:404_4": "Āsannakāraṇaṃ padaṭṭhānaṃ nāma aggikārako viya.",
  "anya-e0401n0:404_5": "Pajjati gacchati pavattati phalaṃ etenāti padaṃ.",
  "anya-e0401n0:404_6": "Tiṭṭhati phalaṃ etthāti ṭhānaṃ.",
  "anya-e0401n0:404_7": "Ubhayaṃpi kāraṇa pariyāyo eva.",
  "anya-e0401n0:404_8": "Tena atissayatthopi sijjhatīti āha “āsannakāraṇaṃ”ti.",
  "anya-e0401n0:404_9": "“Saddhiṃ saññā citta vipallāsehī”ti diṭṭhisampayuttehīti adhippāyo.",
  "anya-e0401n0:404_10": "Diṭṭhivippayuttā pana saññā citta vipallāsā vikkhambhituṃ sakkotīti na vattabbā.",
  "anya-e0401n0:404_11": "“Sāsana dhamme”ti anattalakkhaṇa suttantādike suññata dhammappaṭisaṃyutte desanādhamme.",
  "anya-e0401n0:404_12": "“Diṭṭhivipallāso vikkhambhito”ti tādisaṃ dhammadesanaṃ sutvā desake satthari ca desite dhamme ca saddhaṃ paṭilabhitvā saccameva bhagavā āha,",
  "anya-e0401n0:404_13": "ahaṃ pana etaṃ mama,",
  "anya-e0401n0:404_14": "esohamasmi,",
  "anya-e0401n0:404_15": "eso me attā,ti gaṇhāmi,",
  "anya-e0401n0:404_16": "micchāvatāyaṃ mamagāhoti evaṃ vikkhambhito hoti.",
  "anya-e0401n0:404_17": "Tato paṭṭhāya eso me attāti vadantopi diṭṭhisampayuttacittena na vadati.",
  "anya-e0401n0:404_18": "Diṭṭhivippayuttacittena eva vadatīti adhippāyo.",
  "anya-e0401n0:404_19": "Idampana daḷhaggāha vikkhambhanamattaṃ eva.",
  "anya-e0401n0:404_20": "Na attadassana vikkhambhanaṃ.",
  "anya-e0401n0:404_21": "Taṃ pana dhammavavatthānaññāṇe siddhe eva sijjhatītipi vadanti.",
  "anya-e0401n0:404_22": "Catunnaṃ āhārānaṃ vasena catudhā nāmarūpaṃ pariggahetabbameva. Kasmā,",
  "anya-e0401n0:404_23": "cattāro āhāre pariggahetvā tesveva lakkhaṇattayaṃ samanupassantassa ante lokuttaraññāṇadassanappaṭilābhakiccassa siddhattāti adhippāyo.",
  "anya-e0401n0:404_24": "Pañcadhātiādīsu esanayo.",
  "anya-e0401n0:404_25": "Ādikammikānaṃ avisayo,",
  "anya-e0401n0:404_26": "visuṃ visuṃ lakkhaṇa rasādīhi pariggahetuṃ asakkuṇeyyattā.",
  "anya-e0401n0:404_27": "Pariggahaṇe sakkontassapi vipassanā kamme visuṃ visuṃ passituṃ asakkuṇeyyattā ca.",
  "anya-e0401n0:404_28": "Tathāhi vakkhati “kalāpavasena saṃkhipitvā”ti.",
  "anya-e0401n0:404_29": "“Aññassa kassacī”ti attajīvādikassa.",
  "anya-e0401n0:404_30": "So karoti kusalākusalaṃ kammaṃ.",
  "anya-e0401n0:404_31": "So paṭisaṃvedeti bhavantaraṃ patvā tabbipākaṃ.",
  "anya-e0401n0:404_32": "Saṃsarati bhavato bhavaṃ.",
  "anya-e0401n0:404_33": "Sandhāvati kammavegena khitto.",
  "anya-e0401n0:404_34": "Suddhe nāme eva vā rūpe eva vā īhābyāpārānaṃ abhāvadassanatoti yojanā.",
  "anya-e0401n0:404_35": "Puggalasattānaṃ kriyāyoti saññitāti viggaho.",
  "anya-e0401n0:404_36": "“Attāti pavattā diṭṭhī”ti kāraka diṭṭhi.",
  "anya-e0401n0:404_37": "“Tadatthā bhinivesavasenā”ti satto, puggalo,",
  "anya-e0401n0:404_38": "tiādi vohārassa sabbhāvato tassa atthabhūto sattapuggalādikopi sabhāvato atthiyeva.",
  "anya-e0401n0:404_39": "No natthīti evaṃ daḷhaṃ hadaye sannidhānakaraṇa vasena.",
  "anya-e0401n0:404_40": "“Atidhāvanañcā”ti vohāra paññattimatte aṭṭhatvā taṃ atikkamitvā pañcakkhandhe sattādibhāvena gahaṇañcāti adhippāyo.",
  "anya-e0401n0:405_0": "“Kammacittotukāhāravasenā”ti ettha kakāro sandhi vasena āgamo.",
  "anya-e0401n0:405_1": "Kammavasena cittavasena utuvasena āhāravasenāti attho.",
  "anya-e0401n0:405_2": "Anurūpānaṃ paccayānaṃ sāmaggīti viggaho.",
  "anya-e0401n0:405_3": "“Aññathā pavattiyā”ti aññena pakārena pavattanassa.",
  "anya-e0401n0:405_4": "“Hetusambhārapaccayehī”ti hetupaccaya sambhārapaccayehi.",
  "anya-e0401n0:405_5": "Janaka paccayā hetupaccayā nāma.",
  "anya-e0401n0:405_6": "Parivārapaccayā sambhārapaccayā nāma.",
  "anya-e0401n0:405_7": "“Kammappavattiyā”ti kammappavattito.",
  "anya-e0401n0:405_8": "“Vipākappavattiyā”ti vipākappavattito.",
  "anya-e0401n0:405_9": "Ekassa sattassa anamatagge saṃsāre saṃsarantassa rūpakāyopi atthi nāmakāyopi atthi.",
  "anya-e0401n0:405_10": "Tato añño kocisabhāvo nāma natthi.",
  "anya-e0401n0:405_11": "Dve ca kāyā pañcavokāre saṃsarantassa ekato pavattanti.",
  "anya-e0401n0:405_12": "Asaññasatte saṃsarantassa rūpakāyo eva pavattati.",
  "anya-e0401n0:405_13": "So eva tattha ekosattoti saṅkhyaṃ gacchati.",
  "anya-e0401n0:405_14": "Arūpe saṃsarantassa nāma kāyo eva pavattati.",
  "anya-e0401n0:405_15": "So eva tattha eko sattoti saṅkhyaṃ gacchati.",
  "anya-e0401n0:405_16": "“Saṅkhyaṃ gacchatī”ti ca paññattimattaṃ gacchatīti adhippāyo.",
  "anya-e0401n0:405_17": "Tesu ca kāyesu rūpakāye cuti paṭisandhīnaṃ aññamaññaṃ anantara paccayatā nāma natthi.",
  "anya-e0401n0:405_18": "Ekamekasmiṃ bhave ekameko hutvā cutikāle bhijjati.",
  "anya-e0401n0:405_19": "Rūpasantati chijjati.",
  "anya-e0401n0:405_20": "Paṭisandhirūpena saha paccaya paccayuppannatā pabandho nappavattati.",
  "anya-e0401n0:405_21": "Nāma kāye pana cuti paṭisandhīnaṃ aññamaññaṃ anantarapaccayatā atthi.",
  "anya-e0401n0:405_22": "Cutikālepi nāmasantati na chijjati.",
  "anya-e0401n0:405_23": "Paṭisandhi nāmena saha paccaya paccayuppannatā pabandho pavattatiyeva.",
  "anya-e0401n0:405_24": "Tattha paṭiccasamuppāda kusalo bhikkhu paṭiccasamuppādaññāṇe ṭhatvā ekasmiṃbhave ekassa sattassa pavattiṃ passanto sattaṃ nāma na passati.",
  "anya-e0401n0:405_25": "Puggalaṃ nāma na passati.",
  "anya-e0401n0:405_26": "Ahantipi na passati.",
  "anya-e0401n0:405_27": "Parotipi na passati.",
  "anya-e0401n0:405_28": "Ahaṃ atītesu bhavesu ahosintipi na passati.",
  "anya-e0401n0:405_29": "Imasmiṃbhave asmītipi na passati.",
  "anya-e0401n0:405_30": "Anāgatesu bhavissāmītipi na passati.",
  "anya-e0401n0:405_31": "Atha kho avijjā paccayā saṅkhārā pavattanti.",
  "anya-e0401n0:405_32": "Saṅkhāra paccayā bhavantare viññāṇaṃ pavattatītiādinā nayena nāmarūpa dhammānaṃ hetuphala paramparāvasena avicchedappavattimeva passati.",
  "anya-e0401n0:405_33": "Ekasmiṃbhave pavattiṃ passante sati,",
  "anya-e0401n0:405_34": "anamataggesaṃsāre anantesu bhavesu tassa sattassa pavatti diṭṭhā eva hoti tatthapi evameva,",
  "anya-e0401n0:405_35": "tatthapi evamevāti.",
  "anya-e0401n0:405_36": "Tadā tassa soḷasavidhā kaṅkhā pahīyatīti imamatthaṃ “dassento anamatagge saṃsāre”tiādimāha.",
  "anya-e0401n0:405_37": "Tattha katamā soḷasavidhā kaṅkhāti.",
  "anya-e0401n0:405_38": "Ahosiṃ nu kho ahaṃ atītamaddhānaṃ.",
  "anya-e0401n0:405_39": "Na nu kho ahosiṃ.",
  "anya-e0401n0:405_40": "Kiṃ nu kho ahosiṃ.",
  "anya-e0401n0:405_41": "Kathaṃ nu kho ahosiṃ.",
  "anya-e0401n0:405_42": "Kiṃ hutvā kiṃ ahosiṃ nu kho ahaṃ atītamaddhānanti evaṃ pubbante pañcavidhā kaṅkhāvuttā.",
  "anya-e0401n0:405_43": "Bhavissāmi nu kho ahaṃ anāgatamaddhānaṃ.",
  "anya-e0401n0:405_44": "Na nu kho bhavissāmi.",
  "anya-e0401n0:405_45": "Kiṃ nu kho bhavissāmi.",
  "anya-e0401n0:405_46": "Kathaṃ nu kho bhavissāmi.",
  "anya-e0401n0:405_47": "Kiṃ hutvā kiṃ bhavissāmi nu kho ahaṃ anāgatamaddhānanti evaṃ aparante pañcavidhā kaṅkhā vuttā.",
  "anya-e0401n0:405_48": "Ahaṃ nu kho smi.",
  "anya-e0401n0:405_49": "No nu kho smi.",
  "anya-e0401n0:405_50": "Kinnu kho smi.",
  "anya-e0401n0:405_51": "Kathaṃ nu kho smi.",
  "anya-e0401n0:405_52": "Ahaṃ nu kho satto kuto āgato.",
  "anya-e0401n0:405_53": "So kuhiṃ gāmī bhavissāmīti evaṃ paccuppanne chabbidhā kaṅkhā vuttā.",
  "anya-e0401n0:405_54": "Imā soḷasavidhā kaṅkhāti.",
  "anya-e0401n0:405_55": "Tattha ahosiṃ nu kho,",
  "anya-e0401n0:405_56": "na nu kho ahosinti iminā padadvayena atītakāle attano atthi natthibhāve kaṅkhati.",
  "anya-e0401n0:405_57": "Sace atthi,",
  "anya-e0401n0:405_58": "kiṃ nu kho ahosinti kaṅkhati.",
  "anya-e0401n0:405_59": "Kenaci hetunā paccayena vā ahosiṃ.",
  "anya-e0401n0:405_60": "Kenaci iddhimantena vā nimmito ahosiṃ.",
  "anya-e0401n0:405_61": "Ahetu apaccayā vā animmito vā sayaṃjāto ahosinti attho.",
  "anya-e0401n0:405_62": "Yadi tesupakāresu aññatarena ahosiṃ.",
  "anya-e0401n0:405_63": "Kathaṃ nu kho ahosiṃ.",
  "anya-e0401n0:405_64": "Apādakovā ahosiṃ.",
  "anya-e0401n0:405_65": "Dvipādako vā.",
  "anya-e0401n0:405_66": "Catuppādakovā.",
  "anya-e0401n0:405_67": "Bahuppādakovā. Rūpīvā. Arūpīvā. Saññīvā.",
  "anya-e0401n0:405_68": "Asaññīvā iccādi.",
  "anya-e0401n0:405_69": "Atha tesu apādakādīsu aññataro ahaṃ ahosiṃ.",
  "anya-e0401n0:405_70": "Kiṃ hutvā kiṃ ahosiṃ.",
  "anya-e0401n0:405_71": "Pathamabhave kiṃ hutvā dutīya bhavādīsu kiṃ ahosinti idaṃ bhavaparamparāvasena vuttaṃ.",
  "anya-e0401n0:405_72": "Esanayo aparantepi.",
  "anya-e0401n0:405_73": "Paccuppanne “ahaṃ nu kho smi,",
  "anya-e0401n0:405_74": "no nu kho smī”ti yathā khuddakavatthu vibhaṅge aṭṭhasatataṇhāvicaritesu.",
  "anya-e0401n0:405_75": "Satasmīti hoti.",
  "anya-e0401n0:405_76": "Sītasmīti hotīti vuttaṃ.",
  "anya-e0401n0:405_77": "Tattha “satasmī”ti ahaṃ sassato vā bhavāmi.",
  "anya-e0401n0:405_78": "“Sītasmī”ti ahaṃ ucchinnovā bhavāmīti attho. Yathā ca.",
  "anya-e0401n0:405_79": "Atthīti kho eko anto.",
  "anya-e0401n0:405_80": "Natthīti kho dutīyo antoti vuttaṃ.",
  "anya-e0401n0:405_81": "Tattha “atthī”ti attānāma bhavābhavesu niccakālaṃ atthi.",
  "anya-e0401n0:405_82": "“Natthī”ti tathā natthi,",
  "anya-e0401n0:405_83": "ucchijjati.",
  "anya-e0401n0:405_84": "Na hoti parammaraṇāti attho.",
  "anya-e0401n0:405_85": "Tathā idhāpi ahaṃ nu kho smi.",
  "anya-e0401n0:405_86": "No nu kho smīti kaṅkhati.",
  "anya-e0401n0:405_87": "Tattha “ahaṃ nu khosmī”ti ayaṃ ahaṃ nāma bhavābhavesu niccakālaṃ asmi nu kho,",
  "anya-e0401n0:405_88": "mama attānāma sassato hutvā sabbakālaṃ atthi nu khoti vuttaṃ hoti.",
  "anya-e0401n0:405_89": "“No nu kho smī”ti tathā no asmi nu kho.",
  "anya-e0401n0:405_90": "Mama attā tathā natthi nu khoti attho.",
  "anya-e0401n0:405_91": "Ettha ca “bhavābhavesū”ti pavattepi paccuppanne vattamānaṃ attānaṃ gahetvā pavattā paccuppanne saṅgahitanti daṭṭhabbaṃ.",
  "anya-e0401n0:405_92": "“Kiṃ nu kho smī”ti ahaṃ nāma santo jāto kiṃ nu kho asmi.",
  "anya-e0401n0:405_93": "Kenaci hetunā paccayena vā asmi nu kho.",
  "anya-e0401n0:405_94": "Kenaci iddhimantena vā nimmito bhavāmi nu kho.",
  "anya-e0401n0:405_95": "Udāhu ahetu apaccayā vā kenaci animmito vā sayaṃ nu kho bhavāmi nu khoti attho.",
  "anya-e0401n0:405_96": "“Kathaṃ nu kho smī”ti ettha pana apadādīhi ayojetvā ahaṃ nu kho kiṃ gotto bhavāmi.",
  "anya-e0401n0:405_97": "Gotamagotto vā vāseṭṭha gotto vā tiādinā yojetabbaṃ.",
  "anya-e0401n0:405_98": "Ādi kappakāle tāni gottāni etarahi sambhedaṃ gacchanti.",
  "anya-e0401n0:405_99": "Tasmā tesu kaṅkhanto kaṅkhatiyeva.",
  "anya-e0401n0:405_100": "“Ahaṃ kuto āgato”ti ahaṃ atīte kutobhavato āgato asmi.",
  "anya-e0401n0:405_101": "“Sokuhiṃgāmī bhavissāmī”ti so ahaṃ āyatiṃ bhave kuhiṃ gāmiko bhavissāmīti kaṅkhati.",
  "anya-e0401n0:405_102": "“Kaṅkhāya atikkamo”ti so bhikkhu paṭiccasamuppāde avijjādikaṃ atītahetu pañcakaṃ passanto tasmiṃbhave sabbaṃpi paṭiccasamuppādaṃ passatiyeva.",
  "anya-e0401n0:405_103": "Evaṃ passanto na tattha ahaṃ nāma koci atthi,",
  "anya-e0401n0:405_104": "yaṃ paṭicca atīta visayā pañcavidhā kaṅkhā uppajjati.",
  "anya-e0401n0:405_105": "Dhamma mattameva tattha atthīti evaṃ atīte kaṅkhā vatthussa abhāvadassanena pañcavidhāya kaṅkhāya atikkamo hoti.",
  "anya-e0401n0:405_106": "Nanu tathā passantassapi kathaṃ nu kho smi,",
  "anya-e0401n0:405_107": "kiṃ hutvā kiṃ ahosiṃ nu khoti ayaṃ kaṅkhā atthiyeva.",
  "anya-e0401n0:405_108": "Tathā passantopi hi vinā pubbenivāsaññāṇena atīte bhave ahaṃ dvipādako ahosintivā catuppādako ahosinti",
  "anya-e0401n0:405_109": "vā tato cuto asukabhave uppannoti vā na jānāti na passatīti. Vuccate.",
  "anya-e0401n0:405_110": "Sā pana kaṅkhā dhamma mattappavatti dassanato paṭṭhāya antarāyika kaṅkhā na hoti.",
  "anya-e0401n0:405_111": "Vicikicchā paṭirūpikā eva.",
  "anya-e0401n0:405_112": "Sā hi ariyānaṃpi labbhati yevāti.",
  "anya-e0401n0:405_113": "Tathā anāgate phalapañcakaṃ passanto aparante pañcavidhaṃ kaṅkhaṃ atikkamati.",
  "anya-e0401n0:405_114": "Paccuppanne phalapañcakañca hetupañcakañca passanto paccuppanne kaṅkhā chakkaṃ atikkamati.",
  "anya-e0401n0:405_115": "Sesaṃ sabbaṃ pubbante vuttanayamevāti.",
  "anya-e0401n0:405_116": "Aṭṭhavidhāya kaṅkhāya atikkamane pana paṭiccasamuppādaṃ anulomappaṭilomaṃ passanto desanā dhamme ca lokuttara dhammesu ca kaṅkhaṃ atikkamati.",
  "anya-e0401n0:405_117": "Dhamme kaṅkhātikkamanena saheva desente satthari ca,",
  "anya-e0401n0:405_118": "yathānusiṭṭhaṃ paṭipanne saṅghe ca,",
  "anya-e0401n0:405_119": "tīsu sikkhāsu ca,",
  "anya-e0401n0:405_120": "yathāvutte pubbante ca,",
  "anya-e0401n0:405_121": "aparante ca,",
  "anya-e0401n0:405_122": "pubbantā parantesu ca,",
  "anya-e0401n0:405_123": "paṭiccasamuppādena saha paṭiccasamuppannesu dhammesu ca sabbaṃ kaṅkhaṃ atikkamatiyeva.",
  "anya-e0401n0:405_124": "Tenāha “sabhāva dhammappavattiyā”tiādiṃ.",
  "anya-e0401n0:405_125": "Tattha “sabhāvadhammappavattiyā cā”ti paccayaparamparāvasena sabhāvadhammānaṃ paramparappavattiyā ca.",
  "anya-e0401n0:405_126": "Dhammasu dhammatā nāma desanā dhammassa svākkhātatādibhāvena sundara dhammatā.",
  "anya-e0401n0:405_127": "Anavajjadhammatā.",
  "anya-e0401n0:405_128": "Buddhasubuddhatā nāma taṃ dhammaṃ desentassa buddhassa sabbaññubuddhatā.",
  "anya-e0401n0:406_0": "Pariyuṭṭhitānaṃ diṭṭhivicikicchānaṃ vikkhambhanaṃ nāma heṭṭhā dhammavavatthāna vasena paccayapariggahavasena ca sijjhati.",
  "anya-e0401n0:406_1": "Vipassanā kammaṃ pana anusayabhūtānaṃ diṭṭhivicikicchānaṃ sallikhanatthāya karīyatīti vuttaṃ “anusaya samūhananatthañcā”tiādi.",
  "anya-e0401n0:406_2": "“Tattha panā”ti tasmiṃ paṭisambhidā magge pana.",
  "anya-e0401n0:406_3": "Vibhattesūti pāṭhaseso.",
  "anya-e0401n0:406_4": "“Yassā”ti yogī puggalassa.",
  "anya-e0401n0:406_5": "“Yaṃ dūre santikevā”ti yaṃ dūre pavattaṃ rūpaṃ vā,",
  "anya-e0401n0:406_6": "santike pavattaṃ rūpaṃvāti pāṭhaseso.",
  "anya-e0401n0:406_7": "“Tadatthassa panā”ti sammasitadhammuddhāratthassa.",
  "anya-e0401n0:406_8": "“Ñāṇena daḷhaṃ gahetvā”ti dhammavavatthānaññāṇena suṭṭhuvibhūtaṃ katvāti adhippāyo.",
  "anya-e0401n0:406_9": "Idāni yaṃ yaṃ daḷhaṃ gahetabbaṃ.",
  "anya-e0401n0:406_10": "Taṃ taṃ sarūpato dassetuṃ “tatthā”tiādimāha.",
  "anya-e0401n0:406_11": "Puna daḷhaṃ gahitassa rūpassa aniccalakkhaṇaṃ dassetuṃ “sā ca kriyā”tiādi vuttaṃ.",
  "anya-e0401n0:406_12": "“Nassantī”ti bhijjanti.",
  "anya-e0401n0:406_13": "Aniccataṃ gacchanti.",
  "anya-e0401n0:406_14": "“Vitthambhana kriyā”ti ettha vividhena thambhanaṃ vitthambhanaṃ.",
  "anya-e0401n0:406_15": "Nānādisābhimukhavasena thambhanaṃ vahananti attho.",
  "anya-e0401n0:406_16": "“Imāsañcā”ti catunnaṃ mahābhūtānañca.",
  "anya-e0401n0:406_17": "Visuṃ visunti vuttattā tāsaṃ aññamaññañca sahajātesu gahaṇaṃ sambhavatīti vuttaṃ “āpādīnaṃ”ti.",
  "anya-e0401n0:406_18": "Āpādīnaṃ sesamahābhūtānañcāti attho.",
  "anya-e0401n0:406_19": "Santatiyā sarīrāni santati sarīrāni.",
  "anya-e0401n0:406_20": "“Tathā tathā kappetvā”ti rūpadhammānaṃ santati parivatti nāma abhikkamantassa evaṃ bhaveyya,",
  "anya-e0401n0:406_21": "paṭikkamantassa evaṃ bhaveyya,",
  "anya-e0401n0:406_22": "tathā samiñjantassa pasārentassātiādinā parikappetvā.",
  "anya-e0401n0:406_23": "“Sesakhandhesupi taṃ taṃ santati nānattaṃ”ti vedanākkhandhe tāva kāye kāyikasukhasantati dukkhasantatīnaṃ nānattaṃ.",
  "anya-e0401n0:406_24": "Citte somanassa domanassa santatīnaṃ.",
  "anya-e0401n0:406_25": "Upekkhā santati pana avibhūtā hoti.",
  "anya-e0401n0:406_26": "Kappetvā gahetabbā.",
  "anya-e0401n0:406_27": "Yadā citte somanassa domanassāni na sandissanti,",
  "anya-e0401n0:406_28": "tadā idāni upekkhā me vedanā pavattatīti vā,",
  "anya-e0401n0:406_29": "yadā tāni sandissanti,",
  "anya-e0401n0:406_30": "tadā sā nirujjhatīti vā evaṃ takketvā sammasitabbāti vuttaṃ hoti.",
  "anya-e0401n0:406_31": "Saññākkhandhe rūpasaññāsaddasaññādīnaṃ vasena.",
  "anya-e0401n0:406_32": "Saṅkhārakkhandhe rūpasañcetanā saddasañcetanādīnaṃ vasena,",
  "anya-e0401n0:406_33": "nānāvitakka vicārādīnaṃ vasena,",
  "anya-e0401n0:406_34": "lobhālobha dosādosa mohāmohādīnaṃ vasena ca.",
  "anya-e0401n0:406_35": "Viññāṇakkhandhe cakkhuviññāṇādīnaṃ,",
  "anya-e0401n0:406_36": "kusalā kusalaviññāṇādīnañca vasena santati nānattaṃ veditabbaṃ.",
  "anya-e0401n0:406_37": "Vissāsaṃ karotīti vatvā tadatthaṃ vivarati “etaṃ me”tiādinā.",
  "anya-e0401n0:406_38": "Tattha tayovissāsā taṇhāvissāso,",
  "anya-e0401n0:406_39": "mānavissāso,",
  "anya-e0401n0:406_40": "diṭṭhivissāso.",
  "anya-e0401n0:406_41": "Tattha etaṃ mamāti taṇhāvissāso.",
  "anya-e0401n0:406_42": "Esohamasmīti mānavissāso.",
  "anya-e0401n0:406_43": "Eso me attāti diṭṭhivissāso.",
  "anya-e0401n0:406_44": "“Pariharatī”ti bhavābhavesu pariggahetvā harati vahati.",
  "anya-e0401n0:406_45": "“Paramajjhattabhāvenā”ti padhānaajjhattabhāvena.",
  "anya-e0401n0:406_46": "Ajjhattasārabhāvenāti vuttaṃ hoti.",
  "anya-e0401n0:406_47": "“Pariggahito”ti eso me attāti diṭṭhipariggahena pariggahito.",
  "anya-e0401n0:406_48": "Tayo hi pariggahā taṇhā pariggaho,",
  "anya-e0401n0:406_49": "mānapariggaho,",
  "anya-e0401n0:406_50": "diṭṭhipariggahoti.",
  "anya-e0401n0:406_51": "Vase sabbaso vattanto nāma kevalaṃ vasāyattavuttiko eva siyā,",
  "anya-e0401n0:406_52": "na paccayāyattavuttikoti dassento “yathāvuttehī”tiādimāha.",
  "anya-e0401n0:406_53": "Tattha “yathāvuttehī”ti sabbasaṅgahe vuttappakārehi kammābhisaṅkharaṇādīhi.",
  "anya-e0401n0:406_54": "“Tathāpariggahetabbo”ti eso me attāti evaṃ paramajjhattabhāvena pariggahetabbo.",
  "anya-e0401n0:406_55": "Tathā hi yo attano vasena vattati,",
  "anya-e0401n0:406_56": "tasmiṃ attano sāmibhāvo natthi.",
  "anya-e0401n0:406_57": "Yasmiñca sāmibhāvo natthi,",
  "anya-e0401n0:406_58": "tasmiṃ rūpādike dhamme attānaṃ sāmikaṃ katvā eso mama attāti pariggaho nāma micchā eva.",
  "anya-e0401n0:406_59": "Tathā yo ca khaṇika dhammo hoti,",
  "anya-e0401n0:406_60": "khaṇe khaṇe bhijjati,",
  "anya-e0401n0:406_61": "taṃ rūpādikaṃ khandhapañcakaṃ attano sāraṃ katvā tathā pariggahopi micchā eva.",
  "anya-e0401n0:406_62": "Ettha ca “micchā evā”ti paramattha saccaṃ patvā micchā eva.",
  "anya-e0401n0:406_63": "Vipallāso evāti vuttaṃ hoti.",
  "anya-e0401n0:406_64": "“Sukhaṃ viddhaṃsetī”ti kāyikasukhañca cetasika sukhañca viddhaṃseti. Vināseti.",
  "anya-e0401n0:406_65": "“Nānādukkhaṃ janetī”ti kāyikadukkhañca cetasika dukkhañca janeti uppādeti.",
  "anya-e0401n0:406_66": "“Idañca rūpaṃ edisameva hotī”ti kathaṃ hoti.",
  "anya-e0401n0:406_67": "Manussattabhāve ṭhitānaṃ sattānaṃ yathāpavattaṃ manussa sukhaṃ viddhaṃseti,",
  "anya-e0401n0:406_68": "jiṇṇabhinnabhāvaṃ pāpeti,",
  "anya-e0401n0:406_69": "nānādukkhaṃ janeti.",
  "anya-e0401n0:406_70": "Sayaṃ apāyattabhāvaṃ gahetvā tesaṃ nānāapāya dukkhaṃ janeti.",
  "anya-e0401n0:406_71": "Tathā devattabhāve sakkattabhāve brahmattabhāve ṭhitānantiādinā vattabbaṃ.",
  "anya-e0401n0:406_72": "Tathā manussattabhāve ṭhitānaṃ nānāvipariṇāma kiccehi yathāpavattaṃ sukhaṃ viddhaṃseti,",
  "anya-e0401n0:406_73": "nānāpaccayābhisaṅkharaṇakiccehi nānādukkhaṃ janeti.",
  "anya-e0401n0:406_74": "Tena vuttaṃ “idañca rūpaṃ edisamevā”ti.",
  "anya-e0401n0:406_75": "“Sāronāma thāmabalaviseso vuccatī”ti etena thāmabalavisesena sampannaṃ vatthuṃpi saṅgaṇhāti.",
  "anya-e0401n0:406_76": "“Asārakaṭṭhenā”ti ettha sāro eva sārakaṃ,",
  "anya-e0401n0:406_77": "na sārakaṃ asārakanti imamatthaṃ sandhāya “rūpaṃ pana sayaṃpi evarūpo sāro na hotī”ti vuttaṃ.",
  "anya-e0401n0:406_78": "Sattānaṃ attasāro jīvasāro na hotīti attho.",
  "anya-e0401n0:406_79": "Natthi sāro etassāti asārakanti imamatthaṃ sandhāya “na ca evarūpena sārena yuttaṃ”ti vuttaṃ.",
  "anya-e0401n0:406_80": "Attasārena jīvasārena saṃyuttaṃ hotīti attho.",
  "anya-e0401n0:406_81": "Tattha purimo attho rūpaṃ attato samanupassatīti idaṃ sandhāya vutto.",
  "anya-e0401n0:406_82": "Pacchimo rūpavantaṃ vā attānaṃ,",
  "anya-e0401n0:406_83": "attani vā rūpaṃ,",
  "anya-e0401n0:406_84": "rūpasmiṃ vā attānaṃti imāni sandhāya vutto.",
  "anya-e0401n0:406_85": "Etena asārakaṭṭhenāti asārabhāvena,",
  "anya-e0401n0:406_86": "asārayuttabhāvena vāti ca.",
  "anya-e0401n0:406_87": "Anattāti etthapi na attā anattā,",
  "anya-e0401n0:406_88": "natthi attā etassāti vā anattāti ca dvidhā attho sijjhati.",
  "anya-e0401n0:406_89": "“Yañcā”ti yañca rūpaṃ.",
  "anya-e0401n0:406_90": "“Pīḷetī”ti taṃ samaṅgī puggalaṃ pīḷeti.",
  "anya-e0401n0:406_91": "Etena anattabhāve siddhe dukkhabhāvopi siddhoti dasseti.",
  "anya-e0401n0:406_92": "“Tiṇṇaṃ vayānaṃ vasena addhābhedo yojetabbo”ti pathamavaye pavattaṃ rūpaṃ dutīyavayaṃ na pāpuṇāti,",
  "anya-e0401n0:406_93": "pathamavaye eva nirujjhatītiādinā addhāpaccuppanne antogadhabhedo yojetabbo.",
  "anya-e0401n0:406_94": "“Sabhāgekasantānavasenā”ti sabhāgānaṃ dhammānaṃ sabhāgaṭṭhena ekībhūtā santati sabhāgekasantati.",
  "anya-e0401n0:406_95": "“Sabhāgānaṃ dhammānaṃ”ti ca cittajesutāva nirantarappavattena lobhasampayuttacittena sahajātā rūpadhammā sabhāgarūpadhammā nāma.",
  "anya-e0401n0:406_96": "Tathā nāma dhammā ca.",
  "anya-e0401n0:406_97": "Evaṃ dosasampayuttādīsupi.",
  "anya-e0401n0:406_98": "Utujesu nirantarappavattena sītautunā samuṭṭhitā rūpadhammā sabhāgarūpa dhammā nāma.",
  "anya-e0401n0:406_99": "Tathā uṇhautunā samuṭṭhitā.",
  "anya-e0401n0:406_100": "Esanayo āhārajesupīti evaṃ sabhāgekasantativasena.",
  "anya-e0401n0:406_101": "“Sampāpuṇituṃ”ti ñāṇena sampāpuṇituṃ.",
  "anya-e0401n0:406_102": "“Addhāsantativasenā”ti ettha santativasena sammasanaṃ visesato adhippetaṃ.",
  "anya-e0401n0:406_103": "Evañca katvā heṭṭhā aniccaṃ khayaṭṭhenāti pade catunnaṃ mahābhūtānaṃ santati vibhāganayo suṭṭhu dassitoti.",
  "anya-e0401n0:406_104": "“Aniccalakkhaṇa dassanameva padhānaṃ”ti imasmiṃ ñāṇepi udayabbayaññāṇepi bhaṅgaññāṇepi aniccalakkhaṇa dassanameva padhānaṃ.",
  "anya-e0401n0:406_105": "Bhayaññāṇe ca ādīnavaññāṇe ca nibbidāñāṇe ca dukkhalakkhaṇa dassanaṃ padhānaṃ.",
  "anya-e0401n0:406_106": "Upari catūsu ñāṇesu anattalakkhaṇa dassanaṃ padhānanti.",
  "anya-e0401n0:406_107": "“Samuditesū”ti aññamaññaṃ avinābhāvasahāyabhāvena samuppannesu.",
  "anya-e0401n0:406_108": "Idañca avijjāsamudayā rūpasamudayo.",
  "anya-e0401n0:406_109": "Taṇhāsamudayā upādāna samudayo.",
  "anya-e0401n0:406_110": "Āhāra samudayā rūpasamudayoti pāḷivasena vuttaṃ.",
  "anya-e0401n0:406_111": "Appahīna vasenāti pāḷipade pana avijjā taṇhā diṭṭhānusayānaṃ appahīnaṭṭhena santāne vijjamānatā eva pamāṇanti daṭṭhabbaṃ.",
  "anya-e0401n0:406_112": "“Samudentī”ti paṭisandhito paṭṭhāya ekato udenti.",
  "anya-e0401n0:406_113": "Uparūpari enti.",
  "anya-e0401n0:406_114": "Āgacchantīti attho.",
  "anya-e0401n0:406_115": "Ekabhavabhāvena pātubbhavantīti adhippāyo.",
  "anya-e0401n0:406_116": "Tenāha “yāvamaraṇakālā”tiādiṃ.",
  "anya-e0401n0:406_117": "“Pasavantī”ti pavaḍḍhamānā savanti,",
  "anya-e0401n0:406_118": "pavattanti, sandanti.",
  "anya-e0401n0:406_119": "“Tesu panā”ti avijjā taṇhupādāna kammesu.",
  "anya-e0401n0:406_120": "“Nirujjhantī”ti tasmiṃbhave eva nirujjhanti.",
  "anya-e0401n0:406_121": "Tasmiṃ bhave nirodho nāma bhavantare puna anuppādo yevāti vuttaṃ “bhavantare”tiādi.",
  "anya-e0401n0:406_122": "“Taṃ santatiyaṃ”ti tasmiṃ paccuppanna bhaveti vuttaṃ hoti.",
  "anya-e0401n0:406_123": "“Puna anuppādasaṅkhātaṃ nirodhaṃ”ti santati nirodho nāma vutto.",
  "anya-e0401n0:406_124": "Na nibbāna nirodho.",
  "anya-e0401n0:406_125": "Etāhi paccaye sati,",
  "anya-e0401n0:406_126": "bhavantare uppajjīssanti yevāti.",
  "anya-e0401n0:406_127": "Idāni yathāpavatta santatīsu pariyāpannānaṃ sabbapacchimānaṃ nāmarūpānaṃ khaṇikanirodhavasena atthaṃ",
  "anya-e0401n0:406_128": "vadanto “yathāpavatta santatiyo vā chijjanti bhijjantī”ti vuttaṃ.",
  "anya-e0401n0:406_129": "“Udayabbayaṃ samanupassantassa cā”ti ettha katamo udayo nāma,",
  "anya-e0401n0:406_130": "katamo vayo nāma,",
  "anya-e0401n0:406_131": "kathañca tadubhayaṃ samanupassatīti āha “udayabbayaṃ passantassāti ettha yathā nāmā”tiādiṃ.",
  "anya-e0401n0:406_132": "Tattha “tamo khandho”ti tamorāsi.",
  "anya-e0401n0:406_133": "“Vetī”ti vigacchati.",
  "anya-e0401n0:406_134": "Antara dhāyati.“Udayo”ti uppādo ceva vaḍḍhi ca.",
  "anya-e0401n0:406_135": "“Vayo”ti vigamanaṃ,",
  "anya-e0401n0:406_136": "antaradhānaṃ.",
  "anya-e0401n0:406_137": "“Nānāpayogavasenavā”ti samiñjanappasāraṇādi nānāpayogavasena vā.",
  "anya-e0401n0:406_138": "Udayapakkhānaṃ nānāsantatīnaṃ udayañca udayato.",
  "anya-e0401n0:406_139": "Vayapakkhānaṃ nānāsantatīnaṃ vayañca vayatoti yojanā.",
  "anya-e0401n0:407_0": "Bojjhaṅga dhammehi sampannattā ārādheti attano cittaṃti āraddho.",
  "anya-e0401n0:407_1": "Tuṭṭhacittoti attho.",
  "anya-e0401n0:407_2": "Vipassatīti vipassako.",
  "anya-e0401n0:407_3": "Āraddho hutvā vipassako āraddhavipassako.",
  "anya-e0401n0:407_4": "Duvidhohi vipassako taruṇa vipassako ca āraddha vipassako ca.",
  "anya-e0401n0:407_5": "Tattha khandhānaṃ udayabbayaṃ suṭṭhu apassanto dubbalavipassako taruṇa vipassako nāma.",
  "anya-e0401n0:407_6": "Khandhānaṃ udayabbayaṃ suṭṭhu passanto vipassanā kamme ārādhita citto balavavipassako āraddhavipassako nāma.",
  "anya-e0401n0:407_7": "Yaṃ sandhāya vuttaṃ.",
  "anya-e0401n0:408_0": "[Ka]",
  "anya-e0401n0:409_0": "‘Suññāgāre paviṭṭhassa, santacittassa bhikkhuno;",
  "anya-e0401n0:410_0": "Amānusī ratī hoti, samma dhammaṃ vipassato,ti ca.",
  "anya-e0401n0:411_0": "[Kha]",
  "anya-e0401n0:412_0": "‘Yo ca vassasataṃ jīve, apassaṃ udayabbayaṃ;",
  "anya-e0401n0:413_0": "Ekāhaṃ jīvitaṃ seyyo, passato udayabbayaṃ,ti ca.",
  "anya-e0401n0:414_0": "Ayamidha adhippeto.",
  "anya-e0401n0:414_1": "Vipassanaṃ upecca kilesenti,",
  "anya-e0401n0:414_2": "malīnabhāvaṃ gamentīti vipassanupakkilesā.",
  "anya-e0401n0:414_3": "Paribandhanti nīvārentīti paribandhakāti heṭṭhā vuttameva antarāyika dhammānaṃ nāmaṃ.",
  "anya-e0401n0:414_4": "“Sarīrobhāso”ti sakalasarīrato nikkhanto obhāso.",
  "anya-e0401n0:414_5": "“Pañcavidhā pītī”ti khuddikā pīti,",
  "anya-e0401n0:414_6": "khaṇikā pīti,",
  "anya-e0401n0:414_7": "okkantikā pīti,",
  "anya-e0401n0:414_8": "ubbegā pīti,",
  "anya-e0401n0:414_9": "pharaṇā pītīti.",
  "anya-e0401n0:414_10": "“Duvidhā passaddhī”ti atibalavantī kāyapassaddhiceva cittapassaddhi ca.",
  "anya-e0401n0:414_11": "Vipassanā kamme okappanākārappavattā saddhāeva adhimuccanaṭṭhena adhimokkho saddhādhimokkho.",
  "anya-e0401n0:414_12": "“Vīriyaṃ”ti tasmiṃ kamme anikkhittadhuraṃ paggahitasīsaṃ vīriyaṃ.",
  "anya-e0401n0:414_13": "“Sukhaṃ”ti cittasukhaṃ.",
  "anya-e0401n0:414_14": "Tenāha “somanassaṃ”ti.",
  "anya-e0401n0:414_15": "“Vipassanāñāṇaṃ”ti indavissaṭṭhavajirasadisaṃ balavavipassanāñāṇaṃ.",
  "anya-e0401n0:414_16": "“Satī”ti tasmiṃ kamme appamuṭṭhā sati.",
  "anya-e0401n0:414_17": "“Tatramajjhattupekkhā”ti cittassa līnuddhaccādīhi visamantehi vimuttā tatramajjhattatāsaṅkhātā upekkhā.",
  "anya-e0401n0:414_18": "“Āvajjanupekkhā”ti vasibhāvapattā āvajjanasaṅkhātā upekkhā.",
  "anya-e0401n0:414_19": "“Ālayaṃ”ti taṇhālayaṃ.",
  "anya-e0401n0:414_20": "“Kurumānā”ti karontī.",
  "anya-e0401n0:414_21": "“Sukhumā taṇhā”ti kusalehi missakattā idaṃ akusalantipi jānituṃ asakkuṇeyyā sukhumataṇhā.",
  "anya-e0401n0:414_22": "“Na vatame”ti mama na uppannapubbovatāti yojanā.",
  "anya-e0401n0:414_23": "“Assādasahitā”ti obhāsādīsu assādataṇhā sahitā.",
  "anya-e0401n0:414_24": "“Adhimāna vasenā”ti adhikataraṃ maññanāvasena.",
  "anya-e0401n0:414_25": "“Tāvadevā”ti nikantiyā uppattikkhaṇeyeva.",
  "anya-e0401n0:414_26": "“Nikāmanākāro”ti icchanākāro.",
  "anya-e0401n0:414_27": "Assādanākāro.",
  "anya-e0401n0:414_28": "“Nikāmanassavatthū”ti nikantiyā vatthu.",
  "anya-e0401n0:414_29": "“Addhā”ti ekantena.",
  "anya-e0401n0:414_30": "“Handā”ti cittavissaṭṭhakaraṇe nipātapadaṃ.",
  "anya-e0401n0:414_31": "Idāneva naṃ visodhemi,",
  "anya-e0401n0:414_32": "na ciraṃ pavattituṃ dassāmīti imamatthaṃ dīpeti.",
  "anya-e0401n0:414_33": "“Tesvevā”ti tesuobhāsādīsu eva.",
  "anya-e0401n0:414_34": "Aṭṭhakathāya na sameti.",
  "anya-e0401n0:414_35": "Aṭṭhakathāyaṃ nikanti vikkhambhanassa visuṃ vuttattāti adhippāyo.",
  "anya-e0401n0:414_36": "Vipassanāparipāko nāma visesantarappavattena pākaṭoti dassetuṃ “saṅkhārupekkhābhāvaṃ pattā”tiādimāha.",
  "anya-e0401n0:414_37": "Vuṭṭhānagāmini vipassanābhāvapattenāti vuttaṃ hoti.",
  "anya-e0401n0:414_38": "“Dve vipassanā cittānī”ti upacārānulomacittāni.",
  "anya-e0401n0:414_39": "So hi vuṭṭhānanti vuccatīti sambandho.",
  "anya-e0401n0:414_40": "Saṅkhāra nimittato vā vuṭṭhāti.",
  "anya-e0401n0:414_41": "Nibbānaṃ ārabbha pavattito.",
  "anya-e0401n0:414_42": "Yadi evaṃ gotrabhupi vuṭṭhānaṃ nāma siyāti. Na siyā.",
  "anya-e0401n0:414_43": "Maggassa āvajjanamatte ṭhitattā.",
  "anya-e0401n0:414_44": "Paṭivedhakiccassaca sammoha samucchedakiccassa abhāvato.",
  "anya-e0401n0:414_45": "“Sayaṃ”ti maggasaṅkhāto sayaṃ.",
  "anya-e0401n0:414_46": "“Taṃ samaṅgīpuggalaṃ vā”ti tena maggena samaṅgīpuggalaṃ vā.",
  "anya-e0401n0:414_47": "“Vaṭṭappavattato cā”ti āyatiṃ bhavesu apāyavaṭṭappavattato vā,",
  "anya-e0401n0:414_48": "aṭṭhama bhavato paṭṭhāya kāmasugati vaṭṭappavattato vā.",
  "anya-e0401n0:414_49": "Avassaṃ vuṭṭhānaṃ gameti sampāpetīti vuṭṭhānagāminīti vacanattho.",
  "anya-e0401n0:414_50": "“Avassaṃ vuṭṭhānaṃ gacchantī”ti idha ṭhitānaṃ vuṭṭhānato nivatti nāma natthīti adhippāyo.",
  "anya-e0401n0:414_51": "Idañca paccekabuddhānaṃ buddhasāvakānañca vasena daṭṭhabbaṃ.",
  "anya-e0401n0:414_52": "Sabbaññu bodhisattā pana pubbabuddhānaṃ sāsane pabbajitvā vipassanā kammaṃ ārabhantā anulomaññāṇaṃ āhacca ṭhapentīti aṭṭhaka thāsu vuttaṃ.",
  "anya-e0401n0:414_53": "Tattha “āhaccā”ti idaṃ saṅkhārupekkhāñāṇassa matthakapattidassanatthaṃ vuttanti daṭṭhabbaṃ.",
  "anya-e0401n0:414_54": "“Āvajjanaṭṭhāniyaṃ”ti tato pubbabhāge kenaci cittena aggahite nibbānā rammaṇe āvajjanaṭṭhāniyaṃ.",
  "anya-e0401n0:414_55": "“Taṃ”ti gotrabhuññāṇaṃ.",
  "anya-e0401n0:414_56": "Gottaṃ bhavati abhibhavati chindatīti gotrabhu.",
  "anya-e0401n0:414_57": "Gottaṃ vā abhisambhuṇāti pāpuṇātīti gotrabhūti vacanattho.",
  "anya-e0401n0:414_58": "Kathaṃ pana gotrabhu cittaṃ gotrabhuññāṇaṃ puthujjanagottaṃ chindati,",
  "anya-e0401n0:414_59": "ariyagottaṃ pāpuṇātīti yujjeyya,",
  "anya-e0401n0:414_60": "sohi puggalo tasmiṃkhaṇe puthujjanagottapariyāpannoevāti. Saccaṃ.",
  "anya-e0401n0:414_61": "Attani pana chinnattā sayaṃ chindati nāma.",
  "anya-e0401n0:414_62": "Nibbānassa ca ariyagocarattā taṃ ārammaṇa karaṇavasena ariyagottaṃ pāpuṇāti nāmāti daṭṭhabbaṃ.",
  "anya-e0401n0:414_63": "Paccayasattivisesena attano anantare ariyagottaṃ bhāveti,",
  "anya-e0401n0:414_64": "pātubhāvetīti gotrabhūtipi yujjati.",
  "anya-e0401n0:414_65": "“Paricchijjā”ti paricchinditvā.",
  "anya-e0401n0:414_66": "Diṭṭhivicikicchādīhi sabbavipphandanehi muñcitvāti vuttaṃ hoti.",
  "anya-e0401n0:414_67": "Sammohassa pahānameva daṭṭhabbaṃ.",
  "anya-e0401n0:414_68": "Na te dhamme ārammaṇa karaṇa vasena jānanaṃ.",
  "anya-e0401n0:414_69": "Kathaṃ te dhamme ārammaṇaṃ akaronto maggo te dhamme parijānāti nāmāti.",
  "anya-e0401n0:414_70": "Kiccasiddhi vasena.",
  "anya-e0401n0:414_71": "So hi sammohaṃ pajahanto ārammaṇaṃ karontānipi hi pubbabhāgaññāṇāni tappahānakiccassa asādhakattā dukkha saccaṃ parijānantānīti na vuccanti.",
  "anya-e0401n0:414_72": "Maggo pana ārammaṇaṃ akarontopi tappahānakiccassa sādhakattātaṃ saccaṃ parijānātīti vuccati. Kasmā.",
  "anya-e0401n0:414_73": "Tato paṭṭhāya tassapuggalassa sabbakālaṃ tasmiṃsacce parijānana kiccassa siddhattā.",
  "anya-e0401n0:414_74": "Yathāhi eko puriso cakkhumhi pittasemhādidosehi palibuddhattā andho hoti.",
  "anya-e0401n0:414_75": "Na kiñci passati.",
  "anya-e0401n0:414_76": "Yadā pana so ekaṃ tejavantaṃ añjanaṃ labhitvā cakkhuṃ añjayanto sabbarattiṃ niddāyati.",
  "anya-e0401n0:414_77": "Tassa niddāyantasseva cakkhumhi sabbadosā nassanti.",
  "anya-e0401n0:414_78": "Cakkhu vippasannaṃ hoti.",
  "anya-e0401n0:414_79": "Taṅkhaṇato paṭṭhāya so niddāyantopi rūpāni passatīti vuccati. Kasmā,",
  "anya-e0401n0:414_80": "andhabhāvavigamena dassanakiccassa siddhattā.",
  "anya-e0401n0:414_81": "Evamevamidaṃ daṭṭhabbanti.",
  "anya-e0401n0:414_82": "Ekadesena vā heṭṭhimamaggesu,",
  "anya-e0401n0:414_83": "anavasesena vā arahattamagge.",
  "anya-e0401n0:414_84": "“Apacchāvattikaṃ”ti ettha pacchato āvattanaṃ pacchāvattaṃ.",
  "anya-e0401n0:414_85": "Natthi pacchāvattaṃ assāti apacchāvattikanti viggaho.",
  "anya-e0401n0:414_86": "“Puna anuppādadhammatāpattivasena nirodhasaṅkhātaṃ”ti maggakkhaṇe eva tānivaṭṭāni puna anuppādasabhāvaṃ āpajjanti,",
  "anya-e0401n0:414_87": "nirujjhanti.",
  "anya-e0401n0:414_88": "Tathā nirodhasaṅkhātaṃ.",
  "anya-e0401n0:414_89": "“Uppādanasaṅkhātāya bhāvanāyā”ti etena maggassa ekacittakkhaṇikattā vaḍḍhanasaṅkhātāya bhāvanāya okāso natthīti katvā vuttaṃ.",
  "anya-e0401n0:414_90": "Ariyamaggaṃ paṭilābhatthāya pana pavattitā pubbabhāgabhāvanāpi maggabhāvanā eva.",
  "anya-e0401n0:414_91": "Sā ca ariyamaggaṃ patvā matthakapattā hoti.",
  "anya-e0401n0:414_92": "Tasmā ariyamaggo eva matthakapatto bhāvanānuttaro hotīti imināpariyāyena vaḍḍhana saṅkhātāya bhāvanāyātipi yujjatiyeva.",
  "anya-e0401n0:414_93": "Attano anantare pavattaṃ ānantarikaṃ.",
  "anya-e0401n0:414_94": "Ānantarikaṃ phalaṃ etassāti viggaho.",
  "anya-e0401n0:414_95": "Tassa ca tatoparaṃ dve vā tīṇi vā phalacittāni pavattantīti iminā sambandho.",
  "anya-e0401n0:414_96": "Apanīto aggi etasmāti apanītaggiko.",
  "anya-e0401n0:414_97": "“Nibbāpento viyā”ti etena paṭippassambhanappahānakiccena maggānukulappavattiṃ dasseti.",
  "anya-e0401n0:414_98": "“Tesaṃ”ti tesaṃ cakkhūnaṃ.",
  "anya-e0401n0:414_99": "Taṃ rūpaṃ tassa pākaṭaṃ na tāva hotīti sambandho.",
  "anya-e0401n0:414_100": "“Tassā”ti tassa puggalassa.",
  "anya-e0401n0:414_101": "“Paccavekkhanavāresū”ti ettha pasādacakkhunā diṭṭhe pavattā anubandhaka vīthiyopi saṅgayhanti.",
  "anya-e0401n0:415_0": "Uparimaggehi vadhitabbā māretabbāti uparimaggavajjhā.",
  "anya-e0401n0:415_1": "“Kilesavibhāgesū”ti asukamaggena asukākilesā pahīyantīti evaṃ kilesavibhāgesu.",
  "anya-e0401n0:415_2": "“Pāḷiyaṃ”ti paṭisambhidā maggapāḷiyaṃ.",
  "anya-e0401n0:415_3": "Vuccamāne pana vattabbanti sambandho.",
  "anya-e0401n0:415_4": "Maggaṅgabojjhaṅgādīnaṃ paccavekkhanaṃ nāma maggapaccavekkhanameva.",
  "anya-e0401n0:415_5": "Tathā pacchā vā pavattatīti siddhaṃ.",
  "anya-e0401n0:415_6": "“Aviruddhā hotī”ti visuddhimaggena asamentāpi paccavekkhantānaṃ icchānurūpasambhavatoti adhippāyo.",
  "anya-e0401n0:415_7": "“Adhimānaniddesa aṭṭhakathāsū”ti vinaye catutthapārājike adhimānapadaniddesa aṭṭhakathāsu.",
  "anya-e0401n0:415_8": "“So”ti ariyabhūto bhikkhu.",
  "anya-e0401n0:415_9": "“No laddhuṃ na vaṭṭatī”ti aladdhuṃ na vaṭṭatīti attho.",
  "anya-e0401n0:415_10": "Laddhuṃ no na vaṭṭatīti vā yojanā.",
  "anya-e0401n0:415_11": "Catubbidhaṃ maggaññāṇaṃ gahitaṃ.",
  "anya-e0401n0:415_12": "Ñāṇadassanavisuddhi nāmāti vuttattā.",
  "anya-e0401n0:416_0": "“Abhinivisanaṃ”ti ajjhattaṃ daḷhataraṃ patiṭṭhānaṃ.",
  "anya-e0401n0:416_1": "“Nikhātasinerupā dassaviyā”ti tassa pavattanaṃ viya.",
  "anya-e0401n0:416_2": "“Kevalaṃ paccayāyatta vuttitāya adiṭṭhattā”ti etena eso me attā,",
  "anya-e0401n0:416_3": "na parassa attāti evaṃ attānaṃ attassa sāmikaṃ katvā gahaṇakāraṇaṃ vadati.",
  "anya-e0401n0:416_4": "Tattha kevalasaddena paramattha saccaṃ patvā attasseva abhāvato khandhapañcakassa attanovasāyatta vuttitaṃ nivatteti.",
  "anya-e0401n0:416_5": "Sammuti saccaṃ pana patvā attassa vijjamānattā mahājano attano khandhapañcakaṃ attano vasāyatta vuttiṃ maññamāno eso me attāti gaṇhāti.",
  "anya-e0401n0:416_6": "“Khaṇabhaṅgassa ca adiṭṭhattā”ti etena eso me sāraṭṭhena attā.",
  "anya-e0401n0:416_7": "Eso mama sāro.",
  "anya-e0401n0:416_8": "Etaṃ mama sarīraṃ.",
  "anya-e0401n0:416_9": "Yāva vassasataṃpi vassasahassampi etaṃ khandhapañcakaṃ na bhijjati,",
  "anya-e0401n0:416_10": "na vinassati.",
  "anya-e0401n0:416_11": "Tāva ahaṃ na marāmi.",
  "anya-e0401n0:416_12": "Yadā etaṃ bhijjati,",
  "anya-e0401n0:416_13": "vinassati.",
  "anya-e0401n0:416_14": "Tadā ahaṃ marāmi.",
  "anya-e0401n0:416_15": "Ahañca mama khandhapañcakañca advayaṃ anānattanti evaṃ gahaṇakāraṇaṃ vadati.",
  "anya-e0401n0:416_16": "Tattha “khaṇabhaṅgassā”ti nāmarūpadhammānaṃ khaṇe khaṇe bhañjanassa bhijjanassa maraṇassa.",
  "anya-e0401n0:416_17": "Idampanamaraṇaṃ sammuti sacce natthi.",
  "anya-e0401n0:416_18": "Paramattha sacce eva atthi.",
  "anya-e0401n0:416_19": "Tasmā taṃ apassanto mahājano attano khandhapañcakaṃ attanosāraṃ maññamāno eso me attāti gaṇhātīti.",
  "anya-e0401n0:416_20": "“Taṃ dvayaṃ sudiṭṭhaṃ katvā”ti khandhapañcakassa kevalaṃ paccayāyatta vuttitañca khaṇabhaṅgañca ñāṇa cakkhunā suṭṭhudiṭṭhaṃ katvā.",
  "anya-e0401n0:416_21": "Tattha pañcannaṃ khandhānaṃ paṭiccasamuppādaṃ suṭṭhupassanto kevalaṃ paccayāyatta vuttitañca avasāyatta vuttitañca suṭṭhu passati.",
  "anya-e0401n0:416_22": "Yo ca attano vasāyattavutti na hoti.",
  "anya-e0401n0:416_23": "So paramatthasaccaṃ patvā eso mama santakantipi vattuṃ nārahati.",
  "anya-e0401n0:416_24": "Kuto mama attāti. Api ca,",
  "anya-e0401n0:416_25": "satto nāma sabhāvato natthi.",
  "anya-e0401n0:416_26": "Paññattimattaṃ hoti.",
  "anya-e0401n0:416_27": "Yo ‘ahanti vā, meti vā,",
  "anya-e0401n0:416_28": "mamāti vā, gayheyya.",
  "anya-e0401n0:416_29": "Asante ca attasmiṃ ko mama attā nāma bhaveyyāti.",
  "anya-e0401n0:416_30": "Khaṇabhaṅgo hoti.",
  "anya-e0401n0:416_31": "Khaṇe khaṇe bhijjati.",
  "anya-e0401n0:416_32": "Satto ca nāma ekasmiṃbhave ādimhi sakiṃ eva jāyati.",
  "anya-e0401n0:416_33": "Ante sakiṃ eva marati.",
  "anya-e0401n0:416_34": "Antarā vassasataṃpi vassasahassaṃpi maraṇaṃ nāma natthi.",
  "anya-e0401n0:416_35": "Aññāhi khaṇikadhammānaṃ gati.",
  "anya-e0401n0:416_36": "Aññā sattassa.",
  "anya-e0401n0:416_37": "Evaṃsante kathaṃ khaṇikadhammā sattassa sāraṭṭhena attānāma bhaveyyunti.",
  "anya-e0401n0:416_38": "Tasmā te avasavattanaṭṭhena asārakaṭṭhena ca anattā eva.",
  "anya-e0401n0:416_39": "Apica “avasavattanaṭṭhenā”ti ettha vaso nāma sattasantāne eko padhānadhammo.",
  "anya-e0401n0:416_40": "Sace attānāma atthi.",
  "anya-e0401n0:416_41": "So eva padhānabhūtassa vasassapi attā bhaveyya. Evaṃsati, yo vaso, so attā. Yo attā,",
  "anya-e0401n0:416_42": "so vasoti bhaveyya.",
  "anya-e0401n0:416_43": "Tathā ca sati,",
  "anya-e0401n0:416_44": "rūpaṃ attāti gaṇhanto rūpañca vasañca attānañca ekattaṃ katvā gaṇhāti nāma.",
  "anya-e0401n0:416_45": "Tathā vedanaṃ attāti. Saññaṃ, saṅkhāre,",
  "anya-e0401n0:416_46": "viññāṇaṃ attāti gaṇhantepi.",
  "anya-e0401n0:416_47": "Evañcasati,",
  "anya-e0401n0:416_48": "satto ca khandhapañcakañca vaso ca attā ca sabbametaṃ ekattaṃ gacchati,",
  "anya-e0401n0:416_49": "eko sattoti saṅkhyaṃ gacchati.",
  "anya-e0401n0:416_50": "Na hi imasmiṃ vasavattanaṭṭhe ekassasattassa dve attā tayo attā bahūattāti sakkā bhavituṃ.",
  "anya-e0401n0:416_51": "Atha yathā yathā sattassa vaso vattati,",
  "anya-e0401n0:416_52": "icchā pavattati.",
  "anya-e0401n0:416_53": "Tathā tathā khandhapañcakampi niccakālaṃ sattassavasaṃ anugaccheyya. Kasmā,",
  "anya-e0401n0:416_54": "sattassa ca khandhapañcakassa ca vasassa ca nānattābhāvato.",
  "anya-e0401n0:416_55": "Evaṃ anugacchante sati.",
  "anya-e0401n0:416_56": "Rūpaṃ me attā,",
  "anya-e0401n0:416_57": "vedanā me attātiādiggahaṇaṃ vaṭṭeyya.",
  "anya-e0401n0:416_58": "Sabhāvato aviruddhaṃ bhaveyya.",
  "anya-e0401n0:416_59": "Na pana tathā anugacchati.",
  "anya-e0401n0:416_60": "Na hi dubbaṇṇo durūpo puriso attano rūpakāyaṃ attano vaseneva suvaṇṇaṃ surūpaṃ kātuṃ sakkoti.",
  "anya-e0401n0:416_61": "Tathā dussaddovā susaddaṃ,",
  "anya-e0401n0:416_62": "duggandhovā sugandhaṃ.",
  "anya-e0401n0:416_63": "Na ca andhovā anandhaṃ.",
  "anya-e0401n0:416_64": "Badhirovā abadhiraṃ.",
  "anya-e0401n0:416_65": "Rogīvā arogaṃ.",
  "anya-e0401n0:416_66": "Kuṭṭhīvā akuṭṭhaṃ.",
  "anya-e0401n0:416_67": "Gaṇḍīvā agaṇḍaṃ.",
  "anya-e0401n0:416_68": "Jiṇṇovā taruṇaṃ.",
  "anya-e0401n0:416_69": "Ajaraṃ vā amaraṇaṃ vā kātuṃ sakkoti.",
  "anya-e0401n0:416_70": "Nāpi apāyesu ca apatantaṃ.",
  "anya-e0401n0:416_71": "Patitvā vā tato vimuttaṃ kātuṃ sakkoti.",
  "anya-e0401n0:416_72": "Tathā devo vā devattā acāvetuṃ.",
  "anya-e0401n0:416_73": "Sakkovā sakkattā,",
  "anya-e0401n0:416_74": "māro vā mārattā,",
  "anya-e0401n0:416_75": "brahmā vā brahmattāti.",
  "anya-e0401n0:416_76": "Esanayo sesakhandhesupi.",
  "anya-e0401n0:416_77": "Tathā pana avasānugamanato paramattha saccaṃ patvā khandhapañcake attano sāmikiccaṃ issarakiccaṃ nāma natthi.",
  "anya-e0401n0:416_78": "Asāmikameva taṃ hoti,",
  "anya-e0401n0:416_79": "anissaraṃ.",
  "anya-e0401n0:416_80": "Tathā ca sati,",
  "anya-e0401n0:416_81": "attānaṃ tassa sāmiṃ issaraṃ katvā rūpaṃ me attāti gahaṇaṃ micchāgahaṇaṃ nāma hotīti.",
  "anya-e0401n0:416_82": "Loke pana mahājano dhammānaṃ paṭiccasamuppādaṃ na jānanti,",
  "anya-e0401n0:416_83": "na passanti,",
  "anya-e0401n0:416_84": "na paṭivijjhanti.",
  "anya-e0401n0:416_85": "Tesaṃ parampara paccayavasena pavattamāne khandhasantāne sammuti saccavasena nānāvasavattanākārā nāma santi.",
  "anya-e0401n0:416_86": "Nānāsāmi issarādhipativohārā ca loke sandissanti.",
  "anya-e0401n0:416_87": "Te sammuti saccavasena uppannesu tesu sāmiissarādhipati vohāresu vohāramatte aṭhatvā sabhāvasaccaṃ maññantā micchāgahaṇaṃ gaṇhanti.",
  "anya-e0401n0:416_88": "Ettha siyā.",
  "anya-e0401n0:416_89": "Na nu vasonāma icchā.",
  "anya-e0401n0:416_90": "Satto ca gantuṃ icchanto gacchati.",
  "anya-e0401n0:416_91": "Ṭhātuṃ icchanto tiṭṭhati. Evaṃsati.",
  "anya-e0401n0:416_92": "Tassa khandhapañcakaṃ tassa vasāyatta vutti eva hotīti. Na hoti. Kasmā,",
  "anya-e0401n0:416_93": "paccayāyatta vuttittā eva.",
  "anya-e0401n0:416_94": "Tathāhi gantuṃ icchānāma bahiddhā dhanahetuvā uppajjeyya.",
  "anya-e0401n0:416_95": "Nānābhogahetu vā.",
  "anya-e0401n0:416_96": "Aññena vā nānākāraṇena.",
  "anya-e0401n0:416_97": "Tattha yesaṃ dhane asati,",
  "anya-e0401n0:416_98": "yaṃ yaṃ dukkhaṃ āgaccheyya kāyikaṃ vā cetasikaṃ vā.",
  "anya-e0401n0:416_99": "Tesaṃ taṃ taṃ dukkhapaccayā dhanicchā nāma uppajjati.",
  "anya-e0401n0:416_100": "Dhanicchā paccayā ganticchādayo uppajjanti.",
  "anya-e0401n0:416_101": "Tathā nānābhogicchā nānākammicchāsu cāti.",
  "anya-e0401n0:416_102": "Nānādukkhabhayupaddavamūlikāsu icchāsu vattabba meva natthi.",
  "anya-e0401n0:416_103": "Tathā nānārammaṇānaṃ palobhana dukkhamūlikāsu ca nānāvitakkānaṃ vipphandanamūlikāsu ca icchāsu.",
  "anya-e0401n0:416_104": "Evaṃ vasopi paccayāyatta vuttiko eva hoti.",
  "anya-e0401n0:416_105": "“Gamanaṃ”ti gamanākārena pavattaṃ khandhapañcakaṃ.",
  "anya-e0401n0:416_106": "Yenayenadhanādihetunā so so vaso uppajjati.",
  "anya-e0401n0:416_107": "Gamanampi tena teneva uppajjati āhārupatthambhanādipaccayena ca.",
  "anya-e0401n0:416_108": "Vaso pana gamanassa paccayeka desamattaṃ hoti.",
  "anya-e0401n0:416_109": "So hi tadaññapaccayehi vinā sayaṃ uppajjituṃ na sakkoti.",
  "anya-e0401n0:416_110": "Kuto gamanaṃ uppādetuṃ.",
  "anya-e0401n0:416_111": "Evaṃ ṭhānādīsu.",
  "anya-e0401n0:416_112": "Evañca sati,",
  "anya-e0401n0:416_113": "idaṃ khandhapañcakaṃ paccayāyatta vuttikanticceva vattuṃ arahati.",
  "anya-e0401n0:416_114": "No vasāyatta vuttikanti.",
  "anya-e0401n0:416_115": "Api ca gantuṃ icchanto gacchatīti paññatti mattabhūto satto gacchati.",
  "anya-e0401n0:416_116": "Khandhapañcakaṃ pana khaṇika dhammattā na gacchati.",
  "anya-e0401n0:416_117": "Uppannuppannaṃ tattha tattheva bhijjati.",
  "anya-e0401n0:416_118": "Santati vasena gamanākāra nimittaṃ paññāyati.",
  "anya-e0401n0:416_119": "Evaṃ avasavattanaṃ hotīti.",
  "anya-e0401n0:416_120": "Hotu tattha tattheva bhijjanaṃ.",
  "anya-e0401n0:416_121": "Avicchedappavattiyā sati,",
  "anya-e0401n0:416_122": "gamanaṃ sampajjatiyeva.",
  "anya-e0401n0:416_123": "Gamane ca sampajjamāne khaṇikabhijjanena doso natthīti ce. Atthi.",
  "anya-e0401n0:416_124": "Khaṇikamaraṇañhi sattassa susānabhūmi nāma hoti.",
  "anya-e0401n0:416_125": "Antarāyevā āgate pakkhalante vā sati,",
  "anya-e0401n0:416_126": "gacchanto satto yadā kadāci maraṇaṃ vā nigacchati maraṇa mattaṃ vā dukkhanti.",
  "anya-e0401n0:416_127": "Kilese nimināti pavattetīti nimittanti vacanattho.",
  "anya-e0401n0:416_128": "“Vipallāsanimittaṃ”ti ca vipallāsa dhammānaṃ vasena upaṭṭhitaṃ kicca nimittaṃ.",
  "anya-e0401n0:416_129": "Taṇhā eva paṇidhīti sambandho.",
  "anya-e0401n0:416_130": "Mahantānaṃ ādīnavānaṃ rāsi mahāādīnavarāsi.",
  "anya-e0401n0:416_131": "Khandhesu suññatalakkhaṇaṃ nāma ati gambhīraṃ hoti.",
  "anya-e0401n0:416_132": "Ñāṇasseva visayabhūtaṃ.",
  "anya-e0401n0:416_133": "Suññata dassanañca diṭṭhiyā ujuppaṭipakkhanti āha “saṅkhāresu suññatadassanavasenā”tiādiṃ.",
  "anya-e0401n0:416_134": "Tattha “attha siddhi nāmā”ti maggaphalappaṭilābhasaṅkhātassa atthassa siddhi nāma.",
  "anya-e0401n0:416_135": "Attāti abhiniveso attābhiniveso.",
  "anya-e0401n0:416_136": "Gaṇhātīti gāho.",
  "anya-e0401n0:416_137": "Upādīyatīti attho.",
  "anya-e0401n0:416_138": "Diṭṭhisaṅkhāto gāho diṭṭhiggāho.",
  "anya-e0401n0:416_139": "Atthābhiniveso ca so diṭṭhiggāho cāti viggaho.",
  "anya-e0401n0:416_140": "Tassa paṭipakkhaṃ anattānupassanāñāṇaṃ.",
  "anya-e0401n0:416_141": "Anu anu bhavanaṃ ānubhāvo.",
  "anya-e0401n0:416_142": "Paramparato vaḍḍhananti attho.",
  "anya-e0401n0:416_143": "“Tathā samanupassitvā”ti suññatā kārena samanupassitvā.",
  "anya-e0401n0:416_144": "Vimuñcantassa ariyapuggalassa.",
  "anya-e0401n0:416_145": "“Aniccalakkhaṇaṃ nāma nāti gambhīraṃ hoti.",
  "anya-e0401n0:416_146": "Saddhāyapi visayabhūtaṃ.",
  "anya-e0401n0:416_147": "Unnatilakkhaṇo ca ahaṃ māno khandhesu niccadhuvavipallāsamūlako saddhāya ca paṭipakkhoti āha “aniccadassanavasenā”tiādiṃ.",
  "anya-e0401n0:416_148": "“Nimittābhinivesabhūtassā”ti niccadhuvanimittābhinivesabhūtassa.",
  "anya-e0401n0:416_149": "“Mānaggāhassā”ti mānasaṅkhātassa gāhassa.",
  "anya-e0401n0:416_150": "“Saddhāya pī”tipisaddena ñāṇaṃ sampiṇḍeti.",
  "anya-e0401n0:416_151": "Dukkhalakkhaṇaṃ nāma bhayasaṃvega janakaṃ hoti.",
  "anya-e0401n0:416_152": "Ārammaṇesu taṇhālolassa taṇhāvipphandanassa paṭipakkhaṃ.",
  "anya-e0401n0:416_153": "Visesato samādhissa anurūpanti āha “dukkhadassana vasenā”tiādiṃ.",
  "anya-e0401n0:416_154": "“Tiṇṇaṃ dhammānaṃ”ti paññindriya saddhindriya samādhindriya saṅkhātānaṃ tiṇṇaṃ indriya dhammānaṃ.",
  "anya-e0401n0:416_155": "“Vipassanā gamanavasene vā”ti vuṭṭhānagāmini vipassanā saṅkhātassa āgamana kāraṇassa vaseneva.",
  "anya-e0401n0:417_0": "Idāni pubbe yaṃ vuttaṃ ‘sattaariya puggalavibhāgassa paccayabhāvapattiyā cā’ti.",
  "anya-e0401n0:417_1": "Tattha satta ariyapuggalavibhāgaṃ dassetuṃ “tatthā”tiādi vuttaṃ.",
  "anya-e0401n0:417_2": "Dhammānusārī nāmāti ettha “dhammo”ti paññā vuccati ‘saccaṃ, dhammo, dhīti,",
  "anya-e0401n0:417_3": "cāgo,ti ettha viya.",
  "anya-e0401n0:417_4": "Tikkhataraṃ dhammaṃ anussaratīti dhammānusārī.",
  "anya-e0401n0:417_5": "Paññābalānusārena ādimhi maggaṃ labhatīti vuttaṃ hoti. Athavā.",
  "anya-e0401n0:417_6": "“Dhammo”ti nissattanijjīvaṭṭhena saṅkhāra dhammo vuccati.",
  "anya-e0401n0:417_7": "Suññatadassanañca nāma visesato suddhadhamma dassanaṃ nāma.",
  "anya-e0401n0:417_8": "Iti suddhadhammaṃ anussarati,",
  "anya-e0401n0:417_9": "ñāṇagatiyā anugacchatīti dhammānusārī.",
  "anya-e0401n0:417_10": "Diṭṭhipattoti ettha diṭṭhināma dassanaññāṇaṃ vuccati.",
  "anya-e0401n0:417_11": "Ādito paṭṭhāya parisuddha dassanasampannattā diṭṭhibaleneva sukhena taṃ taṃ maggaphalaṃ pattoti diṭṭhipatto.",
  "anya-e0401n0:417_12": "Teneva dassana paññābalena kilesabandhanato vimuttoti paññāvimutto.",
  "anya-e0401n0:417_13": "Saṅkhāra dhammānaṃ khaṇika dhammabhāve suṭṭhu saddahanaṃ aveccappasādo saddhā nāma.",
  "anya-e0401n0:417_14": "Tattha “aveccappasādo”ti ñāṇasampayuttappasādo.",
  "anya-e0401n0:417_15": "“Ñāṇaṃ”ti ca saṅkhāra dhammānaṃ khaṇikabhāvanimittānaṃ dassanaññāṇaṃ.",
  "anya-e0401n0:417_16": "Tādise hi ñāṇe sati,",
  "anya-e0401n0:417_17": "tattha aveccappasādo nāma jāyati,",
  "anya-e0401n0:417_18": "no aññathāti.",
  "anya-e0401n0:417_19": "Saddhaṃ anussaratīti saddhānusārī.",
  "anya-e0401n0:417_20": "Saddhābaleneva ādimhi ariyamaggaṃ pāpuṇātīti vuttaṃ hoti.",
  "anya-e0401n0:417_21": "Saddhābalena vimuttoti saddhāvimutto.",
  "anya-e0401n0:417_22": "“Kāyasakkhi nāmā”ti ettha sakkhaṃti sandiṭṭhaṃ.",
  "anya-e0401n0:417_23": "Yaṃ sādhakantipi vuccati.",
  "anya-e0401n0:417_24": "Attano kāye eva laddhaṃ sakkhaṃ yassāti kāyasakkhī.",
  "anya-e0401n0:417_25": "Dukkhānu passī puggalo hi saṃvega bahulo hoti.",
  "anya-e0401n0:417_26": "Saṃvego ca padhāna vīriyassa padaṭṭhānaṃ.",
  "anya-e0401n0:417_27": "Saṃviggo yoniso padahatīti hi vuttaṃ.",
  "anya-e0401n0:417_28": "Tasmā so saṃvegavasena bhāvanaṃ anuyuñjanto yaṃ yaṃ purisathāmena pattabbaṃ hoti.",
  "anya-e0401n0:417_29": "Taṃ taṃ pāpuṇāti.",
  "anya-e0401n0:417_30": "Pāpuṇanto ca attano kāye eva sakkhaṃ labhati.",
  "anya-e0401n0:417_31": "Sandiṭṭhaṃ jhānasukhaṃ vā maggaphalasukhaṃ vā labhatīti vuttaṃ hoti.",
  "anya-e0401n0:417_32": "“Ubhatobhāga vimutto”ti arūpajjhānehi rūpakāyato arahattamaggaphalehi nāmakāyatoti evaṃ ubhohi kāyabhāgehi vimutto.",
  "anya-e0401n0:417_33": "Ettha ca tayo ariyapuggalā paññādhiko ca saddhādhiko ca vīriyādhiko ca.",
  "anya-e0401n0:417_34": "Tattha dhammānusārī ca diṭṭhipatto ca paññāvimutto ca paññādhiko nāma.",
  "anya-e0401n0:417_35": "Saddhānusārī ca saddhāvimutto ca saddhādhiko nāma.",
  "anya-e0401n0:417_36": "Kāyasakkhī ca ubhatobhāgavimutto ca vīriyādhiko nāmāti daṭṭhabbaṃ.",
  "anya-e0401n0:417_37": "Ayañca puggalavibhāganayo paṭisambhidāmagganayena vutto.",
  "anya-e0401n0:417_38": "Abhidhamme pana puggala paññattiyaṃ saddhāvimutto ca kāyasakkhī ca dvepuggalā sekkhesu eva vuttā.",
  "anya-e0401n0:417_39": "Arahattaṃ pattā pana ete dvepi paññāvimuttā evāti daṭṭhabbā.",
  "anya-e0401n0:417_40": "Ettha siyā,",
  "anya-e0401n0:417_41": "saṅkhāra dhammānaṃ khaṇika dhammabhāve suṭṭhu saddahanaṃ aveccappasādo saddhā nāmāti vuttaṃ.",
  "anya-e0401n0:417_42": "Kiṃ pana tādisena saddhāmattena sotāpatti maggaṃ pāpuṇātīti.",
  "anya-e0401n0:417_43": "Ettha amhehi vattabbaṃ natthi.",
  "anya-e0401n0:417_44": "Bhagavatā eva vuttaṃ.",
  "anya-e0401n0:417_45": "Yathāha mahāvagge okkanta saṃyutte cakkhu bhikkhave aniccaṃ vipariṇāmī aññathābhāvī,",
  "anya-e0401n0:417_46": "yo evaṃ saddahati,",
  "anya-e0401n0:417_47": "evaṃ adhimuccati.",
  "anya-e0401n0:417_48": "Ayaṃ vuccati saddhānusārī.",
  "anya-e0401n0:417_49": "Okkanto ariyabhūmiṃ.",
  "anya-e0401n0:417_50": "Atikkanto puthujjanabhūmiṃ.",
  "anya-e0401n0:417_51": "So yenakammena apāyaṃ duggatiṃ vinipātaṃ uppajjeyya.",
  "anya-e0401n0:417_52": "Na taṃ kammaṃ karotīti.",
  "anya-e0401n0:417_53": "Sotaṃ bhikkhave aniccaṃ.",
  "anya-e0401n0:417_54": "Vipariṇāmī aññathābhāvītiādinā dvādasāyatanāni vitthāre tabbāni.",
  "anya-e0401n0:417_55": "Tattha “vipariṇāmī”ti vipariṇāmo yassa atthīti vipariṇāmī.",
  "anya-e0401n0:417_56": "Vipariṇāmoti ca khaṇe khaṇe jīraṇatā bhijjanatā vuccati.",
  "anya-e0401n0:417_57": "“Aññathābhāvī”ti tasseva vevacanaṃ.",
  "anya-e0401n0:417_58": "“Evaṃ adhimuccatī”ti etena ñāṇasampayuttasaddhaṃ dīpeti.",
  "anya-e0401n0:417_59": "Sā eva sotāpattiyaṅgesu buddhe aveccappasādena samannāgato, dhamme,",
  "anya-e0401n0:417_60": "saṅghe aveccappasādena samannāgatoti vuttā.",
  "anya-e0401n0:417_61": "Tattha ñāṇasampayuttasaddhā nāma cakkhādīnaṃ aniccanimitta dassanaññāṇena sampayuttā okappanasaddhā.",
  "anya-e0401n0:417_62": "Aniccanimittañca nāma rūpaṃ aniccaṃ khayaṭṭhenātipade vuttanayena cakkhādinissayānaṃ mahābhūtānaṃ santati parivattanādikaṃ vuccati.",
  "anya-e0401n0:417_63": "Tañhi passanto cakkhādīnaṃ aniccabhāve saddahati,",
  "anya-e0401n0:417_64": "adhimuccati.",
  "anya-e0401n0:417_65": "Tānipi khaṇe khaṇe ekantena bhijjati yevāti saddhādhimokkhaṃ saddhāvinicchayaṃ paṭilabhatīti attho.",
  "anya-e0401n0:417_66": "“Buddhe aveccappasādenā”ti ettha pana arahatā sammāsambuddhatādīnaṃ buddhaguṇādīnaṃ dassanaññāṇena sampayutto pasādo aveccappasādo nāma.",
  "anya-e0401n0:417_67": "Ariyabhūmi nāma diṭṭhānusaya vicikicchānusayehi parisuddhā avatthābhūmi vuccati.",
  "anya-e0401n0:417_68": "Tehi sahitā avatthābhūmi puthujjanabhūmi nāma.",
  "anya-e0401n0:417_69": "Kathaṃ pana tassa puggalassa puthujjanabhūmiṃ atikkantatā ariyabhūmiṃ okkantatā ca viññāyatīti āha “so yenā”tiādiṃ.",
  "anya-e0401n0:417_70": "Yo attano jīvitahetupi kiñci kammapathapattaṃ apāyagāmi kammaṃ na karoti.",
  "anya-e0401n0:417_71": "So ekantena puthujjanabhūmiṃ atikkanto,",
  "anya-e0401n0:417_72": "ariyabhūmiṃ okkantoti viññāyatīti vuttaṃ hoti.",
  "anya-e0401n0:417_73": "Idaṃ saddhānusārisuttaṃ.",
  "anya-e0401n0:417_74": "Aparaṃpi vuttaṃ cakkhu bhikkhave vipariṇāmī aññathābhāvī.",
  "anya-e0401n0:417_75": "Yassa evaṃ mattaso nijjhānaṃ khamati.",
  "anya-e0401n0:417_76": "Ayaṃ vuccati dhammānusārī tiādi.",
  "anya-e0401n0:417_77": "Tattha “mattaso nijjhānaṃ khamatī”ti saddhānusārīviya saddahanamatte aṭṭhatvā cakkhādīnaṃ tādisaṃ aniccataṃ",
  "anya-e0401n0:417_78": "samanupassanto thokaṃ thokaṃ dassanaṃ labhatiyeva. Evaṃsati,",
  "anya-e0401n0:417_79": "cakkhādīni tassa puggalassa nijjhānaṃ olokanaṃ mattaso khamanti nāma.",
  "anya-e0401n0:417_80": "Idaṃ dhammānusārisuttaṃ.",
  "anya-e0401n0:417_81": "Aparaṃpi vuttaṃ cakkhu bhikkhave aniccaṃ vipariṇāmī aññathābhāvī.",
  "anya-e0401n0:417_82": "Yo evaṃ pajānāti passati.",
  "anya-e0401n0:417_83": "Ayaṃ vuccati sotāpanno tiādi.",
  "anya-e0401n0:417_84": "Tattha “pajānāti passatī”ti dhammānusārīviya mattaso nijjhānakkhamamatte aṭṭhatvā paññāya pajānāti,",
  "anya-e0401n0:417_85": "ñāṇacakkhuno paccakkhato passatīti attho.",
  "anya-e0401n0:417_86": "Idaṃ diṭṭhipattādīnaṃ suttaṃ.",
  "anya-e0401n0:418_0": "“Yathā sakaṃ phalaṃ”ti ettha sassa attano idaṃ sakaṃ.",
  "anya-e0401n0:418_1": "Yaṃ yaṃ sakaṃ yathāsakanti atthaṃ dasseti sotāpannassātiādinā.",
  "anya-e0401n0:418_2": "Phalasamāpatti vīthiyaṃ pana anulomajavanāni eva phalānaṃ āsannakāraṇāni,",
  "anya-e0401n0:418_3": "na maggajavanānīti āha “na maggāgamanavasenā”ti.",
  "anya-e0401n0:418_4": "“So”ti maggo.",
  "anya-e0401n0:418_5": "Santo saṃvijjamāno sabbhāvo.",
  "anya-e0401n0:418_6": "“Assā”ti maggassa.",
  "anya-e0401n0:419_0": "Aniccānupassanā kiccato animittā hoti.",
  "anya-e0401n0:419_1": "Sabhāvato sanimittāeva.",
  "anya-e0401n0:419_2": "Niccanimittasahitāeva.",
  "anya-e0401n0:419_3": "Yato sā esohamasmītiggahaṇaṃ labhati.",
  "anya-e0401n0:419_4": "Idaṃpi vipassanāñāṇaṃ aniccaṃ khayaṭṭhenāti samanupassitabbā ca hotīti.",
  "anya-e0401n0:419_5": "Tattha ca abhidhammaṃ patvā sabhāvappadhānaṃ hoti,",
  "anya-e0401n0:419_6": "na kiccappadhānaṃ.",
  "anya-e0401n0:419_7": "Tasmā abhidhamma nayena vipassanā attano nimitta nāmaṃ maggassa dātuṃ na sakkoti.",
  "anya-e0401n0:419_8": "Ayaṃ aṭṭhakathāya adhippāyo.",
  "anya-e0401n0:419_9": "Kilesa dhammā nāma yassa uppajjanti,",
  "anya-e0401n0:419_10": "taṃ puggalaṃ palibundhanti.",
  "anya-e0401n0:419_11": "Sambādhaṃ karonti.",
  "anya-e0401n0:419_12": "Tasmā palibodhakarānāma.",
  "anya-e0401n0:419_13": "Taṃ puggalaṃ niccanimitta subhanimitta sukhanimitta attanimittāni gāhenti.",
  "anya-e0401n0:419_14": "Tasmā nimittakarānāma.",
  "anya-e0401n0:419_15": "Taṃ puggalaṃ ārammaṇesu bhusaṃ nihitaṃ niviṭṭhaṃ karonti.",
  "anya-e0401n0:419_16": "Tasmā paṇidhikarānāma.",
  "anya-e0401n0:419_17": "Te ca maggaphalāni ārammaṇaṃ na karonti.",
  "anya-e0401n0:419_18": "Maggaphalehi ca sampayogaṃ na gacchanti.",
  "anya-e0401n0:419_19": "Evaṃ ārammaṇakaraṇā divasena maggaphalesu tesaṃ abhāvo.",
  "anya-e0401n0:419_20": "Abhāvattāeva ca tāni maggaphalāni attano dhammatāya tīṇināmāni labhantīti dassetuṃ “ārammaṇa karaṇavasenavā”tiādi vuttaṃ.",
  "anya-e0401n0:419_21": "“Attano sabhāvenā”ti attano dhammatāya.",
  "anya-e0401n0:420_0": "“Attadiṭṭhiyā uppannāya uppajjantī”ti idaṃ tāsaṃ diṭṭhivicikicchānaṃ attadiṭṭhiyā avinābhāvaṃ dīpeti.",
  "anya-e0401n0:420_1": "Na pana attadiṭṭhiyā tāhi avinābhāvanti daṭṭhabbaṃ.",
  "anya-e0401n0:420_2": "Vipaccantīti apāyesu vipaccanti.",
  "anya-e0401n0:420_3": "Apāyapaṭisandhiṃ janenti.",
  "anya-e0401n0:420_4": "Diṭṭhasaccānañca ariyapuggalānaṃ.",
  "anya-e0401n0:420_5": "Diṭṭhivicikicchāsampayuttā akusaladhammā diṭṭhivicikicchāggahaṇena gahitāti āha “diṭṭhivicikicchā vippayuttā”ti.",
  "anya-e0401n0:420_6": "“Akusaladhammāce vā”ti paccuppannabhūtā dasākusalakammapatha dhammā ceva.",
  "anya-e0401n0:420_7": "“Sattahi bhavehī”ti kriyāpavagge karaṇavacanaṃ.",
  "anya-e0401n0:420_8": "Yathā sattahi māsehi vihāraṃ niṭṭhāpetīti.",
  "anya-e0401n0:420_9": "Kriyāpavaggotica kriyāyasīghataraṃ niṭṭhāpanaṃ vuccati.",
  "anya-e0401n0:420_10": "“Sattakkhattuṃ”ti sattavārā.",
  "anya-e0401n0:420_11": "Tīṇi saṃyojanānināma ‘sakkāyadiṭṭhi,",
  "anya-e0401n0:420_12": "vicikicchā,",
  "anya-e0401n0:420_13": "sīlabbataparāmāsasaṃyojanāni,.",
  "anya-e0401n0:420_14": "“Avinipāta dhammo”ti virūpaṃ hutvā patanaṃ vinipāto.",
  "anya-e0401n0:420_15": "Apāyanipātoti vuttaṃ hoti.",
  "anya-e0401n0:420_16": "“Dhammo”ti sabhāvo.",
  "anya-e0401n0:420_17": "Natthi vinipāto dhammo yassāti viggaho.",
  "anya-e0401n0:420_18": "“Niyato”ti sugatibhavesu niyata gatiko.",
  "anya-e0401n0:420_19": "Sammā bujjhatīti sambodhi.",
  "anya-e0401n0:420_20": "Maggaññāṇaṃ.",
  "anya-e0401n0:420_21": "“Parāyanaṃ”ti parabhāge gantabbaṭṭhānaṃ vuccati.",
  "anya-e0401n0:420_22": "Sambodhisaṅkhātaṃ parāyanaṃ assāti sambodhiparāyano.",
  "anya-e0401n0:420_23": "“Aniyamattho”ti vāsaddatthoti vuttaṃ hoti.",
  "anya-e0401n0:420_24": "Vā saddatthesu ca aniyamattho.",
  "anya-e0401n0:420_25": "Na vikappattho.",
  "anya-e0401n0:420_26": "Vikappatthehi sati dve eva sattakkhattuparamā labbhanti.",
  "anya-e0401n0:420_27": "Missakabhavona labbhati.",
  "anya-e0401n0:420_28": "Aniyamatthe tayopi labbhanti.",
  "anya-e0401n0:420_29": "Aṭṭhakathāyaṃ pana samuccayatthassa gahitattā eko missakabhavo eva labbhati.",
  "anya-e0401n0:420_30": "Nanu ca saddo nāma samuccayatthe pākaṭo,",
  "anya-e0401n0:420_31": "na aniyamatthe.",
  "anya-e0401n0:420_32": "Tasmā samuccayatthova idha yuttoti ce. Na yutto. Kasmā.",
  "anya-e0401n0:420_33": "Dvinnaṃ asaṅgahitattā.",
  "anya-e0401n0:420_34": "Aṭṭhakathāyaṃ pana samuccayatthaṃ gahetvā te dve puggalā imasmiṃ pāṭhe asaṅgahitāti vuttaṃ.",
  "anya-e0401n0:420_35": "Yadi te imasmiṃ pāṭhe asaṅgahitā.",
  "anya-e0401n0:420_36": "Katthate saṅgahitā bhaveyyuṃ.",
  "anya-e0401n0:420_37": "Na hi koci sattakkhattu paramo nāma idha asaṅgahitoti yuttoti.",
  "anya-e0401n0:420_38": "“Assā”ti tassapāḷipāṭhassa.",
  "anya-e0401n0:420_39": "“Ettha ca yasmā. La.",
  "anya-e0401n0:420_40": "Paramo nāma vutto”ti idaṃ upari ‘ye kāmabhave yevā’tiādinā ‘yediṭṭha dhamme vā’tiādinā ca yojetabbaṃ.",
  "anya-e0401n0:420_41": "So ca sukkhavipassako vā parihīnajjhāno vā daṭṭhabboti sambandho.",
  "anya-e0401n0:420_42": "“Pāḷiyaṃ”ti puggalapaññatti pāḷiyaṃ.",
  "anya-e0401n0:420_43": "“Idha niṭṭhā”ti imasmiṃ kāmaloke āsavakkhayaṃ patvā khandhaparinibbānapatti vasena niṭṭhā.",
  "anya-e0401n0:420_44": "Niṭṭhānaṃ pariyosānanti attho.",
  "anya-e0401n0:420_45": "Kulato kulaṃ gacchatīti kolaṃkolo.",
  "anya-e0401n0:420_46": "Bhavato bhavaṃ gacchatīti attho.",
  "anya-e0401n0:420_47": "Ekameva paṭisandhisaṅkhātaṃ bhavabījaṃ assa atthīti ekabījī.",
  "anya-e0401n0:420_48": "Yo ca diṭṭheva dhamme arahā.",
  "anya-e0401n0:420_49": "Tassa ca idha niṭṭhāti yojanā.",
  "anya-e0401n0:420_50": "Kena pana tiṇṇaṃ sotāpannānaṃ viseso katoti.",
  "anya-e0401n0:420_51": "Sattakkhattu paramo tāva kevalaṃ pathamamagga sampayuttehi indriyehi kato.",
  "anya-e0401n0:420_52": "Itare dve uparimaggatthāya pavattitehi vipassanindriyehi katoti.",
  "anya-e0401n0:420_53": "Tattha sattakkhattu paramo sabbamuduko hoti.",
  "anya-e0401n0:420_54": "Tato kolaṃkolo tikkho.",
  "anya-e0401n0:420_55": "So pana cha bhaviko,",
  "anya-e0401n0:420_56": "pañcabhaviko,",
  "anya-e0401n0:420_57": "catubhaviko,",
  "anya-e0401n0:420_58": "tibhaviko,",
  "anya-e0401n0:420_59": "dvibhavikoti pañcavidho.",
  "anya-e0401n0:420_60": "Tattha pañcabhaviko tikkho.",
  "anya-e0401n0:420_61": "Sesā anukkamena tikkhatarāti daṭṭhabbā.",
  "anya-e0401n0:420_62": "Ekabījī pana ekabhaviko sabbatikkho.",
  "anya-e0401n0:420_63": "Tattha sattakkhattu paramo kevalena pathamamaggānubhāvena siddhattā sabbamuduko hoti.",
  "anya-e0401n0:420_64": "Itare dvepakatiyā sattakkhattu paramabhāve ṭhatvā uparimaggatthāya vipassanā kammaṃ paṭṭhapenti.",
  "anya-e0401n0:420_65": "Tadā tesaṃ indriyāni puna visesa pattāni honti, tikkhāni.",
  "anya-e0401n0:420_66": "Tasmā te sattakkhattu paramato tikkhānāma hontīti.",
  "anya-e0401n0:420_67": "“Sattavārato oraṃ vā”ti idaṃ kolaṃkola ekabījino sandhāya vuttaṃ.",
  "anya-e0401n0:420_68": "“Upari tiṇṇaṃ maggānaṃ vipassanā niyāmetī”ti idaṃ uparime dvesotāpanne sandhāya vuttaṃ.",
  "anya-e0401n0:420_69": "Sattakkhattu paramopana pathamamaggeneva niyamitoti daṭṭhabbaṃ.",
  "anya-e0401n0:420_70": "Tathāhi soyeva saṅgahapāṭhe sarūpato āgato sotāpatti maggaṃ bhāvetvā diṭṭhivicikicchāpahānena pahīnāpāyagamano",
  "anya-e0401n0:420_71": "sattakkhattu paramo sotāpanno nāma hotīti.",
  "anya-e0401n0:420_72": "Itare pana dve pāḷiyaṃ sotāpanna puggalavibhāgaṭṭhānesveva āgatāti.",
  "anya-e0401n0:420_73": "“Ye panā”ti ye sotāpanna puggalāpana.",
  "anya-e0401n0:420_74": "Gāthāyaṃ “itosattā”ti imasmiṃ manussaloke satta saṃsarāni.",
  "anya-e0401n0:420_75": "“Tatosattā”ti tasmiṃ devaloke sattāti attho.",
  "anya-e0401n0:420_76": "Aṅguttarapāṭhe “tenacittappasādenā”ti mahāsahassilokadhātuṃ sarena viññāpetuṃ samatthassa satthuguṇe cittappasādo jāyati.",
  "anya-e0401n0:420_77": "Tena cittappasādena.",
  "anya-e0401n0:420_78": "“Tena pariyāyenā”ti sace so devesu eva saṃsarati.",
  "anya-e0401n0:420_79": "Sattakkhattuṃ opapātika paṭisandhiyo gaṇhitvā tattheva parinibbāyissati.",
  "anya-e0401n0:420_80": "Yadi manussesu eva saṃsarati.",
  "anya-e0401n0:420_81": "Sattagabbhaseyyaka paṭisandhiyo gaṇhitvā ettheva parinibbāyissati.",
  "anya-e0401n0:420_82": "Evaṃ desanā vārena cuddasa katvā desitena pariyāyenāti attho.",
  "anya-e0401n0:420_83": "“Taṃ vīmaṃsitabbaṃ”ti vadantena ṭīkācariyena sayaṃ cuddasapaṭisandhiyova icchatīti dīpeti.",
  "anya-e0401n0:420_84": "Idāni taṃ cuddasapaṭisandhivādaṃ paṭikkhipanto “vibhaṅge panā”tiādimāha.",
  "anya-e0401n0:420_85": "“Vibhaṅge”ti abhidhamme ñāṇavibhaṅge.",
  "anya-e0401n0:420_86": "Natthi ṭhānamassāti aṭṭhānaṃ.",
  "anya-e0401n0:420_87": "“Ṭhānaṃ”ti mūlakāraṇaṃ.",
  "anya-e0401n0:420_88": "Natthi avakāso assāti anavakāso.",
  "anya-e0401n0:420_89": "“Avakāso”ti paccayakāraṇaṃ.",
  "anya-e0401n0:420_90": "“Yaṃ”ti kriyāparāmasanaṃ.",
  "anya-e0401n0:420_91": "Yaṃ nibbatteyya,",
  "anya-e0401n0:420_92": "taṃ nibbattanaṃ aṭṭhānaṃ.",
  "anya-e0401n0:420_93": "So nibbattana dhammo anavakāsoti yojanā.",
  "anya-e0401n0:420_94": "“Abhisaṅkhāra viññāṇassā”ti sattabhavato uddhaṃ kāmabhave paṭisandhijanakassa kusalā kusalakamma viññāṇassa.",
  "anya-e0401n0:420_95": "“Nirodhenā”ti sotāpatti maggakkhaṇe eva nirodhanena.",
  "anya-e0401n0:420_96": "Nirujjhantīti sambandho.",
  "anya-e0401n0:420_97": "“Nāmañca rūpañcā”ti ye nāma rūpadhammā uppajjeyyuṃ.",
  "anya-e0401n0:420_98": "Ete nāma rūpadhammā ettha etasmiṃ abhisaṅkhāra viññāṇa nirodhakkhaṇe nirujjhantīti yojanā.",
  "anya-e0401n0:420_99": "“Yathāvuttanayenevā”ti tena pariyāyenāti vuttappakāranayeneva.",
  "anya-e0401n0:420_100": "“Tadekaṭṭhamohassā”ti tena rāgena tena dosena ekasmiṃ citte ekato ṭhitassa mohassa.",
  "anya-e0401n0:420_101": "Na diṭṭhivicikicchā sampayuttassa mohassa.",
  "anya-e0401n0:420_102": "Tassa pathamamagge eva pahīnattā.",
  "anya-e0401n0:420_103": "Nāpi uddhaccacittasampayuttassa mohassa.",
  "anya-e0401n0:420_104": "Tassa catutthamagge eva pahātabbattā.",
  "anya-e0401n0:420_105": "Uppajjantā rāgadosamohā.",
  "anya-e0401n0:420_106": "“Dhammikesū”ti dhammena samena uppannesu.",
  "anya-e0401n0:420_107": "“Yato”ti yaṃkāraṇā.",
  "anya-e0401n0:420_108": "Balavantakāraṇāti attho.",
  "anya-e0401n0:420_109": "“Tesaṃ”ti sotāpannānaṃ.",
  "anya-e0401n0:420_110": "“Sallikhana vasenā”ti bahalapakkhaṃ thūlabhāgaṃ suṭṭhulikhanavasena.",
  "anya-e0401n0:420_111": "Adhiccuppatti nāma pubbe yathāpavattaṃ kālaṃ adhicca atikkamma uppatti.",
  "anya-e0401n0:420_112": "Uppajjantānampi rāgadosamohānaṃ.",
  "anya-e0401n0:420_113": "“Tesaṃ pī”ti sakadāgāmīnampi.",
  "anya-e0401n0:420_114": "“Methunavatthu samāyogo icchito”ti jāyampatīnaṃ methunakammasamāyogo nāma sakadāgāmīnaṃ atthīti icchito.",
  "anya-e0401n0:420_115": "Therohi adhiccuppattimattaṃ icchati.",
  "anya-e0401n0:420_116": "Pariyuṭṭhānamandataṃ na icchati.",
  "anya-e0401n0:420_117": "Sakadāgāmīnaṃ puttadhītaropi sandissantīti vadati.",
  "anya-e0401n0:420_118": "“Mahāaṭṭhakathāyaṃ paṭikkhitto”ti therassa manorathamattaṃti vatvā paṭikkhitto.",
  "anya-e0401n0:420_119": "Idaṃ sabbaṃ aṭṭhasāliniyaṃ vuttaṃ.",
  "anya-e0401n0:420_120": "“Chakkanipāte”ti aṅguttare chakkanipāte.",
  "anya-e0401n0:420_121": "“Migāsāḷavatthumhī”ti migāsāḷanāmikāya upāsikāya vatthumhi.",
  "anya-e0401n0:420_122": "Keci imaṃ vatthuṃ disvā mahāaṭṭhakathāvādaṃ na rocenti.",
  "anya-e0401n0:420_123": "Mahāsivattheravādaṃ rocenti.",
  "anya-e0401n0:420_124": "“Abrahmacārino”ti methuna dhammā appaṭiviratassa.",
  "anya-e0401n0:420_125": "“Sakadāgāmittaṃ byākataṃ”ti tasmiṃ kālaṅkate so brāhmaṇo idha sakadāgāmibhāvaṃ patvā tusitākāyaṃ upapannoti",
  "anya-e0401n0:420_126": "evaṃ tassa yaṃ sakadāgāmittaṃ bhagavatā byākataṃ.",
  "anya-e0401n0:420_127": "“Adhigamavasenā”ti sakadāgāmibhāvaṃ paṭilābhavasena.",
  "anya-e0401n0:420_128": "Na pana abrahmacārino sato adhigamavasenāti adhippāyo.",
  "anya-e0401n0:420_129": "Maraṇāsannakālepi hi sikkhāpadādhiṭṭhānena saha uparimaggaphalādhigamanaṃ nāma tikkhapaññassa ariyasāvakassa na dukkaranti.",
  "anya-e0401n0:420_130": "Etena kesañci theravādarocanaṃ paṭikkhittaṃ hoti.",
  "anya-e0401n0:420_131": "“Sakiṃdeva imaṃlokaṃ āgantvā”ti etena ito paralokaṃ gamanassa ca tato puna idhāgamanassa ca siddhattā",
  "anya-e0401n0:420_132": "ayaṃ puggalo suddhena magganiyāmena kāmabhave dvikkhattu paramonāma hotīti siddho. Kathaṃ.",
  "anya-e0401n0:420_133": "Idha patvā tattha nibbattitvā idha parinibbāyī,",
  "anya-e0401n0:420_134": "tattha patvā idha nibbattitvā tattha parinibbāyīti.",
  "anya-e0401n0:420_135": "Sesāpana cattāro vipassanāniyāmena siddhā hontīti viññāyati.",
  "anya-e0401n0:420_136": "Katame cattāro.",
  "anya-e0401n0:420_137": "Idha patvā idha parinibbāyī.",
  "anya-e0401n0:420_138": "Tattha patvā tattha parinibbāyī.",
  "anya-e0401n0:420_139": "Idha patvā tattha parinibbāyī.",
  "anya-e0401n0:420_140": "Tattha patvā idha parinibbāyīti.",
  "anya-e0401n0:420_141": "Ettha ca tīsu sotāpannesu ekosattakkhattu paramo eva magganiyāmena siddho.",
  "anya-e0401n0:420_142": "Sesā pana dve sotāpannā vipassanāniyāmena siddhā.",
  "anya-e0401n0:420_143": "Cha sakadāgāmīsu dve eva magganiyāmena siddhā.",
  "anya-e0401n0:420_144": "Sesā pana cattāro vipassanāniyāmena siddhā.",
  "anya-e0401n0:420_145": "Tattha maggasiddhesu sotāpanna sakadāgāmīsu saṅkaro natthi.",
  "anya-e0401n0:420_146": "Vipassanāsiddhesu pana saṅkaro atthi.",
  "anya-e0401n0:420_147": "Atthato aviruddhe sati,",
  "anya-e0401n0:420_148": "vohāramattena saṅkare doso natthīti daṭṭhabbaṃ.",
  "anya-e0401n0:420_149": "Āgantvāti pāṭhavasena āgamanatoti vuttaṃ.",
  "anya-e0401n0:420_150": "Āgantāti pana pāṭho yutto.",
  "anya-e0401n0:420_151": "Āgamanasīlo āgamana dhammo hutvā sakadāgāmī nāmāti attho.",
  "anya-e0401n0:420_152": "Anāgantvā itthattanti etthapi esevanayo.",
  "anya-e0401n0:420_153": "Arahato bhāvo arahattaṃ.",
  "anya-e0401n0:420_154": "Arahatta maggaṃ.",
  "anya-e0401n0:420_155": "Dakkhiṇāya vipattikarānāma appapphala appānisaṃsakarā.",
  "anya-e0401n0:420_156": "Sampattikarā nāma mahapphala mahānisaṃsakarā.",
  "anya-e0401n0:420_157": "Sīlakkhandhādiguṇā nāma sīlakkhandha samādhikkhandha paññākkhandha vimuttikkhandha vimuttiññāṇa dassanakkhandhaguṇā.",
  "anya-e0401n0:420_158": "“Dakkhiṇeyyesū”ti dakkhiṇāraha puggalesu.",
  "anya-e0401n0:420_159": "“Dhuraṃ”ti padhānasīsaṭṭhāniyaṃ vuccati.",
  "anya-e0401n0:420_160": "Saddhā eva dhuraṃ assāti saddhādhuro.",
  "anya-e0401n0:420_161": "Evaṃ paññādhuro.",
  "anya-e0401n0:420_162": "Kasmā panettha vīriyadhuro na gahitoti.",
  "anya-e0401n0:420_163": "Pāḷiyaṃ saddhāvāhī maggaṃ bhāveti,",
  "anya-e0401n0:420_164": "paññāvāhī maggaṃ bhāvetīti vuttaṃ.",
  "anya-e0401n0:420_165": "Na pana vuttaṃ vīriyavāhī maggaṃ bhāvetīti.",
  "anya-e0401n0:420_166": "Tasmā na gahitoti.",
  "anya-e0401n0:420_167": "Kasmā pana vīriyavāhī maggaṃ bhāvetīti na vuttanti. Vuccate.",
  "anya-e0401n0:420_168": "Maggaṃ bhāventassa nāma ādimhi diṭṭhivicikicchānaṃ pahānāya kammaṃ mahantaṃ hoti. Kasmā,",
  "anya-e0401n0:420_169": "apāyamūlakattā.",
  "anya-e0401n0:420_170": "Tattha saddhā ca vicikicchā ca dve ujuppaṭipakkhā honti.",
  "anya-e0401n0:420_171": "Yasmiṃ ārammaṇe saddhā nivisati,",
  "anya-e0401n0:420_172": "tasmiṃ vicikicchā natthi.",
  "anya-e0401n0:420_173": "Yasmiṃ vicikicchā nivisati,",
  "anya-e0401n0:420_174": "tasmiṃ saddhā natthi.",
  "anya-e0401n0:420_175": "Tathā paññādiṭṭhiyo ca ujuppaṭipakkhā.",
  "anya-e0401n0:420_176": "Yattha paññā,",
  "anya-e0401n0:420_177": "na tattha diṭṭhi.",
  "anya-e0401n0:420_178": "Yattha diṭṭhi,",
  "anya-e0401n0:420_179": "na tattha paññāti.",
  "anya-e0401n0:420_180": "Api ca saddhā attano visaye diṭṭhiṃ vidhamatiyeva.",
  "anya-e0401n0:420_181": "Paññāya vicikicchāvidhamane vattabbameva natthi.",
  "anya-e0401n0:420_182": "Tasmā āraddha vipassako aniccādīsu aveccappasādamattenapi diṭṭhivicikicchāyo pajahitvā saddhānusāribhāvañca",
  "anya-e0401n0:420_183": "suṭṭhutaraṃ pasīditvā saddhāvimuttabhāvañca pāpuṇāti.",
  "anya-e0401n0:420_184": "Paññāya aniccādīni nijjhānakkhamaṃ katvā dhammānusāribhāvañca suṭṭhutaraṃ passitvā diṭṭhipattapaññā vimuttabhāvañca pāpuṇāti.",
  "anya-e0401n0:420_185": "Vīriyaṃ pana diṭṭhivicikicchānaṃ paṭipakkhamattampi na hoti.",
  "anya-e0401n0:420_186": "Atha kho tāsaṃ sahāyopi hoti,",
  "anya-e0401n0:420_187": "dhurabhūtañca.",
  "anya-e0401n0:420_188": "Paggahalakkhaṇañhi vīriyaṃ.",
  "anya-e0401n0:420_189": "Taṃ saddhaṃpi paggaṇhāti,",
  "anya-e0401n0:420_190": "paññaṃpi paggaṇhāti,",
  "anya-e0401n0:420_191": "diṭṭhiṃpi paggaṇhāti,",
  "anya-e0401n0:420_192": "vicikicchampi paggaṇhātiyeva.",
  "anya-e0401n0:420_193": "Kutopana attano sabhāvena diṭṭhivicikicchāyo pajahituṃ sakkhissati.",
  "anya-e0401n0:420_194": "Tasmā imasmiṃ ṭhāne vīriyavāhīti ca vīriyadhuroti ca na vuttoti.",
  "anya-e0401n0:420_195": "Kāyasakkhimhi pana saddhā ca paññā ca samabalā honti.",
  "anya-e0401n0:420_196": "Vīriyañca sayaṃ sammappadhānaṭṭhāne ṭhatvā tadubhayaṃ upabrūheti.",
  "anya-e0401n0:420_197": "So ca puggalo tadubhayabalena diṭṭhivicikicchādayo pajahitvā kāyasakkhibhāvaṃ pāpuṇāti.",
  "anya-e0401n0:420_198": "Aṭṭhavimokkhe vā uppādetvā ubhatobhāga vimuttabhāvaṃ pāpuṇāti.",
  "anya-e0401n0:420_199": "Imesu pana dvīsu puggalesu vīriyassa thāmo suṭṭhu pākaṭo.",
  "anya-e0401n0:420_200": "Tasmā ime dve vīriyādhikātveva vattabbā.",
  "anya-e0401n0:420_201": "Na vīriyadhuroti.",
  "anya-e0401n0:420_202": "Catuppaṭipadā nāma dukkhāpaṭipadā dandhābhiññā.",
  "anya-e0401n0:420_203": "Dukkhāpaṭipadā khippābhiññā.",
  "anya-e0401n0:420_204": "Sukhāpaṭipadā dandhābhiññā.",
  "anya-e0401n0:420_205": "Sukhāpaṭipadā khippābhiññā.",
  "anya-e0401n0:420_206": "Tividhavimokkho nāma suññato vimokkho.",
  "anya-e0401n0:420_207": "Animitto vimokkho.",
  "anya-e0401n0:420_208": "Appaṇihito vimokkho.",
  "anya-e0401n0:420_209": "“Tayo antarā parinibbāyino”ti ettha āyukappassa pariyantaṃ apatvā antarā eva kilesaparinibbānapattā antarāparinibbāyī nāma.",
  "anya-e0401n0:420_210": "So tividho.",
  "anya-e0401n0:420_211": "Āyukappassa pathamabhāge parinibbāyī,",
  "anya-e0401n0:420_212": "dutīyabhāge,",
  "anya-e0401n0:420_213": "tatīyabhāgeti.",
  "anya-e0401n0:420_214": "Ime tayo antarā parinibbāyino nāma.",
  "anya-e0401n0:420_215": "Upahaccaparinibbāyī nāma āyukappa pariyante parinibbāyī.",
  "anya-e0401n0:420_216": "Uddhaṃ mukho vaṭṭasoto etassāti uddhaṃsoto.",
  "anya-e0401n0:420_217": "Akaniṭṭhaṃ avassaṃ gamissatīti akaniṭṭhagāmī.",
  "anya-e0401n0:420_218": "Vipassanā kammaṃ sasaṅkhāraṃ sappayogaṃ katvā parinibbāyī sasaṅkhāra parinibbāyī.",
  "anya-e0401n0:420_219": "Saṅkhārarahitena sukhena vipassanā kammena parinibbāyī asaṅkhāra parinibbāyī.",
  "anya-e0401n0:420_220": "“Dvādasa sotāpannā”ti ekabījikā tayo.",
  "anya-e0401n0:420_221": "Te eva catūhi paṭipadāhi guṇitā dvādasa.",
  "anya-e0401n0:420_222": "Dvādasa sakadāgāmino pubbe vuttanayā eva.",
  "anya-e0401n0:421_0": "Ekaccānaṃ eva anāgāmi arahantānaṃ eva.",
  "anya-e0401n0:421_1": "“Ajjhositassā”ti adhiositassa.",
  "anya-e0401n0:421_2": "Mamevidanti niṭṭhānaṃ katvā ṭhapitassa.",
  "anya-e0401n0:421_3": "Gilitvā ṭhapitassāti vuttaṃ hoti.",
  "anya-e0401n0:421_4": "Bahalena thūlena kāmarāgena vimuttā bahalarāgavimuttā.",
  "anya-e0401n0:421_5": "Āruppesu ca tasso arūpasamāpattiyo eva atthi.",
  "anya-e0401n0:421_6": "Na catasso rūpasamāpattiyo.",
  "anya-e0401n0:421_7": "Tasmā tattha anupubbanirodho na labbhati.",
  "anya-e0401n0:421_8": "“Ādito paṭṭhāyā”ti aṭṭhasu samāpattīsu pathamajjhāna samāpattiādi.",
  "anya-e0401n0:421_9": "Tato paṭṭhāya.",
  "anya-e0401n0:421_10": "Anupubbanirodho nāma pathamajjhāne paṭighasaññānānattasaññānaṃ nirodho.",
  "anya-e0401n0:421_11": "Paṭighasaññā nāma pañcaviññāṇasaññā.",
  "anya-e0401n0:421_12": "Nānattasaññā nāma kasiṇa nimittato aññesu nānārammaṇesu pavattamanoviññāṇa saññā.",
  "anya-e0401n0:421_13": "Dutīyajjhāne vitakka vicārānaṃ nirodhotiādinā anupubba nirodho.",
  "anya-e0401n0:421_14": "“Tato pañcamajjhānaṃ”ti pañcakanayena vuttaṃ.",
  "anya-e0401n0:421_15": "Aṭṭhasamāpatti vacanaṃ pana catukkanayena vuttaṃ.",
  "anya-e0401n0:421_16": "Tadubhayaṃpi puggalānurūpaṃ labbhatiyeva.",
  "anya-e0401n0:421_17": "Yuganandhaṃ nāma dvandabandhanaṃ,",
  "anya-e0401n0:421_18": "samathavipassanānaṃ yuganandhanti viggaho.",
  "anya-e0401n0:421_19": "“Samāpajjana vuṭṭhāna vipassanāvasenā”ti ettha vasibhāvapattaṃ samāpajjanañca vuṭṭhānañca gahetabbaṃ.",
  "anya-e0401n0:421_20": "Attano sarīrā baddhesu parikkhāresu samāpattibaleneva antarāyābhāvato visuṃ adhiṭṭhātabba kiccaṃ natthīti",
  "anya-e0401n0:421_21": "vuttaṃ “attano sarīrābaddhe parikkhāre ṭhapetvā”ti.",
  "anya-e0401n0:421_22": "“Nānābaddhānī”ti nānāṭhānehi ābaddhāni.",
  "anya-e0401n0:421_23": "Nānāṭhānesu ṭhapitānīti vuttaṃ hoti.",
  "anya-e0401n0:421_24": "“Parissayenā”ti antarāyena.",
  "anya-e0401n0:421_25": "Māvinassantūti vā nānābaddha avikopanaṃ adhiṭṭhātabbaṃ.",
  "anya-e0401n0:421_26": "Tadā vuṭṭhahāmītivā saṅghappatimānanaṃ adhiṭṭhātabbaṃ.",
  "anya-e0401n0:421_27": "Evaṃ satthupakkosanaṃpi.",
  "anya-e0401n0:421_28": "“Addhānaparicchedo”ti attano jīvitakālassa upaparikkhaṇaṃ.",
  "anya-e0401n0:421_29": "Maraṇañhi nāma samāpattibalenapi paṭibāhituṃ na sakkāhoti.",
  "anya-e0401n0:421_30": "Anto samāpattiyañca maraṇe sati sabrahmacārīsu kattabbavattaṃ na kareyya.",
  "anya-e0401n0:421_31": "Etañhi vattaṃ yaṃ ariyasāvakānaṃ maraṇāsanne sabrahmacārīnaṃ vā upaṭṭhākānaṃ vā appamādakathānu sāsanikammaṃ.",
  "anya-e0401n0:421_32": "Samāpattiyaṃ vā aññatitthiyānaṃ garahā vivajjanatthaṃ.",
  "anya-e0401n0:421_33": "Evañhi te garaheyyuṃ.",
  "anya-e0401n0:421_34": "Gotamasāvakānaṃ nirodhasamāpatti nāma ekaṃ maraṇamukhaṃ.",
  "anya-e0401n0:421_35": "Yaṃ samāpajjanto asuko bhikkhu maraṇaṃ gacchati.",
  "anya-e0401n0:421_36": "Anariya kammaṃ hetanti.",
  "anya-e0401n0:422_0": "“Yadatthaṃ”ti paṭipatti rasassādatthaṃ.",
  "anya-e0401n0:422_1": "“Tadatthe”ti tasmiṃ atthe.",
  "anya-e0401n0:422_2": "Nirāmisa sukhaṃ nāma āmisarahita sukhaṃ.",
  "anya-e0401n0:422_3": "Duvidhañhi sukhaṃ sāmisasukhañca nirāmisasukhañca.",
  "anya-e0401n0:422_4": "Tattha ye loke iṭṭha kanta manāpiyā pañcakāmaguṇā nāma atthi.",
  "anya-e0401n0:422_5": "Te kilesehi āmasitabbattā āmisā nāma.",
  "anya-e0401n0:422_6": "Yañcasukhaṃ te āmise paṭicca uppajjati,",
  "anya-e0401n0:422_7": "taṃ sāmisasukhaṃ nāma.",
  "anya-e0401n0:422_8": "Yaṃ loke dibbaṃ sukhaṃ mānusakaṃ sukhanti mamāyanti.",
  "anya-e0401n0:422_9": "Yañca anubhavantaṃ mahājanaṃ sabbāni apāyabhaya vaṭṭabhayāni samparivārenti.",
  "anya-e0401n0:422_10": "Jhānasukha maggasukha phalasukha nibbānasukhaṃ pana nirāmisasukhaṃ nāma.",
  "anya-e0401n0:422_11": "Yaṃ nekkhammasukhanti ca pavivekasukhanti ca upasamasukhanti ca sambodhisukhanti ca vimuttisukhanti ca ariyasukhanti ca anavajjasukhanti ca vuccati.",
  "anya-e0401n0:422_12": "Yañca anubhavantaṃ ariyajanaṃ sabbāni apāyabhaya vaṭṭabhayāni samparivajjanti.",
  "anya-e0401n0:422_13": "“Assāditabbaṭṭhenā”ti kilesapalibodhehi vimuttattā vipula gambhīra santa paṇītarasattā ca ahosukhaṃ ahosukhanti udāharantenapi assāditabbaṭṭhenāti.",
  "anya-e0401n0:423_0": "Kammaṭṭhānasaṅgahānudīpanā niṭṭhitā.",
  "anya-e0401n0:424_0": "Nigamagāthāsu.",
  "anya-e0401n0:425_0": "262.",
  "anya-e0401n0:425_1": "Caritabbanti cārittaṃ.",
  "anya-e0401n0:425_2": "Dasakusalakammapathadhammajātaṃ.",
  "anya-e0401n0:425_3": "“Kulācārenā”ti kulaparamparato āgatena ācārena.",
  "anya-e0401n0:425_4": "“Ñāti mitta dhana bhogasampattiyā”ti hetuatthe karaṇavacanaṃ.",
  "anya-e0401n0:425_5": "“Visāle”ti vipule.",
  "anya-e0401n0:425_6": "“Tenā”ti tassapadassa vibhatyanta dassanaṃ.",
  "anya-e0401n0:425_7": "“Saddhāyā”ti ratanattaye aveccappasādasaddhāvasena.",
  "anya-e0401n0:425_8": "“Abhivuḍḍhānaṃ”ti hānabhāgiya ṭhitibhāgiyabhāvaṃ atikkammavisesabhāgiya nibbedhabhāgiya bhāvapattivasena atissaya vuḍḍhānaṃ.",
  "anya-e0401n0:425_9": "“Parisuddhānañcā”ti attukkaṃsana paravambhanādi dosehi parisuddhānañca.",
  "anya-e0401n0:425_10": "Naṃ naṃ janaṃ pātirakkhatīti nampo.",
  "anya-e0401n0:425_11": "Diṭṭhadiṭṭhesu mettāvihārīti vuttaṃ hoti.",
  "anya-e0401n0:425_12": "Āvhātabboti avhayo. Nāmaṃ.",
  "anya-e0401n0:425_13": "Nampo iti avhayo assāti nampavhayoti vacanattho.",
  "anya-e0401n0:425_14": "“Paṇidhāyā”ti patthetvāti atthaṃ nivatteti “bhusaṃ nidhāyā”tiādinā.",
  "anya-e0401n0:425_15": "“Upādāya paṭiccā”ti tassa padassa pariyāyadassanametaṃ.",
  "anya-e0401n0:425_16": "“Attano mandabuddhīnaṃ”ti paccakkhe dharamānānanti adhippāyo.",
  "anya-e0401n0:425_17": "Tenāha “pacchima janānaṃ vā”ti.",
  "anya-e0401n0:425_18": "Anukampanaṃ anukampo.",
  "anya-e0401n0:425_19": "Kathaṃ nu kho ime janā abhidhammatthesu sukhena ājāneyyunti evaṃ pavatto cittabyāpāro.",
  "anya-e0401n0:425_20": "Atthato anudayasaṅkhātā karuṇāyeva.",
  "anya-e0401n0:425_21": "Tenāha “anudayaṃ kāruññaṃ”ti.",
  "anya-e0401n0:425_22": "“Patthitaṃ”ti vā sādhuvatassa yaṃ thero evarūpaṃ pakaraṇaṃ kareyyāti evaṃ cirakālaṃ patthitaṃ āsiṃsitanti attho.",
  "anya-e0401n0:425_23": "“Khuddasikkhāṭīkāyaṃ”ti porāṇaṭīkaṃ sandhāya vuttaṃ.",
  "anya-e0401n0:425_24": "Somavihārotveva paññāyittha tasmiṃ dīpeti adhippāyo.",
  "anya-e0401n0:425_25": "Gāthāyaṃ “athā”ti tasmiṃkāle.",
  "anya-e0401n0:425_26": "“Etthā”ti etasmiṃ nagare.",
  "anya-e0401n0:425_27": "“Saddo”ti kasmā rājā evarūpaṃ maṅgalahatthiṃ brāhmaṇānaṃ adāsi.",
  "anya-e0401n0:425_28": "Netaṃ patirūpaṃ yaṃ raññā katanti evaṃ pavatto amanāpasaddo.",
  "anya-e0401n0:425_29": "“Bheravo”ti bhīrutājanako bhayānako.",
  "anya-e0401n0:425_30": "“Sivīnaṃ”ti siviraṭṭhavāsīnaṃ.",
  "anya-e0401n0:425_31": "“Raṭṭhavaḍḍhane”ti raṭṭhaṃ vaḍḍhetīti raṭṭhavaḍḍhano.",
  "anya-e0401n0:425_32": "Hatthināgo.",
  "anya-e0401n0:425_33": "So hi lakkhaṇasampanno ājāniyo hoti.",
  "anya-e0401n0:425_34": "Yasmiṃ raṭṭhe taṃ abhimaṅgalaṃ karonti,",
  "anya-e0401n0:425_35": "tasmiṃ raṭṭhe devo sammā vassati,",
  "anya-e0401n0:425_36": "nānābhayupaddavā tasmiṃ nuppajjantīti lokasammato maṅgalahatthī hoti.",
  "anya-e0401n0:425_37": "Tena vuttaṃ “sivīnaṃ raṭṭhavaḍḍhane”ti.",
  "anya-e0401n0:425_38": "“Vitthiṇṇo”ti vitthārito.",
  "anya-e0401n0:425_39": "Ativitthāroti vuttaṃ hoti.",
  "anya-e0401n0:425_40": "Dhanīyanti mahājanehi daṭṭhuṃ patthīyantīti dhaññā.",
  "anya-e0401n0:425_41": "Mahiddhikā.",
  "anya-e0401n0:425_42": "Adhivasanti etthāti adhivāso.",
  "anya-e0401n0:425_43": "Dhaññānaṃ adhivāsoti samāso.",
  "anya-e0401n0:425_44": "Ajjhāvasiṃsu etthāti ajjhāvutthaṃ.",
  "anya-e0401n0:425_45": "Kittiguṇavasena udenti uggacchantīti uditā.",
  "anya-e0401n0:425_46": "Uditānaṃpi uditoti viggaho.",
  "anya-e0401n0:425_47": "Tenāha “nabhamajjhe”tiādiṃ.",
  "anya-e0401n0:425_48": "Sārajjanaṃ sārado.",
  "anya-e0401n0:425_49": "Vigato sārado yassāti visārado.",
  "anya-e0401n0:425_50": "Visāradassa bhāvo vesārajjaṃ.",
  "anya-e0401n0:425_51": "Pariyattiyaṃ vesārajjaṃ pariyattivesārajjaṃ.",
  "anya-e0401n0:425_52": "Tepiṭakapariyattiyaṃ veyyattiyaññāṇaṃ.",
  "anya-e0401n0:425_53": "Taṃ ādi etissā paññāyāti pariyattivesārajjādi paññā.",
  "anya-e0401n0:425_54": "Pāpato lajjanasīlāti lajjinoti āha “pāpagarahino”ti.",
  "anya-e0401n0:425_55": "Pāpaṃ dhammaṃ garahantiādīnavaṃ kathayanti sīlenāti pāpagarahino.",
  "anya-e0401n0:425_56": "“Anussarantū”ti punappunaṃ sarantu.",
  "anya-e0401n0:425_57": "Visesena bhavanti vepullaṃ gacchantīti vibhavā.",
  "anya-e0401n0:425_58": "Puññāni ca tāni vibhavācāti puññavibhavā.",
  "anya-e0401n0:425_59": "Vipulapuññānīti dassetuṃ “vipulānaṃ”tiādimāha.",
  "anya-e0401n0:425_60": "Anuttariya dhammā nāma dassanānuttariya savanānuttariyādayo.",
  "anya-e0401n0:425_61": "Loke bahūsu dassanesu ito uttaraṃ aññaṃ dassanaṃ nāma natthīti dassanānuttariyaṃ.",
  "anya-e0401n0:425_62": "Ratanattayadassanaṃ.",
  "anya-e0401n0:425_63": "Catusaccadassanañca.",
  "anya-e0401n0:425_64": "Ratanattayaguṇakathāsavanaṃ,",
  "anya-e0401n0:425_65": "khandhāyatana dhātu saccapaṭiccasamuppādakathāsavanañca savanānuttariyaṃ nāma.",
  "anya-e0401n0:425_66": "Tesu ratanattayādīsu saddhā paṭilābho lābhānuttariyaṃ nāma.",
  "anya-e0401n0:425_67": "Tesameva punappunaṃ saraṇaṃ anussatānuttariyaṃ nāma.",
  "anya-e0401n0:425_68": "Ratanattaye catūhi paccayehi vā vattappaṭivattakaraṇena vā paricaraṇaṃ pāricariyānuttariyaṃ nāma.",
  "anya-e0401n0:425_69": "Buddhapaññattāsu tīsu sikkhāsu samādāya sikkhanaṃ sikkhānuttariyaṃ nāma.",
  "anya-e0401n0:425_70": "Tādise paññāvadātaguṇasobhādike guṇe avassaṃ bhajanti pāpuṇantīti tādisaguṇabhāgino.",
  "anya-e0401n0:425_71": "“Bhavissāmā”ti bhavituṃ ussāhaṃ karissāmāti vuttaṃ hoti.",
  "anya-e0401n0:426_0": "Dīpaniyā nigamagāthāsu.",
  "anya-e0401n0:427_0": "“Bashyusuññacammekamhī”ti ettha “bashyū”ti aṭṭhasaṅkhyāya saṅketa vacanaṃ.",
  "anya-e0401n0:427_1": "“Cammaṃ”ti dvisaṅkhyāya.",
  "anya-e0401n0:427_2": "Ekañca dukañca suññañca aṭṭhacāti gaṇanakkamo.",
  "anya-e0401n0:427_3": "Sahassa dvisata aṭṭhasaṅkhāte sāketi attho.",
  "anya-e0401n0:427_4": "Esanayo parato “navapañca cammekamhī”ti padepi.",
  "anya-e0401n0:427_5": "Gāthāvaṇṇanāsu.",
  "anya-e0401n0:427_6": "Nagarati na cavatīti nagaraṃ.",
  "anya-e0401n0:427_7": "Thāvariyanti vuttaṃ hoti.",
  "anya-e0401n0:427_8": "“Rañjetī”ti rameti.",
  "anya-e0401n0:427_9": "Khemasubhikkhatādiguṇehi anāgate jane gamāpeti,",
  "anya-e0401n0:427_10": "āgate aññattha gantuṃ na detīti vuttaṃ hoti.",
  "anya-e0401n0:427_11": "Rohitamigā nāma suvaṇṇavaṇṇamigā.",
  "anya-e0401n0:427_12": "“Sāke”ti sākanāmena raññā puna saṅkhatattā imaṃ kaliyugaṃ sākanti vuccati.",
  "anya-e0401n0:427_13": "Yaṃ etarahi sākrarājantipi voharanti.",
  "anya-e0401n0:427_14": "Sākarājā ca nāma uttarāpathesu eko gandhārarājā.",
  "anya-e0401n0:427_15": "Yaṃ jeṭṭhakaṃ katvā bhinnaladdhikā vajjībhikkhū imaṃ dhamma vinayaṃ mahāsaṅghīkaṃ nāma saṅgahaṃ āropenti.",
  "anya-e0401n0:427_16": "So ca dhammavinayasaṅgaho uttarāpathesu vattati.",
  "anya-e0401n0:427_17": "Vesāliyaṃ yasatthera saṅgaho pana dakkhiṇāpathesūti.",
  "anya-e0401n0:427_18": "Cattāriyugāni nāma loke paññapenti satyayugaṃ,",
  "anya-e0401n0:427_19": "dvāparayugaṃ,",
  "anya-e0401n0:427_20": "tetrayugaṃ,",
  "anya-e0401n0:427_21": "kaliyuga,nti.",
  "anya-e0401n0:427_22": "Yuganti ca āyuparimāṇaṃ vuccati.",
  "anya-e0401n0:427_23": "Idānipana kaliyugaṃ vattati.",
  "anya-e0401n0:427_24": "Tena vuttaṃ “sāketi kaliyuge”ti.",
  "anya-e0401n0:427_25": "Pāpayugeti attho.",
  "anya-e0401n0:427_26": "“La tī”ti sālikkhettānaṃ sodhanaṭṭhānattā evaṃ mrammadesavohārena laddhanāmaṃ araññaṃ.",
  "anya-e0401n0:427_27": "Taṃ pana muṃrvānagarassa esanne pañcadhanusatike padese jātaṃ.",
  "anya-e0401n0:427_28": "“Vissute”ti visesena kittite.",
  "anya-e0401n0:427_29": "Sārañca asārañca vivecenti vicāretvā jānantisīlenāti sārāsāra vivekinoti vacanatthoti.",
  "anya-e0401n0:428_0": "Iti paramatthadīpaniyā anudīpanā niṭṭhitā.",
  "anya-e0401n0:429_0": "1. Paramatthadīpanī nāma, yena therena sā katā.",
  "anya-e0401n0:430_0": "Teneve sā katā hoti, ayaṃ tassānu dīpanī.",
  "anya-e0401n0:431_0": "2. Aṭṭhasattadvayekamhi, sāke sā jeṭṭhamāsake.",
  "anya-e0401n0:432_0": "Kāḷe navamiyaṃ divā, majjhanhike niṭṭhaṃ gatā.",
  "anya-e0401n0:433_0": "Anudīpanī niṭṭhitā."
}