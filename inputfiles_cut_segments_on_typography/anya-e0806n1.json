{
  "anya-e0806n1:0_0": "1. Paṭhamakaṇḍavaṇṇanā",
  "anya-e0806n1:1_0": "Saññādhikāra",
  "anya-e0806n1:2_0": "1. A ādayo",
  "anya-e0806n1:3_0": "Sabbavacanānaṁ sātthakaniratthakattabyabhicārittā ‘ida’ntiādinā sadiṭṭhantena saṁsayamupadassiya sātthakattamassa dassetuñca ‘na tāva…pe…",
  "anya-e0806n1:3_1": "sātthakattā’ti vuttaṁ,",
  "anya-e0806n1:3_2": "ummattakādivākyamiti ‘dasa dāḷimā,",
  "anya-e0806n1:3_3": "cha apūpā,",
  "anya-e0806n1:3_4": "kuṇḍamajājinaṁ,",
  "anya-e0806n1:3_5": "palālapiṇḍo’iccādikaṁ,",
  "anya-e0806n1:3_6": "avayavatthāna maññamaññanāti sambandhā samudāyatthābhāvato anatthakattaṁ,",
  "anya-e0806n1:3_7": "ādivākyanti “manoseṭṭhā manomayā”tiādivākyaṁ,",
  "anya-e0806n1:3_8": "sātthakattaṁ panassa padatthāna maññamaññābhisambandhassa patītito.",
  "anya-e0806n1:4_0": "Atha aādyādisaddānaṁ sādhuttānvākhyānāya idaṁ vacanamiccādivikappantarasambhave kathaṁ niyamo vuttiyaṁ",
  "anya-e0806n1:4_1": "vuttenatthena sātthakattamiccāsaṅkiya tesamihānupayogittaṁ kamena paṭipādayitumāha ‘vakkhamānatthamevida’miccādi,’",
  "anya-e0806n1:4_2": "ākārādayo niggahītantā’iccādinā vuttiyaṁ vakkhamāno attho yassa taṁ tathā vuttaṁ,",
  "anya-e0806n1:4_3": "sādhūnaṁ sādhusaddānaṁ anusāsanaṁ ākhyānaṁ attho payojanaṁ yassa tanti viggaho.",
  "anya-e0806n1:5_0": "Sādhusaddānusāsanasaṅkāpettha “katthettha kutrātrakvehidhā”ti (4-",
  "anya-e0806n1:5_1": "100) ādinā katthādisaddānaṁ sādhuttānusāsanassa dassanato,",
  "anya-e0806n1:5_2": "lakkhaṇantarena sādhubhāvassa anvākhyātattāti āpubbādāiccasmā “dādhātvī”ti (5-",
  "anya-e0806n1:5_3": "45) ippaccaye ākāralope ca ādīti aādiyesanti aññapadatthasamāse yomhi “yosu jhissa pume”ti (2-",
  "anya-e0806n1:5_4": "93) ‘ṭe aādayo’ti,",
  "anya-e0806n1:5_5": "tayo ca cattālīsā cāti cattha samāse “tadaminādīni”ti cata lopeca rasse ca titālīsāti, ‘vaṇṇa-",
  "anya-e0806n1:5_6": "vaṇṇane’iccasmā “bhāvakārakesva ghaṇa ghakā”ti (5-",
  "anya-e0806n1:5_7": "44) appaccayeyomhi ṭādese vaṇṇāiti ca sijjhanato,",
  "anya-e0806n1:5_8": "payoganiyamatthanti titālīsavaṇṇasaddesu paresu eva aādisaddo payujjīyatīti evaṁ payoganiyamatthaṁ,",
  "anya-e0806n1:5_9": "ayampi vikappantara sambhāvanā “abhūtatabbhāve karāsabhūyoge vikārā cī”ti (4-",
  "anya-e0806n1:5_10": "119) payoganiyamassā jhāyamānassa diṭṭhattā,",
  "anya-e0806n1:5_11": "ṭhānyādesatthanti aādisaddassa ṭhāne titālīsavaṇṇasaddā ādesā honti tesaṁ vā so iti,",
  "anya-e0806n1:5_12": "tadanurūpāyāti ṭhānyādesānurūpāya chaṭṭhī vibhattiyā,",
  "anya-e0806n1:5_13": "atoyevāti agamāgamianurūpāya chaṭṭhiyā abhāvato yeva,",
  "anya-e0806n1:5_14": "agamāgami bhāvatthanti aādisaddassa titālīsa vaṇṇasaddā āgamā honti tesaṁ vā so iti,",
  "anya-e0806n1:5_15": "etesupi saṅkā,",
  "anya-e0806n1:5_16": "“yavāsare” (1-",
  "anya-e0806n1:5_17": "30) “suña sassa”iti (2-",
  "anya-e0806n1:5_18": "53) ādesāgamānaṁ dassanena,",
  "anya-e0806n1:5_19": "āgama liṅgābhāvatoti ukāra kakāra makārānaṁ abhāvato,",
  "anya-e0806n1:5_20": "visesanavisessa bhāvatthanti titālīsavaṇṇasaddānaṁ aādisaddo visesanaṁ,",
  "anya-e0806n1:5_21": "te vā tasse- ti,",
  "anya-e0806n1:5_22": "etthāpi saṅkā ‘nīluppala’miccādīnamaññattha visesanavisessa bhāvadassanā,",
  "anya-e0806n1:5_23": "saddalakkhaṇā nupayogatoti saddalakkhaṇena saddasaṅkharaṇassa pakatattā vuttaṁ,",
  "anya-e0806n1:5_24": "tattha kāraṇamāha-",
  "anya-e0806n1:5_25": "‘rūpavisesūpa lakkhaṇābhāvā’ti,",
  "anya-e0806n1:5_26": "rūpavisesassa upalakkhaṇa nimittaṁ tassaabhāvāti attho,",
  "anya-e0806n1:5_27": "na hi visesana visessabhāve paṭipādite aādyādisaddānaṁ rūpavisesassa saṅkharaṇaṁ kataṁ siyāti,",
  "anya-e0806n1:5_28": "yadi esova saddasaṅkharaṇanti gayheyya,",
  "anya-e0806n1:5_29": "tathā sati ‘nīluppala’miccādīnampi vattabbatā āpajjeyyāti nāssa tadattha tāpi sambhāvīyate,",
  "anya-e0806n1:5_30": "loke sīhaguṇassa mānavake dassanato upacārena ‘sīho-",
  "anya-e0806n1:5_31": "yaṁ mānavako’ti tagguṇajjhāropopi dissati,",
  "anya-e0806n1:5_32": "tadatthampetaṁ na hotīti dassanatthaṁ ‘tagguṇajjhāropanatthampetaṁ na hotī’ti vuttaṁ,",
  "anya-e0806n1:5_33": "tassa aādisaddassa,",
  "anya-e0806n1:5_34": "tesaṁ titālīsavaṇṇasaddānaṁ vā guṇo aādittādi,",
  "anya-e0806n1:5_35": "tassa ajjhāropanaṁ-",
  "anya-e0806n1:5_36": "titālīsavaṇṇasaddesu vā aādisaddeyeva vā āropanaṁ,",
  "anya-e0806n1:5_37": "tadatthampetaṁ suttaṁ na hotīti attho,",
  "anya-e0806n1:5_38": "tattha kāraṇamāha-",
  "anya-e0806n1:5_39": "‘atoyevā’tiādi,",
  "anya-e0806n1:5_40": "atoyeva rūpavisesūpalakkhaṇā bhāvatoyo,",
  "anya-e0806n1:5_41": "pakataṁ saddasaṅkharaṇaṁ,",
  "anya-e0806n1:5_42": "yathāvutta vikappantarābhāve ubhayatthamidaṁ siyā,",
  "anya-e0806n1:5_43": "tattha paribhāsatthaṁ na hoti…",
  "anya-e0806n1:5_44": "tallakkhaṇattābhāvā uparivakkhamānattā cāti pārisesamālambiyāha ‘saññāsaññi’ccādi.",
  "anya-e0806n1:6_0": "Mariyādāyampakāreca, samīpe vayave tathā;",
  "anya-e0806n1:7_0": "Catubbidhappakāroyaṁ, ādisaddassa dissateti.",
  "anya-e0806n1:8_0": "Mariyādattho ettha ādisaddoti āha-",
  "anya-e0806n1:8_1": "‘ādimariyādā bhūto’ti,",
  "anya-e0806n1:8_2": "upalakkhaṇattāti upalakkhiyamānānamākārādīnaṁ gahaṇe kāraṇabhāvena appadhānattā, tenāha-",
  "anya-e0806n1:8_3": "‘upalakkhaṇassupasajjanīyabhūtassā’ti,",
  "anya-e0806n1:8_4": "kāriyenāti vaṇṇasaññābhavanādinā,",
  "anya-e0806n1:8_5": "na gunnampi ānayanaṁ bhavati..gunnamupasajjanīya bhūtattā aññapadatthasseva padhānattā,",
  "anya-e0806n1:8_6": "saññāyā bhāveti akārassa vaṇṇasaññāya abhāve,",
  "anya-e0806n1:8_7": "rūpantiti tālīsārūpaṁ,",
  "anya-e0806n1:8_8": "titālīsā+vaṇṇātipadacchedo,",
  "anya-e0806n1:8_9": "titālīsa+vaṇṇātivā,",
  "anya-e0806n1:8_10": "suttāvayavassāpi suttasambandhittā “byañjane dīgharassā”ti (1-",
  "anya-e0806n1:8_11": "33) pana vuttaṁ,",
  "anya-e0806n1:8_12": "rassattantu “dīgharassā”ti yogavibhāgena,",
  "anya-e0806n1:8_13": "itarathā byañjanaparasseva rassatte dassite titālīsaiti abyañjane padaṁ na sampajjeyyāti viññāyati,",
  "anya-e0806n1:8_14": "itarītarayogacatthe bahuvacanena bhavitabbanti āha-",
  "anya-e0806n1:8_15": "‘ekavacanampanā’tiādi,",
  "anya-e0806n1:8_16": "vippaṭipatti aññathābhāvo,",
  "anya-e0806n1:8_17": "rassa e okārehi tecattālīsakkharānanti sambandho,",
  "anya-e0806n1:8_18": "e okāre hīti sahatthe tatiyā,",
  "anya-e0806n1:8_19": "sakkatānusārenāti sakkate “sandhi yakkharānaṁ rassā na santī”ti vuttassa anusārena,",
  "anya-e0806n1:8_20": "kocīti sā sanappasādakacoḷiyabuddhappiyācariyaṁ dasseti,",
  "anya-e0806n1:8_21": "na hiccādiṁ vadato-",
  "anya-e0806n1:8_22": "yamadhippāyo ‘rassāivāti ivasaddo sādhammopamājotako vā siyā vedhammopamājotako vā,",
  "anya-e0806n1:8_23": "yadi tāva vedhammopamājotako,",
  "anya-e0806n1:8_24": "rassadhammassa e okāresva sambhavā tesaṁ dīghakālappavattito te dīghāyeva siyuṁ,",
  "anya-e0806n1:8_25": "yadi pana sādhammopamājotako,",
  "anya-e0806n1:8_26": "tesu rassadhammassasambhavā rassakālappavattito rassāeva te siyunti ‘etthātiādīsu e okārānaṁ uccāraṇakālakataṁ rassattameva hotī’ti,",
  "anya-e0806n1:8_27": "rassakālavantoyevāti evasaddo sogate vaṇṇavinimmuttassa kālassevābhāvā vaṇṇānañca paccakkha siddhattā",
  "anya-e0806n1:8_28": "pamāṇasiddhaṁ pāramatthika me okārānaṁ rassakālavantataṁ dīpeti,",
  "anya-e0806n1:8_29": "atthāti vadato panāyamadhippāyo ‘etthātiādīsu yadi ekārādayo dīghāeva saṁyogapubbattā rassāva siyuṁtathā",
  "anya-e0806n1:8_30": "sati atthāti etthāpi dīghova ākāro saṁyogapubbattārasso iva uccatīti āpajjeyya,",
  "anya-e0806n1:8_31": "tasmā uccāraṇakālakatova rassadīghabhāvo gahetabbo’ti,",
  "anya-e0806n1:8_32": "kaccāyanavuttivaṇṇanā ñāso,",
  "anya-e0806n1:8_33": "taññāpaneti bahiddhā aññesamakkharānaṁ ñāpane,",
  "anya-e0806n1:8_34": "payojanābhāvāti tena sādhetabbassa kassaci iṭṭhassa abhāvamāha,",
  "anya-e0806n1:8_35": "kimettha samudāye vākyaparisamatti,",
  "anya-e0806n1:8_36": "udāhu avayaveti āha-",
  "anya-e0806n1:8_37": "‘pacceka’nti,",
  "anya-e0806n1:8_38": "aññathā ‘rukkhā vana’ntiādīsu viya samudāye vākyaparisamattiyaṁ “iyuvaṇṇā jhalā namassante” (1-",
  "anya-e0806n1:8_39": "9) iccādikaṁ na sijjhatīti,",
  "anya-e0806n1:8_40": "paccekaṁ vaṇṇā nāmahontīti akāro vaṇṇo nāma hoti ākāro vaṇṇo nāma hotītiādinā,",
  "anya-e0806n1:8_41": "avayaveccādinā vuttiyaṁ avuttepi ‘pacceka’nti vacane sadiṭṭhantaṁ kāraṇamāha,",
  "anya-e0806n1:8_42": "diṭṭhantopanīto tyattho sukhena paṭipattuṁ sakkāti,",
  "anya-e0806n1:8_43": "ettha hi paccekanti avuttepi devadatto bhojīyatūtiādinā paccekaṁ bhuñjikiriyā parisamāpīyate, tenāha-",
  "anya-e0806n1:8_44": "‘na coccate’ iccādi,",
  "anya-e0806n1:8_45": "athavā samudāyepi vākyaparisamā pattiyaṁ sati samudāye pavattā saddā avayavesupi vattantīti ‘samuddekadesadassanepi samuddo diṭṭho,",
  "anya-e0806n1:8_46": "khandhekadesa bhūtāyapi paññāya paññākkhandhotiādīsu viya na doso,",
  "anya-e0806n1:8_47": "teneva vuttiyaṁ ‘pacceka’nti na vuttaṁ,",
  "anya-e0806n1:8_48": "vaṇṇasaddassa guṇādyanekatthattepi pakaraṇato akārādayovettha vuccantīti āha-",
  "anya-e0806n1:8_49": "‘vaṇṇīyati’ccādi,",
  "anya-e0806n1:8_50": "pakaraṇatopi attho vibhajjate,",
  "anya-e0806n1:8_51": "vuttaṁ hi–",
  "anya-e0806n1:9_0": "Atthā pakaraṇā liṅgā, ocityā desakālato;",
  "anya-e0806n1:10_0": "Saddatthā vibhajīyante, na saddāyeva kevalāti.",
  "anya-e0806n1:11_0": "Nanu jhalādisaññā viya lahusaññaṁ akatvā kasmā gurusaññā katāti codanaṁ manasi nidhāya ruḷhi anvatthavasena",
  "anya-e0806n1:11_1": "dvippakārāsu saññāsu jhālāti ruḷhi saññātthābhāvena vohārasukhamattapayojanā,",
  "anya-e0806n1:11_2": "anvatthasaññā pana tappayojanāpi hoti tadaññappayojanā pīti dassetumāha-",
  "anya-e0806n1:11_3": "‘eva’miccādi,",
  "anya-e0806n1:11_4": "vaṇṇīyatī attho etehīti vuttamatthaṁ anugatā anugatatthā vaṇṇasaññā taṁ,",
  "anya-e0806n1:11_5": "saddādhigamanīyassāti saddena viññātabbassa,",
  "anya-e0806n1:11_6": "vaṇṇaṁ mūlamassāti vaṇṇamūlako- attho,",
  "anya-e0806n1:11_7": "tassa bhāvo vaṇṇamūlakatā,",
  "anya-e0806n1:11_8": "atthassa vaṇṇamūlakataṁ sādheti ‘sāpi’ccādinā,",
  "anya-e0806n1:11_9": "vaṇṇaṁ rūpaṁ sabhāvo etesanti vaṇṇarūpāni- padāni,",
  "anya-e0806n1:11_10": "samudāyo pādānaṁ rūpamassāti samudāyarūpaṁ vākyaṁ,",
  "anya-e0806n1:11_11": "vibhatyantamatthajotakaṁ padaṁ,",
  "anya-e0806n1:11_12": "padasamudāyo vākyaṁ,",
  "anya-e0806n1:11_13": "sabbañcetamupacārena vaṇṇasaddavacanīyattaṁ gacchati vaṇṇamayattāti sabbopi sammutiparamatthabhedabhinno",
  "anya-e0806n1:11_14": "attho vākyādhigamanīyo vaṇṇeneva viññāyati nāma tasmā yathā vuttamattha visesadassanaṁlahusaññāya na",
  "anya-e0806n1:11_15": "sakkāti tadatthamakārādīnaṁ gurubhūtā vaṇṇasaññā katāti adhippāyo,",
  "anya-e0806n1:11_16": "sammuti saṅketavasena pavatto vohāro,",
  "anya-e0806n1:11_17": "paramattho sanibbāno pañcakkhandho.",
  "anya-e0806n1:11_18": "Ubhohi panetehi bhinno tatiyo koṭṭhāso nāma natthi,",
  "anya-e0806n1:11_19": "tathāca vuttaṁ–",
  "anya-e0806n1:12_0": "Duve saccāni akkhāsi, sambuddho vadataṁ varo,",
  "anya-e0806n1:13_0": "Sammutiṁ paramatthañca, tatiyaṁ nupalabbhatīti.",
  "anya-e0806n1:14_0": "Nanu ca–",
  "anya-e0806n1:15_0": "Appakkharamasandiddhaṁ, sasāraṁ gūḷhaniṇṇayaṁ;",
  "anya-e0806n1:16_0": "Pasannatthañca suttanti, āhu tallakkhaṇaññunoti.",
  "anya-e0806n1:17_0": "“Ādayo titālīsa vaṇṇā” “titālīsādayo vaṇṇā”ti vā vattabbanti na tathā sati sandiddhaṁ suttaṁ siyāti,",
  "anya-e0806n1:17_1": "nanu satthādo maṅgalavacanena bhavitabbaṁ,",
  "anya-e0806n1:17_2": "akāro paṭisedhatthopi hotīti (na) satthādo siddhasaddassopahitattā,",
  "anya-e0806n1:17_3": "atha hotva pubbā jhālādi saññā,",
  "anya-e0806n1:17_4": "saddasādhanamattappayojanattā pana sabbavidhānassa pubbācariya saññāvālametthāti kiṁ punāpi vaṇṇādisaññāvidhānena ganthagārava karaṇenāti saccametaṁ,",
  "anya-e0806n1:17_5": "pubbācariyesu pana gāravaṁ tadanugamanañca dīpetuṁ kāci saññāyopyanvākhyāyante,",
  "anya-e0806n1:17_6": "yajjevaṁ saṁyogasabbanāmalopādayopi saññā pubbācariyehi vuttā vattabbāti nanu bho vuttamevāmhehi’kāci saññāyo ākhyāyante’ti,",
  "anya-e0806n1:17_7": "kintadākhyānadvārena bhavatā tāpi viññātuṁ na sakkāti,",
  "anya-e0806n1:17_8": "kesañci sātthakattopi pativaṇṇamatthānupaladdhito vaṇṇānamadiṭṭhānamakārādīnamanukatiyo ihopadiṭṭhāityanukāriyenātthenātthavantatāya",
  "anya-e0806n1:17_9": "hotevākārādito vibhatti,",
  "anya-e0806n1:17_10": "lopena niddiṭṭhattā panassā assavanaṁ sannikaṁsavacanicchābhāvā saṁhitāyāniddeso,",
  "anya-e0806n1:17_11": "anukkamoti ādonissayā sarāvuttā,",
  "anya-e0806n1:17_12": "tato nissitā byañjanā,",
  "anya-e0806n1:17_13": "saresupi ekaṭṭhāniyā akārādayo bahuttā paṭhamaṁ vuttā ṭhānānukkamena,",
  "anya-e0806n1:17_14": "tato dvijā ṭhānānukkamena,",
  "anya-e0806n1:17_15": "tesupi rassāva lahuttā paṭhamaṁ vuttā,",
  "anya-e0806n1:17_16": "tato dīghā,",
  "anya-e0806n1:17_17": "byañjanesupi vaggā bahuttā ṭhānappaṭipāṭiyā paṭhamaṁ vuttā,",
  "anya-e0806n1:17_18": "tato yakārādayo,",
  "anya-e0806n1:17_19": "vaggesu ca aghosā paṭhamaṁ vuttā,",
  "anya-e0806n1:17_20": "tato ghosā,",
  "anya-e0806n1:17_21": "tesu ca sithilā paṭhamaṁ vuttā,",
  "anya-e0806n1:17_22": "tato dhanitā,",
  "anya-e0806n1:17_23": "tatthāpi appakattā dvijā pañcamā vuttā,",
  "anya-e0806n1:17_24": "tato yaralavā ghosabhūtā ṭhānānukkamena,",
  "anya-e0806n1:17_25": "tato dhanitā sakāraha kārā,",
  "anya-e0806n1:17_26": "tesupihakāro kesañci orasopi hotīti dvijattā pacchā vutto,",
  "anya-e0806n1:17_27": "kehici “laḷānamaviseso”ti dvinnamavisese vuccamānepi lipibhedena ṭhānabhedena ca bhinnattā ḷakāro visuṁ akkharabhāvena gahito,",
  "anya-e0806n1:17_28": "sopi ghosabhāvena ṭhānānukkamenaca hakārato paraṁ vutto niggahītaṁ pana sarattādisabbavinimmuttattā sabbapacchā vuttanti akārādīnamayamanukkamo,",
  "anya-e0806n1:17_29": "imassevānukkamassa manasi vipassa vattamānattā titālīsāti gaṇanāparicchedassa dassitattā ca ‘niggahītantā’ti vuttiyaṁ vuttaṁ,",
  "anya-e0806n1:17_30": "pakataṁ sādhusaddānvākhyānaṁ,",
  "anya-e0806n1:17_31": "na vaṇṇīyate,",
  "anya-e0806n1:17_32": "ti saddasaṅkharaṇa saṅkhāta mukhyappayojanābhāvā,",
  "anya-e0806n1:17_33": "kiñcāpi na vaṇṇīyate,",
  "anya-e0806n1:17_34": "amhehi pana kathamakārādīnamayamanukkamo uppannoti sissānaṁ kaṅkhā vicchedappayojanampati anukkamasaddassa atthakathanabyājena vaṇṇito yevāti,",
  "anya-e0806n1:17_35": "karīyante uccārīyante etenāti karaṇaṁ,",
  "anya-e0806n1:17_36": "tattha jivhāmajjhaṁ tālujānaṁ,",
  "anya-e0806n1:17_37": "jivhopaggaṁ muddhajānaṁ,",
  "anya-e0806n1:17_38": "jivhaggaṁ,",
  "anya-e0806n1:17_39": "dantajānaṁ sesānaṁ sakaṭṭhānaṁ karaṇaṁ,",
  "anya-e0806n1:17_40": "payatti payatanaṁ,",
  "anya-e0806n1:17_41": "tampana vaṇṇuccāraṇato abbhantaro bāhiyo ca ussāho,",
  "anya-e0806n1:17_42": "tattha abbhantarapayatanaṁ-",
  "anya-e0806n1:17_43": "saṁvutattamakārassa,",
  "anya-e0806n1:17_44": "vivaṭattaṁ sarānaṁ sakārahakārānañca phuṭṭhattaṁ vaggānaṁ,",
  "anya-e0806n1:17_45": "īsaṁphuṭṭhattaṁ yaralavānaṁ,",
  "anya-e0806n1:17_46": "bāhiyapayatanantu saṁvutakaṇṭhatādi,",
  "anya-e0806n1:17_47": "ṭhānato paccāsattiyā vidhīyamānakāriyasambhavena payojanasambhavā āha-",
  "anya-e0806n1:17_48": "‘ṭhānampanā’tiādi,",
  "anya-e0806n1:17_49": "tiṭṭhanti ettha uppattivasena vaṇṇāti ṭhānaṁ,",
  "anya-e0806n1:17_50": "“e onama vaṇṇe”ti (1-",
  "anya-e0806n1:17_51": "37) sutte vaṇṇeti kathanameva vaṇṇasaññākaraṇe payojanaṁ,",
  "anya-e0806n1:17_52": "yathāvuttamatthamaññatra byāpadisati’ eva’miccādinā,",
  "anya-e0806n1:17_53": "tasmā “dasādo sarā”iccādo ‘tenā’tiādīsu ‘tena saraiccanena kvattho kasmiṁ sutte payojanaṁ taṁ dasseti",
  "anya-e0806n1:17_54": "“sarolopo sare”ccādī’ti evamādinā attho daṭṭhabbo,",
  "anya-e0806n1:17_55": "ñāpeti vaṇṇalopanti ñāpakaṁ,",
  "anya-e0806n1:17_56": "kasmā pana’so cemināva ñāpakena siddho’ti vuccati nanu ‘tadaminādīni”ti (1-",
  "anya-e0806n1:17_57": "47) suttaṁ dissatīti,",
  "anya-e0806n1:17_58": "(saccaṁ) tathāpi pakārantaroyampi vaṇṇalope dassitoti viññātabbaṁ,",
  "anya-e0806n1:17_59": "evasaddo pana ‘yadi ñāpakena vaṇṇalopo siyā so imināva ñāpakena siddho,",
  "anya-e0806n1:17_60": "nāññenā’ti avadhāreti.",
  "anya-e0806n1:18_0": "2. Dasā",
  "anya-e0806n1:19_0": "Nanu aādayoti paṭhamantenuvattante kathamettha’tatthā’ti sattamīniddiṭṭhatāti āha-",
  "anya-e0806n1:19_1": "‘tañcā’tiādi,",
  "anya-e0806n1:19_2": "atthavasāvibhattivipariṇāmenāti aādayoti paṭhamantassa‘ādo dasā’tyanena sambandhā sambajjhamāne cādhāratthena",
  "anya-e0806n1:19_3": "bhavitabbanti ādhāratthavasena sattamī vibhattiyā parivattanenāti attho,",
  "anya-e0806n1:19_4": "atthavasā sattamiyā vipariṇāmasambhavāyevasutte avijjamānepi‘tatthā’ti vuttiyaṁ vuttaṁ,",
  "anya-e0806n1:19_5": "ādodasannamanaññatthapavattisambhavato tesaṁ aādayo visayabhāvenapi sakkā parikappetunti vuttaṁ-",
  "anya-e0806n1:19_6": "‘tesu visayabhūtesū’ti,",
  "anya-e0806n1:19_7": "niddhāraṇatthopi yujjateva…",
  "anya-e0806n1:19_8": "vaṇṇasamudāyato tadekadesabhūtāna mādo vaṇṇānaṁ dasasaṅkhyāguṇena niddhāriyamānattā,",
  "anya-e0806n1:19_9": "ādimhi dasa vaṇṇāti vutte avuttānampi avassaṁ vattabbānaṁ ūnapūraṇatthamajjhāhāro hotīti vuttaṁ-",
  "anya-e0806n1:19_10": "avaṭṭhitā niddiṭṭhā vā’ti,",
  "anya-e0806n1:19_11": "ekādīna maṭṭhārasantānaṁ saṅkhyānaṁ saṅkhyeyye vattanato āha-",
  "anya-e0806n1:19_12": "‘dasasaṅkhyāya paricchinnattā’ti,",
  "anya-e0806n1:19_13": "gayhupagānaṁ rassae ovaṇṇānampi kaccāyane viya apariccāgā anūnā,",
  "anya-e0806n1:19_14": "agayhupagānaṁ tadaññesaṁ kesañci sarānaṁ pariccagā anadhikā,",
  "anya-e0806n1:19_15": "dasasaddassa saṅkhyeyya vuttittā dasannampi adhikatavaṇṇānaññattā vuttaṁ-",
  "anya-e0806n1:19_16": "‘dasannampī’tiādi,",
  "anya-e0806n1:19_17": "sayaṁ pubbā’rāja=cittiyaṁ’tīsmā kvimhi antalope samāse ca tadaminādittā niruttinayena vā sarasaddo nipphajjatīti, ‘sara-",
  "anya-e0806n1:19_18": "gatihiṁ sācintāsu’ iccasmā appaccayena vā nippajjatīti dassetumāha=‘sayaṁ rājantī’tiādi.",
  "anya-e0806n1:20_0": "3. Dvedve",
  "anya-e0806n1:21_0": "Teti’ādo’ti sattamyantattā apare dve parāmasati,",
  "anya-e0806n1:21_1": "heṭṭhā viyāti heṭṭhā vuttaṁ atthavasā vibhattivipariṇāmaṁ upameti,",
  "anya-e0806n1:21_2": "atova viññāyamānatthavasena tesu’ti vuttaṁ,",
  "anya-e0806n1:21_3": "tesuti pana niddhāraṇattavivacchāyaṁ tampi sambhavatīti tesaṁ vaṇṇānaṁ majjhe dvedveti dvisaṅkhyāya niddhāraṇatthopi veditabbo,",
  "anya-e0806n1:21_4": "vicchāyaṁ vutti yassa so vicchāvutti- dvisaddo,",
  "anya-e0806n1:21_5": "vicchāvuttitā cāssa savaṇṇattaguṇena dvinnaṁ (‘byāpitu) miṭṭhattā,",
  "anya-e0806n1:21_6": "kamenāvaṭṭhiteti iminā akārādivaṇṇappabandhassa anādikālasiddhaṁ kamasiddhattamāha.",
  "anya-e0806n1:21_7": "Nanu samānā vaṇṇā savaṇṇātyanvatthe savaṇṇasadde sati kataṁ rassadīghānaṁ savaṇṇasaññā siyā…",
  "anya-e0806n1:21_8": "asamānattā etesanti,",
  "anya-e0806n1:21_9": "netadatthivaṇṇappabandhassa kamasiddhattā vacanabalenevāsamānānampi hotevāti,",
  "anya-e0806n1:21_10": "nevampi vattuṁ yuttaṁ“dvedve savaṇṇā”ti suttassa tādisasāmatthiyasabbhāve sabbhāvena (potthake) visesakāraṇābhāvāti āha‘samānattampanā’tiādi.",
  "anya-e0806n1:21_11": "Tiṭṭhanti ettha vaṇṇā cittajattepi abhibyatti vasenāti ṭhānaṁ kaṇṭhādi,",
  "anya-e0806n1:21_12": "tena katanti samāso,",
  "anya-e0806n1:21_13": "kaṇṭhatātu iti catte pāṇyaṅgattā napuṁsakattaṁ.",
  "anya-e0806n1:21_14": "Pañcamehi vaggapañcamehi.",
  "anya-e0806n1:21_15": "Antaṭṭhākīti vaggānamante tiṭṭhantīti antaṭṭhā, tāhi,",
  "anya-e0806n1:21_16": "yuttassāti brahmacariyā,",
  "anya-e0806n1:21_17": "guyha’ntiādīsu yuttassa.",
  "anya-e0806n1:21_18": "Kecīti aniyamena vuttaṁ, te pana–",
  "anya-e0806n1:22_0": "“Hakāro pañcameheva, antaṭṭhāhi ca saṁyuto;",
  "anya-e0806n1:23_0": "Oraso iti viññeyyo, kaṇṭhajo tadasaṁyuto”ti vadanti.",
  "anya-e0806n1:24_0": "4. Pubbo",
  "anya-e0806n1:25_0": "Vattateti atthavasā vibhattivipariṇāmena vattate,",
  "anya-e0806n1:25_1": "nanu cetyādicodanā,",
  "anya-e0806n1:25_2": "nesadosoccādi parihāro,",
  "anya-e0806n1:25_3": "dosābhāve kāraṇa māha- ‘yoyo…pe…",
  "anya-e0806n1:25_4": "patīyate’ti,",
  "anya-e0806n1:25_5": "vuttaṁ samatteti-",
  "anya-e0806n1:25_6": "‘nahi’ccādinā,",
  "anya-e0806n1:25_7": "nanu ca pubbasaddo yamekattā ekaṁ pubbamācikkhati na sakalanti kathaṁ “pubbo’ti vutte yoyoti ñāyati ‘yoyo",
  "anya-e0806n1:25_8": "pubbo’ti ca vutte ‘tesu dvīsu’ti ettha’dvīsu dvīsu’ti idaṁ kathaṁ sukheneva patīyate tadidamasiddhenāsiddhasādhananti",
  "anya-e0806n1:25_9": "āsaṅkiya tadabhāvamubbhāvīya pubba saddassa vicchāgamakattamavagamayitumāha-",
  "anya-e0806n1:25_10": "‘naceda’miccādi.",
  "anya-e0806n1:25_11": "Taṁyogāti upacāravasenāha,",
  "anya-e0806n1:25_12": "tabbantatāyavāti atthiyatthe appaccayavasena,",
  "anya-e0806n1:25_13": "evamuparipi.",
  "anya-e0806n1:26_0": "5. Paro",
  "anya-e0806n1:27_0": "Sesamiccādinā‘tesu dvīsūti savaṇṇasaññakesu dvīsu’ iccādi kamatidissati.",
  "anya-e0806n1:27_1": "Lahusaññā rassassa,",
  "anya-e0806n1:27_2": "saṁyogapubbassa rassassa dīghassa ca gurusaññā na vattabbā…",
  "anya-e0806n1:27_3": "uccāraṇavasenevānvatthasaññāti viññāyati,",
  "anya-e0806n1:27_4": "pubbācariyavasena vā ihāvuttāvasesasaññāviya.",
  "anya-e0806n1:28_0": "6. Kādayo",
  "anya-e0806n1:29_0": "Kevala byañjanānamatthappakāsattābhāvā sarānamatthappakāsane accantopakārā byañjanāti ‘etehī’ti karaṇattena vuttaṁ,",
  "anya-e0806n1:29_1": "tenāha ‘sarāna’miccādi.",
  "anya-e0806n1:29_2": "Vipubbā ‘añja-",
  "anya-e0806n1:29_3": "byattiyaṁ’tīmasmā karaṇe anappaccaye rūpaṁ,",
  "anya-e0806n1:29_4": "napuṁsakattampissāvagamayituṁ ‘upakārakānī’ti vuttaṁ,",
  "anya-e0806n1:29_5": "byañjanattaṁ diṭṭhantena phuṭayati ‘yathā’iccādinā,",
  "anya-e0806n1:29_6": "yathā odanassupakārakāni sūpādīni byañjanāni,",
  "anya-e0806n1:29_7": "tathā sarānamupakārakānīti adhippāyo,",
  "anya-e0806n1:29_8": "byañjanampana addhamattikaṁ,",
  "anya-e0806n1:29_9": "vuttaṁ hi–",
  "anya-e0806n1:30_0": "Ekamatto bhave rasso, dīgho mattadvayāyuto;",
  "anya-e0806n1:31_0": "Pluto timatto viññeyyo, byañjanaṁ tvaddhamattikaṁti.",
  "anya-e0806n1:32_0": "Anvatthāti anvatthato, ‘anvatthā byañjanā’ti sambandho.",
  "anya-e0806n1:33_0": "7. Pañca",
  "anya-e0806n1:34_0": "Sajātyapekkhāya samudāyavācittepi kādayotī anuvattanato vaggasaddena kakhagaghañādayova gayhanti,",
  "anya-e0806n1:34_1": "pañca parimāṇamassa pañcakovaggo,",
  "anya-e0806n1:34_2": "“tamassa parimāṇaṁ ṇiko cā”ti (4- 41) ko,",
  "anya-e0806n1:34_3": "sutte ādibhūto pañcasaddo pañcasaṅkhyāparicchedaṁ kurumāno māvasānānaṁ vaggānaṁ bahuttaṁ gametīti ‘pañcakā’ti vuttaṁ,",
  "anya-e0806n1:34_4": "vaggāti bahuvacanato paccekanti viññāyati,",
  "anya-e0806n1:34_5": "vajjenti yakārādayobhi vaggā,",
  "anya-e0806n1:34_6": "paṭhamakkharavasena pana kavaggādivohāro.",
  "anya-e0806n1:35_0": "8. Bindu",
  "anya-e0806n1:36_0": "Anekatthattā dhātūna muccāraṇatthopettha gaṇhātīti nipubbā tato kammanti ttappaccaye ññimhi pādisamāse dīgheca rūpaṁ dassento ‘rassā’tiādīmāha,",
  "anya-e0806n1:36_1": "pīḷanatthato niggahanaṁ niggaho, ‘i-",
  "anya-e0806n1:36_2": "ajjhena gatīsu’iccasmā kattari kammani-",
  "anya-e0806n1:36_3": "iti vattabbaṁ,",
  "anya-e0806n1:36_4": "itaṁ uccāritanti attho ttappaccaye itaṁ,",
  "anya-e0806n1:36_5": "niggahena itanti amādisa māse rūpaṁ dassento ‘karaṇaṁ niggahena vā’tiādimāha,",
  "anya-e0806n1:36_6": "pacchimapakkhaṁ sādhetumāha-",
  "anya-e0806n1:36_7": "‘vuttaṁ hī’ti.",
  "anya-e0806n1:37_0": "9. Iyu",
  "anya-e0806n1:38_0": "Catthasamāsoti itarītarayogadvandasamāso.",
  "anya-e0806n1:38_1": "Atteti muni saddādivacanīye atthe,",
  "anya-e0806n1:38_2": "namatītīmassetaṁ kammaṁ,",
  "anya-e0806n1:39_0": "Yaṁ sabbavacanaṁ sabba, liṅgaṁ sabbavibhattikaṁ;",
  "anya-e0806n1:40_0": "Taṁ sabbatthe namanato, viduṁ nāmanti tabbidū.",
  "anya-e0806n1:41_0": "Idha nāmasaññāyābhāvepi anvatthabalāyeva nāmasaññā siddhāti (āha) ‘anvatthabyapadesenā’ti,",
  "anya-e0806n1:41_1": "syādyantapakatirūpanti paccayā paṭhamaṁ karīyatīti pakati,",
  "anya-e0806n1:41_2": "sā eva rūpanti pakatirūpaṁ,",
  "anya-e0806n1:41_3": "syādyantassa pakati rūpaṁ munisaddādi syādyantapakatirūpaṁ,",
  "anya-e0806n1:41_4": "atthavantamadhātukamappaccayampāṭipadikaṁ,",
  "anya-e0806n1:41_5": "padaṁ padaṁ pati paṭipade,",
  "anya-e0806n1:41_6": "paṭipadaṁ niyuttaṁ pāṭipadikaṁ.",
  "anya-e0806n1:41_7": "Visesanenāti sutte ‘namassante’ti vuttena ivaṇṇuvaṇṇānaṁ visesanena.",
  "anya-e0806n1:41_8": "Ākhyātassāti pacatiādino.",
  "anya-e0806n1:41_9": "Ādimajjhavattinoti inda udakasaddādīnaṁ ādo,",
  "anya-e0806n1:41_10": "pakhumādīnaṁ majjheca vattino.",
  "anya-e0806n1:41_11": "Padesesūti “jhalā sassa no”ti (2-",
  "anya-e0806n1:41_12": "83) ādikesu suttappadesesu,",
  "anya-e0806n1:41_13": "aniṭṭhapasaṅga (saṅkaṁ) nivattetīti sambandho,",
  "anya-e0806n1:41_14": "aniṭṭhappasaṅgonāma nāmāti (potthake) pacati-",
  "anya-e0806n1:41_15": "inda (udaka pakhuma) saddādīna manta ādimajjhabhūtaivaṇṇādīnaṁ jhalasaññā vidhāya tato parāsaṁ sādi vibhattīnaṁ “jhalā sassa no”ti (2-",
  "anya-e0806n1:41_16": "81) ādīhi ‘no’ ādesādimhi kate ‘pacatino, indano, udakano,",
  "anya-e0806n1:41_17": "pakhumano’tiādi rūpappasaṅgo,",
  "anya-e0806n1:41_18": "nanucādiādi codanā.",
  "anya-e0806n1:41_19": "Vattabbanti sutte vattabbaṁ.",
  "anya-e0806n1:41_20": "Byāsaniddesenāti asamāsaniddesena.",
  "anya-e0806n1:41_21": "Tadayuttantiādi parihāro,",
  "anya-e0806n1:41_22": "tanti taṁ codyaṁ,",
  "anya-e0806n1:41_23": "satihītiādinā ayuttattaṁ samattheti,",
  "anya-e0806n1:41_24": "dvīsuttaresu yogesūti uparimesu “pitthiyaṁ” “ghā”ti dvīsu suttesu.",
  "anya-e0806n1:41_25": "Itthiyanti idanti “pitthiya”nti sutte itthiyanti idaṁ padaṁ.",
  "anya-e0806n1:41_26": "Vaṇṇavisesanaṁ siyāti “pitthiya”nti sutte ‘iyuvaṇṇā’ti anuvattanato ‘itthiyaṁ ivaṇṇuvaṇṇā’ti evaṁ ivaṇṇu",
  "anya-e0806n1:41_27": "vaṇṇā “gho”ti sutte ‘itthiyaṁ ā’tievaṁ avaṇṇassa ca visesanaṁ bhaveyya.",
  "anya-e0806n1:41_28": "Vaṇṇavisesane virodhamāha ‘evañce’ccādi,",
  "anya-e0806n1:41_29": "nāmassanteti asamāsaniddese tvavirodhamāha-",
  "anya-e0806n1:41_30": "‘byāse’ccādi.",
  "anya-e0806n1:41_31": "Sakkānāmavisesanaṁ kātunti dvīsu suttesu itthiyantiādinā vakkhamānakkamena.",
  "anya-e0806n1:41_32": "Nāmassa anto nāmantoti samāsassa uttarapadatthappadhānattā samāse guṇībhūtassa nāmassa itthiyanti idaṁ visesanaṁ kātuṁ na sakkāti adhippāyo,",
  "anya-e0806n1:41_33": "vacanamantarenāti pāṇiniyānamiva “yathāsaṅkhyamanudeso samānaṁ”ti (1- 3-",
  "anya-e0806n1:41_34": "10) suttaṁ vinā,",
  "anya-e0806n1:41_35": "samāsaṅkhya etesanti samasaṅkhyakā,",
  "anya-e0806n1:41_36": "itisaddo ādyattho, tena–",
  "anya-e0806n1:42_0": "“Ālāpahāsalīlāhi, muninda vijayā tava;",
  "anya-e0806n1:43_0": "Kokilā kumudānī vo, pasevante vanaṁ jalaṁ” (260).",
  "anya-e0806n1:44_0": "Iccādiṁ saṅgaṇhāti.",
  "anya-e0806n1:45_0": "10. Pitthi",
  "anya-e0806n1:46_0": "Itthiyaṁ nāmassāti ca,",
  "anya-e0806n1:46_1": "ante ivaṇṇuvaṇṇāti ca vutte tesamā dhārādheyyasambandho ādheyyassādhāre pavattiṁ vinā na sambhavatīti ajjhāhāravasena ‘vattamānā’ti vuttiyaṁ vuttaṁ.",
  "anya-e0806n1:46_2": "Ivaṇṇu vaṇṇāti apekkhiya‘visesīyantī’ti bahuvacanametaṁ sambandhassa purisādhīnatāya nāmantīminā sambandhe sati‘visesīyatī’tekattena pariṇamati.",
  "anya-e0806n1:47_0": "11. Ghā",
  "anya-e0806n1:48_0": "Itthiyaṁ nāmassanteti ca vattate.",
  "anya-e0806n1:48_1": "Heṭṭhā sabbattha saññino niddisiya saññāya niddiṭṭhattā tattha viya visuṁ saññino paṭhamamaniddese asanto",
  "anya-e0806n1:48_2": "viyāti dosalesamālambiya codayati nanhace’tyādinā.",
  "anya-e0806n1:48_3": "Tattha setoti vijjamānassa saññino.",
  "anya-e0806n1:48_4": "Kāriyenāti saññākāriyena.",
  "anya-e0806n1:48_5": "Pariharati ‘nāyaṁ doso’tiādinā.",
  "anya-e0806n1:48_6": "Pacchāvuttamattenāti “ghā”ti sutte kāriyino ākārassa pacchā vuttamattena.",
  "anya-e0806n1:48_7": "Nacāti ettha casaddo vattabbantarasamuccaye,",
  "anya-e0806n1:48_8": "aparampi kiñci vattabbamaniyamarūpamatthīti attho.",
  "anya-e0806n1:48_9": "Aniyamarūpamācariyappavattito sādhetumāha ‘ubhayathāpi’ccādi.",
  "anya-e0806n1:49_0": "12. Gosyā",
  "anya-e0806n1:50_0": "Āsaddo ābhimukhye,",
  "anya-e0806n1:50_1": "anabhimukhamabhimukhaṁ katvā lapanaṁ kathanamāla panaṁ,",
  "anya-e0806n1:50_2": "tasmiṁ ālapane,",
  "anya-e0806n1:50_3": "ālapanatthe vihito sīti attho.",
  "anya-e0806n1:51_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n1:52_0": "Saññādhikāro samatto.",
  "anya-e0806n1:53_0": "Paribhāsādhikāra",
  "anya-e0806n1:54_0": "13. Vidhi",
  "anya-e0806n1:55_0": "Vacanārambhayojanamāha–‘yaṁ visesanabhāvene’ccādi,",
  "anya-e0806n1:55_1": "yanti aniyamena “ato yonaṁ ṭāṭe”ti (2-",
  "anya-e0806n1:55_2": "43) ādīsu atotiādikaṁ visesanabhāvena vattumicchitaṁ parāmasati,",
  "anya-e0806n1:55_3": "tenāti vise sanattenu-",
  "anya-e0806n1:55_4": "pādiyamānena yaṁ saddaniddiṭṭhena atotiādikena karaṇabhūtena,",
  "anya-e0806n1:55_5": "yathākathañcitabbatoti ādo majjhe-",
  "anya-e0806n1:55_6": "nte vā sabbhāvato yenakenaci ākārena abhedopacārena akārādivisesanavato nāmādino,",
  "anya-e0806n1:55_7": "tadantatthanti taṁ atotyādi visesanamante,",
  "anya-e0806n1:55_8": "nādo na majjhe yassa taṁ tadantaṁ,",
  "anya-e0806n1:55_9": "taṁ attho payojanaṁ yassāti aññapadattho,",
  "anya-e0806n1:55_10": "vattāyattāti vattuno āyattā…",
  "anya-e0806n1:55_11": "attāvāttano vacane padhānanti,",
  "anya-e0806n1:55_12": "tassāti vattuno,",
  "anya-e0806n1:55_13": "sāti vacanicchā,",
  "anya-e0806n1:55_14": "payogānusā renāti jinavacanānusārena,",
  "anya-e0806n1:55_15": "itīti kāraṇatthe nipāto,",
  "anya-e0806n1:55_16": "iminā kāraṇenāti attho,",
  "anya-e0806n1:55_17": "na sabbatthappasaṅgoti saṁhitādividhimhi sabbattha tadanta vidhippasaṅgo na hoti,",
  "anya-e0806n1:55_18": "tathāhi “saro lopo sare”ti (1-",
  "anya-e0806n1:55_19": "26) ettha saroti visesanabhāvena vacanicchāya sabbhāve saroti tatrā’dīnaṁ visesananti yathākathañcisarādisaramajjhasarantānaṁ",
  "anya-e0806n1:55_20": "tatrādīnaṁ lopappasaṅge “vidhibbisesanantassā”ti (1-",
  "anya-e0806n1:55_21": "13) sarantassapasaṅgo siyā,",
  "anya-e0806n1:55_22": "na “chaṭṭhiyantassā”ti (1-",
  "anya-e0806n1:55_23": "13) antassa…",
  "anya-e0806n1:55_24": "chaṭṭhīniddesābhāvā,",
  "anya-e0806n1:55_25": "tathā sati ‘tatrime’tiādimhi ‘ime’tiādinā vattabbatā āpajjeyyāti payogaṁ nānusaṭā nāmasiyunti na sabbattha tadanta vidhippasaṅgo,",
  "anya-e0806n1:55_26": "tathā “gatibodhā” (2-",
  "anya-e0806n1:55_27": "4) disuttādimhipi ‘gamayati māṇavakaṁgāmaṁ tyādippasaṅgotiādi ca yathāyogamavagantabbaṁ,",
  "anya-e0806n1:55_28": "vuttiyaṁ “ato yonaṁ ṭāṭe”ti suttodāharaṇaṁ dassitaṁ,",
  "anya-e0806n1:55_29": "“narā nare”ti lakkhiyodāharaṇaṁ.",
  "anya-e0806n1:56_0": "14. Sattadhī",
  "anya-e0806n1:57_0": "Vacanaphalamupadasseti‘yatthe’ccādinā,",
  "anya-e0806n1:57_1": "yattha yasmiṁ “saro lopo sare”tyādike sutte,",
  "anya-e0806n1:57_2": "sattamiyāti ‘sare’tiādinā sattamiyā,",
  "anya-e0806n1:57_3": "yassāti sarotiādinā niddiṭṭhassa,",
  "anya-e0806n1:57_4": "kāriyaṁ lopādi,",
  "anya-e0806n1:57_5": "sambandhā visesāti saretyādo opasilesikamadhikaraṇaṁ,",
  "anya-e0806n1:57_6": "tañcopasilese bhavamadhikaraṇaṁ pubbassa vā paraṁ siyā parassa vā pubbanti pubbaparopasi lesassāvisiṭṭhattā pubbaparānaṁ sambandhassa avisesā,",
  "anya-e0806n1:57_7": "parassāpīti na kevalaṁ pubbasseva,",
  "anya-e0806n1:57_8": "satītyasmiṁ atthe jotanīye sattamī saṁsattamī santasaddassa samādesena,",
  "anya-e0806n1:57_9": "sattañcetyādivacanamevaṁ sati ghaṭate,",
  "anya-e0806n1:57_10": "santi vā santasaddatthe pādi,",
  "anya-e0806n1:57_11": "sutte avuttepi vuttiyaṁ ‘niddese’ti vacane kāraṇamāha-",
  "anya-e0806n1:57_12": "sattañcā’tiādi,",
  "anya-e0806n1:57_13": "niddesamantarena sattaṁ na sambhavatīti sambandho,",
  "anya-e0806n1:57_14": "sattamiyā niddese satiyeva taṁ sambandhāya sattāya sambhavo,",
  "anya-e0806n1:57_15": "aññathā kimaññantassā patiṭṭhāti adhippāyo,",
  "anya-e0806n1:57_16": "pubbasaddassa sambandhisaddattā kinnissāya pubbattamiccāha-",
  "anya-e0806n1:57_17": "‘sattami’ccādi,",
  "anya-e0806n1:57_18": "tanti “saro lopo sare”ti suttaṁ,",
  "anya-e0806n1:57_19": "ukārassāti ‘veḷu’iccatra ukārassa,",
  "anya-e0806n1:57_20": "pubbassa…pe…",
  "anya-e0806n1:57_21": "karitvā taṁmanasikatañcodanaṁ dassetumāha-",
  "anya-e0806n1:57_22": "‘tamaha’nti ccāditi evamettha sājjhāhāro sambandho veditabbo.",
  "anya-e0806n1:57_23": "Pubbassāti sattamī niddiṭṭhato pubbassa,",
  "anya-e0806n1:57_24": "anantarassāti abyavahitassa,",
  "anya-e0806n1:57_25": "vuttaṁ kiñci natthīti sambandho,",
  "anya-e0806n1:57_26": "ayamadhippāyo “tasminti niddiṭṭhe pubbassā”ti (1- 1-",
  "anya-e0806n1:57_27": "66) pāṇiniyavacane “disirayamuccāraṇakriyo nisaddopyaya miha nerantariyaṁ joteti,",
  "anya-e0806n1:57_28": "tattha‘nirantaraṁ diṭṭho’ti pādisamāse kate phuṭamevānantaramuccāritetyamattho-",
  "anya-e0806n1:57_29": "vagamyateti “pubbasaddassa byavahitepi payogadassane byavahitepi kāriyaṁ pappotī”ti bhassakārādayo vaṇṇenti,",
  "anya-e0806n1:57_30": "iha tādisavacanābhāvena vaṇṇādi byavadhānepi siyā”ti,",
  "anya-e0806n1:57_31": "sareccādiparihāravacane-",
  "anya-e0806n1:57_32": "dhippāya mubbhāvayati ‘yadipi’ccādinā,",
  "anya-e0806n1:57_33": "mathurāya pāṭaliputtakassa cāntarāḷe gāmādīnaṁ sabbhāvā byavadhānepi pubbasaddassa pavattiyā diṭṭhantamāha-",
  "anya-e0806n1:57_34": "‘mathurā’ iccādi,",
  "anya-e0806n1:57_35": "yasmā sareti opasilesikādhāre sattamyantaṁ padaṁ,",
  "anya-e0806n1:57_36": "tasmā byavadhāne saralopo na hotīti evaṁ saṅkhepabyākhyānena vuttiya mattho veditabbo,",
  "anya-e0806n1:57_37": "na kevalaṁ sareti etthevāti āha-",
  "anya-e0806n1:57_38": "‘kāriye’ccādi,",
  "anya-e0806n1:57_39": "opasilesikeyevādhāre bhavatīti seso,",
  "anya-e0806n1:57_40": "kāraṇamāha-",
  "anya-e0806n1:57_41": "‘vatticchānhavidhānato saddassā’ti,",
  "anya-e0806n1:57_42": "vattuno yā icchā vacanicchā tassā anutūlena vidhānato atthassa kathanatoti attho,yena hi yamatthaṁ vattātidhātumicchati",
  "anya-e0806n1:57_43": "satīpyabhidhānasā matthiye na tato-",
  "anya-e0806n1:57_44": "ññamatthaṁ saddobhidadhātītyadhippāyo,",
  "anya-e0806n1:57_45": "vatticchā vasāye kāraṇamāha’vatticchāpi’ccādi,",
  "anya-e0806n1:57_46": "vattuno suttakārassa icchā vatticchā,",
  "anya-e0806n1:57_47": "kathamupadesato vatticchā-",
  "anya-e0806n1:57_48": "vasīyate’ kathañca sāmatthiyatoti āsaṅkiya tamupadassetumāha-",
  "anya-e0806n1:57_49": "‘atocetyādi,",
  "anya-e0806n1:57_50": "ato vakkhamānakāraṇā upadesato vasīyateti sambandho,",
  "anya-e0806n1:57_51": "kintaṁ kāraṇa miccāha-",
  "anya-e0806n1:57_52": "‘yasmā’iccādi,",
  "anya-e0806n1:57_53": "anvayasaddenettha gurupārampariyo-",
  "anya-e0806n1:57_54": "padeso vivacchito,",
  "anya-e0806n1:57_55": "yasmā kāraṇā anvayo gurupārampariyo padeso gurukulamupagamma pañhakaraṇādinā anvicchīyate gavesīyati,",
  "anya-e0806n1:57_56": "ato kāraṇā guruparamparā gataupadesato vasīyatoti attho,",
  "anya-e0806n1:57_57": "sāmatthiyato-",
  "anya-e0806n1:57_58": "vasāyappaṭipādayitumāha-",
  "anya-e0806n1:57_59": "‘sāmatthiyampi’ccādi,",
  "anya-e0806n1:57_60": "sāmatthiyampi vuccatetiseso,",
  "anya-e0806n1:57_61": "laghunopāyena saddānamupalakkhaṇe pavattīti byavahitanivattiyā vacanantaraka-",
  "anya-e0806n1:57_62": "raṇamanupannaṁ,",
  "anya-e0806n1:57_63": "upapannaṁ vacanantarakaraṇaṁ,",
  "anya-e0806n1:57_64": "tassa ca opasilesikādhāra mantarena aññathānupapattiyā ādhāravisesappaṭippattīti idamettha sāmatthiyaṁ,",
  "anya-e0806n1:57_65": "ādhārantareccādinā yathāvuttaṁ sāmatthiyaṁ vibhāveti,",
  "anya-e0806n1:57_66": "ādhārantarepīti sabbattha pāṭho dissati,",
  "anya-e0806n1:57_67": "pasaṅgābhāvato atthanta-",
  "anya-e0806n1:57_68": "renāpi ādhārantarepi opasilesikādhārepi vacanantarappasaṅgo siyāti sambandhasambhavā opasilesikādhāranissayanepi",
  "anya-e0806n1:57_69": "ānisaṁso na dissatīti samuccayatthenāpi natthi payojananti vajjetabbo yampi saddoti,",
  "anya-e0806n1:57_70": "nanu kimevaṁ vaṇṇīyate pubbasseveti vacana mevopasilesikamadhikaraṇaṁ viññāpayati…",
  "anya-e0806n1:57_71": "tattheva pubbaparatta sambhavāti yomaññate,",
  "anya-e0806n1:57_72": "tassesā kappanā na saṅgatāti dassetumāha-",
  "anya-e0806n1:57_73": "‘pubbassāti’ccādi,",
  "anya-e0806n1:57_74": "ayuttatte kāraṇamāha-",
  "anya-e0806n1:57_75": "‘sāmīpikepi tassa sambhavā’ti,",
  "anya-e0806n1:57_76": "‘gaṅgāyaṁ ghoso’ti vutte ghoso gaṅgāyaṁ pubbo vā paro veti gammamānattā sāmīpikepyadhikaraṇe pubbaparattassa sambhavāti attho,",
  "anya-e0806n1:57_77": "etāvavuccateti pubbasseva hoti na parassāti ettakameva vuccate,",
  "anya-e0806n1:57_78": "tathāca vakkhati-",
  "anya-e0806n1:57_79": "‘kinta’ntiādi,",
  "anya-e0806n1:57_80": "adhikaṁ byavahitanivutyādi na vuccateti sambandho,",
  "anya-e0806n1:57_81": "ādisaddenettha chaṭṭhīpakappanā gahitā,",
  "anya-e0806n1:57_82": "chaṭṭhīpakappanāpi sāmattiyā katāti sambandho,",
  "anya-e0806n1:57_83": "pakappanaṁ pakappanāvidhānaṁ,",
  "anya-e0806n1:57_84": "evaṁ maññate ‘pāṇiniyā “chaṭṭhīṭṭhāneyogā”tyato (1- 1-",
  "anya-e0806n1:57_85": "49) “tasminti niddiṭṭhe pubbassa” (1- 1-",
  "anya-e0806n1:57_86": "66) “tasmā tyuttarassa” iti (1- 1-",
  "anya-e0806n1:57_87": "67) paribhāsāsuttadvaye chaṭṭhīgahaṇamanuvattiya ‘tasminti niddiṭṭhe pubbassa chaṭṭhī’ ‘tasmātyuttarassa",
  "anya-e0806n1:57_88": "chaṭṭhī niddiṭṭhe pubbassa chaṭṭhīti pubbassa kāriyittapaṭipādanayoggo chaṭṭhī tabbodhakapade bhavatityattho,",
  "anya-e0806n1:57_89": "eva dhuttarassetu vi.",
  "anya-e0806n1:57_90": "ujjotaṭīkā ti chaṭṭhīpakappanaṁ paṭipādenti ‘yasmiṁ sutte chaṭṭhīniddeso natthi,",
  "anya-e0806n1:57_91": "tattha chaṭṭhīpakappanāyathā siyā’ti,",
  "anya-e0806n1:57_92": "idha pana vacanantarābhāvepi yattha chaṭṭhīniddeso natthi,",
  "anya-e0806n1:57_93": "tattha sāmatthiyeneva chaṭṭhīpakappanā siddhā’ti,",
  "anya-e0806n1:57_94": "sāmatthiyamupadasseti ‘sattamīniddese’ccādinā,",
  "anya-e0806n1:57_95": "aññavibhattiniddiṭṭhopi paṭipajjateti sambandho,",
  "anya-e0806n1:57_96": "kāriyayo ganti kāriyasambandhaṁ,",
  "anya-e0806n1:57_97": "yathā “vagge vagganto”ti etthānuvattamānaṁ niggahīta’ntidaṁ chaṭṭhīyantaṁ viññāyate,",
  "anya-e0806n1:57_98": "kathaṁ vaggetesā sattamyakatatthā “niggahīta”nti (1-",
  "anya-e0806n1:57_99": "38) pubbasutte katatthatāya paṭhamā vibhattiyā chaṭṭhīvibhattimpakappeti sattamiyaṁ pubbasse’ti tathetyavagantabbaṁ.",
  "anya-e0806n1:57_100": "Etāva vuccateti vutte idanti na viññāyateti āha ‘kinta’ntiādi,",
  "anya-e0806n1:57_101": "yadāhiccādinā pariyāyapasaṅgakkamaṁ dasseti.",
  "anya-e0806n1:57_102": "Kimidamuccate pariyāyappasaṅge niyamatthaṁ vacananti nanu pubbaparānaṁ yugapaduppattiya mācariyavacanappamāṇenāppaṭipattiyaṁ",
  "anya-e0806n1:57_103": "vijjhanatthaṁ vacananti kasmā nocca teccāha-",
  "anya-e0806n1:57_104": "‘yugapadupasiliṭṭhāna’ntyādi,",
  "anya-e0806n1:57_105": "yugapadupasiliṭṭhānamasambhavoti sambandho,",
  "anya-e0806n1:57_106": "kutoccāha-",
  "anya-e0806n1:57_107": "‘aparassūpasilesikassābhāvato’ti,",
  "anya-e0806n1:57_108": "atoti yugapadubhinnampattiyā abhāvato,",
  "anya-e0806n1:57_109": "vacanaṁ “saro lopāsare”ccādikaṁ (1-",
  "anya-e0806n1:57_110": "26) suttaṁ.",
  "anya-e0806n1:58_0": "15. Pañca",
  "anya-e0806n1:59_0": "Avadhibhāvenāti ‘ato’ccādinā avadhittena,",
  "anya-e0806n1:59_1": "yassāti yo ādino,",
  "anya-e0806n1:59_2": "kāriyanti ‘ṭāṭe’ādikaṁ,",
  "anya-e0806n1:59_3": "pubbaparāpekkhattenāvisesāti yathā-",
  "anya-e0806n1:59_4": "‘gāmā devadatto’ti vutte so tato pubbo parogeti viññāyatītyavadhibhāvassa pubbaparāpekkhattenāviseso,",
  "anya-e0806n1:59_5": "tathehāpi “ato yonaṁ ṭāṭe”ti (2-",
  "anya-e0806n1:59_6": "41) vuccamāne ato pubbesaṁ yonaṁ athavā paresanti pubbaparāpekkhattenāvadhibhāvassāvisesāti maññate,",
  "anya-e0806n1:59_7": "pure viyātyanena sattamiyanti ettha vuttaṁ niddesavacane kāraṇamatidisati,",
  "anya-e0806n1:59_8": "vuttiyaṁ ‘narānamere’ti ettha apavādavippaṭisedhe satiparattā ṭāṭeādesānaṁ pavattiṁ “ādissā”ti ettha vaṇṇayissāma,",
  "anya-e0806n1:59_9": "atha kimiminā vacanena nanu yato yattha pañcamī niddeso tattha sabbattha “mānubandho sarānamantā paro” (1-",
  "anya-e0806n1:59_10": "21) tyato ‘paro’tyanuvattetuṁ sakkāti tassānuvattitassa yonamiccanena sāmānādhikaraṇyā‘paresaṁ yonaṁ’tyayamattho viññāyate,",
  "anya-e0806n1:59_11": "tato pubbesaṁ pasaṅgoyeva natthīti,",
  "anya-e0806n1:59_12": "netadatthi,",
  "anya-e0806n1:59_13": "paroti tyanuvattamānaṁ ‘ato’ti pañcamyantena sambajjhamānaṁ na koci vāretā atthīti parato-",
  "anya-e0806n1:59_14": "kārato pubbesampi yonaṁ ṭāṭeādesā pappontīti vacaneneminā bhavitabbamevāti dassetumāha-",
  "anya-e0806n1:59_15": "‘vacane’ccādi,",
  "anya-e0806n1:59_16": "evañcarahi tadevodāharitabbaṁ,",
  "anya-e0806n1:59_17": "kiṁ ‘narānare’ tyudāhaṭanti ce, nesadoso,",
  "anya-e0806n1:59_18": "aññadatthaṁ kārīyamānamihā-",
  "anya-e0806n1:59_19": "pyatthavantaṁ hotīti,",
  "anya-e0806n1:59_20": "pubbako parihāroti byava hitanivattiyā pubbasutte vutto “saretopasilesikādhāro”ti parihāro,",
  "anya-e0806n1:59_21": "na sambhavatīti iha sattamiyā abhāvā na sambhavati,",
  "anya-e0806n1:59_22": "vacanānantaranti pāṇiniyānaṁ niddiṭṭhaggahaṇamiva byavahitanivattiyā suttantaraṁ,",
  "anya-e0806n1:59_23": "te hi “tasmātyuttarassā”tyettha (1- 1-",
  "anya-e0806n1:59_24": "67) niddiṭṭhaggahaṇamanuvattiya tena pubbe viya byavahitanivattimpaṭipādenti.",
  "anya-e0806n1:59_25": "Anantaretivacanā paccāsattiyā nissayanaṁ viññāyate,",
  "anya-e0806n1:59_26": "katatthatāyāti vacanā jātiyātyāha-",
  "anya-e0806n1:59_27": "‘paccāsatyā jātiṁ sannissāyā’ti jātiṁ sannissāya paccāsatyā karaṇabhūtāya nivattimāheti sambandho,",
  "anya-e0806n1:59_28": "iminā paccāsatti ñāyabyāpanañāyajātipadatthabyattipadatthesu paccāsattiñāyo jātipadatthoceha nissīyateti dasseti,",
  "anya-e0806n1:59_29": "na hi kevalaṁ jātiṁ nissāya byavahitanivatti vattuṁ sakkā,",
  "anya-e0806n1:59_30": "tathāhi yadettha paccāsattiñāyo na nissito,",
  "anya-e0806n1:59_31": "tadā byāpanañāyena byavahite cābyavahite cāsajjatīti jātiyā nissayane satyapi byavahitepi byāpyamānā",
  "anya-e0806n1:59_32": "jāti kena nivārīyate nāpi kevalaṁ paccāsattinnissāya byavahitanivatti vattuṁ sakkā,",
  "anya-e0806n1:59_33": "tathāhyasati jātisannissayena byattinissīyate,",
  "anya-e0806n1:59_34": "byattiyañca padatthe paṭilakkhiyaṁ lakkhaṇaṁ pavattatīti paccāsatti ñāyanissayanepyabyavahitampati yaṁ lakkhaṇaṁ bhinnaṁ tadabyavahite pavattaṁ,",
  "anya-e0806n1:59_35": "yampana byavahitampati bhinnaṁ lakkhaṇaṁ,",
  "anya-e0806n1:59_36": "tañca vacanappamāṇato mābhavatvassa byatthatāti byavahitepi pavattate,",
  "anya-e0806n1:59_37": "tasmā ubhopi nissāya nīyāti.",
  "anya-e0806n1:59_38": "Visayadassanappasaṅge visayidassanamatthabyattikāraṇanti vākyantogadhapadānamatthampaṭhamaṁ dassetvā",
  "anya-e0806n1:59_39": "pacchā samāsādikaṁ dassetuṁ ‘kato’tyādikamāraddhaṁ,",
  "anya-e0806n1:59_40": "jātilakkhaṇoti abyavahitattajātisabhāvo,",
  "anya-e0806n1:59_41": "‘osadhyo’ti ettha sakāre akārā parassa dhakārena byavahitassa yossa viyāvasesānampi sabbhāvato vuttaṁ-",
  "anya-e0806n1:59_42": "‘yoppabhutīna’nti,",
  "anya-e0806n1:59_43": "jāti sāmaññaṁ,",
  "anya-e0806n1:59_44": "yāvati visayeti gavādike yattake visaye,",
  "anya-e0806n1:59_45": "kāmacārato visaya parisamattiyā diṭṭhantamāha-",
  "anya-e0806n1:59_46": "‘taṁ yathe’ti,",
  "anya-e0806n1:59_47": "bhojayetīti ettha bhojayeitīti padacchedo,",
  "anya-e0806n1:59_48": "katohi jātyattho kasiṇoti yasmā sakalo brāhmaṇa jātisaṅkhāto attho parisamatto,",
  "anya-e0806n1:59_49": "tasmāti attho,",
  "anya-e0806n1:59_50": "idaṁ vuttaṁ hoti-",
  "anya-e0806n1:59_51": "‘yāva diṭṭhambhojaye’ti vutte vuttena (potthake) santāya sāmaññavutti brāhmaṇasaddappayogasāmatthiyā paccekambhojanakiriyā katā nāma hoti,",
  "anya-e0806n1:59_52": "yato kasiṇopi jātyattho parisamatto nāmāti.",
  "anya-e0806n1:59_53": "“Byañjane dīgharassā”ti (1-",
  "anya-e0806n1:59_54": "33) sutte byañjaneti sattamī pubbassa dīghādividhimhi caritattā “saramhā dve”ti (1-",
  "anya-e0806n1:59_55": "34) ettha saramhāti pañcamyaka tatthā,",
  "anya-e0806n1:59_56": "tato pañcamīniddesassa balīyattaṁ,",
  "anya-e0806n1:59_57": "tato “sattamiyaṁ pubbassa” “pañcamiyaṁ parassā”ti dvinnaṁ parassa samuṭṭhāpane ‘byañjane’ti sattamī parassa",
  "anya-e0806n1:59_58": "kāriya yogitāya atthato vibhattivipariṇāmena chaṭṭhībhāvena pariṇamatī…",
  "anya-e0806n1:59_59": "dvinnaṁ suttānaṁ vippaṭisedhe parassa balī yattāvāti etādisasāmatthiyasabbhāvato vuttaṁ-",
  "anya-e0806n1:59_60": "‘chaṭṭhīpakappanāpi pureviya sāmatthiyā’ti.",
  "anya-e0806n1:60_0": "16. Ādissa",
  "anya-e0806n1:61_0": "Kiñci antassa sampattanti yaṁ ṭānubandhamanekavaṇṇaṁ na hoti,",
  "anya-e0806n1:61_1": "taṁ “chaṭṭhiyantasse” (1-",
  "anya-e0806n1:61_2": "17) tyantassa pattaṁ,",
  "anya-e0806n1:61_3": "kiñci sabbasseti “ṭānubandhānekavaṇṇā sabbasseti” (1-",
  "anya-e0806n1:61_4": "19) ṭānubandhamanekavaṇṇañca kāriyaṁ sabbassa pattaṁ.",
  "anya-e0806n1:61_5": "Yadantabhāvikāriyaṁtyādinā vacanaphalamupadassento ‘chaṭṭhīyantasse’tīmassāpavādo yaṁ yogoti dasseti,",
  "anya-e0806n1:61_6": "tassāyama pavādo hotu ṭānubandhādikāriyaṁ kathanti āha-",
  "anya-e0806n1:61_7": "‘ṭānubandhe’ccādi,",
  "anya-e0806n1:61_8": "vippaṭisedhāti apavādavippaṭisedhā,",
  "anya-e0806n1:61_9": "“chaṭṭhiyantasse’ti hi ussaggo,",
  "anya-e0806n1:61_10": "tassāpavādā “ādissa” “ṭānubandhānekavaṇṇā sabbasse”tyete,",
  "anya-e0806n1:61_11": "“ādissā”tīmassāvakāso ‘terasā’ti,",
  "anya-e0806n1:61_12": "“ṭānubandhānekavaṇṇā sabbassā”tīmassāvakāso ‘esu, anenā’ti,",
  "anya-e0806n1:61_13": "ihobhayampappoti “ato yonaṁ ṭāṭe” (2-",
  "anya-e0806n1:61_14": "41) “narānare” “atena” (2-",
  "anya-e0806n1:61_15": "108) “janenā”ti (tattha) “ṭānubandhānekavaṇṇā sabbasse”tīdampavattatīti tesamapavādānaṁ vippaṭisedhā sabbādeso bhavati.",
  "anya-e0806n1:61_16": "“Chaṭṭhiyantassā”ti dasasadde-",
  "anya-e0806n1:61_17": "ntassa pattopi tadapavādattā “ādissā”tiādibhūtassa dakārassa hotīti āha ‘dakārassaro’ti.",
  "anya-e0806n1:62_0": "17. Chaṭṭhī",
  "anya-e0806n1:63_0": "Kotthonta saddasseccāha-",
  "anya-e0806n1:63_1": "‘antovasāna’miccādi,",
  "anya-e0806n1:63_2": "“vaṇṇassantassa”ti (1- 1-",
  "anya-e0806n1:63_3": "52) sutte vaṇṇaggahaṇamantavisesanāyopadiṭṭhaṁ pāṇininā-",
  "anya-e0806n1:63_4": "antassa padassa vākyassa vā mābhavī’ti,",
  "anya-e0806n1:63_5": "iha tvanatthakaṁ vaṇṇaggahaṇaṁ byavacchejjābhāvāti dassetumāha-",
  "anya-e0806n1:63_6": "‘so ce’ tyādi,",
  "anya-e0806n1:63_7": "nanu brahmassāti visesanatthena vattumicchito mahābrahmasaddo chaṭṭhīniddiṭṭho nāmāti “brahmassu vā”ti (2-",
  "anya-e0806n1:63_8": "194) uādeso “chaṭṭhiyantassā”ti antabrahmasaddassa pappoti,",
  "anya-e0806n1:63_9": "tathā sati ‘na hi chaṭṭhī niddiṭṭhassa antaṁ padaṁ vākyaṁ vā sambhavatī’ti kasmā vuttanti, vuccate-",
  "anya-e0806n1:63_10": "na visesanatthenākkhepamattena mahābrahmasaddo chaṭṭhī niddiṭṭho nāma bhavatīti na brahmasaddassa sabbassādesappasaṅgo,",
  "anya-e0806n1:63_11": "mahābrahmasadde vā brahmasaddo atthīti tassāntassa uttaṁ vidhīyate.",
  "anya-e0806n1:64_0": "18. Vānu",
  "anya-e0806n1:65_0": "“Chaṭṭhiyantasse”tyanenevāvisesena vānubandhakāriyepyantassa siddhe kimatthoyamārambhotyāsaṅkiya ṭānubandhātyādinā",
  "anya-e0806n1:65_1": "vacanaphalamupadassento ‘bādhakabādhanattho-",
  "anya-e0806n1:65_2": "yamārambho’ti- vadati,",
  "anya-e0806n1:65_3": "tathāhi “chaṭṭhiyantasse”tyassa bādhako “ṭānubandhānekavaṇṇā sabbasse”ti,",
  "anya-e0806n1:65_4": "tassa ca “vānubandho”tyayaṁ yogo bādhakoti bādhakabādhanattho sampajjate,",
  "anya-e0806n1:65_5": "apaiccayamupasaggo vajjane nīvāraṇe,",
  "anya-e0806n1:65_6": "panayane vā vattateti apodyante ussaggalakkhaṇāni vajjīyante nīvārīyante apanīyante nenetyapavādo,",
  "anya-e0806n1:65_7": "suttekadesena suttamevopalakkhitanti antassa‘chaṭṭhiyantassā’ti suttassa apavādo antāpavādo,",
  "anya-e0806n1:65_8": "ussajjate nivattīyatyapavādenetyussaggo,",
  "anya-e0806n1:65_9": "ussaggāpavādakkamo panettha evaṁ veditabbo “chaṭṭhiyantasse”tyussaggo,",
  "anya-e0806n1:65_10": "tadapavādā “ṭānubandhānekavaṇṇā sabbassa” “ukānubandhādyantā” “mānubandho sarā namantā paro”ti,",
  "anya-e0806n1:65_11": "“ṭānubandhānekavaṇṇā sabbasse”tyussaggo,",
  "anya-e0806n1:65_12": "tada pavādā “vānubandho” “mānubandho sarānamantā paro”ti.",
  "anya-e0806n1:66_0": "19. Ṭānu",
  "anya-e0806n1:67_0": "Chaṭṭhīniddiṭṭhasseccādinā vacanārambhappayojanākhyānenāntādesāpavādo yaṁ yogoti bravīti,",
  "anya-e0806n1:67_1": "paccekamabhisambandhoti so ṭakārānubandho cādesotiādinā,",
  "anya-e0806n1:67_2": "kassa sabbassa bhavaticcāha-",
  "anya-e0806n1:67_3": "‘chaṭṭhī niddiṭṭhasse’ccādi,",
  "anya-e0806n1:67_4": "nanu ca ṭeādesopyanekavaṇṇoeva dvivaṇṇasamudāyattātyāsaṅkiyāha-",
  "anya-e0806n1:67_5": "‘upalakkhiye’ccādi,",
  "anya-e0806n1:67_6": "anubadhyate payoge asuyyamānepi payojanavasenānusarīyatītyanubandho,",
  "anya-e0806n1:67_7": "upadese yevopalakkhiya nivattatetyanenetaṁ dasseti ‘uccāritavināsinonubandhā’ti,",
  "anya-e0806n1:67_8": "upadese paṭhamuccāraṇe.",
  "anya-e0806n1:68_0": "20. Ñakā",
  "anya-e0806n1:69_0": "Ādyantāti vutte kathamavayavātyayamattho labbhatī tyāha-",
  "anya-e0806n1:69_1": "‘ādyantasaddānami’ccādi,",
  "anya-e0806n1:69_2": "ādyantasaddānaṁ niyatavayavavācittā avayavassa cāvayavināmantarenā sambhavato sāmatthiyāvayavī lakkhīyati,",
  "anya-e0806n1:69_3": "chaṭṭhiyātyanuvuttito vāvayavāvayavisambandhesā chaṭṭhī,",
  "anya-e0806n1:69_4": "tāya niddiṭṭhassātyayamattho viññāyateti vuttiyaṁ-",
  "anya-e0806n1:69_5": "‘chaṭṭhīniddiṭṭhassā’ti (vuttaṁ),",
  "anya-e0806n1:69_6": "teneva paccayavidhimhi kūppaccayādayo na dosā bhavantīti,",
  "anya-e0806n1:69_7": "atoyevāti tadavayavācittatoyeva,",
  "anya-e0806n1:69_8": "taggahaṇeneti avayavaggahaṇena,",
  "anya-e0806n1:69_9": "katākatappasaṅgittāti otte katepi akatepi vukāgamassa pasaṅgato,",
  "anya-e0806n1:69_10": "bhūyattattā hi ottassa bhūggahaṇe sati katepi otte vukāgamena bhavitabbamakatepi tatova “katākatappa",
  "anya-e0806n1:69_11": "saṅgī yo vidhi sanicco”ti niccattā ottaṁ bādhitvā vukāgamo hoti,",
  "anya-e0806n1:69_12": "atha vukāgame pacchā tena na bhavitabbanti āha-",
  "anya-e0806n1:69_13": "‘antāvayave’ccādi.",
  "anya-e0806n1:70_0": "21. Mānubandho",
  "anya-e0806n1:71_0": "Yadiniddhāraṇe chaṭṭhī antassāvisesitattā avisesena yato kutoci antato bānubandho paro siyā,",
  "anya-e0806n1:71_1": "na hi dutiyaṁ saraggahaṇamatthi,",
  "anya-e0806n1:71_2": "yenānto visesīyateccāha-",
  "anya-e0806n1:71_3": "‘niddhāraṇa’miccādi,",
  "anya-e0806n1:71_4": "kāraṇamāha-",
  "anya-e0806n1:71_5": "‘sutattā’ti,",
  "anya-e0806n1:71_6": "‘sarāna’nti sutattāti attho,",
  "anya-e0806n1:71_7": "tena “sutānumitesusutasambandhobalavā”ti rundhatītetthadhakārassā numitassa maṁ na hotīti dīpeti,",
  "anya-e0806n1:71_8": "samāna jātiyasseva loke niddhāraṇappatīti hoticcāha-",
  "anya-e0806n1:71_9": "‘tathā hi’ccādi,",
  "anya-e0806n1:71_10": "yathā’kaṇhā gāvīnaṁ sampannakhīratamā’ti vutte avisesitattepi kaṇhāya kaṇhāgāvīyeva patīyate,",
  "anya-e0806n1:71_11": "tathehāpi sarānaṁ majjhe antātyantattena niddhāriyamāno samānajātiyo saroyeva patīyate,",
  "anya-e0806n1:71_12": "tena sarānaṁ yevāntāparo bhavissatīti bhāvo,",
  "anya-e0806n1:71_13": "visesanattoti “ñilatasse”ti (5-",
  "anya-e0806n1:71_14": "163) sutte assāti vutte ayameveti niyamābhāvā yassakassaci akārassa ñippatti,",
  "anya-e0806n1:71_15": "tenāniṭṭhappattīti lānusaṅgisseva assāti lassa yaṁ visesanattaṁ taṁ attho payojanamassa “kattarilo”ti (5-",
  "anya-e0806n1:71_16": "18) lakārassāti visesanattho lakāro,",
  "anya-e0806n1:71_17": "idhevāti imasmiṁ “mānubandho”tiādisutteyeva.",
  "anya-e0806n1:72_0": "22. Vippaṭi",
  "anya-e0806n1:73_0": "Paroti vattate,",
  "anya-e0806n1:73_1": "so cāññādhikyaiṭṭhādyanekatthopi idha iṭṭha vācī daṭṭhabbo,",
  "anya-e0806n1:73_2": "kammabyatihāreghaṇiti kammabyatihāro kiriyāparivattanaṁ bhāvaviseso tasmiṁ ‘bhāvakārakesvaghaṇghakā”ti (5-",
  "anya-e0806n1:73_3": "44) sāmaññena vihitattā vippaṭisedhananti atthe ghaṇi vippaṭī sedho, tenāha-",
  "anya-e0806n1:73_4": "‘sāmaññe’ccādi,",
  "anya-e0806n1:73_5": "vippaṭisedhasaddassa atthamāha-",
  "anya-e0806n1:73_6": "‘aññamaññapaṭisedho’ti,",
  "anya-e0806n1:73_7": "saṁsiddhiyaṁ vattamānopi sidhi upasaggasambandhe nātthantarepi hotīti aññamaññavirodhotyattho,",
  "anya-e0806n1:73_8": "vippaṭisedhasaddassa loke virodhavācittena pasiddhattamāha ‘tathā hi’ccādinā,",
  "anya-e0806n1:73_9": "kathampana pamāṇabhūtassācariyassa vacanesu aññamaññavirodho sambhavatīccāsaṅkiya ubhinnaṁ sāvakāsatte",
  "anya-e0806n1:73_10": "sati sambhavati nāññathāti ‘dvinna’miccādi vuttigantho pavattoti vattuṁ ‘socā’tiādimāha aññamaññānajjhāsiteti",
  "anya-e0806n1:73_11": "aññamaññenānakkante apariggahiteti vuttaṁ hoti,",
  "anya-e0806n1:73_12": "anubhayatāginīti yo visayekadeso ubhayanna bhajate tasmiṁ anubhayabhāgini visayekadese,",
  "anya-e0806n1:73_13": "sāmaññavisayo dvinnaṁ vidhīnaṁ sādhāraṇo visayo,",
  "anya-e0806n1:73_14": "tattha pavattippasaṅge sati soca vippaṭisedho jāyatīti sambandho,",
  "anya-e0806n1:73_15": "iminā vippaṭisedhassa visayo pavattippasaṅgo visayavisayīnamabhedena sutte ‘vippaṭisedho’tivuttoti ‘dvinna’miccādinā vuttigantho racitoti dīpeti,",
  "anya-e0806n1:73_16": "paro hotī tividhidassitoti iminā yadi niyamo-",
  "anya-e0806n1:73_17": "bbhūpagato siyā,",
  "anya-e0806n1:73_18": "tadā ‘parovahotī’ti vadeyyāti dasseti,",
  "anya-e0806n1:73_19": "pāṇiniyā hi jātiyaṁ padatthe sakimeva lakkhaṇaṁ pavattatīti caritatthattā visayantare dvinnampi lakkhaṇānamappavattiyaṁ",
  "anya-e0806n1:73_20": "paraṁ pacchimaṁ kāriyanti vidhyatthamidaṁ vacanaṁ,",
  "anya-e0806n1:73_21": "byattiyantu padatthe latvādīnamiva pariyāyappasaṅge niyamatthanti paṭipannā,",
  "anya-e0806n1:73_22": "idha pana jātiyaṁ byattiyañca dvinnampi suttānamappavattiyameva vidhyatthamevidaṁ vacanaṁ,",
  "anya-e0806n1:73_23": "na niyamatthampīti paṭipādetumāha-",
  "anya-e0806n1:73_24": "‘tathāhi’ccādi,",
  "anya-e0806n1:73_25": "kāmacārato parisamāpīyateti sambandho,",
  "anya-e0806n1:73_26": "kāmato parisamāpanañcetissā sabbasmiṁ attano gocare avicchedabyāpanena pavattisabbhāvato.",
  "anya-e0806n1:73_27": "Kathampanekassāpi pavatti na bhaveyyātyāsaṅkiya kāraṇamāha‘ubhayampi’ccādi,",
  "anya-e0806n1:73_28": "hisaddo yasmātthe,",
  "anya-e0806n1:73_29": "yasmā ubhayampidamācariyavacanaṁ,",
  "anya-e0806n1:73_30": "tatoyeva pamāṇaṁ,",
  "anya-e0806n1:73_31": "abhimatakāriyavidhāne liṅgabhāvena saddikānumatattā(tesaṁ) vidhīnaṁ vidhāyakañca tasmāti attho.",
  "anya-e0806n1:73_32": "Pamāṇattā dvinnampi appattiyaṁ kāraṇamāha-",
  "anya-e0806n1:73_33": "‘anubhayabhāgimhi’ccādi,",
  "anya-e0806n1:73_34": "yato laddhāvakāsā tato samānabalāti,",
  "anya-e0806n1:73_35": "itisaddo hetumhi,",
  "anya-e0806n1:73_36": "viruddhācāti ettha itisaddaṁ datvā ‘anubhayabhāgimhi…pe…",
  "anya-e0806n1:73_37": "viruddhācāti dvinnaṁ vacanānaṁ pamāṇattā ubhinnampi appavattīti sambandho veditabbo.",
  "anya-e0806n1:73_38": "Samānabalānaṁ dvinnaṁ lokepi virodhittaṁ ekakkhaṇeyeva ubhinnampi kāriye appavatti ca dissatīti diṭṭhantamāha ‘lokece’tyādi,",
  "anya-e0806n1:73_39": "ettha ca pessassa (a)virodhatthino kāriye appavattiriva appavattiyeva (potthake) samānabalāna mubhinnaṁ",
  "anya-e0806n1:73_40": "vacanānaṁ kāriye appavattīti sukheno pamāsaṁsandanaṁ viññātabbaṁ.",
  "anya-e0806n1:74_0": "Jātipakkheyeva bhassakārena dvinnaṁ yugapadippattiyaṁ ‘latvādīnamiva’ pariyāyappasaṅgo vaṇṇito,",
  "anya-e0806n1:74_1": "tassāyuttattamupadassento āha ‘nacāpi’ccādi,",
  "anya-e0806n1:74_2": "bhinnavisayattāti dvinnaṁ vidhīnaṁ bhinnavisayattā.",
  "anya-e0806n1:74_3": "Abhinnavisayatte hi pariyāyakappanā yuttimatī,",
  "anya-e0806n1:74_4": "atoca latvādīnamabhinnavisayattampaṭipādayitumāha-",
  "anya-e0806n1:74_5": "‘latvādayo hi’ccādi,",
  "anya-e0806n1:74_6": "anavayaveneti dhātu mattato vidhānenāvayavabyatirekasabbhāvato sabbadhātupariggahena,",
  "anya-e0806n1:74_7": "yattha yasmiṁ dhātvatthekadese pavattā samānā pavattā santo laddhāvakāsā siyuṁ tassekadesassa parihārenāpi pariccāgenāpi na vidhīyanteti sambandho,",
  "anya-e0806n1:74_8": "latvādīna mekakkhaṇe asambhavā ekasmiṁ kate satītaravacanāna mānatthakyappasaṅgāca pariyāyena bhavantīti yantaṁ yuttanti sambandho.",
  "anya-e0806n1:74_9": "Ihāti imasmiṁ yugapadippattiyaṁ,",
  "anya-e0806n1:74_10": "iha tathābhāvassa kāraṇamāha-",
  "anya-e0806n1:74_11": "‘sāvakā…pe…",
  "anya-e0806n1:74_12": "vacana’nti,",
  "anya-e0806n1:74_13": "tatthāti yugapadippattiyaṁ.",
  "anya-e0806n1:74_14": "Jātiyampadatthe “punappasaṅgavijānanā siddhaṁ,",
  "anya-e0806n1:74_15": "vippaṭisedhe yaṁ bādhitaṁ tambādhitamevā”tīmāsamubhinnaṁ paribhāsanampavattiṁ paṭipādento āha-",
  "anya-e0806n1:74_16": "‘parasmiṁ ce’tyādi,",
  "anya-e0806n1:74_17": "parasminti iṭṭhe,",
  "anya-e0806n1:74_18": "paribhāsanampana ayamattho ‘punappasaṅgavijānanāti dvinnaṁ suttānamekatthappa saṅgasaṅkhāte vippaṭisedhe satiparamiṭṭhaṁ paṭhamaṁ hoti,",
  "anya-e0806n1:74_19": "hontena tena yadītarassa nimittopaghāto na kato tadā tassāpi punappasaṅgo tassa vijānanā siddhanti,",
  "anya-e0806n1:74_20": "vippaṭisedhe yathāvutte sati paṭhamaṁ hontena yaṁ suttaṁ bādhitaṁ tassa punappavattiyā yadi nimittaṁ natthi taṁ bādhitameve’ti.",
  "anya-e0806n1:74_21": "Byattiyampi vidhyatthamevidaṁ vacanaṁ,",
  "anya-e0806n1:74_22": "na niyamatthanti dassetumāha-",
  "anya-e0806n1:74_23": "‘byattiya’miccādi,",
  "anya-e0806n1:74_24": "evaṁ maññate ‘byattiyaṁ paṭilakkhiyaṁlakkhaṇappavattiyaṁ dvinnaṁ sādhāraṇaṁ ṭhānampati yāni vacanāni",
  "anya-e0806n1:74_25": "bhinnāni tesampi niravakāsattena tulyabalattā dvinnampaṭipattiyevasiyā,",
  "anya-e0806n1:74_26": "natu pariyāyappasaṅgo’ti.",
  "anya-e0806n1:74_27": "Byattiyampi yathāvuttānaṁ paribhāsānaṁ pavatti vuttavidhinevāti dassento ‘paribhāsānampi’ccādimāha.",
  "anya-e0806n1:75_0": "Jātiyampadatthe “vattamāneti anti, si tha, mi ma, te ante, se vhe,",
  "anya-e0806n1:75_1": "e mhe”ccādīnaṁ lakkhaṇānamekamekatthepi vattamāneti anti,",
  "anya-e0806n1:75_2": "vattamāne si tha iccādīnaṁ vākyekadesānaṁ gacchaticcādo gaccha siccādo ca lakkhiye sakimpavattiyā sabbasmiṁ",
  "anya-e0806n1:75_3": "sake visaye paṭhama majjhimapurisekavacanajāti parisamattāti caritatthattā tumhe gacchathāti ettha dvīhi",
  "anya-e0806n1:75_4": "dvinnaṁ purisāna mekakkhaṇe pavattiyaṁ na kassaci,",
  "anya-e0806n1:75_5": "byattiyampi paṭilakkhiyaṁ lakkhaṇāni bhijjantīti sādhāraṇaṁ ṭhānaṁ patibhinnehi lakkhaṇehi dvinnampekatthe-",
  "anya-e0806n1:75_6": "kakkhaṇe pavattiyaṁ na kassaci,",
  "anya-e0806n1:75_7": "tathā vuttanayeneva tiṇṇaṁ purisānamekakkhaṇe pavattiyanti sabbathā appavattiyaṁ sampattāyaṁ vacanamidaṁ,",
  "anya-e0806n1:75_8": "paro hotīti majjhimuttamaṁ bhavatīti adhippāyena ‘yathe’ccādinā vuttaṁ vuttiganthampañhamukhenā haritvā dassetuṁ ‘kvapanā’tiādimāha,",
  "anya-e0806n1:75_9": "nedamudāharaṇamamhaṁ manaṁ bhoseti-",
  "anya-e0806n1:75_10": "yato vippaṭisedhavisayamevedaṁ na hoti,",
  "anya-e0806n1:75_11": "kuto yato “vattamāneti anti”ccādippabhutīnaṁ vattamāneti anticcādīhi vākyekadesehi niddiṭṭhānameva pubbaparacchakkānaṁ",
  "anya-e0806n1:75_12": "purisavacanavisesavidhāyakena “pubbaparacchakkāna mekānekesu tumhāmha sesesu dvedve majjhimuttamapaṭhamā” (6-",
  "anya-e0806n1:75_13": "14) tīminā vākyāvayavena tumhāmhasesesu payujjamānesu appayujjamānesu vā yathākkamaṁ pubbacchakkānaṁ",
  "anya-e0806n1:75_14": "paracchakkānañca majjhimuttamapaṭhamānaṁ paccekaṁ dvedve vacanāni yathākkamaṁ bhavantīti ‘gacchatha gacchāmā’ti",
  "anya-e0806n1:75_15": "ettha ekakkhaṇe pavattiyeva natthi,",
  "anya-e0806n1:75_16": "dvinnampana sāvakāsāna mekakkhaṇe pavattiyeva hi vippaṭisedhoti,",
  "anya-e0806n1:75_17": "tathāpi vuttanayena vippaṭisedhappakappanāpi sakkā kātuntīdamudāhaṭaṁ siyāti daṭṭhabbaṁ,",
  "anya-e0806n1:75_18": "imissā pana paribhāsāya nirākulappavatti “ādissā” tīmissā vuttanayena veditabbā,",
  "anya-e0806n1:75_19": "katākatappasaṅgī yo vidhi, so nicco,",
  "anya-e0806n1:75_20": "yotvakateyevāyamaniccoti vuttaniccāniccesu antaraṅgabahiraṅgesu cātulyabalattā nāssa yogassa byāpāro,",
  "anya-e0806n1:75_21": "tathāhi niccāniccesu niccameva balavanti niccāniccānamatulyabalatā,",
  "anya-e0806n1:75_22": "antaraṅgabahiraṅgappakāra(mpana) upari “lopo”ti (1-",
  "anya-e0806n1:75_23": "39) sutte pakāsissāma.",
  "anya-e0806n1:76_0": "23. Saṅketo",
  "anya-e0806n1:77_0": "Vacanārambhassa phalamāha-",
  "anya-e0806n1:77_1": "‘anubandhoti yaṁ vuttaṁ’tyādi,",
  "anya-e0806n1:77_2": "vuttiyaṁ “yonavayavabhūto saṅketo”ti sāmaññena vuttepi “bhāsissaṁ māgadhaṁ saddalakkhaṇa”nti saddalakkhaṇā",
  "anya-e0806n1:77_3": "bhidhānappakaraṇato saddassānavayavabhūtoti viññāyateti dassetumāha-",
  "anya-e0806n1:77_4": "‘kassa’tyādiltuppaccaye lakāro udāharaṇaṁ,",
  "anya-e0806n1:77_5": "pakatiyādi samudāyassātiādivākyassa sāppāyamatthaṁ vivarituṁ ‘evamaññate’ccādi vuttaṁ,",
  "anya-e0806n1:77_6": "keci saddasatthakārāti pāṇiniṁ sandhāyāha,",
  "anya-e0806n1:77_7": "vacananti “tassa lopo”ti (1- 3-",
  "anya-e0806n1:77_8": "9) vacanaṁ,",
  "anya-e0806n1:77_9": "payogāsamavāyitāti kattāiccādippayoge asamavāyitā appayogitāti adhippāyo,",
  "anya-e0806n1:77_10": "evampissa lopo vaseyo…",
  "anya-e0806n1:77_11": "anupubbo bandhivināsatthoti āhu uccāritapadhaṁsittā anubandhyate vinassatetyanubandhoti imāya sadda byuppattiyāvasena.",
  "anya-e0806n1:78_0": "24. Vaṇṇa",
  "anya-e0806n1:79_0": "‘Atenā’ti (2-",
  "anya-e0806n1:79_1": "108) ettha atoti rassabyattiniddeso vā siyā rassajātiniddeso vā sakalanissayabyāpī atthajāti niddesovā,",
  "anya-e0806n1:79_2": "tattha rassabyattiniddese sati buddhasiddhādīsu yatthakatthaci akāro gayhateti neṭṭhappasiddhi…",
  "anya-e0806n1:79_3": "kesañci asijjhanato,",
  "anya-e0806n1:79_4": "rassa jātiniddese pana buddhasiddhādisabbākārantānaṁ lakkhaṇikagavādyakā rantānañcākāro gayhatīti sabbathā iṭṭhappasiddhi,",
  "anya-e0806n1:79_5": "nāñño dīgho byattantarattāti nāniṭṭhappatti ākārato nāssenābhāvā,",
  "anya-e0806n1:79_6": "tasmā atoti rassajātiniddese nissite sabbamidamiṭṭhaṁ nipphajjatīti nātthajāti nissīyate,",
  "anya-e0806n1:79_7": "na rassabyattica,",
  "anya-e0806n1:79_8": "“yuvaṇṇāname oluttā”ti (1-",
  "anya-e0806n1:79_9": "29) ādīsu pana rassabyattiyā rassajātiyā vā niddese ‘tassedaṁ nopeti’ccādīsu eoādikamiṭṭhaṁ katthaci bhaveyya,",
  "anya-e0806n1:79_10": "na sabbattha,",
  "anya-e0806n1:79_11": "sabbattha vā bhaveyya ‘vāteritaṁ samonā’tiādīsu byattanta rattā,",
  "anya-e0806n1:79_12": "tasmā sabbathā iṭṭhappasiddhiyā ittajātyādi nissīyate,",
  "anya-e0806n1:79_13": "athavā vaṇṇuccāraṇampati kesañci vaṇṇuppattiṭṭhānānaṁ uccanīcatadubhaya saṁhāravasena vaṇṇavisesuppatti",
  "anya-e0806n1:79_14": "dassanato tesaṁ vasena rassa byattiniddese rassajātiniddese vā vuttanayena iṭṭhāniṭṭhappattiyaṁ sabbathā",
  "anya-e0806n1:79_15": "sabbathā iṭṭhappasiddhiyā ittajātyādi nissīyate,",
  "anya-e0806n1:79_16": "tattha vaṇṇa parena savaṇṇaggahaṇaṁ niyamituṁ vacanamidamāraddhanti ‘sabbatthevā’tiādinā vacanārambhaphalamāha,",
  "anya-e0806n1:79_17": "sabbatthevāti sabbasmiṁyeva suttappadese.",
  "anya-e0806n1:79_18": "Nanu sayañcāti vuttepi pariyattaṁ,",
  "anya-e0806n1:79_19": "na hyaññaṁ rūpā sayamatthi,",
  "anya-e0806n1:79_20": "aññaṁ vā (saya)to rūpanti siddhepyevaṁ sati atthettha paro koci visesoti ñāpetuṁ sañca rūpa’nti vuttikāro āhāti sambandho,",
  "anya-e0806n1:79_21": "rūpassa visesitabbattā ‘sañca rūpa’nti vuttiyaṁ niddisīyamānattā ca rūpanti viññāyatīti ‘sañca gayhatī’ti vuttaṁ,",
  "anya-e0806n1:79_22": "saṁrūpaggahaṇāyāpisaddaṁ karoto- dhippāyo-",
  "anya-e0806n1:79_23": "yanti vattumāha-",
  "anya-e0806n1:79_24": "‘aññathe’ccādi,",
  "anya-e0806n1:79_25": "aññathāti aññenappakārena saṁrūpaggahaṇāya apisaddābhāveti adhippāyo,",
  "anya-e0806n1:79_26": "aññapadattheti aññapadattha samāsavisaye,",
  "anya-e0806n1:79_27": "guṇībhūtassāti appadhānabhūtassākāre kārādino,",
  "anya-e0806n1:79_28": "samāsena vuttattā padhānatū tattepi guṇo bhavati aññapadattho-",
  "anya-e0806n1:79_29": "kārekārādi vidhāya kattā,",
  "anya-e0806n1:79_30": "vidhīyamāno savaṇṇova padhānaṁ…",
  "anya-e0806n1:79_31": "idamatthitāya tappavattiyāti.",
  "anya-e0806n1:79_32": "Nanu vuttiyamapisaddassātthaṁ vadatā sayañceti vattabbaṁ,",
  "anya-e0806n1:79_33": "“tathā sayamattanī”ti nighaṇḍuto sayañca-",
  "anya-e0806n1:79_34": "ttākārekārādiñca gayhatītyamattho sambhāvīyatīti codanampanasi nidhāya ‘sañca rūpa’nti vadanto sādhippāyāruḷhaṁ",
  "anya-e0806n1:79_35": "kiñci atthavisesaṁ pakāsetuṁ tathevāhāti dassetuṁ vuttaṁ-",
  "anya-e0806n1:79_36": "‘sayañce’tyādi,",
  "anya-e0806n1:79_37": "“dhanaññātīsu saṁsaddo,",
  "anya-e0806n1:79_38": "tathāttattaniyesupī”ti nighaṇḍuvacanato ‘sa’nti attāpi gayhati,",
  "anya-e0806n1:79_39": "ko so saddarūpaṁ sādhāraṇaṁ,",
  "anya-e0806n1:79_40": "‘sa’nti attaniyampi,",
  "anya-e0806n1:79_41": "kintaṁ saddāna masādhāraṇaṁ saddarūpaṁ,",
  "anya-e0806n1:79_42": "tathā sati attaniyaṁ rūpaṁ nāmāttasaṅkhātasaddasambandhīti āha-",
  "anya-e0806n1:79_43": "‘saṁrūpaṁ saddānamasādhāraṇaṁ rūpa’nti,",
  "anya-e0806n1:79_44": "etañca idantīminā sambandhitabbaṁ,",
  "anya-e0806n1:79_45": "asādhāraṇanti asādhāraṇaṁ saddarūpaṁ,",
  "anya-e0806n1:79_46": "sati sambhave byabhicāre ca visesanassa sātthakatāya asādhāraṇanti rūpaṁ visesatā sādhāraṇassāpi sambhavo vuttoyeva nāmāti āha-",
  "anya-e0806n1:79_47": "‘duvidhaṁ hi’ccādi,",
  "anya-e0806n1:79_48": "kintaṁ sādhāraṇamasādhāraṇañcarūpanti sāmaññena rūpaṁ niddisitumāha-",
  "anya-e0806n1:79_49": "‘tatthā’tiādi,",
  "anya-e0806n1:79_50": "tatthāti niddhāraṇe sattamī,",
  "anya-e0806n1:79_51": "saddānanti sātthakaniratthakānaṁ yesaṁkesañci saddānaṁ,",
  "anya-e0806n1:79_52": "taṁtaṁ saddattādīhi tesaṁtesaṁ buddha aiādīnaṁ saddānaṁ saddattādi,",
  "anya-e0806n1:79_53": "ubhayattha ādisaddena attho saṅgahito,",
  "anya-e0806n1:79_54": "tena sādhāraṇaṁ saddarūpamattharūpaṁ tathā-",
  "anya-e0806n1:79_55": "sādhāraṇanti catubbidhaṁ saṁrūpanti dasseti,",
  "anya-e0806n1:79_56": "catūsupi cetesvasādhāraṇassa saddarūpassevopānaṁ dassetumāha-",
  "anya-e0806n1:79_57": "‘tatthā’tiādi,",
  "anya-e0806n1:79_58": "sādhāraṇarūpabyudāsenāti sādhāraṇarūpassa pariccāgena,",
  "anya-e0806n1:79_59": "upādiyanto rūpameva saddassasaṁ,",
  "anya-e0806n1:79_60": "nātthoti ca dassetīti sambandho,",
  "anya-e0806n1:79_61": "ca saddo panettha ‘idaṁ dassetī’ti heṭṭhā vuttaṁ samuccinoti,",
  "anya-e0806n1:79_62": "asādhāraṇassevopādiyane kāraṇamāha-",
  "anya-e0806n1:79_63": "‘tanta’miccādi,",
  "anya-e0806n1:79_64": "itaranti ye saṁkesañci saddānaṁ saddattādi,",
  "anya-e0806n1:79_65": "parassāpīti aññassa yassakassaci saddassāpi, iti idaṁ,",
  "anya-e0806n1:79_66": "patitaṁ pasiddhaṁ,",
  "anya-e0806n1:79_67": "ettha pana itisaddo hetumhi,",
  "anya-e0806n1:79_68": "yasmā idaṁ yathāvuttaṁ pasiddhaṁ tasmā pubbācariyaparamparāyāgato padesato upādiyantoti pakataṁ,",
  "anya-e0806n1:79_69": "saṁsaddavisesanasāmatthiyena asādhāraṇarūpopādiyanepi asādhāraṇaṁ saddarūpamevopādīyati nāsādhāraṇamattharūpaṁ…",
  "anya-e0806n1:79_70": "iminā vakkhamānakāraṇatā tāya (potthake) vasenāti āha-",
  "anya-e0806n1:79_71": "‘saddasse’ccādi,",
  "anya-e0806n1:79_72": "āsannaṁ…saddato saddabhāvasā naññattā,",
  "anya-e0806n1:79_73": "vipariyayatoti vipariyāsena anāsanna bhāvenāti attho,",
  "anya-e0806n1:79_74": "cakkhuvisayopi hi attho kathaṁ sotavisayasaddassa na āsanno saṁrūpambhavitumarahatīti,",
  "anya-e0806n1:79_75": "kāraṇantaramāha-",
  "anya-e0806n1:79_76": "‘aheyyattācā’tiādi,",
  "anya-e0806n1:79_77": "aheyyattāti apariccajanīyattā,",
  "anya-e0806n1:79_78": "idampi niccasambandhitte kāraṇavacanaṁ,",
  "anya-e0806n1:79_79": "taṁ saddarūpaṁ,",
  "anya-e0806n1:79_80": "niccasambandhīti nirantarasaṁyogī,",
  "anya-e0806n1:79_81": "vipariyayatoti heyyattā,",
  "anya-e0806n1:79_82": "tathāhiccādinā atthassa heyyattaṁ bodheti,",
  "anya-e0806n1:79_83": "aparaṁ kāraṇamāha-",
  "anya-e0806n1:79_84": "‘asādhāraṇañca rūpaṁ’tyādinā,",
  "anya-e0806n1:79_85": "sādhāraṇo pariyāya saddānaṁ,",
  "anya-e0806n1:79_86": "paccetabbattāti viññātabbattā,",
  "anya-e0806n1:79_87": "idāni kāraṇattayaṁ samodhānetvā imehi kāraṇehi rūpameva saddassa saṁnāma,",
  "anya-e0806n1:79_88": "nātthoti niyametvā dassetuṁ ‘tadeva’ntiādi āraddhaṁ,",
  "anya-e0806n1:79_89": "tadevanti yasmā evaṁ,",
  "anya-e0806n1:79_90": "taṁ tasmāti attho,",
  "anya-e0806n1:79_91": "sarūpappadhāneti “gossā vaṅa” (1-",
  "anya-e0806n1:79_92": "32) tyādo gossātyādike sarūpappadhāne.",
  "anya-e0806n1:80_0": "25. Ntu",
  "anya-e0806n1:81_0": "Ntusutiyā jantvādīnampi “ntantūnaṁnto yomhi paṭhame” (2-",
  "anya-e0806n1:81_1": "215) tyādinā gahaṇappasaṅge jātiyamabhippasaṅgabādhanatthaṁ byattiyaṁ vantvādi sambandhīnamupādānattamidamāraddhaṁ “vantvavaṇṇā” (4-",
  "anya-e0806n1:81_2": "79) “tametthassattīti mantu” (4-",
  "anya-e0806n1:81_3": "78) “kattari bhūte ktavantu ktāvī” (5-",
  "anya-e0806n1:81_4": "55) ti vihitā vantvādayo nāma.",
  "anya-e0806n1:82_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n1:83_0": "Paribhāsādhikāro samatto.",
  "anya-e0806n1:84_0": "Saralopādi vaṇṇanā",
  "anya-e0806n1:85_0": "26. Saro",
  "anya-e0806n1:86_0": "Ādhāravisesāpassayananti opasilesikādhāravisesassa nissayanaṁ,",
  "anya-e0806n1:86_1": "opasilesikādhāraṁ vinā ādhārantare gahite sati vacanantaraṁ suttantaraṁ vinā byavahitanivatti kātuṁ na ca sakkāti sambandho,",
  "anya-e0806n1:86_2": "kecīti buddhappiyācariyādayo dasseti,",
  "anya-e0806n1:86_3": "te hi yadi vaṇṇena kālena vā byavadhānepi sandhi bhaveyya tadā sareti nimittasso pādānaṁ niratthakaṁ",
  "anya-e0806n1:86_4": "bhaveyyāti sareti nimittopādānasāmatthiyenānena vaṇṇādibyavadhāne no sandhīti maññamānā ‘nimitto’ccādikaṁ",
  "anya-e0806n1:86_5": "vākyamāhu,",
  "anya-e0806n1:86_6": "tadayuttanti tehi’nimitto’ccādinā yaṁ vuttaṁ,",
  "anya-e0806n1:86_7": "taṁ ayuttanti attho,",
  "anya-e0806n1:86_8": "ayuttatte kāraṇaṁ byabhicārasabbhāvena sāmatthiyābhāvoyevāti byabhicārandassetvā sāmatthiyābhāvandassetumāha-",
  "anya-e0806n1:86_9": "‘avasāne,ccādi,",
  "anya-e0806n1:86_10": "kāriyābhāvepīti ettha na kevalaṁ ‘idameva saccaṁ,",
  "anya-e0806n1:86_11": "sumanā bhavantu athopi’tyādo vaṇṇakālabyavadhāneyeva,",
  "anya-e0806n1:86_12": "atha kho ‘ete na saccena suvatthi hotū’tyādo avasāne ‘pamādo maccuno padaṁ’ tyādo anta bindu saṅkhātanimittantare",
  "anya-e0806n1:86_13": "vā kāriyābhāvepi nimitto pādānassa sātthakatoti apisaddassattho,",
  "anya-e0806n1:86_14": "sātthakatoti bhāvappaccayalopena bhāvappadhānavasena vā vuttaṁ,",
  "anya-e0806n1:86_15": "sātthakattatoti vuttaṁ hoti,",
  "anya-e0806n1:86_16": "aññathā nimittopādānameva sātthakaṁ nāmāti ‘nimitto pādānassa sātthakato’ti na yujjati,",
  "anya-e0806n1:86_17": "ayametthādhippāyo ‘avasāne nimintare vā kāriyābhāvena byabhicārasabbhāvā aññathānupapattilakkhaṇaṁ sāmatthiyaṁ natthi,",
  "anya-e0806n1:86_18": "nimittantubyavadhānepi catthi,",
  "anya-e0806n1:86_19": "yathā’dārunimittaṁ vanopasaṅkamana’nti tasmā vaṇṇakālabyavadhānepi sareti nimitte sati lopakāriyaṁ pappote vā’ti.",
  "anya-e0806n1:86_20": "Luppatīti ‘tatrime’ccādinā kathanakāle na dissatīti attho,",
  "anya-e0806n1:86_21": "adassanamattameva hi lopo,",
  "anya-e0806n1:86_22": "aññathā ‘tatrā’disaddarūpābhāvappattiyā atthappatīti kārittamesaṁ na siyāti,",
  "anya-e0806n1:86_23": "paṭhamāya niddiṭṭho…",
  "anya-e0806n1:86_24": "vuttattā kammassa,",
  "anya-e0806n1:86_25": "sarassāti vadeyya…",
  "anya-e0806n1:86_26": "bhāve khādippaccayena avuttakammattā,",
  "anya-e0806n1:86_27": "ihāti iminā satthantare bhāvasādhanavasena gahaṇaṁ vibhāveti,",
  "anya-e0806n1:86_28": "gantha lāghavo…",
  "anya-e0806n1:86_29": "sarassa lopoti vā lopaṁ pappotīti vā avattabbattā,",
  "anya-e0806n1:86_30": "saroti paṭhamāya niddiṭṭhattā saro lopo nāma hotīti saṅkāpi siyāti āha-",
  "anya-e0806n1:86_31": "‘na ce’ccādi,",
  "anya-e0806n1:86_32": "ihāti imasmiṁ sutte,",
  "anya-e0806n1:86_33": "honticcādopi pubbasaralope hanticcādikampi siyātyāsaṅkiyāha-",
  "anya-e0806n1:86_34": "‘soce’ccādi,",
  "anya-e0806n1:86_35": "ussaggato āgato sambhūto tassa vā ayaṁti ossaggiko pubbalopo,",
  "anya-e0806n1:86_36": "tassa bhāvo ossaggikattaṁ,",
  "anya-e0806n1:86_37": "ossaggikattā pubbalopassa kāriyantarehi paralopādīhi apavādavidhīhi ābādhito eva,",
  "anya-e0806n1:86_38": "so ca pubbalopo hotīti sambandho,",
  "anya-e0806n1:86_39": "“paro kvacī”ti (91-",
  "anya-e0806n1:86_40": "27) kvaciggahaṇena pubbaparalopānaṁ tulyabalattābhāvā yathā gamappattito paralopassāpavādarūpattaṁ,",
  "anya-e0806n1:86_41": "ajjhāsiteti paviṭṭhe, na hoti…",
  "anya-e0806n1:86_42": "paralopāpavādena bādhitattā,",
  "anya-e0806n1:86_43": "tehīti paralopādīhi,",
  "anya-e0806n1:86_44": "sabbathā muttavisayo saddhindriyanti,",
  "anya-e0806n1:86_45": "vikappena muttavisayo late vāti.",
  "anya-e0806n1:87_0": "27. Paro",
  "anya-e0806n1:88_0": "Itisaddo idamatthe,",
  "anya-e0806n1:88_1": "kvaci lopanīyo hotīti idaṁ vacanaṁ dīpetīti sambandho,",
  "anya-e0806n1:88_2": "kinti āha-",
  "anya-e0806n1:88_3": "‘payogānusārita’nti,",
  "anya-e0806n1:88_4": "kassāti āha-",
  "anya-e0806n1:88_5": "‘kāriyassa paralopassā’ti,",
  "anya-e0806n1:88_6": "kena hetunāti āha ‘kvaciggahaṇenā’ti,",
  "anya-e0806n1:88_7": "katthāti āha-",
  "anya-e0806n1:88_8": "‘iha imasmiṁ sutte’ti,",
  "anya-e0806n1:88_9": "tenāti tena payogānusāritādīpanena,",
  "anya-e0806n1:88_10": "yathāpayoganti āgamapayogānatikkamena,",
  "anya-e0806n1:88_11": "niccaṁ pakkhevā paralopo siyāti honticcādo niccaṁ,",
  "anya-e0806n1:88_12": "latāvātiādīsu pakkhe vā paralopo bhaveyya,",
  "anya-e0806n1:88_13": "evaṁ maññate “kasminti atthe kvāti nipphannenāniyamavuttinā aniyamatthasseva visesakato vacane sabbatthevāniyatatthavuttittā kvacisaddo-",
  "anya-e0806n1:88_14": "yaṁ yathāgamaṁ niccamaniccamasantañca vidhiṁ dīpeti,",
  "anya-e0806n1:88_15": "tattha honticcādiko nicca pakkho paralopasseva visayo,",
  "anya-e0806n1:88_16": "latāvātiādiko aniccapakkho ubhayasādhāraṇattā pubbalopassāpi visayoti iminā niccaṁ pakkhe vā paralopo hoti,",
  "anya-e0806n1:88_17": "asantapakkho pana saddhindriyantiādiko pubbalopasseva visayo sabbathānena pariccattattā”ti,",
  "anya-e0806n1:88_18": "tīsupi cetesu pana pakkhesu niccāniccapakkhesu yevassāpavādarūpatā…",
  "anya-e0806n1:88_19": "pubbalopassa sabbathā honticcādo nivārakattā vā vidhāyakattā vā paralopassa,",
  "anya-e0806n1:88_20": "na tvasantapakkhe…",
  "anya-e0806n1:88_21": "pubbalopasseva sabbathānena dinnā vasarattā,",
  "anya-e0806n1:88_22": "lokaggotiādi tu kvacisaddassa payogānusāritā dīpakattā nicce asantevāpi vidhimhi dīpite paralopena vā nipphajjatīti neṭṭhabyāghāto,",
  "anya-e0806n1:88_23": "evaṁ tāva kvaciggahaṇe sabbathāniṭṭhaparihārena iṭṭhappasiddhi siyā,",
  "anya-e0806n1:88_24": "tadabhāvekathanti tadabhāve virodhamāha-",
  "anya-e0806n1:88_25": "‘aññate’ccādi,",
  "anya-e0806n1:88_26": "pariyāyena bhavantīti kvaciggahaṇābhāve ‘paro’ti suttaṁ siyā tathā sati suttadvayamekavisayaṁ tulyabalañca siyā,",
  "anya-e0806n1:88_27": "tattha vippaṭisedhābhāvā pamāṇabhūtānamācariya (vacanā)naṁ niratthakatā mā bhavīti vārena bhavantīti attho,",
  "anya-e0806n1:88_28": "itīti iminā pariyāyabhavanakāraṇena,",
  "anya-e0806n1:88_29": "pakkheyeva siyāti latāvātiādīsu pubbalope pariyāyappavatte pariyāyena paralopassāppavattito latāvāti pakkheyeva paralopo bhaveyya,",
  "anya-e0806n1:88_30": "honticcādo niccaṁ na siyāti sambandho,",
  "anya-e0806n1:88_31": "tañcāti taṁ pariyāyabhavanañca,",
  "anya-e0806n1:88_32": "kho vākyālaṅkāre,",
  "anya-e0806n1:88_33": "paṭipadanti padampa dampati hoti,",
  "anya-e0806n1:88_34": "nekadesaparihārenāpi,",
  "anya-e0806n1:88_35": "tenāha ‘na katthacī’ti,",
  "anya-e0806n1:88_36": "iminā idaṁ dīpeti “sabbattha vikappappasattiyā hanti,",
  "anya-e0806n1:88_37": "saddhandriyaṁtyādikaṁ “na dvevā”ti (1-",
  "anya-e0806n1:88_38": "28) suttepi hanticcādikañcāniṭṭharūpampi sampajjatī”ti.",
  "anya-e0806n1:88_39": "Nacevamiṭṭhanti evamidaṁ yathāvuttaṁ vikappavidhānaṁ saddalakkhaṇaññūhi nevābhimatanti attho,",
  "anya-e0806n1:88_40": "tameva sādheti ‘paralopo hi’ccādinā,",
  "anya-e0806n1:88_41": "athā niccapakkhe vā paralope kate-",
  "anya-e0806n1:88_42": "nena pariccattaṭṭhāne ussaggappavattiyā latāva latevāti rūpadvayaṁ sampajjati tasmā payogānusāritādīpakena",
  "anya-e0806n1:88_43": "kvacisaddeneva honti saddhindriyaṁ latāva latevāti payoga sambhavopi,",
  "anya-e0806n1:88_44": "tathāpi aniccapakkhe latāivāti tatiyarūpappasiddhiyā pariyāyena bhavitabbanti parikappeti ‘nanu cetyādinā,",
  "anya-e0806n1:88_45": "atha “paro kvacī’ti kvaciggahaṇe sati apa(vādarūpa)ttā kathampariyāyappavattīti manasi nidhāyāniccapakkhe",
  "anya-e0806n1:88_46": "pariyāyappavattidīpanatthaṁ “na dvevā”ti suttitanti apavāde rūpattayepi pariyāyappavattiyaṁ dosābhāvamāha-",
  "anya-e0806n1:88_47": "‘nāyaṁ doso’ccādi,",
  "anya-e0806n1:88_48": "tathāhiccādinā “na dvevā”ti sutteneva pariyāyassāpi dīpitattaṁ sādheti,",
  "anya-e0806n1:88_49": "sā ca ekatthappavatti pariyāyaṁ vinā na sambhavati…",
  "anya-e0806n1:88_50": "ekakkhaṇe pavatyasabbhāvāti adhippāyo,",
  "anya-e0806n1:88_51": "nanu ca kvacābhāve pariyāyappavattiyaṁ yathāvutta dosassevāppasaṅgato mā hotu pariyāyo,",
  "anya-e0806n1:88_52": "bhinnavisaye pana pubbaparalopappavattiyā “na dvevā’ti nisedhe lateva latāva latāivāti rūpattayaṁ nipphajjatīti codanaṁ manasi nidhāyāha-",
  "anya-e0806n1:88_53": "‘nace’ccādi,",
  "anya-e0806n1:88_54": "tattha dosamāha-",
  "anya-e0806n1:88_55": "‘tathā ca sati’ccādinā,",
  "anya-e0806n1:88_56": "katthaci demiccādo niccaṁ pubbalopasseva,",
  "anya-e0806n1:88_57": "katthaci honticcādo niccaṁ paralopasseva,",
  "anya-e0806n1:88_58": "vikappena vā katthaci yathodakaṁ yathāudakaṁ tyādo pubbalopasseva katthaci itipi iccapiccādo paralopasseva",
  "anya-e0806n1:88_59": "katthaci lateva latāva latāivāccādo pariyāyenubhayalopasseva dassanatoti sambandho,",
  "anya-e0806n1:88_60": "etthaca itipīti vavatthitavibhāsatta dīpanena kvacisaddena paralope kate-",
  "anya-e0806n1:88_61": "ññatra pubba lope sampatte “na dvevā”ti etthānuvattamāna kvacānubhāvena niccaṁ nisedhe iccapicceva bhavati.",
  "anya-e0806n1:88_62": "Sambajjhati tesu tesu suttesu.",
  "anya-e0806n1:88_63": "Paricchedoti kammatthavasena ādhāravasena vāti āha-",
  "anya-e0806n1:88_64": "‘paricchijjati’ccādi.",
  "anya-e0806n1:89_0": "28. Nadve",
  "anya-e0806n1:90_0": "Tatthacāti casaddena bhavitabbaṁ,",
  "anya-e0806n1:90_1": "tathā ca sati aññoññānajjhāsi taṁ yathodakaṁ yathāudakaṁtyādi itipi iccapiccādica saṅgahitaṁ bhavatīti,",
  "anya-e0806n1:90_2": "pubbalope paralope ca pariyāyena sampatte dvinnampi pakkhe abhāve sati kathamidaṁ yujjatīti codeti‘yajjeva’miccādinā,",
  "anya-e0806n1:90_3": "yajjevanti hi ayaṁ nipātasamudāyo aniṭṭhāpādanārambha vattate,",
  "anya-e0806n1:90_4": "evañce gayhatīti attho,",
  "anya-e0806n1:90_5": "tadeti atthato viññāyati,",
  "anya-e0806n1:90_6": "niccaṁ sandhikāriyābhāve kāraṇamāha-",
  "anya-e0806n1:90_7": "‘upasilesā bhāvato’ti,",
  "anya-e0806n1:90_8": "tadeva samattheti īdisesu hi’ccādinā,",
  "anya-e0806n1:90_9": "vattumiṭṭhattāti iminā sannikaṁso vaṇṇāna maddhamattakālabyavadhānā paccāsatti,",
  "anya-e0806n1:90_10": "sannikaṁsassetassa vacanicchāyaṁ satiyeva sandhikāriyaṁ hotīti dīpeti,",
  "anya-e0806n1:90_11": "upasilesābhāvo vāti upasilesābhāvo eva bhavati,",
  "anya-e0806n1:90_12": "nāññathāti adhippāyo,",
  "anya-e0806n1:90_13": "tadabhāvecāti tassa upasilesassa abhāve ca,",
  "anya-e0806n1:90_14": "sandhikāriyābhāve kāraṇamāha-",
  "anya-e0806n1:90_15": "‘kālantarena byavadhānā’ti,",
  "anya-e0806n1:90_16": "kālantarenāti ubhayattha ṭhitavaṇṇāna muccāraṇakālato aññena majjhappatitakālena,",
  "anya-e0806n1:90_17": "sandhi hoteva…",
  "anya-e0806n1:90_18": "sannikaṁsavacanicchāvasena upasilesabhāvato,",
  "anya-e0806n1:90_19": "buddha vīra atthurājaputtaṁ ajarāmaroti chedo,",
  "anya-e0806n1:90_20": "yadipi sabbampetaṁ yajjevaṁtyādinā vuttaṁ kvaci saddappabhāveneva sijjhati,",
  "anya-e0806n1:90_21": "tathāpi pakāro-",
  "anya-e0806n1:90_22": "yampi satthe yojetabbo vāti dassetuṁ vutto.",
  "anya-e0806n1:91_0": "29. Yuva",
  "anya-e0806n1:92_0": "Nanu sutte ‘luttā’ti pañcamī niddesā ‘paresa’nti hotu,",
  "anya-e0806n1:92_1": "‘yathākkamaṁ’ti tu vacanābhāve kathaṁ yathākkamantīdaṁ vuttanti āha-",
  "anya-e0806n1:92_2": "‘same’ccāti,",
  "anya-e0806n1:92_3": "samā saṅkhyā gaṇanā yesu te samasaṅkhyā-",
  "anya-e0806n1:92_4": "uddesino anudesino ca,",
  "anya-e0806n1:92_5": "uddisanaṁ paṭhamaṁ niddisanaṁ uddeso,",
  "anya-e0806n1:92_6": "anudisanaṁ pacchā kathanaṁ anudeso,",
  "anya-e0806n1:92_7": "uddeso anudeso esamatthīti uddesino anudesino,",
  "anya-e0806n1:92_8": "tesaṁ samasaṅkhyānamuddesīnaṁ anudesīnañca,",
  "anya-e0806n1:92_9": "ivaṇṇuvaṇṇāhi uddesino dve,",
  "anya-e0806n1:92_10": "e okārā anudesino ca dveti uddesīnamanudesīnañca ṭhānyādesānaṁ samasaṅkhyā siyā,",
  "anya-e0806n1:92_11": "satiyañca tassaṁ yathākkama mādasā vidhīyante,",
  "anya-e0806n1:92_12": "lokato siddhimupadasseti ‘tathāhi’ccādinā. Ava…pe…",
  "anya-e0806n1:92_13": "e oti paresaṁ mataṁ,",
  "anya-e0806n1:92_14": "vippaṭipattīti viruddhā paṭipatti paṭijānanaṁ,",
  "anya-e0806n1:92_15": "pare “satipi heṭṭhā vāggahaṇe‘kvacāsavaṇṇaṁ lutte’ti sutte kvaciggahaṇakaraṇato avaṇṇe eva lutte asavaṇṇo vidhi hoti,",
  "anya-e0806n1:92_16": "tato idha na hoti diṭṭhupādāna”nti vadanti,",
  "anya-e0806n1:92_17": "kvacīti adhikāro idha na hoti mahussavo mātūpaṭṭhānanti,",
  "anya-e0806n1:92_18": "patisaddo ādhārattho,",
  "anya-e0806n1:92_19": "tena samānādhikaraṇo urasaddopīti urasminti nicca samāsattā asakapadena viggahe kate “asaṅkhyaṁ vibhatti”ccādinā (3-",
  "anya-e0806n1:92_20": "2) suttena asaṅkhyasamāsoti dassetumāha-",
  "anya-e0806n1:92_21": "‘vibhatyatthesaṅkhyasamāso’ti,",
  "anya-e0806n1:92_22": "ettha pana yuvaṇṇānanti saṁsāmi samīpasamūha vikārāvayavādīsu ṭhānyādesasambandhe chaṭṭhī,",
  "anya-e0806n1:92_23": "tasmā ivaṇṇuvaṇṇānaṁ ṭhāne e oādesā hontīti attho,",
  "anya-e0806n1:92_24": "ṭhānampana tidhā apakaṁso nivatti pasaṅgo ceti,",
  "anya-e0806n1:92_25": "tattha gunnaṁ ṭhāne assā sambandhīyantu bajjhantu (jinindabuddhi) ti apakaṁso ṭhānasaddassattho,",
  "anya-e0806n1:92_26": "“semhassa ṭhāne kaṭukamosadhaṁ dātabba”nti nivatti “dabbhānaṁ ṭhāne sarehi attharitabba”nti pasaṅgo,",
  "anya-e0806n1:92_27": "tesu idha paṭhamadutiyā na yujjanti…",
  "anya-e0806n1:92_28": "niccattā saddatthasambandhassa apanayanavināsā na yujjantīti,",
  "anya-e0806n1:92_29": "tatiyo tu (yujjati)…",
  "anya-e0806n1:92_30": "sutte atthābhidhānāya ivaṇṇuvaṇṇānaṁ pavattippasaṅge tadatthābhidhānāyeva eoādesā bhavantīti.",
  "anya-e0806n1:93_0": "30. Yavā",
  "anya-e0806n1:94_0": "“Sattamiyaṁ pubbasse”ti (1-",
  "anya-e0806n1:94_1": "14) pubbassa kāriyavidhānato sattamī niddiṭṭhassa paratā viññāyatīti vuttiyaṁ ‘pare’ti vuttaṁ,",
  "anya-e0806n1:94_2": "evamuparipi,",
  "anya-e0806n1:94_3": "parehi iccassa ajjhiṇamutto’ti sādhetuṁ “sabbocanti” “ajjho adhī”ti ca suttitaṁ,",
  "anya-e0806n1:94_4": "tesamidha paccakkhātabhāvadassanatthamāha-",
  "anya-e0806n1:94_5": "‘ida’miccādi,",
  "anya-e0806n1:94_6": "abbhakkhānanti abbhuggabho imināva siddhanti “abbho abhī”ti ca na vattabbaṁ,",
  "anya-e0806n1:94_7": "iti+assa iti ṭhite paralopoti dassanatthaṁ ‘iti assa paralopo’ti āha,",
  "anya-e0806n1:94_8": "anvagamātiādīsu niccaṁ.",
  "anya-e0806n1:95_0": "31. Eo",
  "anya-e0806n1:96_0": "Puttā me+atthi, asanto+etthāti padacchedo.",
  "anya-e0806n1:97_0": "32. Gossa",
  "anya-e0806n1:98_0": "Antādesatthoti “chaṭṭhiyantassā”ti (1-",
  "anya-e0806n1:98_1": "17) bādhakassa “ṭānubandhānekavaṇṇā sabbassā”ti (1-",
  "anya-e0806n1:98_2": "19) bādhakena “vānubandho”ti (1-",
  "anya-e0806n1:98_3": "18) suttena antādesattho,",
  "anya-e0806n1:98_4": "teneva vuttaṁ-",
  "anya-e0806n1:98_5": "‘bādhakabādhanatthoyamārambho’ti,",
  "anya-e0806n1:98_6": "avavādese pubbasaralope dīgheca gavāssaṁ,",
  "anya-e0806n1:98_7": "gavacchanti niccaṁ.",
  "anya-e0806n1:98_8": "Idaṁ kathaṁ sijjhatīti sambandho,",
  "anya-e0806n1:98_9": "idanti yathariveccādikaṁ,",
  "anya-e0806n1:98_10": "kiṁ vinā sijjhatīti āha-",
  "anya-e0806n1:98_11": "‘evādissā’tiādi,",
  "anya-e0806n1:98_12": "evassa ādiekāro evādi, tassa,",
  "anya-e0806n1:98_13": "riādesamantarenāti sambandho,",
  "anya-e0806n1:98_14": "casaddo aṭṭhānappayutto,",
  "anya-e0806n1:98_15": "rassavidhānañcāti yojanīyo,",
  "anya-e0806n1:98_16": "katepi tasminti tasmiṁ sutte vihite ca,",
  "anya-e0806n1:98_17": "na sijjhatīti evādissa riādeso na katoti katvā vuttaṁ,",
  "anya-e0806n1:98_18": "bhusaṁ+evāti (pana) ṭhite mahāvuttinā evādissa iādese rūpasiddhi hoteva,",
  "anya-e0806n1:98_19": "idha pana pakārantarena ‘bhusāmive’ti sādhetumāha ‘tampi’ccādi.",
  "anya-e0806n1:99_0": "33. Byañja",
  "anya-e0806n1:100_0": "Rassadīghānanti sutte avutte kathaṁ rassadīghānanti labhati uddesinoti āha-",
  "anya-e0806n1:100_1": "‘dīghassā’tiādi,",
  "anya-e0806n1:100_2": "dīghassāti rassassāti ca ṭhānasambandhe chaṭṭhī,",
  "anya-e0806n1:100_3": "paccāsatyāti ṭhānaso paccāsatyā,",
  "anya-e0806n1:100_4": "idañca nissaya vasena vuttaṁ,",
  "anya-e0806n1:100_5": "nissayakaraṇameko satthāgato ñāyoti,",
  "anya-e0806n1:100_6": "idha niccaṁ-",
  "anya-e0806n1:100_7": "vītināmeti thullaccayaṁ,",
  "anya-e0806n1:100_8": "idha na hoti-",
  "anya-e0806n1:100_9": "jano sāyaṁ.",
  "anya-e0806n1:101_0": "34. Sara",
  "anya-e0806n1:102_0": "Ṭhānasambandheti ṭhiti ṭhānaṁ pasaṅgo,",
  "anya-e0806n1:102_1": "sambandhanaṁ-",
  "anya-e0806n1:102_2": "sambandho,",
  "anya-e0806n1:102_3": "ṭhānyādesabhāvalakkhaṇo ṭhāneyoganimittabhūto sambandho ṭhānasambandho tasmiṁ,",
  "anya-e0806n1:102_4": "dve rūpāni hontīti iminā na sarūpappadhānoti dassitaṁ hotīti sambandho, hetumāha-",
  "anya-e0806n1:102_5": "‘bahuvacananiddesā’ti,",
  "anya-e0806n1:102_6": "dve rūpānihontītyādi vacanamidaṁ padamidaṁ (potthake) dasseti “sarūpappadhānepi dvisadde dvisaddasāmaññena saṅkhyādvisaddānusiṭṭhaṁ nappayujjate,",
  "anya-e0806n1:102_7": "tassa (pana) saṅkhyeyyavacanasaṅkhyābhāvā ekavacanameva ( ) (pana) (potthake) hotī”ti, iminā ca-",
  "anya-e0806n1:102_8": "tthappadhāno-",
  "anya-e0806n1:102_9": "yaṁ niddeso na sarūpappadhānoti dasseti,",
  "anya-e0806n1:102_10": "adhipatipaccayo adhipatippaccayoti aniccaṁ,",
  "anya-e0806n1:102_11": "idha na hoti idha modatīti,",
  "anya-e0806n1:102_12": "taṁ khaṇanti ettha ekaṅgavikalaṁ paccudāharaṇanti saramhā parattābhāvā na dvittaṁ.",
  "anya-e0806n1:103_0": "35. Catu",
  "anya-e0806n1:104_0": "Tabbagge tatiyapaṭhamāti kasmā vuttaṁ catuttha (dutiya) saddehi vaggakkharesveva gayhamānesu tathā niddeso yutto,",
  "anya-e0806n1:104_1": "na hi catunnampūraṇo catuttho dvinnampūraṇo dutiyoti akkharāyeva vuccantīti āsaṅkiya ‘vināpī’tiādimāha,",
  "anya-e0806n1:104_2": "akkhare akkharavisaye catutthādi vohāro karīyamāno vaggaggahaṇaṁ vināpi vaggakkhareyeva ruḷho pasiddhoti sambandho,",
  "anya-e0806n1:104_3": "hetumhi itisaddo,",
  "anya-e0806n1:104_4": "yato evaṁ,",
  "anya-e0806n1:104_5": "tasmā kāraṇā ‘tabbagge tatiyapaṭhamā’ti vuttanti adhippāyo,",
  "anya-e0806n1:104_6": "tabbaggeti catutthadutiyā yasmiṁ,",
  "anya-e0806n1:104_7": "tasmiṁyeva vaggeti attho,",
  "anya-e0806n1:104_8": "paccāsattīti pati āpubbā ‘sada-",
  "anya-e0806n1:104_9": "visaraṇagatyavasādanesu’iccasmā itthiyaṁ bhāvettimhi nipphajjatīti dassetumāha-",
  "anya-e0806n1:104_10": "‘paccāsīdana’miccādi,",
  "anya-e0806n1:104_11": "yathāyogganti catutthakkhare catutthassa tatiyo dutiyakkhare dutiyassa paṭhamoti evaṁ yoggamanatikkamma,",
  "anya-e0806n1:104_12": "dhassa dabhāvoti imināva pubbassa dhassa dattamupalakkheti,",
  "anya-e0806n1:104_13": "tathā yasattheroti.",
  "anya-e0806n1:104_14": "Theroti ettha ekāro vaggakkharo na hotīti tasmiṁ tavaggadutiyakkharassa tassa to paṭhamo na hoti.",
  "anya-e0806n1:104_15": "Panthoti ettha tavagga dutiyakkharena thakārena tabbaggabhūte nakāre satīpi na so tabbaggadutiyakkharoti na tassa paṭhamo to,",
  "anya-e0806n1:104_16": "ettha nigghoso nighosotiādi aniccaṁ,",
  "anya-e0806n1:104_17": "daḍḍho niṭṭhānanti niccaṁ.",
  "anya-e0806n1:105_0": "36. Vitissa",
  "anya-e0806n1:106_0": "Itisaddo-",
  "anya-e0806n1:106_1": "nukaraṇaṁ.",
  "anya-e0806n1:106_2": "Nipātassa pakativiyā-",
  "anya-e0806n1:106_3": "nukaraṇaṁ bhavati,",
  "anya-e0806n1:106_4": "anukaraṇañca dvidhā asādhusaddarūpaṁ sādhusaddarūpanti,",
  "anya-e0806n1:106_5": "tesu bhāravāhako koci tena pīḷito ‘aho bhāro’ti vattabbe sattivekallā ‘aho bāla’ iccāha,",
  "anya-e0806n1:106_6": "taṁsamīpavattī ‘kimayamāhe’ti kenaci puṭṭho samāno ‘aho bāla iccayamāhe’ti vadati,",
  "anya-e0806n1:106_7": "idhamasādhusaddarūpaṁ,",
  "anya-e0806n1:106_8": "itīti pana sādhusaddarūpaṁ,",
  "anya-e0806n1:106_9": "tasmā tato-",
  "anya-e0806n1:106_10": "nukāriyenātthena sātthakattā ṭhānasambandhe chaṭṭhī.",
  "anya-e0806n1:107_0": "37. Eo",
  "anya-e0806n1:108_0": "Nanu “vitisseve vā”ti (1-",
  "anya-e0806n1:108_1": "36) votyanuvattiya avaṇṇe eonaṁ vo hotīti ca sakkā viññātuṁ,",
  "anya-e0806n1:108_2": "tathā sati ‘avaṇṇe kvaci vo hotī”ti vattabbaṁ ‘ahoti vā’ti kasmā vuttanti codanamāsaṅkiyāha-",
  "anya-e0806n1:108_3": "‘okārassapi’ccādi,",
  "anya-e0806n1:108_4": "ṭhānibhāvena niddiṭṭhattāti “eona”nti (1-",
  "anya-e0806n1:108_5": "31) vakārādesassa vijjamānattā vakārādesampati puna okāro ṭhānibhāvena niddisitabbo na siyāti adhippāyenāha,",
  "anya-e0806n1:108_6": "na nimittanti eonaṁ vakārādesatthaṁ avaṇṇo kāraṇaṁ na hotīti attho,",
  "anya-e0806n1:108_7": "aññathāti avaṇṇassa nimittatte,",
  "anya-e0806n1:108_8": "okāraṁ na paṭheyyāti sambandho,",
  "anya-e0806n1:108_9": "makārāgame’yāca kamāgate aggamakkhāyatī’ti,",
  "anya-e0806n1:108_10": "sve bhavanti viggayha tanappaccaye taddhitavuttiyaṁ vibhattiyā “ekatthatāyaṁ”ti (2-",
  "anya-e0806n1:108_11": "119) lope akārādese dīgheca syādimhi svātanaṁ dvitte hiyyattanaṁ.",
  "anya-e0806n1:108_12": "Svātanantiādīsu niccaṁ,",
  "anya-e0806n1:108_13": "idha nahoti pareca na vijānantīti.",
  "anya-e0806n1:109_0": "38. Nigga",
  "anya-e0806n1:110_0": "Katha‘māgamo hotī’ti vuttaṁ yadi niggahītamāgamo siyā sutte āgamaggahaṇena vā bhavitabbaṁ ña- ma-",
  "anya-e0806n1:110_1": "kādya nubandhavisesena vā tyāsaṅkiyāha-",
  "anya-e0806n1:110_2": "‘asati pi’ccādi,",
  "anya-e0806n1:110_3": "āgamāvasāye kāraṇamāha-",
  "anya-e0806n1:110_4": "‘ādesattāyogā’ti,",
  "anya-e0806n1:110_5": "ādesattāyogo kathaṁ viññāyati ccāha-",
  "anya-e0806n1:110_6": "‘ṭhāniniddesābhāvato’ti,",
  "anya-e0806n1:110_7": "tathā sati āgaminiddesābhāvā āgamattampi na siyāti codeti ‘yajjeva’miccādinā, na-",
  "anya-e0806n1:110_8": "iti codanaṁ paṭikkhipitvā tassa āgamattameva sādhetumāha-",
  "anya-e0806n1:110_9": "‘tassā’tiādi,",
  "anya-e0806n1:110_10": "tassāti niggahītassa,",
  "anya-e0806n1:110_11": "rassānuppavattito rassasarameva anugantvā pavattito,",
  "anya-e0806n1:110_12": "ayamevattho vuttiyampi dassitoyevāti vattumāha-",
  "anya-e0806n1:110_13": "‘etadeve’ccādi,",
  "anya-e0806n1:110_14": "purimā jātīti visesanasamāsekate rasse ca bindvāgamo,",
  "anya-e0806n1:110_15": "paranimittassāniddiṭṭhattā bahusadde-",
  "anya-e0806n1:110_16": "ntassa bindvāgame bahuṁ,",
  "anya-e0806n1:110_17": "satipi payogānusārittadīpakassa kvacisaddassāpi vavatthitavibhāsatte vāsaddassāpi tādisattasseva paṭipādakatta",
  "anya-e0806n1:110_18": "sabhāvaṁ dassetuṁ ‘vavatthitavibhāsattā vādhikārassā’ti vuttiyaṁ vuttaṁ,",
  "anya-e0806n1:110_19": "vavatthitassa lakkhiyassa anurodhena lakkhaṇappavattikā vibhāsā vavatthitavibhāsā,",
  "anya-e0806n1:110_20": "abhedena tu vādhikāro vavatthita vibhāsā,",
  "anya-e0806n1:110_21": "tassā bhāvo vavatthitavibhāsattaṁ, tasmā,",
  "anya-e0806n1:110_22": "idha na hoti idha modati,",
  "anya-e0806n1:110_23": "imasmiṁ ṭhāne āgamattappakāsako ṭhāninidde sābhāvā ādesattāyogasaṅkhāto kāraṇaviseso samattho,",
  "anya-e0806n1:110_24": "tassa bhāvo sāmatthiyaṁ-",
  "anya-e0806n1:110_25": "atthabala-",
  "anya-e0806n1:110_26": "maññathānupapattilakkhaṇaṁ,",
  "anya-e0806n1:110_27": "sacāti so āgamo ca.",
  "anya-e0806n1:111_0": "39. Lopo",
  "anya-e0806n1:112_0": "Lopasaddassa bhāvasādhanamattameva sādhetumāha-",
  "anya-e0806n1:112_1": "‘tene’ccādi,",
  "anya-e0806n1:112_2": "lopoti yadi kammasādhano siyā tadā tena samānādhikaraṇaṁ katvā upari “parasaro”ti suttamārabhīyeyyāti byatirekamāha ‘na parasaro’ti,",
  "anya-e0806n1:112_3": "idha na hoti saṅgaro.",
  "anya-e0806n1:113_0": "40. Para",
  "anya-e0806n1:114_0": "Tvaṁsi tvamasīti vikappo, idha na hoti tāsāhaṁ.",
  "anya-e0806n1:115_0": "41. Vagge",
  "anya-e0806n1:116_0": "Nanu vaggevaggantoti ettakeyeva vutte yasmiṁ (kismi)ñci vaggakkhare pare binduno yokoci vagganto aniyamena",
  "anya-e0806n1:116_1": "bhaveyya tathā sati aniṭṭhampi siyātyāsaṅkiya paccāsattiṁ sannissāyāniṭṭha nivattindassetumāha-",
  "anya-e0806n1:116_2": "‘vagge vagganto’ticcādi,",
  "anya-e0806n1:116_3": "sovāti vaggantova,",
  "anya-e0806n1:116_4": "tasminti vaggakkhare.",
  "anya-e0806n1:117_0": "42. Yeva",
  "anya-e0806n1:118_0": "Nanu saddattā byabhicārittā evassa tāva saddo hotu, saṁyato,",
  "anya-e0806n1:118_1": "saṁhitoti saddekadesabhūtānampi sambhavā tepi gahe tabbā siyunti ‘yaevahi saddesu’ti yahīnampi kathaṁ saddavohāro katoti āha ‘evā’tiādi,",
  "anya-e0806n1:118_2": "etthāyamadhippāyo ‘abyabhicārinā byabhicārī niyamyate’ti.",
  "anya-e0806n1:119_0": "43. Yesaṁ",
  "anya-e0806n1:120_0": "Yasadde pubbasutteneva saṁssapyādese siddhe so ( ) (tassa) (potthake) ya kāramatteyeva pare saṁsseva (yathā) siyāti suttamidamāraddhaṁ.",
  "anya-e0806n1:121_0": "44. Vana",
  "anya-e0806n1:122_0": "Ṭhāninamāsilissa gacchati pavattatīti āgamo nāma, ko-",
  "anya-e0806n1:122_1": "yamettha ṭhānīti āha-",
  "anya-e0806n1:122_2": "‘sarassāti,",
  "anya-e0806n1:122_3": "sutte anuvattassa ca avijjamānattā ‘sarassā’ti kuto labbhatīti codeti ‘nanu ce’tyādinā.",
  "anya-e0806n1:122_4": "Āgamasutiyā vanādīnaṁ ṭhānisutiyā abhāvepi sāmatthiyā byañjanassa vā āgamo siyā sarassa vā,",
  "anya-e0806n1:122_5": "yadi byañjanassa vā siyā (na) “padādīnaṁ kvacī”ti (5-",
  "anya-e0806n1:122_6": "92) suttita mācariyena,",
  "anya-e0806n1:122_7": "tasmā tadeva ñāpeti ‘saro yevettha ṭhānī bhavitumarahatī’ti.",
  "anya-e0806n1:122_8": "Vuccateccādinā parihāramāha,",
  "anya-e0806n1:122_9": "nipubbā padismā anappaccaye “padādīnaṁ kvacī”ti yukaantāvayavo “tavaggavaranā”dinā (1-",
  "anya-e0806n1:122_10": "48) ye dassa jo “vaggala sehite”ti (1-",
  "anya-e0806n1:122_11": "49) (yassa jo) nipajjanaṁ,",
  "anya-e0806n1:122_12": "mānantatyādīsūti adhikārāti “kyo bhāvakammesvaparokkhesu mānantatyādīsū”ti (5-",
  "anya-e0806n1:122_13": "17) ito mānantatyādīsuti adhikārā,",
  "anya-e0806n1:122_14": "paccayantareti mānantatyādīto aññasmiṁ paccaye,",
  "anya-e0806n1:122_15": "kaccāyanena ‘atippagokhotāvā’ti sādhanatthaṁ “kvaci o byañjane”ti okārāgamo gakārāgamo ca suttantarena vihito,",
  "anya-e0806n1:122_16": "taṁ pakārantarena sādhetuṁ vuttiyaṁ-",
  "anya-e0806n1:122_17": "‘atippago kho tāvā’ti yaṁ vuttaṁ taṁ dassetuṁ ‘atippā’tiādi vuttaṁ.",
  "anya-e0806n1:123_0": "46. Cha",
  "anya-e0806n1:124_0": "Dvādayo aṭṭhārasantā bahuvacanantāti ‘chakī’ti vattabbe ‘chā’ti ekavacanaṁ na yujjatīti codeti ‘nanucā’tiādinā,",
  "anya-e0806n1:124_1": "pariharati naccādinā,",
  "anya-e0806n1:124_2": "neti ‘chaḷo’ti ayutto-",
  "anya-e0806n1:124_3": "yaṁ niddeso na hotīti attho,",
  "anya-e0806n1:124_4": "chasaddassa anukaraṇattā chasaddānukaraṇattā,",
  "anya-e0806n1:124_5": "heṭṭhā vuttasādhusaddarūpā sādhusaddarūpamanukaraṇaṁ vibhajati ‘anukaraṇañca duvidha’miccādinā,",
  "anya-e0806n1:124_6": "pariccatto jahito attho vidhinisedharūpo yassa taṁ pariccattattaṁ,",
  "anya-e0806n1:124_7": "ettha pana chasaddena chasaṅkhyāviseso pariccatto,",
  "anya-e0806n1:124_8": "abhidhāyato hotīti iminā chasaddassa anukāriyenātthenātthavantatthamāha,",
  "anya-e0806n1:124_9": "ekavacanantassa niddeso kato…",
  "anya-e0806n1:124_10": "chasaddavacanīyassa chassa ekattā,",
  "anya-e0806n1:124_11": "anukāriyassāti ekādino saṅkhyā saddassa tadaññassa vā yadanukāriyamekādikaṁ tadaññaṁ vā saddarūpaṁ tassa.",
  "anya-e0806n1:124_12": "Saṅkhyādivisesanti ekattādisaṅkhyāvisesaṁ tadaññaṁ vā,",
  "anya-e0806n1:124_13": "“yomhi dvinnaṁ duve dve”ti (2-",
  "anya-e0806n1:124_14": "219) sutte dvisaddo-",
  "anya-e0806n1:124_15": "nukāriyaṁ dvisaddarūpaṁ tabbacanīyañca dvisaṅkhyāvisesamparāmasatīti tabbācakaṁ dvinnanti bahuvacanaṁ,",
  "anya-e0806n1:124_16": "atha ‘ḷañi’ti kasmā na vuttaṁ evañhi sati ñānabandhattāḷakāro ādyavayavo bhavitumarahatīti codanammanasi nidhāya ‘chasaddā’tiādimāha,",
  "anya-e0806n1:124_17": "antāpavādena vidhīyamāno ḷakāro cha saddā parassādissa āgamattā…pe…",
  "anya-e0806n1:124_18": "hotīti sambandho,",
  "anya-e0806n1:124_19": "antāpavādenāti iminā ‘sarassā’ti chaṭṭhīniddesato “chaḷīyantassā”tī-",
  "anya-e0806n1:124_20": "massa visayabhāvaṁ dīpeti,",
  "anya-e0806n1:124_21": "parassāti iminā ‘chā’ti pañcamīniddesato “pañcamiyaṁ parassā”tīmassa visayabhāvaṁ,",
  "anya-e0806n1:124_22": "ādissāti iminā ḷassekavaṇṇattā antāpavādena “ādissā”ti sutte na ādyanto viyekopi saroti sarassādissa pattiṁ dasseti,",
  "anya-e0806n1:124_23": "ayametthādhippāyo ‘chā’ti pañcamīniddesā “pañcamiyaṁ parassā”ti (1-",
  "anya-e0806n1:124_24": "15) parassa sampattaṁ kāriyaṁ ekavaṇṇattā “chaṭṭhiyantassā”ti (1-",
  "anya-e0806n1:124_25": "17) antassa sampattaṁ “ādissā”ti (1-",
  "anya-e0806n1:124_26": "16) ādivaṇṇassa pappotī”ti.",
  "anya-e0806n1:124_27": "Ādibhūtova hotīti asatipi ñakāre āgamaggahaṇānuvattiyā āgaminaṁ saraṁ avināsento tassa ādyavayavabhūtova hotīti attho,",
  "anya-e0806n1:124_28": "lakāraṁ karonti “yavamadanataralācāgamā”ti suttena,",
  "anya-e0806n1:124_29": "tanti lakārakaraṇaṁ ubhinnamavisesavacanañca ayuttataṁ dasseti ‘tesampi’ccādinā,",
  "anya-e0806n1:124_30": "tesampīti kaccāyanānampi,",
  "anya-e0806n1:124_31": "akkharasaññāyanti “akkharāpādayo ekacattālīsa”nti vidhīyamānaakkhara saññāyaṁ.",
  "anya-e0806n1:124_32": "Avisese laḷānaṁ nānattābhāve,",
  "anya-e0806n1:124_33": "pākaṭo vāti iminā sutilipibhedassa paccakkhasiddhatandasseti,",
  "anya-e0806n1:124_34": "tattha hi sotaviññāṇavīthiyā laḷānaṁ visuṁvisuṁ gahaṇaṁ suti,",
  "anya-e0806n1:124_35": "taṁtaṁ desavāsīnaṁ lekhā va vatthānaṁ lipi,",
  "anya-e0806n1:124_36": "tesaṁ bhedo sotacakkhuviññāṇagayhattā paccakkhasiddho,",
  "anya-e0806n1:124_37": "chaḷabhiññāti vikappena ḷakārāgamapakkhe rūpaṁ.",
  "anya-e0806n1:125_0": "47. Tada",
  "anya-e0806n1:126_0": "Issa attaṁ nipātanā,",
  "anya-e0806n1:126_1": "dakāro pana “mayadā sare”ti (1- 44),",
  "anya-e0806n1:126_2": "padantarenātiādīti iminā aññena padena,",
  "anya-e0806n1:126_3": "sādhūni bhavantīti vutti pāṭhassa atthaṁ vattuṁ ‘sādhūni bhavantīti nipātanato’ti āha,",
  "anya-e0806n1:126_4": "tattha kāraṇamāha-",
  "anya-e0806n1:126_5": "‘ya’miccādi,",
  "anya-e0806n1:126_6": "appattassa pāpanampattassa paṭisedho ca nipātanaṁ,",
  "anya-e0806n1:126_7": "tesaṁ idha pāṭhāti tesaṁ tathā icchantānaṁ idhāti nipātassa imasmiṁ tadaminādisutte pāṭhā,",
  "anya-e0806n1:126_8": "uddhassa udūti uddhaṁ khamassāti aññapadatthasamāse uddhaṁkha iti ṭhite uddhaṁsaddassa uduādeso, asa-",
  "anya-e0806n1:126_9": "bhojane iccasmā “kvacaṇa’ iti (5-",
  "anya-e0806n1:126_10": "41) suttena aṇpaccaye asasaddo nipphajjatīti āha-",
  "anya-e0806n1:126_11": "‘pisitamasanā’ti “kvacaṇa” iti mahiyaṁ ravatīti ṭhite imināva gaṇanipātanena samāse kate mayūrasaddo nipphajjatīti dassetumāha ‘mahisaddasse’ccādi,",
  "anya-e0806n1:126_12": "assa tadaminādigaṇassa āgatigaṇattā evamaññepīti sambandho,",
  "anya-e0806n1:126_13": "vuttanti pāṭhaseso.",
  "anya-e0806n1:126_14": "Dīghanikāyādīsu pañcasu nikāyesūti–",
  "anya-e0806n1:127_0": "“Dīghamajjhimasaṁyutta, aṅguttarikakhuddakā;",
  "anya-e0806n1:128_0": "Nikāyā (pañca) gambhīrā, dhammato atthatocime”ti.",
  "anya-e0806n1:129_0": "Vuttesu dīghāgamādīsu pañcasu nikāyesu,",
  "anya-e0806n1:129_1": "ñātabbāti vaṇṇā gamādidvārena jānitabbā,",
  "anya-e0806n1:129_2": "pañcavidhaṁ pañcappakāraṁ niruttamuccateti sambandho,",
  "anya-e0806n1:129_3": "nibbacanaṁ niruttaṁ,",
  "anya-e0806n1:129_4": "napuṁsake bhāve tto,",
  "anya-e0806n1:129_5": "atthakathanavākya pubbakamuccāraṇamiccattho,",
  "anya-e0806n1:129_6": "tadabhidhāyi satthamapyabhidhāne-",
  "anya-e0806n1:129_7": "bhidheyyo pacārā tadatthatāya vā niruttamuccate,",
  "anya-e0806n1:129_8": "vuttanirutti lakkhaṇena…pe…",
  "anya-e0806n1:129_9": "veditabbāti iminā niruttasatthe ye saddā paṭipadaṁ nipphādiyanti tesamidaṁ sāmaññena nipphādananti dīpeti,",
  "anya-e0806n1:129_10": "dvāre niyutto dovārikoti ettha ṇike dakāravakārānaṁ majjhe okārāgamo,",
  "anya-e0806n1:129_11": "hiṁsismāti ‘hiṁsa-",
  "anya-e0806n1:129_12": "hiṁsāya’ miccasmā,",
  "anya-e0806n1:129_13": "appaccayeti “sāvakārakesva ghaṇghakā”ti (5-",
  "anya-e0806n1:129_14": "44) appaccaye,",
  "anya-e0806n1:129_15": "nijakoti ettha jakārassa yakāre niyako.",
  "anya-e0806n1:129_16": "Atha vaṇṇavikāroti vuttattā javaṇṇassa yādese niyakādayo tāva sijjhantu,",
  "anya-e0806n1:129_17": "susānādayo kathaṁ chavapadādivikārattā susānādīnanti āha ‘padavikāropi’ccādi.",
  "anya-e0806n1:129_18": "Aññathā vaṇṇasamudāyādesassa visuṁgahaṇe chabbitopattiyā ‘pañcavidhaṁ nirutta’nti saṅkhyāniyamo na yujjeyyāti bhāvo.",
  "anya-e0806n1:129_19": "Yogo sambandho,",
  "anya-e0806n1:129_20": "tathāhiccādinā dhātussa atthātisayena yogampākaṭīkaroti,",
  "anya-e0806n1:129_21": "ravanakiriyāti sambandhoti kekāyitānyasaddanakiriyābhisambandho.",
  "anya-e0806n1:129_22": "Mayūroti ettha ravati mayūrarāve eva vattate,",
  "anya-e0806n1:129_23": "na sāmaññena ravanakiriyāmatteti bhāvo.",
  "anya-e0806n1:130_0": "48. Tava",
  "anya-e0806n1:131_0": "Vaṇṇamattasse vāti vaṇṇasāmaññasseva,",
  "anya-e0806n1:131_1": "mattasaddo ettha sāmañña vacano.",
  "anya-e0806n1:131_2": "Yakārassaca cādesoti sambandho,",
  "anya-e0806n1:131_3": "dayakārānaṁ jattantissa iminā,",
  "anya-e0806n1:131_4": "yassa “vaggalasehi te”ti (1-",
  "anya-e0806n1:131_5": "49) jattaṁ,",
  "anya-e0806n1:131_6": "attānamadhikicca pavattanti atthe asaṅkhyasamāso.",
  "anya-e0806n1:132_0": "49. Vagga",
  "anya-e0806n1:133_0": "Yantaṁ saddānaṁ niccasambandhittepi pakkantavisayattā taṁsaddo yaṁsaddaṁ nāpekkhatetyāha-",
  "anya-e0806n1:133_1": "‘teti anantara’iccādi,",
  "anya-e0806n1:133_2": "taṁ saddo hi pakkanta visayo tathā pasiddhavisayo anubhūtavisayo ca yaṁsaddaṁ nāpekkhate,",
  "anya-e0806n1:133_3": "yathā ceso yaṁsaddannā pekkhate,",
  "anya-e0806n1:133_4": "taṁ sabbaṁ mahāsāminādhikāyaṁ subodhālaṅkāraṭīkāyaṁ–",
  "anya-e0806n1:134_0": "Munindacandasañjāta, hāsacandanalimpitā;",
  "anya-e0806n1:135_0": "Pallavādhavalātasse, veko nādharapallavoti (122).",
  "anya-e0806n1:136_0": "Etissā gāthāya amhehi vitthāritanayena gahetabbaṁ, yathā rahanti sakammākammadhātūnamanurūpaṁ.",
  "anya-e0806n1:137_0": "50. Vevā",
  "anya-e0806n1:138_0": "Kiñcāpīdaṁ idaṁkiñcāpi (potthake) vikappanatthaṁ katanti heṭṭhimena ni(nnāna)ttaṁ viññāyati,",
  "anya-e0806n1:138_1": "tathāpi iminā vākārena vikappova,",
  "anya-e0806n1:138_2": "heṭṭhime pana kvacādhikārā hakārantadhātuto dhyaṇpaccaye mehyaṁ,",
  "anya-e0806n1:138_3": "dohyaṁ sinehyaṁ,",
  "anya-e0806n1:138_4": "lehyantipi bhavatveva.",
  "anya-e0806n1:139_0": "53. Saṁyo",
  "anya-e0806n1:140_0": "Vattuno-",
  "anya-e0806n1:140_1": "ttappadhānattamattavacasīti niyatāvayavavācino upādānāti vuttamanekatthattepyādisaddassa,",
  "anya-e0806n1:140_2": "ādiyatītyādīti kammasā dhanocāyamādisaddo,",
  "anya-e0806n1:140_3": "soyamattho sumaṅgalappasādaniyā khuddasikkhā ṭīkāya‘ādito upasampannā’ti ettha amhehi vuttanayena veditabbo,",
  "anya-e0806n1:140_4": "saṁyujjatīti saṁyogo-",
  "anya-e0806n1:140_5": "ekatrāvaṭṭhitabyañjanā.",
  "anya-e0806n1:141_0": "54. Vicchā",
  "anya-e0806n1:142_0": "Yaṁvattateti vuttivacanaṁ nikkhipitvā tassa atthaṁ vattumārabhate ‘sambhavāpekkhāye’ccādi,",
  "anya-e0806n1:142_1": "yaṁvattateti ca sutte avijjamānepi gammamānatthassa saddassa payogampati kāmacāroti vuttiyaṁ vuttaṁ,",
  "anya-e0806n1:142_2": "yasaddassāniyamatthavuttittepi padavākyato nāññaṁ sambhavati vicchāyamābhikkhaññe ca vattamānanti āha ‘sambhavāpekkhāyapadaṁ vākyaṁvā’ti,",
  "anya-e0806n1:142_3": "sambhavatīti sambhavo-",
  "anya-e0806n1:142_4": "padaṁ vākyaṁ vā,",
  "anya-e0806n1:142_5": "tasmiṁ apekkhāya padaṁ vākyaṁ vā vattateti sambandho,",
  "anya-e0806n1:142_6": "vattateti vicchāyamābhiññe cātthe vattate,",
  "anya-e0806n1:142_7": "nanu padassa vākyassa vā visuṁyeva dabbādayo atthā,",
  "anya-e0806n1:142_8": "taṁ kathamida metasmiṁ vattudhamme kiriyādhamme ca vicchābhikkhaññatthe vattateti anuyogaṁ sandhāyāha-",
  "anya-e0806n1:142_9": "‘visayabhāvenā’tiādi,",
  "anya-e0806n1:142_10": "vicchāya vattudhammassa kiriyādhammassa cābhikkhaññassa visayo padaṁ vākyaṁ vā…",
  "anya-e0806n1:142_11": "anaññatthavuttivasena tatthappavattiyā,",
  "anya-e0806n1:142_12": "taṁ vasenaca,",
  "anya-e0806n1:142_13": "abhidhāyakattena ceti gocarattena pakāsakattena cāti attho,",
  "anya-e0806n1:142_14": "yaṁvattateti ajjhāhaṭassa yanti paṭhamantassa vibhattivipariṇāmaṁ dasseti (tassāti) ādinā,",
  "anya-e0806n1:142_15": "iminā idaṁ dīpeti “yajjapi ‘vicchābhikkhaññesvi’ tyatra chaṭṭhīnoccārīyate,",
  "anya-e0806n1:142_16": "tathāpi chaṭṭhīpasiddhi hoteva,",
  "anya-e0806n1:142_17": "kathaṁ dve iccādesaniddesā ādeso ca sambandhīnamapekkhate,",
  "anya-e0806n1:142_18": "‘vicchābhikkhaññesū’ti cātthaniddeso,",
  "anya-e0806n1:142_19": "na cātthassādesena sambandho upapajjate,",
  "anya-e0806n1:142_20": "tasmā vicchābhikkhaññesu yaṁ padaṁ vākyaṁ vā vattate tassa dve bhavanticcevaṁ chaṭṭhīyattho sakkā vattu”nti,",
  "anya-e0806n1:142_21": "dve rūpāni hontīti dassitaṁ hotīti sambandho,",
  "anya-e0806n1:142_22": "saddarūpe saṅkhyayyeti dutiyā bahuvacanantaṁ paṭipādayamānoti ettha paṭipādanakiriyāya sambandhenopadiṭṭhaṁ,",
  "anya-e0806n1:142_23": "“vākyantaraṭṭhopi saddo tadaññasmimpi sambandhamupayātī”ti dvisaddoti idaṁ upari vākyadvayepyupayujjati ‘dvisaddo vutto,",
  "anya-e0806n1:142_24": "dvisaddo na sarūpappadhāno’ti,",
  "anya-e0806n1:142_25": "atha sarūpappadhāno kasmā na vuttoti āha-",
  "anya-e0806n1:142_26": "‘bahuvacanena niddesā’ti,",
  "anya-e0806n1:142_27": "atha dveti sāmaññena vuttattā padavākyānaṁ ṭhāne dvibbacanaṁ vā siyā,",
  "anya-e0806n1:142_28": "tānevā vattantīti dvippayogo vā,",
  "anya-e0806n1:142_29": "tathā sati ‘yaṁvattate tassā’ti kasmā paṭhamameva nissāya vuttiyaṁ vivaraṇaṁ katanti āha-",
  "anya-e0806n1:142_30": "‘evañcā’tiādi,",
  "anya-e0806n1:142_31": "idāni dvippayogapakkhassa sadosattā agahitabhāvaṁ dassetumāha-",
  "anya-e0806n1:142_32": "‘yadātvi’ tyādi,",
  "anya-e0806n1:142_33": "tusaddo pubbasmā pakkhā visesassa padassako visesanattho (potthake),",
  "anya-e0806n1:142_34": "tattha hi dve dverūpa (potthake) saddarūpānyādisīyante,",
  "anya-e0806n1:142_35": "iha tu sova saddo dvirāvattate,",
  "anya-e0806n1:142_36": "āvuttī saṅkhyeyyāti evaṁ maññate “dvisaddo-",
  "anya-e0806n1:142_37": "yaṁ “ādasahi saṅkhyā saṅkhyeyye vattante”ti vacanato saṅkhyeyyavacano,",
  "anya-e0806n1:142_38": "tasmeha saṅkhyeyyaṁ saddarūpaṁ vā siyā āvutti vā,",
  "anya-e0806n1:142_39": "iccapi niddeso tadubhayamapekkhiya napuṁsakaliṅgena vā siyā itthiliṅgena vā,",
  "anya-e0806n1:142_40": "tattha yadā napuṁsakaliṅgena niddeso,",
  "anya-e0806n1:142_41": "tadā saddarūpāni saṅkhyeyyāni bhavanti,",
  "anya-e0806n1:142_42": "yadā tu itthiliṅgena,",
  "anya-e0806n1:142_43": "tadā saddassāvuttī uccāraṇalakkhaṇā kiriyā saṅkhyeyā bhavanti,",
  "anya-e0806n1:142_44": "tato cettha āvuttīapi saṅkhyeyā hontī”ti,",
  "anya-e0806n1:142_45": "tadā dvippayogo dvibbavacananti esa pakkhoti ayamettha bhāvo” yadā dve āvuttiyo vidhīyante tadā dvippayogo dvibbacanante sopekkho,",
  "anya-e0806n1:142_46": "(atra ṭhānyādesabhāvo natthi) natuṭṭhāne dvibbacanapakkho (potthake) āvutti hi kiriyā,",
  "anya-e0806n1:142_47": "tassā ceha saddo sādhanaṁ,",
  "anya-e0806n1:142_48": "na ca kiriyāya sādhanassa ca ṭhānyādesabhāvo upapajjate,",
  "anya-e0806n1:142_49": "tasmā yadāvuttī vidhīyante,",
  "anya-e0806n1:142_50": "tadā dippayogo dvibbacanante-",
  "anya-e0806n1:142_51": "so pakkho bhavatī”ti,",
  "anya-e0806n1:142_52": "ayampi pakkho pāṇinīyehi pariggahīto,",
  "anya-e0806n1:142_53": "tadayuttaṁ dosaduṭṭhattāti sandassayamāha-",
  "anya-e0806n1:142_54": "‘so pane’tyādi,",
  "anya-e0806n1:142_55": "te hi dutiyampi pakkhamabbhupagamma upacāramattato bhedo,",
  "anya-e0806n1:142_56": "vatthutotvabhedo vāti ponopuññena taṁ sādhenti.",
  "anya-e0806n1:142_57": "Kathampana sadosattaṁ yenāyaṁ na gahitotyāha-",
  "anya-e0806n1:142_58": "‘tathāhi’ccādi,",
  "anya-e0806n1:142_59": "ṇyo nasiyāti “tassa bhāvakammesu tta tā ttana ṇya ṇeyya ṇiya ṇiyā”ti (4-",
  "anya-e0806n1:142_60": "59) bhāve vidhīyamāno ṇyo dvippayogapakkhe saddabhedasabbhāvā puna puneti samudāyasabhāvato punapuna",
  "anya-e0806n1:142_61": "bhāvoti atthe punapuna samudāyato na bhaveyyāti attho,",
  "anya-e0806n1:142_62": "na kevalaṁ ṇyova,",
  "anya-e0806n1:142_63": "atha kho ekapadantogadhānaṁ sarānaṁ sarānamādibhūtassukārassa bhavanto okāropi “sarānamādissā yuvaṇṇassā eo ṇānubandhe”ti (4-",
  "anya-e0806n1:142_64": "124) na siyā,",
  "anya-e0806n1:142_65": "“manādyāpādīnamomaye ca “iti (3-",
  "anya-e0806n1:142_66": "59) okāro pana pakkhadvayepi hoteva…",
  "anya-e0806n1:142_67": "uttarapadassa nimittabhāvena gahitattā,",
  "anya-e0806n1:142_68": "pubbapakkhepi hi dve saddarūpānyevādisīyanteti hoteva pada bhedo,",
  "anya-e0806n1:142_69": "vakkhati hi ‘satīpi attagate bhede’ti.",
  "anya-e0806n1:142_70": "Nanu āvuttidhammabheda saddassupacarito bhedo,",
  "anya-e0806n1:142_71": "sarūpato tvabhedova,",
  "anya-e0806n1:142_72": "aññathā āvuttiyeva na siyā,",
  "anya-e0806n1:142_73": "ekassa hi vatthuno āvutti hoticcāha‘nāntarene’ccādi,",
  "anya-e0806n1:142_74": "aññatheti upacarito bhedo na sabhāvatoti ce,",
  "anya-e0806n1:142_75": "kāriyambhavatīti evi na sakkā vattunti sambandho,",
  "anya-e0806n1:142_76": "sabhāvato tvabhedo vāti upacārābhāvena vatthuto vijjamānabhedamavadhārayati,",
  "anya-e0806n1:142_77": "aññathāti yadi bhedo siyā,",
  "anya-e0806n1:142_78": "āvuttiyeva na siyāti etthāyamadhippāyo “yadi sabhāvatova bhedo bhinnassa pana kathamāvutti siyā”ti,",
  "anya-e0806n1:142_79": "ṭhānisadisattāti “ṭhānīviyādeso”ti paribhāsamupalakkheti.",
  "anya-e0806n1:143_0": "Kiriyāyātiādīsu sahatthe tatiyā…",
  "anya-e0806n1:143_1": "kiriyādīhi dabbādyatthānaṁ vattu kattu byāpanicchāpavattito,",
  "anya-e0806n1:143_2": "desādīti ( ) (hi) (potthake) ādisaddena kālāvatthādiṁ saṅgaṇhāti,",
  "anya-e0806n1:143_3": "nānākārayuttameva bhinnaṁ nāma hotīti āha-",
  "anya-e0806n1:143_4": "‘anekappakārayutte’ti,",
  "anya-e0806n1:143_5": "bahuvacananiddesato vuttaṁ hotīti sambandho,",
  "anya-e0806n1:143_6": "tenāti yena bahuvacananiddesena sakiṁ byāpanicchā jotīyati tena karaṇabhūtena hetubhūtena vā,",
  "anya-e0806n1:143_7": "kamena byāpitumicchāyaṁ jātiādīnañca byāpitumicchāyanti sambandho,",
  "anya-e0806n1:143_8": "tattha ayañca gāmo ramaṇīyo ayañca gāmo ramaṇīyoti kamena byāpitumicchā,",
  "anya-e0806n1:143_9": "ettha kiñcāpi ramaṇīyaguṇena gāmadabbayogo atthi,",
  "anya-e0806n1:143_10": "tathāpi gāmānaṁ guṇena yogo,",
  "anya-e0806n1:143_11": "sabbo gāmo ramaṇīyoti bāhullena,",
  "anya-e0806n1:143_12": "natthi sākallena kamena (potthake) byāpitumiṭṭhattanti sakalabyāpanicchāyābhāvoti na dvibbacanaṁ,",
  "anya-e0806n1:143_13": "evamupari yojetvā attho daṭṭhabbo,",
  "anya-e0806n1:143_14": "sampanno yavoti sampannaguṇena yavajātiyā byāpitumicchā,",
  "anya-e0806n1:143_15": "ekatthā jāti,",
  "anya-e0806n1:143_16": "anekattha nissayā vicchā ekatthājāti,",
  "anya-e0806n1:143_17": "ekamatthaṁ ñāpayissāmīti jātisaddo payujjate ane katthanissayāca vicchā,",
  "anya-e0806n1:143_18": "anekatthaṁ saññāpayissāmīti vicchāpayujjate-",
  "anya-e0806n1:143_19": "ti mahābhasse,",
  "anya-e0806n1:143_20": "sobhanaṁ dhavakhadiranti sobhanaguṇena dhavādidabbānaṁ byāpitumicchā,",
  "anya-e0806n1:143_21": "atthasaddenettha dabbādayo vattumiṭṭhāti āha-",
  "anya-e0806n1:143_22": "‘dabbaguṇakiriyālakkhaṇe’ti,",
  "anya-e0806n1:143_23": "visaddo panettha byāpanatthoti āha-",
  "anya-e0806n1:143_24": "‘byāpituṁ sambandhitu’nti,",
  "anya-e0806n1:143_25": "sāti vicchā,",
  "anya-e0806n1:143_26": "vattudhammoti ‘rukkhaṁrukkha’miccādikaṁ yo vadati,",
  "anya-e0806n1:143_27": "tassa vattuno dhammo…",
  "anya-e0806n1:143_28": "icchālakkhaṇassa dhammassa tappaṭibaddhattā,",
  "anya-e0806n1:143_29": "saddoti rukkhamiccādiko,",
  "anya-e0806n1:143_30": "tassa saddassa yaṁ rūpaṁ atta bhāvo,",
  "anya-e0806n1:143_31": "tameva paccāsatyā “sutānumitesu sutasambandhova balavā”ti vicchā bhikkhaññesu vattamānassa sutasseva",
  "anya-e0806n1:143_32": "tassa rūpassa paccāsannabhāvato dvisaṅkhyā yuttaṁ dvisaṅkhātāya saṅkhyāya ‘rukkhaṁ rukkha’miccevaṁ yuttaṁ",
  "anya-e0806n1:143_33": "atidisīyate sutte dveiccanena,",
  "anya-e0806n1:143_34": "dvibbacanasseva dvibbacanameva (potthake) hi dvisaṅkhyāyuttatā,",
  "anya-e0806n1:143_35": "atha katamekavacanantassa dvibbacanaṁ,",
  "anya-e0806n1:143_36": "tathāhi sabbeyevetettha vicchāyaṁ dvittehyabhidhayanteti bahattā bahuvacanaṁ pappoti,",
  "anya-e0806n1:143_37": "ekavacanantu na sijjhati ‘rukkhaṁ rukkhaṁ siñcatī’ti ekatthābhidhānabhinnasabbarukkhappatītīti kathamekavacanantassa dvibbavacanantī āsaṅkiyāha-",
  "anya-e0806n1:143_38": "‘tatthe’ccādi,",
  "anya-e0806n1:143_39": "atthasāmatthiyāti ‘bahuvacanantappayogehi’ccādinā vakkhamānanayena bahuvacanantappayogeneva vicchātthajotanato na tattha dvībbacanaṁ siyā,",
  "anya-e0806n1:143_40": "bhavitabbañca dvibbacane (na,",
  "anya-e0806n1:143_41": "e) kavacanattamantarena na cātthi dvibbacanāvakā soti patīti balāvagato yo- ttho,",
  "anya-e0806n1:143_42": "tassa atthassa aññathānupapattilakkhaṇaṁ sāmatthiyaṁ atthasāmatthiyaṁ,",
  "anya-e0806n1:143_43": "atthasāmatthiyā ekavacanantassa dvībbacananti sambandhā,",
  "anya-e0806n1:143_44": "kiriyādiyoganti kiriyāguṇādi sambandho,",
  "anya-e0806n1:143_45": "mantvāti byāpitumicchāyantīmassa pubbakiriyāvacanaṁ,",
  "anya-e0806n1:143_46": "abhisaṁharitvāti ekatokatvā.",
  "anya-e0806n1:143_47": "Saddassa tādisatthapaccāyakatte sāmatthiyaṁ saddasatti saddassa.",
  "anya-e0806n1:143_48": "Yugapadādhikaraṇatāyaṁ sahavacanicchāyaṁ bahuvacanappavattiyeva,",
  "anya-e0806n1:143_49": "na tattha dvibbacananti dassetumāha-",
  "anya-e0806n1:143_50": "‘atoyeve’ccādi,",
  "anya-e0806n1:143_51": "ato yevāti bahuvacanantassa saddasattiyā vicchājotanato dvibbacanābhāvāyeva,",
  "anya-e0806n1:143_52": "evamaññate-",
  "anya-e0806n1:143_53": "‘idha pana yogapajjaṁ duvidhaṁ saddayogapajjaṁ atthayogapajjañca,",
  "anya-e0806n1:143_54": "tattha kiñci sātthakānaṁ saddayogapajjamatthayoga pajjaṁ na sambhavatīti,",
  "anya-e0806n1:143_55": "yugapadi adhikaraṇaṁ dhavādi attho yassa sodhavakhadirapalāsasaddo yugapadādhikaraṇo,",
  "anya-e0806n1:143_56": "tassa bhāvo tathā,",
  "anya-e0806n1:143_57": "tassañca sati,",
  "anya-e0806n1:143_58": "saddayogapajjamantarena bhinnatthānamekasaddavacanīyāna mekato papatti atthayogapajjaṁ,",
  "anya-e0806n1:143_59": "taṁ sahavacanicchāyanti iminā dassitanti tassaṁ sahavacanicchāyañca sati,",
  "anya-e0806n1:143_60": "sobhanā dhavakhadirapalāsā sobhanā rukkhāti sobhanaguṇayogepi bahuvacaneneva vicchājotanato dvibbacanābhāvoti,",
  "anya-e0806n1:143_61": "sobhanaṁ dhavakhadiranti pana satīpi saddayogapajje samāhārattā natthatthayogapajja nātvayāgapajja (potthake)",
  "anya-e0806n1:143_62": "nti ekavacanantattā dvittappasaṅgepi sobhanaṁ dhavakhadiranti saddānaṁ sakiṁ byāpanicchāyābhāvā na dvibbacananti",
  "anya-e0806n1:143_63": "heṭṭhā vuttaṁ.",
  "anya-e0806n1:144_0": "Vāttikakārena “ānupubbiye dve bhavantīti vattabba”nti (8- 1- 1-",
  "anya-e0806n1:144_1": "vā) vuttaṁ, tadāha-",
  "anya-e0806n1:144_2": "‘ānupubbiyepi’ccādinā,",
  "anya-e0806n1:144_3": "atthevānupubbiyepi vicchā tatova dvittanti paṭipādaya ‘mānupubbiya’miccādinā ‘atthiyeveccādino vuttivākyassa vivaraṇamāha.",
  "anya-e0806n1:144_4": "Gāmajātiyā tulyajātiyānaṁ disā desādibhedena bhinnānamiva gāmānaṁ,",
  "anya-e0806n1:144_5": "na ettha vicchā,",
  "anya-e0806n1:144_6": "mūlamaggaṁ vā hi mukhya mekameva…",
  "anya-e0806n1:144_7": "heṭṭhuddhabhāgantarābhāvenekattā,",
  "anya-e0806n1:144_8": "yenupariyadho bhāgāpekkhāya katamūlaggabyapadesena bhinnajātiyā mūlaggabhāgā,",
  "anya-e0806n1:144_9": "te bhinnajātiyā,",
  "anya-e0806n1:144_10": "na ca bhinnajātiyānaṁ vicchā hoti,",
  "anya-e0806n1:144_11": "na hi gogoti vutte (vāhīka)gatā vicchāvagamyateti ācariyajinindabuddhinā ānupubbiye vicchāyābhāvaṁ paṭipāditaṁ,",
  "anya-e0806n1:144_12": "taṁ vighaṭayituṁ ‘yadi hi’ccādinā yaṁ vuttiyaṁ vuttaṁ,",
  "anya-e0806n1:144_13": "taṁ vipañcitumāha-",
  "anya-e0806n1:144_14": "‘yathe’ccādi,",
  "anya-e0806n1:144_15": "nasanniviṭṭhoti na patiṭṭhito,",
  "anya-e0806n1:144_16": "natthīti vuttaṁ hoti,",
  "anya-e0806n1:144_17": "yassūparibhāgo atthi tampi mūlanti mūla byapadesassāpekkhā katattamāha,",
  "anya-e0806n1:144_18": "ubhayanti mūlamaggañca,",
  "anya-e0806n1:144_19": "tathā aññepi mūlaggabhāgāti iminā mūlaggabhedānaṁ heṭṭhā viya gahaṇe sati bahuttamāha,",
  "anya-e0806n1:144_20": "pubbakathitenāti ‘rukkhādīnaṁ bāhullenā’tiādinā pubbe vuttanayena,",
  "anya-e0806n1:144_21": "idaṁ vuttaṁ hoti “mūlādīnaṁ bāhullena thūlādi guṇayogammantvā sattamīvibhattiyuttena mūlādisaddasahitena",
  "anya-e0806n1:144_22": "sabba saddena mūlādikamatthamabhisaṁharitvā sabbasmiṁ mūle thūlā sabbasmiṁ agge sukhumāti evaṁ (vattuno)",
  "anya-e0806n1:144_23": "byāpitumicchāyamekavacanantassa vicchāyantveva dvibbacana”nti.",
  "anya-e0806n1:145_0": "Jeṭṭhānaṁ vicchāsambhave sabbakaniṭṭhassa jeṭṭhattābhāvānuppaveso na siyāti ānupubbiyamattavacanicchāyaṁ",
  "anya-e0806n1:145_1": "teneva dvittamabhihitaṁ ‘jeṭṭhaṁ jeṭṭhamanuppavesayā’ti tenevācariyena,",
  "anya-e0806n1:145_2": "tadadhunā vighaṭīyati ‘jeṭṭha’ miccādinā,",
  "anya-e0806n1:145_3": "kaniṭṭhopi pavesīyatīti kaniṭṭhassapi vicchāsambhavamāha,",
  "anya-e0806n1:145_4": "tattha kāraṇamāha-",
  "anya-e0806n1:145_5": "‘yatheva hi’ccādi,",
  "anya-e0806n1:145_6": "parassāti majjhimassāti ettha visesanaṁ,",
  "anya-e0806n1:145_7": "kaniṭṭhassāpi jeṭṭhabyapadesoti sambandho,",
  "anya-e0806n1:145_8": "yathāvuttameva samattheti ‘vatticchānibandhane hi’ccādinā,",
  "anya-e0806n1:145_9": "vatticchādibandhaneti vattuno icchā nibandhanaṁ kāraṇamassāti samāso,",
  "anya-e0806n1:145_10": "vatthusabhāve vatthu tatthe,",
  "anya-e0806n1:145_11": "abhiniveso pavatti,",
  "anya-e0806n1:145_12": "nābhisambhuṇāti na pappoti.",
  "anya-e0806n1:146_0": "“Sakatthe vadhāriyamāne nekasmiṁ dve bhavantīti vattabba”nti (8- 1- 12-",
  "anya-e0806n1:146_1": "vā) vāttikakārena vuttaṁ,",
  "anya-e0806n1:146_2": "tadāha ‘sakatthe’iccādi,",
  "anya-e0806n1:146_3": "atthappakāraṇādyanapekkhassa padassa atthe sakatthe avadhāriyamāne ettakameveti gammamāne anekasmiṁ diyyamāne",
  "anya-e0806n1:146_4": "dvibbacanamiṭṭhaṁ mataṁ pāṇiniyānanti attho,",
  "anya-e0806n1:146_5": "ayampanesamadhippāyo ‘māsakaṁ māsakaṁ imamhā kahāpaṇā bhavantānaṁ dvinnaṁ dehī tyatra dve eva māsā dātumicchitā,",
  "anya-e0806n1:146_6": "kahāpaṇaṁ nāma–",
  "anya-e0806n1:147_0": "Cattāro vihayo guñjā, dveguñjā māsako bhave;",
  "anya-e0806n1:148_0": "Dve akkhāva māsakāpañca,kkhānaṁ dharaṇamaṭṭhakaṁti.",
  "anya-e0806n1:149_0": "Vuttavidhinānekamāsakasamudāyo,",
  "anya-e0806n1:149_1": "tattha na sabbe kahāpaṇa sambandhino māsā dānakiriyāya byāpitā,",
  "anya-e0806n1:149_2": "dveyevāti netthattha vicchāti yathāvuttavattabbena dvibbacana”nti,",
  "anya-e0806n1:149_3": "taṁ dassetvāti taṁ dvibbacanodāharaṇaṁ dassetvā,",
  "anya-e0806n1:149_4": "paṭipādayituṁ vicchāyameva dvittaṁ dassetuṁ…",
  "anya-e0806n1:149_5": "māsakaṁ māsakamiccādotvayamadhippāyo-",
  "anya-e0806n1:149_6": "“dehīti dānakiriyāya māssa byāpitumiṭṭhāti vicchāyamevettha dvibbacanaṁ,",
  "anya-e0806n1:149_7": "tathāhyato dviruttā vicchāva gamyate”ti,",
  "anya-e0806n1:149_8": "saddantaratoccādikaṁ kimāsaṅkiya vuttanti āha‘dehī’tiādi,",
  "anya-e0806n1:149_9": "avadhāraṇe patīyamāneti kahāpaṇasambandhini bahumhi māsakasamudāye māsakadvayanicchaye viññāyamāne sati,",
  "anya-e0806n1:149_10": "avisesena sāmaññena māsānaṁ dehīti dānakiriyāya byāpanā bhāvāti sambandho,",
  "anya-e0806n1:149_11": "saddantaratoccādino sādhippāyamatthamabhidhātumārabhate ‘padene’ccādi,",
  "anya-e0806n1:149_12": "ettha padenāti māsakamiccanena padena,",
  "anya-e0806n1:149_13": "imamhā kahāpaṇāti idamettha saddantaraṁ,",
  "anya-e0806n1:149_14": "katābhisaṅkharaṇassāti māsakaṁ māsakamiccevaṁ nipphāditassa,",
  "anya-e0806n1:149_15": "saddantaratoti iminā padantarayogo gahitoti āha-",
  "anya-e0806n1:149_16": "‘padantarena yogato’ti ayametthādhippāyo “dvittakaraṇakāle saddantaravacanīyassatthassānapekkhitattā",
  "anya-e0806n1:149_17": "māsakaṁmāsakanti avisesena māsakavicchāyaṁ dvittaṁ,",
  "anya-e0806n1:149_18": "tadanu pana imamhā kahāpaṇātisaddantarasambandhe sati yadi kahāpaṇasambandhya na vasesamāsakavicchā pariggayhati",
  "anya-e0806n1:149_19": "tadā imassa kahāpaṇassāti chaṭṭhiyā bhavitabbaṁ,",
  "anya-e0806n1:149_20": "imamhā kahāpaṇāti pana avadhipañcamīniddesato kahāpaṇato dvayameva gahetvā bhavantānaṁ dvinnaṁ dehīti",
  "anya-e0806n1:149_21": "imamhā kahāpaṇāti saddantaratovadhāraṇaṁ gamyate”ti.",
  "anya-e0806n1:150_0": "“Pubbapaṭhamānamatthātisayavacanicchāyaṁ dve bhavantīti vattabba”nti (8- 1- 12-",
  "anya-e0806n1:150_1": "vā) vuttaṁ, tadāha-",
  "anya-e0806n1:150_2": "‘pubbapaṭhamānaṁ miccādi,",
  "anya-e0806n1:150_3": "pubbapaṭhamānaṁ pubbapaṭhama saddānaṁ atthātisayo yo atthassa pakaṁso,",
  "anya-e0806n1:150_4": "tassa vacanicchāyaṁ,",
  "anya-e0806n1:150_5": "sabbapaṭhamabhāvasaṅkhāta atthātisayamattāva vacanicchāti na ettha vicchāti tesamadhippāyo,",
  "anya-e0806n1:150_6": "vikasanakiriyāya pākakiriyāyāti vuttepi vikāsakaraṇakiriyāya pākakaraṇakiriyāyāti atthasambhavato ‘pubbaṁ pubbaṁ puppha’nti tyādo,",
  "anya-e0806n1:150_7": "pubbaṁ pubbaṁ vikasanaṁ karonti,",
  "anya-e0806n1:150_8": "paṭhamaṁ paṭhamaṁ vacanaṁ karontīti kiriyāvisesanavasena attho daṭṭhabbo,",
  "anya-e0806n1:150_9": "pubbāti matā paṭhamābhimatāti iminā pubbapaṭhamabhāvenābhimatānaṁ bahutta byāpanena vicchāsabbhāve kāraṇamāha.",
  "anya-e0806n1:151_0": "“Ḍatara ḍatamānaṁ samasampadhāraṇāyamitthīnigade bhāve dve bhavantīti vattabba”nti (8- 1- 12-",
  "anya-e0806n1:151_1": "vā) vuttaṁ,",
  "anya-e0806n1:151_2": "ettha itthiliṅgasaddo itthiliṅgayogā itthīti vutto,",
  "anya-e0806n1:151_3": "nigadyateneneti nigado,",
  "anya-e0806n1:151_4": "itthī nigado yassa so itthinigadobhāvo,",
  "anya-e0806n1:151_5": "tasmiṁ itthīnigade bhāve, tadāha-",
  "anya-e0806n1:151_6": "ratararata mantāna’miccādi,",
  "anya-e0806n1:151_7": "itthiliṅgeti itthiliṅgaṁ yassa so itthiliṅgobhāvo,",
  "anya-e0806n1:151_8": "tasmiṁ itthiliṅge bhāve vattamānānaṁ ratararatamantānaṁ dvibbacanamabhimatanti sambandho,",
  "anya-e0806n1:151_9": "kasmiṁ visayeti āha-",
  "anya-e0806n1:151_10": "‘samasampadhāraṇa visaye’ti,",
  "anya-e0806n1:151_11": "samena aḍḍhatādinā guṇena ime ubho aḍḍhā itvevaṁ rūpā sampadhāraṇā nirūpanā avabodho samasampadhāraṇā,",
  "anya-e0806n1:151_12": "sāeva visayo,",
  "anya-e0806n1:151_13": "tasmiṁ sati,",
  "anya-e0806n1:151_14": "aḍḍhatāya bahuvidhattābhāvā kiriyādiyo gābhāvā ca natthettha vicchāti tesamadhippāyo,",
  "anya-e0806n1:151_15": "pucchiyamānāti iminā ime ubho’ iccādīnaṁ pucchāvākyataṁ dasseti.",
  "anya-e0806n1:152_0": "Parabyavahārenāha-",
  "anya-e0806n1:152_1": "‘ākhyātādīnaṁ visayatta’nti,",
  "anya-e0806n1:152_2": "iminā ākhyātādīnameva kiriyājotakapadabhāvena ponopuññasaṅkhātakiriyā dhammassa dhanasameva visayattaṁ dīpeti,",
  "anya-e0806n1:152_3": "atisayavisiṭṭhanti iminā papacatisaddepakāro pakaṁsattha jotako upasaggoti dasseti,",
  "anya-e0806n1:152_4": "hividhimhīti’lū-",
  "anya-e0806n1:152_5": "cchedane’iccasmā vidhimhi hippaccayo “pañhapattanāvidhīsu”ti (6-",
  "anya-e0806n1:152_6": "9) iminā suttenāti attho,",
  "anya-e0806n1:152_7": "ossāti “yuvaṇṇānameopaccaye”ti (5-",
  "anya-e0806n1:152_8": "82) okārassa, ‘pubbeka-",
  "anya-e0806n1:152_9": "kattukāna” (5-",
  "anya-e0806n1:152_10": "62) miccevāti evakārena paresamivāyamapyābhikkhaññe paccayo ce vidhīyate,",
  "anya-e0806n1:152_11": "tadā papacatiiccatra viya ābhikkhaññe vidhīyamānena paccayeneva ābhikkhaññatthassa pakāsitattā na dvibbacanena bhavitabbanti dasseti,",
  "anya-e0806n1:152_12": "yadā tu bhusaṁ punappunaṁ pacatīti vacanicchā tadāpi papacatīti bhavatyeva.",
  "anya-e0806n1:153_0": "Iha imasmiṁ udāharaṇe,",
  "anya-e0806n1:153_1": "ābhikkhaññe iccevāti iminā anukaraṇamattamevetaṁ natthetthābhikkhaññanti pāṇiniyā suttantarena dvittampaṭipādenti,",
  "anya-e0806n1:153_2": "natthettha tādisena vacanena payojanaṁ,",
  "anya-e0806n1:153_3": "ābhikkhaññeyeva dvibbacananti dasseti,",
  "anya-e0806n1:153_4": "evamaññate “paṭaiccetamanukaraṇaṁ bhavana kiriyampati vattatīti bhavanakiriyāmatī vuttīti (potthake) kiriyādhammaṁ ponopuññamettha atthevā”ti,",
  "anya-e0806n1:153_5": "teneva vakkhati-",
  "anya-e0806n1:153_6": "‘paṭapaṭā bhavatīti ābhikkhaññe dvibbacana’nti,",
  "anya-e0806n1:153_7": "anitisminti itisadde avijjamāne,",
  "anya-e0806n1:153_8": "rāppaccayoti paṭhamaṁ dvitte kate pacchā rāppaccayo,",
  "anya-e0806n1:153_9": "rāppaccayamakatvāpi pakārantarena sādhetumāha-",
  "anya-e0806n1:153_10": "‘athavā’ iccādi,",
  "anya-e0806n1:153_11": "dīgho niccanti paṭhamaṁ dvitte paṭapaṭakarotīti ṭhite niccaṁ dīgho,",
  "anya-e0806n1:153_12": "paṭapaṭā karotīti ettha nipphattiṁ dassetvā idāni paṭapaṭāyatīti ettha dassetuṁ paṭapaṭāyatītiādi āraddhaṁ.",
  "anya-e0806n1:154_0": "55. Syādi",
  "anya-e0806n1:155_0": "Ekassa ekassa iti ṭhite pubbavibhattiyā lutte saṁhitāyañca katāyaṁ ekekassa,",
  "anya-e0806n1:155_1": "evaṁ matthakena matthakenāti ṭhite matthaka matthakenāti.",
  "anya-e0806n1:156_0": "56. Sabbā",
  "anya-e0806n1:157_0": "Aññaṁ aññanti ṭhite iminā vibhattiyā lope akārassa “tadaminā” (1-47) dinā okāre aññoññantipi hoti.",
  "anya-e0806n1:158_0": "57. Yāva",
  "anya-e0806n1:159_0": "Yāvabodhanti “yāvāvadhāraṇe”ti (3-4) asaṅkhyasamāso.",
  "anya-e0806n1:160_0": "58. Bahula",
  "anya-e0806n1:161_0": "Kvaci pavatyappavatti, kvacaññaṁ kvaci vā kvaci;",
  "anya-e0806n1:162_0": "Siyā bahulasaddena, vidhi sabbo yathāgamaṁti.",
  "anya-e0806n1:163_0": "Iti moggallānapañcikāṭīkāyaṁ sāratthavilāsiniyaṁ",
  "anya-e0806n1:164_0": "Paṭhamakaṇḍavaṇṇanā samattā."
}