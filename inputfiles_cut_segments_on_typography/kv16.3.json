{
  "kv16.3:0.1_0": "Kathāvatthu",
  "kv16.3:0.2_0": "Mahāpaṇṇāsaka",
  "kv16.3:0.3_0": "Soḷasamavagga",
  "kv16.3:0.4_0": "Sukhānuppadānakathā",
  "kv16.3:1.1_0": "Paro parassa sukhaṁ anuppadetīti?",
  "kv16.3:1.2_0": "Āmantā.",
  "kv16.3:1.3_0": "Paro parassa dukkhaṁ anuppadetīti?",
  "kv16.3:1.4_0": "Na hevaṁ vattabbe …pe…",
  "kv16.3:1.5_0": "paro parassa dukkhaṁ na anuppadetīti?",
  "kv16.3:1.6_0": "Āmantā.",
  "kv16.3:1.7_0": "Paro parassa sukhaṁ na anuppadetīti?",
  "kv16.3:1.8_0": "Na hevaṁ vattabbe …pe…",
  "kv16.3:1.9_0": "paro parassa sukhaṁ anuppadetīti?",
  "kv16.3:1.10_0": "Āmantā.",
  "kv16.3:1.11_0": "Paro parassa attano sukhaṁ anuppadeti, aññesaṁ sukhaṁ anuppadeti, tassa sukhaṁ anuppadetīti?",
  "kv16.3:1.12_0": "Na hevaṁ vattabbe …pe…",
  "kv16.3:1.13_0": "paro parassa nevattano, na aññesaṁ, na tassa sukhaṁ anuppadetīti?",
  "kv16.3:1.14_0": "Āmantā.",
  "kv16.3:1.15_0": "Hañci paro parassa nevattano, na aññesaṁ, na tassa sukhaṁ anuppadeti, no ca vata re vattabbe—",
  "kv16.3:1.16_0": "“paro parassa sukhaṁ anuppadetī”ti.",
  "kv16.3:2.1_0": "Paro parassa sukhaṁ anuppadetīti?",
  "kv16.3:2.2_0": "Āmantā.",
  "kv16.3:2.3_0": "Añño aññassa kārako, paraṅkataṁ sukhaṁ dukkhaṁ añño karoti añño paṭisaṁvedetīti?",
  "kv16.3:2.4_0": "Na hevaṁ vattabbe …pe….",
  "kv16.3:3.1_0": "Na vattabbaṁ—",
  "kv16.3:3.2_0": "“paro parassa sukhaṁ anuppadetī”ti?",
  "kv16.3:3.3_0": "Āmantā.",
  "kv16.3:3.4_0": "Nanu āyasmā udāyī etadavoca—",
  "kv16.3:3.5_0": "“bahūnaṁ vata no bhagavā dukkhadhammānaṁ apahattā,",
  "kv16.3:3.5_1": "bahūnaṁ vata no bhagavā sukhadhammānaṁ upahattā,",
  "kv16.3:3.5_2": "bahūnaṁ vata no bhagavā akusalānaṁ dhammānaṁ apahattā,",
  "kv16.3:3.5_3": "bahūnaṁ vata no bhagavā kusalānaṁ dhammānaṁ upahattā”ti.",
  "kv16.3:3.6_0": "Attheva suttantoti?",
  "kv16.3:3.7_0": "Āmantā.",
  "kv16.3:3.8_0": "Tena hi paro parassa sukhaṁ anuppadetīti.",
  "kv16.3:3.9_0": "Sukhānuppadānakathā niṭṭhitā."
}