{
  "anya-e0905n4:0_0": "Cūḷavaggapāḷi",
  "anya-e0905n4:1_0": "1. Kambakkhandhaka",
  "anya-e0905n4:2_0": "Pucchā –",
  "anya-e0905n4:2_1": "bhaṇḍanādikārakassa āvuso bhikkhuno tajjanīyakammaṁ kātuṁ bhagavatā kattha anuññātaṁ,",
  "anya-e0905n4:2_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:3_0": "Vissajjanā –",
  "anya-e0905n4:3_1": "sāvatthiyaṁ bhante paṇḍukalohitake bhikkhū ārabbha anuññātaṁ,",
  "anya-e0905n4:3_2": "paṇḍukalohitakā bhante bhikkhū attanā bhaṇḍanakārakā kalahakārakā vivādakārakā bhassakārakā saṅghe adhikaraṇakārakā,",
  "anya-e0905n4:3_3": "yepi caññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te upasaṅkamitvā",
  "anya-e0905n4:3_4": "evamāhaṁsu “mā kho tumhe āyasmanto eso ajesi,",
  "anya-e0905n4:3_5": "balavābalavaṁ paṭimantetha,",
  "anya-e0905n4:3_6": "tumhe tena paṇḍitatarā ca byattatarā ca bahussutatarā ca alamattatarā ca,",
  "anya-e0905n4:3_7": "mā cassa bhāyittha,",
  "anya-e0905n4:3_8": "mayampi tumhākaṁ pakkhā bhavissāmā”ti,",
  "anya-e0905n4:3_9": "tena anuppannāni ceva bhaṇḍanāni uppajjanti,",
  "anya-e0905n4:3_10": "uppannāni ca bhaṇḍanāni bhiyyobhāvāya vepullāya saṁvattanti.",
  "anya-e0905n4:3_11": "Tasmiṁ bhante vatthusmiṁ anuññātaṁ.",
  "anya-e0905n4:4_0": "Pucchā –",
  "anya-e0905n4:4_1": "tajjanīyakammakatassa āvuso bhikkhuno katisu vattesu sammā vattantassa taṁ kammaṁ paṭippassambhetuṁ bhagavatā kattha anuññātaṁ,",
  "anya-e0905n4:4_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:5_0": "Vissajjanā –",
  "anya-e0905n4:5_1": "aṭṭhārasasu bhante vattesu sammā vattantassa tajjanīyakammakatassa bhikkhuno taṁ kammaṁ paṭippassambhetuṁ bhagavatā sāvatthiyaṁ anuññātaṁ,",
  "anya-e0905n4:5_2": "teyeva paṇḍukalohitakā bhikkhū saṅghena tajjanīyakammakatā sammā vattitvā saṅghaṁ upasaṅkamitvā yāciṁsu,",
  "anya-e0905n4:5_3": "tasmiṁ bhante vatthusmiṁ anuññātaṁ.",
  "anya-e0905n4:6_0": "Pucchā –",
  "anya-e0905n4:6_1": "bālassa āvuso abyattassa āpattibahulassa anapadānassa gihisaṁsaṭṭhassa ananulomikehi gihisaṁsaggehi niyassakammaṁ kātuṁ kattha paññattaṁ,",
  "anya-e0905n4:6_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:7_0": "Vissajjanā –",
  "anya-e0905n4:7_1": "sāvatthiyaṁ bhante āyasmantaṁ seyyasakaṁ ārabbha paññattaṁ,",
  "anya-e0905n4:7_2": "āyasmā bhante seyyasako bālo ahosi abyatto āpattibahulo anapadāno gihisaṁsaṭṭho vihāsi ananulomikehi gihisaṁsaggehi,",
  "anya-e0905n4:7_3": "tasmiṁ bhante vatthusmiṁ paññattaṁ.",
  "anya-e0905n4:8_0": "Pucchā –",
  "anya-e0905n4:8_1": "niyassakammakatassa āvuso bhikkhuno katisu vattesu sammā vattantassa taṁ kammaṁ paṭippassambhetuṁ bhagavatā anuññātaṁ.",
  "anya-e0905n4:9_0": "Vissajjanā –",
  "anya-e0905n4:9_1": "aṭṭhārasasu bhante vattesu sammā vattantassa niyassa kammakatassa bhikkhuno taṁ kammaṁ paṭippassambhetuṁ bhagavatā anuññātaṁ,",
  "anya-e0905n4:9_2": "na upasampādetabbaṁ,",
  "anya-e0905n4:9_3": "na nissayo dātabbo,",
  "anya-e0905n4:9_4": "na sāmaṇero upaṭṭhāpetabbo,",
  "anya-e0905n4:9_5": "na bhikkhunovādakasammuti sāditabbā,",
  "anya-e0905n4:9_6": "sammatenapi bhikkhuniyo na ovaditabbā,",
  "anya-e0905n4:9_7": "evamādīsu bhante aṭṭhārasasu vattesu sammā vattantassa niyassakammakatassa bhikkhuno taṁ kammaṁ paṭippassambhetuṁ bhagavatā anuññātaṁ.",
  "anya-e0905n4:10_0": "Pucchā –",
  "anya-e0905n4:10_1": "kuladūsakassa āvuso pāpasamācārassa bhikkhuno pabbājanīyakammaṁ kātuṁ bhagavatā kattha anuññātaṁ,",
  "anya-e0905n4:10_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:11_0": "Vissajjanā –",
  "anya-e0905n4:11_1": "sāvatthiyaṁ bhante assajipunabbasuke bhikkhū ārabbha anuññātaṁ,",
  "anya-e0905n4:11_2": "assajipunabbasukā bhante bhikkhū kīṭāgirismiṁ kuladūsakā ahesuṁ pāpasamācārā,",
  "anya-e0905n4:11_3": "tasmiṁ bhante vatthusmiṁ anuññātaṁ.",
  "anya-e0905n4:12_0": "Pucchā –",
  "anya-e0905n4:12_1": "paṭisāraṇīyakammaṁ āvuso pucchāmi,",
  "anya-e0905n4:12_2": "saddhaṁ āvuso pasannaṁ gahapatiṁ dāyakaṁ kārakaṁ saṅghupaṭṭhākaṁ hīnena khuṁsentassa bhikkhuno paṭisāraṇīyakammaṁ kātuṁ bhagavatā kattha anuññātaṁ,",
  "anya-e0905n4:12_3": "kaṁ ārabbha kismiṁ vatthusmiṁ anuññātaṁ.",
  "anya-e0905n4:13_0": "Vissajjanā –",
  "anya-e0905n4:13_1": "sāvatthiyaṁ bhante āyasmantaṁ sudhammaṁ ārabbha anuññātaṁ,",
  "anya-e0905n4:13_2": "bhagavati bhante sāvatthiyaṁ viharati āyasmā sudhammo macchikāsaṇḍe cittaṁ gahapatiṁ saddhaṁ pasannaṁ",
  "anya-e0905n4:13_3": "dāyakaṁ kārakaṁ saṅghupaṭṭhākaṁ hīnena khuṁsesi hīnena vambhesi,",
  "anya-e0905n4:13_4": "tasmiṁ bhante vatthusmiṁ anuññātaṁ.",
  "anya-e0905n4:14_0": "Tenahi bhikkhave saṅgho sudhammassa bhikkhuno paṭisāraṇīyakammaṁ karotu “citto te gahapati khamāpetabbo”ti –",
  "anya-e0905n4:15_0": "Pucchā –",
  "anya-e0905n4:15_1": "paṭisāraṇīyakammakatassa āvuso bhikkhuno anudūtaṁ dātuñca tena anudūtena saddhiṁ gantvā yathākhuṁsitaṁ",
  "anya-e0905n4:15_2": "gahapatiṁ khamāpetuṁ ca bhagavatā kattha anuññātaṁ,",
  "anya-e0905n4:15_3": "kaṁ ārabbha kismiṁ vatthusmiṁ anuññātaṁ.",
  "anya-e0905n4:16_0": "Vissajjanā –",
  "anya-e0905n4:16_1": "sāvatthiyaṁ bhante āyasmantaṁyeva sudhammaṁ ārabbha anuññātaṁ,",
  "anya-e0905n4:16_2": "āyasmā bhante sudhammo macchikāsaṇḍaṁ gantvā maṅkubhūto nāsakkhi cittaṁ gahapatiṁ khamāpetuṁ,",
  "anya-e0905n4:16_3": "tasmiṁ bhante vatthusmiṁ anuññātaṁ.",
  "anya-e0905n4:17_0": "Pucchā –",
  "anya-e0905n4:17_1": "paṭisāraṇīyakammakatassa āvuso bhikkhuno katisu vattesu sammā vattantassa taṁ kammaṁ paṭippassambhetuṁ bhagavatā anuññātaṁ.",
  "anya-e0905n4:18_0": "Vissajjanā –",
  "anya-e0905n4:18_1": "aṭṭhārasasu bhante vattesu sammā vattantassa paṭisāraṇīya kammakatassa bhikkhuno taṁ kammaṁ paṭippassambhetuṁ bhagavatā anuññātaṁ.",
  "anya-e0905n4:19_0": "Pucchā –",
  "anya-e0905n4:19_1": "āpattiṁ āvuso āpajjitvā taṁ āpattiṁ passituṁ vā paṭikātuṁ vā na icchantassa bhikkhuno āpattiyā adassane",
  "anya-e0905n4:19_2": "vā appaṭikamme vā ukkhepanīyakammaṁ kātuṁ bhagavatā kattha paññattaṁ,",
  "anya-e0905n4:19_3": "kaṁ ārabbha kismiṁ vatthusmiṁ paññattaṁ.",
  "anya-e0905n4:20_0": "Vissajjanā –",
  "anya-e0905n4:20_1": "kosambiyaṁ bhante āyasmantaṁ channattheraṁ ārabbha paññattaṁ,",
  "anya-e0905n4:20_2": "āyasmā bhante channo āpattiṁ āpajjitvā na icchi taṁ āpattiṁ passituṁ vā paṭikātuṁ vā,",
  "anya-e0905n4:20_3": "tasmiṁ bhante vatthusmiṁ paññattaṁ.",
  "anya-e0905n4:21_0": "Pucchā –",
  "anya-e0905n4:21_1": "āpattiyā āvuso adassanena vā appaṭikamme vā ukkhepanīya kammakatena bhikkhunā katisu vattesu sammā vattitabbaṁ.",
  "anya-e0905n4:22_0": "Vissajjanā – tecattālīsāya bhante vattesu sammā vattitabbaṁ.",
  "anya-e0905n4:23_0": "Pucchā –",
  "anya-e0905n4:23_1": "ukkhepanīyakammakatassa āvuso bhikkhuno sammā vattantassa taṁ kammaṁ paṭippassambhetuṁ bhagavatā kattha anuññātaṁ,",
  "anya-e0905n4:23_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:24_0": "Vissajjanā –",
  "anya-e0905n4:24_1": "kosambiyaṁ bhante āyasmantaṁyeva channaṁ ārabbha anuññātaṁ,",
  "anya-e0905n4:24_2": "āyasmā bhante channo saṅghena āpattiyā adassane vā appaṭikamme vā ukkhepanīyakammakato sammā vattesi",
  "anya-e0905n4:24_3": "lomaṁpātesi netthāraṁ vattesi saṅghaṁ upasaṅkamitvā tassa kammassa paṭippassaddhiyā yāci,",
  "anya-e0905n4:24_4": "tasmiṁ bhante vatthusmiṁ anuññātaṁ.",
  "anya-e0905n4:25_0": "Pucchā –",
  "anya-e0905n4:25_1": "pāpikaṁ āvuso diṭṭhiṁ gahetvā taṁ diṭṭhiṁ na paṭinissajjantassa pāpikāya diṭṭhiyā appaṭinissagge ukkhepanīyakammaṁ kātuṁ bhagavatā kattha paññattaṁ,",
  "anya-e0905n4:25_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:26_0": "Vissajjanā –",
  "anya-e0905n4:26_1": "sāvatthiyaṁ bhante ariṭṭhaṁ bhikkhuṁ gaddhabādhipubbaṁ ārabbha paññattaṁ,",
  "anya-e0905n4:26_2": "bhagavati bhante sāvatthiyaṁ viharati ariṭṭhassa nāma bhikkhuno gaddhabādhipubbassa evarūpaṁ pāpakaṁ",
  "anya-e0905n4:26_3": "diṭṭhigataṁ uppannaṁ ahosi “tathāhaṁ bhagavatā dhammaṁ desitaṁ ājānāmi,",
  "anya-e0905n4:26_4": "yathāyeme antarāyikā dhammā vuttā bhagavatā,",
  "anya-e0905n4:26_5": "te paṭisevato nālaṁ antarāyāyā”ti,",
  "anya-e0905n4:26_6": "tasmiṁ bhante vatthusmiṁ paññattaṁ.",
  "anya-e0905n4:27_0": "Pucchā –",
  "anya-e0905n4:27_1": "pāpikāya āvuso diṭṭhiyā appaṭinissagge ukkhepanīyakammakatena bhikkhunā katisu vattesu sammā vattitabbaṁ.",
  "anya-e0905n4:28_0": "Vissajjanā – tecattālīsāya bhante vattesu sammā vattitabbaṁ.",
  "anya-e0905n4:29_0": "Pucchā – kammakkhandhakaṁ pucchissaṁ, sanidāni saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:30_0": "Vissajjanā –",
  "anya-e0905n4:30_1": "kammakkhandhakaṁ vissajjissaṁ,",
  "anya-e0905n4:30_2": "sanidānaṁ saniddesaṁ.",
  "anya-e0905n4:30_3": "Samukkaṭṭhapadānaṁ bhante ekā āpatti.",
  "anya-e0905n4:31_0": "2. Pārivāsikakkhandhaka",
  "anya-e0905n4:32_0": "Pucchā –",
  "anya-e0905n4:32_1": "pārivāsikassa āvuso pakatattānaṁ bhikkhūnaṁ abhivādanādīni sādiyantassa dukkaṭaṁ bhagavatā kattha paññattaṁ,",
  "anya-e0905n4:32_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:33_0": "Vissajjanā –",
  "anya-e0905n4:33_1": "sāvatthiyaṁ bhante pārivāsike bhikkhū ārabbha paññattaṁ,",
  "anya-e0905n4:33_2": "pārivāsikā bhante bhikkhū sādiyiṁsu pakatattānaṁ bhikkhūnaṁ abhivādanādīni,",
  "anya-e0905n4:33_3": "tasmiṁ bhante vatthusmiṁ paññattaṁ.",
  "anya-e0905n4:34_0": "Pucchā – pārivāsikena āvuso bhikkhunā katisu vattesu sammā vattitabbaṁ.",
  "anya-e0905n4:35_0": "Vissajjanā – pārivāsikena bhante bhikkhunā catunavutiyā vattesu sammā vattitabbaṁ.",
  "anya-e0905n4:36_0": "Pucchā – pārivāsikaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:37_0": "Vissajjanā – pārivāsikaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante ekā āpatti.",
  "anya-e0905n4:38_0": "3. Samuccayakkhandhaka",
  "anya-e0905n4:39_0": "Pucchā – samuccayaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:40_0": "Vissajjanā – samuccayaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante ekā āpatti.",
  "anya-e0905n4:41_0": "4. Samathakkhandhaka",
  "anya-e0905n4:42_0": "Pucchā –",
  "anya-e0905n4:42_1": "asammukhībhūtānaṁ āvuso bhikkhūnaṁ tajjanīyaṁ vā niyassaṁ vā pabbājanīyaṁ vā paṭisāraṇīyaṁ vā ukkhepanīyaṁ",
  "anya-e0905n4:42_2": "vā kammaṁ karontassa dukkaṭaṁ bhagavatā kattha paññattaṁ,",
  "anya-e0905n4:42_3": "kaṁ ārabbha kismiṁ vatthusmiṁ paññattaṁ.",
  "anya-e0905n4:43_0": "Vissajjanā –",
  "anya-e0905n4:43_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:43_2": "chabbaggiyā bhante bhikkhū asammukhībhūtānaṁ bhikkhūnaṁ kammaṁ akaṁsu tajjanīyampi niyassampi pabbājanīyampi paṭisāraṇīyampi ukkhepanīyampi,",
  "anya-e0905n4:43_3": "tasmiṁ bhante vatthusmiṁ paññattaṁ.",
  "anya-e0905n4:44_0": "Pucchā –",
  "anya-e0905n4:44_1": "sativepullapattassa āvuso bhikkhuno sativinayaṁ dānaṁ bhagavatā kattha anuññātaṁ,",
  "anya-e0905n4:44_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:45_0": "Vissajjanā –",
  "anya-e0905n4:45_1": "rājagahe bhante mettiyabhūmajake bhikkhū ārabbha anuññātaṁ mettiyabhūmajakā bhante bhikkhū āyasmantaṁ",
  "anya-e0905n4:45_2": "dabbaṁ mallaputtaṁ amūlikāya sīlavipattiyā anuddhaṁsesuṁ,",
  "anya-e0905n4:45_3": "tasmiṁ bhante vatthusmiṁ anuññātaṁ.",
  "anya-e0905n4:46_0": "Pucchā – katipanāvuso ettha dhammikāni sativinayadānāni.",
  "anya-e0905n4:47_0": "Vissajjanā –",
  "anya-e0905n4:47_1": "pañcimāni bhante dhammikāni sativinayassa dānāni,",
  "anya-e0905n4:47_2": "suddho hoti bhikkhu anāpattiko,",
  "anya-e0905n4:47_3": "anuvadanti ca naṁ,",
  "anya-e0905n4:47_4": "yācati ca,",
  "anya-e0905n4:47_5": "tassa saṅgho sativinayaṁ deti dhammena samaggena,",
  "anya-e0905n4:47_6": "imāni kho bhante pañca dhammikāni sati vinayassa dānāni.",
  "anya-e0905n4:48_0": "Pucchā –",
  "anya-e0905n4:48_1": "amūḷhassa āvuso bhikkhuno amūḷhavinayaṁ dātuṁ bhagavatā kattha anuññātaṁ,",
  "anya-e0905n4:48_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:49_0": "Vissajjanā –",
  "anya-e0905n4:49_1": "rājagahe bhante sambahule bhikkhū ārabbha anuññātaṁ,",
  "anya-e0905n4:49_2": "sambahulā bhante bhikkhū gaggaṁ bhikkhuṁ ummattakena cittavipariyāsakatena ajjhāciṇṇena āpattiyā codesuṁ “saratā yasmā evarūpiṁ āpattiṁ āpajjitā”ti,",
  "anya-e0905n4:49_3": "so evaṁ vadeti “ahaṁ kho āvuso ummattako ahosi cittavipariyāsakato,",
  "anya-e0905n4:49_4": "tena me ummattakena cittavipariyāsakatena bahuṁ assāmaṇakaṁ ajjhāciṇṇaṁ bhāsitaparikkantaṁ,",
  "anya-e0905n4:49_5": "nāhaṁ taṁ sarāmi,",
  "anya-e0905n4:49_6": "mūḷhena me etaṁ kata”nti.",
  "anya-e0905n4:49_7": "Evampi naṁ vuccamānā codenteva “saratā yasmā evarūpiṁ āpattiṁ āpajjitā”ti,",
  "anya-e0905n4:49_8": "tasmiṁ bhante vatthusmiṁ anuññātaṁ.",
  "anya-e0905n4:50_0": "Pucchā – kati āvuso adhammikāni amūḷhavinayassa dānāni, vibhajitvā kathehi.",
  "anya-e0905n4:51_0": "Vissajjanā –",
  "anya-e0905n4:51_1": "tīṇi bhante adhammikāni amūḷhavinayassa dānāni,",
  "anya-e0905n4:51_2": "idha bhante bhikkhu āpattiṁ āpanno hoti,",
  "anya-e0905n4:51_3": "tamenaṁ codeti saṅgho vā sambahulā vā ekapuggalo vā “saratāyasmā evarūpiṁ āpattiṁ āpajjitā”ti,",
  "anya-e0905n4:51_4": "so saramānova evaṁ vadeti “na kho ahaṁ āvuso sarāmi evarūpiṁ āpattiṁ āpajjitā”ti.",
  "anya-e0905n4:51_5": "Añño saramānova evaṁ vadeti “sarāmi kho ahaṁ āvuso yathā supinantenā”ti.",
  "anya-e0905n4:51_6": "Añño anummattakova ummattakālayaṁ karoti “ahampi kho evaṁ karomi,",
  "anya-e0905n4:51_7": "tumhepi evaṁ karotha,",
  "anya-e0905n4:51_8": "mayhampi etaṁ kappati,",
  "anya-e0905n4:51_9": "tumhākampetaṁ kappatī”ti.",
  "anya-e0905n4:51_10": "Esaṁ saṅgho amūḷhavinayaṁ deti,",
  "anya-e0905n4:51_11": "adhammikaṁ bhante amūḷhavinayassa dānaṁ.",
  "anya-e0905n4:51_12": "Imāni kho bhante tīṇi adhammikāni amūḷhavinayassa dānāni.",
  "anya-e0905n4:52_0": "Pucchā – kati āvuso dhammikāni amūḷhavinayassa dānāni, vibhajitvā kathehi.",
  "anya-e0905n4:53_0": "Vissajjanā –",
  "anya-e0905n4:53_1": "tīṇi bhante dhammikāni amūḷhavinayassa dānāni,",
  "anya-e0905n4:53_2": "idha bhante bhikkhu ummattako hoti cittavipariyāsakato tena ummattakena cittavipariyāsakatena bahuṁ assāmaṇakaṁ ajjhāciṇṇaṁ hoti bhāsitaparikkantaṁ,",
  "anya-e0905n4:53_3": "tamenaṁ codeti saṅgho vā sambahulā vā ekapuggalo vā “saratāyasmā evarūpiṁ āpattiṁ āpajjitā”ti,",
  "anya-e0905n4:53_4": "so assaramānova evaṁ vadeti “na kho ahaṁ āvuso sarāmi evarūpiṁ āpattiṁ āpajjitā”ti.",
  "anya-e0905n4:53_5": "Aññopi assaramānova evaṁ vadeti “sarāmi kho ahaṁ āvuso yathā supinantenā”ti.",
  "anya-e0905n4:53_6": "Aññopi ummattakova ummattakālayaṁ karoti “ahampi evaṁ karomi,",
  "anya-e0905n4:53_7": "tumhepi evaṁ karotha,",
  "anya-e0905n4:53_8": "mayhampi etaṁ kappati,",
  "anya-e0905n4:53_9": "tumhākampetaṁ kappatī”ti.",
  "anya-e0905n4:53_10": "Esaṁ bhante tiṇṇaṁ bhikkhūnaṁ saṅgho amūḷhavinayaṁ deti,",
  "anya-e0905n4:53_11": "dhammikaṁ bhante amūḷhavinayassa dānaṁ.",
  "anya-e0905n4:53_12": "Imāni kho bhante tīṇi dhammikāni amūḷhavinayassa dānāni.",
  "anya-e0905n4:54_0": "Pucchā –",
  "anya-e0905n4:54_1": "appaṭiññāya āvuso bhikkhūnaṁ tajjanīyādīni kammāni karontassa dukkaṭaṁ bhagavatā kattha paññattaṁ,",
  "anya-e0905n4:54_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:55_0": "Vissajjanā –",
  "anya-e0905n4:55_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:55_2": "chabbaggiyā bhante bhikkhū appaṭiññāya bhikkhūnaṁ kammāni akaṁsu tajjanīyādīni,",
  "anya-e0905n4:55_3": "tasmiṁ bhante vatthusmiṁ paññattaṁ.",
  "anya-e0905n4:56_0": "Pucchā – kathaṁ āvuso adhammikaṁ hoti paṭiññātakaraṇaṁ.",
  "anya-e0905n4:57_0": "Vissajjanā –",
  "anya-e0905n4:57_1": "aññathā bhante āpattiṁ āpajjantassa aññathā paṭijānantassa yathā so paṭijānāti,",
  "anya-e0905n4:57_2": "tathā saṅgho kāreti,",
  "anya-e0905n4:57_3": "evaṁ kho bhante adhammikaṁ hoti paṭiññātakaraṇaṁ.",
  "anya-e0905n4:58_0": "Pucchā – kathaṁ āvuso dhammikaṁ hoti paṭiññātakaraṇaṁ.",
  "anya-e0905n4:59_0": "Vissajjanā –",
  "anya-e0905n4:59_1": "yaṁ bhante āpattiṁ āpajjantassa tameva paṭijānantassa teneva saṅgho kāreti,",
  "anya-e0905n4:59_2": "evaṁ kho bhante dhammikaṁ paṭiññātakaraṇaṁ.",
  "anya-e0905n4:60_0": "Pucchā –",
  "anya-e0905n4:60_1": "yebhuyyasikāya āvuso adhikaraṇaṁ vūpasametuṁ bhagavatā kattha anuññātaṁ,",
  "anya-e0905n4:60_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:61_0": "Vissajjanā –",
  "anya-e0905n4:61_1": "rājagahe bhante sambahule bhikkhū ārabbha anuññātaṁ,",
  "anya-e0905n4:61_2": "sambahulā bhante bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā vihariṁsu,",
  "anya-e0905n4:61_3": "na sakkonti taṁ adhikaraṇaṁ vūpasametuṁ,",
  "anya-e0905n4:61_4": "tasmiṁ bhante vatthusmiṁ anuññātaṁ.",
  "anya-e0905n4:62_0": "Pucchā – kathaṁ āvuso adhikaraṇaṁ yebhuyyasikāya vūpasametabbaṁ.",
  "anya-e0905n4:63_0": "Vissajjanā –",
  "anya-e0905n4:63_1": "pañcahi bhante aṅgehi samannāgato bhikkhu salākaggāhāpako sammannitabbo,",
  "anya-e0905n4:63_2": "tena bhante salākaggāhāpakena salākā gāhātabbā yathā bahutarā bhikkhū dhammavādino vadanti tathā taṁ adhikaraṇaṁ vūpasametabbaṁ,",
  "anya-e0905n4:63_3": "evaṁ kho bhante yebhuyyasikāya adhikaraṇaṁ vūpasametabbaṁ.",
  "anya-e0905n4:64_0": "Pucchā – kati āvuso adhammikā salākaggāhā.",
  "anya-e0905n4:65_0": "Vissajjanā –",
  "anya-e0905n4:65_1": "dasa bhante adhammikā salākaggāhā,",
  "anya-e0905n4:65_2": "oramattakañca adhikaraṇaṁ hoti,",
  "anya-e0905n4:65_3": "na ca gatigataṁ hoti,",
  "anya-e0905n4:65_4": "na ca saritasāritaṁ hoti,",
  "anya-e0905n4:65_5": "jānāti ‘adhammavādī bahutarā’ti,",
  "anya-e0905n4:65_6": "appeva nāma adhammavādī bahutarā assūti,",
  "anya-e0905n4:65_7": "jānāti ‘saṅgho bhijjissatī’ti,",
  "anya-e0905n4:65_8": "appeva nāma saṅgho bhijjeyyāti,",
  "anya-e0905n4:65_9": "adhammena gaṇhanti,",
  "anya-e0905n4:65_10": "vaggā gaṇhanti,",
  "anya-e0905n4:65_11": "na ca yathādiṭṭhiyā gaṇhanti,",
  "anya-e0905n4:65_12": "ime kho bhante dasa adhammikā kalākaggāhā.",
  "anya-e0905n4:66_0": "Pucchā – kati āvuso dhammikā salākaggāhā.",
  "anya-e0905n4:67_0": "Vissajjanā – dasa bhante dhammikā salākaggāhā vuttavipariyāyena.",
  "anya-e0905n4:68_0": "Pucchā –",
  "anya-e0905n4:68_1": "pāpussannassa āvuso bhikkhussa tassa pāpiyasikā kammaṁ kātuṁ bhagavatā kattha paññattaṁ,",
  "anya-e0905n4:68_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:69_0": "Vissajjanā –",
  "anya-e0905n4:69_1": "rājagahe bhante upavāḷaṁ bhikkhuṁ ārabbha paññattaṁ,",
  "anya-e0905n4:69_2": "upavāḷo bhante bhikkhu saṅghamajjhe āpattiyā anuyuñjiyamāno avajānitvā paṭijānāti,",
  "anya-e0905n4:69_3": "paṭijānitvā avajānāti,",
  "anya-e0905n4:69_4": "aññenaññaṁ paṭicarati,",
  "anya-e0905n4:69_5": "sampajānamusā bhāsati,",
  "anya-e0905n4:69_6": "tasmiṁ bhante vatthusmiṁ paññattaṁ.",
  "anya-e0905n4:70_0": "Pucchā – kati āvuso dhammikāni tassapāpiyasikā kammassa karaṇāni.",
  "anya-e0905n4:71_0": "Vissajjanā –",
  "anya-e0905n4:71_1": "pañcimāni bhante dhammikāni tassapāpiyasikā kammassa karaṇāni.",
  "anya-e0905n4:71_2": "Asuci ca hoti,",
  "anya-e0905n4:71_3": "alajjī ca,",
  "anya-e0905n4:71_4": "sānuvādo ca,",
  "anya-e0905n4:71_5": "tassa saṅgho tassapāpiyasikā kammaṁ karoti dhammena samaggena,",
  "anya-e0905n4:71_6": "imāni kho bhante pañca dhammikāni tassa pāpiyasikā kammassa karaṇāni.",
  "anya-e0905n4:72_0": "Pucchā – tassa pāpiyasikākammakatena āvuso bhikkhunā katisu vattesu sammā vattitabbaṁ.",
  "anya-e0905n4:73_0": "Vissajjanā –",
  "anya-e0905n4:73_1": "tassa pāpiyasikākammakatena bhante bhikkhunā aṭṭhārasasu vattesu sammā vattitabbaṁ.",
  "anya-e0905n4:73_2": "Na upasampādetabbaṁ,",
  "anya-e0905n4:73_3": "na nissayo dātabbo,",
  "anya-e0905n4:73_4": "na sāmaṇero upaṭṭhāpetabbo,",
  "anya-e0905n4:73_5": "evamādīsu bhante aṭṭhārasasu vattesu sammā vattitabbaṁ.",
  "anya-e0905n4:74_0": "Pucchā – kati āvuso adhikaraṇāni samathehi vūpasametabbāni.",
  "anya-e0905n4:75_0": "Vissajjanā –",
  "anya-e0905n4:75_1": "cattārimāni bhante adhikaraṇāni samathehi vūpasametabbāni,",
  "anya-e0905n4:75_2": "vivādādhikaraṇaṁ anuvādādhikaraṇaṁ āpattādhikaraṇaṁ kiccādhikaraṇaṁ,",
  "anya-e0905n4:75_3": "imāni bhante cattāri adhikaraṇāni samathehi vūpasametabbāni.",
  "anya-e0905n4:76_0": "Pucchā – kiṁ āvuso vivādādhikaraṇassa mūlaṁ.",
  "anya-e0905n4:77_0": "Vissajjanā –",
  "anya-e0905n4:77_1": "cha bhante vivādamūlāni vivādādhikaraṇassa mūlaṁ,",
  "anya-e0905n4:77_2": "tīṇipi akusalamūlāni vivādādhikaraṇassa mūlaṁ,",
  "anya-e0905n4:77_3": "tīṇipi kusalamūlāni vivādādhikaraṇassa mūlaṁ,",
  "anya-e0905n4:77_4": "idaṁ bhante vivādādhikaraṇassa mūlaṁ.",
  "anya-e0905n4:78_0": "Pucchā – kiṁ panāvuso anuvādādhikaraṇassa mūlaṁ.",
  "anya-e0905n4:79_0": "Vissajjanā –",
  "anya-e0905n4:79_1": "cha bhante anuvādamūlāni anuvādādhikaraṇassa mūlaṁ,",
  "anya-e0905n4:79_2": "tīṇipi akusalamūlāni anuvādādhikaraṇassa mūlaṁ,",
  "anya-e0905n4:79_3": "tīṇipi kusalamūlāni anuvādādhikaraṇassa mūlaṁ,",
  "anya-e0905n4:79_4": "kāyopi anuvādādhikaraṇassa mūlaṁ,",
  "anya-e0905n4:79_5": "vācāpi anuvādādhikaraṇassa mūlaṁ,",
  "anya-e0905n4:79_6": "idaṁ kho bhante anuvādādhikaraṇassa mūlaṁ.",
  "anya-e0905n4:80_0": "Pucchā – kiṁ panāvuso āpattādhikaraṇassa mūlaṁ.",
  "anya-e0905n4:81_0": "Vissajjanā –",
  "anya-e0905n4:81_1": "cha bhante āpattisamuṭṭhānā āpattādhikaraṇassa mūlaṁ,",
  "anya-e0905n4:81_2": "atti bhante āpatti kāyato samuṭṭhāti na vācato na cittato,",
  "anya-e0905n4:81_3": "atthi bhante āpatti vācato samuṭṭhāti na kāyato na cittato,",
  "anya-e0905n4:81_4": "atthi bhante āpatti kāyato ca vācato ca samuṭṭhāti na cittato,",
  "anya-e0905n4:81_5": "atthi bhante āpatti kāyato ca cittato ca samuṭṭhāti na vācato,",
  "anya-e0905n4:81_6": "atthi bhante āpatti vācato ca cittato ca samuṭṭhāti na kāyato,",
  "anya-e0905n4:81_7": "atthi bhante āpatti kāyato ca vācato ca cittato ca samuṭṭhāti,",
  "anya-e0905n4:81_8": "imāni bhante cha āpatti samuṭṭhānāni āpattādhikaraṇassa mūlaṁ.",
  "anya-e0905n4:82_0": "Pucchā – kiṁ panāvuso kiccādhikaraṇassa mūlaṁ.",
  "anya-e0905n4:83_0": "Vissajjanā – kiccādhikaraṇassa bhante ekaṁ mūlaṁ saṅgho.",
  "anya-e0905n4:84_0": "Pucchā – samathaṁ āvuso pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:85_0": "Vissajjanā –",
  "anya-e0905n4:85_1": "samathaṁ bhante vissajjissaṁ,",
  "anya-e0905n4:85_2": "sanidānaṁ saniddesaṁ.",
  "anya-e0905n4:85_3": "Samukkaṭṭhapadānaṁ bhante dve āpattiyo.",
  "anya-e0905n4:86_0": "5. Khuddakavatthukkhandhaka",
  "anya-e0905n4:87_0": "Pucchā –",
  "anya-e0905n4:87_1": "nahāyantena āvuso bhikkhunā rukkhe vā thambhe vā kuṭṭe vā kāyaṁ ugghaṁsentassa dukkaṭaṁ bhagavatā kattha paññattaṁ,",
  "anya-e0905n4:87_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:88_0": "Vissajjanā –",
  "anya-e0905n4:88_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:88_2": "chabbaggiyā bhante bhikkhū nahāyamānā rukkhepi thambhepi kuṭṭepi kāyaṁ ugghaṁsesuṁ,",
  "anya-e0905n4:88_3": "tasmiṁ bhante vatthusmiṁ paññattaṁ.",
  "anya-e0905n4:89_0": "Pucchā –",
  "anya-e0905n4:89_1": "gandhabbahatthakena vā āvuso kuruvindakasuttiyā vā mallakena vā nahāyantassa dukkaṭaṁ bhagavatā kattha paññattaṁ,",
  "anya-e0905n4:89_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:90_0": "Vissajjanā –",
  "anya-e0905n4:90_1": "rājagahe bhbhante chabbaggiyeva bhikkhū ārabbha paññattaṁ,",
  "anya-e0905n4:90_2": "chabbaggiyā bhante bhikkhū gandhabbahatthakenapi kuruvindakasuttiyāpi mallakenapi nahāyiṁsu,",
  "anya-e0905n4:90_3": "tasmiṁ bhante vatthusmiṁ paññattaṁ.",
  "anya-e0905n4:91_0": "Pucchā –",
  "anya-e0905n4:91_1": "pāṇinā āvuso parikammaṁ kātuṁ bhagavatā kattha anuññātaṁ,",
  "anya-e0905n4:91_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:92_0": "Vissajjanā –",
  "anya-e0905n4:92_1": "rājagahe bhante sambahule bhikkhū ārabbha anuññātaṁ,",
  "anya-e0905n4:92_2": "sambahulā bhante bhikkhū piṭṭhiparikammaṁ kātuṁ kukkuccāyiṁsu,",
  "anya-e0905n4:92_3": "tasmiṁ bhante vatthusmiṁ anuññātaṁ.",
  "anya-e0905n4:93_0": "Pucchā –",
  "anya-e0905n4:93_1": "vallikaṁ vā āvuso pāmaṅgaṁ vā kaṇṭhasuttakaṁ vā kaṭisuttakaṁ vā ovaṭṭikaṁ vā kāyuraṁ vā hatthābharaṇaṁ",
  "anya-e0905n4:93_2": "vā aṅgulimuddikaṁ vā dhārentassa dukkaṭaṁ bhagavatā kattha paññattaṁ,",
  "anya-e0905n4:93_3": "kaṁ ārabbha kismiṁ vatthusmiṁ paññattaṁ.",
  "anya-e0905n4:94_0": "Vissajjanā –",
  "anya-e0905n4:94_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:94_2": "chabbaggiyā bhante bhikkhū vallikādīni dhāresuṁ,",
  "anya-e0905n4:94_3": "tasmiṁ bhante vatthusmiṁ paññattaṁ.",
  "anya-e0905n4:95_0": "Pucchā –",
  "anya-e0905n4:95_1": "dīghe āvuso kese dhārentassa dukkaṭaṁ bhagavatā kattha paññattaṁ,",
  "anya-e0905n4:95_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:96_0": "Vissajjanā –",
  "anya-e0905n4:96_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:96_2": "chabbaggiyā bhante bhikkhū dīghe kese dhāresuṁ,",
  "anya-e0905n4:96_3": "tasmiṁ bhante vatthusmiṁ paññattaṁ.",
  "anya-e0905n4:97_0": "Pucchā –",
  "anya-e0905n4:97_1": "kocchenavā āvuso phaṇakenavā hatthaphaṇakenavā kese osaṇṭhentassa dukkaṭaṁ bhagavatā kattha paññattaṁ,",
  "anya-e0905n4:97_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:98_0": "Vissajjanā –",
  "anya-e0905n4:98_1": "rājagahe bhante chabbaggiyeva bhikkhū ārabbha paññattaṁ,",
  "anya-e0905n4:98_2": "chabbaggiyā bhante bhikkhū kocchādīhi kese osaṇṭhesuṁ,",
  "anya-e0905n4:98_3": "tasmiṁ bhante vatthusmiṁ paññattaṁ.",
  "anya-e0905n4:99_0": "Pucchā –",
  "anya-e0905n4:99_1": "ādāse vā āvuso udakapatte vā mukhanimittaṁ olokentassa dukkaṭaṁ bhagavatā kattha paññattaṁ,",
  "anya-e0905n4:99_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:100_0": "Vissajjanā –",
  "anya-e0905n4:100_1": "rājagahe bhante chabbaggiyeva bhikkhū ārabbha paññattaṁ,",
  "anya-e0905n4:100_2": "chabbaggiyā bhante bhikkhū ādāsepi udakapattepi mukhanimittaṁ olokesuṁ,",
  "anya-e0905n4:100_3": "tasmiṁ bhante vatthusmiṁ paññattaṁ.",
  "anya-e0905n4:101_0": "Pucchā –",
  "anya-e0905n4:101_1": "ābādhapaccayā panāvuso ādāse vā udakapatte vā mukhanimittaṁ oloketuṁ bhagavatā kattha anuññātaṁ,",
  "anya-e0905n4:101_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:102_0": "Vissajjanā –",
  "anya-e0905n4:102_1": "rājagahe bhante aññataraṁ bhikkhuṁ ārabbha anuññātaṁ,",
  "anya-e0905n4:102_2": "bhagavati bhante rājagahe viharati aññatarassa bhikkhuno mukhe vaṇo ahosi,",
  "anya-e0905n4:102_3": "so bhikkhū etadavoca “kīdiso me āvuso vaṇo”ti,",
  "anya-e0905n4:102_4": "bhikkhū evamāhaṁsu “ediso te āvuso vaṇo”ti,",
  "anya-e0905n4:102_5": "so na saddahati,",
  "anya-e0905n4:102_6": "tasmiṁ bhante vatthusmiṁ anuññātaṁ.",
  "anya-e0905n4:103_0": "Pucchā –",
  "anya-e0905n4:103_1": "mukhālepanādīni āvuso karontassa dukkaṭaṁ bhagavatā kattha paññattaṁ,",
  "anya-e0905n4:103_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:104_0": "Vissajjanā –",
  "anya-e0905n4:104_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:104_2": "chabbaggiyā bhante bhikkhū mukhālepanādīni akaṁsu,",
  "anya-e0905n4:104_3": "tasmiṁ bhante vatthusmiṁ paññattaṁ.",
  "anya-e0905n4:105_0": "Pucchā –",
  "anya-e0905n4:105_1": "naccaṁ vā āvuso gītaṁ vā vāditaṁ vā dassanāya gacchantassa dukkaṭaṁ bhagavatā kattha paññattaṁ,",
  "anya-e0905n4:105_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:106_0": "Vissajjanā –",
  "anya-e0905n4:106_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:106_2": "chabbaggiyā bhante naccampi gītampi vāditampi dassanāya gacchiṁsu,",
  "anya-e0905n4:106_3": "tasmiṁ bhante vatthusmiṁ paññattaṁ.",
  "anya-e0905n4:107_0": "Pucchā – kathaṁ āvuso naccādīni passantassa āpatti hoti, kathaṁ pana anāpatti.",
  "anya-e0905n4:108_0": "Vissajjanā –",
  "anya-e0905n4:108_1": "naccaṁ vā bhante gītaṁ vā vāditaṁ vā dassanāya gacchati āpatti dukkaṭassa,",
  "anya-e0905n4:108_2": "yattha ṭhito passati vā suṇāti vā āpatti dukkaṭassa,",
  "anya-e0905n4:108_3": "dassanūpacāraṁ vijahitvā punappunaṁ passati āpatti dukkaṭassa,",
  "anya-e0905n4:108_4": "ārāme ṭhitassa passato anāpatti,",
  "anya-e0905n4:108_5": "vihārato pana vihāraṁ passissāmīti gacchato āpattiyeva,",
  "anya-e0905n4:108_6": "yattha ṭhito passati vā suṇāti vā āpatti dukkaṭassa,",
  "anya-e0905n4:108_7": "āsanasālāya nisinno passati anāpatti,",
  "anya-e0905n4:108_8": "passissāmīti vuṭṭhahitvā gacchati āpatti dukkaṭassa,",
  "anya-e0905n4:108_9": "yattha ṭhito passati vā suṇāti vā āpatti dukkaṭassa,",
  "anya-e0905n4:108_10": "patipathaṁ gacchanto passati anāpatti,",
  "anya-e0905n4:108_11": "gīvaṁ parivattetvā passato pana āpatti bhante.",
  "anya-e0905n4:109_0": "Pucchā –",
  "anya-e0905n4:109_1": "āyatakena āvuso gītassarena dhammaṁ gāyantassa dukkaṭaṁ bhagavatā kattha paññattaṁ,",
  "anya-e0905n4:109_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:110_0": "Vissajjanā –",
  "anya-e0905n4:110_1": "rājagahe bhante chabbaggiye bhikkhū ārabbha paññattaṁ,",
  "anya-e0905n4:110_2": "chabbaggiyā bhante bhikkhū āyatakena gītassarena dhammaṁ gāyiṁsu,",
  "anya-e0905n4:110_3": "tasmiṁ bhante vatthusmiṁ paññattaṁ.",
  "anya-e0905n4:111_0": "Pucchā –",
  "anya-e0905n4:111_1": "dārupattaṁ āvuso dhārentassa dukkaṭaṁ bhagavatā kattha paññattaṁ,",
  "anya-e0905n4:111_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:112_0": "Vissajjanā –",
  "anya-e0905n4:112_1": "rājagahe bhante āyasmantaṁ piṇḍolabhāradvājaṁ ārabbha paññattaṁ,",
  "anya-e0905n4:112_2": "āyasmā bhante piṇḍolabhāradvājo chavassa dārupattassa kāraṇā gihīnaṁ uttarimanussadhammaṁ iddhipāṭihāriyaṁ dasseti,",
  "anya-e0905n4:112_3": "tasmiṁ bhante vatthusmiṁ paññattaṁ.",
  "anya-e0905n4:113_0": "Na ca bhikkhave dārupatto dhāretabbo, yo dhāreyya āpatti dukkaṭassa –",
  "anya-e0905n4:114_0": "Pucchā –",
  "anya-e0905n4:114_1": "bhagavatā āvuso uccāvace patte paṭikkhipitvā ayo patto bhūmipattoti imeyeva dve pattā kattha anuññātā,",
  "anya-e0905n4:114_2": "kaṁ ārabbha kismiṁ vatthusmiṁ anuññātā.",
  "anya-e0905n4:115_0": "Vissajjanā –",
  "anya-e0905n4:115_1": "rājagahe bhante chabbaggiye bhikkhū ārabbha anuññātā,",
  "anya-e0905n4:115_2": "chabbaggiyā bhante bhikkhū uccāvace patte dhāresuṁ sovaṇṇamayā rūpiyamayā,",
  "anya-e0905n4:115_3": "tasmiṁ bhante vatthusmiṁ anuññātā.",
  "anya-e0905n4:116_0": "Pucchā –",
  "anya-e0905n4:116_1": "sodakaṁ āvuso pattaṁ paṭisāmentassa ca otāpentassaca uṇhe pattaṁ nidahantassa ca dukkaṭaṁ bhagavatā kattha paññattaṁ,",
  "anya-e0905n4:116_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:117_0": "Vissajjanā –",
  "anya-e0905n4:117_1": "rājagahe bhante sambahule bhikkhū ārabbha paññattaṁ,",
  "anya-e0905n4:117_2": "sambahulā bhante bhikkhū sodakaṁ pattaṁ paṭisāmesuṁ, otāpesuṁ,",
  "anya-e0905n4:117_3": "uṇhe pattaṁ nidahiṁsu,",
  "anya-e0905n4:117_4": "tasmiṁ bhante vatthusmiṁ paññattaṁ.",
  "anya-e0905n4:118_0": "Pucchā –",
  "anya-e0905n4:118_1": "chavasīsapattaṁ āvuso dhārentassa ca sabbapaṁsukūlikassa ca dukkaṭaṁ bhagavatā kattha paññattaṁ,",
  "anya-e0905n4:118_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:119_0": "Vissajjanā –",
  "anya-e0905n4:119_1": "rājagahe bhante aññataraṁ bhikkhuṁ ārabbha paññattaṁ,",
  "anya-e0905n4:119_2": "aññataro bhante bhikkhu sabbapaṁsukūliko ahosi,",
  "anya-e0905n4:119_3": "so chavasīsassa pattaṁ dhāresi,",
  "anya-e0905n4:119_4": "aññatarā itthī passitvā bhītā vissaramakāsi “abhuṁ me pisāco vatāya”nti,",
  "anya-e0905n4:119_5": "tasmiṁ bhante vatthusmiṁ paññattaṁ.",
  "anya-e0905n4:120_0": "Pucchā –",
  "anya-e0905n4:120_1": "calakāni vā āvuso aṭṭhikāni vā ucchiṭṭhodakaṁ vā pattena nīharantassa dukkaṭaṁ bhagavatā kattha paññattaṁ,",
  "anya-e0905n4:120_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:121_0": "Vissajjanā –",
  "anya-e0905n4:121_1": "rājagahe bhante sambahule bhikkhū ārabbha paññattaṁ,",
  "anya-e0905n4:121_2": "sambahulā bhante bhikkhū calakānipi aṭṭhikānipi ucchiṭṭho dakampi pattena nīhariṁsu,",
  "anya-e0905n4:121_3": "tasmiṁ bhante vatthusmiṁ paññattaṁ.",
  "anya-e0905n4:122_0": "Pucchā – upāhanatthavikā āvuso bhagavatā kattha anuññātā, kaṁ ārabbha kismiṁ vatthusmiṁ anuññātā.",
  "anya-e0905n4:123_0": "Vissajjanā –",
  "anya-e0905n4:123_1": "antarā ca bhante rājagahaṁ antarā ca vesāliṁ aññataraṁ bhikkhuṁ ārabbha anuññātā,",
  "anya-e0905n4:123_2": "aññataro bhante bhikkhu upāhanāyo kāyabandhanena bandhitvā gāmaṁ piṇḍāya pāvisi,",
  "anya-e0905n4:123_3": "aññataro upāsako taṁ bhikkhuṁ abhivādento upāhanāyo sīsena ghaṭṭeti,",
  "anya-e0905n4:123_4": "so bhikkhu maṅku ahosi,",
  "anya-e0905n4:123_5": "tasmiṁ bhante vatthusmiṁ anuññātā.",
  "anya-e0905n4:124_0": "Pucchā –",
  "anya-e0905n4:124_1": "addhānamaggappaṭipannena āvuso parissāvanaṁ yāciyamānena na dadantassa ca appaṭissāvanakena addhānaṁ",
  "anya-e0905n4:124_2": "paṭipajjantassa ca dukkaṭaṁ bhagavatā kattha paññattaṁ,",
  "anya-e0905n4:124_3": "kaṁ ārabbha kismiṁ vatthusmiṁ paññattaṁ.",
  "anya-e0905n4:125_0": "Vissajjanā –",
  "anya-e0905n4:125_1": "antarā ca bhante rājagahaṁ antarā ca vesāliṁ aññataraṁ bhikkhuṁ ārabbha paññattaṁ,",
  "anya-e0905n4:125_2": "aññataro bhante bhikkhu parissāvanaṁ yāciyamāno na adāsi,",
  "anya-e0905n4:125_3": "tasmiṁ bhante vatthusmiṁ paññattaṁ.",
  "anya-e0905n4:126_0": "Pucchā –",
  "anya-e0905n4:126_1": "pupphābhikiṇṇe āvuso sayane sayantassa dukkaṭaṁ bhagavatā kattha paññattaṁ,",
  "anya-e0905n4:126_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:127_0": "Vissajjanā –",
  "anya-e0905n4:127_1": "vesāliyaṁ bhante chabbaggiye bhikkhū ārabbha paññattaṁ,",
  "anya-e0905n4:127_2": "chabbaggiyā bhante bhikkhū pupphābhikiṇṇesu sayanesu sayiṁsu,",
  "anya-e0905n4:127_3": "tasmiṁ bhante vatthusmiṁ paññattaṁ.",
  "anya-e0905n4:128_0": "Pucchā –",
  "anya-e0905n4:128_1": "ekabhājane vā āvuso bhuñjantānaṁ ekathālake vā pivantānaṁ ekattharaṇapāvuraṇānaṁ vā tuvaṭṭānaṁ dukkaṭaṁ bhagavatā kattha paññattaṁ,",
  "anya-e0905n4:128_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:129_0": "Vissajjanā –",
  "anya-e0905n4:129_1": "vesāliyaṁ bhante chabbaggiyeva bhikkhū ārabbha paññattaṁ,",
  "anya-e0905n4:129_2": "chabbaggiyā bhante bhikkhū ekabhājanepi bhuñjiṁsu,",
  "anya-e0905n4:129_3": "ekathālakepi piviṁsu,",
  "anya-e0905n4:129_4": "ekamañcakepi tuvaṭṭesuṁ,",
  "anya-e0905n4:129_5": "ekattharaṇāpi tuvaṭṭesuṁ,",
  "anya-e0905n4:129_6": "ekapāvuraṇāpi tuvaṭṭesuṁ,",
  "anya-e0905n4:129_7": "ekattharaṇapāvuraṇāpi,",
  "anya-e0905n4:129_8": "tasmiṁ bhante vatthusmiṁ paññattaṁ.",
  "anya-e0905n4:130_0": "Pucchā –",
  "anya-e0905n4:130_1": "cāmaribījaniṁ āvuso paṭikkhipitvā tisso bījaniyo bhagavatā kattha anuññātā,",
  "anya-e0905n4:130_2": "kismiñca vatthusmiṁ anuññātā.",
  "anya-e0905n4:131_0": "Vissajjanā –",
  "anya-e0905n4:131_1": "sāvatthiyaṁ bhante anuññātā,",
  "anya-e0905n4:131_2": "sāvatthiyaṁ bhante bhagavati viharati saṅghassa cāmaribījanī uppannā ahosi,",
  "anya-e0905n4:131_3": "bhagavato etamatthaṁ ārocesuṁ,",
  "anya-e0905n4:131_4": "tasmiṁ bhante vatthusmiṁ anuññātā.",
  "anya-e0905n4:132_0": "Na bhikkhave cāmaribījanī dhāretabbā,",
  "anya-e0905n4:132_1": "yo dhāreyya,",
  "anya-e0905n4:132_2": "āpatti dukkaṭassa.",
  "anya-e0905n4:132_3": "Anujānāmi bhikkhave tisso bījaniyo vākamayaṁ usīramayaṁ morapiñchā mayaṁ.",
  "anya-e0905n4:133_0": "Pucchā –",
  "anya-e0905n4:133_1": "dīghe āvuso nakhe dhārentassa dukkaṭaṁ bhagavatā kattha paññattaṁ,",
  "anya-e0905n4:133_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:134_0": "Vissajjanā –",
  "anya-e0905n4:134_1": "sāvatthiyaṁ bhante aññataraṁ bhikkhuṁ ārabbha paññattaṁ,",
  "anya-e0905n4:134_2": "aññataro bhante bhikkhu dīghe nakhe dhāresi,",
  "anya-e0905n4:134_3": "tasmiṁ bhante vatthusmiṁ paññattaṁ.",
  "anya-e0905n4:135_0": "Pucchā –",
  "anya-e0905n4:135_1": "kattarikāya āvuso kese chedāpentassa dukkaṭaṁ bhagavatā kattha paññattaṁ,",
  "anya-e0905n4:135_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:136_0": "Vissajjanā –",
  "anya-e0905n4:136_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:136_2": "chabbaggiyā bhante bhikkhū kattarikāya kese chindiṁsu,",
  "anya-e0905n4:136_3": "tasmiṁ bhante vatthusmiṁ paññattaṁ.",
  "anya-e0905n4:137_0": "Pucchā –",
  "anya-e0905n4:137_1": "dīghe āvuso nāsikālome dhārentassa dukkaṭaṁ bhagavatā kattha paññattaṁ,",
  "anya-e0905n4:137_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:138_0": "Vissajjanā –",
  "anya-e0905n4:138_1": "sāvatthiyaṁ bhante sambahule bhikkhū ārabbha paññattaṁ,",
  "anya-e0905n4:138_2": "sambahulā bhante bhikkhū dīghāni nāsikālomāni dhāresuṁ,",
  "anya-e0905n4:138_3": "tasmiṁ bhante vatthusmiṁ paññattaṁ.",
  "anya-e0905n4:139_0": "Pucchā –",
  "anya-e0905n4:139_1": "uccāvacā āvuso kaṇṇamalaharaṇiyo paṭikkhipitvā dasa kaṇṇamalaharaṇiyo bhagavatā kattha anuññātā,",
  "anya-e0905n4:139_2": "kaṁ ārabbha kismiṁ vatthusmiṁ anuññātā.",
  "anya-e0905n4:140_0": "Vissajjanā –",
  "anya-e0905n4:140_1": "sāvatthiyaṁ bhante chabbaggiye bhikkhū ārabbha anuññātā,",
  "anya-e0905n4:140_2": "chabbaggiyā bhante bhikkhū uccāvacā kaṇṇamalaharaṇiyo dhāresuṁ sovaṇṇamayaṁ rūpiyamayaṁ,",
  "anya-e0905n4:140_3": "tasmiṁ bhante vatthusmiṁ anuññātā.",
  "anya-e0905n4:141_0": "Pucchā –",
  "anya-e0905n4:141_1": "saṅghāṭipallatthikāya nisīdantassa āvuso dukkaṭaṁ bhagavatā kattha paññattaṁ,",
  "anya-e0905n4:141_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:142_0": "Vissajjanā –",
  "anya-e0905n4:142_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:142_2": "chabbaggiyā bhante bhikkhū saṅghāṭipallatthikāya nisīdiṁsu,",
  "anya-e0905n4:142_3": "saṅghāṭiyā pattā lujjiṁsu,",
  "anya-e0905n4:142_4": "tasmiṁ bhante vatthusmiṁ paññattaṁ.",
  "anya-e0905n4:143_0": "Pucchā –",
  "anya-e0905n4:143_1": "akāyabandhanena āvuso gāmaṁ pavisantassa dukkaṭaṁ bhagavatā kattha paññattaṁ,",
  "anya-e0905n4:143_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:144_0": "Vissajjanā –",
  "anya-e0905n4:144_1": "sāvatthiyaṁ bhante aññataraṁ bhikkhuṁ ārabbha paññattaṁ,",
  "anya-e0905n4:144_2": "aññataro bhante bhikkhu akāyabandhano gāmaṁ piṇḍāya pāvisi,",
  "anya-e0905n4:144_3": "tasmiṁ bhante vatthusmiṁ paññattaṁ.",
  "anya-e0905n4:145_0": "Pucchā –",
  "anya-e0905n4:145_1": "gihinivatthaṁ āvuso nivāsentassa ca,",
  "anya-e0905n4:145_2": "gihipārutaṁ pārupantassa ca,",
  "anya-e0905n4:145_3": "saṁvelliyaṁ nivāsentassa ca dukkaṭaṁ bhagavatā kattha paññattaṁ,",
  "anya-e0905n4:145_4": "kaṁ ārabbha kismiṁ vatthusmiṁ paññattaṁ.",
  "anya-e0905n4:146_0": "Vissajjanā –",
  "anya-e0905n4:146_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:146_2": "chabbaggiyā bhante bhikkhū gihinivatthaṁ nivāsiṁsu,",
  "anya-e0905n4:146_3": "gihipārutampi pārupiṁsu,",
  "anya-e0905n4:146_4": "saṁvelliyampi nivāsiṁsu,",
  "anya-e0905n4:146_5": "tasmiṁ bhante vatthusmiṁ paññattaṁ.",
  "anya-e0905n4:147_0": "Pucchā –",
  "anya-e0905n4:147_1": "ubhato kājaṁ āvuso dhārentassa dukkaṭaṁ bhagavatā kattha paññattaṁ,",
  "anya-e0905n4:147_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:148_0": "Vissajjanā –",
  "anya-e0905n4:148_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:148_2": "chabbaggiyā bhante bhikkhū ubhato kājaṁ dhāresuṁ,",
  "anya-e0905n4:148_3": "tasmiṁ bhante vatthusmiṁ paññattaṁ.",
  "anya-e0905n4:149_0": "Pucchā –",
  "anya-e0905n4:149_1": "lokāyataṁ āvuso pariyāpuṇantassa ca vācentassa ca dukkaṭaṁ bhagavatā kattha paññattaṁ,",
  "anya-e0905n4:149_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:150_0": "Vissajjanā –",
  "anya-e0905n4:150_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:150_2": "chabbaggiyā bhante bhikkhū lokāyataṁ pariyāpuṇiṁsupi vācesumpi,",
  "anya-e0905n4:150_3": "tasmiṁ bhante vatthusmiṁ paññattaṁ.",
  "anya-e0905n4:151_0": "Pucchā –",
  "anya-e0905n4:151_1": "tiracchānavijjaṁ āvuso pariyāpuṇantassa ca vācentassa ca dukkaṭaṁ bhagavatā kattha paññattaṁ,",
  "anya-e0905n4:151_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:152_0": "Vissajjanā –",
  "anya-e0905n4:152_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:152_2": "chabbaggiyā bhante bhikkhū tiracchānavijjaṁ pariyāpuṇiṁsupi vācesumpi,",
  "anya-e0905n4:152_3": "tasmiṁ bhante vatthusmiṁ paññattaṁ.",
  "anya-e0905n4:153_0": "Pucchā –",
  "anya-e0905n4:153_1": "khipite āvuso “jīvā”tivadantassa dukkaṭaṁ bhagavatā kattha paññattaṁ,",
  "anya-e0905n4:153_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:154_0": "Vissajjanā –",
  "anya-e0905n4:154_1": "sāvatthiyaṁ bhante sambahule bhikkhū ārabbha paññattaṁ,",
  "anya-e0905n4:154_2": "bhagavā bhante mahatiyā parisāya parivuto dhammaṁ desento khipi,",
  "anya-e0905n4:154_3": "bhikkhū “jīvatu bhante bhagavā,",
  "anya-e0905n4:154_4": "jīvatu sugatoti” uccāsaddaṁ mahāsaddaṁ akaṁsu,",
  "anya-e0905n4:154_5": "tena saddena dhammakathā antarā ahosi,",
  "anya-e0905n4:154_6": "tasmiṁ bhante vatthusmiṁ paññattaṁ.",
  "anya-e0905n4:155_0": "Pucchā –",
  "anya-e0905n4:155_1": "ārāme āvuso passāvavaccānaṁ tahaṁ tahaṁ karaṇaṁ paṭikkhipitvā ekamantaṁ kātuṁ bhagavatā kattha paññattaṁ,",
  "anya-e0905n4:155_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:156_0": "Vissajjanā –",
  "anya-e0905n4:156_1": "sāvatthiyaṁ bhante sambahule bhikkhū ārabbha paññattaṁ,",
  "anya-e0905n4:156_2": "sambahulā bhante bhikkhū ārāme tahaṁ tahaṁ passāvaṁ akaṁsu,",
  "anya-e0905n4:156_3": "tahaṁ tahaṁ vaccaṁ akaṁsu,",
  "anya-e0905n4:156_4": "ārāmo dussi,",
  "anya-e0905n4:156_5": "tasmiṁ bhante vatthusmiṁ paññattaṁ.",
  "anya-e0905n4:157_0": "Khuddakavatthukkhandhaka",
  "anya-e0905n4:158_0": "Pucchā – khuddakavatthuṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:159_0": "Vissajjanā – khuddakaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante tisso āpattiyo.",
  "anya-e0905n4:160_0": "6. Senāsanakkhandhaka",
  "anya-e0905n4:161_0": "Pucchā – pañca āvuso leṇāni bhagavatā kattha anuññātāni, kaṁ ārabbha kismiṁ vatthusmiṁ anuññātāni.",
  "anya-e0905n4:162_0": "Vissajjanā –",
  "anya-e0905n4:162_1": "rājagahe bhante sambahule bhikkhū ārabbha anuññātāni,",
  "anya-e0905n4:162_2": "sambahulā bhante bhikkhū bhagavantaṁ upasaṅkamitvā etadavocuṁ “rājagahako bhante seṭṭhī vihāre kārāpetukāmo,",
  "anya-e0905n4:162_3": "kathaṁ nu kho bhante paṭipajjitabba”nti,",
  "anya-e0905n4:162_4": "tasmiṁ bhante vatthusmiṁ anuññātāni.",
  "anya-e0905n4:163_0": "Pucchā – kathaṁ āvuso vihārā paṭhamaṁ uppannā, kathañca te patiṭṭhāpi tā.",
  "anya-e0905n4:164_0": "Vissajjanā –",
  "anya-e0905n4:164_1": "ekāheneva bhante rājagahakena seṭṭhinā chaṭṭhivihārā patiṭṭhāpitā,",
  "anya-e0905n4:164_2": "te idha bhante saṭṭhivihārā buddhappamukhassa āgatānāgatassa cātuddisassa saṅghassa patiṭṭhāpitā.",
  "anya-e0905n4:165_0": "Pucchā –",
  "anya-e0905n4:165_1": "vihāre āvuso paṭibhānakammaṁ paṭikkhipitvā mālākammādīni bhagavatā kattha anuññātāni,",
  "anya-e0905n4:165_2": "kaṁ ārabbha kismiṁ vatthusmiṁ anuññātāni.",
  "anya-e0905n4:166_0": "Vissajjanā –",
  "anya-e0905n4:166_1": "rājagahe bhante chabbaggiye bhikkhū ārabbha anuññātāni.",
  "anya-e0905n4:166_2": "Chabbaggiyā bhante bhikkhū vihāre paṭibhānacittaṁ kārāpesuṁ itthirūpakaṁ purisarūpakaṁ,",
  "anya-e0905n4:166_3": "tasmiṁ bhante vatthusmiṁ anuññātāni.",
  "anya-e0905n4:167_0": "Pucchā –",
  "anya-e0905n4:167_1": "yathāvuḍḍhaṁ āvuso abhivādanādīni ca aggāsanādīni ca anujānitvā saṅghikaṁ yathāvuḍḍhaṁ paṭibāhantassa dukkaṭaṁ bhagavatā kattha paññattaṁ,",
  "anya-e0905n4:167_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:168_0": "Vissajjanā –",
  "anya-e0905n4:168_1": "antarā ca bhante vesāliṁ antarā ca sāvatthiṁ chabbaggiyānaṁ bhikkhūnaṁ antevāsike bhikkhū ārabbha paññattaṁ,",
  "anya-e0905n4:168_2": "chabbaggiyānaṁ bhante bhikkhūnaṁ antevāsikā bhikkhū buddhappamukhassa saṅghassa purato purato gantvā vihāre paṭiggahesuṁ,",
  "anya-e0905n4:168_3": "seyyāyo paṭiggahesuṁ “idaṁ amhākaṁ upajjhāyānaṁ bhavissati,",
  "anya-e0905n4:168_4": "idaṁ amhākaṁ ācariyānaṁ bhavissati,",
  "anya-e0905n4:168_5": "idaṁ amhākaṁ bhavissatī”ti,",
  "anya-e0905n4:168_6": "tasmiṁ bhante vatthusmiṁ paññattaṁ.",
  "anya-e0905n4:169_0": "Pucchā –",
  "anya-e0905n4:169_1": "ekena āvuso dve paṭibāhantassa dukkaṭaṁ bhagavatā kattha paññattaṁ,",
  "anya-e0905n4:169_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:170_0": "Vissajjanā –",
  "anya-e0905n4:170_1": "sāvatthiyaṁ bhante āyasmantaṁ upanandaṁ sakyaputtaṁ ārabbha paññattaṁ,",
  "anya-e0905n4:170_2": "āyasmā bhante upanando sakyaputto eko dve paṭibāhi,",
  "anya-e0905n4:170_3": "tasmiṁ bhante vatthusmiṁ paññattaṁ.",
  "anya-e0905n4:171_0": "Pucchā –",
  "anya-e0905n4:171_1": "navakena āvuso uddisantena samake vā āsane nisīdituṁ uccatare vā dhammagāravena,",
  "anya-e0905n4:171_2": "therena pana bhikkhunā uddisāpentena samake vā āsane nisīdituṁ nīcatare vā dhammagāravena bhagavatā kattha anuññātaṁ,",
  "anya-e0905n4:171_3": "kaṁ ārabbha kismiṁ vatthusmiṁ anuññātaṁ.",
  "anya-e0905n4:172_0": "Vissajjanā –",
  "anya-e0905n4:172_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n4:172_2": "sambahulā bhante bhikkhū āyasmato upālissa santike vinayaṁ pariyāpuṇiṁsu,",
  "anya-e0905n4:172_3": "āyasmā bhante upāli ṭhitakova uddisati therānaṁ bhikkhūnaṁ gāravena,",
  "anya-e0905n4:172_4": "tattha bhante therā ceva bhikkhū kilamiṁsu āyasmā ca upāli kilami,",
  "anya-e0905n4:172_5": "tasmiṁ bhante vatthusmiṁ anuññātaṁ.",
  "anya-e0905n4:173_0": "Pucchā –",
  "anya-e0905n4:173_1": "tivassantarena āvuso saha nisīdituṁ bhagavatā kattha anuññātaṁ,",
  "anya-e0905n4:173_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:174_0": "Vissajjanā –",
  "anya-e0905n4:174_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n4:174_2": "sambahulānaṁ bhante bhikkhūnaṁ etadahosi “kittāvatānu kho samānāsaniko hotī”ti,",
  "anya-e0905n4:174_3": "tasmiṁ bhante vatthusmiṁ anuññātaṁ.",
  "anya-e0905n4:175_0": "Pucchā –",
  "anya-e0905n4:175_1": "mañce ca āvuso pīṭhe ca dvinnaṁyeva nisīdituṁ bhagavatā kattha anuññātaṁ,",
  "anya-e0905n4:175_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:176_0": "Vissajjanā –",
  "anya-e0905n4:176_1": "sāvatthiyaṁ bhante sambahule samānāsanike ārabbha paññattaṁ,",
  "anya-e0905n4:176_2": "sambahulā bhante bhikkhū samānāsanikā mañce nisīditvā mañcaṁ bhindiṁsu,",
  "anya-e0905n4:176_3": "pīṭhe nisīditvā pīṭhaṁ bhindiṁsu,",
  "anya-e0905n4:176_4": "tasmiṁ bhante vatthusmiṁ anuññātaṁ.",
  "anya-e0905n4:177_0": "Pucchā –",
  "anya-e0905n4:177_1": "dīghāsane panāvuso asamānāsanikehipi nisīdituṁ bhagavatā kattha anuññātaṁ,",
  "anya-e0905n4:177_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:178_0": "Vissajjanā –",
  "anya-e0905n4:178_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n4:178_2": "sambahulā bhante bhikkhū dīghāsane asamānāsanikehi saha nisīdituṁ kukkuccāyiṁsu,",
  "anya-e0905n4:178_3": "tasmiṁ bhante vatthusmiṁ anuññātaṁ.",
  "anya-e0905n4:179_0": "Pucchā –",
  "anya-e0905n4:179_1": "pañca āvuso avissajjiyāni bhagavatā kattha paññattāni,",
  "anya-e0905n4:179_2": "kaṁ ārabbha kismiṁ vatthusmiṁ paññattāni.",
  "anya-e0905n4:180_0": "Vissajjanā –",
  "anya-e0905n4:180_1": "sāvatthiyaṁ bhante sambahule bhikkhū ārabbha paññattāni,",
  "anya-e0905n4:180_2": "sambahulā bhante bhikkhū saṅghikaṁ senāsanaṁ vissajjesuṁ,",
  "anya-e0905n4:180_3": "tasmiṁ bhante vatthusmiṁ paññattaṁ.",
  "anya-e0905n4:181_0": "Pucchā –",
  "anya-e0905n4:181_1": "pañca āvuso avebhaṅgiyāni bhagavatā kattha paññattāni,",
  "anya-e0905n4:181_2": "kaṁ ārabbha kismiṁ vatthusmiṁ paññattāni.",
  "anya-e0905n4:182_0": "Vissajjanā –",
  "anya-e0905n4:182_1": "kīṭāgirismiṁ bhante assajipunabbasuke bhikkhū ārabbha paññattāni,",
  "anya-e0905n4:182_2": "assajipunabbasukā bhante bhikkhū saṅghikaṁ senāsanaṁ vibhajiṁsu,",
  "anya-e0905n4:182_3": "tasmiṁ bhante vatthusmiṁ paññattāni.",
  "anya-e0905n4:183_0": "Pucchā –",
  "anya-e0905n4:183_1": "aññatra paribhogaṁ āvuso aññatra paribhuñjantassa dukkaṭaṁ bhagavatā kattha paññattaṁ,",
  "anya-e0905n4:183_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:184_0": "Vissajjanā –",
  "anya-e0905n4:184_1": "āḷaviyaṁ bhante sambahule bhikkhū ārabbha paññattaṁ,",
  "anya-e0905n4:184_2": "sambahulā bhante bhikkhū aññatarassa upāsakassa vihāraparibhogaṁ senāsanaṁ aññatra paribhuñjiṁsu,",
  "anya-e0905n4:184_3": "tasmiṁ bhante vatthusmiṁ paññattaṁ.",
  "anya-e0905n4:185_0": "Pucchā –",
  "anya-e0905n4:185_1": "adhotehi ca āvuso allehi ca pādehi senāsanaṁ akkamantassa ca saupāhanena senāsanaṁ akkamantassa ca dukkaṭaṁ bhagavatā kattha paññattaṁ,",
  "anya-e0905n4:185_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:186_0": "Vissajjanā –",
  "anya-e0905n4:186_1": "āḷaviyaṁ bhante sambahule bhikkhū ārabbha paññattaṁ,",
  "anya-e0905n4:186_2": "sambahulā bhante bhikkhū adhotehi pādehi senāsanaṁ akkamiṁsu,",
  "anya-e0905n4:186_3": "allehi ca pādehi senāsanaṁ akkamiṁsu,",
  "anya-e0905n4:186_4": "saupāhanāpi senāsanaṁ akkamiṁsu,",
  "anya-e0905n4:186_5": "senāsanaṁ dussi,",
  "anya-e0905n4:186_6": "tasmiṁ bhante vatthusmiṁ paññattaṁ.",
  "anya-e0905n4:187_0": "Pucchā –",
  "anya-e0905n4:187_1": "parikammakatāya āvuso bhūmiyā niṭṭhubhantassa ca parikammakataṁ bhittiṁ apassayantassa ca dukkaṭaṁ bhagavatā kattha paññattaṁ,",
  "anya-e0905n4:187_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:188_0": "Vissajjanā –",
  "anya-e0905n4:188_1": "āḷaviyaṁ bhante sambahuleva bhikkhū ārabbha paññattaṁ,",
  "anya-e0905n4:188_2": "sambahulā bhante bhikkhū parikammakatāya bhūmiyā niṭṭhubhiṁsu,",
  "anya-e0905n4:188_3": "parikammakataṁ bhittiṁ apassayiṁsu,",
  "anya-e0905n4:188_4": "tasmiṁ bhante vatthusmiṁ paññattaṁ.",
  "anya-e0905n4:189_0": "Pucchā –",
  "anya-e0905n4:189_1": "senāsanakkhandhakaṁ pucchissaṁ,",
  "anya-e0905n4:189_2": "sanidānaṁ saniddesaṁ.",
  "anya-e0905n4:189_3": "Samukkaṭṭhapadānaṁ āvuso kati āpattiyo.",
  "anya-e0905n4:190_0": "Vissajjanā –",
  "anya-e0905n4:190_1": "senāsanakkhandhakaṁ vissajjissaṁ,",
  "anya-e0905n4:190_2": "sanidānaṁ saniddesaṁ.",
  "anya-e0905n4:190_3": "Samukkaṭṭhapadānaṁ bhante tisso āpattiyo.",
  "anya-e0905n4:191_0": "7. Saṅghatedakakkhandhaka",
  "anya-e0905n4:192_0": "Pucchā –",
  "anya-e0905n4:192_1": "kathaṁ āvuso channaṁ sakyakumārānaṁ saha upālikappakena pabbajjā ahosi,",
  "anya-e0905n4:192_2": "kathañca nesaṁ viseso udapādi.",
  "anya-e0905n4:193_0": "Vissajjanā –",
  "anya-e0905n4:193_1": "bhagavā bhante upāliṁ kappakaṁ paṭhamaṁ pabbājesi,",
  "anya-e0905n4:193_2": "pacchā te sakyakumāre,",
  "anya-e0905n4:193_3": "atha bhante āyasmā bhaddiyo teneva antaravassena tisso vijjā sacchākāsi,",
  "anya-e0905n4:193_4": "āyasmā anuruddho dibbacakkhuṁ uppādesi,",
  "anya-e0905n4:193_5": "āyasmā ānando sotāpattiphalaṁ sacchākāsi,",
  "anya-e0905n4:193_6": "devadatto pothujjanikaṁ iddhiṁ abhinipphādesi.",
  "anya-e0905n4:193_7": "Evaṁ kho bhante channaṁ sakyakumārānaṁ upālikappakena saha pabbajjā ahosi,",
  "anya-e0905n4:193_8": "evañca pana bhante tesaṁ visesādhigamo ahosi.",
  "anya-e0905n4:194_0": "Pakāsanīya",
  "anya-e0905n4:195_0": "Pucchā –",
  "anya-e0905n4:195_1": "pakāsanīyakammaṁ āvuso kātuṁ bhagavatā kattha paññattaṁ,",
  "anya-e0905n4:195_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:196_0": "Vissajjanā –",
  "anya-e0905n4:196_1": "rājagahe bhante devadattaṁ ārabbha paññattaṁ,",
  "anya-e0905n4:196_2": "devadatto bhante “sarājikāya maṁ bhagavā parisāya kheḷāsakavādena apasādeti,",
  "anya-e0905n4:196_3": "sāriputtamoggallāneva ukkaṁsatī”ti kupito anattamano bhagavati āghātaṁ bandhi,",
  "anya-e0905n4:196_4": "tasmiṁ bhante vatthusmiṁ paññattaṁ.",
  "anya-e0905n4:197_0": "Pakāsanīya",
  "anya-e0905n4:198_0": "Pucchā – devadattassa āvuso pakāsanīyakammaṁ kārāpetvā kathaṁ bhagavā pakāsetuṁ āṇāpesi.",
  "anya-e0905n4:199_0": "Vissajjanā –",
  "anya-e0905n4:199_1": "bhagavā bhante devadattassa pakāsanīyakammaṁ kātuṁ paññapetvā āyasmantaṁ sāriputtaṁ āmantesi “tena hi tvaṁ sāriputta devadattaṁ rājagahe pakāsehī”ti,",
  "anya-e0905n4:199_2": "evaṁ kho bhante devadattassa pakāsanīyakammaṁ katvā devadattaṁ rājagahe pakāsetuṁ bhagavā āṇāpesi.",
  "anya-e0905n4:200_0": "Devadatta",
  "anya-e0905n4:201_0": "Pucchā –",
  "anya-e0905n4:201_1": "kathaṁ āvuso devadattena duṭṭhacittena vadhakacittena tathā gatassa ruhiraṁ uppādetvā paṭhamaṁ ānantariyaṁ kammaṁ upacitaṁ.",
  "anya-e0905n4:202_0": "Vissajjanā –",
  "anya-e0905n4:202_1": "bhagavā bhante gijjhakūṭassa pabbatassa chāyāyaṁ caṅkami,",
  "anya-e0905n4:202_2": "atha bhante devadatto gijjhakūṭaṁ pabbataṁ āruhitvā mahatiṁ silaṁ pavijjhi “imāya samaṇaṁ gotamaṁ jīvitā voropessāmī”ti,",
  "anya-e0905n4:202_3": "atha kho bhante dve pabbatakūṭāni samāgantvā taṁ silaṁ sampaṭicchiṁsu,",
  "anya-e0905n4:202_4": "tato papatikā uppatitvā bhagavato pāde ruhiraṁ uppādesi.",
  "anya-e0905n4:202_5": "Evaṁ kho bhante devadattena duṭṭhena vadhakacittena tathāgatassa ruhiraṁ uppādetvā paṭhamaṁ ānantariyakammaṁ upacitaṁ.",
  "anya-e0905n4:203_0": "Pucchā –",
  "anya-e0905n4:203_1": "kulesu āvuso tikabhojanaṁ bhagavatā kattha paññattaṁ,",
  "anya-e0905n4:203_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:204_0": "Vissajjanā –",
  "anya-e0905n4:204_1": "rājagahe bhante devadattaṁ ārabbha paññattaṁ,",
  "anya-e0905n4:204_2": "devadatto bhante parihīnalābhasakkāro sapariso kulesu viññāpetvā viññāpetvā bhuñji,",
  "anya-e0905n4:204_3": "tasmiṁ bhante vatthusmiṁ paññattaṁ.",
  "anya-e0905n4:205_0": "Pucchā –",
  "anya-e0905n4:205_1": "alaṁ devadatta,",
  "anya-e0905n4:205_2": "mā te rucci saṅghabhedo,",
  "anya-e0905n4:205_3": "garuko kho devadatta saṅghabhedotiādiko āvuso ovādo bhagavatā kattha dinno,",
  "anya-e0905n4:205_4": "kismiṁ vatthusmiṁ dinno.",
  "anya-e0905n4:206_0": "Vissajjanā –",
  "anya-e0905n4:206_1": "rājagahe bhante devadattaṁ ārabbha dinno,",
  "anya-e0905n4:206_2": "devadatto bhante saṅghabhedāya parakkami cakkabhedāya,",
  "anya-e0905n4:206_3": "tasmiṁ bhante vatthusmiṁ dinno.",
  "anya-e0905n4:207_0": "Alaṁ devadatta, mā te rucci saṅghabhedo, garuko kho devadatta saṅghabhedo –",
  "anya-e0905n4:208_0": "Pucchā –",
  "anya-e0905n4:208_1": "“sukaraṁ sādhunā sādhuṁ,",
  "anya-e0905n4:208_2": "sādhuṁ pāpena dukkaraṁ.",
  "anya-e0905n4:208_3": "Pāpaṁ pāpena sukaraṁ,",
  "anya-e0905n4:208_4": "pāpamariyehi dukkara”nti-",
  "anya-e0905n4:208_5": "āvuso idaṁ udānaṁ bhagavatā kattha udānitaṁ,",
  "anya-e0905n4:208_6": "kaṁ ārabbha kismiṁ vatthusmiṁ udānitaṁ.",
  "anya-e0905n4:209_0": "Vissajjanā –",
  "anya-e0905n4:209_1": "rājagahe bhante devadattaṁyeva ārabbha udānitaṁ,",
  "anya-e0905n4:209_2": "āyasmā bhante ānando pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi,",
  "anya-e0905n4:209_3": "atha kho bhante devadatto yenāyasmā ānando tenupasaṅkami,",
  "anya-e0905n4:209_4": "upasaṅkamitvā āyasmantaṁ ānandaṁ etadavoca “ajjatagge dānāhaṁ āvuso ānanda aññatreva bhagavatā aññatreva",
  "anya-e0905n4:209_5": "bhikkhusaṅghā uposathaṁ karissāmi saṅghakammaṁ karissāmī”ti,",
  "anya-e0905n4:209_6": "tasmiṁ bhante vatthusmiṁ udānitaṁ.",
  "anya-e0905n4:210_0": "Sukaraṁ sādhunā sādhuṁ, sādhuṁ pāpena dukkaraṁ;",
  "anya-e0905n4:211_0": "Pāpaṁ pāpena sukaraṁ, pāpamariyehi dukkaraṁ.",
  "anya-e0905n4:212_0": "Pucchā –",
  "anya-e0905n4:212_1": "bhedānuvattakānaṁ āvuso bhikkhūnaṁ thullaccayaṁ bhagavatā kattha paññattaṁ,",
  "anya-e0905n4:212_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:213_0": "Vissajjanā –",
  "anya-e0905n4:213_1": "rājagahe bhante sambahule bhikkhū ārabbha paññattaṁ,",
  "anya-e0905n4:213_2": "āyasmā bhante sāriputto bhagavantaṁ upasaṅkamitvā etadavoca “sādhu bhante bhedānuvattakā bhikkhū puna upasampajjeyyu”nti,",
  "anya-e0905n4:213_3": "tasmiṁ bhante vatthusmiṁ paññattaṁ.",
  "anya-e0905n4:214_0": "“Sādhu bhante bhedānuvattakā bhikkhū puna upasampajjeyyu”nti –",
  "anya-e0905n4:215_0": "Pucchā –",
  "anya-e0905n4:215_1": "kittāvatā nu kho āvuso saṅgharāji hoti no ca saṅghabhedo,",
  "anya-e0905n4:215_2": "kittāvatā ca pana saṅgharāji ceva hoti saṅghabhedo ca.",
  "anya-e0905n4:216_0": "Vissajjanā –",
  "anya-e0905n4:216_1": "ekato bhante eko hoti,",
  "anya-e0905n4:216_2": "ekato dve catuttho anussāveti,",
  "anya-e0905n4:216_3": "salākaṁ gāheti “ayaṁ dhammo ayaṁ vinayo idaṁ satthusāsanaṁ imaṁ gaṇhatha imaṁ rocethāti”,",
  "anya-e0905n4:216_4": "eteneva bhante nayena catunnaṁ vā pañcannaṁ vā channaṁ vā sattannaṁ vā aṭṭhannaṁ vā saṅgharāji hoti,",
  "anya-e0905n4:216_5": "no ca saṅghabhedo,",
  "anya-e0905n4:216_6": "ekato bhante cattāro honti,",
  "anya-e0905n4:216_7": "ekato cattāro,",
  "anya-e0905n4:216_8": "navamo anussāveti,",
  "anya-e0905n4:216_9": "salākaṁ gāheti “ayaṁ dhammo ayaṁ vinayo idaṁ satthusāsanaṁ imaṁ gaṇhatha imaṁ rocethā”ti,",
  "anya-e0905n4:216_10": "evaṁ kho bhante saṅgharāji ceva hoti saṅghabhedo ca.",
  "anya-e0905n4:216_11": "Evaṁ kho bhante saṅgharāji hoti,",
  "anya-e0905n4:216_12": "no ca saṅghabhedo,",
  "anya-e0905n4:216_13": "evañca pana bhante saṅgharāji ceva hoti saṅghabhedo ca.",
  "anya-e0905n4:217_0": "Pucchā – kittāvatā nu kho āvuso saṅgho bhinno hoti.",
  "anya-e0905n4:218_0": "Vissajjanā –",
  "anya-e0905n4:218_1": "idha bhante bhikkhū adhammādiṁ dhammādīnīti dīpenti,",
  "anya-e0905n4:218_2": "te imehi aṭṭhārasahi vatthūhi apakassanti,",
  "anya-e0905n4:218_3": "avapakassanti,",
  "anya-e0905n4:218_4": "āveniṁ uposathaṁ karonti,",
  "anya-e0905n4:218_5": "āveniṁ pavāraṇaṁ karonti,",
  "anya-e0905n4:218_6": "āveniṁ saṅghakammaṁ karonti,",
  "anya-e0905n4:218_7": "evaṁ kho bhante saṅgho bhinno hoti.",
  "anya-e0905n4:219_0": "Pucchā – kittāvatā nu kho āvuso saṅgho samaggo hoti.",
  "anya-e0905n4:220_0": "Vissajjanā –",
  "anya-e0905n4:220_1": "idha bhante bhikkhū adhammaṁ adhammoti dīpenti,",
  "anya-e0905n4:220_2": "dhammaṁ dhammoti dīpenti,",
  "anya-e0905n4:220_3": "avinayaṁ avinayoti dīpenti…pe…",
  "anya-e0905n4:220_4": "duṭṭhullaṁ āpattiṁ duṭṭhullā āpattīti dīpenti,",
  "anya-e0905n4:220_5": "aduṭṭhullaṁ āpattiṁ aduṭṭhullā āpattīti dīpenti,",
  "anya-e0905n4:220_6": "te imehi aṭṭhārasahi vatthūhi na apakassanti,",
  "anya-e0905n4:220_7": "na avapakassanti,",
  "anya-e0905n4:220_8": "na āveniṁ uposathaṁ karonti,",
  "anya-e0905n4:220_9": "na āveniṁ pavāraṇaṁ karonti,",
  "anya-e0905n4:220_10": "na āveniṁ saṅghakammaṁ karonti,",
  "anya-e0905n4:220_11": "ettāvatā kho bhante saṅgho samaggo hoti.",
  "anya-e0905n4:221_0": "Pucchā – samaggaṁ āvuso saṅghaṁ bhinditvā kiṁ so pasavati.",
  "anya-e0905n4:222_0": "Vissajjanā –",
  "anya-e0905n4:222_1": "samaggaṁ kho bhante saṅghaṁ bhinditvā kappaṭṭhitikaṁ kibbisaṁ pasavati,",
  "anya-e0905n4:222_2": "kappaṁ nirayamhi paccati.",
  "anya-e0905n4:223_0": "Pucchā – bhinnaṁ kho āvuso saṅghaṁ samaggaṁ katvā kiṁ so pasavati.",
  "anya-e0905n4:224_0": "Vissajjanā –",
  "anya-e0905n4:224_1": "bhinnaṁ kho bhante saṅghaṁ samaggaṁ katvā brahmaṁ puññaṁ pasavati,",
  "anya-e0905n4:224_2": "kappaṁ saggamhi modati.",
  "anya-e0905n4:225_0": "Pucchā – saṅghabhedaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:226_0": "Vissajjanā –",
  "anya-e0905n4:226_1": "saṅghabhedaṁ vissajjissaṁ,",
  "anya-e0905n4:226_2": "sanidānaṁ saniddesaṁ.",
  "anya-e0905n4:226_3": "Samukkaṭṭhapadānaṁ bhante dve āpattiyo.",
  "anya-e0905n4:227_0": "8. Vattakkhandhaka",
  "anya-e0905n4:228_0": "Pucchā –",
  "anya-e0905n4:228_1": "āgantukānaṁ āvuso bhikkhūnaṁ vattaṁ bhagavatā kattha paññattaṁ,",
  "anya-e0905n4:228_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:229_0": "Vissajjanā –",
  "anya-e0905n4:229_1": "sāvatthiyaṁ bhante sambahule āgantuke bhikkhū ārabbha paññattaṁ,",
  "anya-e0905n4:229_2": "āgantukā bhante bhikkhū saupāhanāpi ārāmaṁ pavisiṁsu,",
  "anya-e0905n4:229_3": "chattapaggahitāpi ārāmaṁ pavisiṁsu,",
  "anya-e0905n4:229_4": "oguṇṭhitāpi ārāmaṁ pavisiṁsu,",
  "anya-e0905n4:229_5": "sīsepi cīvaraṁ karitvā ārāmaṁ pavisiṁsu,",
  "anya-e0905n4:229_6": "pānīyenapi pāde doviṁsu,",
  "anya-e0905n4:229_7": "vuḍḍhatarepi āvāsike bhikkhū nābhivādesuṁ,",
  "anya-e0905n4:229_8": "napi senāsanaṁ pucchiṁsu,",
  "anya-e0905n4:229_9": "tasmiṁ bhante vatthusmiṁ “tena hi bhikkhave āgantukānaṁ bhikkhūnaṁ vattaṁ paññapessāmi,",
  "anya-e0905n4:229_10": "yathā āgantukehi bhikkhūhi sammā vattitabbaṁ,",
  "anya-e0905n4:229_11": "āgantukena bhikkhave bhikkhunā idāni ārāmaṁ pavisissāmīti upāhanā omuñcitvā nīcaṁ katvā papphoṭetvā gahetvā",
  "anya-e0905n4:229_12": "chattaṁ apanāmetvā sīsaṁ vivaritvā sīse cīvaraṁ khandhe katvā sādhukaṁ ataramānena ārāmo pavisitabbo”",
  "anya-e0905n4:229_13": "evamādinā bhante āgantukānaṁ bhikkhūnaṁ vattaṁ paññattaṁ.",
  "anya-e0905n4:230_0": "Pucchā –",
  "anya-e0905n4:230_1": "āvāsikānaṁ āvuso bhikkhūnaṁ vattaṁ bhagavatā kattha kaṁ ārabbha kismiṁ vatthusmiṁ paññattaṁ,",
  "anya-e0905n4:230_2": "kathañca pana paññattaṁ.",
  "anya-e0905n4:231_0": "Vissajjanā –",
  "anya-e0905n4:231_1": "sāvatthiyaṁ bhante sambahule āvāsike bhikkhū ārabbha paññattaṁ,",
  "anya-e0905n4:231_2": "sambahulā bhante āvāsikā bhikkhū āgantuke bhikkhū disvā neva āsanaṁ paññapesuṁ,",
  "anya-e0905n4:231_3": "na pādodakaṁ pādapīṭhaṁ pādakathalikaṁ upanikkhipiṁsu,",
  "anya-e0905n4:231_4": "na paccuggantvā pattacīvaraṁ paṭiggahesuṁ,",
  "anya-e0905n4:231_5": "na senāsanaṁ paññapesuṁ,",
  "anya-e0905n4:231_6": "tasmiṁ bhante vatthusmiṁ paññattaṁ,",
  "anya-e0905n4:231_7": "tasmiṁ bhante vatthusmiṁ –",
  "anya-e0905n4:232_0": "“Āvāsikena bhikkhave bhikkhunā āgantukaṁ bhikkhuṁ vuḍḍhataraṁ disvā āsanaṁ paññapetabbaṁ,",
  "anya-e0905n4:232_1": "pādodakaṁ pādapīṭhaṁ pādakathalikaṁ upanikkhipitabbaṁ,",
  "anya-e0905n4:232_2": "paccuggantvā pattacīvaraṁ paṭiggahetabbaṁ pānīyena pucchitabbo” evamādinā bhante āvāsikānaṁ bhikkhūnaṁ vattaṁ bhagavatā paññattaṁ.",
  "anya-e0905n4:233_0": "Pucchā –",
  "anya-e0905n4:233_1": "gamikānaṁ āvuso bhikkhūnaṁ vattaṁ bhagavatā kattha paññattaṁ,",
  "anya-e0905n4:233_2": "kaṁ ārabbha kismiṁ vatthusmiṁ paññattaṁ,",
  "anya-e0905n4:233_3": "kathañcapana paññattaṁ.",
  "anya-e0905n4:234_0": "Vissajjanā –",
  "anya-e0905n4:234_1": "sāvatthiyaṁ bhante sambahule gamike bhikkhū ārabbha paññattaṁ,",
  "anya-e0905n4:234_2": "sambahulā bhante gamikā bhikkhū dārubhaṇḍaṁ mattikābhaṇḍaṁ appaṭisāmetvā dvāravātapānaṁ vivaritvā senāsanaṁ anāpucchā pakkamiṁsu,",
  "anya-e0905n4:234_3": "tasmiṁ bhante vatthusmiṁ “gamikena bhikkhave bhikkhunā dārubhaṇḍaṁ paṭisāmetvā dvāravātapānaṁ thaketvā",
  "anya-e0905n4:234_4": "senāsanaṁ āpucchā pakkamitabbaṁ” evamādinā bhante ākārena bhagavatā gamikānaṁ bhikkhūnaṁ vattaṁ paññattaṁ.",
  "anya-e0905n4:235_0": "Pucchā –",
  "anya-e0905n4:235_1": "bhattagge āvuso anumodituṁ bhagavatā kattha anuññātaṁ,",
  "anya-e0905n4:235_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:236_0": "Vissajjanā –",
  "anya-e0905n4:236_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n4:236_2": "sambahulā bhante bhikkhū bhattagge nānumodiṁsu,",
  "anya-e0905n4:236_3": "tasmiṁ bhante vatthusmiṁ anuññātaṁ.",
  "anya-e0905n4:237_0": "Pucchā –",
  "anya-e0905n4:237_1": "bhikkhūnaṁ āvuso bhattaggavattaṁ bhagavatā kattha paññattaṁ,",
  "anya-e0905n4:237_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:238_0": "Vissajjanā –",
  "anya-e0905n4:238_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:238_2": "chabbaggiyā bhante bhikkhū dunnivatthā duppārutā anākappasampannā bhattaggaṁ gacchiṁsu,",
  "anya-e0905n4:238_3": "tasmiṁ bhante vatthusmiṁ “sace ārāme kālo ārocito hoti,",
  "anya-e0905n4:238_4": "timaṇḍalaṁ paṭicchādentena parimaṇḍalaṁ nivāsetvā kāyabandhanaṁ bandhitvā saguṇaṁ katvā saṅghāṭiyo pārupitvā",
  "anya-e0905n4:238_5": "gaṇṭhikaṁ paṭimuñcitvā dhovitvā pattaṁ gahetvā sādhukaṁ ataramānena gāmo pavisitabbo”ti evamādinā bhante",
  "anya-e0905n4:238_6": "bhattaggavattaṁ paññattaṁ.",
  "anya-e0905n4:239_0": "Pucchā –",
  "anya-e0905n4:239_1": "bhikkhūnaṁ āvuso senāsanavattaṁ bhagavatā kattha paññattaṁ,",
  "anya-e0905n4:239_2": "kaṁ ārabbha kismiṁ vatthusmiṁ paññattaṁ,",
  "anya-e0905n4:239_3": "kathañca taṁ paññattaṁ.",
  "anya-e0905n4:240_0": "Vissajjanā –",
  "anya-e0905n4:240_1": "sāvatthiyaṁ bhante chabbaggiye bhikkhū ārabbha paññattaṁ,",
  "anya-e0905n4:240_2": "chabbaggiyā bhante bhikkhū bhikkhūsu ajjhokāse cīvaraṁ karontesu paṭivāte aṅgaṇe senāsanaṁ papphoṭesuṁ,",
  "anya-e0905n4:240_3": "tasmiṁ bhante vatthusmiṁ “yasmiṁ vihāre viharati,",
  "anya-e0905n4:240_4": "sace so vihāro uklāpo hoti,",
  "anya-e0905n4:240_5": "sace ussahati sodhetabbo”ti evamādinā bhante bhikkhūnaṁ senāsanavattaṁ bhagavatā paññattaṁ.",
  "anya-e0905n4:241_0": "Pucchā – samācāraṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:242_0": "Vissajjanā – samācāraṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante ekā āpatti.",
  "anya-e0905n4:243_0": "9. Pātimokkhaṭṭhapanakkhandhaka",
  "anya-e0905n4:244_0": "Pucchā –",
  "anya-e0905n4:244_1": "sāpattikena āvuso pātimokkhaṁ suṇantassa pātimokkhaṁ ṭhapetuṁ bhagavatā kattha paññattaṁ,",
  "anya-e0905n4:244_2": "kaṁ ārabbha kismiṁ vatthusmiṁ paññattaṁ.",
  "anya-e0905n4:245_0": "Vissajjanā –",
  "anya-e0905n4:245_1": "sāvatthiyaṁ bhante aññataraṁ puggalaṁ dussīlaṁ pāpadhammaṁ ārabbha paññattaṁ,",
  "anya-e0905n4:245_2": "aññataro bhante puggalo dussīlo pāpadhammo tadahuposathe saṅghamajjhe nisinno ahosi,",
  "anya-e0905n4:245_3": "tasmiṁ bhante vatthusmiṁ paññattaṁ.",
  "anya-e0905n4:246_0": "Pucchā – ṭhapanaṁ āvuso pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:247_0": "Vissajjanā – ṭhapanaṁ vissajjissaṁ, sanidānaṁ saniddesaṁ. Samukkaṭṭhapadānaṁ bhante ekā āpatti.",
  "anya-e0905n4:248_0": "10. Bhikkhunikkhandhaka",
  "anya-e0905n4:249_0": "Pucchā –",
  "anya-e0905n4:249_1": "aṭṭhahi āvuso garudhammehi upasampadā bhagavatā kattha anuññātā,",
  "anya-e0905n4:249_2": "kassa anuññātā,",
  "anya-e0905n4:249_3": "kismiñca vatthusmiṁ anuññātā.",
  "anya-e0905n4:250_0": "Vissajjanā –",
  "anya-e0905n4:250_1": "vesāliyaṁ bhante mahāpajāpatiyā gotamiyā anuññātā,",
  "anya-e0905n4:250_2": "mahāpajāpati bhante gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake aṭṭhāsi,",
  "anya-e0905n4:250_3": "atha kho bhante āyasmā ānando mahāpajāpatiṁ gotamiṁ taṁ kāraṇaṁ pucchitvā bhagavantaṁ catukkhattuṁ yāci",
  "anya-e0905n4:250_4": "mātugāmassa tathāgatappavedite dhammavinaye āgārasmā anāgāriyaṁ pabbajjaṁ,",
  "anya-e0905n4:250_5": "tasmiṁ bhante vatthusmiṁ anuññātā.",
  "anya-e0905n4:251_0": "Pucchā –",
  "anya-e0905n4:251_1": "bhikkhūhi āvuso bhikkhuniyo upasampādetuṁ bhagavatā kattha anuññātaṁ,",
  "anya-e0905n4:251_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:252_0": "Vissajjanā –",
  "anya-e0905n4:252_1": "vesāliyaṁ bhante mahāpajāpatiṁ gotamiṁ ārabbha anuññātaṁ,",
  "anya-e0905n4:252_2": "mahāpajāpati bhante gotamī bhagavantaṁ etadavoca “kathāhaṁ bhante imāsu sākiyānīsu paṭipajjāmī”ti,",
  "anya-e0905n4:252_3": "tasmiṁ bhante vatthusmiṁ anuññātaṁ.",
  "anya-e0905n4:253_0": "Pucchā –",
  "anya-e0905n4:253_1": "ekato upasampannāya āvuso bhikkhunisaṅghe visuddhāya bhikkhusaṅghe upasampādetuṁ bhagavatā kattha anuññātaṁ,",
  "anya-e0905n4:253_2": "kaṁ ārabbha kismiṁ vatthusmiṁ anuññātaṁ.",
  "anya-e0905n4:254_0": "Vissajjanā –",
  "anya-e0905n4:254_1": "sāvatthiyaṁ bhante sambahule bhikkhū ārabbha anuññātaṁ,",
  "anya-e0905n4:254_2": "sambahulā bhante bhikkhū bhikkhunīnaṁ antarāyike dhamme pucchiṁsu,",
  "anya-e0905n4:254_3": "upasampadāpekkhāyo vitthāyiṁsu,",
  "anya-e0905n4:254_4": "maṅkū ahesuṁ,",
  "anya-e0905n4:254_5": "na sakkhiṁsu vissajjetuṁ,",
  "anya-e0905n4:254_6": "tasmiṁ bhante vatthusmiṁ anuññātaṁ.",
  "anya-e0905n4:255_0": "Pucchā –",
  "anya-e0905n4:255_1": "bhikkhunikkhandhakaṁ pucchissaṁ,",
  "anya-e0905n4:255_2": "sanidānaṁ saniddesaṁ.",
  "anya-e0905n4:255_3": "Samukkaṭṭhapadānaṁ āvuso kati āpattiyo.",
  "anya-e0905n4:256_0": "Vissajjanā –",
  "anya-e0905n4:256_1": "bhikkhunikkhandhakaṁ vissajjissaṁ,",
  "anya-e0905n4:256_2": "sanidānaṁ saniddesaṁ.",
  "anya-e0905n4:256_3": "Samukkaṭṭhapadānaṁ bhante dve āpattiyo.",
  "anya-e0905n4:257_0": "11. Pañcasatikakkhandhaka",
  "anya-e0905n4:258_0": "Paṭhama saṁgāyanā",
  "anya-e0905n4:259_0": "Pucchā – pañcasatikaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:260_0": "Vissajjanā –",
  "anya-e0905n4:260_1": "pañcasatikaṁ vissajjissaṁ,",
  "anya-e0905n4:260_2": "sanidānaṁ saniddesaṁ.",
  "anya-e0905n4:260_3": "Samukkaṭṭhapadānaṁ bhante na katamā āpatti.",
  "anya-e0905n4:261_0": "12. Sattasatikakkhandhaka",
  "anya-e0905n4:262_0": "Dutiya saṁgāyanā",
  "anya-e0905n4:263_0": "Pucchā – sattasatikaṁ pucchissaṁ, sanidānaṁ saniddesaṁ. Samukkaṭṭhapadānaṁ āvuso kati āpattiyo.",
  "anya-e0905n4:264_0": "Vissajjanā –",
  "anya-e0905n4:264_1": "sattasatikaṁ vissajjissaṁ,",
  "anya-e0905n4:264_2": "sanidānaṁ saniddesaṁ.",
  "anya-e0905n4:264_3": "Samukkaṭṭhapadānaṁ bhante na katamā āpatti.",
  "anya-e0905n4:265_0": "Pucchā – kassa āvuso vacanaṁ.",
  "anya-e0905n4:266_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n4:267_0": "Pucchā – ke āvuso sikkhanti.",
  "anya-e0905n4:268_0": "Vissajjanā – sekkhā ca bhante puthujjanakalyāṇakā ca sikkhanti.",
  "anya-e0905n4:269_0": "Pucchā – ke āvuso sikkhitasikkhā.",
  "anya-e0905n4:270_0": "Vissajjanā – arahanto bhante sikkhitasikkhā.",
  "anya-e0905n4:271_0": "Pucchā – kattha āvuso ṭhitaṁ.",
  "anya-e0905n4:272_0": "Vissajjanā – sikkhākāmesu bhante ṭhitaṁ.",
  "anya-e0905n4:273_0": "Pucchā – kenāvuso ābhataṁ.",
  "anya-e0905n4:274_0": "Vissajjanā – paramparāya bhante ābhataṁ."
}