{
  "ya10.3.1:0.1_0": "10 Indriyayamaka",
  "ya10.3.1:0.2_0": "10.3 Pariññāvāra",
  "ya10.3.1:0.3_0": "10.3.1. Paccuppannavāra",
  "ya10.3.1:1.0_0": "10.3.1.1. Anuloma",
  "ya10.3.1:1.1_0": "Yo cakkhundriyaṁ parijānāti so sotindriyaṁ parijānātīti? Āmantā.",
  "ya10.3.1:2.1_0": "Yo vā pana sotindriyaṁ parijānāti so cakkhundriyaṁ parijānātīti? Āmantā.",
  "ya10.3.1:3.1_0": "Yo cakkhundriyaṁ parijānāti so domanassindriyaṁ pajahatīti? No.",
  "ya10.3.1:4.1_0": "Yo vā pana domanassindriyaṁ pajahati so cakkhundriyaṁ parijānātīti? No.",
  "ya10.3.1:5.1_0": "Yo cakkhundriyaṁ parijānāti so anaññātaññassāmītindriyaṁ bhāvetīti? No.",
  "ya10.3.1:6.1_0": "Yo vā pana anaññātaññassāmītindriyaṁ bhāveti so cakkhundriyaṁ parijānātīti? No.",
  "ya10.3.1:7.1_0": "Yo cakkhundriyaṁ parijānāti so aññindriyaṁ bhāvetīti? Āmantā.",
  "ya10.3.1:8.1_0": "Yo vā pana aññindriyaṁ bhāveti so cakkhundriyaṁ parijānātīti?",
  "ya10.3.1:9.1_0": "Dve puggalā aññindriyaṁ bhāventi,",
  "ya10.3.1:9.1_1": "no ca cakkhundriyaṁ parijānanti.",
  "ya10.3.1:9.1_2": "Aggamaggasamaṅgī aññindriyañca bhāveti cakkhundriyañca parijānāti.",
  "ya10.3.1:10.1_0": "Yo cakkhundriyaṁ parijānāti so aññātāvindriyaṁ sacchikarotīti? No.",
  "ya10.3.1:11.1_0": "Yo vā pana aññātāvindriyaṁ sacchikaroti so cakkhundriyaṁ parijānātīti? No. (Cakkhundriyamūlakaṁ.)",
  "ya10.3.1:12.1_0": "Yo domanassindriyaṁ pajahati so anaññātaññassāmītindriyaṁ bhāvetīti? No.",
  "ya10.3.1:13.1_0": "Yo vā pana anaññātaññassāmītindriyaṁ bhāveti so domanassindriyaṁ pajahatīti? No.",
  "ya10.3.1:14.1_0": "Yo domanassindriyaṁ pajahati so aññindriyaṁ bhāvetīti? Āmantā.",
  "ya10.3.1:15.1_0": "Yo vā pana aññindriyaṁ bhāveti so domanassindriyaṁ pajahatīti?",
  "ya10.3.1:16.1_0": "Dve puggalā aññindriyaṁ bhāventi,",
  "ya10.3.1:16.1_1": "no ca domanassindriyaṁ pajahanti.",
  "ya10.3.1:16.1_2": "Anāgāmimaggasamaṅgī aññindriyañca bhāveti domanassindriyañca pajahati.",
  "ya10.3.1:17.1_0": "Yo domanassindriyaṁ pajahati so aññātāvindriyaṁ sacchikarotīti? No.",
  "ya10.3.1:18.1_0": "Yo vā pana aññātāvindriyaṁ sacchikaroti so domanassindriyaṁ pajahatīti? No.",
  "ya10.3.1:18.1_1": "(Domanassindriyamūlakaṁ.)",
  "ya10.3.1:19.1_0": "Yo anaññātaññassāmītindriyaṁ bhāveti so aññindriyaṁ bhāvetīti? No.",
  "ya10.3.1:20.1_0": "Yo vā pana aññindriyaṁ bhāveti so anaññātaññassāmītindriyaṁ bhāvetīti? No.",
  "ya10.3.1:21.1_0": "Yo anaññātaññassāmītindriyaṁ bhāveti so aññātāvindriyaṁ sacchikarotīti? No.",
  "ya10.3.1:22.1_0": "Yo vā pana aññātāvindriyaṁ sacchikaroti so anaññātaññassāmītindriyaṁ bhāvetīti? No.",
  "ya10.3.1:22.1_1": "(Anaññātaññassāmītindriyamūlakaṁ.)",
  "ya10.3.1:23.1_0": "Yo aññindriyaṁ bhāveti so aññātāvindriyaṁ sacchikarotīti? No.",
  "ya10.3.1:24.1_0": "Yo vā pana aññātāvindriyaṁ sacchikaroti so aññindriyaṁ bhāvetīti? No. (Aññindriyamūlakaṁ.)",
  "ya10.3.1:25.0_0": "10.3.1.2. Paccanīka",
  "ya10.3.1:25.1_0": "Yo cakkhundriyaṁ na parijānāti so domanassindriyaṁ nappajahatīti?",
  "ya10.3.1:26.1_0": "Anāgāmimaggasamaṅgī cakkhundriyaṁ na parijānāti,",
  "ya10.3.1:26.1_1": "no ca domanassindriyaṁ nappajahati.",
  "ya10.3.1:26.1_2": "Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti.",
  "ya10.3.1:27.1_0": "Yo vā pana domanassindriyaṁ nappajahati so cakkhundriyaṁ na parijānātīti?",
  "ya10.3.1:28.1_0": "Aggamaggasamaṅgī domanassindriyaṁ nappajahati,",
  "ya10.3.1:28.1_1": "no ca cakkhundriyaṁ na parijānāti.",
  "ya10.3.1:28.1_2": "Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti.",
  "ya10.3.1:29.1_0": "Yo cakkhundriyaṁ na parijānāti so anaññātaññassāmītindriyaṁ na bhāvetīti?",
  "ya10.3.1:30.1_0": "Aṭṭhamako cakkhundriyaṁ na parijānāti,",
  "ya10.3.1:30.1_1": "no ca anaññātaññassāmītindriyaṁ na bhāveti.",
  "ya10.3.1:30.1_2": "Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi.",
  "ya10.3.1:31.1_0": "Yo vā pana anaññātaññassāmītindriyaṁ na bhāveti so cakkhundriyaṁ na parijānātīti?",
  "ya10.3.1:32.1_0": "Aggamaggasamaṅgī anaññātaññassāmītindriyaṁ na bhāveti,",
  "ya10.3.1:32.1_1": "no ca cakkhundriyaṁ na parijānāti.",
  "ya10.3.1:32.1_2": "Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti.",
  "ya10.3.1:33.1_0": "Yo cakkhundriyaṁ na parijānāti so aññindriyaṁ na bhāvetīti?",
  "ya10.3.1:34.1_0": "Dve puggalā cakkhundriyaṁ na parijānanti,",
  "ya10.3.1:34.1_1": "no ca aññindriyaṁ na bhāventi.",
  "ya10.3.1:34.1_2": "Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi.",
  "ya10.3.1:35.1_0": "Yo vā pana aññindriyaṁ na bhāveti so cakkhundriyaṁ na parijānātīti? Āmantā.",
  "ya10.3.1:36.1_0": "Yo cakkhundriyaṁ na parijānāti so aññātāvindriyaṁ na sacchikarotīti?",
  "ya10.3.1:37.1_0": "Yo aggaphalaṁ sacchikaroti so cakkhundriyaṁ na parijānāti,",
  "ya10.3.1:37.1_1": "no ca aññātāvindriyaṁ na sacchikaroti.",
  "ya10.3.1:37.1_2": "Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti.",
  "ya10.3.1:38.1_0": "Yo vā pana aññātāvindriyaṁ na sacchikaroti so cakkhundriyaṁ na parijānātīti?",
  "ya10.3.1:39.1_0": "Aggamaggasamaṅgī aññātāvindriyaṁ na sacchikaroti,",
  "ya10.3.1:39.1_1": "no ca cakkhundriyaṁ na parijānāti.",
  "ya10.3.1:39.1_2": "Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti.",
  "ya10.3.1:39.1_3": "(Cakkhundriyamūlakaṁ.)",
  "ya10.3.1:40.1_0": "Yo domanassindriyaṁ nappajahati so anaññātaññassāmītindriyaṁ na bhāvetīti?",
  "ya10.3.1:41.1_0": "Aṭṭhamako domanassindriyaṁ nappajahati,",
  "ya10.3.1:41.1_1": "no ca anaññātaññassāmītindriyaṁ na bhāveti.",
  "ya10.3.1:41.1_2": "Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi.",
  "ya10.3.1:42.1_0": "Yo vā pana anaññātaññassāmītindriyaṁ na bhāveti so domanassindriyaṁ nappajahatīti?",
  "ya10.3.1:43.1_0": "Anāgāmimaggasamaṅgī anaññātaññassāmītindriyaṁ na bhāveti,",
  "ya10.3.1:43.1_1": "no ca domanassindriyaṁ nappajahati.",
  "ya10.3.1:43.1_2": "Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti.",
  "ya10.3.1:44.1_0": "Yo domanassindriyaṁ nappajahati so aññindriyaṁ na bhāvetīti?",
  "ya10.3.1:45.1_0": "Dve puggalā domanassindriyaṁ nappajahanti,",
  "ya10.3.1:45.1_1": "no ca aññindriyaṁ na bhāventi.",
  "ya10.3.1:45.1_2": "Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi.",
  "ya10.3.1:46.1_0": "Yo vā pana aññindriyaṁ na bhāveti so domanassindriyaṁ nappajahatīti? Āmantā.",
  "ya10.3.1:47.1_0": "Yo domanassindriyaṁ nappajahati so aññātāvindriyaṁ na sacchikarotīti?",
  "ya10.3.1:48.1_0": "Yo aggaphalaṁ sacchikaroti so domanassindriyaṁ nappajahati,",
  "ya10.3.1:48.1_1": "no ca aññātāvindriyaṁ na sacchikaroti.",
  "ya10.3.1:48.1_2": "Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti.",
  "ya10.3.1:49.1_0": "Yo vā pana aññātāvindriyaṁ na sacchikaroti so domanassindriyaṁ nappajahatīti?",
  "ya10.3.1:50.1_0": "Anāgāmimaggasamaṅgī aññātāvindriyaṁ na sacchikaroti,",
  "ya10.3.1:50.1_1": "no ca domanassindriyaṁ nappajahati.",
  "ya10.3.1:50.1_2": "Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti.",
  "ya10.3.1:50.1_3": "(Domanassindriyamūlakaṁ.)",
  "ya10.3.1:51.1_0": "Yo anaññātaññassāmītindriyaṁ na bhāveti so aññindriyaṁ na bhāvetīti?",
  "ya10.3.1:52.1_0": "Tayo maggasamaṅgino anaññātaññassāmītindriyaṁ na bhāventi,",
  "ya10.3.1:52.1_1": "no ca aññindriyaṁ na bhāventi.",
  "ya10.3.1:52.1_2": "Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi.",
  "ya10.3.1:53.1_0": "Yo vā pana aññindriyaṁ na bhāveti so anaññātaññassāmītindriyaṁ na bhāvetīti?",
  "ya10.3.1:54.1_0": "Aṭṭhamako aññindriyaṁ na bhāveti,",
  "ya10.3.1:54.1_1": "no ca anaññātaññassāmītindriyaṁ na bhāveti.",
  "ya10.3.1:54.1_2": "Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi.",
  "ya10.3.1:55.1_0": "Yo anaññātaññassāmītindriyaṁ na bhāveti so aññātāvindriyaṁ na sacchikarotīti?",
  "ya10.3.1:56.1_0": "Yo aggaphalaṁ sacchikaroti so anaññātaññassāmītindriyaṁ na bhāveti,",
  "ya10.3.1:56.1_1": "no ca aññātāvindriyaṁ na sacchikaroti.",
  "ya10.3.1:56.1_2": "Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti.",
  "ya10.3.1:57.1_0": "Yo vā pana aññātāvindriyaṁ na sacchikaroti so anaññātaññassāmītindriyaṁ na bhāvetīti?",
  "ya10.3.1:58.1_0": "Aṭṭhamako aññātāvindriyaṁ na sacchikaroti,",
  "ya10.3.1:58.1_1": "no ca anaññātaññassāmītindriyaṁ na bhāveti.",
  "ya10.3.1:58.1_2": "Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi.",
  "ya10.3.1:58.1_3": "(Anaññātaññassāmītindriyamūlakaṁ.)",
  "ya10.3.1:59.1_0": "Yo aññindriyaṁ na bhāveti so aññātāvindriyaṁ na sacchikarotīti?",
  "ya10.3.1:60.1_0": "Yo aggaphalaṁ sacchikaroti so aññindriyaṁ na bhāveti,",
  "ya10.3.1:60.1_1": "no ca aññātāvindriyaṁ na sacchikaroti.",
  "ya10.3.1:60.1_2": "Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti.",
  "ya10.3.1:61.1_0": "Yo vā pana aññātāvindriyaṁ na sacchikaroti so aññindriyaṁ na bhāvetīti?",
  "ya10.3.1:62.1_0": "Tayo maggasamaṅgino aññātāvindriyaṁ na sacchikaronti,",
  "ya10.3.1:62.1_1": "no ca aññindriyaṁ na bhāventi.",
  "ya10.3.1:62.1_2": "Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi.",
  "ya10.3.1:62.1_3": "(Aññindriyamūlakaṁ.)"
}