{
  "kv18.7:0.1_0": "Kathāvatthu",
  "kv18.7:0.2_0": "Mahāpaṇṇāsaka",
  "kv18.7:0.3_0": "Aṭṭhārasamavagga",
  "kv18.7:0.4_0": "Jhānantarikakathā",
  "kv18.7:1.1_0": "Atthi jhānantarikāti?",
  "kv18.7:1.2_0": "Āmantā.",
  "kv18.7:1.3_0": "Atthi phassantarikā …pe…",
  "kv18.7:1.4_0": "atthi saññantarikāti?",
  "kv18.7:1.5_0": "Na hevaṁ vattabbe …pe….",
  "kv18.7:2.1_0": "Atthi jhānantarikāti?",
  "kv18.7:2.2_0": "Āmantā.",
  "kv18.7:2.3_0": "Dutiyassa ca jhānassa tatiyassa ca jhānassa antare atthi jhānantarikāti?",
  "kv18.7:2.4_0": "Na hevaṁ vattabbe …pe….",
  "kv18.7:3.1_0": "Atthi jhānantarikāti?",
  "kv18.7:3.2_0": "Āmantā.",
  "kv18.7:3.3_0": "Tatiyassa ca jhānassa catutthassa ca jhānassa antare atthi jhānantarikāti?",
  "kv18.7:3.4_0": "Na hevaṁ vattabbe …pe….",
  "kv18.7:4.1_0": "Dutiyassa ca jhānassa tatiyassa ca jhānassa antare natthi jhānantarikāti?",
  "kv18.7:4.2_0": "Āmantā.",
  "kv18.7:4.3_0": "Hañci dutiyassa ca jhānassa tatiyassa ca jhānassa antare natthi jhānantarikā,",
  "kv18.7:4.3_1": "no ca vata re vattabbe—",
  "kv18.7:4.4_0": "“atthi jhānantarikā”ti.",
  "kv18.7:5.1_0": "Tatiyassa ca jhānassa catutthassa ca jhānassa antare natthi jhānantarikāti?",
  "kv18.7:5.2_0": "Āmantā.",
  "kv18.7:5.3_0": "Hañci tatiyassa ca jhānassa catutthassa ca jhānassa antare natthi jhānantarikā,",
  "kv18.7:5.3_1": "no ca vata re vattabbe—",
  "kv18.7:5.4_0": "“atthi jhānantarikā”ti.",
  "kv18.7:6.1_0": "Paṭhamassa ca jhānassa dutiyassa ca jhānassa antare atthi jhānantarikāti?",
  "kv18.7:6.2_0": "Āmantā.",
  "kv18.7:6.3_0": "Dutiyassa ca jhānassa tatiyassa ca jhānassa antare atthi jhānantarikāti?",
  "kv18.7:6.4_0": "Na hevaṁ vattabbe …pe….",
  "kv18.7:7.1_0": "Paṭhamassa ca jhānassa dutiyassa ca jhānassa antare atthi jhānantarikāti?",
  "kv18.7:7.2_0": "Āmantā.",
  "kv18.7:7.3_0": "Tatiyassa ca jhānassa catutthassa ca jhānassa antare atthi jhānantarikāti?",
  "kv18.7:7.4_0": "Na hevaṁ vattabbe …pe….",
  "kv18.7:8.1_0": "Dutiyassa ca jhānassa tatiyassa ca jhānassa antare natthi jhānantarikāti?",
  "kv18.7:8.2_0": "Āmantā.",
  "kv18.7:8.3_0": "Paṭhamassa ca jhānassa dutiyassa ca jhānassa antare natthi jhānantarikāti?",
  "kv18.7:8.4_0": "Na hevaṁ vattabbe …pe….",
  "kv18.7:9.1_0": "Tatiyassa ca jhānassa catutthassa ca jhānassa antare natthi jhānantarikāti?",
  "kv18.7:9.2_0": "Āmantā.",
  "kv18.7:9.3_0": "Paṭhamassa ca jhānassa dutiyassa ca jhānassa antare natthi jhānantarikāti?",
  "kv18.7:9.4_0": "Na hevaṁ vattabbe …pe….",
  "kv18.7:10.1_0": "Avitakko vicāramatto samādhi jhānantarikāti?",
  "kv18.7:10.2_0": "Āmantā.",
  "kv18.7:10.3_0": "Savitakko savicāro samādhi jhānantarikāti?",
  "kv18.7:10.4_0": "Na hevaṁ vattabbe …pe….",
  "kv18.7:11.1_0": "Avitakko vicāramatto samādhi jhānantarikāti?",
  "kv18.7:11.2_0": "Āmantā.",
  "kv18.7:11.3_0": "Avitakko avicāro samādhi jhānantarikāti?",
  "kv18.7:11.4_0": "Na hevaṁ vattabbe …pe….",
  "kv18.7:12.1_0": "Savitakko savicāro samādhi na jhānantarikāti?",
  "kv18.7:12.2_0": "Āmantā.",
  "kv18.7:12.3_0": "Avitakko vicāramatto samādhi na jhānantarikāti?",
  "kv18.7:12.4_0": "Na hevaṁ vattabbe …pe….",
  "kv18.7:13.1_0": "Avitakko avicāro samādhi na jhānantarikāti?",
  "kv18.7:13.2_0": "Āmantā.",
  "kv18.7:13.3_0": "Avitakko vicāramatto samādhi na jhānantarikāti?",
  "kv18.7:13.4_0": "Na hevaṁ vattabbe …pe….",
  "kv18.7:14.1_0": "Dvinnaṁ jhānānaṁ paṭuppannānamantare avitakko vicāramatto samādhīti?",
  "kv18.7:14.2_0": "Āmantā.",
  "kv18.7:14.3_0": "Nanu avitakke vicāramatte samādhimhi vattamāne paṭhamaṁ jhānaṁ niruddhaṁ dutiyaṁ jhānaṁ paṭuppannanti?",
  "kv18.7:14.4_0": "Āmantā.",
  "kv18.7:14.5_0": "Hañci avitakke vicāramatte samādhimhi vattamāne paṭhamaṁ jhānaṁ niruddhaṁ dutiyaṁ jhānaṁ paṭuppannaṁ,",
  "kv18.7:14.5_1": "no ca vata re vattabbe—",
  "kv18.7:14.6_0": "“dvinnaṁ jhānānaṁ paṭuppannānamantare avitakko vicāramatto samādhi jhānantarikā”ti.",
  "kv18.7:15.1_0": "Avitakko vicāramatto samādhi na jhānantarikāti?",
  "kv18.7:15.2_0": "Āmantā.",
  "kv18.7:15.3_0": "Avitakko vicāramatto samādhi paṭhamaṁ jhānaṁ …pe…",
  "kv18.7:15.4_0": "dutiyaṁ jhānaṁ …pe…",
  "kv18.7:15.5_0": "tatiyaṁ jhānaṁ …pe…",
  "kv18.7:15.6_0": "catutthaṁ jhānanti?",
  "kv18.7:15.7_0": "Na hevaṁ vattabbe.",
  "kv18.7:15.8_0": "Tena hi avitakko vicāramatto samādhi jhānantarikāti.",
  "kv18.7:16.1_0": "Avitakko vicāramatto samādhi jhānantarikāti?",
  "kv18.7:16.2_0": "Āmantā.",
  "kv18.7:16.3_0": "Nanu tayo samādhī vuttā bhagavatā—",
  "kv18.7:16.4_0": "“savitakko savicāro samādhi”, avitakko vicāramatto samādhi, avitakko avicāro samādhī”ti?",
  "kv18.7:16.5_0": "Āmantā.",
  "kv18.7:16.6_0": "Hañci tayo samādhī vuttā bhagavatā—",
  "kv18.7:16.7_0": "“savitakko …pe…",
  "kv18.7:16.8_0": "avicāro samādhi”, no ca vata re vattabbe—",
  "kv18.7:16.9_0": "“avitakko vicāramatto samādhi jhānantarikā”ti.",
  "kv18.7:16.10_0": "Jhānantarikakathā niṭṭhitā."
}