{
  "anya-e0105n23:0_0": "Visuddhimaggassa karaṇaṁ",
  "anya-e0105n23:1_0": "Tesu tāva visuddhimaggaṁ ācariyabuddhaghoso saṅghapālattherena ajjhesito mahāvihārassa dakkhiṇabhāge padhānaghare mahānigamassāmino pāsāde pari. aṭṭha.",
  "anya-e0105n23:1_1": "nigamanakathā vasanto akāsi.",
  "anya-e0105n23:1_2": "Ettāvatā ca “so panesa visuddhimaggo kena kato,",
  "anya-e0105n23:1_3": "kadā kato,",
  "anya-e0105n23:1_4": "kattha kato,",
  "anya-e0105n23:1_5": "kasmā kato”ti imesaṁ pañhānamattho vitthārena vibhāvito hoti.",
  "anya-e0105n23:2_0": "Idāni kimatthaṁ katotiādīnaṁ pañhānamatthaṁ pakāsayissāma.",
  "anya-e0105n23:2_1": "Tattha kimatthaṁ katoti etassa pana pañhassa attho ācariyeneva pakāsito. Kathaṁ?",
  "anya-e0105n23:3_0": "“Sudullabhaṁ labhitvāna, pabbajjaṁ jinasāsane;",
  "anya-e0105n23:4_0": "Sīlādisaṅgahaṁ khemaṁ, ujuṁ maggaṁ visuddhiyā.",
  "anya-e0105n23:5_0": "Yathābhūtaṁ ajānantā, suddhikāmāpi ye idha;",
  "anya-e0105n23:6_0": "Visuddhiṁ nādhigacchanti, vāyamantāpi yogino.",
  "anya-e0105n23:7_0": "Tesaṁ pāmojjakaraṇaṁ, suvisuddhavinicchayaṁ;",
  "anya-e0105n23:8_0": "Mahāvihāravāsīnaṁ, desanānayanissitaṁ.",
  "anya-e0105n23:9_0": "Visuddhimaggaṁ bhāsissaṁ, taṁ me sakkacca bhāsato;",
  "anya-e0105n23:10_0": "Visuddhikāmā sabbepi, nisāmayatha sādhavo”ti visuddhi. 1.2.",
  "anya-e0105n23:11_0": "Tasmā esa visuddhimaggo visuddhisaṅkhātanibbānakāmānaṁ sādhujanānaṁ sīlasamādhipaññāsaṅkhātassa visuddhimaggassa",
  "anya-e0105n23:11_1": "yāthāvato jānanatthāya katoti padhānappayojanavasena veditabbo.",
  "anya-e0105n23:11_2": "Appadhānappayojanavasena pana catūsu āgamaṭṭhakathāsu ganthasallahukabhāvatthāyapi katoti veditabbo.",
  "anya-e0105n23:11_3": "Tathā hi vuttaṁ āgamaṭṭhakathāsu –",
  "anya-e0105n23:12_0": "“Majjhe visuddhimaggo, esa catunnampi āgamānañhi;",
  "anya-e0105n23:13_0": "Ṭhatvā pakāsayissati, tattha yathābhāsitamatthaṁ;",
  "anya-e0105n23:14_0": "Icceva me kato”ti dī. ni. aṭṭha. 1.ganthārambhakathā."
}