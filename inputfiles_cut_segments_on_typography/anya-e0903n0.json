{
  "anya-e0903n0:0_0": "Namo tassa bhagavato arahato sammāsambuddhassa",
  "anya-e0903n0:1_0": "Suttantapiṭaka",
  "anya-e0903n0:2_0": "Saṁyuttanikāye",
  "anya-e0903n0:3_0": "Sagāthāvaggapāḷi",
  "anya-e0903n0:4_0": "Saṁgāyanassa pucchā vissajjanā",
  "anya-e0903n0:5_0": "Pucchā –",
  "anya-e0903n0:5_1": "paṭhamamahāsaṁgītikāle āvuso dhammasaṁgāhakā mahākassapādayo mahātheravarā porāṇasaṁgītikārā paṭhamaṁ",
  "anya-e0903n0:5_2": "vinayapiṭakaṁ saṁgāyitvā tadanantaraṁ suttantapiṭakaṁ saṁgāyantā dīghanikāyañca majjhimanikāyañca saṁgāyitvā",
  "anya-e0903n0:5_3": "tadanantaraṁ kiṁnāma pāvacanaṁ saṁgāyiṁsu.",
  "anya-e0903n0:6_0": "Vissajjanā –",
  "anya-e0903n0:6_1": "paṭhamamahāsaṁgītikāle bhante dhammasaṁgāhakā mahākassapādayo porāṇatheravarā paṭhamaṁ vinayapiṭakaṁ",
  "anya-e0903n0:6_2": "saṁgāyitvā tadanantaraṁ suttantapiṭakaṁ saṁgāyantā dīghanikāyañca majjhimanikāyañca saṁgāyitvā tadanantaraṁ",
  "anya-e0903n0:6_3": "sattahi ca suttasahassehi sattahi ca suttasatehi dvāsaṭṭhiyā ca suttehi paṭimaṇḍitaṁ bhāṇavārasataparimāṇaṁ",
  "anya-e0903n0:6_4": "saṁyuttanikāyaṁ nāma pāvacanaṁ saṁgāyiṁsu.",
  "anya-e0903n0:7_0": "Pucchā –",
  "anya-e0903n0:7_1": "saṁyuttanikāye ca āvuso sagāthāvaggo nidānavaggo khandhavaggo saḷāyatanavaggo mahāvaggoti pañcasaṁyuttappakaraṇāni,",
  "anya-e0903n0:7_2": "tesu paṭhamaṁ kataraṁ saṁyuttappakaraṇaṁ te saṁgāyiṁsu.",
  "anya-e0903n0:8_0": "Vissajjanā – pañcasu bhante saṁyuttappakaraṇesu paṭhamaṁ sagāthāvaggasaṁyuttappakaraṇaṁ saṁgāyiṁsu.",
  "anya-e0903n0:9_0": "Pucchā –",
  "anya-e0903n0:9_1": "sagāthāvaggepi āvuso devatāsaṁyuttādivasena ekādasasaṁyuttāni,",
  "anya-e0903n0:9_2": "tesu paṭhamaṁ kataraṁ saṁyuttaṁ te saṁgāyiṁsu.",
  "anya-e0903n0:10_0": "Vissajjanā – ekādasasu bhante saṁyuttesu paṭhamaṁ devatāsaṁyuttaṁ saṁgāyiṁsu.",
  "anya-e0903n0:11_0": "Pucchā –",
  "anya-e0903n0:11_1": "devatāsaṁyuttepi āvuso naḷavaggādayo aṭṭha vaggā,",
  "anya-e0903n0:11_2": "oghataraṇasuttādīni ca ekāsīti suttāni,",
  "anya-e0903n0:11_3": "tesu paṭhamaṁ kataraṁ vaggaṁ katarañca suttaṁ sagāyiṁsu.",
  "anya-e0903n0:12_0": "Vissajjanā –",
  "anya-e0903n0:12_1": "aṭṭhasu bhante vaggesu paṭhamaṁ naḷavaggaṁ ekāsītiyā ca suttesu paṭhamaṁ oghataraṇasuttaṁ saṁgāyiṁsu.",
  "anya-e0903n0:13_0": "Sādhu sādhu āvuso,",
  "anya-e0903n0:13_1": "mayampi dāni tatoyeva paṭṭhāya saṁgītipubbaṅgamāni pucchanavissajjanakiccāni āvahituṁ samārabhāra.",
  "anya-e0903n0:14_0": "Devatāsaṁyutta",
  "anya-e0903n0:15_0": "Oghataraṇasutta",
  "anya-e0903n0:16_0": "Pucchā –",
  "anya-e0903n0:16_1": "tenāvuso bhagavatā jānatā passatā arahatā sammāsambuddhena oghataraṇasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:17_0": "Vissajjanā –",
  "anya-e0903n0:17_1": "sāvatthiyaṁ bhante aññataraṁ devataṁ ārabbha bhāsitaṁ,",
  "anya-e0903n0:17_2": "aññatarā bhante devatā abhikkantāya rattiyā abhikkantavaṇṇā kevalakappaṁ jetavanaṁ obhāsetvā yena bhagavā tenupasaṅkami,",
  "anya-e0903n0:17_3": "upasaṅkamitvā bhagavantaṁ abhivādetvā ekamantaṁ aṭṭhāsi,",
  "anya-e0903n0:17_4": "ekamantaṁ ṭhitā kho sā devatā bhagavantaṁ etadavoca “kathaṁ nu tvaṁ mārisa oghamatarī”ti,",
  "anya-e0903n0:18_0": "Tasmiṁ bhante vatthusmiṁ “apatiṭṭhaṁ khvāhaṁ āvuso anāyūhaṁ oghamatariṁ”ti,",
  "anya-e0903n0:18_1": "evaṁ kho bhante bhagavatā bhāsitaṁ.",
  "anya-e0903n0:19_0": "Accentisutta",
  "anya-e0903n0:20_0": "Pucchā – accentisuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:21_0": "Vissajjanā –",
  "anya-e0903n0:21_1": "sāvatthiyaṁ bhante aññataraṁ devataṁ ārabbha bhāsitaṁ.",
  "anya-e0903n0:21_2": "Aññatarā bhante devatā bhagavantaṁ etadavoca–",
  "anya-e0903n0:22_0": "“Accenti kālā tarayanti rattiyo,",
  "anya-e0903n0:23_0": "Vayoguṇā anupubbaṁ jahanti,",
  "anya-e0903n0:24_0": "Etaṁ bhayaṁ maraṇe pekkhamāno,",
  "anya-e0903n0:25_0": "Puññāni kayirātha sukhāvahānī”ti–",
  "anya-e0903n0:26_0": "Tasmiṁ bhante vatthusmiṁ –",
  "anya-e0903n0:27_0": "“Accenti kālā tarayanti rattiyo,",
  "anya-e0903n0:28_0": "Vayoguṇā anupubbaṁ jahanti,",
  "anya-e0903n0:29_0": "Etaṁ bhayaṁ maraṇe pekkhamāno,",
  "anya-e0903n0:30_0": "Lokāmisaṁ pajahe santipekkho”ti –",
  "anya-e0903n0:31_0": "Evaṁ kho bhante bhagavatā bhāsitaṁ.",
  "anya-e0903n0:32_0": "Sattisutta",
  "anya-e0903n0:33_0": "Pucchā – sattisuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:34_0": "Vissajjanā –",
  "anya-e0903n0:34_1": "sāvatthiyaṁ bhante aññataraṁ devataṁ ārabbha bhāsitaṁ,",
  "anya-e0903n0:34_2": "aññatarā bhante devatā bhagavantaṁ etadavoca–",
  "anya-e0903n0:35_0": "“Sattiyā viya omaṭṭho, ḍayhamānova matthake;",
  "anya-e0903n0:36_0": "Kāmarāgappahānāya, sato bhikkhu paribbaje”ti–",
  "anya-e0903n0:37_0": "Tasmiṁ bhante vatthusmiṁ–",
  "anya-e0903n0:38_0": "Sattiyā viya omaṭṭho ḍayhamānova matthake;",
  "anya-e0903n0:39_0": "Sakkāyadiṭṭhippahānāya, sato bhikkhu paribbajeti;",
  "anya-e0903n0:40_0": "Evaṁ kho bhante bhagavatā bhāsitaṁ.",
  "anya-e0903n0:41_0": "Sattiyā viya omaṭṭho, ḍayhamānova matthake;",
  "anya-e0903n0:42_0": "Kāmarāgappahānāya, sato bhikkhu paribbaje –",
  "anya-e0903n0:43_0": "Sattiyā viya omaṭṭho, ḍayhamānova matthake,",
  "anya-e0903n0:44_0": "Sakkāyadiṭṭhippamānāya, sato bhikkhu paribbaje –",
  "anya-e0903n0:45_0": "Jaṭāsutta",
  "anya-e0903n0:46_0": "Pucchā – jaṭāsuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:47_0": "Vissajjanā –",
  "anya-e0903n0:47_1": "sāvatthiyaṁ bhante aññataraṁ devataṁ ārabbha bhāsitaṁ,",
  "anya-e0903n0:47_2": "aññatarā bhante devatā bhavagantaṁ etadavoca–",
  "anya-e0903n0:48_0": "“Anto jaṭā bahijaṭā, jaṭāya jaṭitā pajā;",
  "anya-e0903n0:49_0": "Taṁ taṁ gotama pucchāmi, ko imaṁ vijaṭaye jaṭa”nti–",
  "anya-e0903n0:50_0": "Tasmiṁ bhante vatthusmiṁ –",
  "anya-e0903n0:51_0": "Sīle patiṭṭhāya naro sapañño, cittaṁ paññañca bhāvayaṁ;",
  "anya-e0903n0:52_0": "Ātāpī nipako bhikkhu, so imaṁ vijaṭaye jaṭaṁ.",
  "anya-e0903n0:53_0": "Yesaṁ rāgo ca doso ca, avijjā ca virājitā;",
  "anya-e0903n0:54_0": "Khīṇāsavā arahanto, tesaṁ vijaṭitā jaṭāti;",
  "anya-e0903n0:55_0": "Evamādinā bhante bhagavatā bhāsitaṁ.",
  "anya-e0903n0:56_0": "Sīle patiṭṭhāya naro sapañño, cittaṁ paññañca bhāvayaṁ;",
  "anya-e0903n0:57_0": "Ātāpī nipako bhikkhu, so imaṁ vijaṭaye jaṭaṁ–",
  "anya-e0903n0:58_0": "Yesaṁ rāgo ca doso ca, avijjā ca virājitā;",
  "anya-e0903n0:59_0": "Khīṇāsavā arahanto, tesaṁ vijaṭitā jaṭā–",
  "anya-e0903n0:60_0": "Yattha nāmañca rūpañca, asesaṁ uparujjhati;",
  "anya-e0903n0:61_0": "Paṭighaṁ rūpasaññā ca, etthesā chijjate jaṭā.",
  "anya-e0903n0:62_0": "Accharāsutta",
  "anya-e0903n0:63_0": "Pucchā – accharāsuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:64_0": "Vissajjanā –",
  "anya-e0903n0:64_1": "sāvatthiyaṁ bhante aññataraṁ devaputtaṁ ārabbha bhāsitaṁ.",
  "anya-e0903n0:64_2": "Aññataro bhante devaputto bhagavantaṁ etadavoca–",
  "anya-e0903n0:65_0": "“Accharāgaṇasaṅghaṭṭhaṁ, pisāca gaṇasevitaṁ;",
  "anya-e0903n0:66_0": "Vanantaṁ mohanaṁ nāma, kathaṁ yātrā bhavissatī”ti.",
  "anya-e0903n0:67_0": "Tasmiṁ bhante vatthusmiṁ–",
  "anya-e0903n0:68_0": "“Ujuko nāma so maggo, abhayā nāma sā disā,",
  "anya-e0903n0:69_0": "Ratho akūjano nāma, dhammacakkehi saṁyuto.",
  "anya-e0903n0:70_0": "Hirī tassa apālambo, satyassa parivāraṇaṁ;",
  "anya-e0903n0:71_0": "Dhammāhaṁ sārathiṁ brūmi, sammādiṭṭhi purejavaṁ.",
  "anya-e0903n0:72_0": "Yassa etādisaṁ yānaṁ, itthiyā purisassa vā;",
  "anya-e0903n0:73_0": "Sa ve etena yānena, nibbānasseva santike”ti.",
  "anya-e0903n0:74_0": "Evaṁ kho bhante bhagavatā bhāsitaṁ.",
  "anya-e0903n0:75_0": "Accharāgaṇasaṅghuṭṭhaṁ, pisācagaṇasevitaṁ;",
  "anya-e0903n0:76_0": "Vanantaṁ mohanaṁ nāma, kathaṁ yātrā bhavissati–",
  "anya-e0903n0:77_0": "Jarāsutta",
  "anya-e0903n0:78_0": "Pucchā – jarāsuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:79_0": "Vissajjanā –",
  "anya-e0903n0:79_1": "sāvatthiyaṁ bhante aññataraṁ devataṁ ārabbha bhāsitaṁ.",
  "anya-e0903n0:79_2": "Aññatarā bhante devatā bhagavantaṁ etadavoca–",
  "anya-e0903n0:80_0": "“Kiṁ su yāva jarā sādhu, kiṁ su sādhu patiṭṭhitaṁ;",
  "anya-e0903n0:81_0": "Kiṁ su narānaṁ ratanaṁ, kiṁ su corehi dūhara”nti.",
  "anya-e0903n0:82_0": "Tasmiṁ bhante vatthusmiṁ–",
  "anya-e0903n0:83_0": "“Sīlaṁ yāva jarā sādhu, saddhā sādhu patiṭṭhitā;",
  "anya-e0903n0:84_0": "Paññā narānaṁ ratanaṁ, puññaṁ corehi dūhara”nti.",
  "anya-e0903n0:85_0": "Evaṁ kho bhante bhagavatā bhāsitaṁ.",
  "anya-e0903n0:86_0": "Kiṁ su yāva jarā sādhu.",
  "anya-e0903n0:87_0": "Kiṁ su sādhu patiṭṭhitaṁ.",
  "anya-e0903n0:88_0": "Kiṁ su narānaṁ ratanaṁ.",
  "anya-e0903n0:89_0": "Kiṁ su corehi dūharaṁ.",
  "anya-e0903n0:90_0": "Devaputtasaṁyutta",
  "anya-e0903n0:91_0": "Subrahmasutta",
  "anya-e0903n0:92_0": "Pucchā –",
  "anya-e0903n0:92_1": "tenāvuso bhagavatā jānatā passatā arahatā sammāsambuddhena subrahmasuttaṁ kattha kaṁ ārabbha kismiṁ vatthusmiṁ katañca bhāsitaṁ.",
  "anya-e0903n0:92_2": "Kīdiso ca tattha dhammapaṭiggāhakassa dhammassavanānisaṁso adhigato.",
  "anya-e0903n0:93_0": "Vissajjanā –",
  "anya-e0903n0:93_1": "rājagahe bhante subrahmadevaputtaṁ ārabbha bhāsitaṁ.",
  "anya-e0903n0:93_2": "Subrahmā bhante devaputto maraṇabhayabhīto bhagavantaṁ upasaṅkamitvā etadavoca–",
  "anya-e0903n0:94_0": "“Niccaṁ utrastamidaṁ cittaṁ, niccaṁ ubbiggamidaṁ mano;",
  "anya-e0903n0:95_0": "Anuppannesu kicchesu, atho uppatitesu ca;",
  "anya-e0903n0:96_0": "Sace atthi anutrastaṁ, taṁ me akkhāhi pucchito”ti–",
  "anya-e0903n0:97_0": "Tasmiṁ bhante vatthusmiṁ.",
  "anya-e0903n0:98_0": "“Nāññatra bojjā tapasā, nāññatrindriyasaṁvarā;",
  "anya-e0903n0:99_0": "Nāññatra sabbanissaggā, sotthiṁ passāmi pāṇina”nti.",
  "anya-e0903n0:100_0": "Evaṁ kho bhante bhagavatā bhāsitaṁ.",
  "anya-e0903n0:100_1": "Desanāpariyosāne ca bhante subrahmassa devaputtassa tasmiṁyeva āsane virajaṁ vītamalaṁ dhammacakkhuṁ udapādi,",
  "anya-e0903n0:100_2": "“yaṁkiñci samudayadhammaṁ,",
  "anya-e0903n0:100_3": "sabbaṁ taṁ nirodhadhamma”nti.",
  "anya-e0903n0:101_0": "Niccaṁ utrastamidaṁ cittaṁ, niccaṁ ubbiggamidaṁ mano;",
  "anya-e0903n0:102_0": "Anuppannesu kicchesu, atho uppatitesu ca;",
  "anya-e0903n0:103_0": "Sace atthi anutrasta, taṁ me akkhāhi pucchito-hu–",
  "anya-e0903n0:104_0": "Nāññatra bojjā tapasā, nāññatrindriyasaṁvarā;",
  "anya-e0903n0:105_0": "Nāññatra sabbanissaggā, sotthiṁ passāmi pāṇinaṁ–",
  "anya-e0903n0:106_0": "Rohitassasutta",
  "anya-e0903n0:107_0": "Pucchā – rohitassasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:108_0": "Vissajjanā –",
  "anya-e0903n0:108_1": "sāvatthiyaṁ bhante rohitassaṁ devaputtaṁ ārabbha bhāsitaṁ.",
  "anya-e0903n0:108_2": "Rohitasso bhante devaputto bhagavantaṁ etadavoca “yattha nu kho bhante na jāyati na jīyati na mīyati na cavati na upapajjati,",
  "anya-e0903n0:108_3": "sakkā nu kho so bhante gamanena lokassa anto ñātuṁ vā daṭṭhuṁ vā pāpuṇituṁ vā”ti.",
  "anya-e0903n0:108_4": "Tasmiṁ bhante vatthusmiṁ “yattha kho āvuso na jāyati na jīyati na mīyati na cavati na upapajjati,",
  "anya-e0903n0:108_5": "nāhaṁ taṁ gamanena lokassa antaṁ ñāteyyaṁ aṭṭheyyaṁ patteyyanti vadāmī”ti evamādinā bhante bhagavatā bhāsitaṁ.",
  "anya-e0903n0:109_0": "Kosalasaṁyutta",
  "anya-e0903n0:110_0": "Daharasutta",
  "anya-e0903n0:111_0": "Pucchā – daharasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:112_0": "Vissajjanā –",
  "anya-e0903n0:112_1": "sāvatthiyaṁ bhante rājānaṁ pasenadiṁ kosalaṁ ārabbha bhāsitaṁ.",
  "anya-e0903n0:112_2": "Rājā bhante pasenadi kosalo yena bhagavā tenupasaṅkami,",
  "anya-e0903n0:112_3": "upasaṅkamitvā bhagavatā saddhiṁ sammodi,",
  "anya-e0903n0:112_4": "ekamantaṁ nisinno kho bhante rājā pasenadi kosalo bhagavantaṁ etadavoca “bhavampi no gotamo ‘anuttaraṁ sammāsambodhiṁ abhisambuddho’ti paṭijānātī”ti.",
  "anya-e0903n0:112_5": "Tasmiṁ bhante vatthusmiṁ “yañhi taṁ mahārāja sammā vadamānovadeyya ‘anuttaraṁ sammāsambodhiṁ abhisambuddho’ti,",
  "anya-e0903n0:112_6": "mameva taṁ sammā vadamāno vadeyyā”ti evamādinā bhante bhagavatā bhāsitaṁ.",
  "anya-e0903n0:113_0": "Tasmā hi paṇḍito poso, sampassaṁ atthamattano;",
  "anya-e0903n0:114_0": "Bhujaṅgamaṁ pāvakañca, khattiyañca yasassinaṁ;",
  "anya-e0903n0:115_0": "Bhikkhuñca sīlasampannaṁ, sammadeva samācare–",
  "anya-e0903n0:116_0": "Attarakkhitasutta",
  "anya-e0903n0:117_0": "Pucchā –",
  "anya-e0903n0:117_1": "attarakkhitasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:118_0": "Vissajjanā –",
  "anya-e0903n0:118_1": "sāvatthiyaṁ bhante rājānaṁyeva pasenadiṁ kosalaṁ ārabbha bhāsitaṁ.",
  "anya-e0903n0:118_2": "Rājā bhante pasenadi kosalo bhagavantaṁ upasaṅkamitvā “idha mayhaṁ bhante rahogatassa paṭisallīnassa",
  "anya-e0903n0:118_3": "evaṁ cetaso parivitakko udapādī”ti evamādikaṁ vacanaṁ avoca.",
  "anya-e0903n0:118_4": "Bhagavā ca bhante evametaṁ mahārāja evametaṁ mahārājāti evamādinā vibhajitvā bhāsitaṁ.",
  "anya-e0903n0:119_0": "Kāyena saṁvaro sādhu, sādhu vācāya saṁvaro;",
  "anya-e0903n0:120_0": "Manasā saṁvaro sādhu, sādhu, sabbattha saṁvaro;",
  "anya-e0903n0:121_0": "Sabbattha saṁvuto lajjī, rakkhitoti pavuccati.",
  "anya-e0903n0:122_0": "Appakasutta",
  "anya-e0903n0:123_0": "Pucchā – appakasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:124_0": "Vissajjanā –",
  "anya-e0903n0:124_1": "sāvatthiyaṁ bhante rājānaṁyeva pasenadiṁ kosalaṁ ārabbha bhāsitaṁ.",
  "anya-e0903n0:124_2": "Rājā bhante pasenadi kosalo bhagavantaṁ upasaṅkamitvā “idha mayhaṁ bhante rahogatassa paṭisallīnassa",
  "anya-e0903n0:124_3": "evaṁ cetaso parivitakko udapādi appakā te sattā lokasmiṁ,",
  "anya-e0903n0:124_4": "ye uḷāre uḷāre bhoge labhitvā na ceva majjanti na ca pamajjanti,",
  "anya-e0903n0:124_5": "na ca kāmesu gedhaṁ āpajjantī”ti evamādikaṁ vacanaṁ avoca.",
  "anya-e0903n0:124_6": "Bhagavā ca bhante “evametaṁ mahārāja evametaṁ mahārājā”ti evamādinā appakasuttaṁ bhāsitaṁ.",
  "anya-e0903n0:125_0": "Mallikāsutta",
  "anya-e0903n0:126_0": "Pucchā – mallikāsuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:127_0": "Vissajjanā –",
  "anya-e0903n0:127_1": "sāvatthiyaṁ bhante rājānaṁyeva pasenadiṁ kosalaṁ ārabbha bhāsitaṁ.",
  "anya-e0903n0:127_2": "Rājā bhante pasenadi kosalo mallikaṁ deviṁ etadavoca “atthi nu kho te mallike kocañño attanā piyataro”ti.",
  "anya-e0903n0:127_3": "Tasmiṁ vatthusmiṁ sabbādisā anuparigamma cetasāti evamādinā bhante bhagavatā bhāsitaṁ.",
  "anya-e0903n0:128_0": "Sabbā disā anuparigamma cetasā,",
  "anya-e0903n0:128_1": "nevajjhagā piyataramattanā kvaci.",
  "anya-e0903n0:128_2": "Evaṁ piyo puthu attā paresaṁ,",
  "anya-e0903n0:128_3": "tasmā na hiṁse paramattakāmo–",
  "anya-e0903n0:129_0": "Sattajaṭilasutta",
  "anya-e0903n0:130_0": "Pucchā –",
  "anya-e0903n0:130_1": "tenāvuso bhagavatā…pe…",
  "anya-e0903n0:130_2": "sammāsambuddhena sattajaṭilasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:131_0": "Vissajjanā –",
  "anya-e0903n0:131_1": "sāvatthiyaṁ bhante rājānaṁ pasenadiṁ kosalaṁ ārabbha bhāsitaṁ.",
  "anya-e0903n0:131_2": "Rājā bhante pasenadi kosalo acirapakkantesu sattasu ca jaṭilesu sattasu ca nigaṇṭhesu sattasu ca acelakesu",
  "anya-e0903n0:131_3": "sattasu ca ekasāṭakesu sattasu ca paribbājakesu yena bhagavā tenupasaṅkami,",
  "anya-e0903n0:131_4": "upasaṅkamitvā bhagavantaṁ abhivādetvā ekamantaṁ nisīdi,",
  "anya-e0903n0:131_5": "ekamantaṁ nisinno kho bhante rājā pasenadi kosalo bhagavantaṁ etadavoca “ye te bhante loke arahanto vā arahattamaggaṁ vā samāpannā,",
  "anya-e0903n0:131_6": "ete tesaṁ aññatarā”ti.",
  "anya-e0903n0:131_7": "Tasmiṁ bhante vatthusmiṁ “dujjānaṁ kho etaṁ mahārāja tayā gihinā kāmabhoginā puttasambādhasayanaṁ ajjhāvasantena",
  "anya-e0903n0:131_8": "kāsiṇacandanaṁ paccanubhontena mālāgandhavilepanaṁ dhārayantena jātarūparajataṁ sādiyantena “ime vā arahanto,",
  "anya-e0903n0:131_9": "ime vā arahattamaggaṁ samāpannā”ti evamādinā bhante bhagavatā bhāsitaṁ.",
  "anya-e0903n0:132_0": "Na vaṇṇarūpena naro sujāno, na vissase ittaradassanena;",
  "anya-e0903n0:133_0": "Susaññatānañhi viyañjanena, asaññatā lokamimaṁ caranti.",
  "anya-e0903n0:134_0": "Patirūpako mattikākuṇḍalova, lohaḍḍhamāsova suvaṇṇachanno;",
  "anya-e0903n0:135_0": "Caranti loke parivārachannā, anto asuddhā bahisobhamānā-hū",
  "anya-e0903n0:136_0": "Pañcarājasutta",
  "anya-e0903n0:137_0": "Pucchā – pañcarājasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:138_0": "Vissajjanā –",
  "anya-e0903n0:138_1": "sāvatthiyaṁ bhante rājānaṁyeva pasenadiṁ kosalaṁ ārabbha bhāsitaṁ.",
  "anya-e0903n0:138_2": "Rājā bhante pasenadi kosalo bhagavantaṁ etadavoca “kiṁ nu kho bhante kāmānaṁ agga”nti.",
  "anya-e0903n0:138_3": "Tasmiṁ bhante vatthusmiṁ “manāpapariyantaṁ khvāhaṁ mahārāja pañcasu kāmaguṇesu agganti vadāmī”ti evamādinā bhante bhagavatā bhāsitaṁ.",
  "anya-e0903n0:139_0": "Idha bhante amhākaṁ pañcannaṁ rājūnaṁ pañcahi kāmaguṇehi samappitānaṁ samaṅgībhūtānaṁ paricārayamānānaṁ",
  "anya-e0903n0:139_1": "ayamantarākathā udapādiṁ ‘kiṁ nu kho kāmānaṁ agga’nti–",
  "anya-e0903n0:140_0": "Padumaṁ yathā kokanadaṁ sugandhaṁ,",
  "anya-e0903n0:140_1": "pāto siyā phullamavītagandhaṁ.",
  "anya-e0903n0:140_2": "Aṅgīrasaṁ passa virocamānaṁ,",
  "anya-e0903n0:140_3": "tapantamādiccamivantalikkhe–",
  "anya-e0903n0:141_0": "Dutiyaaputtakasutta",
  "anya-e0903n0:142_0": "Pucchā –",
  "anya-e0903n0:142_1": "dutiyaaputtakasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:143_0": "Vissajjanā –",
  "anya-e0903n0:143_1": "sāvatthiyaṁ bhante rājānaṁyeva pasenadiṁ kosalaṁ ārabbha bhāsitaṁ.",
  "anya-e0903n0:143_2": "Rājā bhante pasenadi kosalo bhagavantaṁ upasaṅkamitvā “idha bhante sāvatthiyaṁ seṭṭhi gahapati kālaṅkato,",
  "anya-e0903n0:143_3": "tamahaṁ aputtakaṁ sāpateyyaṁ rājantepuraṁ atiharitvā āgacchāmī”ti evamādikaṁ vacanaṁ avoca.",
  "anya-e0903n0:143_4": "Bhagavā ca bhante “evametaṁ mahārāja,",
  "anya-e0903n0:143_5": "evametaṁ mahārāja,",
  "anya-e0903n0:143_6": "bhūtapubbaṁ so mahārāja seṭṭhi gahapati taggarasikhiṁ nāma paccekasambuddhaṁ piṇḍapātena paṭipādesī”ti",
  "anya-e0903n0:143_7": "evamādinā tassa seṭṭhissa gahapatissa atītaṁ vatthuṁ āharitvā pariyosāne catūhi gāthāhi bhāsitaṁ.",
  "anya-e0903n0:144_0": "Dhaññaṁ dhanaṁ rajataṁ jātarūpaṁ, pariggahaṁ vāpi yadatthi kiñci,",
  "anya-e0903n0:145_0": "Dāsā kammakarā pessā, ye cassa anujīvino.",
  "anya-e0903n0:146_0": "Sabbaṁ nādāya gantabbaṁ, sabbaṁ nikkhippagāminaṁ;",
  "anya-e0903n0:147_0": "Yañca karoti kāyena, vācāya udacetasā.",
  "anya-e0903n0:148_0": "Tañhi tassa sakaṁ hoti, taṁva ādāya gacchati;",
  "anya-e0903n0:149_0": "Taṁvassa anugaṁ hoti, chāyāva anapāyinī.",
  "anya-e0903n0:150_0": "Tasmā kareyya kalyāṇaṁ, nicayaṁ samparāyikaṁ;",
  "anya-e0903n0:151_0": "Puññāni paralokasmiṁ, patiṭṭhā honti pāṇinaṁ –",
  "anya-e0903n0:152_0": "Mārasaṁyutta",
  "anya-e0903n0:153_0": "Tapokammasutta",
  "anya-e0903n0:154_0": "Pucchā –",
  "anya-e0903n0:154_1": "tapokammasuttaṁ panāvuso bhagavatā jinena kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:155_0": "Vissajjanā –",
  "anya-e0903n0:155_1": "uruvelāyaṁ bhante māraṁ pāpimantaṁ ārabbha bhāsitaṁ.",
  "anya-e0903n0:155_2": "Māro bhante pāpimā bhagavantaṁ upasaṅkamitvā gāthāya ajjhabhāsi.",
  "anya-e0903n0:156_0": "“Tapokammā apakkamma, yena sujjhanti māṇavā;",
  "anya-e0903n0:157_0": "Asuddho maññasi suddho, suddhimaggā aparaddho”ti.",
  "anya-e0903n0:158_0": "Tasmiṁ bhante vatthusmiṁ–",
  "anya-e0903n0:159_0": "“Anattasaṁhitaṁ ñatvā, yaṁ kiñci amaraṁ tapaṁ;",
  "anya-e0903n0:160_0": "Sabbaṁ natthāvahaṁ hoti, phiyārittaṁva dhammani;",
  "anya-e0903n0:161_0": "Sīlaṁ samādhi paññañca, maggaṁ bodhāya bhāvayaṁ;",
  "anya-e0903n0:162_0": "Pattosmi paramaṁ suddhiṁ, nihato tvamasi antakā”ti.",
  "anya-e0903n0:163_0": "Evaṁ kho bhante bhagavatā jinena bhāsitaṁ.",
  "anya-e0903n0:164_0": "Tapokammā apakkamma, ye na sujjhanti māṇavā;",
  "anya-e0903n0:165_0": "Asuddho maññasi suddho, suddhimaggā aparaddho–",
  "anya-e0903n0:166_0": "Anatthasaṁhitaṁ utvā, yaṁkiñci amaraṁ tapaṁ;",
  "anya-e0903n0:167_0": "Sabbaṁ natthāvahaṁ hoti, phiyārittaṁva dhammani;",
  "anya-e0903n0:168_0": "Hatthirājavaṇṇasutta",
  "anya-e0903n0:169_0": "Pucchā –",
  "anya-e0903n0:169_1": "hatthirājavaṇṇasuttaṁ panāvuso bhavagatā jinena kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:170_0": "Vissajjanā –",
  "anya-e0903n0:170_1": "uruvelāyaṁ bhante mārakaṁyeva pāpimantaṁ ārabbha bhāsitaṁ.",
  "anya-e0903n0:170_2": "Māro bhante pāpimā bhagavato bhayaṁ chambhitattaṁ lomahaṁsaṁ uppādetukāmo mahantaṁ hatthirājavaṇṇaṁ abhinimminitvā yena bhagavā tenupasaṅkami.",
  "anya-e0903n0:171_0": "Tasmiṁ bhante vatthusmiṁ–",
  "anya-e0903n0:172_0": "“Saṁsaraṁ dīghamaddhānaṁ, vaṇṇaṁ katvā subhāsubhaṁ;",
  "anya-e0903n0:173_0": "Alaṁ te tena pāpima, nihato tvamasi antakā”ti.",
  "anya-e0903n0:174_0": "Evaṁ kho bhante bhagavatā jinena bhāsitaṁ.",
  "anya-e0903n0:175_0": "Saṁsaraṁ dīghamaddhānaṁ, vaṇṇaṁ katvā subhāsubhaṁ,",
  "anya-e0903n0:176_0": "Alaṁ te tena pāpima, nihato tvamasi antaka –",
  "anya-e0903n0:177_0": "Bhikkhunīsaṁyutta",
  "anya-e0903n0:178_0": "Āḷavikāsutta",
  "anya-e0903n0:179_0": "Pucchā –",
  "anya-e0903n0:179_1": "idāni āvuso bhikkhunī saṁyuttaṁ pucchāmi,",
  "anya-e0903n0:179_2": "yaṁ tassa bhagavato arahato sammāsambuddhassa sāvikāhi therīhi attano",
  "anya-e0903n0:180_0": "Ca buddhasāsanassa ca yathābhūtaṁ guṇaṁ pakāsetvā bhāsitaṁ.",
  "anya-e0903n0:180_1": "Tatthāvuso paṭhamaṁ porāṇakehi mahākassapādīhi dhammasaṁgāhakehi theravarehi saṁgītaṁ āḷavikāsuttaṁ kattha",
  "anya-e0903n0:180_2": "kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:181_0": "Vissajjanā –",
  "anya-e0903n0:181_1": "sāvatthiyaṁ bhante māraṁ pāpimantaṁ ārabbha āḷavikāya bhikkhuniyā bhāsitaṁ.",
  "anya-e0903n0:181_2": "Māro bhante pāpimā āḷavikāya bhikkhuniyā bhayaṁ chambhitattaṁ lomahaṁsaṁ uppādetukāmo vivekamhā cāvetukāmo āḷavikaṁ bhikkhuniṁ gāthāya ajjhabhāsi–",
  "anya-e0903n0:182_0": "“Natthi nissaraṇaṁ loke, kiṁ vivekena kāhasi;",
  "anya-e0903n0:183_0": "Bhuñjassa kāmaratiyo, māhu pacchānutāpinī”ti.",
  "anya-e0903n0:184_0": "Tasmiṁ bhante vatthusmiṁ–",
  "anya-e0903n0:185_0": "“Atthi nissaraṇaṁ loke, paññāya me suphussitaṁ;",
  "anya-e0903n0:186_0": "Pamattabandhu pāpima, na tvaṁ jānāsi taṁ padaṁ;",
  "anya-e0903n0:187_0": "Sattisūlūpamā kāmā, khandhāsaṁ adhikuṭṭanā;",
  "anya-e0903n0:188_0": "Yaṁ tvaṁ kāmaratiṁ brūsi, arahi mayha sā ahū”ti.",
  "anya-e0903n0:189_0": "Evaṁ kho bhante āḷavikāya bhikkhuniyā bhāsitaṁ.",
  "anya-e0903n0:190_0": "Natthi nissaraṇaṁ loke, kiṁ vivekena kāhasi;",
  "anya-e0903n0:191_0": "Bhuñjassu kāmaratiyo, māhu pacchānutāpinī-hu–",
  "anya-e0903n0:192_0": "Atthi nissaraṇaṁ loke, paññāya me suphussitaṁ;",
  "anya-e0903n0:193_0": "Pamattabandhu pāpima, na tvaṁ jānāsi taṁ padaṁ.",
  "anya-e0903n0:194_0": "Sattisūlūpamā kāmā, khandhāsaṁ adhikuṭṭanā;",
  "anya-e0903n0:195_0": "Yaṁ tvaṁ kāmaratiṁ brūsi, arati mayha sā ahu–",
  "anya-e0903n0:196_0": "Somāsutta",
  "anya-e0903n0:197_0": "Pucchā – somāsuttaṁ panāvuso kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:198_0": "Vissajjanā –",
  "anya-e0903n0:198_1": "sāvatthiyaṁyeva bhante andhavane māraṁ pāpimantaṁ ārabbha somāya bhikkhuniyā bhāsitaṁ.",
  "anya-e0903n0:198_2": "Māro bhante pāpimā somāya bhikkhuniyā bhayaṁ chambhitattaṁ lomahaṁsaṁ uppādetukāmo samādhimhā cāvetukāmo somaṁ bhikkhuniṁ gāthāya ajjhabhāsi.",
  "anya-e0903n0:199_0": "“Yaṁ taṁ isīhi pattabbaṁ, ṭhānaṁ durabhisambhavaṁ;",
  "anya-e0903n0:200_0": "Na taṁ dvaṅgulapaññāya, sakkā pappotumitthiyā”ti.",
  "anya-e0903n0:201_0": "Tasmiṁ bhante vatthusmiṁ–",
  "anya-e0903n0:202_0": "“Itthibhāvo kiṁ kayirā, cittamhi susamāhite;",
  "anya-e0903n0:203_0": "Ñāṇamhi vattamānamhi, sammā dhammaṁ vipassato;",
  "anya-e0903n0:204_0": "Yassa nūna siyā evaṁ, itthāhaṁ purisoti vā;",
  "anya-e0903n0:205_0": "Kiñci vā pana aññasmi, taṁ māro vattumarahatī”ti.",
  "anya-e0903n0:206_0": "Evaṁ kho bhante somāya bhikkhuniyā ariyasāvikāya bhāsitaṁ.",
  "anya-e0903n0:207_0": "Yaṁ taṁ isīhi pattabbaṁ, ṭhānaṁ durabhisambhavaṁ;",
  "anya-e0903n0:208_0": "Na taṁ dvaṅgulapaññāya, sakkā pappotumitthiyā–",
  "anya-e0903n0:209_0": "Itthi bhāvo kiṁ kayirā, cittamhi susamāhite;",
  "anya-e0903n0:210_0": "Ñāṇamhi vatta mānamhi, sammā dhammaṁ vipassato.",
  "anya-e0903n0:211_0": "Yassa nūna siyā evaṁ, itthāhaṁ purisoti vā;",
  "anya-e0903n0:212_0": "Kiñci vā pana aññasmi, taṁ māro vattumarahati.",
  "anya-e0903n0:213_0": "Kisāgotamīsutta",
  "anya-e0903n0:214_0": "Pucchā – tatthāvuso kisāgotamīsuttaṁ kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:215_0": "Vissajjanā –",
  "anya-e0903n0:215_1": "sāvatthiyaṁyeva bhante andhavane māraṁ pāpimantaṁ ārabbha kisāgotamiyā bhikkhuniyā theriyā bhāsitaṁ.",
  "anya-e0903n0:215_2": "Māro bhante pāpimā kisāgotamiyā bhikkhuniyā bhayaṁ chambhitattaṁ lomahaṁsaṁ uppādetukāmo samādhimhā cāvetukāmo",
  "anya-e0903n0:215_3": "kisāgotamiṁ bhikkhuniṁ gāthāya ajjhabhāsi–",
  "anya-e0903n0:216_0": "“Kiṁ nu tvaṁ mataputtāva, ekamāsi rudammukhī;",
  "anya-e0903n0:217_0": "Vanamajjhagatā ekā, purisaṁ nu gavesasī”ti.",
  "anya-e0903n0:218_0": "Tasmiṁ bhante vatthusmiṁ–",
  "anya-e0903n0:219_0": "Accantaṁ mataputtāmhi, purisā ekadantikā;",
  "anya-e0903n0:220_0": "Na socāmi na rodāmi, na taṁ bhāyāmi āvuso.",
  "anya-e0903n0:221_0": "Sabbattha vihatā nandī, tamokkhandho padālito;",
  "anya-e0903n0:222_0": "Jetvāna maccuno senaṁ, viharāmi anāsavā”ti.",
  "anya-e0903n0:223_0": "Evaṁ kho bhante kisāgotamiyā bhikkhuniyā bhāsitaṁ.",
  "anya-e0903n0:224_0": "Kiṁ nu tvaṁ mataputtāva, ekamāsi rudammukhī;",
  "anya-e0903n0:225_0": "Vanamajjhagatā ekā, purisaṁ nu gasesasi-hu–",
  "anya-e0903n0:226_0": "Accantaṁ mataputtāmhi, purisā etadantikā;",
  "anya-e0903n0:227_0": "Na socāmi na rodāmi, na taṁ bhāyāmi āvuso.",
  "anya-e0903n0:228_0": "Sabbattha vihatā nandī, tamokkhandho padālito;",
  "anya-e0903n0:229_0": "Jetvāna maccuno senaṁ, viharāmi anāsavā.",
  "anya-e0903n0:230_0": "Uppalavaṇṇāsutta",
  "anya-e0903n0:231_0": "Pucchā –",
  "anya-e0903n0:231_1": "tatthāvuso porāṇehi saṁgītikāramahātheravarehi saṁgītaṁ uppalavaṇṇasuttaṁ kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:232_0": "Vissajjanā –",
  "anya-e0903n0:232_1": "sāvatthiyaṁyeva bhante andhavane māraṁ pāpimantaṁ ārabbha uppalavaṇṇāya bhikkhuniyā bhāsitaṁ.",
  "anya-e0903n0:232_2": "Māro bhante pāpimā uppalavaṇṇāya bhikkhuniyā bhayaṁ chambhitattaṁ lomahaṁsaṁ uppādetukāmo samādhimhā",
  "anya-e0903n0:232_3": "cāvetukāmo uppalavaṇṇaṁ bhikkhuniṁ gāthāya ajjhabhāsi–",
  "anya-e0903n0:233_0": "“Supupphitaggaṁ upagamma bhikkhuni,",
  "anya-e0903n0:233_1": "ekā tuvaṁ tiṭṭhasi sālamūle.",
  "anya-e0903n0:233_2": "Na catthi te dutiyā vaṇṇadhātu,",
  "anya-e0903n0:233_3": "bāle na tvaṁ bhāyasi dhuttakāna”nti.",
  "anya-e0903n0:234_0": "Tasmiṁ bhante vatthusmiṁ–",
  "anya-e0903n0:235_0": "“Sataṁ sahassānipi dhuttakānaṁ,",
  "anya-e0903n0:236_0": "Idhāgatā tādisakā bhaveyyuṁ;",
  "anya-e0903n0:237_0": "Lomaṁ na iñjāmi na santasāmi,",
  "anya-e0903n0:238_0": "Na māra bhāyāmi tamekikāpi.",
  "anya-e0903n0:239_0": "Esā antaradhāyāmi, kucchiṁ vā pavisāmi te;",
  "anya-e0903n0:240_0": "Pakhumantarikāyampi, tiṭṭhantiṁ maṁ na dakkhasi.",
  "anya-e0903n0:241_0": "Cittasmiṁ vasībhūtāmhi, iddhipādā subhāvitā;",
  "anya-e0903n0:242_0": "Sabbabandhanamuttāmhi, na taṁ bhāyāmi āvuso”ti.",
  "anya-e0903n0:243_0": "Evaṁ kho bhante uppalavaṇṇāya bhikkhuniyā bhāsitaṁ.",
  "anya-e0903n0:244_0": "Cālāsutta",
  "anya-e0903n0:245_0": "Pucchā – tatthāvuso cālāsuttaṁ kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:246_0": "Vissajjanā –",
  "anya-e0903n0:246_1": "sāvatthiyaṁ bhante andhavane māraṁyeva pāpimantaṁ ārabbha cālāya bhikkhuniyā ariyasāvikāya bhāsitaṁ.",
  "anya-e0903n0:246_2": "Māro bhante pāpimā cālaṁ bhikkhuniṁ upasaṅkamitvā etadavoca “kiṁ nu tvaṁ bhikkhuni na rocesī”ti.",
  "anya-e0903n0:246_3": "Jātiṁ khvāhaṁ āvuso na rocemī”ti.",
  "anya-e0903n0:247_0": "Kiṁ nu jātiṁ na rocesi, jāto kāmāni bhuñjati;",
  "anya-e0903n0:248_0": "Ko nu taṁ idamādapayi, jātiṁ mā roca bhikkhunīti.",
  "anya-e0903n0:249_0": "Tasmiṁ bhante vatthusmiṁ–",
  "anya-e0903n0:250_0": "Jātassa maraṇaṁ hoti, jāto dukkhāni phussati;",
  "anya-e0903n0:251_0": "Bandhaṁ vadhaṁ pariklesaṁ, tasmā jātiṁ na rocaye.",
  "anya-e0903n0:252_0": "Buddho dhammamadesesi, jātiyā samatikkamaṁ;",
  "anya-e0903n0:253_0": "Sabbadukkhappahānāya, so maṁ sacce nivesayi.",
  "anya-e0903n0:254_0": "Ye ca rūpūpagā sattā, ye ca arūpaṭṭhāyino;",
  "anya-e0903n0:255_0": "Nirodhaṁ appajānantā, āgantāro punabbhavanti.",
  "anya-e0903n0:256_0": "Evaṁ kho bhante cālāya bhikkhuniyā bhāsitaṁ.",
  "anya-e0903n0:257_0": "Kiṁ nu jātiṁ na rocesi, jāto kāmāni bhuñjati;",
  "anya-e0903n0:258_0": "Ko nu taṁ idamādapayi, jātiṁ mā roca bhikkhunī.",
  "anya-e0903n0:259_0": "Jātassa maraṇaṁ hoti, jāto dukkhāni phussati;",
  "anya-e0903n0:260_0": "Bandhaṁ vadhaṁ pariklesaṁ, tasmā jātiṁ na rocaye.",
  "anya-e0903n0:261_0": "Buddho dhammamadesesi, jātiyā samatikkamaṁ,",
  "anya-e0903n0:262_0": "Sabbadukkhappahānāya, so maṁ sacce nivesayi.",
  "anya-e0903n0:263_0": "Selāsutta",
  "anya-e0903n0:264_0": "Pucchā – tatthāvuso selāsuttaṁ kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:265_0": "Vissajjanā –",
  "anya-e0903n0:265_1": "sāvatthiyaṁ bhante māraṁyeva pāpimantaṁ ārabbbha selāya bhikkhuniyā ariyasāvikāya bhāsitaṁ.",
  "anya-e0903n0:265_2": "Māro bhante pāpimā selāya bhikkhuniyā bhayaṁ chambhitattaṁ lomahaṁsaṁ uppādetukāmo samādhimhā cāvetukāmo selaṁ bhikkhuniṁ gāthāya ajjhabhāsi–",
  "anya-e0903n0:266_0": "Kenidaṁ pakataṁ bimbaṁ, kvanu bimbassa kārako;",
  "anya-e0903n0:267_0": "Kvanu bimbaṁ samuppannaṁ, kvanu bimbaṁ nirujjhatīti.",
  "anya-e0903n0:268_0": "Tasmiṁ bhante vatthusmiṁ–",
  "anya-e0903n0:269_0": "Nayidaṁ attakataṁ bimbaṁ, nayidaṁ parakataṁ aghaṁ;",
  "anya-e0903n0:270_0": "Hetuṁ paṭicca sambhūtaṁ, hetubhaṅgā nirujjhatīti.",
  "anya-e0903n0:271_0": "Evamādinā bhante selāya bhikkhuniyā bhāsitaṁ.",
  "anya-e0903n0:272_0": "Kenidaṁ pakataṁ bimbaṁ, kvanu bimbassa kārako;",
  "anya-e0903n0:273_0": "Kvanu bimbaṁ samuppannaṁ, kvanu bimbaṁ nirujjhati-hu–",
  "anya-e0903n0:274_0": "Nayidaṁ attakataṁ bimbaṁ, nayidaṁ parakataṁ aghaṁ;",
  "anya-e0903n0:275_0": "Hetuṁ paṭicca sambhūtaṁ, hetubhaṅgā nirujjhati.",
  "anya-e0903n0:276_0": "Vajirāsutta",
  "anya-e0903n0:277_0": "Pucchā –",
  "anya-e0903n0:277_1": "tatthāvuso porāṇakehi mahākassapādīhi dhammasaṁgāhakatheravarehi saṁgītaṁ vajirāsuttaṁ kattha kaṁ ārabbha kena kathañca bhāsitaṁ.",
  "anya-e0903n0:278_0": "Vissajjanā –",
  "anya-e0903n0:278_1": "sāvatthiyaṁ bhante māraṁ pāpimantaṁ ārabbha vajirāya theriyā bhikkhuniyā bhāsitaṁ.",
  "anya-e0903n0:278_2": "Māro bhante pāpimā purimanayeneva vajiraṁ bhikkhuniṁ gāthāya ajjhabhāsi–",
  "anya-e0903n0:279_0": "Kenāyaṁ pakato satto, kuvaṁ sattassa kārako,",
  "anya-e0903n0:280_0": "Kuvaṁ satto samuppanno, kuvaṁ satto nirujjhatīti.",
  "anya-e0903n0:281_0": "Tasmiṁ bhante vatthusmiṁ–",
  "anya-e0903n0:282_0": "Kiṁ nu sattoti paccesi, māradiṭṭhigataṁ nu te;",
  "anya-e0903n0:283_0": "Suddhasaṅkhārapuñjoyaṁ, nayidha sattupalabbhati.",
  "anya-e0903n0:284_0": "Yathā hi aṅgasambhārā, hoti saddo ratho iti;",
  "anya-e0903n0:285_0": "Evaṁ khandhesu santesu, hoti sattoti sammuti.",
  "anya-e0903n0:286_0": "Dukkhameva hi sambhoti, dukkhaṁ tiṭṭhati veti ca,",
  "anya-e0903n0:287_0": "Nāññatra dukkhā sambhoti, nāññaṁ dukkhā nirujjhatīti.",
  "anya-e0903n0:288_0": "Evaṁ kho bhante vajirāya bhikkhuniyā bhāsitaṁ.",
  "anya-e0903n0:289_0": "Kenāyaṁ pakato satto, kuvaṁ sattassakārako;",
  "anya-e0903n0:290_0": "Kuvaṁ satto samuppanno, kuvaṁ satto nirujjhati-hu–",
  "anya-e0903n0:291_0": "Kiṁ nu sattoti paccesi, māra diṭṭhigataṁ nu te;",
  "anya-e0903n0:292_0": "Suddhasaṅkhārapuñjoyaṁ, nayidha sattupalabbhati.",
  "anya-e0903n0:293_0": "Brahmasaṁyutta",
  "anya-e0903n0:294_0": "Gāravasutta",
  "anya-e0903n0:295_0": "Pucchā –",
  "anya-e0903n0:295_1": "brahmasaṁyutte āvuso porāṇehi mahākassapatherādīhi dhammasaṁgāhakatheravarehi dutiyaṁ saṁgītaṁ gāravasuttaṁ kattha kathañca samuppannaṁ.",
  "anya-e0903n0:296_0": "Vissajjanā –",
  "anya-e0903n0:296_1": "uruvelāyaṁ bhante samuppannaṁ.",
  "anya-e0903n0:296_2": "Bhagavā bhante uruvelāyaṁ viharati najjā nerañjarāya tīre ajapālanigrodhamūle paṭhamābhisambuddho.",
  "anya-e0903n0:296_3": "Atha kho bhagavato rahogatassa paṭisallīnassa evaṁ cetaso parivitakko udapādi “dukkhaṁ kho agāravo viharati appatisso,",
  "anya-e0903n0:296_4": "kaṁ nu khvāhaṁ samaṇaṁ vā brāhmaṇaṁ vā sakkatvā garuṁ katvā upanissāya vihareyya”nti.",
  "anya-e0903n0:297_0": "Atha kho bhante bhagavato etadahosi “aparipuṇṇassa kho sīlakkhandhassa pāripūriyā aññaṁ samaṇaṁ vā brāhmaṇaṁ",
  "anya-e0903n0:297_1": "vā sakkatvā garuṁ katvā upanissāya vihareyyuṁ,",
  "anya-e0903n0:297_2": "na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā sīlasampannataraṁ aññaṁ samaṇaṁ vā",
  "anya-e0903n0:298_0": "Brāhmaṇaṁ vā, yamahaṁ sakkatvā garuṁ katvā upanissāya vihareyyuṁ.",
  "anya-e0903n0:299_0": "Aparipuṇṇassa kho samādhikkhandhassa;",
  "anya-e0903n0:300_0": "Aparipuṇṇassa kho paññākkhandhassa;",
  "anya-e0903n0:301_0": "Aparipuṇṇassa kho vimuttikkhandhassa.",
  "anya-e0903n0:302_0": "Aparipuṇṇassa kho vimuttiñāṇadassanakkhandhassa pāripūriyā aññaṁ samaṇaṁ vā brāhmaṇaṁ vā sakkatvā garuṁ katvā upaninissāya vihareyyaṁ.",
  "anya-e0903n0:302_1": "Na kho panāhaṁ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā",
  "anya-e0903n0:302_2": "vimuttiñāṇadassanasampannataraṁ aññaṁ samaṇaṁ vā brāhmaṇaṁ vā,",
  "anya-e0903n0:302_3": "yamahaṁ sakkatvā garuṁ katvā upanissāya vihareyyaṁ.",
  "anya-e0903n0:302_4": "Yaṁnūnāhaṁ yvāyaṁ dhammo mayā abhisambuddho,",
  "anya-e0903n0:302_5": "tameva dhammaṁ sakkatvā garuṁ katvā upanissāya vihareyya”nti.",
  "anya-e0903n0:302_6": "Evaṁ kho bhante bhagavato cetaso parivitakkavasena uppannaṁ.",
  "anya-e0903n0:303_0": "Ye ca atītā sambuddhā, ye ca buddhā anāgatā;",
  "anya-e0903n0:304_0": "Yo cetarahi sambuddho, bahūnaṁ sokanāsano;",
  "anya-e0903n0:305_0": "Sabbe saddhammagaruno, vihaṁsu viharanti ca;",
  "anya-e0903n0:306_0": "Tathāpi viharissanti, esā buddhāna dhammatā.",
  "anya-e0903n0:307_0": "Tasmā hi attakāmena, mahattamabhikaṅkhatā;",
  "anya-e0903n0:308_0": "Saddhammo garukātabbo, saraṁ buddhāna sāsanaṁ.",
  "anya-e0903n0:309_0": "Aññaratabrahmasutta",
  "anya-e0903n0:310_0": "Pucchā-",
  "anya-e0903n0:310_1": "tatthāvuso porāṇakehi mahākassapādīhi dhammasaṁgāhakatheravarehi paṭhamaṁ saṁgītaṁ aññatarabrahmasuttaṁ",
  "anya-e0903n0:310_2": "kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:311_0": "Vissajjanā –",
  "anya-e0903n0:311_1": "brahmaloke bhante aññataraṁ brahmānaṁ ārabbha āyasmatā mahāmoggallānattherena bhāsitaṁ.",
  "anya-e0903n0:311_2": "Aññatarassa bhante brahmuno evarūpaṁ pāpakaṁ diṭṭhigataṁ uppannaṁ hoti “natthi so samaṇo vā brāhmaṇo vā,",
  "anya-e0903n0:311_3": "yo idha āgaccheyyā”ti.",
  "anya-e0903n0:311_4": "Tasmiṁ bhante vatthusmiṁ–",
  "anya-e0903n0:312_0": "Ajjāpi te āvuso sā diṭṭhi, yā te diṭṭhi pure ahu;",
  "anya-e0903n0:313_0": "Passasi vītivattantaṁ, brahmaloke pabhassaranti;",
  "anya-e0903n0:314_0": "Evaṁ kho bhante āyasmatā mahāmoggallānattherena bhāsitaṁ.",
  "anya-e0903n0:315_0": "Ajjāpi te āvuso sā diṭṭhi, yā te diṭṭhi pure ahu;",
  "anya-e0903n0:316_0": "Passasi vītivattanta, brahmaloke pabhassaraṁ-hu–",
  "anya-e0903n0:317_0": "Na me mārisa sā diṭṭhi, yā me diṭṭhi pure ahu;",
  "anya-e0903n0:318_0": "Passāmi vītivattantaṁ, brahmaloke pabhassaraṁ;",
  "anya-e0903n0:319_0": "Svāhaṁ ajja kathaṁ vajjaṁ, ahaṁ niccomhi sassato hu–",
  "anya-e0903n0:320_0": "Tevijjā iddhipattā ca, cetopariyāya kovidā;",
  "anya-e0903n0:321_0": "Khīṇāsavā arahanto, bahū buddhassa sāvakā-hu–",
  "anya-e0903n0:322_0": "Aruṇavatīsutta",
  "anya-e0903n0:323_0": "Pucchā – tatthāvuso aruṇavatīsuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n0:324_0": "Vissajjanā –",
  "anya-e0903n0:324_1": "sāvatthiyaṁ bhante sambahule bhikkhū ārabbha “bhūtapubbaṁ bhikkhave rājā ahosi aruṇavā nāma.",
  "anya-e0903n0:324_2": "Rañño kho pana bhikkhave aruṇavato aruṇavatī nāma rājadhānī ahosī”ti evamādinā bhante bhagavatā aruṇavatī suttaṁ bhāsitaṁ.",
  "anya-e0903n0:325_0": "Ārambhatha nikkamatha, yuñjatha buddhasāsane;",
  "anya-e0903n0:326_0": "Dhunātha maccuno senaṁ, naḷāgāraṁva kuñjaro;",
  "anya-e0903n0:327_0": "Yo imasmiṁ dhammavinaye, appamatto vihassati;",
  "anya-e0903n0:328_0": "Pahāya jāti saṁsāraṁ, dukkhassantaṁ karissati-hu–",
  "anya-e0903n0:329_0": "Brāhmaṇasaṁyutta",
  "anya-e0903n0:330_0": "Dhanañjānīsutta",
  "anya-e0903n0:331_0": "Pucchā –",
  "anya-e0903n0:331_1": "brāhmaṇasaṁyutte āvuso paṭhamaṁ saṁgītaṁ dhanañjānīsuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:332_0": "Vissajjanā –",
  "anya-e0903n0:332_1": "rājagahe bhante bhāradvājagottaṁ brāhmaṇaṁ ārabbha bhāsitaṁ.",
  "anya-e0903n0:332_2": "Bhāradvājagotto bhante brāhmaṇo bhagavantaṁ upasaṅkamitvā gāthāya ajjhabhāsi.",
  "anya-e0903n0:333_0": "“Kiṁ su chetvā sukhaṁ seti,",
  "anya-e0903n0:334_0": "Kiṁ su chetvā na socati;",
  "anya-e0903n0:335_0": "Kissassu ekadhammassa,",
  "anya-e0903n0:336_0": "Vadhaṁ rocesi gotamā”ti–",
  "anya-e0903n0:337_0": "Tasmiṁ bhante vatthusmiṁ–",
  "anya-e0903n0:338_0": "“Kodhaṁ chetvā sukhaṁ seti;",
  "anya-e0903n0:339_0": "Kodhaṁ chetvā na socati;",
  "anya-e0903n0:340_0": "Kodhassa visamūlassa,",
  "anya-e0903n0:341_0": "Madhuraggassa brāhmaṇa;",
  "anya-e0903n0:342_0": "Vadhaṁ ariyā pasaṁsanti,",
  "anya-e0903n0:343_0": "Tañhi chetvā na socatī”ti;",
  "anya-e0903n0:344_0": "Evaṁ kho bhante bhagavatā bhāsitaṁ.",
  "anya-e0903n0:345_0": "Kiṁ su chetvā sukhaṁseti, kiṁ su chetvā na socati;",
  "anya-e0903n0:346_0": "Kissassu ekadhammassa, vadhaṁ rocesi gotama–",
  "anya-e0903n0:347_0": "Pucchā –",
  "anya-e0903n0:347_1": "imañca panāvuso dhammadesanaṁ sutvā bhāradvājagotto brāhmaṇo imasmiṁ dhammavinaye pasanno kīdisaṁ pasannākāramakāsi,",
  "anya-e0903n0:347_2": "kīvattakañca atthaṁ sampādesi.",
  "anya-e0903n0:348_0": "Vissajjanā –",
  "anya-e0903n0:348_1": "imañca pana bhante dhammadesanaṁ sutvā bhāradvājagotto brāhmaṇo “abhikkantaṁ bho gotama,",
  "anya-e0903n0:348_2": "abhikkantaṁ bho gotama,",
  "anya-e0903n0:348_3": "seyyathāpi bho gotama nikkujjitaṁ vā ukkujjeyya,",
  "anya-e0903n0:348_4": "paṭicchannaṁ vā vivareyya,",
  "anya-e0903n0:348_5": "mūḷhassa vā maggaṁ ācikkheyya,",
  "anya-e0903n0:348_6": "andhakāre vā telapajjotaṁ dhāreyya cakkhumanto rūpāni dakkhantī”ti evamādinā bhante imasmiṁ dhammavinaye pasanno pasannākāramakāsi.",
  "anya-e0903n0:348_7": "Imañca pana bhante dhammadesanaṁ sutvā bhāradvājagotto brāhmaṇo bhagavato santike pabbajjaṁ upasampadaṁ",
  "anya-e0903n0:348_8": "yācitvā acirūpasampanno yāva arahattaṁ sampādesi.",
  "anya-e0903n0:349_0": "Akkosasutta",
  "anya-e0903n0:350_0": "Pucchā –",
  "anya-e0903n0:350_1": "akkosakabhāradvājasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:351_0": "Vissajjanā –",
  "anya-e0903n0:351_1": "rājagahe bhante akkosakabhāradvājaṁ brāhmaṇaṁ ārabbha bhāsitaṁ.",
  "anya-e0903n0:351_2": "Akkosakabhāradvājo bhante brāhmaṇo bhagavantaṁ upasaṅkamitvā asabbhāhi pharusāhi vācāhi bhagavantaṁ akkosati paribhāsati.",
  "anya-e0903n0:351_3": "Tasmiṁ bhante vatthusmiṁ “taṁ kiṁ maññasi brāhmaṇa,",
  "anya-e0903n0:351_4": "api nukho te āgacchanti mittāmaccā ñātisālohitā atitiyo”ti evamādinā bhante bhagavatā bhāsitaṁ.",
  "anya-e0903n0:352_0": "Akkodhassa kuto kodho,",
  "anya-e0903n0:353_0": "Dantassa samajīvino;",
  "anya-e0903n0:354_0": "Sammadaññā vimuttassa,",
  "anya-e0903n0:355_0": "Upasantassa tādino.",
  "anya-e0903n0:356_0": "Tasseva tena pāpiyo,",
  "anya-e0903n0:357_0": "Yo kuddhaṁ paṭikujjhati;",
  "anya-e0903n0:358_0": "Kuddhaṁ appaṭikujjhanto,",
  "anya-e0903n0:359_0": "Saṅgāmaṁ jeti dujjayaṁ.",
  "anya-e0903n0:360_0": "Ubhinnamatthaṁ carati,",
  "anya-e0903n0:361_0": "Attano ca parassa ca;",
  "anya-e0903n0:362_0": "Paraṁ saṅkupitaṁ ñatvā,",
  "anya-e0903n0:363_0": "Yo sato upasammati.",
  "anya-e0903n0:364_0": "Ubhinnaṁ tikicchantānaṁ,",
  "anya-e0903n0:365_0": "Attano ca parassa ca;",
  "anya-e0903n0:366_0": "Janā maññanti bāloti,",
  "anya-e0903n0:367_0": "Ye dhammassa akovidā.",
  "anya-e0903n0:368_0": "Pucchā –",
  "anya-e0903n0:368_1": "imañca panāvuso dhammadesanaṁ sutvā akkosakabhāradvājo brāhmaṇo imasmiṁ dhammavinaye pasanno kīdisaṁ pasannākāramakāsi.",
  "anya-e0903n0:368_2": "Kīvattakañca atthaṁ sampādesi.",
  "anya-e0903n0:369_0": "Vissajjanā –",
  "anya-e0903n0:369_1": "imañca pana bhante dhammadesanaṁ sutvā akkosakabhāradvājo brāhmaṇo “abhikkantaṁ bho gotama,",
  "anya-e0903n0:369_2": "abhikkantaṁ bho gotamā”ti evamādinā imasmiṁ dhammavinaye pasanno pasannākāramakāsi.",
  "anya-e0903n0:369_3": "Yāva arahattā ca pana mahantaṁ atthaṁ sampādesi.",
  "anya-e0903n0:370_0": "Bahudhītarasutta",
  "anya-e0903n0:371_0": "Pucchā –",
  "anya-e0903n0:371_1": "tenāvuso bhagavatā jānatā…pe…",
  "anya-e0903n0:371_2": "sammāsambuddhena brāhmaṇasaṁyutte bahudhītarasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:372_0": "Vissajjanā –",
  "anya-e0903n0:372_1": "kosalesu bhante aññatarasmiṁ vanasaṇḍe aññataraṁ bhāradvājagottaṁ brāhmaṇaṁ ārabbha bhāsitaṁ.",
  "anya-e0903n0:372_2": "Aññataro bhante bhāradvājagotto brāhmaṇo goṇe naṭṭhe pariyesanto bhagavato santike imā gāthāyo abhāsi.",
  "anya-e0903n0:373_0": "“Na hi nūnimassa samaṇassa, balībaddā catuddasa;",
  "anya-e0903n0:374_0": "Ajjasaṭṭhiṁ na dissanti, tenāyaṁ samaṇo sukhī;",
  "anya-e0903n0:375_0": "Na hi nūnimassa samaṇassa, tilākhettasmi pāpakā;",
  "anya-e0903n0:376_0": "Ekapaṇṇā dupaṇṇā ca, tenāyaṁ samaṇo sukhī.",
  "anya-e0903n0:377_0": "(Peyyāla)",
  "anya-e0903n0:378_0": "Na hi nūnimassa samaṇassa, paccūsamhi iṇāyikā;",
  "anya-e0903n0:379_0": "Detha dethāti codenti, tenāyaṁ samaṇo sukhī”ti.",
  "anya-e0903n0:380_0": "Tasmiṁ bhante vatthusmiṁ–",
  "anya-e0903n0:381_0": "Na hi mayhaṁ brāhmaṇa, balībaddā catuddasa;",
  "anya-e0903n0:382_0": "Ajjasaṭṭhiṁ na dissanti, tenāhaṁ brāhmaṇā sukhī;",
  "anya-e0903n0:383_0": "Na hi mayhaṁ brāhmaṇa, tilākhettasmi pāpakā;",
  "anya-e0903n0:384_0": "Ekapaṇṇā dupaṇṇā ca, tenāhaṁ brāhmaṇā sukhī.",
  "anya-e0903n0:385_0": "(Peyyāla)",
  "anya-e0903n0:386_0": "Na hi mayhaṁ brāhmaṇa, paccūsamhi iṇāyikā;",
  "anya-e0903n0:387_0": "Detha dethāti codenti, tenāhaṁ brāhmaṇā sukhīti.",
  "anya-e0903n0:388_0": "Evaṁ kho bhante bhagavatā bhāsitaṁ.",
  "anya-e0903n0:389_0": "(1)",
  "anya-e0903n0:390_0": "Na hi nūnimassa samaṇassa, balībaddā catuddasa;",
  "anya-e0903n0:391_0": "Ajjasaṭṭhiṁ na dissanti, tenāhaṁ samaṇo sukhī.",
  "anya-e0903n0:392_0": "(2)",
  "anya-e0903n0:393_0": "Na hi nūnimassa samaṇassa, tilākhettasmi pāpakā;",
  "anya-e0903n0:394_0": "Ekapaṇṇā dupaṇṇā ca, tenāyaṁ samaṇo sukhī.",
  "anya-e0903n0:395_0": "(3)",
  "anya-e0903n0:396_0": "Na hi nūnimassa samaṇassa, tucchakoṭṭhasmi mūsikā;",
  "anya-e0903n0:397_0": "Ussoḷhikāya naccanti, tenāyaṁ samaṇo sukhī.",
  "anya-e0903n0:398_0": "(4)",
  "anya-e0903n0:399_0": "Na hi nūnimassa samaṇassa, santhāro sattamāsiko;",
  "anya-e0903n0:400_0": "Uppāṭakehi sañchanno, tenāyaṁ samaṇo sukhī.",
  "anya-e0903n0:401_0": "(5)",
  "anya-e0903n0:402_0": "Na hi nūnimassa samaṇassa, vidhavā satta dhītaro;",
  "anya-e0903n0:403_0": "Ekaputtā duputtā ca, tenāyaṁ samaṇo sukhī.",
  "anya-e0903n0:404_0": "(6)",
  "anya-e0903n0:405_0": "Na hi nūnimassa samaṇassa, piṅgalā tilakāhatā;",
  "anya-e0903n0:406_0": "Sottaṁ pādena bodheti, tenāyaṁ samaṇo sukhī.",
  "anya-e0903n0:407_0": "(7)",
  "anya-e0903n0:408_0": "Na hi nūnimassa samaṇassa, paccūsami iṇāyikā;",
  "anya-e0903n0:409_0": "Detha dethāti codenti, tenāyaṁ samaṇo sukhī.",
  "anya-e0903n0:410_0": "(1)",
  "anya-e0903n0:411_0": "Na hi mayhaṁ brāhmaṇa, balībaddā catuddasa;",
  "anya-e0903n0:412_0": "Ajjasaṭṭhiṁ na dissanti, tenāhaṁ brāhmaṇā sukhī.",
  "anya-e0903n0:413_0": "(2)",
  "anya-e0903n0:414_0": "Na hi mayhaṁ brāhmaṇa, tilākhettasmi pāpakā;",
  "anya-e0903n0:415_0": "Ekapaṇṇā dupaṇṇā ca, tenāhaṁ brāhmaṇā sukhī.",
  "anya-e0903n0:416_0": "(3)",
  "anya-e0903n0:417_0": "Na hi mayhaṁ brāhmaṇa, tucchakoṭṭhasmi mūsikā;",
  "anya-e0903n0:418_0": "Ussoḷhīkāya naccanti, tenāhaṁ brāhmaṇā sukhī.",
  "anya-e0903n0:419_0": "(4)",
  "anya-e0903n0:420_0": "Na hi mayhaṁ brāhmaṇa, santhāro sattamāsiko;",
  "anya-e0903n0:421_0": "Uppāṭakehi sañchanno, tenāhaṁ brāhmaṇā sukhī.",
  "anya-e0903n0:422_0": "(5)",
  "anya-e0903n0:423_0": "Na hi mayhaṁ brāhmaṇa, vidhavā satta dhītaro;",
  "anya-e0903n0:424_0": "Ekaputtā duputtā ca, tenāhaṁ brāhmaṇā sukhī.",
  "anya-e0903n0:425_0": "(6)",
  "anya-e0903n0:426_0": "Na hi mayhaṁ brāhmaṇa, piṅgalā tilakāhatā;",
  "anya-e0903n0:427_0": "Sottaṁ pādena bodheti, tenāhaṁ brāhmaṇā sukhī.",
  "anya-e0903n0:428_0": "(7)",
  "anya-e0903n0:429_0": "Na hi mayhaṁ brāhmaṇa, paccūsamhi iṇāyikā;",
  "anya-e0903n0:430_0": "Detha dethāti codenti, tenāhaṁ brāhmaṇā sukhī.",
  "anya-e0903n0:431_0": "Pucchā –",
  "anya-e0903n0:431_1": "imañca panāvuso dhammadesanaṁ sutvā so bhāradvājagotto brāhmaṇo imasmiṁ dhammavinaye pasanno kīdisaṁ pasannākāramakāsi.",
  "anya-e0903n0:431_2": "Kīva mahantañca imasmiṁ dhammavinaye atthaṁ sampādesi.",
  "anya-e0903n0:432_0": "Vissajjanā –",
  "anya-e0903n0:432_1": "imañca pana bhante dhammadesanaṁ sutvā so bhāradvājagotto brāhmaṇo “abhikkantaṁ bho gotama abhikkantaṁ bho gotama,",
  "anya-e0903n0:432_2": "seyyathāpi bhogotama,",
  "anya-e0903n0:432_3": "nikkujjitaṁ vā ukkujjeyya,",
  "anya-e0903n0:432_4": "paṭicchannaṁ vā vivareyya,",
  "anya-e0903n0:432_5": "mūḷhassa vā maggaṁ ācikkheyya,",
  "anya-e0903n0:432_6": "andhakāre vā telapajjotaṁ dhāreyya,",
  "anya-e0903n0:432_7": "cakkhumanto rūpāni dukkhantī”ti evamādinā imasmi dhammavinaye pasanno pasannākāramakāsi.",
  "anya-e0903n0:432_8": "Bhagavato ca santike “labheyyāhaṁ bhoto gotamassa santike pabbajaṁ,",
  "anya-e0903n0:432_9": "labheyyaṁ upasampada”nti evamādinā pabbajjaṁ upasampadaṁ yācitvā acirūpasampanno yāva arahattā mahantaṁ visesaṁ sampādesi.",
  "anya-e0903n0:433_0": "Kasibhāradvājasutta",
  "anya-e0903n0:434_0": "Pucchā –",
  "anya-e0903n0:434_1": "tatthāvuso ekādasamaṁ mahākassapādīhi porāṇadhammasaṁgāhakatherehi saṁgītaṁ kasibhāradvājasuttaṁ bhagavatā",
  "anya-e0903n0:434_2": "kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:435_0": "Vissajjanā –",
  "anya-e0903n0:435_1": "magadhesu bhante dakkhiṇāgirismiṁ ekanāḷāyaṁ brāhmaṇagāme kasibhāradvājaṁ brāhmaṇaṁ ārabbha bhāsitaṁ.",
  "anya-e0903n0:435_2": "Kasibhāradvājo bhante brāhmaṇo bhagavantaṁ gāthāya ajjhabhāsi.",
  "anya-e0903n0:436_0": "“Kassako paṭijānāsi,",
  "anya-e0903n0:436_1": "na ca passāmi te kasiṁ.",
  "anya-e0903n0:436_2": "Kassako pucchito brūhi,",
  "anya-e0903n0:436_3": "kathaṁ jānemu taṁ kasi”nti.",
  "anya-e0903n0:436_4": "Tasmiṁ bhante vatthusmiṁ–",
  "anya-e0903n0:437_0": "“Saddhā bījaṁ tapo vuṭṭhi, paññā me yuganaṅgalaṁ;",
  "anya-e0903n0:438_0": "Hirī īsā mano yottaṁ, sati me phālapācanaṁ.",
  "anya-e0903n0:439_0": "Kāyagutto vacīgutto, āhāre udare yato;",
  "anya-e0903n0:440_0": "Saccaṁ karomi niddānaṁ, soraccaṁ me pamocanaṁ.",
  "anya-e0903n0:441_0": "Vīriyaṁ me dhuradhorayhaṁ, yogakkhemādhivāhanaṁ;",
  "anya-e0903n0:442_0": "Gacchati anivattantaṁ, yattha gantvā na socati.",
  "anya-e0903n0:443_0": "Evamesā kasī kaṭṭhā, sā hoti amatapphalā;",
  "anya-e0903n0:444_0": "Etaṁ kasiṁ kasitvāna, sabbadukkhā pamuccatī”ti.",
  "anya-e0903n0:445_0": "Evaṁ kho bhante bhagavatā bhāsitaṁ.",
  "anya-e0903n0:446_0": "Kassako paṭijānāsi, na ca passāmi te kasiṁ;",
  "anya-e0903n0:447_0": "Kassako pucchito brūhi, kathaṁ jānemu taṁ kasiṁ.",
  "anya-e0903n0:448_0": "Saddhā bījaṁ tapo vuṭṭhi, paññā me yuganaṅgalaṁ;",
  "anya-e0903n0:449_0": "Hirī īsā mano yottaṁ, sati me phālapācanaṁ.",
  "anya-e0903n0:450_0": "Pucchā –",
  "anya-e0903n0:450_1": "imañca panāvuso dhammadesanaṁ sutvā so kasibhāradvājo brāhmaṇo imasmiṁ dhammavinaye pasanno kīdisaṁ pasannākāramakāsi.",
  "anya-e0903n0:451_0": "Vissajjanā –",
  "anya-e0903n0:451_1": "imañca pana bhante dhammadesanaṁ sutvā kasibhāradvājo brāhmaṇo “abhikkantaṁ bho gotama,",
  "anya-e0903n0:451_2": "abhikkantaṁ bho gotamā”tievamādinā imasmiṁ dhammavinaye pasanno pasannākāramakāsi.",
  "anya-e0903n0:452_0": "Seyyathāpi bho gotama ukkujjitaṁ vā nikkujjeyya.",
  "anya-e0903n0:453_0": "Udayasutta",
  "anya-e0903n0:454_0": "Pucchā – udayasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:455_0": "Vissajjanā –",
  "anya-e0903n0:455_1": "sāvatthiyaṁ bhante udayaṁ brāhmaṇaṁ ārabbha bhāsitaṁ.",
  "anya-e0903n0:455_2": "Udayo bhante brāhmaṇo bhagavantaṁ etadavoca “pakaṭṭhakoyaṁ samaṇo gotamo punappunaṁ āgacchatī”ti.",
  "anya-e0903n0:455_3": "Tasmiṁ bhante vatthusmiṁ–",
  "anya-e0903n0:456_0": "Punappunañceva vapanti bījaṁ, punappunaṁ vassati devarājā;",
  "anya-e0903n0:457_0": "Punappunaṁ khettaṁ kasanti kassakā, punappunaṁ dhaññamupeti raṭṭhaṁ.",
  "anya-e0903n0:458_0": "Evamādinā bhante bhagavatā bhāsitaṁ.",
  "anya-e0903n0:459_0": "Punappunaṁ ceva vapanti bījaṁ, punappunaṁ vassati deva rājā;",
  "anya-e0903n0:460_0": "Punappunaṁ khettaṁ kasanti kassakā, punappunaṁ dhaññamupeti raṭṭhaṁ.",
  "anya-e0903n0:461_0": "Punappunaṁ yācakā yācayanti, punappunaṁ dānapatī dadanti;",
  "anya-e0903n0:462_0": "Punappunaṁ dānapatī daditvā, punappunaṁ saggamupeti ṭhānaṁ.",
  "anya-e0903n0:463_0": "Punappunaṁ khīranikā duhanti, punappunaṁ vaccho upeti mātaraṁ;",
  "anya-e0903n0:464_0": "Punappunaṁ kilamati phandati ca, punappunaṁ gabbhamupeti mando.",
  "anya-e0903n0:465_0": "Punappunaṁ jāyati mīyati ca, punappunaṁ sivathikaṁ haranti;",
  "anya-e0903n0:466_0": "Maggañca laddhā apunabbhavāya, na punappunaṁ jāyati bhūripañño-hu–",
  "anya-e0903n0:467_0": "Mātuposakasutta",
  "anya-e0903n0:468_0": "Pucchā – mātuposakasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:469_0": "Vissajjanā –",
  "anya-e0903n0:469_1": "sāvatthiyaṁ bhante mātuposakaṁ brāhmaṇaṁ ārabbha bhāsitaṁ.",
  "anya-e0903n0:469_2": "Mātuposako bhante brāhmaṇo bhagavantaṁ etadavoca “ahañhi bho gotama dhammena bhikkhaṁ pariyesāmi,",
  "anya-e0903n0:469_3": "dhammena bhikkhaṁ pariyesitvā mātāpitaro posemi,",
  "anya-e0903n0:469_4": "kaccāhaṁ bho gotama evaṁkārī kiccakārī homī”ti,",
  "anya-e0903n0:469_5": "tasmiṁ bhante vatthusmiṁ “taggha tvaṁ brāhmaṇa evaṁkārī kiccakārī hosi,",
  "anya-e0903n0:469_6": "yo kho brāhmaṇa dhammena bhikkhaṁ pariyesati,",
  "anya-e0903n0:469_7": "dhammena bhikkhaṁ pariyesitvā mātāpitaro poseti,",
  "anya-e0903n0:469_8": "bahuṁ so puññaṁ pasavatī”ti evamādinā bhante bhagavatā bhāsitā.",
  "anya-e0903n0:470_0": "Yo mātaraṁ vā pitaraṁ vā, macco dhammena posati;",
  "anya-e0903n0:471_0": "Tāya naṁ pāricariyāya, mātāpitūsu paṇḍitā;",
  "anya-e0903n0:472_0": "Idheva naṁ pasaṁsanti, pecca sagge pamodati–",
  "anya-e0903n0:473_0": "Khomadussasutta",
  "anya-e0903n0:474_0": "Pucchā –",
  "anya-e0903n0:474_1": "tenāvuso bhagavatā…pe…",
  "anya-e0903n0:474_2": "sammāsambuddhena brāhmaṇasaṁyutte khomadussasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:475_0": "Vissajjanā –",
  "anya-e0903n0:475_1": "sakkesu bhante khomadusse nāma sakyānaṁ nigame khomadussake brāhmaṇagahapatike ārabbha bhāsita,",
  "anya-e0903n0:475_2": "khomadussakā bhante brāhmaṇagahapatikā bhagavantaṁ etadavocuṁ “ke ca muṇḍakā samaṇakā,",
  "anya-e0903n0:475_3": "ke ca sabhādhammaṁ jānissantī”ti.",
  "anya-e0903n0:476_0": "Tasmiṁ bhante vatthusmiṁ–",
  "anya-e0903n0:477_0": "“Nesā sabhā yattha na santi santo,",
  "anya-e0903n0:478_0": "Santo na te ye na vadanti dhammaṁ;",
  "anya-e0903n0:479_0": "Rāgañca dosañca pahāya mohaṁ,",
  "anya-e0903n0:480_0": "Dhammaṁ vadantā ca bhavanti santo”ti.",
  "anya-e0903n0:481_0": "Evaṁ kho bhante bhagavatā bhāsitaṁ.",
  "anya-e0903n0:482_0": "Nesā sabhā yattha nasanti santo,",
  "anya-e0903n0:483_0": "Santo na te ye na vadanti dhammaṁ;",
  "anya-e0903n0:484_0": "Rāgañca dosañca pahāya mohaṁ,",
  "anya-e0903n0:485_0": "Dhammaṁ vadantā ca bhavanti santo–",
  "anya-e0903n0:486_0": "Vaṅgīsasaṁyutta",
  "anya-e0903n0:487_0": "Ānandasutta",
  "anya-e0903n0:488_0": "Pucchā –",
  "anya-e0903n0:488_1": "vaṅgīsasaṁyutte panāvuso catutthaṁ saṁṅgītaṁ ānandasuttaṁ katthakaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:489_0": "Vissajjanā –",
  "anya-e0903n0:489_1": "sāvatthiyaṁ bhante āyasmantaṁ vaṅgīsattheraṁ ārabbha āyasmatā ānandattherena dhammabhaṇḍāgārikena bhāsitaṁ.",
  "anya-e0903n0:489_2": "Āyasmatā bhante vaṅgīso āyasmantaṁ ānandaṁ gāthāya ajjhabhāsi–",
  "anya-e0903n0:490_0": "“Kāmarāgena ḍayhāmi, cittaṁ me pariḍayhati;",
  "anya-e0903n0:491_0": "Sādhu nibbāpanaṁ brūhi, anukampāya gotamā”ti.",
  "anya-e0903n0:492_0": "Tasmiṁ bhante vatthusmiṁ–",
  "anya-e0903n0:493_0": "“Saññāya vipariyesā, cittaṁ te pariḍayhati;",
  "anya-e0903n0:494_0": "Nimittaṁ parivajjehi, subhaṁ rāgūpasaṁhitaṁ;",
  "anya-e0903n0:495_0": "Saṅkhāre parato passa, dukkhato mā ca attato;",
  "anya-e0903n0:496_0": "Nibbāpehi mahārāgaṁ, mā ḍayhittho punappunaṁ;",
  "anya-e0903n0:497_0": "Asubhāya cittaṁ bhāvehi, ekaggaṁ susamāhitaṁ;",
  "anya-e0903n0:498_0": "Sati kāyagatā tyatthu, nibbidābahulo bhava;",
  "anya-e0903n0:499_0": "Animittañca bhāvehi, mānānusayamujjaha;",
  "anya-e0903n0:500_0": "Tato mānābhisamayā, upasanto carissasī”ti.",
  "anya-e0903n0:501_0": "Evaṁ kho bhante āyasmatā ānandattherena dhammabhaṇḍāgārikena bhāsitaṁ.",
  "anya-e0903n0:502_0": "Kāmarāgena ḍayhāmi, cittaṁ me pariḍayhati;",
  "anya-e0903n0:503_0": "Sādhu nibbāpanaṁ brūhi, anukampāya gotama–",
  "anya-e0903n0:504_0": "Saññāya vipariyesā, cittaṁ te pariḍayhati;",
  "anya-e0903n0:505_0": "Nimittaṁ parivajjehi, subhaṁ rāgūpasaṁhitaṁ.",
  "anya-e0903n0:506_0": "Saṅkhāre paratopassa, dukkhato mā ca attato;",
  "anya-e0903n0:507_0": "Nibbāpehi mahārāgaṁ, mā ḍayhittho punappunaṁ.",
  "anya-e0903n0:508_0": "Asubhāya cittaṁ bhāvehi, ekaggaṁ susamāhitaṁ;",
  "anya-e0903n0:509_0": "Sati kāyagatā tyatthu, nibbidābahulo bhava.",
  "anya-e0903n0:510_0": "Animittañca bhāvehi, mānānusayamujjaha;",
  "anya-e0903n0:511_0": "Tato mānābhisamayā, upasanto carissasi.",
  "anya-e0903n0:512_0": "Vaṅgīsasutta",
  "anya-e0903n0:513_0": "Pucchā – tattha āvuso dvādasamaṁ vaṅgīsasuttaṁ kattha kena kathañca bhāsitaṁ.",
  "anya-e0903n0:514_0": "Vissajjanā –",
  "anya-e0903n0:514_1": "sāvatthiyaṁ bhante āyasmatā vaṅgīsattherena acira arahattappattena vimuttisukhapaṭisaṁvedinā–",
  "anya-e0903n0:515_0": "“Kāveyyamattā vicarimha pubbe, gāmāgāmaṁ purāpuraṁ,",
  "anya-e0903n0:516_0": "Athaddasāma sambuddhaṁ, saddhā no upapajjatha;",
  "anya-e0903n0:517_0": "So me dhamma madesesi, khandhāyatana dhātuyo;",
  "anya-e0903n0:518_0": "Tassāhaṁ dhammaṁ sutvāna, pabbajiṁ anagāriyaṁ;",
  "anya-e0903n0:519_0": "Bahunnaṁ vata atthāya, bodhiṁ ajjhagamā muni;",
  "anya-e0903n0:520_0": "Bhikkhūnaṁ bhikkhūnīnañca, ye niyāmagataddasā;",
  "anya-e0903n0:521_0": "Svāgataṁ vata me āsi, mama buddhassa santike;",
  "anya-e0903n0:522_0": "Tisso vijjā anuppattā, kataṁ buddhassa sāsanaṁ;",
  "anya-e0903n0:523_0": "Pubbe nivāsaṁ jānāmi, dibbacakkhuṁ visodhitaṁ;",
  "anya-e0903n0:524_0": "Tevijjo iddhipattomhi, cetopariyāya kovido.",
  "anya-e0903n0:525_0": "Evaṁ kho bhante udānavasena bhāsitaṁ.",
  "anya-e0903n0:526_0": "Kāveyya mattā vicarimha pubbe; Gāmāgāmaṁpurāpuraṁ,",
  "anya-e0903n0:527_0": "Athaddasāma sambuddhaṁ, saddhā no upapajjatha.",
  "anya-e0903n0:528_0": "So me dhammamadesesi, khandhāyatana dhātuyo;",
  "anya-e0903n0:529_0": "Tassāhaṁ dhammaṁ sutvāna, pabbajiṁ anagāriyaṁ.",
  "anya-e0903n0:530_0": "Bahunnaṁ vata atthāya, bodhiṁ ajjhagamā muni;",
  "anya-e0903n0:531_0": "Bhikkhūnaṁ bhikkhunī nañca, ye niyāmagataddasā.",
  "anya-e0903n0:532_0": "Svāgataṁ vata me āsi, mama buddhassa santike;",
  "anya-e0903n0:533_0": "Tasso vijjā anuppattā, kataṁ buddhassa sāsanaṁ.",
  "anya-e0903n0:534_0": "Pubbenivāsaṁ jānāmi; Dibbacakkhu visodhitaṁ;",
  "anya-e0903n0:535_0": "Tevijjo iddhipattomhi, cetopariyāyakovido.",
  "anya-e0903n0:536_0": "Vanasaṁyutta",
  "anya-e0903n0:537_0": "Ānandasutta",
  "anya-e0903n0:538_0": "Pucchā –",
  "anya-e0903n0:538_1": "vanasaṁyutte panāvuso pañcamaṁ saṁgītaṁ ānandasuttaṁ kadā kattha kaṁ ārabbha kismiṁ vatthusmiṁ kena kathañca bhāsitaṁ.",
  "anya-e0903n0:539_0": "Vissajjanā –",
  "anya-e0903n0:539_1": "kosalesu bhante aññatarasmiṁ vanasaṇḍe aciraparinibbute bhagavati āyasmantaṁ ānandaṁ ārabbha tasmiṁ vanasaṇḍe adhivatthāya devatāya bhāsitaṁ.",
  "anya-e0903n0:539_2": "Āyasmā bhante ānando aciraparinibbute bhagavati ativelaṁ gihisaññattibahulo viharati,",
  "anya-e0903n0:539_3": "tasmiṁ bhante vatthusmiṁ–",
  "anya-e0903n0:540_0": "“Rukkhamūlagahanaṁ pasakkiya,",
  "anya-e0903n0:541_0": "Nibbānaṁ hadayasmiṁ opiya;",
  "anya-e0903n0:542_0": "Jhāya gotama mā pamādo,",
  "anya-e0903n0:543_0": "Kiṁ te biḷibiḷikā karissatī”ti.",
  "anya-e0903n0:544_0": "Evaṁ kho bhante vanasaṇḍe adhivatthāya devatāya āyasmato ānandattherassa anukampikāya atthakāmāya bhāsitaṁ.",
  "anya-e0903n0:545_0": "Rukkhamūla gahanaṁ pasakkiya, nibbānaṁ hadayasmiṁ opiya;",
  "anya-e0903n0:546_0": "Jhāya gotama mā pamādo, kiṁ te biḷibiḷikā karissati-hu–",
  "anya-e0903n0:547_0": "Yakkhasaṁyutta",
  "anya-e0903n0:548_0": "Indakasutta",
  "anya-e0903n0:549_0": "Pucchā –",
  "anya-e0903n0:549_1": "yakkhasaṁyutte panāvuso paṭhamaṁ saṁgītaṁ indakasuttaṁ bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:550_0": "Vissajjanā –",
  "anya-e0903n0:550_1": "rājagahe bhante indakūṭe pabbate indakassa yakkhassa bhavane indakaṁ yakkhaṁ ārabbha bhāsitaṁ.",
  "anya-e0903n0:550_2": "Indako bhante yakkho attavādo bhagavantaṁ upasaṅkamitvā gāthāya ajjhabhāsi–",
  "anya-e0903n0:551_0": "“Rūpaṁ na jīvanti vadanti buddhā,",
  "anya-e0903n0:552_0": "Kathaṁ nvayaṁ vindatimaṁ sarīraṁ;",
  "anya-e0903n0:553_0": "Kutassa aṭṭhīyakapiṇḍamebhi,",
  "anya-e0903n0:554_0": "Kathaṁ nvayaṁ sajjati gabbharasmi”nti.",
  "anya-e0903n0:555_0": "Tasmiṁ bhante vatthusmiṁ–",
  "anya-e0903n0:556_0": "“Paṭhamaṁ kalalaṁ hoti, kalalā hoti abbudaṁ,",
  "anya-e0903n0:557_0": "Abbudā jāyate pesi, pesi nibbattatī ghano;",
  "anya-e0903n0:558_0": "Ghanā pasākhā jāyanti, kesā lomā nakhāpica;",
  "anya-e0903n0:559_0": "Yañcassa bhuñjatī mātā, annaṁ pānañca bhojanaṁ;",
  "anya-e0903n0:560_0": "Tena so tattha yāpeti, mātukucchigatonaro”ti.",
  "anya-e0903n0:561_0": "Evaṁ kho bhante bhagavatā bhāsitaṁ.",
  "anya-e0903n0:562_0": "Āḷavakasutta",
  "anya-e0903n0:563_0": "Pucchā –",
  "anya-e0903n0:563_1": "tenāvuso bhagavatā…pe…",
  "anya-e0903n0:563_2": "sammāsambuddhena yakkhasaṁyutte āḷavakasuttaṁ kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:564_0": "Vissajjanā –",
  "anya-e0903n0:564_1": "āḷaviyaṁ bhante āḷavakassa yakkhassa bhavane āḷavakaṁ yakkhaṁ ārabbha bhāsitaṁ.",
  "anya-e0903n0:564_2": "Āḷavako bhante yakkho bhagavantaṁ gāthāya ajjhabhāsi–",
  "anya-e0903n0:565_0": "Kiṁ sūdhavittaṁ purisassa seṭṭhaṁ,",
  "anya-e0903n0:566_0": "Kiṁ su suciṇṇaṁ sukhamāvahāti;",
  "anya-e0903n0:567_0": "Kiṁ su have sādutaraṁ rasānaṁ,",
  "anya-e0903n0:568_0": "Kathaṁ jīviṁ jīvitāmāhu seṭṭhanti.",
  "anya-e0903n0:569_0": "Tasmiṁ bhante vatthusmiṁ–",
  "anya-e0903n0:570_0": "Saddhīca vittaṁ purisassa seṭṭhaṁ,",
  "anya-e0903n0:571_0": "Dhammo suciṇṇo sukhamāvahāti;",
  "anya-e0903n0:572_0": "Saccaṁ have sādutaraṁ rasānaṁ,",
  "anya-e0903n0:573_0": "Paññājīviṁ jīvitamāhu seṭṭhanti.",
  "anya-e0903n0:574_0": "Evamādinā bhante bhagavatā bhāsitaṁ.",
  "anya-e0903n0:575_0": "Na khvāhaṁ taṁ āvuso nikkhamissāmi, yaṁ te karaṇīyaṁ, taṁ karohi,",
  "anya-e0903n0:576_0": "Pañhaṁ taṁ samaṇa pucchissāmi,",
  "anya-e0903n0:576_1": "sace me na byākarissasi,",
  "anya-e0903n0:576_2": "cittaṁ vā te khipissāmi,",
  "anya-e0903n0:576_3": "hadayaṁ vā te phālessāmi,",
  "anya-e0903n0:576_4": "pādesu vā gahetvā pāragaṅgāya khipissāmi–",
  "anya-e0903n0:577_0": "Kiṁ sūkha vittaṁ purisassa seṭṭhaṁ, kiṁ su suciṇṇaṁ sukhamāvahāti;",
  "anya-e0903n0:578_0": "Kiṁ su have sādubharaṁ rasānaṁ, kathaṁ jīviṁ jīvitamāhu seṭṭhaṁ–",
  "anya-e0903n0:579_0": "Saddhīdha vittaṁ purisassa seṭṭhaṁ, dhammo suciṇṇo sukhamāvahāti;",
  "anya-e0903n0:580_0": "Saccaṁ have sādutaraṁ rasānaṁ, paññājīviṁ jīvitamāhu seṭṭhaṁ;",
  "anya-e0903n0:581_0": "Kathaṁsu tarati oghaṁ, kathaṁsu tarati aṇṇavaṁ;",
  "anya-e0903n0:582_0": "Kathaṁsu dukkha macceti, kathaṁsu parisujjhati.",
  "anya-e0903n0:583_0": "Saddhāya tarati oghaṁ, appamādena aṇṇavaṁ;",
  "anya-e0903n0:584_0": "Vīriyena dukkha macceti, paññāya parisujjhati–",
  "anya-e0903n0:585_0": "Kathaṁsu labhate paññaṁ, kathaṁsu vindate dhanaṁ;",
  "anya-e0903n0:586_0": "Kathaṁsu kittiṁ pappoti, kathaṁ mittāni ganthati;",
  "anya-e0903n0:587_0": "Asmā lokā paraṁ lokaṁ, kathaṁ pecca na socati–",
  "anya-e0903n0:588_0": "Saddahāno arahataṁ, dhammaṁ nibbānapattiyā;",
  "anya-e0903n0:589_0": "Sussūsaṁ labhate paññaṁ, appamatto vicakkhaṇo;",
  "anya-e0903n0:590_0": "Patirūpakārī dhuravā, uṭṭhātā vindate dhanaṁ;",
  "anya-e0903n0:591_0": "Saccena kittiṁ pappoti, dadaṁ mittāni ganthati;",
  "anya-e0903n0:592_0": "Asmā lokā paraṁ lokaṁ, evaṁ pecca na socati;",
  "anya-e0903n0:593_0": "Yassete caturo dhammā, saddhassa gharamesino;",
  "anya-e0903n0:594_0": "Saccaṁ dhammo dhiti cāgo, sa ve peccana socati–",
  "anya-e0903n0:595_0": "Sakkasaṁyutta",
  "anya-e0903n0:596_0": "Vatapadasutta",
  "anya-e0903n0:597_0": "Pucchā – sakkasaṁyutte panāvuso vatapadasuttaṁ bhagavatā kattha kaṁ ārabbha kathañca bhāsitaṁ.",
  "anya-e0903n0:598_0": "Vissajjanā –",
  "anya-e0903n0:598_1": "sāvatthiyaṁ bhante sambahule bhikkhū ārabbha sakkassa bhikkhave devānamindassa pubbe manussabhūtassa satta vatapadāni samattāni samādinnāni ahesuṁ,",
  "anya-e0903n0:598_2": "yesaṁ samādinnattā sakko sakkattaṁ ajjhagāti evamādinā bhante bhagavatā bhāsitaṁ.",
  "anya-e0903n0:599_0": "Sakkassa bhikkhave devānamindassa pubbe manussabhūtassa imāni satta vatapadāni samattāni samādinnāni ahesuṁ.",
  "anya-e0903n0:600_0": "Mātāpettibharaṁ jantuṁ, kule jeṭṭhāpacāyinaṁ;",
  "anya-e0903n0:601_0": "Saṇhaṁ sakhilasambhāsaṁ, pesuṇeyyappahāyinaṁ;",
  "anya-e0903n0:602_0": "Maccheravinaye yuttaṁ, saccaṁ kodhābhibhuṁ naraṁ;",
  "anya-e0903n0:603_0": "Taṁ ve devā tāvatiṁsā, āhu “sappuriso”iti.",
  "anya-e0903n0:604_0": "Daliddasutta",
  "anya-e0903n0:605_0": "Pucchā –",
  "anya-e0903n0:605_1": "daliddasuttaṁ panāvuso kattha kaṁ ārabbha kathañca bhāsitaṁ.",
  "anya-e0903n0:605_2": "Vissajjanā.",
  "anya-e0903n0:605_3": "Rājagahe bhante sambahule bhikkhū ārabbha “bhūtapubbaṁ bhikkhave aññataro puriso imasmiṁyeva rājagahe",
  "anya-e0903n0:605_4": "manussadaliddo ahosi manussakapaṇo manussavarāko,",
  "anya-e0903n0:605_5": "so tathāgatappavedite dhammavinaye saddhaṁ samādiyi, sīlaṁ, sutaṁ, cāgaṁ,",
  "anya-e0903n0:605_6": "paññaṁ samādiyī”ti evamādinā bhante bhagavatā bhāsitaṁ.",
  "anya-e0903n0:606_0": "Yassa saddhā tathāgate, acalā suppatiṭṭhitā;",
  "anya-e0903n0:607_0": "Sīlañca yassa kalyāṇaṁ, ariyakantaṁ pasaṁsitaṁ.",
  "anya-e0903n0:608_0": "Yajamānasutta",
  "anya-e0903n0:609_0": "Pucchā – yajamānasuttaṁ panāvuso bhagavatā kattha kaṁ ārabbha kismiṁ vatthusmiṁ kathañca bhāsitaṁ.",
  "anya-e0903n0:610_0": "Vissajjanā –",
  "anya-e0903n0:610_1": "rājagahe bhante sakkaṁ devānamindaṁ ārabbha bhāsitaṁ.",
  "anya-e0903n0:610_2": "Sakko bhante devānamindo bhagavantaṁ gāthāya ajjhabhāsi–",
  "anya-e0903n0:611_0": "“Yajamānānaṁ manussānaṁ, puññapekkhāna pāṇinaṁ;",
  "anya-e0903n0:612_0": "Karotaṁ opadhikaṁ puññaṁ, kattha dinnaṁ mahapphala”nti.",
  "anya-e0903n0:613_0": "Tasmiṁ bhante vatthusmiṁ–",
  "anya-e0903n0:614_0": "“Cattāro ca paṭipannā, cattāroca phale ṭhitā;",
  "anya-e0903n0:615_0": "Esa saṅgho ujubhūto, paññāsīlasamāhito;",
  "anya-e0903n0:616_0": "Yajamānānaṁ manussānaṁ, puññapekkhāna pāṇinaṁ;",
  "anya-e0903n0:617_0": "Karotaṁ opadhikaṁ puññaṁ, saṅghe dinnaṁ mahapphalaṁ”nti.",
  "anya-e0903n0:618_0": "Evaṁ kho bhante bhagavatā bhāsitaṁ.",
  "anya-e0903n0:619_0": "Yajamānānaṁ manussānaṁ, puññapekkhāna pāṇinaṁ,",
  "anya-e0903n0:620_0": "Karotaṁ opadhitaṁ puññaṁ, kattha dinnaṁ mahapphalaṁ–",
  "anya-e0903n0:621_0": "Cattāro ca paṭipannā, cattāro ca phale ṭhitā;",
  "anya-e0903n0:622_0": "Esa saṅgho ujubhūto, paññāsīlasamāhito;",
  "anya-e0903n0:623_0": "Yajamānānaṁ manussānaṁ, puññapekkhāna pāṇinaṁ;",
  "anya-e0903n0:624_0": "Karotaṁ opadhikaṁ puññaṁ, saṅghe dinnaṁ mahapphalaṁ–",
  "anya-e0903n0:625_0": "Gahaṭṭhavandanāsutta",
  "anya-e0903n0:626_0": "Pucchā – gahaṭṭhavandanāsuttaṁ panāvuso bhagavatā kattha kaṁ ārabbha kathañca bhāsitaṁ.",
  "anya-e0903n0:627_0": "Vissajjanā –",
  "anya-e0903n0:627_1": "sāvatthiyaṁ bhante sambahule bhikkhū ārabbha “bhūtapubbaṁ bhikkhave sakko devānamindo mātaliṁ saṅgāhakaṁ",
  "anya-e0903n0:627_2": "āmantesī”ti evamādinā bhante bhagavatā bhāsitaṁ.",
  "anya-e0903n0:628_0": "Taṁ namassanti tevijjā, sabbe bhummāca khattiyā;",
  "anya-e0903n0:629_0": "Cattāro ca mahārājā, tidasāca yasassino;",
  "anya-e0903n0:630_0": "Athako nāma so yakkho, yaṁ tvaṁ sakka namassasi–",
  "anya-e0903n0:631_0": "Ahañca sīlasampanne, cirarattasamāhite;",
  "anya-e0903n0:632_0": "Sammāpabbajite vande, brahmacariyaparāyane.",
  "anya-e0903n0:633_0": "Ye gahaṭṭhā puññakarā, sīlavanto upāsakā;",
  "anya-e0903n0:634_0": "Dhammena dāraṁ posenti, te namassāmi mātali."
}