{
  "ps2.3:0.1_0": "Paṭisambhidāmagga",
  "ps2.3:0.2_0": "2 Yuganaddhavagga",
  "ps2.3:0.3_0": "2.3. Bojjhaṅgakathā",
  "ps2.3:1.1_0": "Sāvatthinidānaṁ.",
  "ps2.3:1.2_0": "“Sattime, bhikkhave, bojjhaṅgā.",
  "ps2.3:1.3_0": "Katame satta?",
  "ps2.3:1.4_0": "Satisambojjhaṅgo,",
  "ps2.3:1.4_1": "dhammavicayasambojjhaṅgo,",
  "ps2.3:1.4_2": "vīriyasambojjhaṅgo,",
  "ps2.3:1.4_3": "pītisambojjhaṅgo,",
  "ps2.3:1.4_4": "passaddhisambojjhaṅgo,",
  "ps2.3:1.4_5": "samādhisambojjhaṅgo,",
  "ps2.3:1.4_6": "upekkhāsambojjhaṅgo—",
  "ps2.3:1.5_0": "ime kho, bhikkhave, satta bojjhaṅgā”.",
  "ps2.3:2.1_0": "<b>Bojjhaṅgā</b>ti kenaṭṭhena bojjhaṅgā?",
  "ps2.3:2.2_0": "Bodhāya saṁvattantīti—bojjhaṅgā.",
  "ps2.3:2.3_0": "Bujjhantīti— bojjhaṅgā.",
  "ps2.3:2.4_0": "Anubujjhantīti—bojjhaṅgā.",
  "ps2.3:2.5_0": "Paṭibujjhantīti—bojjhaṅgā.",
  "ps2.3:2.6_0": "Sambujjhantīti—bojjhaṅgā.",
  "ps2.3:3.1_0": "Bujjhanaṭṭhena bojjhaṅgā,",
  "ps2.3:3.1_1": "anubujjhanaṭṭhena bojjhaṅgā,",
  "ps2.3:3.1_2": "paṭibujjhanaṭṭhena bojjhaṅgā,",
  "ps2.3:3.1_3": "sambujjhanaṭṭhena bojjhaṅgā.",
  "ps2.3:4.1_0": "Bodhentīti—bojjhaṅgā.",
  "ps2.3:4.2_0": "Anubodhentīti—bojjhaṅgā.",
  "ps2.3:4.3_0": "Paṭibodhentīti—bojjhaṅgā.",
  "ps2.3:4.4_0": "Sambodhentīti—bojjhaṅgā.",
  "ps2.3:5.1_0": "Bodhanaṭṭhena bojjhaṅgā,",
  "ps2.3:5.1_1": "anubodhanaṭṭhena bojjhaṅgā,",
  "ps2.3:5.1_2": "paṭibodhanaṭṭhena bojjhaṅgā,",
  "ps2.3:5.1_3": "sambodhanaṭṭhena bojjhaṅgā.",
  "ps2.3:6.1_0": "Bodhipakkhiyaṭṭhena bojjhaṅgā,",
  "ps2.3:6.1_1": "anubodhipakkhiyaṭṭhena bojjhaṅgā,",
  "ps2.3:6.1_2": "paṭibodhipakkhiyaṭṭhena bojjhaṅgā,",
  "ps2.3:6.1_3": "sambodhipakkhiyaṭṭhena bojjhaṅgā.",
  "ps2.3:6.2_0": "(Pañcamacatukkaṁ)",
  "ps2.3:7.1_0": "Buddhilabhanaṭṭhena bojjhaṅgā,",
  "ps2.3:7.1_1": "buddhipaṭilabhanaṭṭhena bojjhaṅgā,",
  "ps2.3:7.1_2": "buddhiropanaṭṭhena bojjhaṅgā,",
  "ps2.3:7.1_3": "buddhiabhiropanaṭṭhena bojjhaṅgā,",
  "ps2.3:7.1_4": "buddhipāpanaṭṭhena bojjhaṅgā,",
  "ps2.3:7.1_5": "buddhisampāpanaṭṭhena bojjhaṅgā.",
  "ps2.3:7.2_0": "(Chakkaṁ)",
  "ps2.3:8.0_0": "2.3.1. Mūlamūlakādidasaka",
  "ps2.3:8.1_0": "Mūlaṭṭhena bojjhaṅgā,",
  "ps2.3:8.1_1": "mūlacariyaṭṭhena bojjhaṅgā,",
  "ps2.3:8.1_2": "mūlapariggahaṭṭhena bojjhaṅgā,",
  "ps2.3:8.1_3": "mūlaparivāraṭṭhena bojjhaṅgā,",
  "ps2.3:8.1_4": "mūlaparipūraṇaṭṭhena bojjhaṅgā,",
  "ps2.3:8.1_5": "mūlaparipākaṭṭhena bojjhaṅgā,",
  "ps2.3:8.1_6": "mūlapaṭisambhidaṭṭhena bojjhaṅgā,",
  "ps2.3:8.1_7": "mūlapaṭisambhidāpāpanaṭṭhena bojjhaṅgā,",
  "ps2.3:8.1_8": "mūlapaṭisambhidāya vasībhāvaṭṭhena bojjhaṅgā,",
  "ps2.3:8.1_9": "mūlapaṭisambhidāya vasībhāvappattānampi bojjhaṅgā.",
  "ps2.3:9.1_0": "Hetuṭṭhena bojjhaṅgā,",
  "ps2.3:9.1_1": "hetucariyaṭṭhena bojjhaṅgā,",
  "ps2.3:9.1_2": "hetupariggahaṭṭhena bojjhaṅgā,",
  "ps2.3:9.1_3": "hetuparivāraṭṭhena bojjhaṅgā,",
  "ps2.3:9.1_4": "hetuparipūraṇaṭṭhena bojjhaṅgā,",
  "ps2.3:9.1_5": "hetuparipākaṭṭhena bojjhaṅgā,",
  "ps2.3:9.1_6": "hetupaṭisambhidaṭṭhena bojjhaṅgā,",
  "ps2.3:9.1_7": "hetupaṭisambhidāpāpanaṭṭhena bojjhaṅgā,",
  "ps2.3:9.1_8": "hetupaṭisambhidāya vasībhāvaṭṭhena bojjhaṅgā,",
  "ps2.3:9.1_9": "hetupaṭisambhidāya vasībhāvappattānampi bojjhaṅgā.",
  "ps2.3:10.1_0": "Paccayaṭṭhena bojjhaṅgā,",
  "ps2.3:10.1_1": "paccayacariyaṭṭhena bojjhaṅgā,",
  "ps2.3:10.1_2": "paccayapariggahaṭṭhena bojjhaṅgā,",
  "ps2.3:10.1_3": "paccayaparivāraṭṭhena bojjhaṅgā,",
  "ps2.3:10.1_4": "paccayaparipūraṇaṭṭhena bojjhaṅgā,",
  "ps2.3:10.1_5": "paccayaparipākaṭṭhena bojjhaṅgā,",
  "ps2.3:10.1_6": "paccayapaṭisambhidaṭṭhena bojjhaṅgā,",
  "ps2.3:10.1_7": "paccayapaṭisambhidāpāpanaṭṭhena bojjhaṅgā,",
  "ps2.3:10.1_8": "paccayapaṭisambhidāya vasībhāvaṭṭhena bojjhaṅgā,",
  "ps2.3:10.1_9": "paccayapaṭisambhidāya vasībhāvappattānampi bojjhaṅgā.",
  "ps2.3:11.1_0": "Visuddhaṭṭhena bojjhaṅgā,",
  "ps2.3:11.1_1": "visuddhicariyaṭṭhena bojjhaṅgā,",
  "ps2.3:11.1_2": "visuddhipariggahaṭṭhena bojjhaṅgā,",
  "ps2.3:11.1_3": "visuddhiparivāraṭṭhena bojjhaṅgā,",
  "ps2.3:11.1_4": "visuddhiparipūraṇaṭṭhena bojjhaṅgā,",
  "ps2.3:11.1_5": "visuddhiparipākaṭṭhena bojjhaṅgā,",
  "ps2.3:11.1_6": "visuddhipaṭisambhidaṭṭhena bojjhaṅgā,",
  "ps2.3:11.1_7": "visuddhipaṭisambhidāpāpanaṭṭhena bojjhaṅgā,",
  "ps2.3:11.1_8": "visuddhipaṭisambhidāya vasībhāvaṭṭhena bojjhaṅgā,",
  "ps2.3:11.1_9": "visuddhipaṭisambhidāya vasībhāvappattānampi bojjhaṅgā.",
  "ps2.3:12.1_0": "Anavajjaṭṭhena bojjhaṅgā,",
  "ps2.3:12.1_1": "anavajjacariyaṭṭhena bojjhaṅgā,",
  "ps2.3:12.1_2": "anavajjapariggahaṭṭhena bojjhaṅgā,",
  "ps2.3:12.1_3": "anavajjaparivāraṭṭhena bojjhaṅgā,",
  "ps2.3:12.1_4": "anavajjaparipūraṇaṭṭhena bojjhaṅgā,",
  "ps2.3:12.1_5": "anavajjaparipākaṭṭhena bojjhaṅgā,",
  "ps2.3:12.1_6": "anavajjapaṭisambhidaṭṭhena bojjhaṅgā,",
  "ps2.3:12.1_7": "anavajjapaṭisambhidāpāpanaṭṭhena bojjhaṅgā,",
  "ps2.3:12.1_8": "anavajjapaṭisambhidāya vasībhāvaṭṭhena bojjhaṅgā,",
  "ps2.3:12.1_9": "anavajjapaṭisambhidāya vasībhāvappattānampi bojjhaṅgā.",
  "ps2.3:13.1_0": "Nekkhammaṭṭhena bojjhaṅgā,",
  "ps2.3:13.1_1": "nekkhammacariyaṭṭhena bojjhaṅgā,",
  "ps2.3:13.1_2": "nekkhammapariggahaṭṭhena bojjhaṅgā,",
  "ps2.3:13.1_3": "nekkhammaparivāraṭṭhena bojjhaṅgā,",
  "ps2.3:13.1_4": "nekkhammaparipūraṇaṭṭhena bojjhaṅgā,",
  "ps2.3:13.1_5": "nekkhammaparipākaṭṭhena bojjhaṅgā,",
  "ps2.3:13.1_6": "nekkhammapaṭisambhidaṭṭhena bojjhaṅgā,",
  "ps2.3:13.1_7": "nekkhammapaṭisambhidāpāpanaṭṭhena bojjhaṅgā,",
  "ps2.3:13.1_8": "nekkhammapaṭisambhidāya vasībhāvaṭṭhena bojjhaṅgā,",
  "ps2.3:13.1_9": "nekkhammapaṭisambhidāya vasībhāvappattānampi bojjhaṅgā.",
  "ps2.3:14.1_0": "Vimuttaṭṭhena bojjhaṅgā,",
  "ps2.3:14.1_1": "vimutticariyaṭṭhena bojjhaṅgā,",
  "ps2.3:14.1_2": "vimuttipariggahaṭṭhena bojjhaṅgā,",
  "ps2.3:14.1_3": "vimuttiparivāraṭṭhena bojjhaṅgā,",
  "ps2.3:14.1_4": "vimuttiparipūraṇaṭṭhena bojjhaṅgā,",
  "ps2.3:14.1_5": "vimuttiparipākaṭṭhena bojjhaṅgā,",
  "ps2.3:14.1_6": "vimuttipaṭisambhidaṭṭhena bojjhaṅgā,",
  "ps2.3:14.1_7": "vimuttipaṭisambhidāpāpanaṭṭhena bojjhaṅgā,",
  "ps2.3:14.1_8": "vimuttipaṭisambhidāya vasībhāvaṭṭhena bojjhaṅgā,",
  "ps2.3:14.1_9": "vimuttipaṭisambhidāya vasībhāvappattānampi bojjhaṅgā.",
  "ps2.3:15.1_0": "Anāsavaṭṭhena bojjhaṅgā,",
  "ps2.3:15.1_1": "anāsavacariyaṭṭhena bojjhaṅgā,",
  "ps2.3:15.1_2": "anāsavapariggahaṭṭhena bojjhaṅgā,",
  "ps2.3:15.1_3": "anāsavaparivāraṭṭhena bojjhaṅgā,",
  "ps2.3:15.1_4": "anāsavaparipūraṇaṭṭhena bojjhaṅgā,",
  "ps2.3:15.1_5": "anāsavaparipākaṭṭhena bojjhaṅgā,",
  "ps2.3:15.1_6": "anāsavapaṭisambhidaṭṭhena bojjhaṅgā,",
  "ps2.3:15.1_7": "anāsavapaṭisambhidāpāpanaṭṭhena bojjhaṅgā,",
  "ps2.3:15.1_8": "anāsavapaṭisambhidāya vasībhāvaṭṭhena bojjhaṅgā,",
  "ps2.3:15.1_9": "anāsavapaṭisambhidāya vasībhāvappattānampi bojjhaṅgā.",
  "ps2.3:16.1_0": "Vivekaṭṭhena bojjhaṅgā,",
  "ps2.3:16.1_1": "vivekacariyaṭṭhena bojjhaṅgā,",
  "ps2.3:16.1_2": "vivekapariggahaṭṭhena bojjhaṅgā,",
  "ps2.3:16.1_3": "vivekaparivāraṭṭhena bojjhaṅgā,",
  "ps2.3:16.1_4": "vivekaparipūraṇaṭṭhena bojjhaṅgā,",
  "ps2.3:16.1_5": "vivekaparipākaṭṭhena bojjhaṅgā,",
  "ps2.3:16.1_6": "vivekapaṭisambhidaṭṭhena bojjhaṅgā,",
  "ps2.3:16.1_7": "vivekapaṭisambhidāpāpanaṭṭhena bojjhaṅgā,",
  "ps2.3:16.1_8": "vivekapaṭisambhidāya vasībhāvaṭṭhena bojjhaṅgā,",
  "ps2.3:16.1_9": "vivekapaṭisambhidāya vasībhāvappattānampi bojjhaṅgā.",
  "ps2.3:17.1_0": "Vosaggaṭṭhena bojjhaṅgā,",
  "ps2.3:17.1_1": "vosaggacariyaṭṭhena bojjhaṅgā,",
  "ps2.3:17.1_2": "vosaggapariggahaṭṭhena bojjhaṅgā,",
  "ps2.3:17.1_3": "vosaggaparivāraṭṭhena bojjhaṅgā,",
  "ps2.3:17.1_4": "vosaggaparipūraṇaṭṭhena bojjhaṅgā,",
  "ps2.3:17.1_5": "vosaggaparipākaṭṭhena bojjhaṅgā,",
  "ps2.3:17.1_6": "vosaggapaṭisambhidaṭṭhena bojjhaṅgā,",
  "ps2.3:17.1_7": "vosaggapaṭisambhidāpāpanaṭṭhena bojjhaṅgā,",
  "ps2.3:17.1_8": "vosaggapaṭisambhidāya vasībhāvaṭṭhena bojjhaṅgā,",
  "ps2.3:17.1_9": "vosaggapaṭisambhidāya vasībhāvappattānampi bojjhaṅgā.",
  "ps2.3:18.1_0": "Mūlaṭṭhaṁ bujjhantīti—bojjhaṅgā.",
  "ps2.3:18.2_0": "Hetuṭṭhaṁ bujjhantīti—bojjhaṅgā.",
  "ps2.3:18.3_0": "Paccayaṭṭhaṁ bujjhantīti—bojjhaṅgā.",
  "ps2.3:18.4_0": "Visuddhaṭṭhaṁ bujjhantīti—bojjhaṅgā.",
  "ps2.3:18.5_0": "Anavajjaṭṭhaṁ bujjhantīti—bojjhaṅgā.",
  "ps2.3:18.6_0": "Nekkhammaṭṭhaṁ bujjhantīti—bojjhaṅgā.",
  "ps2.3:18.7_0": "Vimuttaṭṭhaṁ bujjhantīti—bojjhaṅgā.",
  "ps2.3:18.8_0": "Anāsavaṭṭhaṁ bujjhantīti—bojjhaṅgā.",
  "ps2.3:18.9_0": "Vivekaṭṭhaṁ bujjhantīti—bojjhaṅgā.",
  "ps2.3:18.10_0": "Vosaggaṭṭhaṁ bujjhantīti—bojjhaṅgā.",
  "ps2.3:19.1_0": "Mūlacariyaṭṭhaṁ bujjhantīti—bojjhaṅgā.",
  "ps2.3:19.2_0": "Hetucariyaṭṭhaṁ bujjhantīti—bojjhaṅgā.",
  "ps2.3:19.3_0": "Paccayacariyaṭṭhaṁ bujjhantīti—bojjhaṅgā.",
  "ps2.3:19.4_0": "Visuddhicariyaṭṭhaṁ bujjhantīti—bojjhaṅgā.",
  "ps2.3:19.5_0": "Anavajjacariyaṭṭhaṁ bujjhantīti—bojjhaṅgā.",
  "ps2.3:19.6_0": "Nekkhammacariyaṭṭhaṁ bujjhantīti—bojjhaṅgā.",
  "ps2.3:19.7_0": "Vimutticariyaṭṭhaṁ bujjhantīti—bojjhaṅgā.",
  "ps2.3:19.8_0": "Anāsavacariyaṭṭhaṁ bujjhantīti—bojjhaṅgā.",
  "ps2.3:19.9_0": "Vivekacariyaṭṭhaṁ bujjhantīti—bojjhaṅgā.",
  "ps2.3:19.10_0": "Vosaggacariyaṭṭhaṁ bujjhantīti—bojjhaṅgā.",
  "ps2.3:20.1_0": "Mūlapariggahaṭṭhaṁ bujjhantīti—bojjhaṅgā …pe…",
  "ps2.3:20.2_0": "vosaggapariggahaṭṭhaṁ bujjhantīti—bojjhaṅgā.",
  "ps2.3:20.3_0": "Mūlaparivāraṭṭhaṁ bujjhantīti—bojjhaṅgā …pe…",
  "ps2.3:20.4_0": "vosaggaparivāraṭṭhaṁ bujjhantīti—bojjhaṅgā.",
  "ps2.3:20.5_0": "Mūlaparipūraṇaṭṭhaṁ bujjhantīti—bojjhaṅgā …pe…",
  "ps2.3:20.6_0": "vosaggaparipūraṭṭhaṁ bujjhantīti—bojjhaṅgā.",
  "ps2.3:20.7_0": "Mūlaparipākaṭṭhaṁ bujjhantīti—bojjhaṅgā …pe…",
  "ps2.3:20.8_0": "vosaggaparipākaṭṭhaṁ bujjhantīti—bojjhaṅgā.",
  "ps2.3:20.9_0": "Mūlapaṭisambhidaṭṭhaṁ bujjhantīti—bojjhaṅgā …pe…",
  "ps2.3:20.10_0": "vosaggapaṭisambhidaṭṭhaṁ bujjhantīti—bojjhaṅgā.",
  "ps2.3:20.11_0": "Mūlapaṭisambhidāpāpanaṭṭhaṁ bujjhantīti—bojjhaṅgā …pe…",
  "ps2.3:20.12_0": "vosaggapaṭisambhidāpāpanaṭṭhaṁ bujjhantīti—bojjhaṅgā.",
  "ps2.3:20.13_0": "Mūlapaṭisambhidāya vasībhāvaṭṭhaṁ bujjhantīti—bojjhaṅgā …pe…",
  "ps2.3:20.14_0": "vosaggapaṭisambhidāya vasībhāvaṭṭhaṁ bujjhantīti—bojjhaṅgā …pe….",
  "ps2.3:21.1_0": "Pariggahaṭṭhaṁ bujjhantīti—bojjhaṅgā.",
  "ps2.3:21.2_0": "Parivāraṭṭhaṁ bujjhantīti—bojjhaṅgā.",
  "ps2.3:21.3_0": "Paripūraṇaṭṭhaṁ bujjhantīti—bojjhaṅgā.",
  "ps2.3:21.4_0": "Ekaggaṭṭhaṁ bujjhantīti—bojjhaṅgā.",
  "ps2.3:21.5_0": "Avikkhepaṭṭhaṁ bujjhantīti—bojjhaṅgā.",
  "ps2.3:21.6_0": "Paggahaṭṭhaṁ bujjhantīti—bojjhaṅgā.",
  "ps2.3:21.7_0": "Avisāraṭṭhaṁ bujjhantīti—bojjhaṅgā.",
  "ps2.3:21.8_0": "Anāvilaṭṭhaṁ bujjhantīti—bojjhaṅgā.",
  "ps2.3:21.9_0": "Aniñjanaṭṭhaṁ bujjhantīti—bojjhaṅgā.",
  "ps2.3:21.10_0": "Ekattupaṭṭhānavasena cittassa ṭhitaṭṭhaṁ bujjhantīti—bojjhaṅgā.",
  "ps2.3:21.11_0": "Ārammaṇaṭṭhaṁ bujjhantīti—bojjhaṅgā.",
  "ps2.3:21.12_0": "Gocaraṭṭhaṁ bujjhantīti—bojjhaṅgā.",
  "ps2.3:21.13_0": "Pahānaṭṭhaṁ bujjhantīti—bojjhaṅgā.",
  "ps2.3:21.14_0": "Pariccāgaṭṭhaṁ bujjhantīti—bojjhaṅgā.",
  "ps2.3:21.15_0": "Vuṭṭhānaṭṭhaṁ bujjhantīti—bojjhaṅgā.",
  "ps2.3:21.16_0": "Vivaṭṭanaṭṭhaṁ bujjhantīti—bojjhaṅgā.",
  "ps2.3:21.17_0": "Santaṭṭhaṁ bujjhantīti—bojjhaṅgā.",
  "ps2.3:21.18_0": "Paṇītaṭṭhaṁ bujjhantīti—bojjhaṅgā.",
  "ps2.3:21.19_0": "Vimuttaṭṭhaṁ bujjhantīti—bojjhaṅgā.",
  "ps2.3:21.20_0": "Anāsavaṭṭhaṁ bujjhantīti—bojjhaṅgā.",
  "ps2.3:21.21_0": "Taraṇaṭṭhaṁ bujjhantīti—bojjhaṅgā.",
  "ps2.3:21.22_0": "Animittaṭṭhaṁ bujjhantīti—bojjhaṅgā.",
  "ps2.3:21.23_0": "Appaṇihitaṭṭhaṁ bujjhantīti—bojjhaṅgā.",
  "ps2.3:21.24_0": "Suññataṭṭhaṁ bujjhantīti—bojjhaṅgā.",
  "ps2.3:21.25_0": "Ekarasaṭṭhaṁ bujjhantīti—bojjhaṅgā.",
  "ps2.3:21.26_0": "Anativattanaṭṭhaṁ bujjhantīti—bojjhaṅgā.",
  "ps2.3:21.27_0": "Yuganaddhaṭṭhaṁ bujjhantīti—bojjhaṅgā.",
  "ps2.3:21.28_0": "Niyyānaṭṭhaṁ bujjhantīti—bojjhaṅgā.",
  "ps2.3:21.29_0": "Hetuṭṭhaṁ bujjhantīti—bojjhaṅgā.",
  "ps2.3:21.30_0": "Dassanaṭṭhaṁ bujjhantīti—bojjhaṅgā.",
  "ps2.3:21.31_0": "Ādhipateyyaṭṭhaṁ bujjhantīti—bojjhaṅgā.",
  "ps2.3:22.1_0": "Samathassa avikkhepaṭṭhaṁ bujjhantīti—bojjhaṅgā.",
  "ps2.3:22.2_0": "Vipassanāya anupassanaṭṭhaṁ bujjhantīti—bojjhaṅgā.",
  "ps2.3:22.3_0": "Samathavipassanānaṁ ekarasaṭṭhaṁ bujjhantīti—bojjhaṅgā.",
  "ps2.3:22.4_0": "Yuganaddhassa anativattanaṭṭhaṁ bujjhantīti—bojjhaṅgā.",
  "ps2.3:23.1_0": "Sikkhāya samādānaṭṭhaṁ bujjhantīti—bojjhaṅgā.",
  "ps2.3:23.2_0": "Ārammaṇassa gocaraṭṭhaṁ bujjhantīti—bojjhaṅgā.",
  "ps2.3:23.3_0": "Līnassa cittassa paggahaṭṭhaṁ bujjhantīti—bojjhaṅgā.",
  "ps2.3:23.4_0": "Uddhatassa cittassa niggahaṭṭhaṁ bujjhantīti—bojjhaṅgā.",
  "ps2.3:23.5_0": "Ubhovisuddhānaṁ ajjhupekkhanaṭṭhaṁ bujjhantīti—bojjhaṅgā.",
  "ps2.3:23.6_0": "Visesādhigamaṭṭhaṁ bujjhantīti—bojjhaṅgā.",
  "ps2.3:23.7_0": "Uttari paṭivedhaṭṭhaṁ bujjhantīti—bojjhaṅgā.",
  "ps2.3:23.8_0": "Saccābhisamayaṭṭhaṁ bujjhantīti—bojjhaṅgā.",
  "ps2.3:23.9_0": "Nirodhe patiṭṭhāpakaṭṭhaṁ bujjhantīti—bojjhaṅgā.",
  "ps2.3:24.1_0": "Saddhindriyassa adhimokkhaṭṭhaṁ bujjhantīti—bojjhaṅgā …pe…",
  "ps2.3:24.2_0": "paññindriyassa dassanaṭṭhaṁ bujjhantīti—bojjhaṅgā.",
  "ps2.3:24.3_0": "Saddhābalassa assaddhiye akampiyaṭṭhaṁ bujjhantīti—bojjhaṅgā …pe…",
  "ps2.3:24.4_0": "paññābalassa avijjāya akampiyaṭṭhaṁ bujjhantīti—bojjhaṅgā.",
  "ps2.3:24.5_0": "Satisambojjhaṅgassa upaṭṭhānaṭṭhaṁ bujjhantīti—bojjhaṅgā …pe…",
  "ps2.3:24.6_0": "upekkhāsambojjhaṅgassa paṭisaṅkhānaṭṭhaṁ bujjhantīti—bojjhaṅgā.",
  "ps2.3:24.7_0": "Sammādiṭṭhiyā dassanaṭṭhaṁ bujjhantīti—bojjhaṅgā …pe…",
  "ps2.3:24.8_0": "sammāsamādhissa avikkhepaṭṭhaṁ bujjhantīti—bojjhaṅgā.",
  "ps2.3:25.1_0": "Indriyānaṁ ādhipateyyaṭṭhaṁ bujjhantīti—bojjhaṅgā.",
  "ps2.3:25.2_0": "Balānaṁ akampiyaṭṭhaṁ bujjhantīti—bojjhaṅgā.",
  "ps2.3:25.3_0": "Niyyānaṭṭhaṁ bujjhantīti—bojjhaṅgā.",
  "ps2.3:25.4_0": "Maggassa hetuṭṭhaṁ bujjhantīti—bojjhaṅgā.",
  "ps2.3:25.5_0": "Satipaṭṭhānānaṁ upaṭṭhānaṭṭhaṁ bujjhantīti—bojjhaṅgā.",
  "ps2.3:25.6_0": "Sammappadhānānaṁ padahanaṭṭhaṁ bujjhantīti—bojjhaṅgā.",
  "ps2.3:25.7_0": "Iddhipādānaṁ ijjhanaṭṭhaṁ bujjhantīti—bojjhaṅgā.",
  "ps2.3:25.8_0": "Saccānaṁ tathaṭṭhaṁ bujjhantīti—bojjhaṅgā.",
  "ps2.3:25.9_0": "Payogānaṁ paṭippassaddhaṭṭhaṁ bujjhantīti—bojjhaṅgā.",
  "ps2.3:25.10_0": "Phalānaṁ sacchikiriyaṭṭhaṁ bujjhantīti—bojjhaṅgā.",
  "ps2.3:26.1_0": "Vitakkassa abhiniropanaṭṭhaṁ bujjhantīti—bojjhaṅgā.",
  "ps2.3:26.2_0": "Vicārassa upavicāraṭṭhaṁ bujjhantīti—bojjhaṅgā.",
  "ps2.3:26.3_0": "Pītiyā pharaṇaṭṭhaṁ bujjhantīti—bojjhaṅgā.",
  "ps2.3:26.4_0": "Sukhassa abhisandanaṭṭhaṁ bujjhantīti—bojjhaṅgā.",
  "ps2.3:26.5_0": "Cittassa ekaggaṭṭhaṁ bujjhantīti—bojjhaṅgā.",
  "ps2.3:27.1_0": "Āvajjanaṭṭhaṁ bujjhantīti—bojjhaṅgā.",
  "ps2.3:27.2_0": "Vijānanaṭṭhaṁ bujjhantīti—bojjhaṅgā.",
  "ps2.3:27.3_0": "Pajānanaṭṭhaṁ bujjhantīti—bojjhaṅgā.",
  "ps2.3:27.4_0": "Sañjānanaṭṭhaṁ bujjhantīti—bojjhaṅgā.",
  "ps2.3:27.5_0": "Ekodaṭṭhaṁ bujjhantīti—bojjhaṅgā.",
  "ps2.3:27.6_0": "Abhiññāya ñātaṭṭhaṁ bujjhantīti—bojjhaṅgā.",
  "ps2.3:27.7_0": "Pariññāya tīraṇaṭṭhaṁ bujjhantīti—bojjhaṅgā.",
  "ps2.3:27.8_0": "Pahānassa pariccāgaṭṭhaṁ bujjhantīti—bojjhaṅgā.",
  "ps2.3:27.9_0": "Bhāvanāya ekarasaṭṭhaṁ bujjhantīti—bojjhaṅgā.",
  "ps2.3:27.10_0": "Sacchikiriyāya phassanaṭṭhaṁ bujjhantīti—bojjhaṅgā.",
  "ps2.3:27.11_0": "Khandhānaṁ khandhaṭṭhaṁ bujjhantīti—bojjhaṅgā.",
  "ps2.3:27.12_0": "Dhātūnaṁ dhātuṭṭhaṁ bujjhantīti—bojjhaṅgā.",
  "ps2.3:27.13_0": "Āyatanānaṁ āyatanaṭṭhaṁ bujjhantīti—bojjhaṅgā.",
  "ps2.3:27.14_0": "Saṅkhatānaṁ saṅkhataṭṭhaṁ bujjhantīti—bojjhaṅgā.",
  "ps2.3:27.15_0": "Asaṅkhatassa asaṅkhataṭṭhaṁ bujjhantīti—bojjhaṅgā.",
  "ps2.3:28.1_0": "Cittaṭṭhaṁ bujjhantīti—bojjhaṅgā.",
  "ps2.3:28.2_0": "Cittānantariyaṭṭhaṁ bujjhantīti—bojjhaṅgā.",
  "ps2.3:28.3_0": "Cittassa vuṭṭhānaṭṭhaṁ bujjhantīti—bojjhaṅgā.",
  "ps2.3:28.4_0": "Cittassa vivaṭṭanaṭṭhaṁ bujjhantīti—bojjhaṅgā.",
  "ps2.3:28.5_0": "Cittassa hetuṭṭhaṁ bujjhantīti—bojjhaṅgā.",
  "ps2.3:28.6_0": "Cittassa paccayaṭṭhaṁ bujjhantīti—bojjhaṅgā.",
  "ps2.3:28.7_0": "Cittassa vatthuṭṭhaṁ bujjhantīti—bojjhaṅgā.",
  "ps2.3:28.8_0": "Cittassa bhūmaṭṭhaṁ bujjhantīti—bojjhaṅgā.",
  "ps2.3:28.9_0": "Cittassa ārammaṇaṭṭhaṁ bujjhantīti—bojjhaṅgā.",
  "ps2.3:28.10_0": "Cittassa gocaraṭṭhaṁ bujjhantīti—bojjhaṅgā.",
  "ps2.3:28.11_0": "Cittassa cariyaṭṭhaṁ bujjhantīti—bojjhaṅgā.",
  "ps2.3:28.12_0": "Cittassa gataṭṭhaṁ bujjhantīti—bojjhaṅgā.",
  "ps2.3:28.13_0": "Cittassa abhinīhāraṭṭhaṁ bujjhantīti—bojjhaṅgā.",
  "ps2.3:28.14_0": "Cittassa niyyānaṭṭhaṁ bujjhantīti—bojjhaṅgā.",
  "ps2.3:28.15_0": "Cittassa nissaraṇaṭṭhaṁ bujjhantīti—bojjhaṅgā.",
  "ps2.3:29.1_0": "Ekatte āvajjanaṭṭhaṁ bujjhantīti—bojjhaṅgā.",
  "ps2.3:29.2_0": "Ekatte vijānanaṭṭhaṁ bujjhantīti—bojjhaṅgā.",
  "ps2.3:29.3_0": "Ekatte pajānanaṭṭhaṁ bujjhantīti—bojjhaṅgā.",
  "ps2.3:29.4_0": "Ekatte sañjānanaṭṭhaṁ bujjhantīti—bojjhaṅgā.",
  "ps2.3:29.5_0": "Ekatte ekodaṭṭhaṁ bujjhantīti—bojjhaṅgā.",
  "ps2.3:29.6_0": "(…) Ekatte pakkhandanaṭṭhaṁ bujjhantīti—bojjhaṅgā.",
  "ps2.3:29.7_0": "Ekatte pasīdanaṭṭhaṁ bujjhantīti—bojjhaṅgā.",
  "ps2.3:29.8_0": "Ekatte santiṭṭhanaṭṭhaṁ bujjhantīti—bojjhaṅgā.",
  "ps2.3:29.9_0": "Ekatte vimuccanaṭṭhaṁ bujjhantīti—bojjhaṅgā.",
  "ps2.3:29.10_0": "Ekatte etaṁ santanti passanaṭṭhaṁ bujjhantīti—bojjhaṅgā.",
  "ps2.3:29.11_0": "Ekatte yānīkataṭṭhaṁ bujjhantīti—bojjhaṅgā.",
  "ps2.3:29.12_0": "Ekatte vatthukataṭṭhaṁ bujjhantīti—bojjhaṅgā.",
  "ps2.3:29.13_0": "Ekatte anuṭṭhitaṭṭhaṁ bujjhantīti—bojjhaṅgā.",
  "ps2.3:29.14_0": "Ekatte paricitaṭṭhaṁ bujjhantīti—bojjhaṅgā.",
  "ps2.3:29.15_0": "Ekatte susamāraddhaṭṭhaṁ bujjhantīti—bojjhaṅgā.",
  "ps2.3:29.16_0": "Ekatte pariggahaṭṭhaṁ bujjhantīti—bojjhaṅgā.",
  "ps2.3:29.17_0": "Ekatte parivāraṭṭhaṁ bujjhantīti—bojjhaṅgā.",
  "ps2.3:29.18_0": "Ekatte paripūraṇaṭṭhaṁ bujjhantīti—bojjhaṅgā.",
  "ps2.3:29.19_0": "Ekatte samodhānaṭṭhaṁ bujjhantīti—bojjhaṅgā.",
  "ps2.3:29.20_0": "Ekatte adhiṭṭhānaṭṭhaṁ bujjhantīti—bojjhaṅgā.",
  "ps2.3:29.21_0": "Ekatte āsevanaṭṭhaṁ bujjhantīti—bojjhaṅgā.",
  "ps2.3:29.22_0": "Ekatte bhāvanaṭṭhaṁ bujjhantīti—bojjhaṅgā.",
  "ps2.3:29.23_0": "Ekatte bahulīkammaṭṭhaṁ bujjhantīti—bojjhaṅgā.",
  "ps2.3:29.24_0": "Ekatte susamuggataṭṭhaṁ bujjhantīti—bojjhaṅgā.",
  "ps2.3:29.25_0": "Ekatte suvimuttaṭṭhaṁ bujjhantīti—bojjhaṅgā.",
  "ps2.3:29.26_0": "Ekatte bujjhanaṭṭhaṁ bujjhantīti—bojjhaṅgā.",
  "ps2.3:29.27_0": "Ekatte anubujjhanaṭṭhaṁ bujjhantīti—bojjhaṅgā.",
  "ps2.3:29.28_0": "Ekatte paṭibujjhanaṭṭhaṁ bujjhantīti—bojjhaṅgā.",
  "ps2.3:29.29_0": "Ekatte sambujjhanaṭṭhaṁ bujjhantīti—bojjhaṅgā.",
  "ps2.3:29.30_0": "Ekatte bodhanaṭṭhaṁ bujjhantīti—bojjhaṅgā.",
  "ps2.3:29.31_0": "Ekatte anubodhanaṭṭhaṁ bujjhantīti—bojjhaṅgā.",
  "ps2.3:29.32_0": "Ekatte paṭibodhanaṭṭhaṁ bujjhantīti—bojjhaṅgā.",
  "ps2.3:29.33_0": "Ekatte sambujjhanaṭṭhaṁ bujjhantīti—bojjhaṅgā.",
  "ps2.3:29.34_0": "Ekatte bodhipakkhiyaṭṭhaṁ bujjhantīti—bojjhaṅgā.",
  "ps2.3:29.35_0": "Ekatte anubodhipakkhiyaṭṭhaṁ bujjhantīti—bojjhaṅgā.",
  "ps2.3:29.36_0": "Ekatte paṭibodhipakkhiyaṭṭhaṁ bujjhantīti—bojjhaṅgā.",
  "ps2.3:29.37_0": "Ekatte sambodhipakkhiyaṭṭhaṁ bujjhantīti—bojjhaṅgā.",
  "ps2.3:29.38_0": "Ekatte jotanaṭṭhaṁ bujjhantīti—bojjhaṅgā.",
  "ps2.3:29.39_0": "Ekatte ujjotanaṭṭhaṁ bujjhantīti—bojjhaṅgā.",
  "ps2.3:29.40_0": "Ekatte anujotanaṭṭhaṁ bujjhantīti—bojjhaṅgā.",
  "ps2.3:29.41_0": "Ekatte paṭijotanaṭṭhaṁ bujjhantīti—bojjhaṅgā.",
  "ps2.3:29.42_0": "Ekatte sañjotanaṭṭhaṁ bujjhantīti—bojjhaṅgā.",
  "ps2.3:30.1_0": "Patāpanaṭṭhaṁ bujjhantīti—bojjhaṅgā.",
  "ps2.3:30.2_0": "Virocanaṭṭhaṁ bujjhantīti—bojjhaṅgā.",
  "ps2.3:30.3_0": "Kilesānaṁ santāpanaṭṭhaṁ bujjhantīti—bojjhaṅgā.",
  "ps2.3:30.4_0": "Amalaṭṭhaṁ bujjhantīti—bojjhaṅgā.",
  "ps2.3:30.5_0": "Vimalaṭṭhaṁ bujjhantīti—bojjhaṅgā.",
  "ps2.3:30.6_0": "Nimmalaṭṭhaṁ bujjhantīti—bojjhaṅgā.",
  "ps2.3:30.7_0": "Samaṭṭhaṁ bujjhantīti—bojjhaṅgā.",
  "ps2.3:30.8_0": "Samayaṭṭhaṁ bujjhantīti—bojjhaṅgā.",
  "ps2.3:30.9_0": "Vivekaṭṭhaṁ bujjhantīti—bojjhaṅgā.",
  "ps2.3:30.10_0": "Vivekacariyaṭṭhaṁ bujjhantīti—bojjhaṅgā.",
  "ps2.3:30.11_0": "Virāgaṭṭhaṁ bujjhantīti—bojjhaṅgā.",
  "ps2.3:30.12_0": "Virāgacariyaṭṭhaṁ bujjhantīti—bojjhaṅgā.",
  "ps2.3:30.13_0": "Nirodhaṭṭhaṁ bujjhantīti—bojjhaṅgā.",
  "ps2.3:30.14_0": "Nirodhacariyaṭṭhaṁ bujjhantīti—bojjhaṅgā.",
  "ps2.3:30.15_0": "Vosaggaṭṭhaṁ bujjhantīti—bojjhaṅgā.",
  "ps2.3:30.16_0": "Vosaggacariyaṭṭhaṁ bujjhantīti—bojjhaṅgā.",
  "ps2.3:30.17_0": "Vimuttaṭṭhaṁ bujjhantīti—bojjhaṅgā.",
  "ps2.3:30.18_0": "Vimutticariyaṭṭhaṁ bujjhantīti—bojjhaṅgā.",
  "ps2.3:31.1_0": "Chandaṭṭhaṁ bujjhantīti—bojjhaṅgā.",
  "ps2.3:31.2_0": "Chandassa mūlaṭṭhaṁ bujjhantīti—bojjhaṅgā.",
  "ps2.3:31.3_0": "Chandassa pādaṭṭhaṁ bujjhantīti—bojjhaṅgā.",
  "ps2.3:31.4_0": "Chandassa padhānaṭṭhaṁ bujjhantīti—bojjhaṅgā.",
  "ps2.3:31.5_0": "Chandassa ijjhanaṭṭhaṁ bujjhantīti—bojjhaṅgā.",
  "ps2.3:31.6_0": "Chandassa adhimokkhaṭṭhaṁ bujjhantīti—bojjhaṅgā.",
  "ps2.3:31.7_0": "Chandassa paggahaṭṭhaṁ bujjhantīti—bojjhaṅgā.",
  "ps2.3:31.8_0": "Chandassa upaṭṭhānaṭṭhaṁ bujjhantīti—bojjhaṅgā.",
  "ps2.3:31.9_0": "Chandassa avikkhepaṭṭhaṁ bujjhantīti—bojjhaṅgā.",
  "ps2.3:31.10_0": "Chandassa dassanaṭṭhaṁ bujjhantīti—bojjhaṅgā.",
  "ps2.3:32.1_0": "Vīriyaṭṭhaṁ bujjhantīti—bojjhaṅgā …pe…",
  "ps2.3:32.2_0": "cittaṭṭhaṁ bujjhantīti—bojjhaṅgā …pe…",
  "ps2.3:32.3_0": "vīmaṁsaṭṭhaṁ bujjhantīti—bojjhaṅgā.",
  "ps2.3:32.4_0": "Vīmaṁsāya mūlaṭṭhaṁ bujjhantīti—bojjhaṅgā.",
  "ps2.3:32.5_0": "Vīmaṁsāya pādaṭṭhaṁ bujjhantīti—bojjhaṅgā.",
  "ps2.3:32.6_0": "Vīmaṁsāya padhānaṭṭhaṁ bujjhantīti—bojjhaṅgā.",
  "ps2.3:32.7_0": "Vīmaṁsāya ijjhanaṭṭhaṁ bujjhantīti—bojjhaṅgā.",
  "ps2.3:32.8_0": "Vīmaṁsāya adhimokkhaṭṭhaṁ bujjhantīti—bojjhaṅgā.",
  "ps2.3:32.9_0": "Vīmaṁsāya paggahaṭṭhaṁ bujjhantīti—bojjhaṅgā.",
  "ps2.3:32.10_0": "Vīmaṁsāya upaṭṭhānaṭṭhaṁ bujjhantīti—bojjhaṅgā.",
  "ps2.3:32.11_0": "Vīmaṁsāya avikkhepaṭṭhaṁ bujjhantīti—bojjhaṅgā.",
  "ps2.3:32.12_0": "Vīmaṁsāya dassanaṭṭhaṁ bujjhantīti—bojjhaṅgā.",
  "ps2.3:33.1_0": "Dukkhaṭṭhaṁ bujjhantīti—bojjhaṅgā.",
  "ps2.3:33.2_0": "Dukkhassa pīḷanaṭṭhaṁ bujjhantīti—bojjhaṅgā.",
  "ps2.3:33.3_0": "Dukkhassa saṅkhataṭṭhaṁ bujjhantīti—bojjhaṅgā.",
  "ps2.3:33.4_0": "Dukkhassa santāpaṭṭhaṁ bujjhantīti—bojjhaṅgā.",
  "ps2.3:33.5_0": "Dukkhassa vipariṇāmaṭṭhaṁ bujjhantīti—bojjhaṅgā.",
  "ps2.3:33.6_0": "Samudayaṭṭhaṁ bujjhantīti—bojjhaṅgā.",
  "ps2.3:33.7_0": "Samudayassa āyūhanaṭṭhaṁ … nidānaṭṭhaṁ … saññogaṭṭhaṁ … palibodhaṭṭhaṁ bujjhantīti—bojjhaṅgā.",
  "ps2.3:33.8_0": "Nirodhaṭṭhaṁ bujjhantīti—bojjhaṅgā.",
  "ps2.3:33.9_0": "Nirodhassa nissaraṇaṭṭhaṁ … vivekaṭṭhaṁ … asaṅkhataṭṭhaṁ … amataṭṭhaṁ bujjhantīti—bojjhaṅgā.",
  "ps2.3:33.10_0": "Maggaṭṭhaṁ bujjhantīti—bojjhaṅgā.",
  "ps2.3:33.11_0": "Maggassa niyyānaṭṭhaṁ … hetuṭṭhaṁ … dassanaṭṭhaṁ … ādhipateyyaṭṭhaṁ bujjhantīti—bojjhaṅgā.",
  "ps2.3:34.1_0": "Tathaṭṭhaṁ bujjhantīti—bojjhaṅgā.",
  "ps2.3:34.2_0": "Anattaṭṭhaṁ bujjhantīti—bojjhaṅgā.",
  "ps2.3:34.3_0": "Saccaṭṭhaṁ bujjhantīti—bojjhaṅgā.",
  "ps2.3:34.4_0": "Paṭivedhaṭṭhaṁ bujjhantīti—bojjhaṅgā.",
  "ps2.3:34.5_0": "Abhijānanaṭṭhaṁ bujjhantīti—bojjhaṅgā.",
  "ps2.3:34.6_0": "Parijānanaṭṭhaṁ bujjhantīti—bojjhaṅgā.",
  "ps2.3:34.7_0": "Dhammaṭṭhaṁ bujjhantīti—bojjhaṅgā.",
  "ps2.3:34.8_0": "Dhātuṭṭhaṁ bujjhantīti—bojjhaṅgā.",
  "ps2.3:34.9_0": "Ñātaṭṭhaṁ bujjhantīti—bojjhaṅgā.",
  "ps2.3:34.10_0": "Sacchikiriyaṭṭhaṁ bujjhantīti—bojjhaṅgā.",
  "ps2.3:34.11_0": "Phassanaṭṭhaṁ bujjhantīti—bojjhaṅgā.",
  "ps2.3:34.12_0": "Abhisamayaṭṭhaṁ bujjhantīti—bojjhaṅgā.",
  "ps2.3:35.1_0": "Nekkhammaṁ bujjhantīti—bojjhaṅgā.",
  "ps2.3:35.2_0": "Abyāpādaṁ bujjhantīti—bojjhaṅgā.",
  "ps2.3:35.3_0": "Ālokasaññaṁ bujjhantīti—bojjhaṅgā.",
  "ps2.3:35.4_0": "Avikkhepaṁ bujjhantīti—bojjhaṅgā.",
  "ps2.3:35.5_0": "Dhammavavatthānaṁ bujjhantīti—bojjhaṅgā.",
  "ps2.3:35.6_0": "Ñāṇaṁ bujjhantīti—bojjhaṅgā.",
  "ps2.3:35.7_0": "Pāmojjaṁ bujjhantīti—bojjhaṅgā.",
  "ps2.3:35.8_0": "Paṭhamaṁ jhānaṁ bujjhantīti—bojjhaṅgā …pe…",
  "ps2.3:35.9_0": "arahattamaggaṁ bujjhantīti—bojjhaṅgā.",
  "ps2.3:35.10_0": "Arahattaphalasamāpattiṁ bujjhantīti—bojjhaṅgā.",
  "ps2.3:36.1_0": "Adhimokkhaṭṭhena saddhindriyaṁ bujjhantīti—bojjhaṅgā …pe…",
  "ps2.3:36.2_0": "dassanaṭṭhena paññindriyaṁ bujjhantīti—bojjhaṅgā.",
  "ps2.3:36.3_0": "Assaddhiye akampiyaṭṭhena saddhābalaṁ bujjhantīti—bojjhaṅgā …pe…",
  "ps2.3:36.4_0": "avijjāya akampiyaṭṭhena paññābalaṁ bujjhantīti—bojjhaṅgā.",
  "ps2.3:36.5_0": "Upaṭṭhānaṭṭhena satisambojjhaṅgaṁ bujjhantīti—bojjhaṅgā …pe…",
  "ps2.3:36.6_0": "paṭisaṅkhānaṭṭhena upekkhāsambojjhaṅgaṁ bujjhantīti—bojjhaṅgā.",
  "ps2.3:37.1_0": "Dassanaṭṭhena sammādiṭṭhiṁ bujjhantīti—bojjhaṅgā …pe…",
  "ps2.3:37.2_0": "avikkhepaṭṭhena sammāsamādhiṁ bujjhantīti—bojjhaṅgā.",
  "ps2.3:37.3_0": "Ādhipateyyaṭṭhena indriyaṁ bujjhantīti—bojjhaṅgā.",
  "ps2.3:37.4_0": "Akampiyaṭṭhena balaṁ bujjhantīti—bojjhaṅgā.",
  "ps2.3:37.5_0": "Niyyānaṭṭhaṁ bujjhantīti—bojjhaṅgā.",
  "ps2.3:37.6_0": "Hetuṭṭhena maggaṁ bujjhantīti—bojjhaṅgā.",
  "ps2.3:37.7_0": "Upaṭṭhānaṭṭhena satipaṭṭhānaṁ bujjhantīti—bojjhaṅgā.",
  "ps2.3:37.8_0": "Padahanaṭṭhena sammappadhānaṁ bujjhantīti—bojjhaṅgā.",
  "ps2.3:37.9_0": "Ijjhanaṭṭhena iddhipādaṁ bujjhantīti—bojjhaṅgā.",
  "ps2.3:37.10_0": "Tathaṭṭhena saccaṁ bujjhantīti—bojjhaṅgā.",
  "ps2.3:37.11_0": "Avikkhepaṭṭhena samathaṁ bujjhantīti—bojjhaṅgā.",
  "ps2.3:37.12_0": "Anupassanaṭṭhena vipassanaṁ …pe…",
  "ps2.3:37.13_0": "ekarasaṭṭhena samathavipassanaṁ bujjhantīti—bojjhaṅgā.",
  "ps2.3:37.14_0": "Anativattanaṭṭhena yuganaddhaṁ bujjhantīti—bojjhaṅgā.",
  "ps2.3:37.15_0": "Saṁvaraṭṭhena sīlavisuddhiṁ bujjhantīti—bojjhaṅgā.",
  "ps2.3:37.16_0": "Avikkhepaṭṭhena cittavisuddhiṁ bujjhantīti—bojjhaṅgā.",
  "ps2.3:37.17_0": "Dassanaṭṭhena diṭṭhivisuddhiṁ bujjhantīti—bojjhaṅgā.",
  "ps2.3:37.18_0": "Muttaṭṭhena vimokkhaṁ bujjhantīti—bojjhaṅgā.",
  "ps2.3:37.19_0": "Paṭivedhaṭṭhena vijjaṁ bujjhantīti—bojjhaṅgā.",
  "ps2.3:37.20_0": "Pariccāgaṭṭhena vimuttiṁ bujjhantīti—bojjhaṅgā.",
  "ps2.3:37.21_0": "Samucchedaṭṭhena khaye ñāṇaṁ bujjhantīti—bojjhaṅgā.",
  "ps2.3:37.22_0": "Paṭippassaddhaṭṭhena anuppāde ñāṇaṁ bujjhantīti—bojjhaṅgā.",
  "ps2.3:38.1_0": "Chandaṁ mūlaṭṭhena bujjhantīti—bojjhaṅgā.",
  "ps2.3:38.2_0": "Manasikāraṁ samuṭṭhānaṭṭhena bujjhantīti—bojjhaṅgā.",
  "ps2.3:38.3_0": "Phassaṁ samodhānaṭṭhena bujjhantīti—bojjhaṅgā.",
  "ps2.3:38.4_0": "Vedanaṁ samosaraṇaṭṭhena bujjhantīti—bojjhaṅgā.",
  "ps2.3:38.5_0": "Samādhiṁ pamukhaṭṭhena bujjhantīti—bojjhaṅgā.",
  "ps2.3:38.6_0": "Satiṁ ādhipateyyaṭṭhena bujjhantīti—bojjhaṅgā.",
  "ps2.3:38.7_0": "Paññaṁ taduttaraṭṭhena bujjhantīti—bojjhaṅgā.",
  "ps2.3:38.8_0": "Vimuttiṁ sāraṭṭhena bujjhantīti—bojjhaṅgā.",
  "ps2.3:38.9_0": "Amatogadhaṁ nibbānaṁ pariyosānaṭṭhena bujjhantīti—bojjhaṅgā.",
  "ps2.3:39.1_0": "Sāvatthinidānaṁ.",
  "ps2.3:39.2_0": "Tatra kho āyasmā sāriputto bhikkhū āmantesi—",
  "ps2.3:39.3_0": "“āvuso bhikkhavo”ti.",
  "ps2.3:39.4_0": "“Āvuso”ti kho te bhikkhū āyasmato sāriputtassa paccassosuṁ.",
  "ps2.3:39.5_0": "Āyasmā sāriputto etadavoca—",
  "ps2.3:40.1_0": "“Sattime, āvuso, bojjhaṅgā.",
  "ps2.3:40.2_0": "Katame satta?",
  "ps2.3:40.3_0": "Satisambojjhaṅgo, dhammavicayasambojjhaṅgo …pe…",
  "ps2.3:40.4_0": "upekkhāsambojjhaṅgo—",
  "ps2.3:40.5_0": "ime kho, āvuso, satta bojjhaṅgā.",
  "ps2.3:40.6_0": "Imesaṁ khvāhaṁ, āvuso,",
  "ps2.3:40.6_1": "sattannaṁ bojjhaṅgānaṁ yena yena bojjhaṅgena ākaṅkhāmi pubbaṇhasamayaṁ viharituṁ,",
  "ps2.3:40.6_2": "tena tena bojjhaṅgena pubbaṇhasamayaṁ viharāmi.",
  "ps2.3:40.7_0": "Yena yena bojjhaṅgena ākaṅkhāmi majjhanhikasamayaṁ …pe…",
  "ps2.3:40.8_0": "sāyanhasamayaṁ viharituṁ, tena tena bojjhaṅgena sāyanhasamayaṁ viharāmi.",
  "ps2.3:40.9_0": "Satisambojjhaṅgo iti ce me, ‘āvuso, hoti, appamāṇo’ti me hoti, ‘susamāraddho’ti me hoti.",
  "ps2.3:40.10_0": "Tiṭṭhantañca naṁ ‘tiṭṭhatī’ti pajānāmi.",
  "ps2.3:40.11_0": "Sacepi me cavati, ‘idappaccayā me cavatī’ti pajānāmi.",
  "ps2.3:40.12_0": "Dhammavicayasambojjhaṅgo …pe…",
  "ps2.3:40.13_0": "upekkhāsambojjhaṅgo iti ce me, āvuso, hoti, ‘appamāṇo’ti me hoti, ‘susamāraddho’ti me hoti.",
  "ps2.3:40.14_0": "Tiṭṭhantañca naṁ ‘tiṭṭhatī’ti pajānāmi.",
  "ps2.3:40.15_0": "Sacepi me cavati, ‘idappaccayā me cavatī’ti pajānāmi.",
  "ps2.3:41.1_0": "Seyyathāpi, āvuso, rañño vā rājamahāmattassa vā nānārattānaṁ dussānaṁ dussakaraṇḍako pūro assa.",
  "ps2.3:41.2_0": "So yaññadeva dussayugaṁ ākaṅkheyya pubbaṇhasamayaṁ pārupituṁ,",
  "ps2.3:41.2_1": "taṁ tadeva dussayugaṁ pubbaṇhasamayaṁ pārupeyya.",
  "ps2.3:41.3_0": "Yaññadeva dussayugaṁ ākaṅkheyya majjhanhikasamayaṁ …pe…",
  "ps2.3:41.4_0": "sāyanhasamayaṁ pārupituṁ, taṁ tadeva dussayugaṁ sāyanhasamayaṁ pārupeyya.",
  "ps2.3:41.5_0": "Evameva khvāhaṁ, āvuso,",
  "ps2.3:41.5_1": "imesaṁ sattannaṁ bojjhaṅgānaṁ yena yena bojjhaṅgena ākaṅkhāmi pubbaṇhasamayaṁ viharituṁ,",
  "ps2.3:41.5_2": "tena tena bojjhaṅgena pubbaṇhasamayaṁ viharāmi.",
  "ps2.3:41.6_0": "Yena yena bojjhaṅgena ākaṅkhāmi majjhanhikasamayaṁ …pe…",
  "ps2.3:41.7_0": "sāyanhasamayaṁ viharituṁ, tena tena bojjhaṅgena sāyanhasamayaṁ viharāmi.",
  "ps2.3:41.8_0": "Satisambojjhaṅgo iti ce me, āvuso, hoti, ‘appamāṇo’ti me hoti, ‘susamāraddho’ti me hoti.",
  "ps2.3:41.9_0": "Tiṭṭhantañca naṁ ‘tiṭṭhatī’ti pajānāmi.",
  "ps2.3:41.10_0": "Sacepi me cavati, ‘idappaccayā me cavatī’ti pajānāmi …pe…",
  "ps2.3:41.11_0": "upekkhāsambojjhaṅgo iti ce me, āvuso, hoti, ‘appamāṇo’ti me hoti, ‘susamāraddho’ti me hoti.",
  "ps2.3:41.12_0": "Tiṭṭhantañca naṁ ‘tiṭṭhatī’ti pajānāmi.",
  "ps2.3:41.13_0": "Sacepi me cavati, ‘idappaccayā me cavatī’ti pajānāmi”.",
  "ps2.3:42.0_0": "2.3.2. Suttantaniddesa",
  "ps2.3:42.1_0": "Kathaṁ <b>satisambojjhaṅgo iti ce me hotī</b>ti bojjhaṅgo?",
  "ps2.3:42.2_0": "Yāvatā nirodhūpaṭṭhāti tāvatā satisambojjhaṅgo.",
  "ps2.3:42.3_0": "Iti ce me hotīti bojjhaṅgo.",
  "ps2.3:42.4_0": "Seyyathāpi telappadīpassa jhāyato yāvatā acci tāvatā vaṇṇo, yāvatā vaṇṇo tāvatā acci.",
  "ps2.3:42.5_0": "Evameva yāvatā nirodhūpaṭṭhāti tāvatā satisambojjhaṅgo.",
  "ps2.3:42.6_0": "Iti ce me hotīti bojjhaṅgo.",
  "ps2.3:43.1_0": "Kathaṁ <b>appamāṇo iti ce me hotī</b>ti bojjhaṅgo?",
  "ps2.3:43.2_0": "Pamāṇabaddhā kilesā,",
  "ps2.3:43.2_1": "sabbe ca pariyuṭṭhānā,",
  "ps2.3:43.2_2": "ye ca saṅkhārā ponobhavikā appamāṇo nirodho acalaṭṭhena asaṅkhataṭṭhena.",
  "ps2.3:43.3_0": "Yāvatā nirodhūpaṭṭhāti tāvatā appamāṇo.",
  "ps2.3:43.4_0": "Iti ce me hotīti bojjhaṅgo.",
  "ps2.3:44.1_0": "Kathaṁ <b>susamāraddho iti ce me hotī</b>ti bojjhaṅgo?",
  "ps2.3:44.2_0": "Visamā kilesā,",
  "ps2.3:44.2_1": "sabbe ca pariyuṭṭhānā,",
  "ps2.3:44.2_2": "ye ca saṅkhārā ponobhavikā,",
  "ps2.3:44.2_3": "samadhammo nirodho santaṭṭhena paṇītaṭṭhena.",
  "ps2.3:44.3_0": "Yāvatā nirodhūpaṭṭhāti tāvatā susamāraddho iti ce me hotīti bojjhaṅgo.",
  "ps2.3:45.1_0": "Kathaṁ <b>“tiṭṭhantañca naṁ tiṭṭhatī”ti pajānāmi; sacepi cavati “idappaccayā cavatī”ti pajānāmi?</b>",
  "ps2.3:45.2_0": "Katihākārehi satisambojjhaṅgo tiṭṭhati?",
  "ps2.3:45.3_0": "Katihākārehi satisambojjhaṅgo cavati?",
  "ps2.3:45.4_0": "Aṭṭhahākārehi satisambojjhaṅgo tiṭṭhati.",
  "ps2.3:45.5_0": "Aṭṭhahākārehi satisambojjhaṅgo cavati.",
  "ps2.3:46.1_0": "Katamehi <b>aṭṭhahākārehi satisambojjhaṅgo tiṭṭhati?</b>",
  "ps2.3:46.2_0": "Anuppādaṁ āvajjitattā satisambojjhaṅgo tiṭṭhati,",
  "ps2.3:46.2_1": "uppādaṁ anāvajjitattā satisambojjhaṅgo tiṭṭhati,",
  "ps2.3:46.2_2": "appavattaṁ āvajjitattā satisambojjhaṅgo tiṭṭhati,",
  "ps2.3:46.2_3": "pavattaṁ anāvajjitattā satisambojjhaṅgo tiṭṭhati,",
  "ps2.3:46.2_4": "animittaṁ āvajjitattā satisambojjhaṅgo tiṭṭhati,",
  "ps2.3:46.2_5": "nimittaṁ anāvajjitattā satisambojjhaṅgo tiṭṭhati,",
  "ps2.3:46.2_6": "nirodhaṁ āvajjitattā satisambojjhaṅgo tiṭṭhati,",
  "ps2.3:46.2_7": "saṅkhāre anāvajjitattā satisambojjhaṅgo tiṭṭhati—",
  "ps2.3:46.3_0": "imehi aṭṭhahākārehi satisambojjhaṅgo tiṭṭhati.",
  "ps2.3:47.1_0": "Katamehi <b>aṭṭhahākārehi satisambojjhaṅgo cavati?</b>",
  "ps2.3:47.2_0": "Uppādaṁ āvajjitattā satisambojjhaṅgo cavati,",
  "ps2.3:47.2_1": "anuppādaṁ anāvajjitattā satisambojjhaṅgo cavati,",
  "ps2.3:47.2_2": "pavattaṁ āvajjitattā satisambojjhaṅgo cavati,",
  "ps2.3:47.2_3": "appavattaṁ anāvajjitattā satisambojjhaṅgo cavati,",
  "ps2.3:47.2_4": "nimittaṁ āvajjitattā satisambojjhaṅgo cavati,",
  "ps2.3:47.2_5": "animittaṁ anāvajjitattā satisambojjhaṅgo cavati,",
  "ps2.3:47.2_6": "saṅkhāre āvajjitattā satisambojjhaṅgo cavati,",
  "ps2.3:47.2_7": "nirodhaṁ anāvajjitattā satisambojjhaṅgo cavati—",
  "ps2.3:47.3_0": "imehi aṭṭhahākārehi satisambojjhaṅgo cavati.",
  "ps2.3:47.4_0": "Evaṁ “tiṭṭhantañca naṁ tiṭṭhatī”ti pajānāmi; sacepi cavati, “idappaccayā me cavatī”ti pajānāmi …pe….",
  "ps2.3:48.1_0": "Kathaṁ <b>upekkhāsambojjhaṅgo iti ce me hotī</b>ti bojjhaṅgo?",
  "ps2.3:48.2_0": "Yāvatā nirodhūpaṭṭhāti tāvatā upekkhāsambojjhaṅgo iti ce me hotīti bojjhaṅgo.",
  "ps2.3:48.3_0": "Seyyathāpi telappadīpassa jhāyato yāvatā acci tāvatā vaṇṇo, yāvatā vaṇṇo tāvatā acci.",
  "ps2.3:48.4_0": "Evameva yāvatā nirodhūpaṭṭhāti tāvatā upekkhāsambojjhaṅgo iti ce hotīti bojjhaṅgo.",
  "ps2.3:49.1_0": "Kathaṁ <b>appamāṇo iti ce hotī</b>ti bojjhaṅgo?",
  "ps2.3:49.2_0": "Pamāṇabaddhā kilesā,",
  "ps2.3:49.2_1": "sabbe ca pariyuṭṭhānā,",
  "ps2.3:49.2_2": "ye ca saṅkhārā ponobhavikā appamāṇo nirodho acalaṭṭhena asaṅkhataṭṭhena.",
  "ps2.3:49.3_0": "Yāvatā nirodhūpaṭṭhāti tāvatā appamāṇo iti ce hotīti bojjhaṅgo.",
  "ps2.3:50.1_0": "Kathaṁ <b>susamāraddho iti ce hotī</b>ti bojjhaṅgo?",
  "ps2.3:50.2_0": "Visamā kilesā,",
  "ps2.3:50.2_1": "sabbe ca pariyuṭṭhānā,",
  "ps2.3:50.2_2": "ye ca saṅkhārā ponobhavikā samadhammo nirodho santaṭṭhena paṇītaṭṭhena.",
  "ps2.3:50.3_0": "Yāvatā nirodhūpaṭṭhāti tāvatā susamāraddho iti ce hotīti bojjhaṅgo.",
  "ps2.3:51.1_0": "Kathaṁ <b>“tiṭṭhantañca naṁ tiṭṭhatī”ti pajānāmi;",
  "ps2.3:51.1_1": "sacepi cavati “idappaccayā me cavatī”ti pajānāmi?</b>",
  "ps2.3:51.2_0": "Katihākārehi upekkhāsambojjhaṅgo tiṭṭhati?",
  "ps2.3:51.3_0": "Katihākārehi upekkhāsambojjhaṅgo cavati?",
  "ps2.3:51.4_0": "Aṭṭhahākārehi upekkhāsambojjhaṅgo tiṭṭhati.",
  "ps2.3:51.5_0": "Aṭṭhahākārehi upekkhāsambojjhaṅgo cavati.",
  "ps2.3:52.1_0": "Katamehi <b>aṭṭhahākārehi upekkhāsambojjhaṅgo tiṭṭhati?</b>",
  "ps2.3:52.2_0": "Anuppādaṁ āvajjitattā upekkhāsambojjhaṅgo tiṭṭhati,",
  "ps2.3:52.2_1": "uppādaṁ anāvajjitattā upekkhāsambojjhaṅgo tiṭṭhati,",
  "ps2.3:52.2_2": "appavattaṁ āvajjitattā upekkhāsambojjhaṅgo tiṭṭhati,",
  "ps2.3:52.2_3": "pavattaṁ anāvajjitattā upekkhāsambojjhaṅgo tiṭṭhati,",
  "ps2.3:52.2_4": "animittaṁ āvajjitattā upekkhāsambojjhaṅgo tiṭṭhati,",
  "ps2.3:52.2_5": "nimittaṁ anāvajjitattā upekkhāsambojjhaṅgo tiṭṭhati,",
  "ps2.3:52.2_6": "nirodhaṁ āvajjitattā upekkhāsambojjhaṅgo tiṭṭhati,",
  "ps2.3:52.2_7": "saṅkhāre anāvajjitattā upekkhāsambojjhaṅgo tiṭṭhati—",
  "ps2.3:52.3_0": "imehi aṭṭhahākārehi upekkhāsambojjhaṅgo tiṭṭhati.",
  "ps2.3:53.1_0": "Katamehi <b>aṭṭhahākārehi upekkhāsambojjhaṅgo cavati?</b>",
  "ps2.3:53.2_0": "Uppādaṁ āvajjitattā upekkhāsambojjhaṅgo cavati,",
  "ps2.3:53.2_1": "anuppādaṁ anāvajjitattā upekkhāsambojjhaṅgo cavati,",
  "ps2.3:53.2_2": "pavattaṁ āvajjitattā upekkhāsambojjhaṅgo cavati,",
  "ps2.3:53.2_3": "appavattaṁ anāvajjitattā upekkhāsambojjhaṅgo cavati,",
  "ps2.3:53.2_4": "nimittaṁ āvajjitattā upekkhāsambojjhaṅgo cavati,",
  "ps2.3:53.2_5": "animittaṁ anāvajjitattā upekkhāsambojjhaṅgo cavati,",
  "ps2.3:53.2_6": "saṅkhāre āvajjitattā upekkhāsambojjhaṅgo cavati,",
  "ps2.3:53.2_7": "nirodhaṁ anāvajjitattā upekkhāsambojjhaṅgo cavati—",
  "ps2.3:53.3_0": "imehi aṭṭhahākārehi upekkhāsambojjhaṅgo cavati.",
  "ps2.3:53.4_0": "Evaṁ “tiṭṭhantañca naṁ tiṭṭhatī”ti pajānāmi; sacepi cavati, “idappaccayā me cavatī”ti pajānāmi.",
  "ps2.3:53.5_0": "Bojjhaṅgakathā niṭṭhitā."
}