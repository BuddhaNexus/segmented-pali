{
  "ps1.9:0.1_0": "Paṭisambhidāmagga",
  "ps1.9:0.2_0": "1Mahāvagga",
  "ps1.9:0.3_0": "1.9. Maggakathā",
  "ps1.9:1.1_0": "Maggoti kenaṭṭhena maggo?",
  "ps1.9:1.2_0": "Sotāpattimaggakkhaṇe dassanaṭṭhena sammādiṭṭhi micchādiṭṭhiyā pahānāya maggo ceva hetu ca,",
  "ps1.9:1.2_1": "sahajātānaṁ dhammānaṁ upatthambhanāya maggo ceva hetu ca,",
  "ps1.9:1.2_2": "kilesānaṁ pariyādānāya maggo ceva hetu ca,",
  "ps1.9:1.2_3": "paṭivedhādivisodhanāya maggo ceva hetu ca,",
  "ps1.9:1.2_4": "cittassa adhiṭṭhānāya maggo ceva hetu ca,",
  "ps1.9:1.2_5": "cittassa vodānāya maggo ceva hetu ca,",
  "ps1.9:1.2_6": "visesādhigamāya maggo ceva hetu ca,",
  "ps1.9:1.2_7": "uttaripaṭivedhāya maggo ceva hetu ca,",
  "ps1.9:1.2_8": "saccābhisamayāya maggo ceva hetu ca,",
  "ps1.9:1.2_9": "nirodhe patiṭṭhāpanāya maggo ceva hetu ca.",
  "ps1.9:2.1_0": "Abhiniropanaṭṭhena sammāsaṅkappo micchāsaṅkappassa pahānāya maggo ceva hetu ca,",
  "ps1.9:2.1_1": "sahajātānaṁ dhammānaṁ upatthambhanāya maggo ceva hetu ca,",
  "ps1.9:2.1_2": "kilesānaṁ pariyādānāya maggo ceva hetu ca,",
  "ps1.9:2.1_3": "paṭivedhādivisodhanāya maggo ceva hetu ca,",
  "ps1.9:2.1_4": "cittassa adhiṭṭhānāya maggo ceva hetu ca,",
  "ps1.9:2.1_5": "cittassa vodānāya maggo ceva hetu ca,",
  "ps1.9:2.1_6": "visesādhigamāya maggo ceva hetu ca,",
  "ps1.9:2.1_7": "uttaripaṭivedhāya maggo ceva hetu ca,",
  "ps1.9:2.1_8": "saccābhisamayāya maggo ceva hetu ca,",
  "ps1.9:2.1_9": "nirodhe patiṭṭhāpanāya maggo ceva hetu ca.",
  "ps1.9:3.1_0": "Pariggahaṭṭhena sammāvācā micchāvācāya pahānāya maggo ceva hetu ca,",
  "ps1.9:3.1_1": "sahajātānaṁ dhammānaṁ upatthambhanāya maggo ceva hetu ca,",
  "ps1.9:3.1_2": "kilesānaṁ pariyādānāya maggo ceva hetu ca,",
  "ps1.9:3.1_3": "paṭivedhādivisodhanāya maggo ceva hetu ca,",
  "ps1.9:3.1_4": "cittassa adhiṭṭhānāya maggo ceva hetu ca,",
  "ps1.9:3.1_5": "cittassa vodānāya maggo ceva hetu ca,",
  "ps1.9:3.1_6": "visesādhigamāya maggo ceva hetu ca,",
  "ps1.9:3.1_7": "uttaripaṭivedhāya maggo ceva hetu ca,",
  "ps1.9:3.1_8": "saccābhisamayāya maggo ceva hetu ca,",
  "ps1.9:3.1_9": "nirodhe patiṭṭhāpanāya maggo ceva hetu ca.",
  "ps1.9:4.1_0": "Samuṭṭhānaṭṭhena sammākammanto micchākammantassa pahānāya maggo ceva hetu ca,",
  "ps1.9:4.1_1": "sahajātānaṁ dhammānaṁ upatthambhanāya maggo ceva hetu ca,",
  "ps1.9:4.1_2": "kilesānaṁ pariyādānāya maggo ceva hetu ca paṭivedhādivisodhanāya maggo ceva hetu ca,",
  "ps1.9:4.1_3": "cittassa adhiṭṭhānāya maggo ceva hetu ca,",
  "ps1.9:4.1_4": "cittassa vodānāya maggo ceva hetu ca,",
  "ps1.9:4.1_5": "visesādhigamāya maggo ceva hetu ca,",
  "ps1.9:4.1_6": "uttaripaṭivedhāya maggo ceva hetu ca,",
  "ps1.9:4.1_7": "saccābhisamayāya maggo ceva hetu ca,",
  "ps1.9:4.1_8": "nirodhe patiṭṭhāpanāya maggo ceva hetu ca.",
  "ps1.9:5.1_0": "Vodānaṭṭhena sammāājīvo micchāājīvassa pahānāya maggo ceva hetu ca …pe…",
  "ps1.9:5.2_0": "paggahaṭṭhena sammāvāyāmo micchāvāyāmassa pahānāya maggo ceva hetu ca …pe…",
  "ps1.9:5.3_0": "upaṭṭhānaṭṭhena sammāsati micchāsatiyā pahānāya maggo ceva hetu ca …pe…",
  "ps1.9:5.4_0": "avikkhepaṭṭhena sammāsamādhi micchāsamādhissa pahānāya maggo ceva hetu ca,",
  "ps1.9:5.4_1": "sahajātānaṁ dhammānaṁ upatthambhanāya maggo ceva hetu ca,",
  "ps1.9:5.4_2": "kilesānaṁ pariyādānāya maggo ceva hetu ca,",
  "ps1.9:5.4_3": "paṭivedhādivisodhanāya maggo ceva hetu ca,",
  "ps1.9:5.4_4": "cittassa adhiṭṭhānāya maggo ceva hetu ca,",
  "ps1.9:5.4_5": "cittassa vodānāya maggo ceva hetu ca,",
  "ps1.9:5.4_6": "visesādhigamāya maggo ceva hetu ca,",
  "ps1.9:5.4_7": "uttaripaṭivedhāya maggo ceva hetu ca,",
  "ps1.9:5.4_8": "saccābhisamayāya maggo ceva hetu ca,",
  "ps1.9:5.4_9": "nirodhe patiṭṭhāpanāya maggo ceva hetu ca.",
  "ps1.9:6.1_0": "Sakadāgāmimaggakkhaṇe dassanaṭṭhena sammādiṭṭhi …pe…",
  "ps1.9:6.2_0": "avikkhepaṭṭhena sammāsamādhi oḷārikassa kāmarāgasaññojanassa paṭighasaññojanassa oḷārikassa kāmarāgānusayassa",
  "ps1.9:6.2_1": "paṭighānusayassa pahānāya maggo ceva hetu ca,",
  "ps1.9:6.2_2": "sahajātānaṁ dhammānaṁ upatthambhanāya maggo ceva hetu ca,",
  "ps1.9:6.2_3": "kilesānaṁ pariyādānāya maggo ceva hetu ca,",
  "ps1.9:6.2_4": "paṭivedhādivisodhanāya maggo ceva hetu ca,",
  "ps1.9:6.2_5": "cittassa adhiṭṭhānāya maggo ceva hetu ca,",
  "ps1.9:6.2_6": "cittassa vodānāya maggo ceva hetu ca,",
  "ps1.9:6.2_7": "visesādhigamāya maggo ceva hetu ca,",
  "ps1.9:6.2_8": "uttaripaṭivedhāya maggo ceva hetu ca,",
  "ps1.9:6.2_9": "saccābhisamayāya maggo ceva hetu ca,",
  "ps1.9:6.2_10": "nirodhe patiṭṭhāpanāya maggo ceva hetu ca.",
  "ps1.9:7.1_0": "Anāgāmimaggakkhaṇe dassanaṭṭhena sammādiṭṭhi …pe…",
  "ps1.9:7.2_0": "avikkhepaṭṭhena sammāsamādhi anusahagatassa kāmarāgasaññojanassa paṭighasaññojanassa,",
  "ps1.9:7.2_1": "anusahagatassa kāmarāgānusayassa paṭighānusayassa pahānāya maggo ceva hetu ca,",
  "ps1.9:7.2_2": "sahajātānaṁ dhammānaṁ upatthambhanāya maggo ceva hetu ca,",
  "ps1.9:7.2_3": "kilesānaṁ pariyādānāya maggo ceva hetu ca,",
  "ps1.9:7.2_4": "paṭivedhādivisodhanāya maggo ceva hetu ca,",
  "ps1.9:7.2_5": "cittassa adhiṭṭhānāya maggo ceva hetu ca,",
  "ps1.9:7.2_6": "cittassa vodānāya maggo ceva hetu ca,",
  "ps1.9:7.2_7": "visesādhigamāya maggo ceva hetu ca,",
  "ps1.9:7.2_8": "uttaripaṭivedhāya maggo ceva hetu ca,",
  "ps1.9:7.2_9": "saccābhisamayāya maggo ceva hetu ca,",
  "ps1.9:7.2_10": "nirodhe patiṭṭhāpanāya maggo ceva hetu ca.",
  "ps1.9:8.1_0": "Arahattamaggakkhaṇe dassanaṭṭhena sammādiṭṭhi …pe…",
  "ps1.9:8.2_0": "avikkhepaṭṭhena sammāsamādhi rūparāgassa arūparāgassa mānassa uddhaccassa avijjāya,",
  "ps1.9:8.2_1": "mānānusayassa bhavarāgānusayassa avijjānusayassa pahānāya maggo ceva hetu ca,",
  "ps1.9:8.2_2": "sahajātānaṁ dhammānaṁ upatthambhanāya maggo ceva hetu ca,",
  "ps1.9:8.2_3": "kilesānaṁ pariyādānāya maggo ceva hetu ca,",
  "ps1.9:8.2_4": "paṭivedhādivisodhanāya maggo ceva hetu ca,",
  "ps1.9:8.2_5": "cittassa adhiṭṭhānāya maggo ceva hetu ca, cittassa,",
  "ps1.9:8.2_6": "vodānāya maggo ceva hetu ca,",
  "ps1.9:8.2_7": "visesādhigamāya maggo ceva hetu ca,",
  "ps1.9:8.2_8": "uttaripaṭivedhāya maggo ceva hetu ca,",
  "ps1.9:8.2_9": "saccābhisamayāya maggo ceva, hetu ca,",
  "ps1.9:8.2_10": "nirodhe patiṭṭhāpanāya maggo ceva hetu ca.",
  "ps1.9:9.1_0": "Dassanamaggo sammādiṭṭhi,",
  "ps1.9:9.1_1": "abhiniropanamaggo sammāsaṅkappo,",
  "ps1.9:9.1_2": "pariggahamaggo sammāvācā,",
  "ps1.9:9.1_3": "samuṭṭhānamaggo sammākammanto,",
  "ps1.9:9.1_4": "vodānamaggo sammāājīvo,",
  "ps1.9:9.1_5": "paggahamaggo sammāvāyāmo,",
  "ps1.9:9.1_6": "upaṭṭhānamaggo sammāsati,",
  "ps1.9:9.1_7": "avikkhepamaggo sammāsamādhi.",
  "ps1.9:9.2_0": "Upaṭṭhānamaggo satisambojjhaṅgo,",
  "ps1.9:9.2_1": "pavicayamaggo dhammavicayasambojjhaṅgo,",
  "ps1.9:9.2_2": "paggahamaggo vīriyasambojjhaṅgo,",
  "ps1.9:9.2_3": "pharaṇamaggo pītisambojjhaṅgo,",
  "ps1.9:9.2_4": "upasamamaggo passaddhisambojjhaṅgo,",
  "ps1.9:9.2_5": "avikkhepamaggo samādhisambojjhaṅgo,",
  "ps1.9:9.2_6": "paṭisaṅkhānamaggo upekkhāsambojjhaṅgo.",
  "ps1.9:10.1_0": "Assaddhiye akampiyamaggo saddhābalaṁ,",
  "ps1.9:10.1_1": "kosajje akampiyamaggo vīriyabalaṁ,",
  "ps1.9:10.1_2": "pamāde akampiyamaggo satibalaṁ,",
  "ps1.9:10.1_3": "uddhacce akampiyamaggo samādhibalaṁ,",
  "ps1.9:10.1_4": "avijjāya akampiyamaggo paññābalaṁ.",
  "ps1.9:10.2_0": "Adhimokkhamaggo saddhindriyaṁ,",
  "ps1.9:10.2_1": "paggahamaggo vīriyindriyaṁ,",
  "ps1.9:10.2_2": "upaṭṭhānamaggo satindriyaṁ,",
  "ps1.9:10.2_3": "avikkhepamaggo samādhindriyaṁ,",
  "ps1.9:10.2_4": "dassanamaggo paññindriyaṁ.",
  "ps1.9:11.1_0": "Ādhipateyyaṭṭhena indriyā maggo,",
  "ps1.9:11.1_1": "akampiyaṭṭhena balā maggo,",
  "ps1.9:11.1_2": "niyyānaṭṭhena bojjhaṅgā maggo,",
  "ps1.9:11.1_3": "hetuṭṭhena maggaṅgā maggo,",
  "ps1.9:11.1_4": "upaṭṭhānaṭṭhena satipaṭṭhānā maggo,",
  "ps1.9:11.1_5": "padahanaṭṭhena sammappadhānā maggo,",
  "ps1.9:11.1_6": "ijjhanaṭṭhena iddhipādā maggo,",
  "ps1.9:11.1_7": "tathaṭṭhena saccāni maggo,",
  "ps1.9:11.1_8": "avikkhepaṭṭhena samatho maggo,",
  "ps1.9:11.1_9": "anupassanaṭṭhena vipassanā maggo,",
  "ps1.9:11.1_10": "ekarasaṭṭhena samathavipassanā maggo,",
  "ps1.9:11.1_11": "anativattanaṭṭhena yuganaddhā maggo,",
  "ps1.9:11.1_12": "saṁvaraṭṭhena sīlavisuddhi maggo,",
  "ps1.9:11.1_13": "avikkhepaṭṭhena cittavisuddhi maggo,",
  "ps1.9:11.1_14": "dassanaṭṭhena diṭṭhivisuddhi maggo,",
  "ps1.9:11.1_15": "muttaṭṭhena vimokkho maggo,",
  "ps1.9:11.1_16": "paṭivedhaṭṭhena vijjā maggo,",
  "ps1.9:11.1_17": "pariccāgaṭṭhena vimutti maggo,",
  "ps1.9:11.1_18": "samucchedaṭṭhena khaye ñāṇaṁ maggo,",
  "ps1.9:11.1_19": "chando mūlaṭṭhena maggo,",
  "ps1.9:11.1_20": "manasikāro samuṭṭhānaṭṭhena maggo,",
  "ps1.9:11.1_21": "phasso samodhānaṭṭhena maggo,",
  "ps1.9:11.1_22": "vedanā samosaraṇaṭṭhena maggo,",
  "ps1.9:11.1_23": "samādhi pamukhaṭṭhena maggo,",
  "ps1.9:11.1_24": "sati ādhipateyyaṭṭhena maggo,",
  "ps1.9:11.1_25": "paññā taduttaraṭṭhena maggo,",
  "ps1.9:11.1_26": "vimutti sāraṭṭhena maggo,",
  "ps1.9:11.1_27": "amatogadhaṁ nibbānaṁ pariyosānaṭṭhena maggoti.",
  "ps1.9:11.2_0": "Maggakathā niṭṭhitā."
}