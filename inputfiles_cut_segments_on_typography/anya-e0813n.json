{
  "anya-e0813n:0_0": "Namo tassa bhagavato arahato sammāsambuddhassa.",
  "anya-e0813n:1_0": "Bālāvatāra",
  "anya-e0813n:2_0": "Paṇāma",
  "anya-e0813n:3_0": "[Ka]",
  "anya-e0813n:4_0": "Sabbaṃ niruttipathapāragataṃ sabuddhaṃ,",
  "anya-e0813n:5_0": "Buddhaṃ tilokatilakaṃ hatapāpadhammaṃ;",
  "anya-e0813n:6_0": "Dhammaṃ vimuttisukhadaṃ vihatāghasaṃghaṃ,",
  "anya-e0813n:7_0": "Saṃghaṃ ca niccamabhivandiya dakkhiṇeyyaṃ.",
  "anya-e0813n:8_0": "[Kha]",
  "anya-e0813n:9_0": "Vuddhippattosmi muddho mama varagaravo sīlapaññādisobhe,",
  "anya-e0813n:10_0": "Candādicceva suddhe varajinaṭhapite sāsanābbhe patīte;",
  "anya-e0813n:11_0": "Nissāyevā tipemā paṇamiya sirasā niccamesaṃ saritvā,",
  "anya-e0813n:12_0": "Pādambhoje guṇagge hataduritamalo ānubhāvena tassā.",
  "anya-e0813n:13_0": "[Ga]",
  "anya-e0813n:14_0": "Porāṇa sīhaḷa padattha vinicchayañca,",
  "anya-e0813n:15_0": "Sabbampi māgadhaniruttinayaṃ pasatthaṃ;",
  "anya-e0813n:16_0": "Aññañca nekavidha sakkata saddasatthaṃ,",
  "anya-e0813n:17_0": "Pāramparābhata matañca nisamma sammā.",
  "anya-e0813n:18_0": "[Gha]",
  "anya-e0813n:19_0": "Bālāvatāra varamāgadha saddasatthe,",
  "anya-e0813n:20_0": "Dubbodha nekapadaattha vinicchayena;",
  "anya-e0813n:21_0": "Atthāya ādhunika bālaparamparāya,",
  "anya-e0813n:22_0": "Bālāvatāra varagaṇṭhipadaṃ karissaṃ.",
  "anya-e0813n:23_0": "[Ṅa]",
  "anya-e0813n:24_0": "Niccaṃ ye mettha bālā varahadayayutā suṭṭhu nikkhittanettā,",
  "anya-e0813n:25_0": "Puṇṇe nānānayānaṃ suratarusadise dhīrapāsaṃsiye ve;",
  "anya-e0813n:26_0": "Gambhīraṃ duttaraṃ te jinavacanudadhiṃ tiṇṇathāmā bhaveyyuṃ,",
  "anya-e0813n:27_0": "Laddhopāyā ca candaṃ taditarapacuraṃ sakkataṃ sotukāmā.",
  "anya-e0813n:28_0": "[Ca]",
  "anya-e0813n:29_0": "Ganthanipphattiyā sesa – dukkarattaṃ yathāvato;",
  "anya-e0813n:30_0": "Jānanti kusalā dhīrā, nekasatthantarādisu;",
  "anya-e0813n:31_0": "Ganthesu guṇadosampi, teyeva vidurā sadā.",
  "anya-e0813n:32_0": "[Cha]",
  "anya-e0813n:33_0": "Tasmā ettha pamādādi – dosaleso bhave yadi;",
  "anya-e0813n:34_0": "Porāṇāceraladdhīhi, vilomaṃ vā bhaveyya ce.",
  "anya-e0813n:35_0": "[Ja]",
  "anya-e0813n:36_0": "Ganthantaraṃ vigāhetvā, vicāretvā punappunaṃ;",
  "anya-e0813n:37_0": "Yuttimeva ca gaṇhantu, hutvā vīmaṃsabuddhikāti.",
  "anya-e0813n:38_0": "Paṇāma",
  "anya-e0813n:39_0": "1. Buddhaṃ tidhā bhivanditvā, buddhambuja vilocanaṃ.",
  "anya-e0813n:40_0": "Bālāvatāraṃ bhāsissaṃ, bālānaṃ buddhivuddhiyā.",
  "anya-e0813n:41_0": "1. Sandhi kaṇḍa",
  "anya-e0813n:42_0": "Saññā",
  "anya-e0813n:43_0": "2. Akkharāpādayo ekacattālīsaṃ.",
  "anya-e0813n:44_0": "Akkharāpi akārādayo ekacattālīsaṃ suttantopakārā.",
  "anya-e0813n:44_1": "Taṃ yathā- a ā- i ī- u ū- e o,",
  "anya-e0813n:44_2": "ka kha ga gha ṅa,",
  "anya-e0813n:44_3": "ca cha ja jha ña,",
  "anya-e0813n:44_4": "ṭa ṭha ḍa ḍha ṇa,",
  "anya-e0813n:44_5": "ta tha da dha na,",
  "anya-e0813n:44_6": "pa pha ba bha ma,",
  "anya-e0813n:44_7": "ya ra la va sa ha ḷa aṃ- iti.",
  "anya-e0813n:45_0": "3. Tatthodantāsarā aṭṭha.",
  "anya-e0813n:46_0": "Tattha akkharesu okārantā aṭṭha sarā nāma. Tattheti vattate.",
  "anya-e0813n:47_0": "4. Lahumattā tayo rassā.",
  "anya-e0813n:48_0": "Tattha saresu lahumattā a, i, u iti tayo rassā.",
  "anya-e0813n:49_0": "5. Aññe dīghā.",
  "anya-e0813n:50_0": "Tattha saresu rassehaññe dīghā.",
  "anya-e0813n:51_0": "Saṃyogato pubbe eo rassā ivoccante, anantarā byañjanā saṃyogo. Ettha, seyyo, oṭṭho, sotthi.",
  "anya-e0813n:52_0": "6. Sesā byañjanā.",
  "anya-e0813n:53_0": "Sare ṭhapetvā sesā kādayo niggahītantā byañjanā.",
  "anya-e0813n:54_0": "7. Vaggā pañcapañcaso mantā.",
  "anya-e0813n:55_0": "Byañjanānaṃ kādayo makārantā pañcapañcaso akkharavanto vaggā.",
  "anya-e0813n:56_0": "8.",
  "anya-e0813n:56_1": "Vaggānaṃ paṭhamadutiyā so cāghoso.",
  "anya-e0813n:56_2": "Ḷantāññe ghosā.",
  "anya-e0813n:56_3": "Ghosāghosasaññā ca “parasamaññā payoge”ti saṅgahītā.",
  "anya-e0813n:56_4": "Evaṃ liṅga,",
  "anya-e0813n:56_5": "sabbanāma, pada, upasagga, nipāta, taddhita, ākhyāta,",
  "anya-e0813n:56_6": "kammappavacanīyādisaññā ca.",
  "anya-e0813n:57_0": "9. Aṃiti niggahītaṃ.",
  "anya-e0813n:58_0": "Aṃiti akārato paraṃ yo bindu sūyate, taṃ niggahītaṃ nāma.",
  "anya-e0813n:59_0": "Bindu cūḷāmaṇākāro, niggahītanti vuccate.",
  "anya-e0813n:60_0": "Kevalassā ppayogattā, akāro sannidhīyate.",
  "anya-e0813n:61_0": "10. A, kavagga,",
  "anya-e0813n:61_1": "hā kaṇḍajā, i, cavagga,",
  "anya-e0813n:61_2": "yā tālujā, u,",
  "anya-e0813n:61_3": "pavaggā oṭṭhajā, ṭavagga, ra,",
  "anya-e0813n:61_4": "ḷā muddhajā, tavagga, la,",
  "anya-e0813n:61_5": "sā dantajā,",
  "anya-e0813n:61_6": "e kaṇṭhatālujo,",
  "anya-e0813n:61_7": "o kaṇṭhoṭṭhajo,",
  "anya-e0813n:61_8": "vo dantoṭṭhajo.",
  "anya-e0813n:62_0": "Saññā",
  "anya-e0813n:63_0": "Sarasandhi",
  "anya-e0813n:64_0": "11.",
  "anya-e0813n:64_1": "Loka aggoityasmiṃ –",
  "anya-e0813n:64_2": "“pubbamadhoṭhita massaraṃ sarena viyojaye”ti pubbabyañjanaṃ sarato puthakkātabbaṃ.",
  "anya-e0813n:65_0": "Sarā sare lopaṃ.",
  "anya-e0813n:66_0": "Anantare sare pare sarā lopaṃ papponti.",
  "anya-e0813n:67_0": "“Nare paraṃ yutte”ti assaro byañjano parakkharaṃ netabbo lokaggo.",
  "anya-e0813n:68_0": "Saretyasmiṃ opasilesiko kāsasattamī,",
  "anya-e0813n:68_1": "tato vaṇṇakālabyavadhāne kāriyaṃ na hoti. Yathā-",
  "anya-e0813n:68_2": "maṃ ahā sīti,",
  "anya-e0813n:68_3": "“pamādamanuyuñjantī”tyādigāthāyaṃ ‘janā appamāda’nti ca.",
  "anya-e0813n:68_4": "Evaṃ sabbasandhīsu.",
  "anya-e0813n:69_0": "Anantaraṃ parassa sarassa lopaṃ vakkhati,",
  "anya-e0813n:69_1": "tasmānena pubbassa lopo ñāyati,",
  "anya-e0813n:69_2": "teneva sattamīniddiṭṭhassa paratāpi gamyate.",
  "anya-e0813n:70_0": "12. Saretyadhikāro. Pana ime pana imetīha-sarā lopaṃ itveva.",
  "anya-e0813n:71_0": "Vā paro asarūpo.",
  "anya-e0813n:72_0": "Asamānarūpāsaramhā paro saro vā lupyate, paname, panime.",
  "anya-e0813n:73_0": "13. Bandhussa iva, na upetītīdha –",
  "anya-e0813n:74_0": "Kvacāsavaṇṇaṃ lutte.",
  "anya-e0813n:75_0": "Sare lutte parasarassa kvaci asavaṇṇo hotīti i u iccetesaṃ ṭhānāsannā e o. Bandhusseva. Nopeti.",
  "anya-e0813n:76_0": "14. Tatra ayaṃ, yāni idha, bahu upakāraṃ, saddhā idha, tathā upamantyetasmiṃ –",
  "anya-e0813n:77_0": "Dīghaṃ.",
  "anya-e0813n:78_0": "Sare lutte paro saro kvaci ṭhānāsannaṃ dīghaṃ yāti. Tatrāyaṃ, yānīdha,",
  "anya-e0813n:78_1": "bahūpakāraṃ,",
  "anya-e0813n:78_2": "saddhīdha,",
  "anya-e0813n:78_3": "tathūpamaṃ.",
  "anya-e0813n:79_0": "15. Kiṃsu idhetyatra –",
  "anya-e0813n:80_0": "Pubbo ca.",
  "anya-e0813n:81_0": "Sare lutte pubbo ca kvaci dīghaṃ yāti. Kiṃ sūdha.",
  "anya-e0813n:82_0": "16. Te ajja, te ahaṃtettha –",
  "anya-e0813n:83_0": "Yamedantassādeso.",
  "anya-e0813n:84_0": "Sare pare antassa ekārassa kvaci yo ādeso hoti, tyajja,",
  "anya-e0813n:84_1": "“dīgha”nti byañjane pare kvaci dīgho, tyāhaṃ.",
  "anya-e0813n:85_0": "Kvacīti kiṃ. Nettha.",
  "anya-e0813n:86_0": "17. So assa, anu etityettha –",
  "anya-e0813n:87_0": "Vamodudantānaṃ.",
  "anya-e0813n:88_0": "Sare pare anto kārukārānaṃ kvaci vo ādeso hoti. Svassa, anveti.",
  "anya-e0813n:89_0": "Kvacīti kiṃ. Tayassu, sametāyasmā.",
  "anya-e0813n:90_0": "18. Idha ahaṃ tīdha –",
  "anya-e0813n:91_0": "Do dhassa ca.",
  "anya-e0813n:92_0": "Sare pare dhassa kvaci do hoti. Dīghe – idāhaṃ.",
  "anya-e0813n:92_1": "Kvacīti kiṃ. Idheva.",
  "anya-e0813n:92_2": "Cakārena byañjanepi,",
  "anya-e0813n:92_3": "idha bhikkhave.",
  "anya-e0813n:93_0": "19. Pati antuṃ, vutti assetīha –",
  "anya-e0813n:94_0": "Ivaṇṇo yannavā.",
  "anya-e0813n:95_0": "Sare pare ivaṇṇassa yo navā hoti.",
  "anya-e0813n:95_1": "Kata yakārassa tissa “sabbo cantī”ti kvaci cādese “paradvebhāvo ṭhāne”ti sarato parabyañjanassa ṭhānāsannavasā dvittaṃ.",
  "anya-e0813n:95_2": "Paccantaṃ, vutyassa.",
  "anya-e0813n:96_0": "Navāti kiṃ. Paṭaggi,",
  "anya-e0813n:97_0": "Ettha “kvaci paṭi patisse”ti patissa paṭi, vaṇṇaggahaṇaṃ sabbattha rassadīgha saṅgahaṇatthaṃ.",
  "anya-e0813n:98_0": "20. Yathā evetīha –",
  "anya-e0813n:99_0": "Evādissa ri pubbo ca rasso.",
  "anya-e0813n:100_0": "Sarato parassa evassādiekāro rittaṃ navā yāti. Pubbo ca ṭhānāsannaṃ rassaṃ. Yathariva. Yatheva.",
  "anya-e0813n:101_0": "21.",
  "anya-e0813n:101_1": "Na imassa,",
  "anya-e0813n:101_2": "ti aṅgikaṃ,",
  "anya-e0813n:101_3": "lahu essati,",
  "anya-e0813n:101_4": "attha atthaṃ,",
  "anya-e0813n:101_5": "ito āyati,",
  "anya-e0813n:101_6": "tasmā iha,",
  "anya-e0813n:101_7": "sabbhi eva,",
  "anya-e0813n:101_8": "cha abhiññā,",
  "anya-e0813n:101_9": "putha eva,",
  "anya-e0813n:101_10": "pā evatīha vā tveva –",
  "anya-e0813n:102_0": "Ya va ma da na ta ra ḷā cāgamā.",
  "anya-e0813n:103_0": "Sare pare yādayo āgamā vā honti,",
  "anya-e0813n:103_1": "cakārena go ca.",
  "anya-e0813n:103_2": "Nayimassa,",
  "anya-e0813n:103_3": "tivaṅgikaṃ,",
  "anya-e0813n:103_4": "lahumessati,",
  "anya-e0813n:103_5": "attadatthaṃ,",
  "anya-e0813n:103_6": "itonāyati,",
  "anya-e0813n:103_7": "tasmātiha,",
  "anya-e0813n:103_8": "sabbhireva,",
  "anya-e0813n:103_9": "chaḷabhiñā,",
  "anya-e0813n:103_10": "puthageva,",
  "anya-e0813n:103_11": "“rassa”nti byañjane pare kvaci rasso. Pageva.",
  "anya-e0813n:104_0": "Vāti kiṃ. Cha abhiññā, putha eva, pā eva.",
  "anya-e0813n:105_0": "Ettha “sare kvacī”ti sarānaṃ pakati hoti, sassarūpameva, na vikārotyattho.",
  "anya-e0813n:106_0": "22. Abhi uggatotyatra –",
  "anya-e0813n:107_0": "“Abbho abhī”ti abhissa abbho. Abbhuggato.",
  "anya-e0813n:108_0": "Sarasandhi",
  "anya-e0813n:109_0": "Byañjanasandhi",
  "anya-e0813n:110_0": "23. Byañjanetyadhikāro. Kvacītveva. So bhikkhu, kacci nu tvaṃ, jānema tantīha –",
  "anya-e0813n:111_0": "Lopañca tatrākāro.",
  "anya-e0813n:112_0": "Byañjane pare sarānaṃ kvaci lopohoti,",
  "anya-e0813n:112_1": "tatra lutte ṭhāne akārāgamo,",
  "anya-e0813n:112_2": "cakārena okārukārāpi.",
  "anya-e0813n:112_3": "Sabhikkhu kaccino tvaṃ,",
  "anya-e0813n:112_4": "jānemu taṃ.",
  "anya-e0813n:113_0": "Kvacīti kiṃ, somuni.",
  "anya-e0813n:114_0": "24. Ughoso, ākhātantīha – dvebhāve ṭhāne itveva.",
  "anya-e0813n:115_0": "Vagge ghosāghosānaṃ tatiyapaṭhamā.",
  "anya-e0813n:116_0": "Vagge ghosāghosānaṃ catutthadutiyānaṃ tabbagge tatiyapaṭhamā honti yathāsaṅkhyaṃ yutte ṭhāne, ugghoso,",
  "anya-e0813n:116_1": "rasse akkhātaṃ.",
  "anya-e0813n:117_0": "25.",
  "anya-e0813n:117_1": "Para sahassaṃ,",
  "anya-e0813n:117_2": "atippakhotīha –",
  "anya-e0813n:117_3": "“kvaci o byañjane”ti okārāgamo.",
  "anya-e0813n:117_4": "Parosahassaṃ.",
  "anya-e0813n:117_5": "Gāgame ca,",
  "anya-e0813n:117_6": "atippagokho.",
  "anya-e0813n:118_0": "26. Ava naddhātyatra – “o avasse”ti kvaci avassa o. Onaddhā.",
  "anya-e0813n:119_0": "Kvacīti kiṃ. Avasussatu.",
  "anya-e0813n:120_0": "Byañjanasandhi.",
  "anya-e0813n:121_0": "Niggahītasandhi",
  "anya-e0813n:122_0": "27. Niggahītantyadhikāro. Kiṃ kato, saṃ jāto, saṃ ṭhito, taṃ dhanaṃ, taṃ mittantiha –",
  "anya-e0813n:123_0": "Vaggantaṃ vā vagge.",
  "anya-e0813n:124_0": "Vaggabyañjane pare bindussa tabbagganto vā hoti. Kiṅkato, sañjāto, saṇṭhito, tandhanaṃ, tammittaṃ.",
  "anya-e0813n:125_0": "Vāti kiṃ. Na taṃ kammaṃ.",
  "anya-e0813n:126_0": "Vākāreneva le lo ca. Pulliṅgaṃ.",
  "anya-e0813n:127_0": "28. Vātyadhikāro. Evaṃ assa, etaṃ avocetīha –",
  "anya-e0813n:128_0": "Madā sare.",
  "anya-e0813n:129_0": "Sare pare binduno ma dā vā honti. Evamassa, etadavoca.",
  "anya-e0813n:130_0": "Vāti kiṃ. Maṃ ajini.",
  "anya-e0813n:131_0": "29. Taṃ eva, taṃ hītīha –",
  "anya-e0813n:132_0": "Eheñaṃ.",
  "anya-e0813n:133_0": "Ekāre, he ca pare binduno ño vā hoti. Dvitte – taññeva, tameva. Tañhi, taṃ hi.",
  "anya-e0813n:134_0": "30. Saṃyogotīha –",
  "anya-e0813n:135_0": "Saye ca.",
  "anya-e0813n:136_0": "Yakāre pare tena saha binduno ño vā hoti. Dvitte – saññogo, saṃyogo.",
  "anya-e0813n:137_0": "31. Cakkhu aniccaṃ, ava sirotīha - āgamo, kvacitveva.",
  "anya-e0813n:138_0": "Niggahītañca.",
  "anya-e0813n:139_0": "Sare, byañjane vā pare kvaci bindvāgamo hoti. Cakkhuṃaniccaṃ, avaṃsiro.",
  "anya-e0813n:140_0": "32. Vidūnaṃ aggaṃ, tāsaṃ ahaṃtīha –",
  "anya-e0813n:141_0": "“Kvaci lopaṃ”ti sare bindulopo, vidūnaggaṃ. Dīghetāsāhaṃ.",
  "anya-e0813n:142_0": "33. Buddhānaṃ sāsanaṃ, saṃ rāgotīha –",
  "anya-e0813n:143_0": "“Byañjane ce”ti bindulopo, buddhānasāsanaṃ. Dīghesārāgo.",
  "anya-e0813n:144_0": "34. Bījaṃ ivetīha –",
  "anya-e0813n:145_0": "Paro vā saro.",
  "anya-e0813n:146_0": "Binduto paro saro vā lupyate, bījaṃva.",
  "anya-e0813n:147_0": "35. Evaṃ assetīha –",
  "anya-e0813n:148_0": "Byañjano ca visaññogo.",
  "anya-e0813n:149_0": "Binduto pare sare lutte saṃyogo byañjano vinaṭṭhasaṃyogo hotīti pubbasalopo. Evaṃsa.",
  "anya-e0813n:150_0": "Niggahītasandhi.",
  "anya-e0813n:151_0": "Vomissaka sandhī",
  "anya-e0813n:152_0": "36. Anupadiṭṭhānaṃ vuttayogato.",
  "anya-e0813n:153_0": "Idhāniddiṭṭhā sandhayo vuttānusārena ñe yyā, yathā –",
  "anya-e0813n:153_1": "yadi evaṃ,",
  "anya-e0813n:153_2": "bodhi aṅgātīha –",
  "anya-e0813n:153_3": "yādese iminā suttena dayakārasaṃyogassa jo,",
  "anya-e0813n:153_4": "dhayakārasaṃyogassa jho, dvitte – yajjevaṃ,",
  "anya-e0813n:153_5": "bojjhaṅgā.",
  "anya-e0813n:154_0": "37. Asadisasaṃyoge ekasarūpatā ca.",
  "anya-e0813n:155_0": "Pari esanātīha – yādese rakārassa yo, payyesa nā.",
  "anya-e0813n:156_0": "38. Vaṇṇānaṃ bahuttaṃ, viparītatā ca.",
  "anya-e0813n:157_0": "Sarati, iti eva, sā itthī, busaṃ eva, bahu ābādho, adhi abhavi, sukhaṃ, dukkhaṃ, jīvotīha –",
  "anya-e0813n:158_0": "Māgamo sakāre akārassa u ca, sumarati.",
  "anya-e0813n:159_0": "Issa vo, itveva.",
  "anya-e0813n:160_0": "Paralope ākārassa o, sotthī.",
  "anya-e0813n:161_0": "Mādese, pubbadīghe ca ekārassa i. Busāmiva.",
  "anya-e0813n:162_0": "Vādese havakāravipariyayo. Bahvābādho.",
  "anya-e0813n:163_0": "Adhissa kvaci addho, dīghe-addhābhavi.",
  "anya-e0813n:164_0": "Binduno, okārassa ca e. Sukhe, dukkhe, jīve.",
  "anya-e0813n:165_0": "39. Radānaṃ ḷo, paṭibodho, pariḷāho.",
  "anya-e0813n:166_0": "40. Sare,",
  "anya-e0813n:166_1": "byañjane vā pare binduno kvaci mo.",
  "anya-e0813n:166_2": "Mama abhāsi,",
  "anya-e0813n:166_3": "buddhama saraṇaṃ,",
  "anya-e0813n:166_4": "pubbe mo paraṃ na netabbo ayuttattā.",
  "anya-e0813n:167_0": "41. Binduto parasarāna maññassaratāpi.",
  "anya-e0813n:168_0": "Taṃ iminā, evaṃ imaṃ, kiṃ ahaṃ tīha-issa a. Tadaminā.",
  "anya-e0813n:169_0": "Issa u, akārassa ca e, bindulopādo. Evumaṃ, kehaṃ.",
  "anya-e0813n:170_0": "42. Vākyasukhuccāraṇatthaṃ, chandahānitthañca vaṇṇalopopi.",
  "anya-e0813n:171_0": "Paṭisaṅkhāya yonisotīha – pubbayalopo, paṭisaṅkhāyoniso.",
  "anya-e0813n:172_0": "43. Alābūnityādo akāralopo. Lābūni sīdanti, silā plavanti.",
  "anya-e0813n:173_0": "44. Vutyabhedāya vikāropi.",
  "anya-e0813n:174_0": "Akaramhase tetyādo sakāre garuno ekārassa iminā lahuakāro, akaramhasa te kiccaṃ.",
  "anya-e0813n:175_0": "45. Akkharaniyamo chandaṃ, garulahuniyamo bhave vutti,",
  "anya-e0813n:176_0": "Dīgho, saṃyogādipubbo rasso ca garu, lahu tu rasso. Yathā- ā, assa, aṃ, a.",
  "anya-e0813n:177_0": "46.",
  "anya-e0813n:178_0": "Evamaññāpi viññeyyā, saṃhitā tantiyā hitā;",
  "anya-e0813n:179_0": "Saṃhitāti ca vaṇṇānaṃ, sannidhabyavadhānato.",
  "anya-e0813n:180_0": "Vomissakasandhi.",
  "anya-e0813n:181_0": "2. Nāmakaṇḍa",
  "anya-e0813n:182_0": "Pulliṅga",
  "anya-e0813n:183_0": "47. “Jinavacanayuttaṃ hī”ti sabbatthādhikāro.",
  "anya-e0813n:184_0": "Liṅgañca nipaccate.",
  "anya-e0813n:185_0": "Dhātuppaccayavibhattivajjitamatthayuttaṃ saddarūpaṃ liṅgaṃ nāma,",
  "anya-e0813n:185_1": "jinavacanayoggaṃ liṅgaṃ idha ṭhapīyati nipphādīyati ca.",
  "anya-e0813n:186_0": "48. Buddhaiti ṭhite –",
  "anya-e0813n:187_0": "Tato ca vibhattiyo.",
  "anya-e0813n:188_0": "Tasmā liṅgā parā vibhattiyo honti. Cakārena tāsaṃ ekavacanādipaṭhamādisaññā ca.",
  "anya-e0813n:189_0": "“Si yo aṃ yo nā hi sa naṃ smā hi sa naṃ smiṃ sū” ti vibhattiyo.",
  "anya-e0813n:189_1": "Si yo iti paṭhamā,",
  "anya-e0813n:189_2": "aṃ yo iti dutiyā,",
  "anya-e0813n:189_3": "nā hi iti tatiyā,",
  "anya-e0813n:189_4": "sa naṃ iti catutthī,",
  "anya-e0813n:189_5": "smā hi iti pañcamī,",
  "anya-e0813n:189_6": "sa naṃ iti chaṭṭhī,",
  "anya-e0813n:189_7": "smiṃ su iti sattamī.",
  "anya-e0813n:190_0": "Liṅgatthe paṭhamā.",
  "anya-e0813n:191_0": "Yo kammakattādivattantaramappatto sassarūpaṭṭho suddho,",
  "anya-e0813n:191_1": "so liṅgattho nāma,",
  "anya-e0813n:191_2": "tassābhidhānamatte paṭhamāvibhatti hoti.",
  "anya-e0813n:191_3": "Tassāpaniyame ekamhi vattabbe ekavacanaṃ si,",
  "anya-e0813n:191_4": "vuccate nenetivacanaṃ,",
  "anya-e0813n:191_5": "ekassatthassa vacanaṃ ekavacanaṃ.",
  "anya-e0813n:191_6": "Evaṃ bahuvacanaṃ.",
  "anya-e0813n:192_0": "Atotveva.",
  "anya-e0813n:193_0": "So.",
  "anya-e0813n:194_0": "Akārantā parassa sissa o hoti.",
  "anya-e0813n:195_0": "Saralopo mādesappaccayādimhi saralope tu pakati.",
  "anya-e0813n:196_0": "Aṃādīsu paresu sarassa lopo hoti, tasmiṃ kate tu kvacādinā asavaṇṇe patte pakati hoti.",
  "anya-e0813n:197_0": "Naye paraṃ yutte. Evamupari saralopādi. Buddho.",
  "anya-e0813n:198_0": "Bahumhi vattabbe bahuvacanaṃ yo.",
  "anya-e0813n:199_0": "Ato vātveva.",
  "anya-e0813n:200_0": "Sabbayonīnamāe.",
  "anya-e0813n:201_0": "Akārantā paresaṃ paṭhamadutiyāyonīnaṃ yathāsaṅkhyaṃ āe vā honti. Buddhā.",
  "anya-e0813n:202_0": "Vāti kiṃ. Aggayo.",
  "anya-e0813n:203_0": "49. Liṅgatthe paṭhamātveva.",
  "anya-e0813n:204_0": "Ālapane ca.",
  "anya-e0813n:205_0": "Abhimukhīkaraṇamālapanaṃ, tadadhike liṅgatthe paṭhamā hoti.",
  "anya-e0813n:206_0": "“Ālapane si gasañño”ti sissa gasaññā. Geitveva.",
  "anya-e0813n:207_0": "Akārā pitādyantānamā.",
  "anya-e0813n:208_0": "Ge pare akāro pitusatthuattarājādīnamanto ca āttaṃ yāti.",
  "anya-e0813n:209_0": "“Ākāro vā”ti ge pare ākārassa rasso vā.",
  "anya-e0813n:210_0": "Sesato lopaṃ gasīpi.",
  "anya-e0813n:211_0": "So siṃ syā ca sakhāto gassevātyādiniddiṭṭhehaññe avaṇṇivaṇṇuvaṇṇokārantā sesā,",
  "anya-e0813n:211_1": "tehi pare gasī lupyante. He - buddha, buddhā. Yo - buddhā.",
  "anya-e0813n:212_0": "50. Kammatthe dutiyā.",
  "anya-e0813n:213_0": "Yaṃ karoti, taṃ kammaṃ nāma. Tattha dutiyā hoti. Aṃbuddhaṃ. Yossa e-buddhe.",
  "anya-e0813n:214_0": "51. Tatiyātveva.",
  "anya-e0813n:215_0": "Kattari ca.",
  "anya-e0813n:216_0": "Yo karoti, sa kattā nāma. Tattha tatiyā hoti. Nā.",
  "anya-e0813n:217_0": "Ato nena.",
  "anya-e0813n:218_0": "Akārā paro nā enaṃ yāti. Buddhena.",
  "anya-e0813n:219_0": "Hi.",
  "anya-e0813n:220_0": "Suhisvakāro e.",
  "anya-e0813n:221_0": "Suhisu paresvakārassa e hoti.",
  "anya-e0813n:222_0": "Smāhisminnaṃ mhābhimhi vā.",
  "anya-e0813n:223_0": "Sabbasaddehi paresaṃ smāhisminnaṃ yathāsaṅkhyaṃ mhābhimhiiccete vā honti. Buddhebhi, buddhehi.",
  "anya-e0813n:224_0": "52. Karaṇe tatiyā.",
  "anya-e0813n:225_0": "Yena vā kayirate, taṃ karaṇaṃ nāma. Tattha tatiyā hoti. Sabbaṃ kattusamaṃ.",
  "anya-e0813n:226_0": "53. Sampadāne catutthī.",
  "anya-e0813n:227_0": "Yassa dātukāmo rocate, dhārayate vā, taṃ sampadānaṃ nāma. Tattha catutthī hoti. Sa.",
  "anya-e0813n:228_0": "Ato vātveva.",
  "anya-e0813n:229_0": "Āya catutthekavacanassa tu.",
  "anya-e0813n:230_0": "Akārā parassa catutthekavacanassa āyo vā hoti. Buddhāya.",
  "anya-e0813n:231_0": "“Sāgamo se”ti se sakārāgamo. Buddhassa. Naṃ.",
  "anya-e0813n:232_0": "Dīghantveva.",
  "anya-e0813n:233_0": "Sunaṃhisu ca.",
  "anya-e0813n:234_0": "Sunaṃhisu paresu sarādīnaṃ dīgho hoti. Casaddena kvaci na. Buddhānaṃ.",
  "anya-e0813n:235_0": "54. Apādāne pañcamī.",
  "anya-e0813n:236_0": "Yasmādapeti, bhayamādatte vā, tadapādānaṃ nāma, tattha pañcamī hoti. Smā.",
  "anya-e0813n:237_0": "Ato āetveva.",
  "anya-e0813n:238_0": "55. Smāsminnaṃ vā.",
  "anya-e0813n:239_0": "Akārā paresaṃ smāsminnaṃ āe vā honti. Buddhā, buddhamhā, buddhasmā. Buddhebhi, buddhehi.",
  "anya-e0813n:240_0": "56. Sāmismiṃ chaṭṭhī.",
  "anya-e0813n:241_0": "Yassa vā pariggaho, taṃ sāmī nāma. Tattha chaṭṭhī hoti. Buddhassa. Buddhānaṃ.",
  "anya-e0813n:242_0": "57. Okāse sattamī.",
  "anya-e0813n:243_0": "Yodhāro, tamokāsaṃ nāma. Tattha sattamī hoti. Smiṃ-buddhe, buddhamhi, buddhasmiṃ. Su-buddhesu.",
  "anya-e0813n:244_0": "58.",
  "anya-e0813n:245_0": "Buddho buddha sukhaṃ dadāti sarato buddhaṃ tato dukkaraṃ,",
  "anya-e0813n:246_0": "Kiṃ buddhena mahiddhayopi munayo buddhena jātāsukhī;",
  "anya-e0813n:247_0": "Buddhasseva manaṃ dade padamahaṃ buddhā labheyyāccutaṃ,",
  "anya-e0813n:248_0": "Buddhassiddhi na kiṃ kare bhavabhave bhattyatthu buddhe mama.",
  "anya-e0813n:249_0": "59. Ito paraṃ tatiyāpañcamīnañca catutthīchaṭṭhīnañca sarūpattā pañcamīchaṭṭhiyo bhīyo upekkhante.",
  "anya-e0813n:250_0": "60. Atta, si.",
  "anya-e0813n:251_0": "Brahmattasakharājādito tveva.",
  "anya-e0813n:252_0": "Syā ca.",
  "anya-e0813n:253_0": "Brahmādito sissa ā hoti. Attā.",
  "anya-e0813n:254_0": "“Yonamāno”ti brahmādito yonaṃ ānottaṃ. Attāno.",
  "anya-e0813n:255_0": "61. He - atta, attā. Yo, attāno.",
  "anya-e0813n:256_0": "62. “Brahmattasakharājādito amāna”nti brahmādito aṃvacanassa ānaṃ vā hoti. Attānaṃ, attaṃ. Attāno.",
  "anya-e0813n:257_0": "63. Attena, attanā. Pakkhe-jinavacanānurodhena enābhāvo.",
  "anya-e0813n:258_0": "“Attānto hismimanattaṃ”ti himhi attantassa ano. Attanehi. Evaṃ karaṇe.",
  "anya-e0813n:259_0": "64. “Sassa no”ti nokāro. Attano. Attānaṃ.",
  "anya-e0813n:260_0": "65. Amhatumhantu rājabrahmattasakha satthupitādīhi smā nāva.",
  "anya-e0813n:261_0": "Amhādito smā nā iva hoti. Attanā.",
  "anya-e0813n:262_0": "66. “Tato sminnī”ti smino ni. Attani. “Anatta”nti bhāvaniddesena sumhi ca ano. Attanesu.",
  "anya-e0813n:263_0": "67. Rājā attāva. Nā.",
  "anya-e0813n:264_0": "Savibhattissa rājassetveva.",
  "anya-e0813n:265_0": "Nāmhi raññā vā.",
  "anya-e0813n:266_0": "Nāmhi savibhattissa rājasaddassa raññā vā hoti. Raññā, rājena.",
  "anya-e0813n:267_0": "Rājassa rāju sunaṃhisu ca.",
  "anya-e0813n:268_0": "Sunaṃ hisu paresu rājassa rāju hoti, cakārena kvaci na.",
  "anya-e0813n:269_0": "“Sunaṃhisu ceti” dīghe - rājūbhi, rājūhi, rājebhi, rājehi.",
  "anya-e0813n:270_0": "68. Savibhattissetyadhikāro.",
  "anya-e0813n:271_0": "“Rājassa rañño rājino se”ti se rañño rājino honti. Rañño, rājino.",
  "anya-e0813n:272_0": "“Raññaṃ namhi vā”ti namhi raññaṃ vā. Raññaṃ, rājūnaṃ, rājānaṃ.",
  "anya-e0813n:273_0": "69. Smāssanātulyattā-nāmhi raññā vā. Raññā, rājamhā, rājasmā.",
  "anya-e0813n:274_0": "70. “Smimhi raññe rājinī”ti smimhi raññe rājini honti. Raññe, rājini. Rājūsu, rājesu.",
  "anya-e0813n:275_0": "71. Guṇavantu, si.",
  "anya-e0813n:276_0": "Savibhattissa ntussetveva.",
  "anya-e0813n:277_0": "“Ā simhī”ti simhi savibhattissa ntussa ā. Guṇavā.",
  "anya-e0813n:278_0": "Yomhi paṭhametveva.",
  "anya-e0813n:279_0": "Ntussa nto.",
  "anya-e0813n:280_0": "Paṭhame yomhi savibhattissa ntussa ntokāro hoti. Guṇavanto.",
  "anya-e0813n:281_0": "Sunaṃhisu attaṃtveva.",
  "anya-e0813n:282_0": "Ntussanto yosu ca.",
  "anya-e0813n:283_0": "Sunaṃhisu, yosu, cakārena aññesupi paresu ntussanto attaṃ yāti. Guṇavantā.",
  "anya-e0813n:284_0": "72. Savibhattissetyadhikāro. Aṃitveva.",
  "anya-e0813n:285_0": "Avaṇṇo ca ge.",
  "anya-e0813n:286_0": "Ge pare savibhattissa ntussa aṃaā honti. Heguṇavaṃ,guṇava, guṇavā. Yo - guṇavanto, guṇavantā.",
  "anya-e0813n:287_0": "73. Attaṃ – guṇavantaṃ. Guṇavante.",
  "anya-e0813n:288_0": "74.",
  "anya-e0813n:288_1": "“Totitā sasmiṃ nāsvī”ti savibhattissa ntussa nāmhi tā,",
  "anya-e0813n:288_2": "se tokāro,",
  "anya-e0813n:288_3": "smimhi ti ca vā. Guṇavatā,",
  "anya-e0813n:288_4": "guṇavantena.",
  "anya-e0813n:288_5": "Guṇavantebhi,",
  "anya-e0813n:288_6": "guṇavantehi.",
  "anya-e0813n:289_0": "75. Guṇavato, guṇavantassa.",
  "anya-e0813n:290_0": "“Namhi taṃ vā”ti namhi ntussa taṃ vā. Guṇavataṃ, guṇavantānaṃ. Smā nāva.",
  "anya-e0813n:291_0": "76. Guṇavati, guṇavante, guṇavantamhi, guṇavantasmiṃ, guṇavantesu.",
  "anya-e0813n:292_0": "77. Gacchanta, si.",
  "anya-e0813n:293_0": "“Simhi gacchantādīnaṃ ntasaddo a”nti ntasaddassa aṃvā, silopo. Gacchaṃ, sissa o – gacchanto.",
  "anya-e0813n:294_0": "Gacchantādīnaṃ ntasaddotveva.",
  "anya-e0813n:295_0": "Sesesuntuva.",
  "anya-e0813n:296_0": "Vuttaṃ hitvā sesesu gacchantādīnaṃ ntasaddo ntu iva daṭṭhabbo. Gacchanto, gacchantāiccādi.",
  "anya-e0813n:297_0": "Sesaṃ guṇavantusamaṃ.",
  "anya-e0813n:298_0": "78. Gacchantādayo nāma antappaccayantā.",
  "anya-e0813n:299_0": "79. Aggi, silopo.",
  "anya-e0813n:300_0": "“Ivaṇṇuvaṇṇā jhalā”ti ivaṇṇuvaṇṇānaṃ yathāsaṅkhyaṃ jhalasaññā.",
  "anya-e0813n:301_0": "Jhalato vātveva.",
  "anya-e0813n:302_0": "Ghapato ca yonaṃ lopo.",
  "anya-e0813n:303_0": "Ghapajhalato yonaṃ lopo vā hoti.",
  "anya-e0813n:304_0": "Yosu katanikāralopesu dīghaṃ.",
  "anya-e0813n:305_0": "Kato nikāro lopo ca yesaṃ tesu yosu sarānaṃ dīgho hoti. Aggī. Pakkhe-attantveva.",
  "anya-e0813n:306_0": "Yo svakatarasso jho.",
  "anya-e0813n:307_0": "Yosu akatarasso jho attaṃ yāti. Aggayo. Tathālapane.",
  "anya-e0813n:308_0": "80. Aṃ mo niggahītaṃ jhalapehi.",
  "anya-e0813n:309_0": "Jhalapato aṃ mo ca binduṃ yanti. Aggiṃ. Aggī, aggayo.",
  "anya-e0813n:310_0": "81. Agginā. Dīghe-aggībhi, aggīhi.",
  "anya-e0813n:311_0": "82. “Jhalato sassa no vā”ti sassa nottaṃ vā. Aggino, aggissa. Aggīnaṃ.",
  "anya-e0813n:312_0": "83. “Jhalato ce”ti smāssa nā. Agginā.",
  "anya-e0813n:313_0": "84. Aggimhi, aggismiṃ. Aggīsu.",
  "anya-e0813n:314_0": "85. Ādi aggīva. Smiṃno pana “ādito o ce”ti aṃ, o ca vā. Ādi, ādo, ādimhi, ādismiṃ. Ādīsu.",
  "anya-e0813n:315_0": "86. Daṇḍī, si.",
  "anya-e0813n:316_0": "“Agho rassa”mādinā rasse sampatte “na sismimanapuṃsakānī”ti simhi anapuṃsakānaṃ na rasso. Silopo, daṇḍī, yolope – daṇḍī. Pakkhe –",
  "anya-e0813n:317_0": "Agho rassamekavacanayosvapi ca.",
  "anya-e0813n:318_0": "Ekavacanayosu jhalapā rassaṃ yanti.",
  "anya-e0813n:319_0": "Jhato katarassātveva.",
  "anya-e0813n:320_0": "Yonaṃ no.",
  "anya-e0813n:321_0": "Katassā jhato yonaṃ nottaṃ hoti. Daṇḍino.",
  "anya-e0813n:322_0": "87. “Jhalapā rassa”nti ge pare jhalapānaṃ rasso. Hedaṇḍi. Daṇḍī, daṇḍino.",
  "anya-e0813n:323_0": "88. Vā aṃitveva.",
  "anya-e0813n:324_0": "“Naṃ jhato katarassā”ti aṃiccassa naṃ vā. Daṇḍinaṃ, daṇḍiṃ. Daṇḍī, daṇḍino.",
  "anya-e0813n:325_0": "89. Daṇḍinā. Daṇḍībhi, daṇḍīhi.",
  "anya-e0813n:326_0": "90. Daṇḍino, daṇḍissa. Daṇḍīnaṃ.",
  "anya-e0813n:327_0": "91. Jhato katarassātveva.",
  "anya-e0813n:328_0": "“Sminnī”ti smino ni. Daṇḍini. Daṇḍīsu.",
  "anya-e0813n:329_0": "92. Bhikkhu, silopo.",
  "anya-e0813n:330_0": "Vā yonaṃtveva.",
  "anya-e0813n:331_0": "“Lato vo kāro ce”ti lato yonaṃ vottaṃ vā.",
  "anya-e0813n:332_0": "Attaṃ akatarassotveva.",
  "anya-e0813n:333_0": "Vevosu lo ca.",
  "anya-e0813n:334_0": "Vevosu akatarasso lo attaṃ yāti. Bhikkhavo, pakkhe – yolopa dīghā. Bhikkhū.",
  "anya-e0813n:335_0": "93. He-bhikkhu.",
  "anya-e0813n:336_0": "“Akatarassā lato yvālapanassa vevo”ti ālapane yossa vevokārā, attaṃ. Bhikkhave, bhikkhavo, bhikkhū.",
  "anya-e0813n:337_0": "94. Bhikkhuṃ. Bhikkhavo, bhikkhū. Sesaṃ aggīva.",
  "anya-e0813n:338_0": "95. Evaṃ jantu. Jantū, jantavo.",
  "anya-e0813n:339_0": "“Lato vokāro ce”tīha kāraggahaṇena yonaṃ nottaṃ,",
  "anya-e0813n:339_1": "cakārena kvaci vononamabhāvova viseso. Jantuno, jantuyo.",
  "anya-e0813n:340_0": "96. Satthu, si.",
  "anya-e0813n:341_0": "“Satthupitādīnamā sismiṃ silopo ce”ti satthādyantassa ā, silopo ca. Satthā.",
  "anya-e0813n:342_0": "Satthupitādīnantyadhikāro.",
  "anya-e0813n:343_0": "Aññesvārattaṃ.",
  "anya-e0813n:344_0": "Sitoññesu satthādyantassa āro hoti.",
  "anya-e0813n:345_0": "Tato yonamo tu.",
  "anya-e0813n:346_0": "Tato ārato yonaṃ o hoti. Satthāro.",
  "anya-e0813n:347_0": "97. He-sattha, satthā. Satthāro.",
  "anya-e0813n:348_0": "98. Satthāraṃ. Satthāre, satthāro.",
  "anya-e0813n:349_0": "99. “Nā ā”ti ārato nāssa ā. Satthārā. Satthārebhi, satthārehi.",
  "anya-e0813n:350_0": "100. U sasmiṃ salopo ca.",
  "anya-e0813n:351_0": "Se satthādyantassa u hoti salopo ca vā. Satthu, satthuno, satthussa.",
  "anya-e0813n:352_0": "“Vā namhī”ti namhi āro vā. Satthārānaṃ.",
  "anya-e0813n:353_0": "“Satthunāttañce”ti namhi satthādyantassa attaṃ vā. Dīghesatthānaṃ.",
  "anya-e0813n:354_0": "101.",
  "anya-e0813n:354_1": "“Tato smimī”ti ārato smino i.",
  "anya-e0813n:354_2": "“Āro rassamīkāre”ti imhi ārassa rasso. Satthari.",
  "anya-e0813n:354_3": "Satthāresu.",
  "anya-e0813n:354_4": "Evaṃ nattādi.",
  "anya-e0813n:355_0": "102. Pitā sattheva. “Pitādīnamasimhī”ti sitoññesu ārassa rassova viseso. Pitaro.",
  "anya-e0813n:356_0": "Namhi – pitūnantipi hoti. Evaṃ bhātuppabhutayo.",
  "anya-e0813n:357_0": "103. Abhibhū. Rasse-abhibhuvo. Yolopeabhibhū. Sesaṃ bhikkhūva, rassova viseso.",
  "anya-e0813n:358_0": "104. Evaṃ sabbaññū. Pubbeva yonaṃ nokāro ca. Sabbaññuno, sabbaññū.",
  "anya-e0813n:359_0": "105. Go.",
  "anya-e0813n:360_0": "Gāvaitveva.",
  "anya-e0813n:361_0": "“Yosu ce”ti gosaddokārassa āvo, “tato yonamo tu”tīha tusaddena yonaṃ o. Gāvo. Tathālapane.",
  "anya-e0813n:362_0": "106. Avamhi ca.",
  "anya-e0813n:363_0": "Amhi pare gosaddokārassa āvaavā honti, casaddena hinaṃvajjitesu sesesupi.",
  "anya-e0813n:364_0": "107.",
  "anya-e0813n:364_1": "“Āvassu vā”ti amhi āvantassa uttaṃ vā, gāhvaṃ, gāvaṃ, gavaṃ. Yo- gāvo. Gāvena, gavena. Gobhi, gohi.",
  "anya-e0813n:365_0": "108.",
  "anya-e0813n:365_1": "“Gāva se”ti se ossa āvo. Gāvassa, gavassa.",
  "anya-e0813n:365_2": "“Tato na”mādo cakārena naṃiccassa aṃ,",
  "anya-e0813n:365_3": "ossa avo ca. Gavaṃ.",
  "anya-e0813n:366_0": "109.",
  "anya-e0813n:366_1": "“Suhināsu ce”tīha cakārena gossa gu ca. Dvitte- gunnaṃ, gonaṃ. Gāvā, gavā, gāvamhā, gavamhā, gāvasmā, gavasmā. Gobhi, gohi.",
  "anya-e0813n:367_0": "110. Gāve, gave, gāvamhi, gavamhi, gāvasmiṃ, gavasmiṃ. Gāvesu, gavesu, gosu.",
  "anya-e0813n:368_0": "Pulliṅgā.",
  "anya-e0813n:369_0": "Itthiliṅga",
  "anya-e0813n:370_0": "111. Kaññā. Silopo.",
  "anya-e0813n:371_0": "“Ā gho”ti itthiyaṃ ākārassa ghasaññā. Yo lope – kaññā. Pakkhe – kaññāyo.",
  "anya-e0813n:372_0": "112. “Ghate ce”ti gassa e. He-kaññe. Kaññā, kaññāyo.",
  "anya-e0813n:373_0": "113. Kaññaṃ. Kaññā, kaññāyo.",
  "anya-e0813n:374_0": "114. Āya ekavacanassetveva.",
  "anya-e0813n:375_0": "“Ghato nādīna”nti nādekavacanānamāyo. Kaññāya. Kaññābhi, kaññāhi.",
  "anya-e0813n:376_0": "115. Kaññāya. Kaññānaṃ.",
  "anya-e0813n:377_0": "116. Ghapato smiṃ yaṃ vā.",
  "anya-e0813n:378_0": "Ghapehi smino yaṃ vā hoti. Kaññāyaṃ, kaññāya. Kaññāsu.",
  "anya-e0813n:379_0": "117. Ratti, silopo.",
  "anya-e0813n:380_0": "“Te itthikhyā po”ti itthiyamivaṇṇuvaṇṇānaṃ pasaññā.",
  "anya-e0813n:380_1": "Yolopadīghā. Rattī. Pakkhe – rattiyo.",
  "anya-e0813n:380_2": "Tathālapane.",
  "anya-e0813n:381_0": "118. Rattiṃ, rattī. Rattiyo.",
  "anya-e0813n:382_0": "119. Ekavacanassa nādīnantveva.",
  "anya-e0813n:383_0": "“Pato yā”ti nādekavacanānaṃ yā. Rattiyā. Rattībhi, rattīhi.",
  "anya-e0813n:384_0": "120. Rattiyā. Rattīnaṃ.",
  "anya-e0813n:385_0": "121. Rattiyaṃ, rattiyā. Rattīsu.",
  "anya-e0813n:386_0": "122. Nadī. Sesaṃ rattīva. Aghattā rassova viseso.",
  "anya-e0813n:387_0": "123. Yāgu rattīva.",
  "anya-e0813n:388_0": "124. Mātu, dhītu, duhitvādayo piteva.",
  "anya-e0813n:389_0": "125. Jambū nadīva.",
  "anya-e0813n:390_0": "Kaññaiti ṭhite –",
  "anya-e0813n:391_0": "Itthiyamato āpaccayo.",
  "anya-e0813n:392_0": "Itthiyaṃ vattamānā akārantato āpaccayo hoti. Saralopapakalyādi. Kaññā.",
  "anya-e0813n:393_0": "“Dhātuppaccayavibhatti vajjitamatthavaṃ liṅga”nti vacanato paccayantassāliṅgattā taddhitādisutte cakārena nāmamiva kate – syādi.",
  "anya-e0813n:393_1": "Evaṃ īinīsu.",
  "anya-e0813n:394_0": "Evaṃ ajā, eḷakā, kokilā, assā, mūsikā, balākā, mandā, jarāiccādi.",
  "anya-e0813n:395_0": "126. Itthiyantyadhikāro.",
  "anya-e0813n:396_0": "Nadādito vā ī.",
  "anya-e0813n:397_0": "Itthiyaṃ nadādito vā anadādito vā ī hoti. Nadī, nagarī, kumārī, brāhmaṇī, taruṇī, kukkuṭī,",
  "anya-e0813n:397_1": "itthī iccādi.",
  "anya-e0813n:398_0": "“Mātulādīnamānattamīkāre”ti īmhi mātulādyantassa āno. Mātulānītyādi.",
  "anya-e0813n:399_0": "Anadādito vā ī. Sakhī, hatthī.",
  "anya-e0813n:400_0": "Bhavato bhoto.",
  "anya-e0813n:401_0": "Īmhi bhavantassa bhoto hoti. Bhotī.",
  "anya-e0813n:402_0": "127. “Ṇa va ṇikaṇeyya ṇantūhī”ti ī. Mānavī, nāvikī, venateyyī, gotamī.",
  "anya-e0813n:403_0": "128. “Ntussa tamīkāre”ti ntussa to vā. Guṇavatī, guṇavantī. Dhitimatī, dhitimantī.",
  "anya-e0813n:404_0": "Ntassa ntubyapadeso. Mahatī, mahantī.",
  "anya-e0813n:405_0": "129. Patibhikkhurājīkārantehi inī.",
  "anya-e0813n:406_0": "Patyādīhi īkārantehi ca itthiyaṃ inī hoti.",
  "anya-e0813n:407_0": "“Patissinīmhī”ti patyantassa atte saralopādo tukārena lopābhāvo.",
  "anya-e0813n:407_1": "“Vā paro asarūpā”ti ilopo, dīgho ca.",
  "anya-e0813n:407_2": "Gahapatānī,",
  "anya-e0813n:407_3": "bhikkhunī, rājinī,",
  "anya-e0813n:407_4": "medhāvinī,",
  "anya-e0813n:407_5": "tapassinī,",
  "anya-e0813n:407_6": "dhammacāriṇī,",
  "anya-e0813n:407_7": "bhayadassāvinī,",
  "anya-e0813n:407_8": "bhuttāvinītyādi.",
  "anya-e0813n:408_0": "Itthiliṅgā.",
  "anya-e0813n:409_0": "Napuṃsakaliṅga",
  "anya-e0813n:410_0": "130. Citta, si.",
  "anya-e0813n:411_0": "Napuṃsakehi ato niccanteva.",
  "anya-e0813n:412_0": "Siṃ.",
  "anya-e0813n:413_0": "Akāranteti napuṃsakehi sissa nicaṃ aṃ hoti. Cittaṃ.",
  "anya-e0813n:414_0": "Yonaṃ ni napuṃsakehitveva.",
  "anya-e0813n:415_0": "Ato niccaṃ.",
  "anya-e0813n:416_0": "Akārantehi na puṃsakehi yonaṃ niccaṃ ni hoti, nissa ā. Cittā. Pakkhe – yosvādinā dīghe – cittāni.",
  "anya-e0813n:417_0": "131. Galope – he – citta. Cittā, cittāni.",
  "anya-e0813n:418_0": "132. Cittaṃ. Nissa e – citte, cittāni. Sesaṃ buddhova.",
  "anya-e0813n:419_0": "133. Mana, si, manaṃ.",
  "anya-e0813n:420_0": "Nā vātveva.",
  "anya-e0813n:421_0": "134. Manogaṇādito sminnānamiā.",
  "anya-e0813n:422_0": "Manādito sminnānaṃ iā vā honti.",
  "anya-e0813n:423_0": "Sa sare vāgamo.",
  "anya-e0813n:424_0": "Vibhatyādese sare pare manādito sāgamo vā hoti. Manasā.",
  "anya-e0813n:425_0": "135. Sassa co",
  "anya-e0813n:426_0": "Manādito sassa o hoti, casaddena smāssa ā ca. Manaso, manasā.",
  "anya-e0813n:427_0": "136. Manasi. Sesaṃ cittaṃva.",
  "anya-e0813n:428_0": "137.",
  "anya-e0813n:429_0": "Manaṃ siraṃ uraṃ tejaṃ, rajaṃ ojaṃ vayaṃ payaṃ;",
  "anya-e0813n:430_0": "Yasaṃ tapaṃ vacaṃ cetaṃ, evamādi manogaṇo.",
  "anya-e0813n:431_0": "138. Guṇavantu, si.",
  "anya-e0813n:432_0": "“Aṃ napuṃsake”ti simhi savibhattissa ntussa aṃ. Guṇavaṃ. Ntussa tte – guṇavantāni.",
  "anya-e0813n:433_0": "139. Yotoññaṃ pumeva. Evaṃ gacchaṃ.",
  "anya-e0813n:434_0": "140. Aṭṭhi.",
  "anya-e0813n:435_0": "Vātveva.",
  "anya-e0813n:436_0": "“Yonanni napuṃsakehī”ti yonaṃ ni vā. Aṭṭīni. Jhattā yolope – aṭṭhī. Tathālapane.",
  "anya-e0813n:437_0": "141. Aṭṭhiṃ, aṭṭhīni, aṭṭhī. Sesaṃ aggīva.",
  "anya-e0813n:438_0": "142. Daṇḍī, si.",
  "anya-e0813n:439_0": "Aghattā rasso, daṇḍi. Yotoññaṃ pumeva.",
  "anya-e0813n:440_0": "143. Āyu aṭṭhīva.",
  "anya-e0813n:441_0": "Napuṃsakaliṅgā.",
  "anya-e0813n:442_0": "Pumitthiliṅga",
  "anya-e0813n:443_0": "144.",
  "anya-e0813n:443_1": "Pumitthiliṅgā – ghaṭa, kaṭa, yaṭṭhi, muṭṭhi, sindhu,",
  "anya-e0813n:443_2": "reṇuppabhutayo dvipada catuppada jātivācino ca.",
  "anya-e0813n:444_0": "Yathā – ghaṭo, īpaccaye-ghaṭī. Eso yaṭṭhi, esā yaṭṭhiccādi.",
  "anya-e0813n:445_0": "Dvipadajātivācino yathā – khattiyo. Āpaccaye- khattiyā, samaṇo, īmhi-samaṇīiccādi.",
  "anya-e0813n:446_0": "Catuppadajātivācino yathā – gajo, ā-gajā, byaggho, īmhi - byagghīiccādi.",
  "anya-e0813n:447_0": "Pumanapuṃsakaliṅga",
  "anya-e0813n:448_0": "145.",
  "anya-e0813n:448_1": "Pumanapuṃsakaliṅgā – dhamma, kamma, brahma,",
  "anya-e0813n:448_2": "kusuma saṅgama, paduma, assama, vihāra, sarīra, suvaṇṇa, vaṇṇa, kahāpaṇa, bhavana, bhuvana, yobbana, bhusana, āsana, sayana, odana, ākāsa, upavāsa, māsa, divasa, rasa, thala, phala,",
  "anya-e0813n:448_3": "raṭṭha ambu,",
  "anya-e0813n:448_4": "madhvādayo.",
  "anya-e0813n:449_0": "Itthinapuṃsakaliṅga",
  "anya-e0813n:450_0": "146. Itthinapuṃsakaliṅgā – nagara, accippamukhā.",
  "anya-e0813n:451_0": "Sabbaliṅga",
  "anya-e0813n:452_0": "147.",
  "anya-e0813n:452_1": "Sabbaliṅgā –",
  "anya-e0813n:452_2": "taṭa puṭa patta maṇḍala kalasā dayo, nāmīkatā,",
  "anya-e0813n:452_3": "sabbanāmāni ca. Yathā – taṭo, īmhi – taṭī,",
  "anya-e0813n:452_4": "taṭamiccādi.",
  "anya-e0813n:453_0": "Nāmīkatā yathā – devadatto, ā – devadattā devadattamiccādi.",
  "anya-e0813n:454_0": "Sabbanāma",
  "anya-e0813n:455_0": "148. Sabba, katara, katama, ubhaya, itara, añña, aññatara, aññatama, pubba, para, apara, dakkhiṇa, uttara, eka, ya, ta, eta, ima, amu, kiṃ, tumha, amha-",
  "anya-e0813n:455_1": "iti sabbanāmāni.",
  "anya-e0813n:456_0": "Sabbo buddhova. Ayaṃ viseso.",
  "anya-e0813n:457_0": "Yotveva.",
  "anya-e0813n:458_0": "Sabbanāmakārate paṭhamo.",
  "anya-e0813n:459_0": "Sabbādīnamakārato paro paṭhamo yo ettaṃ yāti sabbe.",
  "anya-e0813n:460_0": "“Tayo neva ca sabbanāmehī”ti nisedhā sasmāsminnaṃ āya ā e na honti. Sabbassa.",
  "anya-e0813n:461_0": "Sabbato naṃ saṃsānaṃ.",
  "anya-e0813n:462_0": "Sabbādito naṃiccassa saṃsānaṃ honti.",
  "anya-e0813n:463_0": "Akāro eitveva.",
  "anya-e0813n:464_0": "Sabbanāmānaṃ namhi ca.",
  "anya-e0813n:465_0": "Namhi sabbādīnamakārassa e hoti. Sabbesaṃ, sabbesānaṃ.",
  "anya-e0813n:466_0": "149. Itthiyaṃ ā, sabbā kaññāva. Ayaṃ viseso. Vātveva.",
  "anya-e0813n:467_0": "Ghapato smiṃsānaṃ saṃsā.",
  "anya-e0813n:468_0": "Ghapasaññāto sabbādito smiṃsānaṃ saṃsā vā honti.",
  "anya-e0813n:469_0": "“Saṃsāsvekavacanesu ce”ti sāgamo.",
  "anya-e0813n:470_0": "Gho rassaṃ.",
  "anya-e0813n:471_0": "Ekavacanasaṃsāsu gho rassaṃ yāti. Sabbassā, sabbāya. Sabbāsaṃ,",
  "anya-e0813n:471_1": "sabbāsānaṃ.",
  "anya-e0813n:471_2": "Sabbassaṃ, sabbāyaṃ. Sabbāsu.",
  "anya-e0813n:472_0": "Netāhi smimāyayā.",
  "anya-e0813n:473_0": "Ghapaññāhi sabbādīhi smino āya yā na honti.",
  "anya-e0813n:474_0": "150. Napuṃsake – sabbaṃ. Sabbāni. Evaṃ dutiyā.",
  "anya-e0813n:475_0": "Sabbādayo napuṃsake tatiyādīsu sakasakapumasamā. Evaṃ ya - saddantā.",
  "anya-e0813n:476_0": "151.",
  "anya-e0813n:476_1": "Pubbaparāparehi tu smino “yadanupapannā nipātanā sijjhantī”ti anitthiyaṃ e vā. Pubbe,",
  "anya-e0813n:476_2": "pubbasmiṃiccādi.",
  "anya-e0813n:477_0": "Ekasaddo saṅkhyātulyaññāsahāyattho. Yadā saṅkhyattho, tadekavacano, aññattha sabbavacano ca.",
  "anya-e0813n:478_0": "Yādīnamālapanaṃ natthi.",
  "anya-e0813n:479_0": "152. Ta, si.",
  "anya-e0813n:480_0": "Simhi saṃ anapuṃsakassetveva.",
  "anya-e0813n:481_0": "Etatesaṃ to.",
  "anya-e0813n:482_0": "Simhi anapuṃsakānaṃ etataiccetesaṃ takārassa sa hoti. So.",
  "anya-e0813n:483_0": "Tassa vā nattaṃ sabbattha.",
  "anya-e0813n:484_0": "Tiliṅgesu sabbādīnaṃ takārassa no vā hoti. Ne, te. Sesaṃ sabbasamaṃ, nattaṃva viseso.",
  "anya-e0813n:485_0": "153. Itthiyaṃ – sā, nā, nāyo, tā, tāyoiccādi.",
  "anya-e0813n:486_0": "Vātveva.",
  "anya-e0813n:487_0": "Tato sassa ssāya.",
  "anya-e0813n:488_0": "Tāetāimāhi sassa ssāyo vā hoti.",
  "anya-e0813n:489_0": "Saṃsāsvekavacanesu iitveva.",
  "anya-e0813n:490_0": "Tassā vā.",
  "anya-e0813n:491_0": "Ekavacanasaṃsāsu tāsaddassa ā ittaṃ vā yāti. Tissāya, tissā, tassā, tāya. Tāsaṃ, tāsānaṃ. Tissaṃ, tassaṃ, tāyaṃ. Tāsu.",
  "anya-e0813n:492_0": "154. Napuṃsake – taṃiccādi.",
  "anya-e0813n:493_0": "155. Eso. Sesaṃ sabbasamaṃ.",
  "anya-e0813n:494_0": "156. Itthiyaṃ – esā.",
  "anya-e0813n:495_0": "Saṃsāsvekavacanesvetveva.",
  "anya-e0813n:496_0": "Etimāsami.",
  "anya-e0813n:497_0": "Ekavacanasaṃsāsu etāimānamantassa i hoti. Etissāya, etisā, etāya. Etāsaṃ, etāsānaṃ. Etissaṃ, etassaṃ, etāyaṃ. Etāsu.",
  "anya-e0813n:497_1": "Sesaṃ sabbāva.",
  "anya-e0813n:498_0": "157. Napuṃsake – etaṃ iccādi.",
  "anya-e0813n:499_0": "158. Ima, si.",
  "anya-e0813n:500_0": "“Anapuṃsakassāyaṃ simhī”ti imassa ayaṃ. Silopo. Ayaṃ, ime. Imaṃ, ime.",
  "anya-e0813n:501_0": "“Animi nāmhi ce”ti imassa ano, imi ca. Anena, iminā.",
  "anya-e0813n:502_0": "“Sabbassimasse vā”ti sunaṃhisu evā. Ehi, imehi. Vā smāsasmiṃsaṃsāsvattantveva.",
  "anya-e0813n:503_0": "Imasaddassa ca.",
  "anya-e0813n:504_0": "Sasmāsmiṃsaṃsāsu imassa attaṃ vā hoti. Assa, imassa. Esaṃ, esānaṃ, imesaṃ, imesānaṃ. Asmā, imamhā, imasmā. Ehi, imehi. Asmiṃ, imamhi, imasmiṃ. Esu, imesu.",
  "anya-e0813n:505_0": "Attapakkhe – “na timehi katākārehī”ti smāsminnaṃ mhāmhi na sijjhante.",
  "anya-e0813n:506_0": "159. Itthiyaṃ – ayaṃ. Sesaṃ etāva, saṃsāsvattaṃva viseso.",
  "anya-e0813n:507_0": "160. Napuṃsake – savibhattissa vātveva.",
  "anya-e0813n:508_0": "“Imassidamaṃsisu napuṃsake”ti imassa idaṃ vā. Idaṃ, imaṃ ime, imāni. Evaṃ dutiyā.",
  "anya-e0813n:509_0": "161. Amu, si.",
  "anya-e0813n:510_0": "Vā anapuṃsakassa simhitveva.",
  "anya-e0813n:511_0": "“Amussa mo saṃ”ti massa so vā, silopo. Asu.",
  "anya-e0813n:512_0": "“Sabbato ko”ti sabbanāmato kāgamo. “So”ti o, amuko, pakkhe – amu. Amū, amuyo.",
  "anya-e0813n:513_0": "Pubbeva yonaṃ vokāro na. Amuṃ. Amū, amuyo. Sesaṃ bhikkhūva sabbādikāriyāññatra.",
  "anya-e0813n:514_0": "162.",
  "anya-e0813n:514_1": "Itthiyaṃ – asu.",
  "anya-e0813n:514_2": "Sesaṃ yāgusamaṃ.",
  "anya-e0813n:514_3": "Visesoyaṃ – amussā, amuyā. Amūsaṃ, amūsānaṃ. Amussaṃ, amuyaṃ. Amūsu.",
  "anya-e0813n:515_0": "163. Napuṃsake – savibhattissa aṃsisu napuṃsaketveva.",
  "anya-e0813n:516_0": "“Amussāduṃ”ti aduṃ. Aduṃ. Amū, amūni. Evaṃ dutiyā.",
  "anya-e0813n:517_0": "164. “Sesesu ce”ti sabbattha kissa ko. Ko, kā, kaṃ iccādi. Liṅgattaye sabbasamo.",
  "anya-e0813n:518_0": "165. Tumha, si, amha, si.",
  "anya-e0813n:519_0": "Savibhattissa tumhamhānantyadhikāro.",
  "anya-e0813n:520_0": "Tvamahaṃ simhi ca.",
  "anya-e0813n:521_0": "Simhi savibhattīnaṃ tumhamhānaṃ tvaṃ ahaṃ honti.",
  "anya-e0813n:521_1": "Casaddena tumhassa tuvaṃ ca. Tvaṃ, tuvaṃ, ahaṃ. Yo – tumhe.",
  "anya-e0813n:522_0": "“Mayaṃ yomhi paṭhame”ti amhassa mayaṃ hoti. Mayaṃ.",
  "anya-e0813n:523_0": "166. “Taṃmamamhī”ti amhi taṃ maṃ honti.",
  "anya-e0813n:524_0": "“Tavaṃ mamañca navā”ti amhi tavaṃ mamañca navā.",
  "anya-e0813n:525_0": "“Tumhassa tuvaṃ tvamamhī”ti tumhassa tuvaṃ, tvañca. Taṃ, tavaṃ, tuvaṃ, tvaṃ, maṃ, mamaṃ.",
  "anya-e0813n:526_0": "Ākantveva.",
  "anya-e0813n:527_0": "“Vā yoppaṭhamo”ti dutiyāyossa ākaṃ vā. Tumhākaṃ, tumhe. Amhākaṃ, amhe.",
  "anya-e0813n:528_0": "167.",
  "anya-e0813n:528_1": "“Nāmhi tayā mayā”ti nāmhi tayā mayā honti.",
  "anya-e0813n:528_2": "“Tayātayīnaṃ takāro tvattaṃvā”ti tassa tvo vā. Tvayā, tayā, mayā. Tumhehi, amhehi.",
  "anya-e0813n:529_0": "168. “Tava mama se”ti se tava mama honti.",
  "anya-e0813n:530_0": "“Tuyhaṃ mayhaṃ ce”ti se tuyhaṃ mayhañca.",
  "anya-e0813n:531_0": "“Sassaṃ”ti sassa aṃ vā.",
  "anya-e0813n:532_0": "“Amhassa mamaṃ savibhattissa se”ti se amhassa mamaṃ ca. Tava, tuyhaṃ, tumhaṃ, mama, mayhaṃ, amhaṃ, mamaṃ.",
  "anya-e0813n:533_0": "“Tumhamhehi namākaṃ”ti naṃvacanassa ākaṃ. Tumhākaṃ, amhākaṃ. Smānāva.",
  "anya-e0813n:534_0": "169.",
  "anya-e0813n:534_1": "“Tumhāmhānaṃ tayi mayī”ti smimhi tayi mayi honti.",
  "anya-e0813n:534_2": "Tve kate - tvayi, tayi, mayi, tumhesu, amhesu.",
  "anya-e0813n:534_3": "Liṅgattaye samaṃ.",
  "anya-e0813n:535_0": "170. Navātveva.",
  "anya-e0813n:536_0": "Padato dutiyā catutthī chaṭṭhīsu vono.",
  "anya-e0813n:537_0": "Atthajjotakā vaṇṇā padaṃ,",
  "anya-e0813n:537_1": "dutiyā catutthī chaṭṭhī bahuvacanesu paresu padasmā paresaṃ savibhattīnaṃ tumhāmhānaṃ vonokārā navā honti.",
  "anya-e0813n:538_0": "Rakkhatu vo, passatu no, dadāti vo, dadāhi no, saddhā vo, satthā no.",
  "anya-e0813n:539_0": "Navāti kiṃ, eso amhākaṃ satthā.",
  "anya-e0813n:540_0": "171. Padatotyadhikāro.",
  "anya-e0813n:541_0": "“Temekavacanesu ce”ti catutthīchaṭṭhekavacanesu te me honti. Dadāmi te, dadāhi me, idaṃ te, ayaṃ me.",
  "anya-e0813n:542_0": "“Naamhī”ti amhi nisedho. Passetha taṃ, ajini maṃ.",
  "anya-e0813n:543_0": "“Vā tatiye ce”ti tatiyekavacane te me vā honti. Kataṃ te tayā vā. Kataṃ me mayā vā.",
  "anya-e0813n:544_0": "“Bahuvacanesu vono”ti tatiyābahuvacanesu vo no honti.",
  "anya-e0813n:544_1": "Bahuvacane paṭhame yomhi ca. Kataṃ vo, kataṃ no,",
  "anya-e0813n:544_2": "gāmaṃ vo gaccheyyātha,",
  "anya-e0813n:544_3": "gāmaṃ no gaccheyyāma.",
  "anya-e0813n:545_0": "Saṅkhyā",
  "anya-e0813n:546_0": "172. Saṅkhyā vuccate.",
  "anya-e0813n:547_0": "Ekasaddo sabbanāmesu vutto.",
  "anya-e0813n:548_0": "173. Dvādayo aṭṭhārasantā bahuvacanantā.",
  "anya-e0813n:549_0": "Savibhattissa, itthipumanapuṃsakasaṅkhyanti cādhikāro.",
  "anya-e0813n:550_0": "“Yosu dvinnaṃ dve ce”ti dvissa dve hoti. Dve, dve, dvībhi, dvīhi.",
  "anya-e0813n:551_0": "No ca dvādito namhi.",
  "anya-e0813n:552_0": "Namhi dvādito nakārāgamo hoti. Dvinnaṃ, dvīsu, liṅgattaye samaṃ.",
  "anya-e0813n:553_0": "174. Ticatunnaṃ tisso catasso tayo cattāro tīṇi cattāri.",
  "anya-e0813n:554_0": "Yosu itthipumanapuṃsakesu savibhattīnaṃ ticatunnaṃ tisso catasso ādayo honti. Tayo, tayo, tībhi, tīhi, tinnaṃ.",
  "anya-e0813n:555_0": "“Iṇṇamiṇṇannaṃ tīhi saṅkhyāhī”ti tisaddato naṃiccassa iṇṇaṃ iṇṇannaṃ ca. Tiṇṇaṃ, tiṇṇannaṃ, tīsu.",
  "anya-e0813n:556_0": "175. Itthiyaṃ-tisso, tisso, tībhi, tīhi.",
  "anya-e0813n:557_0": "“No cā”do cakārena namhi ssaṃāgamo, vaggantetissanaṃ, tīsu.",
  "anya-e0813n:558_0": "176. Napuṃsake-tīṇi, tīṇi, tīhi.",
  "anya-e0813n:559_0": "177. Cattāro.",
  "anya-e0813n:560_0": "“Osare ce”tīha cakārena yosu ussa uro.",
  "anya-e0813n:560_1": "“Tato yonamotū”tīha tukārena yonaṃ o. Caturo.",
  "anya-e0813n:560_2": "Evaṃ dutiyā. Catūhi, catunnaṃ, catūsu.",
  "anya-e0813n:561_0": "178. Itthiyaṃ, catasso, catasso, catūhi.",
  "anya-e0813n:561_1": "Pubbeva ssaṃāgamo.",
  "anya-e0813n:561_2": "Yadādinā ussa attaṃ.",
  "anya-e0813n:561_3": "Catassannaṃ, catūsu.",
  "anya-e0813n:562_0": "179. Napuṃsake, cattāri, cattāri.",
  "anya-e0813n:563_0": "180. “Pañcādīna makāro”ti yosu savibhattissa pañcādyantassa attaṃ. Pañca, pañca.",
  "anya-e0813n:564_0": "“Pañcādīna mattaṃ”ti sunaṃhisu pañcādyantassa attaṃ.",
  "anya-e0813n:564_1": "Edīghānamapavādoyaṃ. Pañcahi,",
  "anya-e0813n:564_2": "pañcannaṃ, pañcasu.",
  "anya-e0813n:564_3": "Liṅgattaye samaṃ.",
  "anya-e0813n:565_0": "181. Evaṃ cha satta aṭṭha nava dasādayo aṭṭhārasantā.",
  "anya-e0813n:566_0": "182. Vīsatyādayo ānavutiyā itthiliṅgā ekavacanantā, vīsati rattīva. Evaṃ tiṃsati.",
  "anya-e0813n:567_0": "Cattālīsaṃ paññāsaṃ saddehi parāsaṃ sabbāsaṃ vibhattīnaṃ “sabbāsamā”dotīha ādisaddena lopo,",
  "anya-e0813n:567_1": "saṭṭhi vīsatī va.",
  "anya-e0813n:567_2": "Evaṃ sattati asīti navuti.",
  "anya-e0813n:568_0": "Sataṃ napuṃsakamekavacanantaṃ. Evaṃ sahassādi.",
  "anya-e0813n:569_0": "Koṭi vīsatīva.",
  "anya-e0813n:570_0": "183.",
  "anya-e0813n:570_1": "Rāsibhede tu sabbattha bahuvacanampi. Yathā-",
  "anya-e0813n:570_2": "dvevīsatiyo buddhadantā.",
  "anya-e0813n:570_3": "Tisso vīsatiyo dinaghaṭikā.",
  "anya-e0813n:570_4": "Evamaññatra.",
  "anya-e0813n:571_0": "Eseso etantippasiddhi, lokassa hoti yatthatthesu.",
  "anya-e0813n:572_0": "Thīpumanapuṃsakānityuccante, tānimāni lokenātthā.",
  "anya-e0813n:573_0": "Aliṅga",
  "anya-e0813n:574_0": "184. Aliṅgā vuccante.",
  "anya-e0813n:575_0": "Kvaci to pañcamyatthe.",
  "anya-e0813n:576_0": "Liṅgato pañcamyatthe kvaci toppaccayo hoti.",
  "anya-e0813n:577_0": "“Tvādayo vibhattisaññāyo”ti toppabhutidānyantānaṃ vibhattisaññā.",
  "anya-e0813n:577_1": "Tasmā tadantānampi vibhatyantattā padattaṃ siddhanti na puna vibhatti.",
  "anya-e0813n:577_2": "Corasmā corato.",
  "anya-e0813n:577_3": "Evaṃ pitito,",
  "anya-e0813n:577_4": "ettha “pitādīna masimhi” tyatrāsimhiggahaṇena tomhi pitādīnaṃ ussa i.",
  "anya-e0813n:578_0": "Imassi thandānihatodhesu ca.",
  "anya-e0813n:579_0": "Thaṃādīsu paresu imassa i hoti. Ito.",
  "anya-e0813n:580_0": "“Sabbassetassākāro vā”ti tothesvetassa attaṃ vā, ato, etto. Pakkhe- “saralopā”dinā akāralopo.",
  "anya-e0813n:581_0": "“Tratothesu ce”ti kissa ku. Kuto.",
  "anya-e0813n:582_0": "“Kvaci to”ti suttadvidhākaraṇena sattamyatthe ca to hoti, ādismiṃ, ādito.",
  "anya-e0813n:583_0": "185.",
  "anya-e0813n:583_1": "“Tratha sattamiyā sabbanāmehī”ti sattamyatthe trathappaccayā honti.",
  "anya-e0813n:583_2": "Sabbasmiṃ, sabbatra,",
  "anya-e0813n:583_3": "sabbattha, dvittaṃ.",
  "anya-e0813n:583_4": "Evaṃ atra, attha.",
  "anya-e0813n:583_5": "Ettha “tre nicca”nti pubbe etassa a. Kutra, kuttha.",
  "anya-e0813n:584_0": "“Sesesu ce”ti kādese-kattha.",
  "anya-e0813n:585_0": "186. “Kismā vo ce”ti vappaccayo. “Kissa ka vece”ti ko, kakārākāralopo. Kva.",
  "anya-e0813n:586_0": "187.",
  "anya-e0813n:586_1": "“Hiṃ haṃ hiñcana”nti kasmā hiṃ ādipaccayā.",
  "anya-e0813n:586_2": "“Ku hiṃ haṃsu ce”ti kissa ku.",
  "anya-e0813n:586_3": "Cakārena hiñcanaṃ dācanaṃsu ca. Kuhiṃ, kuhaṃ,",
  "anya-e0813n:586_4": "kuhiñcanaṃ.",
  "anya-e0813n:587_0": "188. “Tamhā ce”ti hiṃhaṃ. Tahiṃ, tahaṃ.",
  "anya-e0813n:588_0": "189. “Yato hiṃ”ti hiṃ. Yahiṃ.",
  "anya-e0813n:589_0": "190. “Imasmā hadhā ce”ti hadhā. Iha, idha.",
  "anya-e0813n:590_0": "191. “Sabbato dhī”ti dhi. Sabbadhi.",
  "anya-e0813n:591_0": "192. Kāletyadhikāro.",
  "anya-e0813n:592_0": "“Kiṃsabbaññekayakuhi dādācana”nti kiṃ ādito dā, dācanaṃ ca. Kasmiṃ kāle kadā, kudācanaṃ.",
  "anya-e0813n:593_0": "“Sabbassa so dāmhi vā”ti sabbassa so vā. Sadā, sabbadā.",
  "anya-e0813n:594_0": "193. “Tamhā dāni ce”ti dāni, dā ca. Tadāni, tadā.",
  "anya-e0813n:595_0": "194.",
  "anya-e0813n:595_1": "Yadādinā imasaddā,",
  "anya-e0813n:595_2": "samānāparehi ca yathāsaṅkhyaṃ jja jjuppaccayā, ima,",
  "anya-e0813n:595_3": "samānānaṃ a, sā ca. Ajja, sajju, aparajju.",
  "anya-e0813n:596_0": "195. “Imasmā rahidhunādāni ce”ti rahyādippaccayā. “Eta rahimhī”ti imassa eto. Etarahi.",
  "anya-e0813n:597_0": "“A dhunāmhi ce”ti imassa a. Adhunā, idāni.",
  "anya-e0813n:598_0": "196. Lopaṃ itveva.",
  "anya-e0813n:599_0": "Sabbāsamāvusopasagganipātādīhi ca.",
  "anya-e0813n:600_0": "Etehi parā sabbā vibhattī lupyante. Tvaṃ āvuso, tumhe āvuso.",
  "anya-e0813n:601_0": "Upasagganipāta",
  "anya-e0813n:602_0": "197. Upasagganipātā vuccante.",
  "anya-e0813n:603_0": "Pa parā ni nī u du saṃ vi ava anu pari adhi abhi pati su ā ati api apa upa ete vīsatyupasaggā.",
  "anya-e0813n:604_0": "Ca na va vā mā hi dhi ci ku tu nu ce re he sve ve vo kho no to yaṃ naṃ taṃ kiṃ handa kira eva kīva yāva",
  "anya-e0813n:604_1": "tāva vata vatha atha aṅga iṅgha taggha āma nāma nūna puna pana āha saha sakkā labbhā heṭṭhā ārā dūrā",
  "anya-e0813n:604_2": "divā navā vinā nānā addhā mudhā micchā pacchā āvi sakkhi sacci sacchi bahi yadi iti kinti atthi sotthi",
  "anya-e0813n:604_3": "khalu nanu kimu assu yagghe sace have suve are pure namo tiro adho atho aho raho hīyo bhīyo anto pāto",
  "anya-e0813n:604_4": "sudaṃ kallaṃ evaṃ dhuvaṃ alaṃ halaṃ sayaṃ sāyaṃ samaṃ sāmaṃ kāmaṃ pāraṃ oraṃ ciraṃ huraṃ ahaṃ sahaṃ uccaṃ",
  "anya-e0813n:604_5": "nīcaṃ sakiṃ saddhiṃ,",
  "anya-e0813n:604_6": "athavā antarā ārakā bāhirā bahiddhā yāvatā tāvatā samantā sāmantā āmantā sammukhā carahi tarahi sampati",
  "anya-e0813n:604_7": "āyati upari yāvade tāvade tiriyaṃ sanikaṃ sasakkaṃ ettāvatā parammukhā kittāvatā etarahi aññadatthu seyyathidaṃ",
  "anya-e0813n:604_8": "appevanāma bhīyosomattāya iccādayo nipātā.",
  "anya-e0813n:605_0": "198. Sadisā ye tiliṅgesu, sabbāsu ca vibhattīsu.",
  "anya-e0813n:606_0": "Vacanesu ca sabbesu, te nipātāti kittitā.",
  "anya-e0813n:607_0": "Yathā –",
  "anya-e0813n:607_1": "uccaṃ rukkho, latā,",
  "anya-e0813n:607_2": "gharaṃ vā,",
  "anya-e0813n:607_3": "uccaṃ rukkho.",
  "anya-e0813n:607_4": "He rukkha, rukkhaṃ, rukkhena,",
  "anya-e0813n:607_5": "rukkhassa,",
  "anya-e0813n:607_6": "rukkhasmā,",
  "anya-e0813n:607_7": "rukkhe vā iccādi.",
  "anya-e0813n:607_8": "Uccaṃ rukkho,",
  "anya-e0813n:607_9": "rukkhā vā iccādi.",
  "anya-e0813n:607_10": "Evaṃ latā, gharāni.",
  "anya-e0813n:608_0": "199.",
  "anya-e0813n:609_0": "Ubhayesu vibhatyatta -",
  "anya-e0813n:610_0": "Kriyadesa samaya disāguṇatthehi;",
  "anya-e0813n:611_0": "Sabbāpi yathāyogaṃ,",
  "anya-e0813n:612_0": "Vibhattiyoññehi tuppaṭhamā.",
  "anya-e0813n:613_0": "Taṃ yathā –",
  "anya-e0813n:613_1": "adhiantosaddehi sattamī.",
  "anya-e0813n:613_2": "Sayaṃsaddā tatiyā,",
  "anya-e0813n:613_3": "chaṭṭhī ca.",
  "anya-e0813n:613_4": "Namosaddā paṭhamā,",
  "anya-e0813n:613_5": "dutiyā ca.",
  "anya-e0813n:613_6": "Pāraṃsaddā sattamī.",
  "anya-e0813n:613_7": "Divāsaddā paṭhamā, dutiyā,",
  "anya-e0813n:613_8": "sattamī ca.",
  "anya-e0813n:613_9": "Heṭṭhāsaddā sattamī.",
  "anya-e0813n:613_10": "Uccaṃsaddā sabbāpi.",
  "anya-e0813n:613_11": "Pasaddā ca casaddā ca paṭhamā,",
  "anya-e0813n:613_12": "hesaddā ālapane paṭhamā.",
  "anya-e0813n:613_13": "Tathāññehipi.",
  "anya-e0813n:614_0": "200.",
  "anya-e0813n:614_1": "Upasaggā sabbepi saddantarena saha payujjante.",
  "anya-e0813n:614_2": "Nipātā tu keci visumpi. Yathā – pahāro, paharati,",
  "anya-e0813n:614_3": "sā ca so ca bhāsati vā karoti vā,",
  "anya-e0813n:614_4": "sotthityādi.",
  "anya-e0813n:615_0": "201. Ekekaliṅgaṃ dviliṅgaṃ, tiliṅgaṃ cāpyaliṅgikaṃ.",
  "anya-e0813n:616_0": "Catudheti nāmaṃ nāmaṃ, namatyatthanti kittitaṃ.",
  "anya-e0813n:617_0": "Nāmikaṃ.",
  "anya-e0813n:618_0": "3. Samāsakaṇḍa",
  "anya-e0813n:619_0": "Samāsalakkhaṇādi",
  "anya-e0813n:620_0": "202.",
  "anya-e0813n:620_1": "Nāmānaṃ samāso yuttatthotyadhikāro.",
  "anya-e0813n:620_2": "Samāsoti bhinnatthānaṃ padāna mekatthatā.",
  "anya-e0813n:620_3": "Yuttatthoti aññamaññasambandhattho.",
  "anya-e0813n:621_0": "Vibhāsātyadhikātabbaṃ vākyatthaṃ.",
  "anya-e0813n:622_0": "Kammadhārayasamāsa",
  "anya-e0813n:623_0": "203. “Mahanto ca so vīro cā”ti vākye –",
  "anya-e0813n:624_0": "Dvipade tulyādhikaraṇe kammadhārayo.",
  "anya-e0813n:625_0": "Bhinnappavattinimittā saddā ekasmiṃ vatthuni pavattā tulyādhikaraṇā,",
  "anya-e0813n:625_1": "visesanavisesassabhūtā samānādhikaraṇā dve padā yadā samasyante,",
  "anya-e0813n:625_2": "tadā so samāso kammadhārayo",
  "anya-e0813n:626_0": "Nāma, idha vā samāsasuttāni saññādvārena samāsavidhāyakāni.",
  "anya-e0813n:627_0": "Aggahitavisesanā buddhi visessamhi na uppajjatīti visesanaṃ pubbaṃ hoti,",
  "anya-e0813n:627_1": "samāseneva tulyādhikaraṇattassa vuttattā tappakāsanatthaṃ payuttā samāsato atirittā ca so iccete “vuttaṭṭhānamappayogo”ti ñāyā nappayujjante.",
  "anya-e0813n:627_2": "Evamaññatra.",
  "anya-e0813n:628_0": "Tesaṃ vibhattiyo lopā ca.",
  "anya-e0813n:629_0": "Tesaṃ yuttatthānaṃ samāsānaṃ pubbuttarapadānaṃ vibhattī lupyante, cakārena kvaci na.",
  "anya-e0813n:630_0": "Tato mahanta vīra iti ca rūpappasaṅge –",
  "anya-e0813n:631_0": "Pakati cassa sarantassa.",
  "anya-e0813n:632_0": "Vibhattīsu luttāsu sarantassa pubbabhūtassa,",
  "anya-e0813n:632_1": "parabhūtassa ca assa samāsapadassa pakati hotītīha luttākārā punānīyante.",
  "anya-e0813n:633_0": "Tato mahanta vīraiti ṭhite –",
  "anya-e0813n:634_0": "“Mahataṃ mahā tulyādhikaraṇe pade”ti mahantassa mahā.",
  "anya-e0813n:635_0": "Taddhita samāsa kitakā nāmaṃvātavetunādīsu ca.",
  "anya-e0813n:636_0": "Taddhitādayo nāmaṃ iva daṭṭhabbā taveppabhutipaccaye vajjetvā.",
  "anya-e0813n:637_0": "Tato vatticchāya syādi. Mahāvīro, mahāvīrāiccādi.",
  "anya-e0813n:638_0": "204. Kammadhārayo dvando ca, tappuriso ca lābhino.",
  "anya-e0813n:639_0": "Tayo parapade liṅgaṃ, bahubbīhi padantare.",
  "anya-e0813n:640_0": "205.",
  "anya-e0813n:640_1": "Rattā ca sā paṭī cāti rattapaṭī,",
  "anya-e0813n:640_2": "mahantī ca sā saddhā cāti mahāsaddhā.",
  "anya-e0813n:640_3": "Ettha “kammadhārayasaññe ce”ti pubbapade pumeva kate āīpaccayānaṃ nivutti.",
  "anya-e0813n:641_0": "206.",
  "anya-e0813n:641_1": "Nīlañca taṃ uppalañcāti nīluppalaṃ,",
  "anya-e0813n:641_2": "satthīva satthi,",
  "anya-e0813n:641_3": "satthi ca sā sāmā cāti satthisāmā.",
  "anya-e0813n:641_4": "Mukhameva cando mukhacando.",
  "anya-e0813n:642_0": "Visesanavisessānaṃ yathecchattā kvaci visesanaṃ paraṃ hoti,",
  "anya-e0813n:642_1": "khattiyabhūtoiccādi,",
  "anya-e0813n:642_2": "icchā ca yathātanti.",
  "anya-e0813n:643_0": "Ubhe tappurisa samāsa",
  "anya-e0813n:644_0": "207. Nasaddā si, tassa lopo. Na suro asuro.",
  "anya-e0813n:645_0": "Ettha kammadhāraye kate –",
  "anya-e0813n:645_1": "“ubhe tappurisā”ti tappurisasaññā.",
  "anya-e0813n:645_2": "“Attannassa tappurise”ti nassa a.",
  "anya-e0813n:645_3": "Na asso anasso.",
  "anya-e0813n:645_4": "Ettha “sare ana”ti nassa ana.",
  "anya-e0813n:646_0": "208.",
  "anya-e0813n:646_1": "“Nāmānaṃ samāso”ti sutte dvidhākate ayuttatthānampi kvaci samāso.",
  "anya-e0813n:646_2": "Na puna geyyā apunageyyā gāthetyādi.",
  "anya-e0813n:646_3": "Ettha geyyena sambandho na-",
  "anya-e0813n:646_4": "saddo ayuttatthenāpi punena yogavibhāgabalā samasyate.",
  "anya-e0813n:647_0": "Digusamāsa",
  "anya-e0813n:648_0": "209. Tayo lokā samāhaṭā tilokaṃ.",
  "anya-e0813n:649_0": "Ettha “saṅkhyāpubbo digū”ti kammadhārayassa digusaññā. ‘Digussekattaṃ”ti ekattaṃ, napuṃsakattañca.",
  "anya-e0813n:650_0": "Suddhatappurisasamāsa",
  "anya-e0813n:651_0": "210. Tappurisā tveva.",
  "anya-e0813n:652_0": "Amādayo parapadehi.",
  "anya-e0813n:653_0": "Dutiyantādayo parapadehi nāmehi yadā samasyante, tadā so samāso tappuriso nāma.",
  "anya-e0813n:654_0": "Gāmaṃ gato gāmagato.",
  "anya-e0813n:655_0": "“Passa vāsiṭṭha gāmaṃ, gato tisso sāvatthiṃ”tya trāyuttatthatāya na samāso. Tathā ññatra ñeyyaṃ.",
  "anya-e0813n:656_0": "211. Raññā hato rājahato.",
  "anya-e0813n:657_0": "Kiccantehi bhīyo adhikatthavacane.",
  "anya-e0813n:658_0": "Tabba, anīya, ṇya, teyya,",
  "anya-e0813n:658_1": "riccappaccayā kiccā.",
  "anya-e0813n:658_2": "Thutinindatthamajjhāropitatthaṃ vacanaṃ adhikatthavacanaṃ.",
  "anya-e0813n:658_3": "Soṇaleyyo kūpoiccādi.",
  "anya-e0813n:658_4": "Soṇehi yathā liyhate,",
  "anya-e0813n:658_5": "tathā puṇṇattā thuti.",
  "anya-e0813n:658_6": "Tehi ucchiṭṭhattā nindā ca.",
  "anya-e0813n:659_0": "Dadhinā upasittaṃ bhojanaṃ dadhibhojanaṃ,",
  "anya-e0813n:659_1": "samāsapadeneva upasittakriyāya kathanā natthetthāyuttatthatā.",
  "anya-e0813n:659_2": "Upasittasaddāppayogo pubbeva.",
  "anya-e0813n:660_0": "212. Karaṇe tu-asinā kalaho asikalaho.",
  "anya-e0813n:661_0": "213. Buddhassa deyyaṃ buddhaddeyyaṃ, parassapadaṃ, ettha vibhatyalopo. Evaṃ attanopadamiccādi.",
  "anya-e0813n:662_0": "214. Corasmā bhayaṃ corabhayaṃ. Evaṃ baddhanamuttoccādi.",
  "anya-e0813n:663_0": "215. Rañño putto rājaputto.",
  "anya-e0813n:664_0": "“Brāhmaṇassa kaṇhā dantā” iccatra dantāpekkhā chaṭṭhīti kaṇhena sambandhābhāvā na samāso.",
  "anya-e0813n:664_1": "Yadā tu kaṇhā ca te dantā ceti kammadhārayo,",
  "anya-e0813n:664_2": "tadā chaṭṭhī kaṇhadantāpekkhāti brāhmaṇakaṇhadantāti samāso hoteva.",
  "anya-e0813n:665_0": "216.",
  "anya-e0813n:665_1": "“Rañño māgadhassa dhana” ntyatra raññoti chaṭṭhī dhana mapekkhate,",
  "anya-e0813n:665_2": "na māgadhaṃ.",
  "anya-e0813n:665_3": "Rājā eva māgadhasaddena vuccateti bhedābhāvā sambandhābhāvoti tulyādhikaraṇena māgadhena saha rājā na samasyate.",
  "anya-e0813n:665_4": "Dviṭṭho hi sambandho.",
  "anya-e0813n:666_0": "Rañño asso puriso ce” tya tra rañño asso,",
  "anya-e0813n:666_1": "rañño puriso ti ca paccekaṃ sambandhato sāpekkhatā atthīti na samāso.",
  "anya-e0813n:666_2": "“Asso ca puriso cā”ti dvande kate tu rājassapurisāti hoteva,",
  "anya-e0813n:666_3": "aññānapekkhattā.",
  "anya-e0813n:667_0": "“Rañño garuputto” iccatra rājāpekkhinopi garuno",
  "anya-e0813n:668_0": "Puttena saha samāso,",
  "anya-e0813n:668_1": "gamakattā.",
  "anya-e0813n:668_2": "Gamakattampi samāsassa nibandhanaṃ.",
  "anya-e0813n:668_3": "Tattha garuno puttoti viggaho,",
  "anya-e0813n:668_4": "evamaññatra.",
  "anya-e0813n:669_0": "217. Rūpe saññā rūpasaññā.",
  "anya-e0813n:670_0": "Kvaci nindāyaṃ - kūpe maṇḍūko viya kūpamaṇḍūko. Evaṃ nagarakāko iccādi. Atropamāya nindā gamyate.",
  "anya-e0813n:671_0": "Antevāsiko tyādo vibhattyalopo.",
  "anya-e0813n:672_0": "Bahubbīhisamāsa",
  "anya-e0813n:673_0": "218. Aññapadatthesu bahubbīhi.",
  "anya-e0813n:674_0": "Appaṭhamantāna maññesaṃ padānaṃ atthesu dve vā bahūni vā nāmāni yadā samasyante,",
  "anya-e0813n:674_1": "tadā so samāso bahubbīhi nāma.",
  "anya-e0813n:675_0": "Āgatā samaṇā yaṃ sā āgatasamaṇo, vihāro.",
  "anya-e0813n:676_0": "219.",
  "anya-e0813n:676_1": "Jitāni indriyāni yena so jitindriyo, bhagavā.",
  "anya-e0813n:676_2": "Āhito aggi yena so āhitaggi.",
  "anya-e0813n:676_3": "Agyāhito vātyādo yathecchaṃ visesanassa paratā.",
  "anya-e0813n:677_0": "220. Karaṇe tu-chinno rukkho yena so chinnarukkho, pharasu.",
  "anya-e0813n:678_0": "221. Dinno suṅko yassa so dinnasuṅko, rājā.",
  "anya-e0813n:679_0": "222. Niggatā janā yasmā so niggatajano, gāmo.",
  "anya-e0813n:680_0": "223.",
  "anya-e0813n:680_1": "Dasa balāni yassa so dasabalo, bhagavā.",
  "anya-e0813n:680_2": "Natthi samo yassa so asamo.",
  "anya-e0813n:680_3": "Ettha “attannassā”ti yogavibhāgena nassa a.",
  "anya-e0813n:681_0": "Pahūtā jivhā yassa so pahūtajivho,",
  "anya-e0813n:681_1": "mahantī paññā yassa so mahāpañño.",
  "anya-e0813n:681_2": "Dvīsu “itthiyambhāsitapumitthīpumāva ce”ti pumbhāvātidesā pubbuttarapadesu āīppaccayānamabhāvo.",
  "anya-e0813n:682_0": "224.",
  "anya-e0813n:682_1": "“Kvaci samāsantagatānamakāranto”ti antassa attaṃ.",
  "anya-e0813n:682_2": "Kāraggahaṇena ā i ca.",
  "anya-e0813n:682_3": "Itthiyamivaṇṇantā,",
  "anya-e0813n:682_4": "tvantehi ca kappaccayopi. Yathā -",
  "anya-e0813n:682_5": "visālaṃ akkhi yassa so visālakkho,",
  "anya-e0813n:682_6": "paccakkhadhammā, silopo.",
  "anya-e0813n:682_7": "Sobhano gandho yassa so sugandhi.",
  "anya-e0813n:682_8": "Bahukantiko,",
  "anya-e0813n:682_9": "bahunadiko, samuddo.",
  "anya-e0813n:682_10": "Ettha yadādinā rasso.",
  "anya-e0813n:682_11": "Bahukattuko.",
  "anya-e0813n:682_12": "Mattā bahavo mātaṅgā yasmiṃ taṃ mattabahumātaṅgaṃ, vanaṃ.",
  "anya-e0813n:683_0": "Tulyādhikaraṇo.",
  "anya-e0813n:684_0": "225.",
  "anya-e0813n:684_1": "Suvaṇṇassa viya vaṇṇo yassa so suvaṇṇavaṇṇo.",
  "anya-e0813n:684_2": "Vajiraṃ pāṇimhi yassa so vajirapāṇi.",
  "anya-e0813n:684_3": "Urasi lomāni yassa so urasilomo.",
  "anya-e0813n:684_4": "Ettha vibhatyalopo.",
  "anya-e0813n:685_0": "“Atthesū”ti bahuttaggahaṇena kvaci paṭhamantānampi.",
  "anya-e0813n:685_1": "Saha hetunā yo vattate so sahetuko,",
  "anya-e0813n:685_2": "“yadā” dinā sahassa so.",
  "anya-e0813n:686_0": "226.",
  "anya-e0813n:686_1": "Satta vā aṭṭha vā sattaṭṭha, māsā,",
  "anya-e0813n:686_2": "etthaññapadattho vā saddassattho.",
  "anya-e0813n:686_3": "Dakkhiṇassā ca pubbassā ca disāya yaṃ antarālaṃ,",
  "anya-e0813n:686_4": "sā dakkhiṇapubbā, disā.",
  "anya-e0813n:687_0": "Bhinnādhikaraṇo.",
  "anya-e0813n:688_0": "Appaṭhamantānanti kiṃ, desito buddhena yo dhammo.",
  "anya-e0813n:689_0": "Dvandasamāsa",
  "anya-e0813n:690_0": "227. Nāmānaṃ samuccayo dvando.",
  "anya-e0813n:691_0": "Samuccayo,",
  "anya-e0813n:691_1": "ti piṇḍīkaraṇaṃ ekavibhattikānaṃ nāmānaṃ yo samuccayo,",
  "anya-e0813n:691_2": "so dvando nāma,",
  "anya-e0813n:691_3": "idaṃ suttaṃ bahuvacanavisayaṃ.",
  "anya-e0813n:692_0": "Cando ca sūriyo ca candasūriyā. Tiṭṭhanti tyādi-",
  "anya-e0813n:693_0": "Kriyāsambandhasāmaññato atthetthāpekatthatā, evaṃ naranāriyo, akkharapadāni.",
  "anya-e0813n:694_0": "228. Tathā dvande pāṇi turiya yogga senaṅga khuddajantuka vividha viruddha visabhāgatthādīnañca.",
  "anya-e0813n:695_0": "Vividhenākārena viruddhā vividhaviruddhā,",
  "anya-e0813n:695_1": "sabhāgā sadisā,",
  "anya-e0813n:695_2": "vividhā ca te sabhāgā ceti visabhāgā.",
  "anya-e0813n:695_3": "Yathā digusamāse,",
  "anya-e0813n:695_4": "tathā dvande pāṇyaṅgatthādīnaṃ ekattaṃ,",
  "anya-e0813n:695_5": "napuṃsakattañca hoti.",
  "anya-e0813n:696_0": "Cakkhusotaṃ, gītavāditaṃ, yuganaṅgalaṃ, hatthassaṃ, asicammaṃ, ḍaṃsamakasaṃ, kokālūkaṃ.",
  "anya-e0813n:697_0": "Nāmarūpaṃ,",
  "anya-e0813n:697_1": "nāmaṃ namanalakkhaṇaṃ,",
  "anya-e0813n:697_2": "rūpaṃ ruppanalakkhaṇaṃ.",
  "anya-e0813n:697_3": "Evamete dhammā lakkhaṇato vividhā,",
  "anya-e0813n:697_4": "paramatthato sabhāgā ca.",
  "anya-e0813n:698_0": "Ādisaddenāññatthāpi. Yathā -",
  "anya-e0813n:698_1": "bhinnaliṅgānaṃ -",
  "anya-e0813n:698_2": "itthipumaṃ.",
  "anya-e0813n:698_3": "Yadādinā rasso,",
  "anya-e0813n:698_4": "dāsidāsaṃ,",
  "anya-e0813n:698_5": "pattacīvaraṃ.",
  "anya-e0813n:698_6": "Gaṅgāsoṇaṃ.",
  "anya-e0813n:699_0": "Saṅkhyāparimāṇānaṃ - tikacatukkaṃ.",
  "anya-e0813n:700_0": "Sippīnaṃ - veṇarathakāraṃ.",
  "anya-e0813n:701_0": "Luddakānaṃ - sākuntika māgavikaṃ.",
  "anya-e0813n:702_0": "Appāṇijātīnaṃ - ārasatthi.",
  "anya-e0813n:703_0": "Ekajjhāyanabrāhmaṇānaṃ - kaṭhakālāpaṃ iccādi.",
  "anya-e0813n:704_0": "229. Vibhāsā rukkha tiṇa pasu dhana dhañña janapadādīnañca.",
  "anya-e0813n:705_0": "Dvande rukkhādīnaṃ ekattaṃ napuṃsakattañca vā hoti.",
  "anya-e0813n:706_0": "Dhavakhadiraṃ,",
  "anya-e0813n:706_1": "dhavakhadirā,",
  "anya-e0813n:706_2": "muñjapabbajaṃ,",
  "anya-e0813n:706_3": "muñjapabbajā, ajeḷakaṃ, ajeḷakā,",
  "anya-e0813n:706_4": "hiraññasuvaṇṇaṃ,",
  "anya-e0813n:706_5": "hiraññasuvaṇṇāni,",
  "anya-e0813n:706_6": "sāliyavaṃ, sāliyavā.",
  "anya-e0813n:707_0": "Kāsikosalaṃ kāsikosalā.",
  "anya-e0813n:708_0": "Ādisaddena aññesupi vā. Yathā – niccavirodhīnamaddabbānaṃ - kusalākusalaṃ, kusalākusalāni.",
  "anya-e0813n:709_0": "Sakuṇīnaṃ - bakabalākaṃ, bakabalākā.",
  "anya-e0813n:710_0": "Byañjanānaṃ - dadhighataṃ, dadhighatāni.",
  "anya-e0813n:711_0": "Disānaṃ - pubbāparaṃ, pubbāparā iccādi.",
  "anya-e0813n:712_0": "Abyayībhāvasamāsa",
  "anya-e0813n:713_0": "230.",
  "anya-e0813n:713_1": "Adhisaddā smiṃ,",
  "anya-e0813n:713_2": "tassa lopo.",
  "anya-e0813n:713_3": "Adhisaddena tulyādhikaraṇattā itthisaddāpismiṃ.",
  "anya-e0813n:713_4": "Niccasamāsattā ādhārabhūtāyamitthiyanti padantarena viggaho.",
  "anya-e0813n:713_5": "Adhi itthiyanti ṭhite –",
  "anya-e0813n:714_0": "Upasagganipātapubbako abyayībhāvo.",
  "anya-e0813n:715_0": "Upasaggādipubbako saddo vibhatyatthādīsu samāso hoti, abyayībhāvasañño ca.",
  "anya-e0813n:716_0": "“So napuṃsakaliṅgo”ti abyayībhāvo napuṃsakaliṅgo, yadādinā ekavacano ca.",
  "anya-e0813n:717_0": "“Saro rasso napuṃsake”ti rasso.",
  "anya-e0813n:718_0": "Aññasmā lopo ca.",
  "anya-e0813n:719_0": "Anakārantā abyayībhāvā parā sabbā vibhattī lujjare. Adhitthi, vibhattīnamattho ādhārādi.",
  "anya-e0813n:720_0": "Idhādhisaddo ādhārevattate, adhitthiiccetaṃ padaṃ itthiya miccetamatthaṃ vadati.",
  "anya-e0813n:721_0": "Samīpaṃ nagarassa upanagaraṃ. “Aṃvibhattīnamakārantabyayībhāvā”ti vibhattīnaṃ kvaci aṃ.",
  "anya-e0813n:722_0": "Kvacīti kiṃ. Upanagare.",
  "anya-e0813n:723_0": "Abhāvo makkhikānaṃ nimmakkhikaṃ rasso. Anupubbo therānaṃ anutheraṃ, anatikkamma sattiṃ yathāsatti.",
  "anya-e0813n:724_0": "Ye ye buḍḍhā yathābuḍḍhaṃ, vicchāyaṃ.",
  "anya-e0813n:725_0": "Yattako paricchedo jīvassa yāvajīvaṃ, avadhāraṇe.",
  "anya-e0813n:726_0": "Ā pabbatā khettaṃ āpabbataṃ khettaṃ, mariyādāyaṃ, vajjamānā sīmā mariyādā, pabbataṃ vinātyattho.",
  "anya-e0813n:727_0": "Ā jalantā sītaṃ ājalantaṃ sītaṃ, abhividhimhi, gayhamānā sīmā abhividhi, jalantena sahetyattho.",
  "anya-e0813n:728_0": "Āsaddayoge “dhātunāmā”dinā apādānavidhāneneva vākyampi siddhaṃ. Tathāññatra.",
  "anya-e0813n:729_0": "231.",
  "anya-e0813n:729_1": "“Uttamo vīro pavīro” iccādo pana pubbapadatthappadhānattābhāvābyayībhāvābhāvo kammadhārayoeva.",
  "anya-e0813n:729_2": "Evaṃ visiṭṭho dhammo abhidhammo.",
  "anya-e0813n:729_3": "Kucchitaṃ annaṃ kadannaṃ.",
  "anya-e0813n:729_4": "Etttha “kada kussā”ti sare kussa kadādeso.",
  "anya-e0813n:730_0": "Appakaṃ lavaṇaṃ kālavaṇaṃ,",
  "anya-e0813n:730_1": "ettha “kāppatthesu cā”ti kussa kā,",
  "anya-e0813n:730_2": "bahuvacanenāññatrāpi kvaci.",
  "anya-e0813n:730_3": "Kucchito puriso kāpuriso,",
  "anya-e0813n:730_4": "kupuriso vā,",
  "anya-e0813n:730_5": "evamasurādi.",
  "anya-e0813n:731_0": "Pubbaparūbhayamaññapadattha - ppadhānābyayībhāva samāso;",
  "anya-e0813n:732_0": "Kammadhārayaka tappurisā dve, dvendo ca bahubbīhi ca ñeyyā.",
  "anya-e0813n:733_0": "Samāso.",
  "anya-e0813n:734_0": "4. Taddhitakaṇḍa",
  "anya-e0813n:735_0": "Apaccataddhita",
  "anya-e0813n:736_0": "232. Vāṇapacce.",
  "anya-e0813n:737_0": "Chaṭṭhantā saddā “tassāpacca”miccasmiṃ atthe ṇo vā hoti.",
  "anya-e0813n:737_1": "Vāti vākyatthaṃ.",
  "anya-e0813n:737_2": "Ṇenevāpaccatthassa vuttattā apaccasaddāppayogo.",
  "anya-e0813n:738_0": "“Tesaṃ vibhatyā” do tesaṃgahaṇena vibhattilopo. Tathottaratra.",
  "anya-e0813n:739_0": "“Tesaṃ ṇo lopaṃ”ti paccayānaṃ ṇassa lopo.",
  "anya-e0813n:740_0": "“Vuddhādisarassa vā saṃyogantassa saṇe ce”ti saṇakāre pare asaṃyogantassādisarassa vuddhi.",
  "anya-e0813n:741_0": "Tassāpaniyame –",
  "anya-e0813n:742_0": "Ayuvaṇṇānañcāyo vuddhi.",
  "anya-e0813n:743_0": "Akārivaṇṇuvaṇṇānaṃ āeovuddhiyo honti, casaddena kvaci na.",
  "anya-e0813n:744_0": "Saralopādi, taddhitattā nāmamiva kate syādi.",
  "anya-e0813n:745_0": "Taddhitābhidheyyaliṅga–vibhattivacanā siyuṃ.",
  "anya-e0813n:746_0": "Samūhabhāvajā bhīyo, sakatthe ṇyo napuṃsake.",
  "anya-e0813n:747_0": "Tā tutthiyaṃ nipātā te, dhāmithaṃpaccayantakā.",
  "anya-e0813n:748_0": "Vasiṭṭhassāpaccaṃ poso vāsiṭṭho,",
  "anya-e0813n:748_1": "itthī vāsiṭṭhī,",
  "anya-e0813n:748_2": "napuṃsakaṃ vāsiṭṭhaṃ.",
  "anya-e0813n:748_3": "Vikappavidhānato taddhitena samāsassāccantaṃ bādhāyā bhāvā vasiṭṭhā paccantipi hoti.",
  "anya-e0813n:749_0": "Napuṃsakena vāpīti, saddasatthavidū viduṃ.",
  "anya-e0813n:750_0": "233. Vā apacceti cādhikāro.",
  "anya-e0813n:751_0": "Ṇāyana ṇāna vacchādito.",
  "anya-e0813n:752_0": "Vacchādito gottagaṇato ṇāyano ṇāno ca vā hoti.",
  "anya-e0813n:753_0": "Apaccaṃ paputtappabhuti gottaṃ. Kaccassāpaccaṃ kaccāyano, kaccāno vā. Saṃyogantattā na vuddhi.",
  "anya-e0813n:754_0": "234.",
  "anya-e0813n:754_1": "“Ṇeyyo kattikādīhī”ti ṇeyyo,",
  "anya-e0813n:754_2": "vinatāya apaccaṃ venateyyo vinateyyo vā.",
  "anya-e0813n:754_3": "Na pakkhe vuddhi,",
  "anya-e0813n:754_4": "ṇeyyoti yogavibhāgena “tassa dīyate” tyatthepi ṇeyyo,",
  "anya-e0813n:754_5": "dakkhiṇā dīyate yassa so dakkhiṇeyyo.",
  "anya-e0813n:755_0": "235. Ato ṇi vā.",
  "anya-e0813n:756_0": "Akārantato apacce ṇi vā hoti, puna vāsaddena ṇiko, akārantā anakārantā ca bopi.",
  "anya-e0813n:757_0": "Dakkhi, sakyaputtiko, maṇḍabbo, bhātubbo. Dvittaṃ.",
  "anya-e0813n:758_0": "236. “Ṇavo pagvādīhī” ti ṇavo. Manuno apaccaṃ māṇavo.",
  "anya-e0813n:759_0": "237. “Ṇera vidhavādito”ti ṇero, sāmaṇero.",
  "anya-e0813n:760_0": "Saṃsaṭṭhādianekatthataddhita",
  "anya-e0813n:761_0": "238.",
  "anya-e0813n:761_1": "“Yena vā saṃsaṭṭhaṃ tarati carati vahati ṇiko”ti ṇiko.",
  "anya-e0813n:761_2": "Vākārena nekatthenekapaccayā ca.",
  "anya-e0813n:761_3": "Ghatena saṃsaṭṭho ghātiko, odano.",
  "anya-e0813n:761_4": "Uḷūpena taratīti oḷūpiko,",
  "anya-e0813n:761_5": "uḷūpiko vā,",
  "anya-e0813n:761_6": "na pakkhe vuddhi.",
  "anya-e0813n:762_0": "Sakaṭena caratīti sākaṭiko. Sīsena vahatīti sīsiko, na vuddhi.",
  "anya-e0813n:763_0": "Itthiliṅgato eyyako, ṇako ca.",
  "anya-e0813n:763_1": "Campāyaṃ jāto campeyyako.",
  "anya-e0813n:763_2": "Evaṃ bārāṇaseyyako. Ṇako –",
  "anya-e0813n:763_3": "kusinārāyaṃ vasatīti kosinārako.",
  "anya-e0813n:763_4": "Janapadato ṇako ca –",
  "anya-e0813n:763_5": "magadhesu vasati,",
  "anya-e0813n:763_6": "tesaṃ issaro vā māgadhako.",
  "anya-e0813n:764_0": "Tajjātiyā visiṭṭhatthe ājānīyo.",
  "anya-e0813n:764_1": "Assajātiyā visiṭṭho assājānīyo. Ño -",
  "anya-e0813n:764_2": "agganti jānitabbaṃ aggaññaṃ, dvittaṃ.",
  "anya-e0813n:765_0": "239. Tamadhīte tena katādisannidhānaniyogasippabhaṇḍa jīvikatthesu ca.",
  "anya-e0813n:766_0": "Taṃ adhīte iccādīsvatthesu ādisaddena hatādīsu ca ṇiko vā hoti.",
  "anya-e0813n:766_1": "Abhidhammamadhīteti ābhidhammiko,",
  "anya-e0813n:766_2": "abhidhammiko vā,",
  "anya-e0813n:766_3": "na pakkhe vuddhi.",
  "anya-e0813n:766_4": "Vacasā kataṃ kammaṃ vācasikaṃ.",
  "anya-e0813n:766_5": "Evaṃ mānasikaṃ, ettha –",
  "anya-e0813n:767_0": "“Sa sare vāgamo”tīhānuvattitādisaddena sāgamo.",
  "anya-e0813n:768_0": "Sarīre sannidhānā vedanā sārīrikā.",
  "anya-e0813n:768_1": "Dvāre niyutto dovāriko, ettha-",
  "anya-e0813n:768_2": "“māyūnamāgamo ṭhāne”ti vakārato pubbe okārāgamo.",
  "anya-e0813n:769_0": "Sippanti gītādikalā,",
  "anya-e0813n:769_1": "vīṇā assa sippanti veṇiko,",
  "anya-e0813n:769_2": "atra vīṇeti vīṇāvādanaṃ.",
  "anya-e0813n:769_3": "Gandho assa bhaṇḍanti gandhiko,",
  "anya-e0813n:769_4": "mage hantvā jīvatīti māgaviko,",
  "anya-e0813n:769_5": "vakārāgamo.",
  "anya-e0813n:769_6": "Jālena hato jāliko,",
  "anya-e0813n:769_7": "suttena baddho suttiko,",
  "anya-e0813n:769_8": "cāpo assa āyudhanti cāpiko,",
  "anya-e0813n:769_9": "vāto assa ābādho atthīti vā vātiko,",
  "anya-e0813n:769_10": "buddhe pasanno buddhiko,",
  "anya-e0813n:769_11": "vatthena kītaṃ bhaṇḍaṃ vatthikaṃ.",
  "anya-e0813n:770_0": "Kumbho assa parimāṇaṃ,",
  "anya-e0813n:770_1": "ta marahati,",
  "anya-e0813n:770_2": "tesaṃ rāsi vā kumbhiko.",
  "anya-e0813n:770_3": "Akkhena dibbatīti akkhiko,",
  "anya-e0813n:770_4": "magadhesu vasati,",
  "anya-e0813n:770_5": "jātoti vā māgadhiko iccādi.",
  "anya-e0813n:771_0": "240. Ṇa rāgā tena rattaṃ tassedamaññatthesu ca.",
  "anya-e0813n:772_0": "Tena rattaṃ tyādyatthesu ṇo vā hoti. Kasāvena rattaṃ kāsāvaṃ.",
  "anya-e0813n:773_0": "Evaṃ nīlaṃ pītamiccādi. Na vuddhi, mahisassa idaṃ māhisaṃ, siṅgaṃ.",
  "anya-e0813n:774_0": "Evaṃ rājaporisaṃ,",
  "anya-e0813n:774_1": "ettha “ayuvaṇṇānañcā” do puna vuddhiggahaṇena uttarapadassa vuddhi.",
  "anya-e0813n:774_2": "Magadhehi āgato,",
  "anya-e0813n:774_3": "tatra jāto,",
  "anya-e0813n:774_4": "tesaṃ issaro,",
  "anya-e0813n:774_5": "te assa nivāsoti vā māgadho,",
  "anya-e0813n:774_6": "kattikādīhi yutto kattiko, māso.",
  "anya-e0813n:775_0": "Buddho assa devatāti buddho.",
  "anya-e0813n:775_1": "Byākaraṇaṃ avecca adhīteti veyyākaraṇo.",
  "anya-e0813n:775_2": "Ettha “māyūnamā”dinā yakārato pubbe e āgamo,",
  "anya-e0813n:775_3": "yassa dvittaṃ.",
  "anya-e0813n:775_4": "Sagarehi nibbatto sāgaroiccādi.",
  "anya-e0813n:776_0": "241. Jātādīnamimiyā ca.",
  "anya-e0813n:777_0": "Jātādīsu imo iyo ca hoti,",
  "anya-e0813n:777_1": "casaddena kiyo ca.",
  "anya-e0813n:777_2": "Pacchā jāto pacchimo,",
  "anya-e0813n:777_3": "manussajātiyā jāto manussajātiyo.",
  "anya-e0813n:777_4": "Ante niyutto antimo, antiyo.",
  "anya-e0813n:778_0": "Evaṃ andhakiyo. Putto assa atthīti puttimo, puttiyo. Evaṃ kappiyo.",
  "anya-e0813n:779_0": "242.",
  "anya-e0813n:779_1": "“Tadassaṭṭhānamīyo ce”ti īyo,",
  "anya-e0813n:779_2": "cakārena hitādyatthepi,",
  "anya-e0813n:779_3": "bandhanassa ṭhānaṃ bandhanīyaṃ,",
  "anya-e0813n:779_4": "caṅkamanassa hitaṃ caṅkamanīyaṃ.",
  "anya-e0813n:780_0": "243. “Ālu tabbahule”ti ālu. Abhijjhābahulo abhijjhālu.",
  "anya-e0813n:781_0": "Visesataddhita",
  "anya-e0813n:782_0": "244. Visese taratamissikiyiṭṭhā.",
  "anya-e0813n:783_0": "Atisayatthe tarādayo honti.",
  "anya-e0813n:784_0": "Ayametesaṃ atisayena pāpoti pāpataro, pāpatamo, pāpissiko, pāpiyo, pāpiṭṭho vā.",
  "anya-e0813n:785_0": "“Vuddhassa jo iyiṭṭhesū”ti vuddhassa jādese –",
  "anya-e0813n:785_1": "“saralopā”do pakatiggahaṇena pakatyabhāvā issa e. Jeyyo, jeṭṭho.",
  "anya-e0813n:786_0": "Evaṃ “pasatthassa so ce”ti sādese seyyo, seṭṭho.",
  "anya-e0813n:787_0": "Assatthitaddhita",
  "anya-e0813n:788_0": "245. “Tadassatthīti vī ce”ti vī. Medhā assa atthīti medhāvī.",
  "anya-e0813n:789_0": "246. Evaṃ “tapādito sī”ti sī, dvittaṃ, tapassī.",
  "anya-e0813n:790_0": "247. “Daṇḍādito ika ī”ti iko, ī ca. Daṇḍiko, daṇḍī.",
  "anya-e0813n:791_0": "248. “Guṇādito vantū”ti vantu. Guṇavā, paññavā. Yadādinā rasso.",
  "anya-e0813n:792_0": "249. “Satyādīhi mantū”ti mantu. Satimā, bhānumā.",
  "anya-e0813n:793_0": "250. “Āyussukārāsmantumhī”ti ussa asa. Āyasmā.",
  "anya-e0813n:794_0": "251. “Saddhādito ṇa” iti ṇo. Saddho.",
  "anya-e0813n:795_0": "252.",
  "anya-e0813n:795_1": "“Tappakativacane mayo”ti mayo.",
  "anya-e0813n:795_2": "Suvaṇṇena pakataṃ sovaṇṇamayaṃ,",
  "anya-e0813n:795_3": "suvaṇṇamayaṃ vā. Pakkhe -",
  "anya-e0813n:795_4": "yadādinā vuddhi.",
  "anya-e0813n:796_0": "Etesamo lope.",
  "anya-e0813n:797_0": "Vibhattilope manādīnamantassa o hoti. Manomayaṃ.",
  "anya-e0813n:798_0": "Saṅkhyātaddhita",
  "anya-e0813n:799_0": "253. Saṅkhyāpūraṇe tyadhikāro.",
  "anya-e0813n:800_0": "“Dvitīhi tiyo”ti tiyo, “tiye dutāpi ce”ti dvitīnaṃ dutā. Dvinnaṃ pūraṇo dutiyo, evaṃ tatiyo.",
  "anya-e0813n:801_0": "254. “Catucchehi thaṭhā”ti thaṭhā. Catuttho, chaṭṭho.",
  "anya-e0813n:802_0": "255. Tesamaḍḍhūpapadena aḍḍhuḍḍha divaḍḍha diyaḍḍhāḍḍhatiyā.",
  "anya-e0813n:803_0": "Catuttha dutiya tatiyānaṃ aḍḍhūpapadena saha aḍḍhuḍḍha divaḍḍha diyaḍḍhāḍḍhatiyā honti.",
  "anya-e0813n:804_0": "Aḍḍhena catuttho aḍḍhuḍḍho, aḍḍhena dutiyo divaḍḍho, diyaḍḍho vā, aḍḍhena tatiyo aḍḍhatiyo.",
  "anya-e0813n:805_0": "256. “Saṅkhyāpūraṇe mo”ti mo, pañcamo. Itthiyaṃ pañcannaṃ pūraṇī pañcamī.",
  "anya-e0813n:806_0": "Eko ca dasa cāti dvande kate –",
  "anya-e0813n:807_0": "Dvekaṭṭhānamākāro vā.",
  "anya-e0813n:808_0": "Saṅkhyāne uttarapade dviekaaṭṭhaiccetesa mantassa ā vā hoti. Ekādasa pañcīva. Evaṃ dvādasa.",
  "anya-e0813n:809_0": "Yadādinā tissa teādese “ekādito dassa ra saṅkhyāne”ti dasasadde dassa ro. Terasa.",
  "anya-e0813n:810_0": "257.",
  "anya-e0813n:810_1": "“Catūpapadassa lopo tuttarapadādicassa cucopi navā”ti catusadde tussa lopo cassa cu ca. Cuddasa.",
  "anya-e0813n:811_0": "“Dase so niccañce”ti chassa soādese – “ḷa darānaṃ”ti dasasadde dassa ḷo. Soḷasa, aṭṭhārasa.",
  "anya-e0813n:812_0": "258. “Vīsati dasesu bā dvissa tū”ti dvissa bā. Bāvīsati, ekādasannaṃ pūraṇo ekādasamo.",
  "anya-e0813n:813_0": "259. “Ekādito dasassī”ti itthiyaṃ ī. Ekādasī iccādi.",
  "anya-e0813n:814_0": "“Dvādito konekatthe ce”ti ko, dve parimāṇāni asseti dvikaṃ. Evaṃ tikādi.",
  "anya-e0813n:815_0": "260. “Samūhatthe kaṇṇā”ti kaṇa ca, ṇo ca. Manussānaṃ samūho mānussako, mānusso vā.",
  "anya-e0813n:816_0": "Ṇe kate –",
  "anya-e0813n:816_1": "“jhalānamiyuvā sare vā” tīha vākārena issa ayādese – dvayaṃ, tayaṃ.",
  "anya-e0813n:816_2": "Evaṃ “gāmajanabandhusahāyādīhi tā”ti tā. Gāmatā, nāgaratā.",
  "anya-e0813n:817_0": "Bhāvataddhita",
  "anya-e0813n:818_0": "261. Ṇyattatā bhāve tu.",
  "anya-e0813n:819_0": "Bhāvatthe ṇyattatā honti. Tusaddena ttano ca. Sakatthādīsupi ṇyo, sakatthe tā ca.",
  "anya-e0813n:820_0": "262.",
  "anya-e0813n:821_0": "Hontyasmā saddañāṇāni,",
  "anya-e0813n:822_0": "Bhāvo sā saddavuttiyā;",
  "anya-e0813n:823_0": "Nimittabhūtaṃ nāmañca,",
  "anya-e0813n:824_0": "Jāti dabbaṃ kriyā guṇo.",
  "anya-e0813n:825_0": "263. Yathā –",
  "anya-e0813n:825_1": "candassa bhāvo candattaṃ.",
  "anya-e0813n:825_2": "Iha nāmavasā candasaddo candaddabbe vattate,",
  "anya-e0813n:825_3": "nimittassa rūpānugatañca ñāṇaṃ.",
  "anya-e0813n:825_4": "Evaṃ manussattanti manussajātivasā.",
  "anya-e0813n:825_5": "Yadādinā īssa rasse –",
  "anya-e0813n:825_6": "daṇḍittanti daṇḍaddabbasambandhā.",
  "anya-e0813n:825_7": "Pācakattanti pacanakriyāsambandhā.",
  "anya-e0813n:825_8": "Nīlattanti nīlaguṇavasā.",
  "anya-e0813n:826_0": "Evaṃ ṇyādīsupi yathāyogaṃ ñeyyaṃ. Ṇyo.",
  "anya-e0813n:827_0": "Avaṇṇo ye lopañca.",
  "anya-e0813n:828_0": "Ye pare avaṇṇo lupyate, cakārena ikāropi.",
  "anya-e0813n:829_0": "Yavataṃ talaṇadakārānaṃ byañjanāni calaña jakāratta”nti yakārayuttānaṃ tādīnaṃ cādayo,",
  "anya-e0813n:829_1": "kāraggahaṇena sakapabhamādito parayakārassa pubbena saha kvaci pubbarūpañca, dvittaṃ.",
  "anya-e0813n:829_2": "Paṇḍiccaṃ, kosallaṃ, sāmaññaṃ, sohajjaṃ, porissaṃ, nepakkaṃ, sāruppaṃ, osabbhaṃ, opammaṃ.",
  "anya-e0813n:830_0": "Āttañca.",
  "anya-e0813n:831_0": "Iuiccetesaṃ ā hoti, rikārāgamo ca ṭhāne.",
  "anya-e0813n:832_0": "Saralopādinā ilopo. Isino bhāvo.",
  "anya-e0813n:833_0": "Ārissaṃ. Evaṃ mudutā, arahatā, ntassa yadādinā lopo.",
  "anya-e0813n:834_0": "Puthujjanattanaṃ,",
  "anya-e0813n:834_1": "akiñcanameva ākiñcaññaṃ,",
  "anya-e0813n:834_2": "kuṇḍaniyā apaccaṃ koṇḍañño,",
  "anya-e0813n:834_3": "ettha vuddhādo vākārena saṃyogantassāpi vuddhi.",
  "anya-e0813n:835_0": "Padāya hitaṃ pajjaṃ,",
  "anya-e0813n:835_1": "dhanāyaṃ saṃvattanikaṃ dhaññaṃ,",
  "anya-e0813n:835_2": "satito sambhūtaṃ saccaṃ, ilopo,",
  "anya-e0813n:835_3": "tīsu na vuddhi.",
  "anya-e0813n:835_4": "Devo eva devatā.",
  "anya-e0813n:836_0": "264.",
  "anya-e0813n:836_1": "“Ṇa visamādīhī”ti bhāve ṇo. Vesamaṃ.",
  "anya-e0813n:836_2": "Ujuno bhāvo ajjavaṃ.",
  "anya-e0813n:836_3": "Ettha ussa ātte parūkārassa yadādinā avo.",
  "anya-e0813n:837_0": "265. “Ramaṇīyādito kaṇti kaṇa. Mānaññakaṃ.",
  "anya-e0813n:838_0": "Abyayataddhita",
  "anya-e0813n:839_0": "266.",
  "anya-e0813n:839_1": "“Vibhāge dhā ce”ti dhā,",
  "anya-e0813n:839_2": "cakārena soppaccayo ca.",
  "anya-e0813n:839_3": "Ekena vibhāgena ekadhā,",
  "anya-e0813n:839_4": "nipātattā silopo.",
  "anya-e0813n:839_5": "Padavibhāgena padaso.",
  "anya-e0813n:840_0": "267.",
  "anya-e0813n:840_1": "“Sabbanāmehi pakāravacane tu thā”ti thā.",
  "anya-e0813n:840_2": "Tukārena thattā ca.",
  "anya-e0813n:840_3": "Sabbo pakāro,",
  "anya-e0813n:840_4": "sabbena pakārena vā sabbathā.",
  "anya-e0813n:840_5": "Evaṃ aññathattā.",
  "anya-e0813n:841_0": "268. “Kimimehi tha”nti thaṃ, kādese-kathaṃ. Iādese-itthaṃ, thanti yogavibhāgena thaṃ-bahutthaṃ.",
  "anya-e0813n:842_0": "269.",
  "anya-e0813n:842_1": "Amalinaṃ malinaṃ karotītyādyatthe-",
  "anya-e0813n:842_2": "abhūtatabbhāve gamyamāne karabhūyoge sati nāmato yadādinā īppaccayo,",
  "anya-e0813n:842_3": "malinīkaroti setaṃ.",
  "anya-e0813n:842_4": "Abhasmano bhasmano karaṇanti bhasmīkaraṇaṃ kaṭṭhassa.",
  "anya-e0813n:842_5": "Amalino malino bhavatīti malinībhavati seto.",
  "anya-e0813n:842_6": "Īppaccayantopi nipāto.",
  "anya-e0813n:842_7": "Abhūtatabbhāveti kiṃ,",
  "anya-e0813n:842_8": "ghaṭaṃ karoti,",
  "anya-e0813n:842_9": "ghaṭo bhavati.",
  "anya-e0813n:843_0": "Karabhūyogeti kiṃ, amalino malino jāyate.",
  "anya-e0813n:844_0": "Avatthāvatovatthayā, bhūtassaññāya vatthuno.",
  "anya-e0813n:845_0": "Tāyāvatthāya bhavanaṃ, abhūtatabbhavaṃ viduṃ.",
  "anya-e0813n:846_0": "Taddhito."
}