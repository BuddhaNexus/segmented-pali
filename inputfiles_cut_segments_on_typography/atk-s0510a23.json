{
  "atk-s0510a23:0_0": "25. Tuvaradāyakavaggo",
  "atk-s0510a23:1_0": "1-10. Tuvaradāyakattheraapadānādivaṇṇanā",
  "atk-s0510a23:2_0": "1.",
  "atk-s0510a23:2_1": "Pañcavīsatime vagge paṭhamāpadāne bharitvā tuvaramādāyāti tuvaraaṭṭhiṁ muggakalayasadisaṁ tuvaraṭṭhiṁ",
  "atk-s0510a23:2_2": "bhajjitvā pupphetvā bhājanena ādāya saṅghassa vanamajjhogāhakassa adadiṁ adāsinti attho.",
  "atk-s0510a23:3_0": "4- 5.",
  "atk-s0510a23:3_1": "Dutiyāpadāne dhanuṁ advejjhaṁ katvānāti migādīnaṁ māraṇatthāya dhanuṁ sannayhitvā caramāno kesaraṁ ogataṁ",
  "atk-s0510a23:3_2": "disvāti supupphitaṁ khuddakasaraṁ disvā buddhassa abhiropesinti ahaṁ cittaṁ pasādetvā vanaṁ sampattassa",
  "atk-s0510a23:3_3": "tissassa bhagavato abhiropayiṁ pūjesinti attho.",
  "atk-s0510a23:4_0": "9- 10.",
  "atk-s0510a23:4_1": "Tatiyāpadāne jalakukkuṭoti jātassare caramānakukkuṭo.",
  "atk-s0510a23:4_2": "Tuṇḍena kesariṁ gayhāti padumapupphaṁ mukhatuṇḍena ḍaṁsitvā ākāsena gacchantassa tissassa bhagavato abhiropesiṁ pūjesinti attho.",
  "atk-s0510a23:5_0": "14.",
  "atk-s0510a23:5_1": "Catutthāpadāne viravapupphamādāyāti vividhaṁ ravati saddaṁ karotīti viravaṁ,",
  "atk-s0510a23:5_2": "saddakaraṇavelāyaṁ vikasanato “virava”nti laddhanāmaṁ pupphasamūhaṁ ādāya gahetvā siddhatthassa buddhassa abhiropayiṁ pūjesinti attho.",
  "atk-s0510a23:6_0": "17.",
  "atk-s0510a23:6_1": "Pañcamāpadāne kuṭigopakoti senāsanapālako.",
  "atk-s0510a23:6_2": "Kālena kālaṁ dhūpesinti sampattasampattakālānukāle dhūpesiṁ,",
  "atk-s0510a23:6_3": "dhūpena sugandhaṁ akāsinti attho.",
  "atk-s0510a23:6_4": "Siddhatthassa bhagavato gandhakuṭikālānusāridhūpena dhūpesiṁ vāsesinti attho.",
  "atk-s0510a23:7_0": "Chaṭṭhasattamāpadānāni uttānatthāneva.",
  "atk-s0510a23:8_0": "27.",
  "atk-s0510a23:8_1": "Aṭṭhamāpadāne satta sattalipupphānīti sattalisaṅkhātāni,",
  "atk-s0510a23:8_2": "satta pupphāni sīsenādāya vessabhussa bhagavato abhiropesiṁ pūjesinti attho.",
  "atk-s0510a23:9_0": "31.",
  "atk-s0510a23:9_1": "Navamāpadāne bimbijālakapupphānīti rattaṅkuravakapupphāni siddhatthassa bhagavato pūjesinti attho.",
  "atk-s0510a23:10_0": "35.",
  "atk-s0510a23:10_1": "Dasamāpadāne uddālakaṁ gahetvānāti jātassare vihaṅgasobbhe jātaṁ uddālakapupphaṁ ocinitvā kakusandhassa bhagavato pūjesinti attho.",
  "atk-s0510a23:10_2": "Sesaṁ suviññeyyamevāti.",
  "atk-s0510a23:11_0": "Pañcavīsatimavaggavaṇṇanā samattā."
}