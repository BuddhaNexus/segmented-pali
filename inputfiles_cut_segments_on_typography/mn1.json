{
  "mn1:0.1_0": "Majjhima Nikāya 1",
  "mn1:0.2_0": "Mūlapariyāyasutta",
  "mn1:1.1_0": "Evaṁ me sutaṁ—",
  "mn1:1.2_0": "ekaṁ samayaṁ bhagavā ukkaṭṭhāyaṁ viharati subhagavane sālarājamūle.",
  "mn1:1.3_0": "Tatra kho bhagavā bhikkhū āmantesi:",
  "mn1:1.4_0": "“bhikkhavo”ti.",
  "mn1:1.5_0": "“Bhadante”ti te bhikkhū bhagavato paccassosuṁ.",
  "mn1:1.6_0": "Bhagavā etadavoca:",
  "mn1:2.1_0": "“sabbadhammamūlapariyāyaṁ vo, bhikkhave, desessāmi.",
  "mn1:2.2_0": "Taṁ suṇātha, sādhukaṁ manasi karotha, bhāsissāmī”ti.",
  "mn1:2.3_0": "“Evaṁ, bhante”ti kho te bhikkhū bhagavato paccassosuṁ.",
  "mn1:2.4_0": "Bhagavā etadavoca:",
  "mn1:3.1_0": "“Idha,",
  "mn1:3.1_1": "bhikkhave,",
  "mn1:3.1_2": "assutavā puthujjano ariyānaṁ adassāvī ariyadhammassa akovido ariyadhamme avinīto,",
  "mn1:3.1_3": "sappurisānaṁ adassāvī sappurisadhammassa akovido sappurisadhamme avinīto—",
  "mn1:3.2_0": "pathaviṁ pathavito sañjānāti;",
  "mn1:3.3_0": "pathaviṁ pathavito saññatvā pathaviṁ maññati,",
  "mn1:3.3_1": "pathaviyā maññati,",
  "mn1:3.3_2": "pathavito maññati,",
  "mn1:3.3_3": "pathaviṁ meti maññati,",
  "mn1:3.3_4": "pathaviṁ abhinandati.",
  "mn1:3.4_0": "Taṁ kissa hetu?",
  "mn1:3.5_0": "‘Apariññātaṁ tassā’ti vadāmi.",
  "mn1:4.1_0": "Āpaṁ āpato sañjānāti;",
  "mn1:4.2_0": "āpaṁ āpato saññatvā āpaṁ maññati,",
  "mn1:4.2_1": "āpasmiṁ maññati,",
  "mn1:4.2_2": "āpato maññati,",
  "mn1:4.2_3": "āpaṁ meti maññati,",
  "mn1:4.2_4": "āpaṁ abhinandati.",
  "mn1:4.3_0": "Taṁ kissa hetu?",
  "mn1:4.4_0": "‘Apariññātaṁ tassā’ti vadāmi.",
  "mn1:5.1_0": "Tejaṁ tejato sañjānāti;",
  "mn1:5.2_0": "tejaṁ tejato saññatvā tejaṁ maññati,",
  "mn1:5.2_1": "tejasmiṁ maññati,",
  "mn1:5.2_2": "tejato maññati,",
  "mn1:5.2_3": "tejaṁ meti maññati,",
  "mn1:5.2_4": "tejaṁ abhinandati.",
  "mn1:5.3_0": "Taṁ kissa hetu?",
  "mn1:5.4_0": "‘Apariññātaṁ tassā’ti vadāmi.",
  "mn1:6.1_0": "Vāyaṁ vāyato sañjānāti;",
  "mn1:6.2_0": "vāyaṁ vāyato saññatvā vāyaṁ maññati,",
  "mn1:6.2_1": "vāyasmiṁ maññati,",
  "mn1:6.2_2": "vāyato maññati,",
  "mn1:6.2_3": "vāyaṁ meti maññati,",
  "mn1:6.2_4": "vāyaṁ abhinandati.",
  "mn1:6.3_0": "Taṁ kissa hetu?",
  "mn1:6.4_0": "‘Apariññātaṁ tassā’ti vadāmi.",
  "mn1:7.1_0": "Bhūte bhūtato sañjānāti;",
  "mn1:7.2_0": "bhūte bhūtato saññatvā bhūte maññati,",
  "mn1:7.2_1": "bhūtesu maññati,",
  "mn1:7.2_2": "bhūtato maññati,",
  "mn1:7.2_3": "bhūte meti maññati,",
  "mn1:7.2_4": "bhūte abhinandati.",
  "mn1:7.3_0": "Taṁ kissa hetu?",
  "mn1:7.4_0": "‘Apariññātaṁ tassā’ti vadāmi.",
  "mn1:8.1_0": "Deve devato sañjānāti;",
  "mn1:8.2_0": "deve devato saññatvā deve maññati,",
  "mn1:8.2_1": "devesu maññati,",
  "mn1:8.2_2": "devato maññati,",
  "mn1:8.2_3": "deve meti maññati,",
  "mn1:8.2_4": "deve abhinandati.",
  "mn1:8.3_0": "Taṁ kissa hetu?",
  "mn1:8.4_0": "‘Apariññātaṁ tassā’ti vadāmi.",
  "mn1:9.1_0": "Pajāpatiṁ pajāpatito sañjānāti;",
  "mn1:9.2_0": "pajāpatiṁ pajāpatito saññatvā pajāpatiṁ maññati,",
  "mn1:9.2_1": "pajāpatismiṁ maññati,",
  "mn1:9.2_2": "pajāpatito maññati,",
  "mn1:9.2_3": "pajāpatiṁ meti maññati,",
  "mn1:9.2_4": "pajāpatiṁ abhinandati.",
  "mn1:9.3_0": "Taṁ kissa hetu?",
  "mn1:9.4_0": "‘Apariññātaṁ tassā’ti vadāmi.",
  "mn1:10.1_0": "Brahmaṁ brahmato sañjānāti;",
  "mn1:10.2_0": "brahmaṁ brahmato saññatvā brahmaṁ maññati,",
  "mn1:10.2_1": "brahmasmiṁ maññati,",
  "mn1:10.2_2": "brahmato maññati,",
  "mn1:10.2_3": "brahmaṁ meti maññati,",
  "mn1:10.2_4": "brahmaṁ abhinandati.",
  "mn1:10.3_0": "Taṁ kissa hetu?",
  "mn1:10.4_0": "‘Apariññātaṁ tassā’ti vadāmi.",
  "mn1:11.1_0": "Ābhassare ābhassarato sañjānāti;",
  "mn1:11.2_0": "ābhassare ābhassarato saññatvā ābhassare maññati,",
  "mn1:11.2_1": "ābhassaresu maññati,",
  "mn1:11.2_2": "ābhassarato maññati,",
  "mn1:11.2_3": "ābhassare meti maññati,",
  "mn1:11.2_4": "ābhassare abhinandati.",
  "mn1:11.3_0": "Taṁ kissa hetu?",
  "mn1:11.4_0": "‘Apariññātaṁ tassā’ti vadāmi.",
  "mn1:12.1_0": "Subhakiṇhe subhakiṇhato sañjānāti;",
  "mn1:12.2_0": "subhakiṇhe subhakiṇhato saññatvā subhakiṇhe maññati,",
  "mn1:12.2_1": "subhakiṇhesu maññati,",
  "mn1:12.2_2": "subhakiṇhato maññati,",
  "mn1:12.2_3": "subhakiṇhe meti maññati,",
  "mn1:12.2_4": "subhakiṇhe abhinandati.",
  "mn1:12.3_0": "Taṁ kissa hetu?",
  "mn1:12.4_0": "‘Apariññātaṁ tassā’ti vadāmi.",
  "mn1:13.1_0": "Vehapphale vehapphalato sañjānāti;",
  "mn1:13.2_0": "vehapphale vehapphalato saññatvā vehapphale maññati,",
  "mn1:13.2_1": "vehapphalesu maññati,",
  "mn1:13.2_2": "vehapphalato maññati,",
  "mn1:13.2_3": "vehapphale meti maññati,",
  "mn1:13.2_4": "vehapphale abhinandati.",
  "mn1:13.3_0": "Taṁ kissa hetu?",
  "mn1:13.4_0": "‘Apariññātaṁ tassā’ti vadāmi.",
  "mn1:14.1_0": "Abhibhuṁ abhibhuto sañjānāti;",
  "mn1:14.2_0": "abhibhuṁ abhibhuto saññatvā abhibhuṁ maññati,",
  "mn1:14.2_1": "abhibhusmiṁ maññati,",
  "mn1:14.2_2": "abhibhuto maññati,",
  "mn1:14.2_3": "abhibhuṁ meti maññati,",
  "mn1:14.2_4": "abhibhuṁ abhinandati.",
  "mn1:14.3_0": "Taṁ kissa hetu?",
  "mn1:14.4_0": "‘Apariññātaṁ tassā’ti vadāmi.",
  "mn1:15.1_0": "Ākāsānañcāyatanaṁ ākāsānañcāyatanato sañjānāti;",
  "mn1:15.2_0": "ākāsānañcāyatanaṁ ākāsānañcāyatanato saññatvā ākāsānañcāyatanaṁ maññati,",
  "mn1:15.2_1": "ākāsānañcāyatanasmiṁ maññati,",
  "mn1:15.2_2": "ākāsānañcāyatanato maññati,",
  "mn1:15.2_3": "ākāsānañcāyatanaṁ meti maññati,",
  "mn1:15.2_4": "ākāsānañcāyatanaṁ abhinandati.",
  "mn1:15.3_0": "Taṁ kissa hetu?",
  "mn1:15.4_0": "‘Apariññātaṁ tassā’ti vadāmi.",
  "mn1:16.1_0": "Viññāṇañcāyatanaṁ viññāṇañcāyatanato sañjānāti;",
  "mn1:16.2_0": "viññāṇañcāyatanaṁ viññāṇañcāyatanato saññatvā viññāṇañcāyatanaṁ maññati,",
  "mn1:16.2_1": "viññāṇañcāyatanasmiṁ maññati,",
  "mn1:16.2_2": "viññāṇañcāyatanato maññati,",
  "mn1:16.2_3": "viññāṇañcāyatanaṁ meti maññati,",
  "mn1:16.2_4": "viññāṇañcāyatanaṁ abhinandati.",
  "mn1:16.3_0": "Taṁ kissa hetu?",
  "mn1:16.4_0": "‘Apariññātaṁ tassā’ti vadāmi.",
  "mn1:17.1_0": "Ākiñcaññāyatanaṁ ākiñcaññāyatanato sañjānāti;",
  "mn1:17.2_0": "ākiñcaññāyatanaṁ ākiñcaññāyatanato saññatvā ākiñcaññāyatanaṁ maññati,",
  "mn1:17.2_1": "ākiñcaññāyatanasmiṁ maññati,",
  "mn1:17.2_2": "ākiñcaññāyatanato maññati,",
  "mn1:17.2_3": "ākiñcaññāyatanaṁ meti maññati,",
  "mn1:17.2_4": "ākiñcaññāyatanaṁ abhinandati.",
  "mn1:17.3_0": "Taṁ kissa hetu?",
  "mn1:17.4_0": "‘Apariññātaṁ tassā’ti vadāmi.",
  "mn1:18.1_0": "Nevasaññānāsaññāyatanaṁ nevasaññānāsaññāyatanato sañjānāti;",
  "mn1:18.2_0": "nevasaññānāsaññāyatanaṁ nevasaññānāsaññāyatanato saññatvā nevasaññānāsaññāyatanaṁ maññati,",
  "mn1:18.2_1": "nevasaññānāsaññāyatanasmiṁ maññati,",
  "mn1:18.2_2": "nevasaññānāsaññāyatanato maññati,",
  "mn1:18.2_3": "nevasaññānāsaññāyatanaṁ meti maññati,",
  "mn1:18.2_4": "nevasaññānāsaññāyatanaṁ abhinandati.",
  "mn1:18.3_0": "Taṁ kissa hetu?",
  "mn1:18.4_0": "‘Apariññātaṁ tassā’ti vadāmi.",
  "mn1:19.1_0": "Diṭṭhaṁ diṭṭhato sañjānāti;",
  "mn1:19.2_0": "diṭṭhaṁ diṭṭhato saññatvā diṭṭhaṁ maññati,",
  "mn1:19.2_1": "diṭṭhasmiṁ maññati,",
  "mn1:19.2_2": "diṭṭhato maññati,",
  "mn1:19.2_3": "diṭṭhaṁ meti maññati,",
  "mn1:19.2_4": "diṭṭhaṁ abhinandati.",
  "mn1:19.3_0": "Taṁ kissa hetu?",
  "mn1:19.4_0": "‘Apariññātaṁ tassā’ti vadāmi.",
  "mn1:20.1_0": "Sutaṁ sutato sañjānāti;",
  "mn1:20.2_0": "sutaṁ sutato saññatvā sutaṁ maññati,",
  "mn1:20.2_1": "sutasmiṁ maññati,",
  "mn1:20.2_2": "sutato maññati,",
  "mn1:20.2_3": "sutaṁ meti maññati,",
  "mn1:20.2_4": "sutaṁ abhinandati.",
  "mn1:20.3_0": "Taṁ kissa hetu?",
  "mn1:20.4_0": "‘Apariññātaṁ tassā’ti vadāmi.",
  "mn1:21.1_0": "Mutaṁ mutato sañjānāti;",
  "mn1:21.2_0": "mutaṁ mutato saññatvā mutaṁ maññati,",
  "mn1:21.2_1": "mutasmiṁ maññati,",
  "mn1:21.2_2": "mutato maññati,",
  "mn1:21.2_3": "mutaṁ meti maññati,",
  "mn1:21.2_4": "mutaṁ abhinandati.",
  "mn1:21.3_0": "Taṁ kissa hetu?",
  "mn1:21.4_0": "‘Apariññātaṁ tassā’ti vadāmi.",
  "mn1:22.1_0": "Viññātaṁ viññātato sañjānāti;",
  "mn1:22.2_0": "viññātaṁ viññātato saññatvā viññātaṁ maññati,",
  "mn1:22.2_1": "viññātasmiṁ maññati,",
  "mn1:22.2_2": "viññātato maññati,",
  "mn1:22.2_3": "viññātaṁ meti maññati,",
  "mn1:22.2_4": "viññātaṁ abhinandati.",
  "mn1:22.3_0": "Taṁ kissa hetu?",
  "mn1:22.4_0": "‘Apariññātaṁ tassā’ti vadāmi.",
  "mn1:23.1_0": "Ekattaṁ ekattato sañjānāti;",
  "mn1:23.2_0": "ekattaṁ ekattato saññatvā ekattaṁ maññati,",
  "mn1:23.2_1": "ekattasmiṁ maññati,",
  "mn1:23.2_2": "ekattato maññati,",
  "mn1:23.2_3": "ekattaṁ meti maññati,",
  "mn1:23.2_4": "ekattaṁ abhinandati.",
  "mn1:23.3_0": "Taṁ kissa hetu?",
  "mn1:23.4_0": "‘Apariññātaṁ tassā’ti vadāmi.",
  "mn1:24.1_0": "Nānattaṁ nānattato sañjānāti;",
  "mn1:24.2_0": "nānattaṁ nānattato saññatvā nānattaṁ maññati,",
  "mn1:24.2_1": "nānattasmiṁ maññati,",
  "mn1:24.2_2": "nānattato maññati,",
  "mn1:24.2_3": "nānattaṁ meti maññati,",
  "mn1:24.2_4": "nānattaṁ abhinandati.",
  "mn1:24.3_0": "Taṁ kissa hetu?",
  "mn1:24.4_0": "‘Apariññātaṁ tassā’ti vadāmi.",
  "mn1:25.1_0": "Sabbaṁ sabbato sañjānāti;",
  "mn1:25.2_0": "sabbaṁ sabbato saññatvā sabbaṁ maññati,",
  "mn1:25.2_1": "sabbasmiṁ maññati,",
  "mn1:25.2_2": "sabbato maññati,",
  "mn1:25.2_3": "sabbaṁ meti maññati,",
  "mn1:25.2_4": "sabbaṁ abhinandati.",
  "mn1:25.3_0": "Taṁ kissa hetu?",
  "mn1:25.4_0": "‘Apariññātaṁ tassā’ti vadāmi.",
  "mn1:26.1_0": "Nibbānaṁ nibbānato sañjānāti;",
  "mn1:26.2_0": "nibbānaṁ nibbānato saññatvā nibbānaṁ maññati,",
  "mn1:26.2_1": "nibbānasmiṁ maññati,",
  "mn1:26.2_2": "nibbānato maññati,",
  "mn1:26.2_3": "nibbānaṁ meti maññati,",
  "mn1:26.2_4": "nibbānaṁ abhinandati.",
  "mn1:26.3_0": "Taṁ kissa hetu?",
  "mn1:26.4_0": "‘Apariññātaṁ tassā’ti vadāmi.",
  "mn1:26.5_0": "Puthujjanavasena paṭhamanayabhūmiparicchedo niṭṭhito.",
  "mn1:27.1_0": "Yopi so,",
  "mn1:27.1_1": "bhikkhave,",
  "mn1:27.1_2": "bhikkhu sekkho appattamānaso anuttaraṁ yogakkhemaṁ patthayamāno viharati,",
  "mn1:27.1_3": "sopi pathaviṁ pathavito abhijānāti;",
  "mn1:27.2_0": "pathaviṁ pathavito abhiññāya pathaviṁ mā maññi,",
  "mn1:27.2_1": "pathaviyā mā maññi,",
  "mn1:27.2_2": "pathavito mā maññi,",
  "mn1:27.2_3": "pathaviṁ meti mā maññi,",
  "mn1:27.2_4": "pathaviṁ mābhinandi.",
  "mn1:27.3_0": "Taṁ kissa hetu?",
  "mn1:27.4_0": "‘Pariññeyyaṁ tassā’ti vadāmi.",
  "mn1:28-49.1_0": "Āpaṁ …pe…",
  "mn1:28-49.2_0": "tejaṁ …",
  "mn1:28-49.3_0": "vāyaṁ …",
  "mn1:28-49.4_0": "bhūte …",
  "mn1:28-49.5_0": "deve …",
  "mn1:28-49.6_0": "pajāpatiṁ …",
  "mn1:28-49.7_0": "brahmaṁ …",
  "mn1:28-49.8_0": "ābhassare …",
  "mn1:28-49.9_0": "subhakiṇhe …",
  "mn1:28-49.10_0": "vehapphale …",
  "mn1:28-49.11_0": "abhibhuṁ …",
  "mn1:28-49.12_0": "ākāsānañcāyatanaṁ …",
  "mn1:28-49.13_0": "viññāṇañcāyatanaṁ …",
  "mn1:28-49.14_0": "ākiñcaññāyatanaṁ …",
  "mn1:28-49.15_0": "nevasaññānāsaññāyatanaṁ …",
  "mn1:28-49.16_0": "diṭṭhaṁ …",
  "mn1:28-49.17_0": "sutaṁ …",
  "mn1:28-49.18_0": "mutaṁ …",
  "mn1:28-49.19_0": "viññātaṁ …",
  "mn1:28-49.20_0": "ekattaṁ …",
  "mn1:28-49.21_0": "nānattaṁ …",
  "mn1:28-49.22_0": "sabbaṁ …",
  "mn1:28-49.23_0": "nibbānaṁ nibbānato abhijānāti;",
  "mn1:50.1_0": "nibbānaṁ nibbānato abhiññāya nibbānaṁ mā maññi,",
  "mn1:50.1_1": "nibbānasmiṁ mā maññi,",
  "mn1:50.1_2": "nibbānato mā maññi,",
  "mn1:50.1_3": "nibbānaṁ meti mā maññi,",
  "mn1:50.1_4": "nibbānaṁ mābhinandi.",
  "mn1:50.2_0": "Taṁ kissa hetu?",
  "mn1:50.3_0": "‘Pariññeyyaṁ tassā’ti vadāmi.",
  "mn1:50.4_0": "Sekkhavasena dutiyanayabhūmiparicchedo niṭṭhito.",
  "mn1:51.1_0": "Yopi so,",
  "mn1:51.1_1": "bhikkhave,",
  "mn1:51.1_2": "bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto,",
  "mn1:51.1_3": "sopi pathaviṁ pathavito abhijānāti;",
  "mn1:51.2_0": "pathaviṁ pathavito abhiññāya pathaviṁ na maññati,",
  "mn1:51.2_1": "pathaviyā na maññati,",
  "mn1:51.2_2": "pathavito na maññati,",
  "mn1:51.2_3": "pathaviṁ meti na maññati,",
  "mn1:51.2_4": "pathaviṁ nābhinandati.",
  "mn1:51.3_0": "Taṁ kissa hetu?",
  "mn1:51.4_0": "‘Pariññātaṁ tassā’ti vadāmi.",
  "mn1:52-74.1_0": "Āpaṁ …pe…",
  "mn1:52-74.2_0": "tejaṁ …",
  "mn1:52-74.3_0": "vāyaṁ …",
  "mn1:52-74.4_0": "bhūte …",
  "mn1:52-74.5_0": "deve …",
  "mn1:52-74.6_0": "pajāpatiṁ …",
  "mn1:52-74.7_0": "brahmaṁ …",
  "mn1:52-74.8_0": "ābhassare …",
  "mn1:52-74.9_0": "subhakiṇhe …",
  "mn1:52-74.10_0": "vehapphale …",
  "mn1:52-74.11_0": "abhibhuṁ …",
  "mn1:52-74.12_0": "ākāsānañcāyatanaṁ …",
  "mn1:52-74.13_0": "viññāṇañcāyatanaṁ …",
  "mn1:52-74.14_0": "ākiñcaññāyatanaṁ …",
  "mn1:52-74.15_0": "nevasaññānāsaññāyatanaṁ …",
  "mn1:52-74.16_0": "diṭṭhaṁ …",
  "mn1:52-74.17_0": "sutaṁ …",
  "mn1:52-74.18_0": "mutaṁ …",
  "mn1:52-74.19_0": "viññātaṁ …",
  "mn1:52-74.20_0": "ekattaṁ …",
  "mn1:52-74.21_0": "nānattaṁ …",
  "mn1:52-74.22_0": "sabbaṁ …",
  "mn1:52-74.23_0": "nibbānaṁ nibbānato abhijānāti;",
  "mn1:52-74.24_0": "nibbānaṁ nibbānato abhiññāya nibbānaṁ na maññati,",
  "mn1:52-74.24_1": "nibbānasmiṁ na maññati,",
  "mn1:52-74.24_2": "nibbānato na maññati,",
  "mn1:52-74.24_3": "nibbānaṁ meti na maññati,",
  "mn1:52-74.24_4": "nibbānaṁ nābhinandati.",
  "mn1:52-74.25_0": "Taṁ kissa hetu?",
  "mn1:52-74.26_0": "‘Pariññātaṁ tassā’ti vadāmi.",
  "mn1:52-74.27_0": "Khīṇāsavavasena tatiyanayabhūmiparicchedo niṭṭhito.",
  "mn1:75.1_0": "Yopi so,",
  "mn1:75.1_1": "bhikkhave,",
  "mn1:75.1_2": "bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññā vimutto,",
  "mn1:75.1_3": "sopi pathaviṁ pathavito abhijānāti;",
  "mn1:75.2_0": "pathaviṁ pathavito abhiññāya pathaviṁ na maññati,",
  "mn1:75.2_1": "pathaviyā na maññati,",
  "mn1:75.2_2": "pathavito na maññati,",
  "mn1:75.2_3": "pathaviṁ meti na maññati,",
  "mn1:75.2_4": "pathaviṁ nābhinandati.",
  "mn1:75.3_0": "Taṁ kissa hetu?",
  "mn1:75.4_0": "Khayā rāgassa, vītarāgattā.",
  "mn1:76-98.1_0": "Āpaṁ …pe…",
  "mn1:76-98.2_0": "tejaṁ …",
  "mn1:76-98.3_0": "vāyaṁ …",
  "mn1:76-98.4_0": "bhūte …",
  "mn1:76-98.5_0": "deve …",
  "mn1:76-98.6_0": "pajāpatiṁ …",
  "mn1:76-98.7_0": "brahmaṁ …",
  "mn1:76-98.8_0": "ābhassare …",
  "mn1:76-98.9_0": "subhakiṇhe …",
  "mn1:76-98.10_0": "vehapphale …",
  "mn1:76-98.11_0": "abhibhuṁ …",
  "mn1:76-98.12_0": "ākāsānañcāyatanaṁ …",
  "mn1:76-98.13_0": "viññāṇañcāyatanaṁ …",
  "mn1:76-98.14_0": "ākiñcaññāyatanaṁ …",
  "mn1:76-98.15_0": "nevasaññānāsaññāyatanaṁ …",
  "mn1:76-98.16_0": "diṭṭhaṁ …",
  "mn1:76-98.17_0": "sutaṁ …",
  "mn1:76-98.18_0": "mutaṁ …",
  "mn1:76-98.19_0": "viññātaṁ …",
  "mn1:76-98.20_0": "ekattaṁ …",
  "mn1:76-98.21_0": "nānattaṁ …",
  "mn1:76-98.22_0": "sabbaṁ …",
  "mn1:76-98.23_0": "nibbānaṁ nibbānato abhijānāti;",
  "mn1:76-98.24_0": "nibbānaṁ nibbānato abhiññāya nibbānaṁ na maññati,",
  "mn1:76-98.24_1": "nibbānasmiṁ na maññati,",
  "mn1:76-98.24_2": "nibbānato na maññati,",
  "mn1:76-98.24_3": "nibbānaṁ meti na maññati,",
  "mn1:76-98.24_4": "nibbānaṁ nābhinandati.",
  "mn1:76-98.25_0": "Taṁ kissa hetu?",
  "mn1:76-98.26_0": "Khayā rāgassa, vītarāgattā.",
  "mn1:76-98.27_0": "Khīṇāsavavasena catutthanayabhūmiparicchedo niṭṭhito.",
  "mn1:99.1_0": "Yopi so,",
  "mn1:99.1_1": "bhikkhave,",
  "mn1:99.1_2": "bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto,",
  "mn1:99.1_3": "sopi pathaviṁ pathavito abhijānāti;",
  "mn1:99.2_0": "pathaviṁ pathavito abhiññāya pathaviṁ na maññati,",
  "mn1:99.2_1": "pathaviyā na maññati,",
  "mn1:99.2_2": "pathavito na maññati,",
  "mn1:99.2_3": "pathaviṁ meti na maññati,",
  "mn1:99.2_4": "pathaviṁ nābhinandati.",
  "mn1:99.3_0": "Taṁ kissa hetu?",
  "mn1:99.4_0": "Khayā dosassa, vītadosattā.",
  "mn1:100-122.1_0": "Āpaṁ …pe…",
  "mn1:100-122.2_0": "tejaṁ …",
  "mn1:100-122.3_0": "vāyaṁ …",
  "mn1:100-122.4_0": "bhūte …",
  "mn1:100-122.5_0": "deve …",
  "mn1:100-122.6_0": "pajāpatiṁ …",
  "mn1:100-122.7_0": "brahmaṁ …",
  "mn1:100-122.8_0": "ābhassare …",
  "mn1:100-122.9_0": "subhakiṇhe …",
  "mn1:100-122.10_0": "vehapphale …",
  "mn1:100-122.11_0": "abhibhuṁ …",
  "mn1:100-122.12_0": "ākāsānañcāyatanaṁ …",
  "mn1:100-122.13_0": "viññāṇañcāyatanaṁ …",
  "mn1:100-122.14_0": "ākiñcaññāyatanaṁ …",
  "mn1:100-122.15_0": "nevasaññānāsaññāyatanaṁ …",
  "mn1:100-122.16_0": "diṭṭhaṁ …",
  "mn1:100-122.17_0": "sutaṁ …",
  "mn1:100-122.18_0": "mutaṁ …",
  "mn1:100-122.19_0": "viññātaṁ …",
  "mn1:100-122.20_0": "ekattaṁ …",
  "mn1:100-122.21_0": "nānattaṁ …",
  "mn1:100-122.22_0": "sabbaṁ …",
  "mn1:100-122.23_0": "nibbānaṁ nibbānato abhijānāti;",
  "mn1:100-122.24_0": "nibbānaṁ nibbānato abhiññāya nibbānaṁ na maññati,",
  "mn1:100-122.24_1": "nibbānasmiṁ na maññati,",
  "mn1:100-122.24_2": "nibbānato na maññati,",
  "mn1:100-122.24_3": "nibbānaṁ meti na maññati,",
  "mn1:100-122.24_4": "nibbānaṁ nābhinandati.",
  "mn1:100-122.25_0": "Taṁ kissa hetu?",
  "mn1:100-122.26_0": "Khayā dosassa, vītadosattā.",
  "mn1:100-122.27_0": "Khīṇāsavavasena pañcamanayabhūmiparicchedo niṭṭhito.",
  "mn1:123.1_0": "Yopi so,",
  "mn1:123.1_1": "bhikkhave,",
  "mn1:123.1_2": "bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto,",
  "mn1:123.1_3": "sopi pathaviṁ pathavito abhijānāti;",
  "mn1:123.2_0": "pathaviṁ pathavito abhiññāya pathaviṁ na maññati,",
  "mn1:123.2_1": "pathaviyā na maññati,",
  "mn1:123.2_2": "pathavito na maññati,",
  "mn1:123.2_3": "pathaviṁ meti na maññati,",
  "mn1:123.2_4": "pathaviṁ nābhinandati.",
  "mn1:123.3_0": "Taṁ kissa hetu?",
  "mn1:123.4_0": "Khayā mohassa, vītamohattā.",
  "mn1:124-146.1_0": "Āpaṁ …pe…",
  "mn1:124-146.2_0": "tejaṁ …",
  "mn1:124-146.3_0": "vāyaṁ …",
  "mn1:124-146.4_0": "bhūte …",
  "mn1:124-146.5_0": "deve …",
  "mn1:124-146.6_0": "pajāpatiṁ …",
  "mn1:124-146.7_0": "brahmaṁ …",
  "mn1:124-146.8_0": "ābhassare …",
  "mn1:124-146.9_0": "subhakiṇhe …",
  "mn1:124-146.10_0": "vehapphale …",
  "mn1:124-146.11_0": "abhibhuṁ …",
  "mn1:124-146.12_0": "ākāsānañcāyatanaṁ …",
  "mn1:124-146.13_0": "viññāṇañcāyatanaṁ …",
  "mn1:124-146.14_0": "ākiñcaññāyatanaṁ …",
  "mn1:124-146.15_0": "nevasaññānāsaññāyatanaṁ …",
  "mn1:124-146.16_0": "diṭṭhaṁ …",
  "mn1:124-146.17_0": "sutaṁ …",
  "mn1:124-146.18_0": "mutaṁ …",
  "mn1:124-146.19_0": "viññātaṁ …",
  "mn1:124-146.20_0": "ekattaṁ …",
  "mn1:124-146.21_0": "nānattaṁ …",
  "mn1:124-146.22_0": "sabbaṁ …",
  "mn1:124-146.23_0": "nibbānaṁ nibbānato abhijānāti;",
  "mn1:124-146.24_0": "nibbānaṁ nibbānato abhiññāya nibbānaṁ na maññati,",
  "mn1:124-146.24_1": "nibbānasmiṁ na maññati,",
  "mn1:124-146.24_2": "nibbānato na maññati,",
  "mn1:124-146.24_3": "nibbānaṁ meti na maññati,",
  "mn1:124-146.24_4": "nibbānaṁ nābhinandati.",
  "mn1:124-146.25_0": "Taṁ kissa hetu?",
  "mn1:124-146.26_0": "Khayā mohassa, vītamohattā.",
  "mn1:124-146.27_0": "Khīṇāsavavasena chaṭṭhanayabhūmiparicchedo niṭṭhito.",
  "mn1:147.1_0": "Tathāgatopi, bhikkhave, arahaṁ sammāsambuddho pathaviṁ pathavito abhijānāti;",
  "mn1:147.2_0": "pathaviṁ pathavito abhiññāya pathaviṁ na maññati,",
  "mn1:147.2_1": "pathaviyā na maññati,",
  "mn1:147.2_2": "pathavito na maññati,",
  "mn1:147.2_3": "pathaviṁ meti na maññati,",
  "mn1:147.2_4": "pathaviṁ nābhinandati.",
  "mn1:147.3_0": "Taṁ kissa hetu?",
  "mn1:147.4_0": "‘Pariññātantaṁ tathāgatassā’ti vadāmi.",
  "mn1:148-170.1_0": "Āpaṁ …pe…",
  "mn1:148-170.2_0": "tejaṁ …",
  "mn1:148-170.3_0": "vāyaṁ …",
  "mn1:148-170.4_0": "bhūte …",
  "mn1:148-170.5_0": "deve …",
  "mn1:148-170.6_0": "pajāpatiṁ …",
  "mn1:148-170.7_0": "brahmaṁ …",
  "mn1:148-170.8_0": "ābhassare …",
  "mn1:148-170.9_0": "subhakiṇhe …",
  "mn1:148-170.10_0": "vehapphale …",
  "mn1:148-170.11_0": "abhibhuṁ …",
  "mn1:148-170.12_0": "ākāsānañcāyatanaṁ …",
  "mn1:148-170.13_0": "viññāṇañcāyatanaṁ …",
  "mn1:148-170.14_0": "ākiñcaññāyatanaṁ …",
  "mn1:148-170.15_0": "nevasaññānāsaññāyatanaṁ …",
  "mn1:148-170.16_0": "diṭṭhaṁ …",
  "mn1:148-170.17_0": "sutaṁ …",
  "mn1:148-170.18_0": "mutaṁ …",
  "mn1:148-170.19_0": "viññātaṁ …",
  "mn1:148-170.20_0": "ekattaṁ …",
  "mn1:148-170.21_0": "nānattaṁ …",
  "mn1:148-170.22_0": "sabbaṁ …",
  "mn1:148-170.23_0": "nibbānaṁ nibbānato abhijānāti;",
  "mn1:148-170.24_0": "nibbānaṁ nibbānato abhiññāya nibbānaṁ na maññati,",
  "mn1:148-170.24_1": "nibbānasmiṁ na maññati,",
  "mn1:148-170.24_2": "nibbānato na maññati,",
  "mn1:148-170.24_3": "nibbānaṁ meti na maññati,",
  "mn1:148-170.24_4": "nibbānaṁ nābhinandati.",
  "mn1:148-170.25_0": "Taṁ kissa hetu?",
  "mn1:148-170.26_0": "‘Pariññātantaṁ tathāgatassā’ti vadāmi.",
  "mn1:148-170.27_0": "Tathāgatavasena sattamanayabhūmiparicchedo niṭṭhito.",
  "mn1:171.1_0": "Tathāgatopi, bhikkhave, arahaṁ sammāsambuddho pathaviṁ pathavito abhijānāti;",
  "mn1:171.2_0": "pathaviṁ pathavito abhiññāya pathaviṁ na maññati,",
  "mn1:171.2_1": "pathaviyā na maññati,",
  "mn1:171.2_2": "pathavito na maññati,",
  "mn1:171.2_3": "pathaviṁ meti na maññati,",
  "mn1:171.2_4": "pathaviṁ nābhinandati.",
  "mn1:171.3_0": "Taṁ kissa hetu?",
  "mn1:171.4_0": "‘Nandī dukkhassa mūlan’ti—",
  "mn1:171.5_0": "iti viditvā ‘bhavā jāti bhūtassa jarāmaraṇan’ti.",
  "mn1:171.6_0": "Tasmātiha,",
  "mn1:171.6_1": "bhikkhave,",
  "mn1:171.6_2": "‘tathāgato sabbaso taṇhānaṁ khayā virāgā nirodhā cāgā paṭinissaggā anuttaraṁ sammāsambodhiṁ abhisambuddho’ti vadāmi.",
  "mn1:172-194.1_0": "Āpaṁ …pe…",
  "mn1:172-194.2_0": "tejaṁ …",
  "mn1:172-194.3_0": "vāyaṁ …",
  "mn1:172-194.4_0": "bhūte …",
  "mn1:172-194.5_0": "deve …",
  "mn1:172-194.6_0": "pajāpatiṁ …",
  "mn1:172-194.7_0": "brahmaṁ …",
  "mn1:172-194.8_0": "ābhassare …",
  "mn1:172-194.9_0": "subhakiṇhe …",
  "mn1:172-194.10_0": "vehapphale …",
  "mn1:172-194.11_0": "abhibhuṁ …",
  "mn1:172-194.12_0": "ākāsānañcāyatanaṁ …",
  "mn1:172-194.13_0": "viññāṇañcāyatanaṁ …",
  "mn1:172-194.14_0": "ākiñcaññāyatanaṁ …",
  "mn1:172-194.15_0": "nevasaññānāsaññāyatanaṁ …",
  "mn1:172-194.16_0": "diṭṭhaṁ …",
  "mn1:172-194.17_0": "sutaṁ …",
  "mn1:172-194.18_0": "mutaṁ …",
  "mn1:172-194.19_0": "viññātaṁ …",
  "mn1:172-194.20_0": "ekattaṁ …",
  "mn1:172-194.21_0": "nānattaṁ …",
  "mn1:172-194.22_0": "sabbaṁ …",
  "mn1:172-194.23_0": "nibbānaṁ nibbānato abhijānāti;",
  "mn1:172-194.24_0": "nibbānaṁ nibbānato abhiññāya nibbānaṁ na maññati,",
  "mn1:172-194.24_1": "nibbānasmiṁ na maññati,",
  "mn1:172-194.24_2": "nibbānato na maññati,",
  "mn1:172-194.24_3": "nibbānaṁ meti na maññati,",
  "mn1:172-194.24_4": "nibbānaṁ nābhinandati.",
  "mn1:172-194.25_0": "Taṁ kissa hetu?",
  "mn1:172-194.26_0": "‘Nandī dukkhassa mūlan’ti—",
  "mn1:172-194.27_0": "iti viditvā ‘bhavā jāti bhūtassa jarāmaraṇan’ti.",
  "mn1:172-194.28_0": "Tasmātiha,",
  "mn1:172-194.28_1": "bhikkhave,",
  "mn1:172-194.28_2": "‘tathāgato sabbaso taṇhānaṁ khayā virāgā nirodhā cāgā paṭinissaggā anuttaraṁ sammāsambodhiṁ abhisambuddho’ti vadāmī”ti.",
  "mn1:172-194.29_0": "Tathāgatavasena aṭṭhamanayabhūmiparicchedo niṭṭhito.",
  "mn1:172-194.30_0": "Idamavoca bhagavā.",
  "mn1:172-194.31_0": "Na te bhikkhū bhagavato bhāsitaṁ abhinandunti.",
  "mn1:172-194.32_0": "Mūlapariyāyasuttaṁ niṭṭhitaṁ paṭhamaṁ."
}