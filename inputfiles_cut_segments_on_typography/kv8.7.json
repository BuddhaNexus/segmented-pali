{
  "kv8.7:0.1_0": "Kathāvatthu",
  "kv8.7:0.2_0": "Mahāpaṇṇāsaka",
  "kv8.7:0.3_0": "Aṭṭhamavagga",
  "kv8.7:0.4_0": "Rūpadhātuyāāyatanakathā",
  "kv8.7:1.1_0": "Atthi saḷāyataniko attabhāvo rūpadhātuyāti?",
  "kv8.7:1.2_0": "Āmantā.",
  "kv8.7:1.3_0": "Atthi tattha ghānāyatananti?",
  "kv8.7:1.4_0": "Āmantā.",
  "kv8.7:1.5_0": "Atthi tattha gandhāyatananti?",
  "kv8.7:1.6_0": "Na hevaṁ vattabbe …pe…",
  "kv8.7:1.7_0": "atthi tattha jivhāyatananti?",
  "kv8.7:1.8_0": "Āmantā.",
  "kv8.7:1.9_0": "Atthi tattha rasāyatananti?",
  "kv8.7:1.10_0": "Na hevaṁ vattabbe …pe…",
  "kv8.7:1.11_0": "atthi tattha kāyāyatananti?",
  "kv8.7:1.12_0": "Āmantā.",
  "kv8.7:1.13_0": "Atthi tattha phoṭṭhabbāyatananti?",
  "kv8.7:1.14_0": "Na hevaṁ vattabbe …pe….",
  "kv8.7:2.1_0": "Natthi tattha gandhāyatananti?",
  "kv8.7:2.2_0": "Āmantā.",
  "kv8.7:2.3_0": "Natthi tattha ghānāyatananti?",
  "kv8.7:2.4_0": "Na hevaṁ vattabbe …pe…",
  "kv8.7:2.5_0": "natthi tattha rasāyatananti?",
  "kv8.7:2.6_0": "Āmantā.",
  "kv8.7:2.7_0": "Natthi tattha jivhāyatananti?",
  "kv8.7:2.8_0": "Na hevaṁ vattabbe …pe…",
  "kv8.7:2.9_0": "natthi tattha phoṭṭhabbāyatananti?",
  "kv8.7:2.10_0": "Āmantā.",
  "kv8.7:2.11_0": "Natthi tattha kāyāyatananti?",
  "kv8.7:2.12_0": "Na hevaṁ vattabbe …pe….",
  "kv8.7:3.1_0": "Atthi tattha cakkhāyatanaṁ, atthi rūpāyatananti?",
  "kv8.7:3.2_0": "Āmantā.",
  "kv8.7:3.3_0": "Atthi tattha ghānāyatanaṁ, atthi gandhāyatananti?",
  "kv8.7:3.4_0": "Na hevaṁ vattabbe …pe…",
  "kv8.7:3.5_0": "atthi tattha cakkhāyatanaṁ, atthi rūpāyatananti?",
  "kv8.7:3.6_0": "Āmantā.",
  "kv8.7:3.7_0": "Atthi tattha jivhāyatanaṁ, atthi rasāyatanaṁ …pe…",
  "kv8.7:3.8_0": "atthi tattha kāyāyatanaṁ, atthi phoṭṭhabbāyatananti?",
  "kv8.7:3.9_0": "Na hevaṁ vattabbe …pe…",
  "kv8.7:3.10_0": "atthi tattha sotāyatanaṁ, atthi saddāyatanaṁ …pe…",
  "kv8.7:3.11_0": "atthi tattha manāyatanaṁ, atthi dhammāyatananti?",
  "kv8.7:3.12_0": "Āmantā.",
  "kv8.7:3.13_0": "Atthi tattha ghānāyatanaṁ, atthi gandhāyatananti?",
  "kv8.7:3.14_0": "Na hevaṁ vattabbe …pe…",
  "kv8.7:3.15_0": "atthi tattha manāyatanaṁ, atthi dhammāyatananti?",
  "kv8.7:3.16_0": "Āmantā.",
  "kv8.7:3.17_0": "Atthi tattha jivhāyatanaṁ, atthi rasāyatananti …pe…",
  "kv8.7:3.18_0": "atthi tattha kāyāyatanaṁ, atthi phoṭṭhabbāyatananti?",
  "kv8.7:3.19_0": "Na hevaṁ vattabbe …pe….",
  "kv8.7:4.1_0": "Atthi tattha ghānāyatanaṁ, natthi gandhāyatananti?",
  "kv8.7:4.2_0": "Āmantā.",
  "kv8.7:4.3_0": "Atthi tattha cakkhāyatanaṁ, natthi rūpāyatananti?",
  "kv8.7:4.4_0": "Na hevaṁ vattabbe …pe…",
  "kv8.7:4.5_0": "atthi tattha ghānāyatanaṁ, natthi gandhāyatananti?",
  "kv8.7:4.6_0": "Āmantā.",
  "kv8.7:4.7_0": "Atthi tattha sotāyatanaṁ, natthi saddāyatanaṁ …pe…",
  "kv8.7:4.8_0": "atthi tattha manāyatanaṁ, natthi dhammāyatananti?",
  "kv8.7:4.9_0": "Na hevaṁ vattabbe …pe…",
  "kv8.7:4.10_0": "atthi tattha jivhāyatanaṁ, natthi rasāyatanaṁ …pe…",
  "kv8.7:4.11_0": "atthi tattha kāyāyatanaṁ, natthi phoṭṭhabbāyatananti?",
  "kv8.7:4.12_0": "Āmantā.",
  "kv8.7:4.13_0": "Atthi tattha cakkhāyatanaṁ, natthi rūpāyatananti?",
  "kv8.7:4.14_0": "Na hevaṁ vattabbe …pe…",
  "kv8.7:4.15_0": "atthi tattha kāyāyatanaṁ, natthi phoṭṭhabbāyatananti?",
  "kv8.7:4.16_0": "Āmantā.",
  "kv8.7:4.17_0": "Atthi tattha sotāyatanaṁ, natthi saddāyatanaṁ …pe…",
  "kv8.7:4.18_0": "atthi tattha manāyatanaṁ, natthi dhammāyatananti?",
  "kv8.7:4.19_0": "Na hevaṁ vattabbe …pe….",
  "kv8.7:5.1_0": "Atthi tattha cakkhāyatanaṁ atthi rūpāyatanaṁ, tena cakkhunā taṁ rūpaṁ passatīti?",
  "kv8.7:5.2_0": "Āmantā.",
  "kv8.7:5.3_0": "Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti?",
  "kv8.7:5.4_0": "Na hevaṁ vattabbe …pe…",
  "kv8.7:5.5_0": "atthi tattha cakkhāyatanaṁ atthi rūpāyatanaṁ, tena cakkhunā taṁ rūpaṁ passatīti?",
  "kv8.7:5.6_0": "Āmantā.",
  "kv8.7:5.7_0": "Atthi tattha jivhāyatanaṁ atthi rasāyatanaṁ, tāya jivhāya taṁ rasaṁ sāyati …pe…",
  "kv8.7:5.8_0": "atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti?",
  "kv8.7:5.9_0": "Na hevaṁ vattabbe …pe….",
  "kv8.7:6.1_0": "Atthi tattha sotāyatanaṁ atthi saddāyatanaṁ …pe…",
  "kv8.7:6.2_0": "atthi tattha manāyatanaṁ atthi dhammāyatanaṁ, tena manena taṁ dhammaṁ vijānātīti?",
  "kv8.7:6.3_0": "Āmantā.",
  "kv8.7:6.4_0": "Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti?",
  "kv8.7:6.5_0": "Na hevaṁ vattabbe …pe…",
  "kv8.7:6.6_0": "atthi tattha manāyatanaṁ atthi dhammāyatanaṁ, tena manena taṁ dhammaṁ vijānātīti?",
  "kv8.7:6.7_0": "Āmantā.",
  "kv8.7:6.8_0": "Atthi tattha jivhāyatanaṁ atthi rasāyatanaṁ …pe…",
  "kv8.7:6.9_0": "atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti?",
  "kv8.7:6.10_0": "Na hevaṁ vattabbe …pe….",
  "kv8.7:7.1_0": "Atthi tattha ghānāyatanaṁ atthi gandhāyatanaṁ, na ca tena ghānena taṁ gandhaṁ ghāyatīti?",
  "kv8.7:7.2_0": "Āmantā.",
  "kv8.7:7.3_0": "Atthi tattha cakkhāyatanaṁ atthi rūpāyatanaṁ, na ca tena cakkhunā taṁ rūpaṁ passatīti?",
  "kv8.7:7.4_0": "Na hevaṁ vattabbe …pe…",
  "kv8.7:7.5_0": "atthi tattha ghānāyatanaṁ atthi gandhāyatanaṁ, na ca tena ghānena taṁ gandhaṁ ghāyatīti?",
  "kv8.7:7.6_0": "Āmantā.",
  "kv8.7:7.7_0": "Atthi tattha sotāyatanaṁ atthi saddāyatanaṁ …pe…",
  "kv8.7:7.8_0": "atthi tattha manāyatanaṁ atthi dhammāyatanaṁ, na ca tena manena taṁ dhammaṁ vijānātīti?",
  "kv8.7:7.9_0": "Na hevaṁ vattabbe …pe….",
  "kv8.7:8.1_0": "Atthi tattha jivhāyatanaṁ atthi rasāyatanaṁ …pe…",
  "kv8.7:8.2_0": "atthi tattha kāyāyatanaṁ atthi phoṭṭhabbāyatanaṁ, na ca tena kāyena taṁ phoṭṭhabbaṁ phusatīti?",
  "kv8.7:8.3_0": "Āmantā.",
  "kv8.7:8.4_0": "Atthi tattha sotāyatanaṁ atthi saddāyatanaṁ …pe…",
  "kv8.7:8.5_0": "atthi tattha manāyatanaṁ atthi dhammāyatanaṁ, na ca tena manena taṁ dhammaṁ vijānātīti?",
  "kv8.7:8.6_0": "Na hevaṁ vattabbe …pe…",
  "kv8.7:9.1_0": "Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti?",
  "kv8.7:9.2_0": "Āmantā.",
  "kv8.7:9.3_0": "Atthi tattha mūlagandho sāragandho tacagandho pattagandho pupphagandho phalagandho āmagandho vissagandho sugandho duggandhoti?",
  "kv8.7:9.4_0": "Na hevaṁ vattabbe …pe….",
  "kv8.7:10.1_0": "Atthi tattha jivhāyatanaṁ atthi rasāyatanaṁ, tāya jivhāya taṁ rasaṁ sāyatīti?",
  "kv8.7:10.2_0": "Āmantā.",
  "kv8.7:10.3_0": "Atthi tattha mūlaraso khandharaso tacaraso pattaraso puppharaso phalaraso ambilaṁ madhuraṁ tittakaṁ kaṭukaṁ",
  "kv8.7:10.3_1": "loṇiyaṁ khāriyaṁ lambilaṁ kasāvo sādu asādūti?",
  "kv8.7:10.4_0": "Na hevaṁ vattabbe …pe….",
  "kv8.7:11.1_0": "Atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti?",
  "kv8.7:11.2_0": "Āmantā.",
  "kv8.7:11.3_0": "Atthi tattha kakkhaḷaṁ mudukaṁ saṇhaṁ pharusaṁ sukhasamphassaṁ dukkhasamphassaṁ garukaṁ lahukanti?",
  "kv8.7:11.4_0": "Na hevaṁ vattabbe …pe….",
  "kv8.7:12.1_0": "Na vattabbaṁ—",
  "kv8.7:12.2_0": "“saḷāyataniko attabhāvo rūpadhātuyā”ti?",
  "kv8.7:12.3_0": "Āmantā.",
  "kv8.7:12.4_0": "Nanu atthi tattha ghānanimittaṁ jivhānimittaṁ kāyanimittanti?",
  "kv8.7:12.5_0": "Āmantā.",
  "kv8.7:12.6_0": "Hañci atthi tattha ghānanimittaṁ jivhānimittaṁ kāyanimittaṁ, tena vata re vattabbe—",
  "kv8.7:12.7_0": "“saḷāyataniko attabhāvo rūpadhātuyā”ti.",
  "kv8.7:12.8_0": "Rūpadhātuyā āyatanakathā niṭṭhitā."
}