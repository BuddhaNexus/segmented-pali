{
  "mil3.6.11:0.1_0": "Milindapañha",
  "mil3.6.11:0.2_0": "Sativagga",
  "mil3.6.11:0.3_0": "11. Abhijānantasatipañha",
  "mil3.6.11:1.1_0": "Rājā āha—",
  "mil3.6.11:1.2_0": "“bhante nāgasena, sabbā sati abhijānantī uppajjati, udāhu kaṭumikāva satī”ti?",
  "mil3.6.11:1.3_0": "“Abhijānantīpi, mahārāja, kaṭumikāpi satī”ti.",
  "mil3.6.11:1.4_0": "“Evañhi kho, bhante nāgasena, sabbā sati abhijānantī, natthi kaṭumikā satī”ti?",
  "mil3.6.11:1.5_0": "“Yadi natthi, mahārāja,",
  "mil3.6.11:1.5_1": "kaṭumikā sati,",
  "mil3.6.11:1.5_2": "natthi kiñci sippikānaṁ kammāyatanehi vā sippāyatanehi vā vijjāṭṭhānehi vā karaṇīyaṁ,",
  "mil3.6.11:1.5_3": "niratthakā ācariyā,",
  "mil3.6.11:1.5_4": "yasmā ca kho, mahārāja,",
  "mil3.6.11:1.5_5": "atthi kaṭumikā sati,",
  "mil3.6.11:1.5_6": "tasmā atthi kammāyatanehi vā sippāyatanehi vā vijjāṭṭhānehi vā karaṇīyaṁ,",
  "mil3.6.11:1.5_7": "attho ca ācariyehī”ti.",
  "mil3.6.11:2.1_0": "“Kallosi, bhante nāgasenā”ti.",
  "mil3.6.11:3.1_0": "Abhijānantasatipañho ekādasamo.",
  "mil3.6.11:4.1_0": "Sativaggo chaṭṭho.",
  "mil3.6.11:5.1_0": "Imasmiṁ vagge ekādasa pañhā."
}