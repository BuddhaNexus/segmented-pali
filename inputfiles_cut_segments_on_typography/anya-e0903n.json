{
  "anya-e0903n:6_0": "Namo tassa bhagavato arahato sammāsambuddhassa",
  "anya-e0903n:7_0": "Suttantapiṭaka",
  "anya-e0903n:8_0": "Saṃyuttanikāye",
  "anya-e0903n:9_0": "Sagāthāvaggapāḷi",
  "anya-e0903n:10_0": "Saṃgāyanassa pucchā vissajjanā",
  "anya-e0903n:11_0": "Pucchā –",
  "anya-e0903n:11_1": "paṭhamamahāsaṃgītikāle āvuso dhammasaṃgāhakā mahākassapādayo mahātheravarā porāṇasaṃgītikārā paṭhamaṃ",
  "anya-e0903n:11_2": "vinayapiṭakaṃ saṃgāyitvā tadanantaraṃ suttantapiṭakaṃ saṃgāyantā dīghanikāyañca majjhimanikāyañca saṃgāyitvā",
  "anya-e0903n:11_3": "tadanantaraṃ kiṃnāma pāvacanaṃ saṃgāyiṃsu.",
  "anya-e0903n:12_0": "Vissajjanā –",
  "anya-e0903n:12_1": "paṭhamamahāsaṃgītikāle bhante dhammasaṃgāhakā mahākassapādayo porāṇatheravarā paṭhamaṃ vinayapiṭakaṃ",
  "anya-e0903n:12_2": "saṃgāyitvā tadanantaraṃ suttantapiṭakaṃ saṃgāyantā dīghanikāyañca majjhimanikāyañca saṃgāyitvā tadanantaraṃ",
  "anya-e0903n:12_3": "sattahi ca suttasahassehi sattahi ca suttasatehi dvāsaṭṭhiyā ca suttehi paṭimaṇḍitaṃ bhāṇavārasataparimāṇaṃ",
  "anya-e0903n:12_4": "saṃyuttanikāyaṃ nāma pāvacanaṃ saṃgāyiṃsu.",
  "anya-e0903n:13_0": "Pucchā –",
  "anya-e0903n:13_1": "saṃyuttanikāye ca āvuso sagāthāvaggo nidānavaggo khandhavaggo saḷāyatanavaggo mahāvaggoti pañcasaṃyuttappakaraṇāni,",
  "anya-e0903n:13_2": "tesu paṭhamaṃ kataraṃ saṃyuttappakaraṇaṃ te saṃgāyiṃsu.",
  "anya-e0903n:14_0": "Vissajjanā – pañcasu bhante saṃyuttappakaraṇesu paṭhamaṃ sagāthāvaggasaṃyuttappakaraṇaṃ saṃgāyiṃsu.",
  "anya-e0903n:15_0": "Pucchā –",
  "anya-e0903n:15_1": "sagāthāvaggepi āvuso devatāsaṃyuttādivasena ekādasasaṃyuttāni,",
  "anya-e0903n:15_2": "tesu paṭhamaṃ kataraṃ saṃyuttaṃ te saṃgāyiṃsu.",
  "anya-e0903n:16_0": "Vissajjanā – ekādasasu bhante saṃyuttesu paṭhamaṃ devatāsaṃyuttaṃ saṃgāyiṃsu.",
  "anya-e0903n:17_0": "Pucchā –",
  "anya-e0903n:17_1": "devatāsaṃyuttepi āvuso naḷavaggādayo aṭṭha vaggā,",
  "anya-e0903n:17_2": "oghataraṇasuttādīni ca ekāsīti suttāni,",
  "anya-e0903n:17_3": "tesu paṭhamaṃ kataraṃ vaggaṃ katarañca suttaṃ sagāyiṃsu.",
  "anya-e0903n:18_0": "Vissajjanā –",
  "anya-e0903n:18_1": "aṭṭhasu bhante vaggesu paṭhamaṃ naḷavaggaṃ ekāsītiyā ca suttesu paṭhamaṃ oghataraṇasuttaṃ saṃgāyiṃsu.",
  "anya-e0903n:19_0": "Sādhu sādhu āvuso,",
  "anya-e0903n:19_1": "mayampi dāni tatoyeva paṭṭhāya saṃgītipubbaṅgamāni pucchanavissajjanakiccāni āvahituṃ samārabhāra.",
  "anya-e0903n:20_0": "Devatāsaṃyutta",
  "anya-e0903n:21_0": "Oghataraṇasutta",
  "anya-e0903n:22_0": "Pucchā –",
  "anya-e0903n:22_1": "tenāvuso bhagavatā jānatā passatā arahatā sammāsambuddhena oghataraṇasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:23_0": "Vissajjanā –",
  "anya-e0903n:23_1": "sāvatthiyaṃ bhante aññataraṃ devataṃ ārabbha bhāsitaṃ,",
  "anya-e0903n:23_2": "aññatarā bhante devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami,",
  "anya-e0903n:23_3": "upasaṅkamitvā bhagavantaṃ abhivādetvā ekamantaṃ aṭṭhāsi,",
  "anya-e0903n:23_4": "ekamantaṃ ṭhitā kho sā devatā bhagavantaṃ etadavoca “kathaṃ nu tvaṃ mārisa oghamatarī”ti,",
  "anya-e0903n:24_0": "Tasmiṃ bhante vatthusmiṃ “apatiṭṭhaṃ khvāhaṃ āvuso anāyūhaṃ oghamatariṃ”ti,",
  "anya-e0903n:24_1": "evaṃ kho bhante bhagavatā bhāsitaṃ.",
  "anya-e0903n:25_0": "Accentisutta",
  "anya-e0903n:26_0": "Pucchā – accentisuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:27_0": "Vissajjanā –",
  "anya-e0903n:27_1": "sāvatthiyaṃ bhante aññataraṃ devataṃ ārabbha bhāsitaṃ.",
  "anya-e0903n:27_2": "Aññatarā bhante devatā bhagavantaṃ etadavoca–",
  "anya-e0903n:28_0": "“Accenti kālā tarayanti rattiyo,",
  "anya-e0903n:29_0": "Vayoguṇā anupubbaṃ jahanti,",
  "anya-e0903n:30_0": "Etaṃ bhayaṃ maraṇe pekkhamāno,",
  "anya-e0903n:31_0": "Puññāni kayirātha sukhāvahānī”ti–",
  "anya-e0903n:32_0": "Tasmiṃ bhante vatthusmiṃ –",
  "anya-e0903n:33_0": "“Accenti kālā tarayanti rattiyo,",
  "anya-e0903n:34_0": "Vayoguṇā anupubbaṃ jahanti,",
  "anya-e0903n:35_0": "Etaṃ bhayaṃ maraṇe pekkhamāno,",
  "anya-e0903n:36_0": "Lokāmisaṃ pajahe santipekkho”ti –",
  "anya-e0903n:37_0": "Evaṃ kho bhante bhagavatā bhāsitaṃ.",
  "anya-e0903n:38_0": "Sattisutta",
  "anya-e0903n:39_0": "Pucchā – sattisuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:40_0": "Vissajjanā –",
  "anya-e0903n:40_1": "sāvatthiyaṃ bhante aññataraṃ devataṃ ārabbha bhāsitaṃ,",
  "anya-e0903n:40_2": "aññatarā bhante devatā bhagavantaṃ etadavoca–",
  "anya-e0903n:41_0": "“Sattiyā viya omaṭṭho, ḍayhamānova matthake;",
  "anya-e0903n:42_0": "Kāmarāgappahānāya, sato bhikkhu paribbaje”ti–",
  "anya-e0903n:43_0": "Tasmiṃ bhante vatthusmiṃ–",
  "anya-e0903n:44_0": "Sattiyā viya omaṭṭho ḍayhamānova matthake;",
  "anya-e0903n:45_0": "Sakkāyadiṭṭhippahānāya, sato bhikkhu paribbajeti;",
  "anya-e0903n:46_0": "Evaṃ kho bhante bhagavatā bhāsitaṃ.",
  "anya-e0903n:47_0": "Sattiyā viya omaṭṭho, ḍayhamānova matthake;",
  "anya-e0903n:48_0": "Kāmarāgappahānāya, sato bhikkhu paribbaje –",
  "anya-e0903n:49_0": "Sattiyā viya omaṭṭho, ḍayhamānova matthake,",
  "anya-e0903n:50_0": "Sakkāyadiṭṭhippamānāya, sato bhikkhu paribbaje –",
  "anya-e0903n:51_0": "Jaṭāsutta",
  "anya-e0903n:52_0": "Pucchā – jaṭāsuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:53_0": "Vissajjanā –",
  "anya-e0903n:53_1": "sāvatthiyaṃ bhante aññataraṃ devataṃ ārabbha bhāsitaṃ,",
  "anya-e0903n:53_2": "aññatarā bhante devatā bhavagantaṃ etadavoca–",
  "anya-e0903n:54_0": "“Anto jaṭā bahijaṭā, jaṭāya jaṭitā pajā;",
  "anya-e0903n:55_0": "Taṃ taṃ gotama pucchāmi, ko imaṃ vijaṭaye jaṭa”nti–",
  "anya-e0903n:56_0": "Tasmiṃ bhante vatthusmiṃ –",
  "anya-e0903n:57_0": "Sīle patiṭṭhāya naro sapañño, cittaṃ paññañca bhāvayaṃ;",
  "anya-e0903n:58_0": "Ātāpī nipako bhikkhu, so imaṃ vijaṭaye jaṭaṃ.",
  "anya-e0903n:59_0": "Yesaṃ rāgo ca doso ca, avijjā ca virājitā;",
  "anya-e0903n:60_0": "Khīṇāsavā arahanto, tesaṃ vijaṭitā jaṭāti;",
  "anya-e0903n:61_0": "Evamādinā bhante bhagavatā bhāsitaṃ.",
  "anya-e0903n:62_0": "Sīle patiṭṭhāya naro sapañño, cittaṃ paññañca bhāvayaṃ;",
  "anya-e0903n:63_0": "Ātāpī nipako bhikkhu, so imaṃ vijaṭaye jaṭaṃ–",
  "anya-e0903n:64_0": "Yesaṃ rāgo ca doso ca, avijjā ca virājitā;",
  "anya-e0903n:65_0": "Khīṇāsavā arahanto, tesaṃ vijaṭitā jaṭā–",
  "anya-e0903n:66_0": "Yattha nāmañca rūpañca, asesaṃ uparujjhati;",
  "anya-e0903n:67_0": "Paṭighaṃ rūpasaññā ca, etthesā chijjate jaṭā.",
  "anya-e0903n:68_0": "Accharāsutta",
  "anya-e0903n:69_0": "Pucchā – accharāsuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:70_0": "Vissajjanā –",
  "anya-e0903n:70_1": "sāvatthiyaṃ bhante aññataraṃ devaputtaṃ ārabbha bhāsitaṃ.",
  "anya-e0903n:70_2": "Aññataro bhante devaputto bhagavantaṃ etadavoca–",
  "anya-e0903n:71_0": "“Accharāgaṇasaṅghaṭṭhaṃ, pisāca gaṇasevitaṃ;",
  "anya-e0903n:72_0": "Vanantaṃ mohanaṃ nāma, kathaṃ yātrā bhavissatī”ti.",
  "anya-e0903n:73_0": "Tasmiṃ bhante vatthusmiṃ–",
  "anya-e0903n:74_0": "“Ujuko nāma so maggo, abhayā nāma sā disā,",
  "anya-e0903n:75_0": "Ratho akūjano nāma, dhammacakkehi saṃyuto.",
  "anya-e0903n:76_0": "Hirī tassa apālambo, satyassa parivāraṇaṃ;",
  "anya-e0903n:77_0": "Dhammāhaṃ sārathiṃ brūmi, sammādiṭṭhi purejavaṃ.",
  "anya-e0903n:78_0": "Yassa etādisaṃ yānaṃ, itthiyā purisassa vā;",
  "anya-e0903n:79_0": "Sa ve etena yānena, nibbānasseva santike”ti.",
  "anya-e0903n:80_0": "Evaṃ kho bhante bhagavatā bhāsitaṃ.",
  "anya-e0903n:81_0": "Accharāgaṇasaṅghuṭṭhaṃ, pisācagaṇasevitaṃ;",
  "anya-e0903n:82_0": "Vanantaṃ mohanaṃ nāma, kathaṃ yātrā bhavissati–",
  "anya-e0903n:83_0": "Jarāsutta",
  "anya-e0903n:84_0": "Pucchā – jarāsuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:85_0": "Vissajjanā –",
  "anya-e0903n:85_1": "sāvatthiyaṃ bhante aññataraṃ devataṃ ārabbha bhāsitaṃ.",
  "anya-e0903n:85_2": "Aññatarā bhante devatā bhagavantaṃ etadavoca–",
  "anya-e0903n:86_0": "“Kiṃ su yāva jarā sādhu, kiṃ su sādhu patiṭṭhitaṃ;",
  "anya-e0903n:87_0": "Kiṃ su narānaṃ ratanaṃ, kiṃ su corehi dūhara”nti.",
  "anya-e0903n:88_0": "Tasmiṃ bhante vatthusmiṃ–",
  "anya-e0903n:89_0": "“Sīlaṃ yāva jarā sādhu, saddhā sādhu patiṭṭhitā;",
  "anya-e0903n:90_0": "Paññā narānaṃ ratanaṃ, puññaṃ corehi dūhara”nti.",
  "anya-e0903n:91_0": "Evaṃ kho bhante bhagavatā bhāsitaṃ.",
  "anya-e0903n:92_0": "Kiṃ su yāva jarā sādhu.",
  "anya-e0903n:93_0": "Kiṃ su sādhu patiṭṭhitaṃ.",
  "anya-e0903n:94_0": "Kiṃ su narānaṃ ratanaṃ.",
  "anya-e0903n:95_0": "Kiṃ su corehi dūharaṃ.",
  "anya-e0903n:96_0": "Devaputtasaṃyutta",
  "anya-e0903n:97_0": "Subrahmasutta",
  "anya-e0903n:98_0": "Pucchā –",
  "anya-e0903n:98_1": "tenāvuso bhagavatā jānatā passatā arahatā sammāsambuddhena subrahmasuttaṃ kattha kaṃ ārabbha kismiṃ vatthusmiṃ katañca bhāsitaṃ.",
  "anya-e0903n:98_2": "Kīdiso ca tattha dhammapaṭiggāhakassa dhammassavanānisaṃso adhigato.",
  "anya-e0903n:99_0": "Vissajjanā –",
  "anya-e0903n:99_1": "rājagahe bhante subrahmadevaputtaṃ ārabbha bhāsitaṃ.",
  "anya-e0903n:99_2": "Subrahmā bhante devaputto maraṇabhayabhīto bhagavantaṃ upasaṅkamitvā etadavoca–",
  "anya-e0903n:100_0": "“Niccaṃ utrastamidaṃ cittaṃ, niccaṃ ubbiggamidaṃ mano;",
  "anya-e0903n:101_0": "Anuppannesu kicchesu, atho uppatitesu ca;",
  "anya-e0903n:102_0": "Sace atthi anutrastaṃ, taṃ me akkhāhi pucchito”ti–",
  "anya-e0903n:103_0": "Tasmiṃ bhante vatthusmiṃ.",
  "anya-e0903n:104_0": "“Nāññatra bojjā tapasā, nāññatrindriyasaṃvarā;",
  "anya-e0903n:105_0": "Nāññatra sabbanissaggā, sotthiṃ passāmi pāṇina”nti.",
  "anya-e0903n:106_0": "Evaṃ kho bhante bhagavatā bhāsitaṃ.",
  "anya-e0903n:106_1": "Desanāpariyosāne ca bhante subrahmassa devaputtassa tasmiṃyeva āsane virajaṃ vītamalaṃ dhammacakkhuṃ udapādi,",
  "anya-e0903n:106_2": "“yaṃkiñci samudayadhammaṃ,",
  "anya-e0903n:106_3": "sabbaṃ taṃ nirodhadhamma”nti.",
  "anya-e0903n:107_0": "Niccaṃ utrastamidaṃ cittaṃ, niccaṃ ubbiggamidaṃ mano;",
  "anya-e0903n:108_0": "Anuppannesu kicchesu, atho uppatitesu ca;",
  "anya-e0903n:109_0": "Sace atthi anutrasta, taṃ me akkhāhi pucchito-hu–",
  "anya-e0903n:110_0": "Nāññatra bojjā tapasā, nāññatrindriyasaṃvarā;",
  "anya-e0903n:111_0": "Nāññatra sabbanissaggā, sotthiṃ passāmi pāṇinaṃ–",
  "anya-e0903n:112_0": "Rohitassasutta",
  "anya-e0903n:113_0": "Pucchā – rohitassasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:114_0": "Vissajjanā –",
  "anya-e0903n:114_1": "sāvatthiyaṃ bhante rohitassaṃ devaputtaṃ ārabbha bhāsitaṃ.",
  "anya-e0903n:114_2": "Rohitasso bhante devaputto bhagavantaṃ etadavoca “yattha nu kho bhante na jāyati na jīyati na mīyati na cavati na upapajjati,",
  "anya-e0903n:114_3": "sakkā nu kho so bhante gamanena lokassa anto ñātuṃ vā daṭṭhuṃ vā pāpuṇituṃ vā”ti.",
  "anya-e0903n:114_4": "Tasmiṃ bhante vatthusmiṃ “yattha kho āvuso na jāyati na jīyati na mīyati na cavati na upapajjati,",
  "anya-e0903n:114_5": "nāhaṃ taṃ gamanena lokassa antaṃ ñāteyyaṃ aṭṭheyyaṃ patteyyanti vadāmī”ti evamādinā bhante bhagavatā bhāsitaṃ.",
  "anya-e0903n:115_0": "Kosalasaṃyutta",
  "anya-e0903n:116_0": "Daharasutta",
  "anya-e0903n:117_0": "Pucchā – daharasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:118_0": "Vissajjanā –",
  "anya-e0903n:118_1": "sāvatthiyaṃ bhante rājānaṃ pasenadiṃ kosalaṃ ārabbha bhāsitaṃ.",
  "anya-e0903n:118_2": "Rājā bhante pasenadi kosalo yena bhagavā tenupasaṅkami,",
  "anya-e0903n:118_3": "upasaṅkamitvā bhagavatā saddhiṃ sammodi,",
  "anya-e0903n:118_4": "ekamantaṃ nisinno kho bhante rājā pasenadi kosalo bhagavantaṃ etadavoca “bhavampi no gotamo ‘anuttaraṃ sammāsambodhiṃ abhisambuddho’ti paṭijānātī”ti.",
  "anya-e0903n:118_5": "Tasmiṃ bhante vatthusmiṃ “yañhi taṃ mahārāja sammā vadamānovadeyya ‘anuttaraṃ sammāsambodhiṃ abhisambuddho’ti,",
  "anya-e0903n:118_6": "mameva taṃ sammā vadamāno vadeyyā”ti evamādinā bhante bhagavatā bhāsitaṃ.",
  "anya-e0903n:119_0": "Tasmā hi paṇḍito poso, sampassaṃ atthamattano;",
  "anya-e0903n:120_0": "Bhujaṅgamaṃ pāvakañca, khattiyañca yasassinaṃ;",
  "anya-e0903n:121_0": "Bhikkhuñca sīlasampannaṃ, sammadeva samācare–",
  "anya-e0903n:122_0": "Attarakkhitasutta",
  "anya-e0903n:123_0": "Pucchā –",
  "anya-e0903n:123_1": "attarakkhitasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:124_0": "Vissajjanā –",
  "anya-e0903n:124_1": "sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ.",
  "anya-e0903n:124_2": "Rājā bhante pasenadi kosalo bhagavantaṃ upasaṅkamitvā “idha mayhaṃ bhante rahogatassa paṭisallīnassa",
  "anya-e0903n:124_3": "evaṃ cetaso parivitakko udapādī”ti evamādikaṃ vacanaṃ avoca.",
  "anya-e0903n:124_4": "Bhagavā ca bhante evametaṃ mahārāja evametaṃ mahārājāti evamādinā vibhajitvā bhāsitaṃ.",
  "anya-e0903n:125_0": "Kāyena saṃvaro sādhu, sādhu vācāya saṃvaro;",
  "anya-e0903n:126_0": "Manasā saṃvaro sādhu, sādhu, sabbattha saṃvaro;",
  "anya-e0903n:127_0": "Sabbattha saṃvuto lajjī, rakkhitoti pavuccati.",
  "anya-e0903n:128_0": "Appakasutta",
  "anya-e0903n:129_0": "Pucchā – appakasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:130_0": "Vissajjanā –",
  "anya-e0903n:130_1": "sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ.",
  "anya-e0903n:130_2": "Rājā bhante pasenadi kosalo bhagavantaṃ upasaṅkamitvā “idha mayhaṃ bhante rahogatassa paṭisallīnassa",
  "anya-e0903n:130_3": "evaṃ cetaso parivitakko udapādi appakā te sattā lokasmiṃ,",
  "anya-e0903n:130_4": "ye uḷāre uḷāre bhoge labhitvā na ceva majjanti na ca pamajjanti,",
  "anya-e0903n:130_5": "na ca kāmesu gedhaṃ āpajjantī”ti evamādikaṃ vacanaṃ avoca.",
  "anya-e0903n:130_6": "Bhagavā ca bhante “evametaṃ mahārāja evametaṃ mahārājā”ti evamādinā appakasuttaṃ bhāsitaṃ.",
  "anya-e0903n:131_0": "Mallikāsutta",
  "anya-e0903n:132_0": "Pucchā – mallikāsuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:133_0": "Vissajjanā –",
  "anya-e0903n:133_1": "sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ.",
  "anya-e0903n:133_2": "Rājā bhante pasenadi kosalo mallikaṃ deviṃ etadavoca “atthi nu kho te mallike kocañño attanā piyataro”ti.",
  "anya-e0903n:133_3": "Tasmiṃ vatthusmiṃ sabbādisā anuparigamma cetasāti evamādinā bhante bhagavatā bhāsitaṃ.",
  "anya-e0903n:134_0": "Sabbā disā anuparigamma cetasā,",
  "anya-e0903n:134_1": "nevajjhagā piyataramattanā kvaci.",
  "anya-e0903n:134_2": "Evaṃ piyo puthu attā paresaṃ,",
  "anya-e0903n:134_3": "tasmā na hiṃse paramattakāmo–",
  "anya-e0903n:135_0": "Sattajaṭilasutta",
  "anya-e0903n:136_0": "Pucchā –",
  "anya-e0903n:136_1": "tenāvuso bhagavatā…pe…",
  "anya-e0903n:136_2": "sammāsambuddhena sattajaṭilasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:137_0": "Vissajjanā –",
  "anya-e0903n:137_1": "sāvatthiyaṃ bhante rājānaṃ pasenadiṃ kosalaṃ ārabbha bhāsitaṃ.",
  "anya-e0903n:137_2": "Rājā bhante pasenadi kosalo acirapakkantesu sattasu ca jaṭilesu sattasu ca nigaṇṭhesu sattasu ca acelakesu",
  "anya-e0903n:137_3": "sattasu ca ekasāṭakesu sattasu ca paribbājakesu yena bhagavā tenupasaṅkami,",
  "anya-e0903n:137_4": "upasaṅkamitvā bhagavantaṃ abhivādetvā ekamantaṃ nisīdi,",
  "anya-e0903n:137_5": "ekamantaṃ nisinno kho bhante rājā pasenadi kosalo bhagavantaṃ etadavoca “ye te bhante loke arahanto vā arahattamaggaṃ vā samāpannā,",
  "anya-e0903n:137_6": "ete tesaṃ aññatarā”ti.",
  "anya-e0903n:137_7": "Tasmiṃ bhante vatthusmiṃ “dujjānaṃ kho etaṃ mahārāja tayā gihinā kāmabhoginā puttasambādhasayanaṃ ajjhāvasantena",
  "anya-e0903n:137_8": "kāsiṇacandanaṃ paccanubhontena mālāgandhavilepanaṃ dhārayantena jātarūparajataṃ sādiyantena “ime vā arahanto,",
  "anya-e0903n:137_9": "ime vā arahattamaggaṃ samāpannā”ti evamādinā bhante bhagavatā bhāsitaṃ.",
  "anya-e0903n:138_0": "Na vaṇṇarūpena naro sujāno, na vissase ittaradassanena;",
  "anya-e0903n:139_0": "Susaññatānañhi viyañjanena, asaññatā lokamimaṃ caranti.",
  "anya-e0903n:140_0": "Patirūpako mattikākuṇḍalova, lohaḍḍhamāsova suvaṇṇachanno;",
  "anya-e0903n:141_0": "Caranti loke parivārachannā, anto asuddhā bahisobhamānā-hū",
  "anya-e0903n:142_0": "Pañcarājasutta",
  "anya-e0903n:143_0": "Pucchā – pañcarājasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:144_0": "Vissajjanā –",
  "anya-e0903n:144_1": "sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ.",
  "anya-e0903n:144_2": "Rājā bhante pasenadi kosalo bhagavantaṃ etadavoca “kiṃ nu kho bhante kāmānaṃ agga”nti.",
  "anya-e0903n:144_3": "Tasmiṃ bhante vatthusmiṃ “manāpapariyantaṃ khvāhaṃ mahārāja pañcasu kāmaguṇesu agganti vadāmī”ti evamādinā bhante bhagavatā bhāsitaṃ.",
  "anya-e0903n:145_0": "Idha bhante amhākaṃ pañcannaṃ rājūnaṃ pañcahi kāmaguṇehi samappitānaṃ samaṅgībhūtānaṃ paricārayamānānaṃ",
  "anya-e0903n:145_1": "ayamantarākathā udapādiṃ ‘kiṃ nu kho kāmānaṃ agga’nti–",
  "anya-e0903n:146_0": "Padumaṃ yathā kokanadaṃ sugandhaṃ,",
  "anya-e0903n:146_1": "pāto siyā phullamavītagandhaṃ.",
  "anya-e0903n:146_2": "Aṅgīrasaṃ passa virocamānaṃ,",
  "anya-e0903n:146_3": "tapantamādiccamivantalikkhe–",
  "anya-e0903n:147_0": "Dutiyaaputtakasutta",
  "anya-e0903n:148_0": "Pucchā –",
  "anya-e0903n:148_1": "dutiyaaputtakasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:149_0": "Vissajjanā –",
  "anya-e0903n:149_1": "sāvatthiyaṃ bhante rājānaṃyeva pasenadiṃ kosalaṃ ārabbha bhāsitaṃ.",
  "anya-e0903n:149_2": "Rājā bhante pasenadi kosalo bhagavantaṃ upasaṅkamitvā “idha bhante sāvatthiyaṃ seṭṭhi gahapati kālaṅkato,",
  "anya-e0903n:149_3": "tamahaṃ aputtakaṃ sāpateyyaṃ rājantepuraṃ atiharitvā āgacchāmī”ti evamādikaṃ vacanaṃ avoca.",
  "anya-e0903n:149_4": "Bhagavā ca bhante “evametaṃ mahārāja,",
  "anya-e0903n:149_5": "evametaṃ mahārāja,",
  "anya-e0903n:149_6": "bhūtapubbaṃ so mahārāja seṭṭhi gahapati taggarasikhiṃ nāma paccekasambuddhaṃ piṇḍapātena paṭipādesī”ti",
  "anya-e0903n:149_7": "evamādinā tassa seṭṭhissa gahapatissa atītaṃ vatthuṃ āharitvā pariyosāne catūhi gāthāhi bhāsitaṃ.",
  "anya-e0903n:150_0": "Dhaññaṃ dhanaṃ rajataṃ jātarūpaṃ, pariggahaṃ vāpi yadatthi kiñci,",
  "anya-e0903n:151_0": "Dāsā kammakarā pessā, ye cassa anujīvino.",
  "anya-e0903n:152_0": "Sabbaṃ nādāya gantabbaṃ, sabbaṃ nikkhippagāminaṃ;",
  "anya-e0903n:153_0": "Yañca karoti kāyena, vācāya udacetasā.",
  "anya-e0903n:154_0": "Tañhi tassa sakaṃ hoti, taṃva ādāya gacchati;",
  "anya-e0903n:155_0": "Taṃvassa anugaṃ hoti, chāyāva anapāyinī.",
  "anya-e0903n:156_0": "Tasmā kareyya kalyāṇaṃ, nicayaṃ samparāyikaṃ;",
  "anya-e0903n:157_0": "Puññāni paralokasmiṃ, patiṭṭhā honti pāṇinaṃ –",
  "anya-e0903n:158_0": "Mārasaṃyutta",
  "anya-e0903n:159_0": "Tapokammasutta",
  "anya-e0903n:160_0": "Pucchā –",
  "anya-e0903n:160_1": "tapokammasuttaṃ panāvuso bhagavatā jinena kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:161_0": "Vissajjanā –",
  "anya-e0903n:161_1": "uruvelāyaṃ bhante māraṃ pāpimantaṃ ārabbha bhāsitaṃ.",
  "anya-e0903n:161_2": "Māro bhante pāpimā bhagavantaṃ upasaṅkamitvā gāthāya ajjhabhāsi.",
  "anya-e0903n:162_0": "“Tapokammā apakkamma, yena sujjhanti māṇavā;",
  "anya-e0903n:163_0": "Asuddho maññasi suddho, suddhimaggā aparaddho”ti.",
  "anya-e0903n:164_0": "Tasmiṃ bhante vatthusmiṃ–",
  "anya-e0903n:165_0": "“Anattasaṃhitaṃ ñatvā, yaṃ kiñci amaraṃ tapaṃ;",
  "anya-e0903n:166_0": "Sabbaṃ natthāvahaṃ hoti, phiyārittaṃva dhammani;",
  "anya-e0903n:167_0": "Sīlaṃ samādhi paññañca, maggaṃ bodhāya bhāvayaṃ;",
  "anya-e0903n:168_0": "Pattosmi paramaṃ suddhiṃ, nihato tvamasi antakā”ti.",
  "anya-e0903n:169_0": "Evaṃ kho bhante bhagavatā jinena bhāsitaṃ.",
  "anya-e0903n:170_0": "Tapokammā apakkamma, ye na sujjhanti māṇavā;",
  "anya-e0903n:171_0": "Asuddho maññasi suddho, suddhimaggā aparaddho–",
  "anya-e0903n:172_0": "Anatthasaṃhitaṃ utvā, yaṃkiñci amaraṃ tapaṃ;",
  "anya-e0903n:173_0": "Sabbaṃ natthāvahaṃ hoti, phiyārittaṃva dhammani;",
  "anya-e0903n:174_0": "Hatthirājavaṇṇasutta",
  "anya-e0903n:175_0": "Pucchā –",
  "anya-e0903n:175_1": "hatthirājavaṇṇasuttaṃ panāvuso bhavagatā jinena kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:176_0": "Vissajjanā –",
  "anya-e0903n:176_1": "uruvelāyaṃ bhante mārakaṃyeva pāpimantaṃ ārabbha bhāsitaṃ.",
  "anya-e0903n:176_2": "Māro bhante pāpimā bhagavato bhayaṃ chambhitattaṃ lomahaṃsaṃ uppādetukāmo mahantaṃ hatthirājavaṇṇaṃ abhinimminitvā yena bhagavā tenupasaṅkami.",
  "anya-e0903n:177_0": "Tasmiṃ bhante vatthusmiṃ–",
  "anya-e0903n:178_0": "“Saṃsaraṃ dīghamaddhānaṃ, vaṇṇaṃ katvā subhāsubhaṃ;",
  "anya-e0903n:179_0": "Alaṃ te tena pāpima, nihato tvamasi antakā”ti.",
  "anya-e0903n:180_0": "Evaṃ kho bhante bhagavatā jinena bhāsitaṃ.",
  "anya-e0903n:181_0": "Saṃsaraṃ dīghamaddhānaṃ, vaṇṇaṃ katvā subhāsubhaṃ,",
  "anya-e0903n:182_0": "Alaṃ te tena pāpima, nihato tvamasi antaka –",
  "anya-e0903n:183_0": "Bhikkhunīsaṃyutta",
  "anya-e0903n:184_0": "Āḷavikāsutta",
  "anya-e0903n:185_0": "Pucchā –",
  "anya-e0903n:185_1": "idāni āvuso bhikkhunī saṃyuttaṃ pucchāmi,",
  "anya-e0903n:185_2": "yaṃ tassa bhagavato arahato sammāsambuddhassa sāvikāhi therīhi attano",
  "anya-e0903n:186_0": "Ca buddhasāsanassa ca yathābhūtaṃ guṇaṃ pakāsetvā bhāsitaṃ.",
  "anya-e0903n:186_1": "Tatthāvuso paṭhamaṃ porāṇakehi mahākassapādīhi dhammasaṃgāhakehi theravarehi saṃgītaṃ āḷavikāsuttaṃ kattha",
  "anya-e0903n:186_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:187_0": "Vissajjanā –",
  "anya-e0903n:187_1": "sāvatthiyaṃ bhante māraṃ pāpimantaṃ ārabbha āḷavikāya bhikkhuniyā bhāsitaṃ.",
  "anya-e0903n:187_2": "Māro bhante pāpimā āḷavikāya bhikkhuniyā bhayaṃ chambhitattaṃ lomahaṃsaṃ uppādetukāmo vivekamhā cāvetukāmo āḷavikaṃ bhikkhuniṃ gāthāya ajjhabhāsi–",
  "anya-e0903n:188_0": "“Natthi nissaraṇaṃ loke, kiṃ vivekena kāhasi;",
  "anya-e0903n:189_0": "Bhuñjassa kāmaratiyo, māhu pacchānutāpinī”ti.",
  "anya-e0903n:190_0": "Tasmiṃ bhante vatthusmiṃ–",
  "anya-e0903n:191_0": "“Atthi nissaraṇaṃ loke, paññāya me suphussitaṃ;",
  "anya-e0903n:192_0": "Pamattabandhu pāpima, na tvaṃ jānāsi taṃ padaṃ;",
  "anya-e0903n:193_0": "Sattisūlūpamā kāmā, khandhāsaṃ adhikuṭṭanā;",
  "anya-e0903n:194_0": "Yaṃ tvaṃ kāmaratiṃ brūsi, arahi mayha sā ahū”ti.",
  "anya-e0903n:195_0": "Evaṃ kho bhante āḷavikāya bhikkhuniyā bhāsitaṃ.",
  "anya-e0903n:196_0": "Natthi nissaraṇaṃ loke, kiṃ vivekena kāhasi;",
  "anya-e0903n:197_0": "Bhuñjassu kāmaratiyo, māhu pacchānutāpinī-hu–",
  "anya-e0903n:198_0": "Atthi nissaraṇaṃ loke, paññāya me suphussitaṃ;",
  "anya-e0903n:199_0": "Pamattabandhu pāpima, na tvaṃ jānāsi taṃ padaṃ.",
  "anya-e0903n:200_0": "Sattisūlūpamā kāmā, khandhāsaṃ adhikuṭṭanā;",
  "anya-e0903n:201_0": "Yaṃ tvaṃ kāmaratiṃ brūsi, arati mayha sā ahu–",
  "anya-e0903n:202_0": "Somāsutta",
  "anya-e0903n:203_0": "Pucchā – somāsuttaṃ panāvuso kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:204_0": "Vissajjanā –",
  "anya-e0903n:204_1": "sāvatthiyaṃyeva bhante andhavane māraṃ pāpimantaṃ ārabbha somāya bhikkhuniyā bhāsitaṃ.",
  "anya-e0903n:204_2": "Māro bhante pāpimā somāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo somaṃ bhikkhuniṃ gāthāya ajjhabhāsi.",
  "anya-e0903n:205_0": "“Yaṃ taṃ isīhi pattabbaṃ, ṭhānaṃ durabhisambhavaṃ;",
  "anya-e0903n:206_0": "Na taṃ dvaṅgulapaññāya, sakkā pappotumitthiyā”ti.",
  "anya-e0903n:207_0": "Tasmiṃ bhante vatthusmiṃ–",
  "anya-e0903n:208_0": "“Itthibhāvo kiṃ kayirā, cittamhi susamāhite;",
  "anya-e0903n:209_0": "Ñāṇamhi vattamānamhi, sammā dhammaṃ vipassato;",
  "anya-e0903n:210_0": "Yassa nūna siyā evaṃ, itthāhaṃ purisoti vā;",
  "anya-e0903n:211_0": "Kiñci vā pana aññasmi, taṃ māro vattumarahatī”ti.",
  "anya-e0903n:212_0": "Evaṃ kho bhante somāya bhikkhuniyā ariyasāvikāya bhāsitaṃ.",
  "anya-e0903n:213_0": "Yaṃ taṃ isīhi pattabbaṃ, ṭhānaṃ durabhisambhavaṃ;",
  "anya-e0903n:214_0": "Na taṃ dvaṅgulapaññāya, sakkā pappotumitthiyā–",
  "anya-e0903n:215_0": "Itthi bhāvo kiṃ kayirā, cittamhi susamāhite;",
  "anya-e0903n:216_0": "Ñāṇamhi vatta mānamhi, sammā dhammaṃ vipassato.",
  "anya-e0903n:217_0": "Yassa nūna siyā evaṃ, itthāhaṃ purisoti vā;",
  "anya-e0903n:218_0": "Kiñci vā pana aññasmi, taṃ māro vattumarahati.",
  "anya-e0903n:219_0": "Kisāgotamīsutta",
  "anya-e0903n:220_0": "Pucchā – tatthāvuso kisāgotamīsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:221_0": "Vissajjanā –",
  "anya-e0903n:221_1": "sāvatthiyaṃyeva bhante andhavane māraṃ pāpimantaṃ ārabbha kisāgotamiyā bhikkhuniyā theriyā bhāsitaṃ.",
  "anya-e0903n:221_2": "Māro bhante pāpimā kisāgotamiyā bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo",
  "anya-e0903n:221_3": "kisāgotamiṃ bhikkhuniṃ gāthāya ajjhabhāsi–",
  "anya-e0903n:222_0": "“Kiṃ nu tvaṃ mataputtāva, ekamāsi rudammukhī;",
  "anya-e0903n:223_0": "Vanamajjhagatā ekā, purisaṃ nu gavesasī”ti.",
  "anya-e0903n:224_0": "Tasmiṃ bhante vatthusmiṃ–",
  "anya-e0903n:225_0": "Accantaṃ mataputtāmhi, purisā ekadantikā;",
  "anya-e0903n:226_0": "Na socāmi na rodāmi, na taṃ bhāyāmi āvuso.",
  "anya-e0903n:227_0": "Sabbattha vihatā nandī, tamokkhandho padālito;",
  "anya-e0903n:228_0": "Jetvāna maccuno senaṃ, viharāmi anāsavā”ti.",
  "anya-e0903n:229_0": "Evaṃ kho bhante kisāgotamiyā bhikkhuniyā bhāsitaṃ.",
  "anya-e0903n:230_0": "Kiṃ nu tvaṃ mataputtāva, ekamāsi rudammukhī;",
  "anya-e0903n:231_0": "Vanamajjhagatā ekā, purisaṃ nu gasesasi-hu–",
  "anya-e0903n:232_0": "Accantaṃ mataputtāmhi, purisā etadantikā;",
  "anya-e0903n:233_0": "Na socāmi na rodāmi, na taṃ bhāyāmi āvuso.",
  "anya-e0903n:234_0": "Sabbattha vihatā nandī, tamokkhandho padālito;",
  "anya-e0903n:235_0": "Jetvāna maccuno senaṃ, viharāmi anāsavā.",
  "anya-e0903n:236_0": "Uppalavaṇṇāsutta",
  "anya-e0903n:237_0": "Pucchā –",
  "anya-e0903n:237_1": "tatthāvuso porāṇehi saṃgītikāramahātheravarehi saṃgītaṃ uppalavaṇṇasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:238_0": "Vissajjanā –",
  "anya-e0903n:238_1": "sāvatthiyaṃyeva bhante andhavane māraṃ pāpimantaṃ ārabbha uppalavaṇṇāya bhikkhuniyā bhāsitaṃ.",
  "anya-e0903n:238_2": "Māro bhante pāpimā uppalavaṇṇāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā",
  "anya-e0903n:238_3": "cāvetukāmo uppalavaṇṇaṃ bhikkhuniṃ gāthāya ajjhabhāsi–",
  "anya-e0903n:239_0": "“Supupphitaggaṃ upagamma bhikkhuni,",
  "anya-e0903n:239_1": "ekā tuvaṃ tiṭṭhasi sālamūle.",
  "anya-e0903n:239_2": "Na catthi te dutiyā vaṇṇadhātu,",
  "anya-e0903n:239_3": "bāle na tvaṃ bhāyasi dhuttakāna”nti.",
  "anya-e0903n:240_0": "Tasmiṃ bhante vatthusmiṃ–",
  "anya-e0903n:241_0": "“Sataṃ sahassānipi dhuttakānaṃ,",
  "anya-e0903n:242_0": "Idhāgatā tādisakā bhaveyyuṃ;",
  "anya-e0903n:243_0": "Lomaṃ na iñjāmi na santasāmi,",
  "anya-e0903n:244_0": "Na māra bhāyāmi tamekikāpi.",
  "anya-e0903n:245_0": "Esā antaradhāyāmi, kucchiṃ vā pavisāmi te;",
  "anya-e0903n:246_0": "Pakhumantarikāyampi, tiṭṭhantiṃ maṃ na dakkhasi.",
  "anya-e0903n:247_0": "Cittasmiṃ vasībhūtāmhi, iddhipādā subhāvitā;",
  "anya-e0903n:248_0": "Sabbabandhanamuttāmhi, na taṃ bhāyāmi āvuso”ti.",
  "anya-e0903n:249_0": "Evaṃ kho bhante uppalavaṇṇāya bhikkhuniyā bhāsitaṃ.",
  "anya-e0903n:250_0": "Cālāsutta",
  "anya-e0903n:251_0": "Pucchā – tatthāvuso cālāsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:252_0": "Vissajjanā –",
  "anya-e0903n:252_1": "sāvatthiyaṃ bhante andhavane māraṃyeva pāpimantaṃ ārabbha cālāya bhikkhuniyā ariyasāvikāya bhāsitaṃ.",
  "anya-e0903n:252_2": "Māro bhante pāpimā cālaṃ bhikkhuniṃ upasaṅkamitvā etadavoca “kiṃ nu tvaṃ bhikkhuni na rocesī”ti.",
  "anya-e0903n:252_3": "Jātiṃ khvāhaṃ āvuso na rocemī”ti.",
  "anya-e0903n:253_0": "Kiṃ nu jātiṃ na rocesi, jāto kāmāni bhuñjati;",
  "anya-e0903n:254_0": "Ko nu taṃ idamādapayi, jātiṃ mā roca bhikkhunīti.",
  "anya-e0903n:255_0": "Tasmiṃ bhante vatthusmiṃ–",
  "anya-e0903n:256_0": "Jātassa maraṇaṃ hoti, jāto dukkhāni phussati;",
  "anya-e0903n:257_0": "Bandhaṃ vadhaṃ pariklesaṃ, tasmā jātiṃ na rocaye.",
  "anya-e0903n:258_0": "Buddho dhammamadesesi, jātiyā samatikkamaṃ;",
  "anya-e0903n:259_0": "Sabbadukkhappahānāya, so maṃ sacce nivesayi.",
  "anya-e0903n:260_0": "Ye ca rūpūpagā sattā, ye ca arūpaṭṭhāyino;",
  "anya-e0903n:261_0": "Nirodhaṃ appajānantā, āgantāro punabbhavanti.",
  "anya-e0903n:262_0": "Evaṃ kho bhante cālāya bhikkhuniyā bhāsitaṃ.",
  "anya-e0903n:263_0": "Kiṃ nu jātiṃ na rocesi, jāto kāmāni bhuñjati;",
  "anya-e0903n:264_0": "Ko nu taṃ idamādapayi, jātiṃ mā roca bhikkhunī.",
  "anya-e0903n:265_0": "Jātassa maraṇaṃ hoti, jāto dukkhāni phussati;",
  "anya-e0903n:266_0": "Bandhaṃ vadhaṃ pariklesaṃ, tasmā jātiṃ na rocaye.",
  "anya-e0903n:267_0": "Buddho dhammamadesesi, jātiyā samatikkamaṃ,",
  "anya-e0903n:268_0": "Sabbadukkhappahānāya, so maṃ sacce nivesayi.",
  "anya-e0903n:269_0": "Selāsutta",
  "anya-e0903n:270_0": "Pucchā – tatthāvuso selāsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:271_0": "Vissajjanā –",
  "anya-e0903n:271_1": "sāvatthiyaṃ bhante māraṃyeva pāpimantaṃ ārabbbha selāya bhikkhuniyā ariyasāvikāya bhāsitaṃ.",
  "anya-e0903n:271_2": "Māro bhante pāpimā selāya bhikkhuniyā bhayaṃ chambhitattaṃ lomahaṃsaṃ uppādetukāmo samādhimhā cāvetukāmo selaṃ bhikkhuniṃ gāthāya ajjhabhāsi–",
  "anya-e0903n:272_0": "Kenidaṃ pakataṃ bimbaṃ, kvanu bimbassa kārako;",
  "anya-e0903n:273_0": "Kvanu bimbaṃ samuppannaṃ, kvanu bimbaṃ nirujjhatīti.",
  "anya-e0903n:274_0": "Tasmiṃ bhante vatthusmiṃ–",
  "anya-e0903n:275_0": "Nayidaṃ attakataṃ bimbaṃ, nayidaṃ parakataṃ aghaṃ;",
  "anya-e0903n:276_0": "Hetuṃ paṭicca sambhūtaṃ, hetubhaṅgā nirujjhatīti.",
  "anya-e0903n:277_0": "Evamādinā bhante selāya bhikkhuniyā bhāsitaṃ.",
  "anya-e0903n:278_0": "Kenidaṃ pakataṃ bimbaṃ, kvanu bimbassa kārako;",
  "anya-e0903n:279_0": "Kvanu bimbaṃ samuppannaṃ, kvanu bimbaṃ nirujjhati-hu–",
  "anya-e0903n:280_0": "Nayidaṃ attakataṃ bimbaṃ, nayidaṃ parakataṃ aghaṃ;",
  "anya-e0903n:281_0": "Hetuṃ paṭicca sambhūtaṃ, hetubhaṅgā nirujjhati.",
  "anya-e0903n:282_0": "Vajirāsutta",
  "anya-e0903n:283_0": "Pucchā –",
  "anya-e0903n:283_1": "tatthāvuso porāṇakehi mahākassapādīhi dhammasaṃgāhakatheravarehi saṃgītaṃ vajirāsuttaṃ kattha kaṃ ārabbha kena kathañca bhāsitaṃ.",
  "anya-e0903n:284_0": "Vissajjanā –",
  "anya-e0903n:284_1": "sāvatthiyaṃ bhante māraṃ pāpimantaṃ ārabbha vajirāya theriyā bhikkhuniyā bhāsitaṃ.",
  "anya-e0903n:284_2": "Māro bhante pāpimā purimanayeneva vajiraṃ bhikkhuniṃ gāthāya ajjhabhāsi–",
  "anya-e0903n:285_0": "Kenāyaṃ pakato satto, kuvaṃ sattassa kārako,",
  "anya-e0903n:286_0": "Kuvaṃ satto samuppanno, kuvaṃ satto nirujjhatīti.",
  "anya-e0903n:287_0": "Tasmiṃ bhante vatthusmiṃ–",
  "anya-e0903n:288_0": "Kiṃ nu sattoti paccesi, māradiṭṭhigataṃ nu te;",
  "anya-e0903n:289_0": "Suddhasaṅkhārapuñjoyaṃ, nayidha sattupalabbhati.",
  "anya-e0903n:290_0": "Yathā hi aṅgasambhārā, hoti saddo ratho iti;",
  "anya-e0903n:291_0": "Evaṃ khandhesu santesu, hoti sattoti sammuti.",
  "anya-e0903n:292_0": "Dukkhameva hi sambhoti, dukkhaṃ tiṭṭhati veti ca,",
  "anya-e0903n:293_0": "Nāññatra dukkhā sambhoti, nāññaṃ dukkhā nirujjhatīti.",
  "anya-e0903n:294_0": "Evaṃ kho bhante vajirāya bhikkhuniyā bhāsitaṃ.",
  "anya-e0903n:295_0": "Kenāyaṃ pakato satto, kuvaṃ sattassakārako;",
  "anya-e0903n:296_0": "Kuvaṃ satto samuppanno, kuvaṃ satto nirujjhati-hu–",
  "anya-e0903n:297_0": "Kiṃ nu sattoti paccesi, māra diṭṭhigataṃ nu te;",
  "anya-e0903n:298_0": "Suddhasaṅkhārapuñjoyaṃ, nayidha sattupalabbhati.",
  "anya-e0903n:299_0": "Brahmasaṃyutta",
  "anya-e0903n:300_0": "Gāravasutta",
  "anya-e0903n:301_0": "Pucchā –",
  "anya-e0903n:301_1": "brahmasaṃyutte āvuso porāṇehi mahākassapatherādīhi dhammasaṃgāhakatheravarehi dutiyaṃ saṃgītaṃ gāravasuttaṃ kattha kathañca samuppannaṃ.",
  "anya-e0903n:302_0": "Vissajjanā –",
  "anya-e0903n:302_1": "uruvelāyaṃ bhante samuppannaṃ.",
  "anya-e0903n:302_2": "Bhagavā bhante uruvelāyaṃ viharati najjā nerañjarāya tīre ajapālanigrodhamūle paṭhamābhisambuddho.",
  "anya-e0903n:302_3": "Atha kho bhagavato rahogatassa paṭisallīnassa evaṃ cetaso parivitakko udapādi “dukkhaṃ kho agāravo viharati appatisso,",
  "anya-e0903n:302_4": "kaṃ nu khvāhaṃ samaṇaṃ vā brāhmaṇaṃ vā sakkatvā garuṃ katvā upanissāya vihareyya”nti.",
  "anya-e0903n:303_0": "Atha kho bhante bhagavato etadahosi “aparipuṇṇassa kho sīlakkhandhassa pāripūriyā aññaṃ samaṇaṃ vā brāhmaṇaṃ",
  "anya-e0903n:303_1": "vā sakkatvā garuṃ katvā upanissāya vihareyyuṃ,",
  "anya-e0903n:303_2": "na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā sīlasampannataraṃ aññaṃ samaṇaṃ vā",
  "anya-e0903n:304_0": "Brāhmaṇaṃ vā, yamahaṃ sakkatvā garuṃ katvā upanissāya vihareyyuṃ.",
  "anya-e0903n:305_0": "Aparipuṇṇassa kho samādhikkhandhassa;",
  "anya-e0903n:306_0": "Aparipuṇṇassa kho paññākkhandhassa;",
  "anya-e0903n:307_0": "Aparipuṇṇassa kho vimuttikkhandhassa.",
  "anya-e0903n:308_0": "Aparipuṇṇassa kho vimuttiñāṇadassanakkhandhassa pāripūriyā aññaṃ samaṇaṃ vā brāhmaṇaṃ vā sakkatvā garuṃ katvā upaninissāya vihareyyaṃ.",
  "anya-e0903n:308_1": "Na kho panāhaṃ passāmi sadevake loke samārake sabrahmake sassamaṇabrāhmaṇiyā pajāya sadevamanussāya attanā",
  "anya-e0903n:308_2": "vimuttiñāṇadassanasampannataraṃ aññaṃ samaṇaṃ vā brāhmaṇaṃ vā,",
  "anya-e0903n:308_3": "yamahaṃ sakkatvā garuṃ katvā upanissāya vihareyyaṃ.",
  "anya-e0903n:308_4": "Yaṃnūnāhaṃ yvāyaṃ dhammo mayā abhisambuddho,",
  "anya-e0903n:308_5": "tameva dhammaṃ sakkatvā garuṃ katvā upanissāya vihareyya”nti.",
  "anya-e0903n:308_6": "Evaṃ kho bhante bhagavato cetaso parivitakkavasena uppannaṃ.",
  "anya-e0903n:309_0": "Ye ca atītā sambuddhā, ye ca buddhā anāgatā;",
  "anya-e0903n:310_0": "Yo cetarahi sambuddho, bahūnaṃ sokanāsano;",
  "anya-e0903n:311_0": "Sabbe saddhammagaruno, vihaṃsu viharanti ca;",
  "anya-e0903n:312_0": "Tathāpi viharissanti, esā buddhāna dhammatā.",
  "anya-e0903n:313_0": "Tasmā hi attakāmena, mahattamabhikaṅkhatā;",
  "anya-e0903n:314_0": "Saddhammo garukātabbo, saraṃ buddhāna sāsanaṃ.",
  "anya-e0903n:315_0": "Aññaratabrahmasutta",
  "anya-e0903n:316_0": "Pucchā-",
  "anya-e0903n:316_1": "tatthāvuso porāṇakehi mahākassapādīhi dhammasaṃgāhakatheravarehi paṭhamaṃ saṃgītaṃ aññatarabrahmasuttaṃ",
  "anya-e0903n:316_2": "kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:317_0": "Vissajjanā –",
  "anya-e0903n:317_1": "brahmaloke bhante aññataraṃ brahmānaṃ ārabbha āyasmatā mahāmoggallānattherena bhāsitaṃ.",
  "anya-e0903n:317_2": "Aññatarassa bhante brahmuno evarūpaṃ pāpakaṃ diṭṭhigataṃ uppannaṃ hoti “natthi so samaṇo vā brāhmaṇo vā,",
  "anya-e0903n:317_3": "yo idha āgaccheyyā”ti.",
  "anya-e0903n:317_4": "Tasmiṃ bhante vatthusmiṃ–",
  "anya-e0903n:318_0": "Ajjāpi te āvuso sā diṭṭhi, yā te diṭṭhi pure ahu;",
  "anya-e0903n:319_0": "Passasi vītivattantaṃ, brahmaloke pabhassaranti;",
  "anya-e0903n:320_0": "Evaṃ kho bhante āyasmatā mahāmoggallānattherena bhāsitaṃ.",
  "anya-e0903n:321_0": "Ajjāpi te āvuso sā diṭṭhi, yā te diṭṭhi pure ahu;",
  "anya-e0903n:322_0": "Passasi vītivattanta, brahmaloke pabhassaraṃ-hu–",
  "anya-e0903n:323_0": "Na me mārisa sā diṭṭhi, yā me diṭṭhi pure ahu;",
  "anya-e0903n:324_0": "Passāmi vītivattantaṃ, brahmaloke pabhassaraṃ;",
  "anya-e0903n:325_0": "Svāhaṃ ajja kathaṃ vajjaṃ, ahaṃ niccomhi sassato hu–",
  "anya-e0903n:326_0": "Tevijjā iddhipattā ca, cetopariyāya kovidā;",
  "anya-e0903n:327_0": "Khīṇāsavā arahanto, bahū buddhassa sāvakā-hu–",
  "anya-e0903n:328_0": "Aruṇavatīsutta",
  "anya-e0903n:329_0": "Pucchā – tatthāvuso aruṇavatīsuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:330_0": "Vissajjanā –",
  "anya-e0903n:330_1": "sāvatthiyaṃ bhante sambahule bhikkhū ārabbha “bhūtapubbaṃ bhikkhave rājā ahosi aruṇavā nāma.",
  "anya-e0903n:330_2": "Rañño kho pana bhikkhave aruṇavato aruṇavatī nāma rājadhānī ahosī”ti evamādinā bhante bhagavatā aruṇavatī suttaṃ bhāsitaṃ.",
  "anya-e0903n:331_0": "Ārambhatha nikkamatha, yuñjatha buddhasāsane;",
  "anya-e0903n:332_0": "Dhunātha maccuno senaṃ, naḷāgāraṃva kuñjaro;",
  "anya-e0903n:333_0": "Yo imasmiṃ dhammavinaye, appamatto vihassati;",
  "anya-e0903n:334_0": "Pahāya jāti saṃsāraṃ, dukkhassantaṃ karissati-hu–",
  "anya-e0903n:335_0": "Brāhmaṇasaṃyutta",
  "anya-e0903n:336_0": "Dhanañjānīsutta",
  "anya-e0903n:337_0": "Pucchā –",
  "anya-e0903n:337_1": "brāhmaṇasaṃyutte āvuso paṭhamaṃ saṃgītaṃ dhanañjānīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:338_0": "Vissajjanā –",
  "anya-e0903n:338_1": "rājagahe bhante bhāradvājagottaṃ brāhmaṇaṃ ārabbha bhāsitaṃ.",
  "anya-e0903n:338_2": "Bhāradvājagotto bhante brāhmaṇo bhagavantaṃ upasaṅkamitvā gāthāya ajjhabhāsi.",
  "anya-e0903n:339_0": "“Kiṃ su chetvā sukhaṃ seti,",
  "anya-e0903n:340_0": "Kiṃ su chetvā na socati;",
  "anya-e0903n:341_0": "Kissassu ekadhammassa,",
  "anya-e0903n:342_0": "Vadhaṃ rocesi gotamā”ti–",
  "anya-e0903n:343_0": "Tasmiṃ bhante vatthusmiṃ–",
  "anya-e0903n:344_0": "“Kodhaṃ chetvā sukhaṃ seti;",
  "anya-e0903n:345_0": "Kodhaṃ chetvā na socati;",
  "anya-e0903n:346_0": "Kodhassa visamūlassa,",
  "anya-e0903n:347_0": "Madhuraggassa brāhmaṇa;",
  "anya-e0903n:348_0": "Vadhaṃ ariyā pasaṃsanti,",
  "anya-e0903n:349_0": "Tañhi chetvā na socatī”ti;",
  "anya-e0903n:350_0": "Evaṃ kho bhante bhagavatā bhāsitaṃ.",
  "anya-e0903n:351_0": "Kiṃ su chetvā sukhaṃseti, kiṃ su chetvā na socati;",
  "anya-e0903n:352_0": "Kissassu ekadhammassa, vadhaṃ rocesi gotama–",
  "anya-e0903n:353_0": "Pucchā –",
  "anya-e0903n:353_1": "imañca panāvuso dhammadesanaṃ sutvā bhāradvājagotto brāhmaṇo imasmiṃ dhammavinaye pasanno kīdisaṃ pasannākāramakāsi,",
  "anya-e0903n:353_2": "kīvattakañca atthaṃ sampādesi.",
  "anya-e0903n:354_0": "Vissajjanā –",
  "anya-e0903n:354_1": "imañca pana bhante dhammadesanaṃ sutvā bhāradvājagotto brāhmaṇo “abhikkantaṃ bho gotama,",
  "anya-e0903n:354_2": "abhikkantaṃ bho gotama,",
  "anya-e0903n:354_3": "seyyathāpi bho gotama nikkujjitaṃ vā ukkujjeyya,",
  "anya-e0903n:354_4": "paṭicchannaṃ vā vivareyya,",
  "anya-e0903n:354_5": "mūḷhassa vā maggaṃ ācikkheyya,",
  "anya-e0903n:354_6": "andhakāre vā telapajjotaṃ dhāreyya cakkhumanto rūpāni dakkhantī”ti evamādinā bhante imasmiṃ dhammavinaye pasanno pasannākāramakāsi.",
  "anya-e0903n:354_7": "Imañca pana bhante dhammadesanaṃ sutvā bhāradvājagotto brāhmaṇo bhagavato santike pabbajjaṃ upasampadaṃ",
  "anya-e0903n:354_8": "yācitvā acirūpasampanno yāva arahattaṃ sampādesi.",
  "anya-e0903n:355_0": "Akkosasutta",
  "anya-e0903n:356_0": "Pucchā –",
  "anya-e0903n:356_1": "akkosakabhāradvājasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:357_0": "Vissajjanā –",
  "anya-e0903n:357_1": "rājagahe bhante akkosakabhāradvājaṃ brāhmaṇaṃ ārabbha bhāsitaṃ.",
  "anya-e0903n:357_2": "Akkosakabhāradvājo bhante brāhmaṇo bhagavantaṃ upasaṅkamitvā asabbhāhi pharusāhi vācāhi bhagavantaṃ akkosati paribhāsati.",
  "anya-e0903n:357_3": "Tasmiṃ bhante vatthusmiṃ “taṃ kiṃ maññasi brāhmaṇa,",
  "anya-e0903n:357_4": "api nukho te āgacchanti mittāmaccā ñātisālohitā atitiyo”ti evamādinā bhante bhagavatā bhāsitaṃ.",
  "anya-e0903n:358_0": "Akkodhassa kuto kodho,",
  "anya-e0903n:359_0": "Dantassa samajīvino;",
  "anya-e0903n:360_0": "Sammadaññā vimuttassa,",
  "anya-e0903n:361_0": "Upasantassa tādino.",
  "anya-e0903n:362_0": "Tasseva tena pāpiyo,",
  "anya-e0903n:363_0": "Yo kuddhaṃ paṭikujjhati;",
  "anya-e0903n:364_0": "Kuddhaṃ appaṭikujjhanto,",
  "anya-e0903n:365_0": "Saṅgāmaṃ jeti dujjayaṃ.",
  "anya-e0903n:366_0": "Ubhinnamatthaṃ carati,",
  "anya-e0903n:367_0": "Attano ca parassa ca;",
  "anya-e0903n:368_0": "Paraṃ saṅkupitaṃ ñatvā,",
  "anya-e0903n:369_0": "Yo sato upasammati.",
  "anya-e0903n:370_0": "Ubhinnaṃ tikicchantānaṃ,",
  "anya-e0903n:371_0": "Attano ca parassa ca;",
  "anya-e0903n:372_0": "Janā maññanti bāloti,",
  "anya-e0903n:373_0": "Ye dhammassa akovidā.",
  "anya-e0903n:374_0": "Pucchā –",
  "anya-e0903n:374_1": "imañca panāvuso dhammadesanaṃ sutvā akkosakabhāradvājo brāhmaṇo imasmiṃ dhammavinaye pasanno kīdisaṃ pasannākāramakāsi.",
  "anya-e0903n:374_2": "Kīvattakañca atthaṃ sampādesi.",
  "anya-e0903n:375_0": "Vissajjanā –",
  "anya-e0903n:375_1": "imañca pana bhante dhammadesanaṃ sutvā akkosakabhāradvājo brāhmaṇo “abhikkantaṃ bho gotama,",
  "anya-e0903n:375_2": "abhikkantaṃ bho gotamā”ti evamādinā imasmiṃ dhammavinaye pasanno pasannākāramakāsi.",
  "anya-e0903n:375_3": "Yāva arahattā ca pana mahantaṃ atthaṃ sampādesi.",
  "anya-e0903n:376_0": "Bahudhītarasutta",
  "anya-e0903n:377_0": "Pucchā –",
  "anya-e0903n:377_1": "tenāvuso bhagavatā jānatā…pe…",
  "anya-e0903n:377_2": "sammāsambuddhena brāhmaṇasaṃyutte bahudhītarasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:378_0": "Vissajjanā –",
  "anya-e0903n:378_1": "kosalesu bhante aññatarasmiṃ vanasaṇḍe aññataraṃ bhāradvājagottaṃ brāhmaṇaṃ ārabbha bhāsitaṃ.",
  "anya-e0903n:378_2": "Aññataro bhante bhāradvājagotto brāhmaṇo goṇe naṭṭhe pariyesanto bhagavato santike imā gāthāyo abhāsi.",
  "anya-e0903n:379_0": "“Na hi nūnimassa samaṇassa, balībaddā catuddasa;",
  "anya-e0903n:380_0": "Ajjasaṭṭhiṃ na dissanti, tenāyaṃ samaṇo sukhī;",
  "anya-e0903n:381_0": "Na hi nūnimassa samaṇassa, tilākhettasmi pāpakā;",
  "anya-e0903n:382_0": "Ekapaṇṇā dupaṇṇā ca, tenāyaṃ samaṇo sukhī.",
  "anya-e0903n:383_0": "(Peyyāla)",
  "anya-e0903n:384_0": "Na hi nūnimassa samaṇassa, paccūsamhi iṇāyikā;",
  "anya-e0903n:385_0": "Detha dethāti codenti, tenāyaṃ samaṇo sukhī”ti.",
  "anya-e0903n:386_0": "Tasmiṃ bhante vatthusmiṃ–",
  "anya-e0903n:387_0": "Na hi mayhaṃ brāhmaṇa, balībaddā catuddasa;",
  "anya-e0903n:388_0": "Ajjasaṭṭhiṃ na dissanti, tenāhaṃ brāhmaṇā sukhī;",
  "anya-e0903n:389_0": "Na hi mayhaṃ brāhmaṇa, tilākhettasmi pāpakā;",
  "anya-e0903n:390_0": "Ekapaṇṇā dupaṇṇā ca, tenāhaṃ brāhmaṇā sukhī.",
  "anya-e0903n:391_0": "(Peyyāla)",
  "anya-e0903n:392_0": "Na hi mayhaṃ brāhmaṇa, paccūsamhi iṇāyikā;",
  "anya-e0903n:393_0": "Detha dethāti codenti, tenāhaṃ brāhmaṇā sukhīti.",
  "anya-e0903n:394_0": "Evaṃ kho bhante bhagavatā bhāsitaṃ.",
  "anya-e0903n:395_0": "(1)",
  "anya-e0903n:396_0": "Na hi nūnimassa samaṇassa, balībaddā catuddasa;",
  "anya-e0903n:397_0": "Ajjasaṭṭhiṃ na dissanti, tenāhaṃ samaṇo sukhī.",
  "anya-e0903n:398_0": "(2)",
  "anya-e0903n:399_0": "Na hi nūnimassa samaṇassa, tilākhettasmi pāpakā;",
  "anya-e0903n:400_0": "Ekapaṇṇā dupaṇṇā ca, tenāyaṃ samaṇo sukhī.",
  "anya-e0903n:401_0": "(3)",
  "anya-e0903n:402_0": "Na hi nūnimassa samaṇassa, tucchakoṭṭhasmi mūsikā;",
  "anya-e0903n:403_0": "Ussoḷhikāya naccanti, tenāyaṃ samaṇo sukhī.",
  "anya-e0903n:404_0": "(4)",
  "anya-e0903n:405_0": "Na hi nūnimassa samaṇassa, santhāro sattamāsiko;",
  "anya-e0903n:406_0": "Uppāṭakehi sañchanno, tenāyaṃ samaṇo sukhī.",
  "anya-e0903n:407_0": "(5)",
  "anya-e0903n:408_0": "Na hi nūnimassa samaṇassa, vidhavā satta dhītaro;",
  "anya-e0903n:409_0": "Ekaputtā duputtā ca, tenāyaṃ samaṇo sukhī.",
  "anya-e0903n:410_0": "(6)",
  "anya-e0903n:411_0": "Na hi nūnimassa samaṇassa, piṅgalā tilakāhatā;",
  "anya-e0903n:412_0": "Sottaṃ pādena bodheti, tenāyaṃ samaṇo sukhī.",
  "anya-e0903n:413_0": "(7)",
  "anya-e0903n:414_0": "Na hi nūnimassa samaṇassa, paccūsami iṇāyikā;",
  "anya-e0903n:415_0": "Detha dethāti codenti, tenāyaṃ samaṇo sukhī.",
  "anya-e0903n:416_0": "(1)",
  "anya-e0903n:417_0": "Na hi mayhaṃ brāhmaṇa, balībaddā catuddasa;",
  "anya-e0903n:418_0": "Ajjasaṭṭhiṃ na dissanti, tenāhaṃ brāhmaṇā sukhī.",
  "anya-e0903n:419_0": "(2)",
  "anya-e0903n:420_0": "Na hi mayhaṃ brāhmaṇa, tilākhettasmi pāpakā;",
  "anya-e0903n:421_0": "Ekapaṇṇā dupaṇṇā ca, tenāhaṃ brāhmaṇā sukhī.",
  "anya-e0903n:422_0": "(3)",
  "anya-e0903n:423_0": "Na hi mayhaṃ brāhmaṇa, tucchakoṭṭhasmi mūsikā;",
  "anya-e0903n:424_0": "Ussoḷhīkāya naccanti, tenāhaṃ brāhmaṇā sukhī.",
  "anya-e0903n:425_0": "(4)",
  "anya-e0903n:426_0": "Na hi mayhaṃ brāhmaṇa, santhāro sattamāsiko;",
  "anya-e0903n:427_0": "Uppāṭakehi sañchanno, tenāhaṃ brāhmaṇā sukhī.",
  "anya-e0903n:428_0": "(5)",
  "anya-e0903n:429_0": "Na hi mayhaṃ brāhmaṇa, vidhavā satta dhītaro;",
  "anya-e0903n:430_0": "Ekaputtā duputtā ca, tenāhaṃ brāhmaṇā sukhī.",
  "anya-e0903n:431_0": "(6)",
  "anya-e0903n:432_0": "Na hi mayhaṃ brāhmaṇa, piṅgalā tilakāhatā;",
  "anya-e0903n:433_0": "Sottaṃ pādena bodheti, tenāhaṃ brāhmaṇā sukhī.",
  "anya-e0903n:434_0": "(7)",
  "anya-e0903n:435_0": "Na hi mayhaṃ brāhmaṇa, paccūsamhi iṇāyikā;",
  "anya-e0903n:436_0": "Detha dethāti codenti, tenāhaṃ brāhmaṇā sukhī.",
  "anya-e0903n:437_0": "Pucchā –",
  "anya-e0903n:437_1": "imañca panāvuso dhammadesanaṃ sutvā so bhāradvājagotto brāhmaṇo imasmiṃ dhammavinaye pasanno kīdisaṃ pasannākāramakāsi.",
  "anya-e0903n:437_2": "Kīva mahantañca imasmiṃ dhammavinaye atthaṃ sampādesi.",
  "anya-e0903n:438_0": "Vissajjanā –",
  "anya-e0903n:438_1": "imañca pana bhante dhammadesanaṃ sutvā so bhāradvājagotto brāhmaṇo “abhikkantaṃ bho gotama abhikkantaṃ bho gotama,",
  "anya-e0903n:438_2": "seyyathāpi bhogotama,",
  "anya-e0903n:438_3": "nikkujjitaṃ vā ukkujjeyya,",
  "anya-e0903n:438_4": "paṭicchannaṃ vā vivareyya,",
  "anya-e0903n:438_5": "mūḷhassa vā maggaṃ ācikkheyya,",
  "anya-e0903n:438_6": "andhakāre vā telapajjotaṃ dhāreyya,",
  "anya-e0903n:438_7": "cakkhumanto rūpāni dukkhantī”ti evamādinā imasmi dhammavinaye pasanno pasannākāramakāsi.",
  "anya-e0903n:438_8": "Bhagavato ca santike “labheyyāhaṃ bhoto gotamassa santike pabbajaṃ,",
  "anya-e0903n:438_9": "labheyyaṃ upasampada”nti evamādinā pabbajjaṃ upasampadaṃ yācitvā acirūpasampanno yāva arahattā mahantaṃ visesaṃ sampādesi.",
  "anya-e0903n:439_0": "Kasibhāradvājasutta",
  "anya-e0903n:440_0": "Pucchā –",
  "anya-e0903n:440_1": "tatthāvuso ekādasamaṃ mahākassapādīhi porāṇadhammasaṃgāhakatherehi saṃgītaṃ kasibhāradvājasuttaṃ bhagavatā",
  "anya-e0903n:440_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:441_0": "Vissajjanā –",
  "anya-e0903n:441_1": "magadhesu bhante dakkhiṇāgirismiṃ ekanāḷāyaṃ brāhmaṇagāme kasibhāradvājaṃ brāhmaṇaṃ ārabbha bhāsitaṃ.",
  "anya-e0903n:441_2": "Kasibhāradvājo bhante brāhmaṇo bhagavantaṃ gāthāya ajjhabhāsi.",
  "anya-e0903n:442_0": "“Kassako paṭijānāsi,",
  "anya-e0903n:442_1": "na ca passāmi te kasiṃ.",
  "anya-e0903n:442_2": "Kassako pucchito brūhi,",
  "anya-e0903n:442_3": "kathaṃ jānemu taṃ kasi”nti.",
  "anya-e0903n:442_4": "Tasmiṃ bhante vatthusmiṃ–",
  "anya-e0903n:443_0": "“Saddhā bījaṃ tapo vuṭṭhi, paññā me yuganaṅgalaṃ;",
  "anya-e0903n:444_0": "Hirī īsā mano yottaṃ, sati me phālapācanaṃ.",
  "anya-e0903n:445_0": "Kāyagutto vacīgutto, āhāre udare yato;",
  "anya-e0903n:446_0": "Saccaṃ karomi niddānaṃ, soraccaṃ me pamocanaṃ.",
  "anya-e0903n:447_0": "Vīriyaṃ me dhuradhorayhaṃ, yogakkhemādhivāhanaṃ;",
  "anya-e0903n:448_0": "Gacchati anivattantaṃ, yattha gantvā na socati.",
  "anya-e0903n:449_0": "Evamesā kasī kaṭṭhā, sā hoti amatapphalā;",
  "anya-e0903n:450_0": "Etaṃ kasiṃ kasitvāna, sabbadukkhā pamuccatī”ti.",
  "anya-e0903n:451_0": "Evaṃ kho bhante bhagavatā bhāsitaṃ.",
  "anya-e0903n:452_0": "Kassako paṭijānāsi, na ca passāmi te kasiṃ;",
  "anya-e0903n:453_0": "Kassako pucchito brūhi, kathaṃ jānemu taṃ kasiṃ.",
  "anya-e0903n:454_0": "Saddhā bījaṃ tapo vuṭṭhi, paññā me yuganaṅgalaṃ;",
  "anya-e0903n:455_0": "Hirī īsā mano yottaṃ, sati me phālapācanaṃ.",
  "anya-e0903n:456_0": "Pucchā –",
  "anya-e0903n:456_1": "imañca panāvuso dhammadesanaṃ sutvā so kasibhāradvājo brāhmaṇo imasmiṃ dhammavinaye pasanno kīdisaṃ pasannākāramakāsi.",
  "anya-e0903n:457_0": "Vissajjanā –",
  "anya-e0903n:457_1": "imañca pana bhante dhammadesanaṃ sutvā kasibhāradvājo brāhmaṇo “abhikkantaṃ bho gotama,",
  "anya-e0903n:457_2": "abhikkantaṃ bho gotamā”tievamādinā imasmiṃ dhammavinaye pasanno pasannākāramakāsi.",
  "anya-e0903n:458_0": "Seyyathāpi bho gotama ukkujjitaṃ vā nikkujjeyya.",
  "anya-e0903n:459_0": "Udayasutta",
  "anya-e0903n:460_0": "Pucchā – udayasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:461_0": "Vissajjanā –",
  "anya-e0903n:461_1": "sāvatthiyaṃ bhante udayaṃ brāhmaṇaṃ ārabbha bhāsitaṃ.",
  "anya-e0903n:461_2": "Udayo bhante brāhmaṇo bhagavantaṃ etadavoca “pakaṭṭhakoyaṃ samaṇo gotamo punappunaṃ āgacchatī”ti.",
  "anya-e0903n:461_3": "Tasmiṃ bhante vatthusmiṃ–",
  "anya-e0903n:462_0": "Punappunañceva vapanti bījaṃ, punappunaṃ vassati devarājā;",
  "anya-e0903n:463_0": "Punappunaṃ khettaṃ kasanti kassakā, punappunaṃ dhaññamupeti raṭṭhaṃ.",
  "anya-e0903n:464_0": "Evamādinā bhante bhagavatā bhāsitaṃ.",
  "anya-e0903n:465_0": "Punappunaṃ ceva vapanti bījaṃ, punappunaṃ vassati deva rājā;",
  "anya-e0903n:466_0": "Punappunaṃ khettaṃ kasanti kassakā, punappunaṃ dhaññamupeti raṭṭhaṃ.",
  "anya-e0903n:467_0": "Punappunaṃ yācakā yācayanti, punappunaṃ dānapatī dadanti;",
  "anya-e0903n:468_0": "Punappunaṃ dānapatī daditvā, punappunaṃ saggamupeti ṭhānaṃ.",
  "anya-e0903n:469_0": "Punappunaṃ khīranikā duhanti, punappunaṃ vaccho upeti mātaraṃ;",
  "anya-e0903n:470_0": "Punappunaṃ kilamati phandati ca, punappunaṃ gabbhamupeti mando.",
  "anya-e0903n:471_0": "Punappunaṃ jāyati mīyati ca, punappunaṃ sivathikaṃ haranti;",
  "anya-e0903n:472_0": "Maggañca laddhā apunabbhavāya, na punappunaṃ jāyati bhūripañño-hu–",
  "anya-e0903n:473_0": "Mātuposakasutta",
  "anya-e0903n:474_0": "Pucchā – mātuposakasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:475_0": "Vissajjanā –",
  "anya-e0903n:475_1": "sāvatthiyaṃ bhante mātuposakaṃ brāhmaṇaṃ ārabbha bhāsitaṃ.",
  "anya-e0903n:475_2": "Mātuposako bhante brāhmaṇo bhagavantaṃ etadavoca “ahañhi bho gotama dhammena bhikkhaṃ pariyesāmi,",
  "anya-e0903n:475_3": "dhammena bhikkhaṃ pariyesitvā mātāpitaro posemi,",
  "anya-e0903n:475_4": "kaccāhaṃ bho gotama evaṃkārī kiccakārī homī”ti,",
  "anya-e0903n:475_5": "tasmiṃ bhante vatthusmiṃ “taggha tvaṃ brāhmaṇa evaṃkārī kiccakārī hosi,",
  "anya-e0903n:475_6": "yo kho brāhmaṇa dhammena bhikkhaṃ pariyesati,",
  "anya-e0903n:475_7": "dhammena bhikkhaṃ pariyesitvā mātāpitaro poseti,",
  "anya-e0903n:475_8": "bahuṃ so puññaṃ pasavatī”ti evamādinā bhante bhagavatā bhāsitā.",
  "anya-e0903n:476_0": "Yo mātaraṃ vā pitaraṃ vā, macco dhammena posati;",
  "anya-e0903n:477_0": "Tāya naṃ pāricariyāya, mātāpitūsu paṇḍitā;",
  "anya-e0903n:478_0": "Idheva naṃ pasaṃsanti, pecca sagge pamodati–",
  "anya-e0903n:479_0": "Khomadussasutta",
  "anya-e0903n:480_0": "Pucchā –",
  "anya-e0903n:480_1": "tenāvuso bhagavatā…pe…",
  "anya-e0903n:480_2": "sammāsambuddhena brāhmaṇasaṃyutte khomadussasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:481_0": "Vissajjanā –",
  "anya-e0903n:481_1": "sakkesu bhante khomadusse nāma sakyānaṃ nigame khomadussake brāhmaṇagahapatike ārabbha bhāsita,",
  "anya-e0903n:481_2": "khomadussakā bhante brāhmaṇagahapatikā bhagavantaṃ etadavocuṃ “ke ca muṇḍakā samaṇakā,",
  "anya-e0903n:481_3": "ke ca sabhādhammaṃ jānissantī”ti.",
  "anya-e0903n:482_0": "Tasmiṃ bhante vatthusmiṃ–",
  "anya-e0903n:483_0": "“Nesā sabhā yattha na santi santo,",
  "anya-e0903n:484_0": "Santo na te ye na vadanti dhammaṃ;",
  "anya-e0903n:485_0": "Rāgañca dosañca pahāya mohaṃ,",
  "anya-e0903n:486_0": "Dhammaṃ vadantā ca bhavanti santo”ti.",
  "anya-e0903n:487_0": "Evaṃ kho bhante bhagavatā bhāsitaṃ.",
  "anya-e0903n:488_0": "Nesā sabhā yattha nasanti santo,",
  "anya-e0903n:489_0": "Santo na te ye na vadanti dhammaṃ;",
  "anya-e0903n:490_0": "Rāgañca dosañca pahāya mohaṃ,",
  "anya-e0903n:491_0": "Dhammaṃ vadantā ca bhavanti santo–",
  "anya-e0903n:492_0": "Vaṅgīsasaṃyutta",
  "anya-e0903n:493_0": "Ānandasutta",
  "anya-e0903n:494_0": "Pucchā –",
  "anya-e0903n:494_1": "vaṅgīsasaṃyutte panāvuso catutthaṃ saṃṅgītaṃ ānandasuttaṃ katthakaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:495_0": "Vissajjanā –",
  "anya-e0903n:495_1": "sāvatthiyaṃ bhante āyasmantaṃ vaṅgīsattheraṃ ārabbha āyasmatā ānandattherena dhammabhaṇḍāgārikena bhāsitaṃ.",
  "anya-e0903n:495_2": "Āyasmatā bhante vaṅgīso āyasmantaṃ ānandaṃ gāthāya ajjhabhāsi–",
  "anya-e0903n:496_0": "“Kāmarāgena ḍayhāmi, cittaṃ me pariḍayhati;",
  "anya-e0903n:497_0": "Sādhu nibbāpanaṃ brūhi, anukampāya gotamā”ti.",
  "anya-e0903n:498_0": "Tasmiṃ bhante vatthusmiṃ–",
  "anya-e0903n:499_0": "“Saññāya vipariyesā, cittaṃ te pariḍayhati;",
  "anya-e0903n:500_0": "Nimittaṃ parivajjehi, subhaṃ rāgūpasaṃhitaṃ;",
  "anya-e0903n:501_0": "Saṅkhāre parato passa, dukkhato mā ca attato;",
  "anya-e0903n:502_0": "Nibbāpehi mahārāgaṃ, mā ḍayhittho punappunaṃ;",
  "anya-e0903n:503_0": "Asubhāya cittaṃ bhāvehi, ekaggaṃ susamāhitaṃ;",
  "anya-e0903n:504_0": "Sati kāyagatā tyatthu, nibbidābahulo bhava;",
  "anya-e0903n:505_0": "Animittañca bhāvehi, mānānusayamujjaha;",
  "anya-e0903n:506_0": "Tato mānābhisamayā, upasanto carissasī”ti.",
  "anya-e0903n:507_0": "Evaṃ kho bhante āyasmatā ānandattherena dhammabhaṇḍāgārikena bhāsitaṃ.",
  "anya-e0903n:508_0": "Kāmarāgena ḍayhāmi, cittaṃ me pariḍayhati;",
  "anya-e0903n:509_0": "Sādhu nibbāpanaṃ brūhi, anukampāya gotama–",
  "anya-e0903n:510_0": "Saññāya vipariyesā, cittaṃ te pariḍayhati;",
  "anya-e0903n:511_0": "Nimittaṃ parivajjehi, subhaṃ rāgūpasaṃhitaṃ.",
  "anya-e0903n:512_0": "Saṅkhāre paratopassa, dukkhato mā ca attato;",
  "anya-e0903n:513_0": "Nibbāpehi mahārāgaṃ, mā ḍayhittho punappunaṃ.",
  "anya-e0903n:514_0": "Asubhāya cittaṃ bhāvehi, ekaggaṃ susamāhitaṃ;",
  "anya-e0903n:515_0": "Sati kāyagatā tyatthu, nibbidābahulo bhava.",
  "anya-e0903n:516_0": "Animittañca bhāvehi, mānānusayamujjaha;",
  "anya-e0903n:517_0": "Tato mānābhisamayā, upasanto carissasi.",
  "anya-e0903n:518_0": "Vaṅgīsasutta",
  "anya-e0903n:519_0": "Pucchā – tattha āvuso dvādasamaṃ vaṅgīsasuttaṃ kattha kena kathañca bhāsitaṃ.",
  "anya-e0903n:520_0": "Vissajjanā –",
  "anya-e0903n:520_1": "sāvatthiyaṃ bhante āyasmatā vaṅgīsattherena acira arahattappattena vimuttisukhapaṭisaṃvedinā–",
  "anya-e0903n:521_0": "“Kāveyyamattā vicarimha pubbe, gāmāgāmaṃ purāpuraṃ,",
  "anya-e0903n:522_0": "Athaddasāma sambuddhaṃ, saddhā no upapajjatha;",
  "anya-e0903n:523_0": "So me dhamma madesesi, khandhāyatana dhātuyo;",
  "anya-e0903n:524_0": "Tassāhaṃ dhammaṃ sutvāna, pabbajiṃ anagāriyaṃ;",
  "anya-e0903n:525_0": "Bahunnaṃ vata atthāya, bodhiṃ ajjhagamā muni;",
  "anya-e0903n:526_0": "Bhikkhūnaṃ bhikkhūnīnañca, ye niyāmagataddasā;",
  "anya-e0903n:527_0": "Svāgataṃ vata me āsi, mama buddhassa santike;",
  "anya-e0903n:528_0": "Tisso vijjā anuppattā, kataṃ buddhassa sāsanaṃ;",
  "anya-e0903n:529_0": "Pubbe nivāsaṃ jānāmi, dibbacakkhuṃ visodhitaṃ;",
  "anya-e0903n:530_0": "Tevijjo iddhipattomhi, cetopariyāya kovido.",
  "anya-e0903n:531_0": "Evaṃ kho bhante udānavasena bhāsitaṃ.",
  "anya-e0903n:532_0": "Kāveyya mattā vicarimha pubbe; Gāmāgāmaṃpurāpuraṃ,",
  "anya-e0903n:533_0": "Athaddasāma sambuddhaṃ, saddhā no upapajjatha.",
  "anya-e0903n:534_0": "So me dhammamadesesi, khandhāyatana dhātuyo;",
  "anya-e0903n:535_0": "Tassāhaṃ dhammaṃ sutvāna, pabbajiṃ anagāriyaṃ.",
  "anya-e0903n:536_0": "Bahunnaṃ vata atthāya, bodhiṃ ajjhagamā muni;",
  "anya-e0903n:537_0": "Bhikkhūnaṃ bhikkhunī nañca, ye niyāmagataddasā.",
  "anya-e0903n:538_0": "Svāgataṃ vata me āsi, mama buddhassa santike;",
  "anya-e0903n:539_0": "Tasso vijjā anuppattā, kataṃ buddhassa sāsanaṃ.",
  "anya-e0903n:540_0": "Pubbenivāsaṃ jānāmi; Dibbacakkhu visodhitaṃ;",
  "anya-e0903n:541_0": "Tevijjo iddhipattomhi, cetopariyāyakovido.",
  "anya-e0903n:542_0": "Vanasaṃyutta",
  "anya-e0903n:543_0": "Ānandasutta",
  "anya-e0903n:544_0": "Pucchā –",
  "anya-e0903n:544_1": "vanasaṃyutte panāvuso pañcamaṃ saṃgītaṃ ānandasuttaṃ kadā kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:545_0": "Vissajjanā –",
  "anya-e0903n:545_1": "kosalesu bhante aññatarasmiṃ vanasaṇḍe aciraparinibbute bhagavati āyasmantaṃ ānandaṃ ārabbha tasmiṃ vanasaṇḍe adhivatthāya devatāya bhāsitaṃ.",
  "anya-e0903n:545_2": "Āyasmā bhante ānando aciraparinibbute bhagavati ativelaṃ gihisaññattibahulo viharati,",
  "anya-e0903n:545_3": "tasmiṃ bhante vatthusmiṃ–",
  "anya-e0903n:546_0": "“Rukkhamūlagahanaṃ pasakkiya,",
  "anya-e0903n:547_0": "Nibbānaṃ hadayasmiṃ opiya;",
  "anya-e0903n:548_0": "Jhāya gotama mā pamādo,",
  "anya-e0903n:549_0": "Kiṃ te biḷibiḷikā karissatī”ti.",
  "anya-e0903n:550_0": "Evaṃ kho bhante vanasaṇḍe adhivatthāya devatāya āyasmato ānandattherassa anukampikāya atthakāmāya bhāsitaṃ.",
  "anya-e0903n:551_0": "Rukkhamūla gahanaṃ pasakkiya, nibbānaṃ hadayasmiṃ opiya;",
  "anya-e0903n:552_0": "Jhāya gotama mā pamādo, kiṃ te biḷibiḷikā karissati-hu–",
  "anya-e0903n:553_0": "Yakkhasaṃyutta",
  "anya-e0903n:554_0": "Indakasutta",
  "anya-e0903n:555_0": "Pucchā –",
  "anya-e0903n:555_1": "yakkhasaṃyutte panāvuso paṭhamaṃ saṃgītaṃ indakasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:556_0": "Vissajjanā –",
  "anya-e0903n:556_1": "rājagahe bhante indakūṭe pabbate indakassa yakkhassa bhavane indakaṃ yakkhaṃ ārabbha bhāsitaṃ.",
  "anya-e0903n:556_2": "Indako bhante yakkho attavādo bhagavantaṃ upasaṅkamitvā gāthāya ajjhabhāsi–",
  "anya-e0903n:557_0": "“Rūpaṃ na jīvanti vadanti buddhā,",
  "anya-e0903n:558_0": "Kathaṃ nvayaṃ vindatimaṃ sarīraṃ;",
  "anya-e0903n:559_0": "Kutassa aṭṭhīyakapiṇḍamebhi,",
  "anya-e0903n:560_0": "Kathaṃ nvayaṃ sajjati gabbharasmi”nti.",
  "anya-e0903n:561_0": "Tasmiṃ bhante vatthusmiṃ–",
  "anya-e0903n:562_0": "“Paṭhamaṃ kalalaṃ hoti, kalalā hoti abbudaṃ,",
  "anya-e0903n:563_0": "Abbudā jāyate pesi, pesi nibbattatī ghano;",
  "anya-e0903n:564_0": "Ghanā pasākhā jāyanti, kesā lomā nakhāpica;",
  "anya-e0903n:565_0": "Yañcassa bhuñjatī mātā, annaṃ pānañca bhojanaṃ;",
  "anya-e0903n:566_0": "Tena so tattha yāpeti, mātukucchigatonaro”ti.",
  "anya-e0903n:567_0": "Evaṃ kho bhante bhagavatā bhāsitaṃ.",
  "anya-e0903n:568_0": "Āḷavakasutta",
  "anya-e0903n:569_0": "Pucchā –",
  "anya-e0903n:569_1": "tenāvuso bhagavatā…pe…",
  "anya-e0903n:569_2": "sammāsambuddhena yakkhasaṃyutte āḷavakasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:570_0": "Vissajjanā –",
  "anya-e0903n:570_1": "āḷaviyaṃ bhante āḷavakassa yakkhassa bhavane āḷavakaṃ yakkhaṃ ārabbha bhāsitaṃ.",
  "anya-e0903n:570_2": "Āḷavako bhante yakkho bhagavantaṃ gāthāya ajjhabhāsi–",
  "anya-e0903n:571_0": "Kiṃ sūdhavittaṃ purisassa seṭṭhaṃ,",
  "anya-e0903n:572_0": "Kiṃ su suciṇṇaṃ sukhamāvahāti;",
  "anya-e0903n:573_0": "Kiṃ su have sādutaraṃ rasānaṃ,",
  "anya-e0903n:574_0": "Kathaṃ jīviṃ jīvitāmāhu seṭṭhanti.",
  "anya-e0903n:575_0": "Tasmiṃ bhante vatthusmiṃ–",
  "anya-e0903n:576_0": "Saddhīca vittaṃ purisassa seṭṭhaṃ,",
  "anya-e0903n:577_0": "Dhammo suciṇṇo sukhamāvahāti;",
  "anya-e0903n:578_0": "Saccaṃ have sādutaraṃ rasānaṃ,",
  "anya-e0903n:579_0": "Paññājīviṃ jīvitamāhu seṭṭhanti.",
  "anya-e0903n:580_0": "Evamādinā bhante bhagavatā bhāsitaṃ.",
  "anya-e0903n:581_0": "Na khvāhaṃ taṃ āvuso nikkhamissāmi, yaṃ te karaṇīyaṃ, taṃ karohi,",
  "anya-e0903n:582_0": "Pañhaṃ taṃ samaṇa pucchissāmi,",
  "anya-e0903n:582_1": "sace me na byākarissasi,",
  "anya-e0903n:582_2": "cittaṃ vā te khipissāmi,",
  "anya-e0903n:582_3": "hadayaṃ vā te phālessāmi,",
  "anya-e0903n:582_4": "pādesu vā gahetvā pāragaṅgāya khipissāmi–",
  "anya-e0903n:583_0": "Kiṃ sūkha vittaṃ purisassa seṭṭhaṃ, kiṃ su suciṇṇaṃ sukhamāvahāti;",
  "anya-e0903n:584_0": "Kiṃ su have sādubharaṃ rasānaṃ, kathaṃ jīviṃ jīvitamāhu seṭṭhaṃ–",
  "anya-e0903n:585_0": "Saddhīdha vittaṃ purisassa seṭṭhaṃ, dhammo suciṇṇo sukhamāvahāti;",
  "anya-e0903n:586_0": "Saccaṃ have sādutaraṃ rasānaṃ, paññājīviṃ jīvitamāhu seṭṭhaṃ;",
  "anya-e0903n:587_0": "Kathaṃsu tarati oghaṃ, kathaṃsu tarati aṇṇavaṃ;",
  "anya-e0903n:588_0": "Kathaṃsu dukkha macceti, kathaṃsu parisujjhati.",
  "anya-e0903n:589_0": "Saddhāya tarati oghaṃ, appamādena aṇṇavaṃ;",
  "anya-e0903n:590_0": "Vīriyena dukkha macceti, paññāya parisujjhati–",
  "anya-e0903n:591_0": "Kathaṃsu labhate paññaṃ, kathaṃsu vindate dhanaṃ;",
  "anya-e0903n:592_0": "Kathaṃsu kittiṃ pappoti, kathaṃ mittāni ganthati;",
  "anya-e0903n:593_0": "Asmā lokā paraṃ lokaṃ, kathaṃ pecca na socati–",
  "anya-e0903n:594_0": "Saddahāno arahataṃ, dhammaṃ nibbānapattiyā;",
  "anya-e0903n:595_0": "Sussūsaṃ labhate paññaṃ, appamatto vicakkhaṇo;",
  "anya-e0903n:596_0": "Patirūpakārī dhuravā, uṭṭhātā vindate dhanaṃ;",
  "anya-e0903n:597_0": "Saccena kittiṃ pappoti, dadaṃ mittāni ganthati;",
  "anya-e0903n:598_0": "Asmā lokā paraṃ lokaṃ, evaṃ pecca na socati;",
  "anya-e0903n:599_0": "Yassete caturo dhammā, saddhassa gharamesino;",
  "anya-e0903n:600_0": "Saccaṃ dhammo dhiti cāgo, sa ve peccana socati–",
  "anya-e0903n:601_0": "Sakkasaṃyutta",
  "anya-e0903n:602_0": "Vatapadasutta",
  "anya-e0903n:603_0": "Pucchā – sakkasaṃyutte panāvuso vatapadasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:604_0": "Vissajjanā –",
  "anya-e0903n:604_1": "sāvatthiyaṃ bhante sambahule bhikkhū ārabbha sakkassa bhikkhave devānamindassa pubbe manussabhūtassa satta vatapadāni samattāni samādinnāni ahesuṃ,",
  "anya-e0903n:604_2": "yesaṃ samādinnattā sakko sakkattaṃ ajjhagāti evamādinā bhante bhagavatā bhāsitaṃ.",
  "anya-e0903n:605_0": "Sakkassa bhikkhave devānamindassa pubbe manussabhūtassa imāni satta vatapadāni samattāni samādinnāni ahesuṃ.",
  "anya-e0903n:606_0": "Mātāpettibharaṃ jantuṃ, kule jeṭṭhāpacāyinaṃ;",
  "anya-e0903n:607_0": "Saṇhaṃ sakhilasambhāsaṃ, pesuṇeyyappahāyinaṃ;",
  "anya-e0903n:608_0": "Maccheravinaye yuttaṃ, saccaṃ kodhābhibhuṃ naraṃ;",
  "anya-e0903n:609_0": "Taṃ ve devā tāvatiṃsā, āhu “sappuriso”iti.",
  "anya-e0903n:610_0": "Daliddasutta",
  "anya-e0903n:611_0": "Pucchā –",
  "anya-e0903n:611_1": "daliddasuttaṃ panāvuso kattha kaṃ ārabbha kathañca bhāsitaṃ.",
  "anya-e0903n:611_2": "Vissajjanā.",
  "anya-e0903n:611_3": "Rājagahe bhante sambahule bhikkhū ārabbha “bhūtapubbaṃ bhikkhave aññataro puriso imasmiṃyeva rājagahe",
  "anya-e0903n:611_4": "manussadaliddo ahosi manussakapaṇo manussavarāko,",
  "anya-e0903n:611_5": "so tathāgatappavedite dhammavinaye saddhaṃ samādiyi, sīlaṃ, sutaṃ, cāgaṃ,",
  "anya-e0903n:611_6": "paññaṃ samādiyī”ti evamādinā bhante bhagavatā bhāsitaṃ.",
  "anya-e0903n:612_0": "Yassa saddhā tathāgate, acalā suppatiṭṭhitā;",
  "anya-e0903n:613_0": "Sīlañca yassa kalyāṇaṃ, ariyakantaṃ pasaṃsitaṃ.",
  "anya-e0903n:614_0": "Yajamānasutta",
  "anya-e0903n:615_0": "Pucchā – yajamānasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:616_0": "Vissajjanā –",
  "anya-e0903n:616_1": "rājagahe bhante sakkaṃ devānamindaṃ ārabbha bhāsitaṃ.",
  "anya-e0903n:616_2": "Sakko bhante devānamindo bhagavantaṃ gāthāya ajjhabhāsi–",
  "anya-e0903n:617_0": "“Yajamānānaṃ manussānaṃ, puññapekkhāna pāṇinaṃ;",
  "anya-e0903n:618_0": "Karotaṃ opadhikaṃ puññaṃ, kattha dinnaṃ mahapphala”nti.",
  "anya-e0903n:619_0": "Tasmiṃ bhante vatthusmiṃ–",
  "anya-e0903n:620_0": "“Cattāro ca paṭipannā, cattāroca phale ṭhitā;",
  "anya-e0903n:621_0": "Esa saṅgho ujubhūto, paññāsīlasamāhito;",
  "anya-e0903n:622_0": "Yajamānānaṃ manussānaṃ, puññapekkhāna pāṇinaṃ;",
  "anya-e0903n:623_0": "Karotaṃ opadhikaṃ puññaṃ, saṅghe dinnaṃ mahapphalaṃ”nti.",
  "anya-e0903n:624_0": "Evaṃ kho bhante bhagavatā bhāsitaṃ.",
  "anya-e0903n:625_0": "Yajamānānaṃ manussānaṃ, puññapekkhāna pāṇinaṃ,",
  "anya-e0903n:626_0": "Karotaṃ opadhitaṃ puññaṃ, kattha dinnaṃ mahapphalaṃ–",
  "anya-e0903n:627_0": "Cattāro ca paṭipannā, cattāro ca phale ṭhitā;",
  "anya-e0903n:628_0": "Esa saṅgho ujubhūto, paññāsīlasamāhito;",
  "anya-e0903n:629_0": "Yajamānānaṃ manussānaṃ, puññapekkhāna pāṇinaṃ;",
  "anya-e0903n:630_0": "Karotaṃ opadhikaṃ puññaṃ, saṅghe dinnaṃ mahapphalaṃ–",
  "anya-e0903n:631_0": "Gahaṭṭhavandanāsutta",
  "anya-e0903n:632_0": "Pucchā – gahaṭṭhavandanāsuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:633_0": "Vissajjanā –",
  "anya-e0903n:633_1": "sāvatthiyaṃ bhante sambahule bhikkhū ārabbha “bhūtapubbaṃ bhikkhave sakko devānamindo mātaliṃ saṅgāhakaṃ",
  "anya-e0903n:633_2": "āmantesī”ti evamādinā bhante bhagavatā bhāsitaṃ.",
  "anya-e0903n:634_0": "Taṃ namassanti tevijjā, sabbe bhummāca khattiyā;",
  "anya-e0903n:635_0": "Cattāro ca mahārājā, tidasāca yasassino;",
  "anya-e0903n:636_0": "Athako nāma so yakkho, yaṃ tvaṃ sakka namassasi–",
  "anya-e0903n:637_0": "Ahañca sīlasampanne, cirarattasamāhite;",
  "anya-e0903n:638_0": "Sammāpabbajite vande, brahmacariyaparāyane.",
  "anya-e0903n:639_0": "Ye gahaṭṭhā puññakarā, sīlavanto upāsakā;",
  "anya-e0903n:640_0": "Dhammena dāraṃ posenti, te namassāmi mātali.",
  "anya-e0903n:641_0": "Nidānavaggapāḷi",
  "anya-e0903n:642_0": "Nidānasaṃyutta",
  "anya-e0903n:643_0": "Paṭiccasamuppādasutta",
  "anya-e0903n:644_0": "Pucchā –",
  "anya-e0903n:644_1": "tenāvuso bhagavatā…pe…",
  "anya-e0903n:644_2": "sammāsambuddhena nidānavaggasaṃyutte paṭhamaṃ saṃgītaṃ paṭiccasamuppādasuttaṃ kattha taṃ ārabbha kismiṃ vatthusmiṃ kathañca bhāsitaṃ.",
  "anya-e0903n:645_0": "Vissajjanā –",
  "anya-e0903n:645_1": "sāvatthiyaṃ bhante pañcasate janapadavāsino bhikkhū ārabbha bhāsitaṃ.",
  "anya-e0903n:645_2": "Pañcasatā bhante janapadavāsino bhikkhū sabbe ugghāṭitaññuno dhutaṅgadharā āraddhavīriyā yuttayogā vipassakā",
  "anya-e0903n:645_3": "saṇhaṃ sukhumaṃ suññataṃ paccayākāradhammadesanaṃ patthayamānā bhagavantaṃ abhivādetvā bhagavantaṃ parivāretvā",
  "anya-e0903n:645_4": "nisīdiṃsu.",
  "anya-e0903n:645_5": "Tasmiṃ vatthusmiṃ “paṭiccasamuppādaṃ vo bhikkhave desessāmi,",
  "anya-e0903n:645_6": "taṃ suṇātha sādhukaṃ manasi karotha,",
  "anya-e0903n:645_7": "bhāsissāmī”ti evamādinā bhante bhagavatā bhāsitaṃ.",
  "anya-e0903n:646_0": "Katamo ca bhikkhave paṭiccasamuppādo.",
  "anya-e0903n:646_1": "Avijjāpaccayā bhikkhave saṅkhārā,",
  "anya-e0903n:646_2": "saṅkhārapaccayā viññāṇaṃ (peyyāla) jātipaccayā jarāmaraṇaṃ sokaparidevadukkhadomanassupāsā sambhavanti,",
  "anya-e0903n:646_3": "evametassa kevalassa dukkhandhassa samudayo hoti.",
  "anya-e0903n:646_4": "Ayaṃ vuccati bhikkhave paṭiccasamuppādo.",
  "anya-e0903n:647_0": "Avijjāya tveva asesavirāganirodho saṅkhāranirodho (peyyāla) jātinirodhā jarāmaraṇaṃ sokaparidevadukkhadomanassupāyāsā nirujjhanti,",
  "anya-e0903n:647_1": "evametassa kevalassa dukkhakkhandhassa nirodho hoti –",
  "anya-e0903n:648_0": "Vibhaṅgasutta",
  "anya-e0903n:649_0": "Pucchā –",
  "anya-e0903n:649_1": "tatthāvuso dutiyaṃ saṃgītaṃ vibhaṅgasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:650_0": "Vissajjanā –",
  "anya-e0903n:650_1": "sāvatthiyaṃ bhante pañcasate janapadavāsino vipañcitaññuno bhikkhū ārabbha bhāsitaṃ.",
  "anya-e0903n:650_2": "Pañcasatā bhante janapadavāsikā bhikkhū vipañcitaññuno dhutaṅgadharā āraddhavīriyā yuttayogā vissakā",
  "anya-e0903n:650_3": "saṇhaṃ sukhumaṃ suññatapaṭisaṃyuttaṃ paccayākāradhammadesanaṃ patthayamānā bhagavantaṃ parivāretvā nisīdiṃsu.",
  "anya-e0903n:650_4": "Tasmiṃ vatthusmiṃ “paṭicca samuppādaṃ vo bhikkhave dedessāmi vibhajissāmi,",
  "anya-e0903n:650_5": "taṃ suṇātha sādhukaṃ manasikarotha,",
  "anya-e0903n:650_6": "bhāsissāmī”ti evamādinā bhante bhagavatā bhāsitaṃ.",
  "anya-e0903n:651_0": "Pañcaverabhayasutta",
  "anya-e0903n:652_0": "Pucchā – pañcaverabhayasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:653_0": "Vissajjanā –",
  "anya-e0903n:653_1": "sāvatthiyaṃ bhante anāthapiṇḍikaṃ gahapatiṃ ārabbha “yato kho gahapati ariyasāvakassa pañca bhayāni verāni vūpasantāni honti,",
  "anya-e0903n:653_2": "catūhi ca sotāpattiyaṅgehi samannāgato hoti,",
  "anya-e0903n:653_3": "ariyo cassa ñāyo paññāya sudiṭṭho hoti suppaṭividdho,",
  "anya-e0903n:653_4": "so ākaṅkhamāno attanāva attānaṃ byākareyya khīṇanirayomi khīṇatiracchānayoni khīṇapettivisayo khīṇāpāyaduggativinipāto,",
  "anya-e0903n:653_5": "sotāpannohamasmi avinipātadhammo niyato sambodhiparāyano”ti evaṃ kho bhante bhagavatā bhāsitaṃ.",
  "anya-e0903n:654_0": "Pucchā –",
  "anya-e0903n:654_1": "kathañcāvusotattha bhagavatā ariyasāvakassa pañcannaṃ bhayānaṃ verānaṃ vūpasantatā pakāsitā.",
  "anya-e0903n:655_0": "Vissajjanā –",
  "anya-e0903n:655_1": "“katamāni pañca bhayāni verāni vūpasantāni honti.",
  "anya-e0903n:655_2": "Yaṃ gahapati pāṇātipātī pāṇātipātapaccayā diṭṭhadhammikampi bhayaṃ veraṃ pasavati,",
  "anya-e0903n:655_3": "samparāyikampi bhayaṃ veraṃ pasavati,",
  "anya-e0903n:655_4": "cetasikampi dukkhaṃ domanassaṃ paṭisaṃvedayati.",
  "anya-e0903n:655_5": "Pāṇātipātā ṭiviratassa evaṃ taṃ bhayaṃ veraṃ vūpasantaṃ hotī”ti evamādinā bhante tattha bhagavatā ariyasāvakassa",
  "anya-e0903n:655_6": "pañcannaṃ bhayānaṃ verānaṃ vūpasantatā pakāsitā.",
  "anya-e0903n:656_0": "Pucchā –",
  "anya-e0903n:656_1": "kathañcāvuso tattha bhagavatā ariyasāvakassa catūhi sotāpattiyaṅgehi samannāgatatā pakāsitā.",
  "anya-e0903n:657_0": "Vissajjanā –",
  "anya-e0903n:657_1": "katamehi catūhi sotāpattiyaṅgehi samannāgato hoti.",
  "anya-e0903n:657_2": "Idha gahapati ariyasāvako buddhe aveccappasādena samannāgato hoti “itipiso bhagavā arahaṃ sammāsambuddho",
  "anya-e0903n:657_3": "vijjācaraṇasampanno sugato lokavidū anuttaropurisadammasārathi satthādevamanussānaṃ buddho bhagavā”ti",
  "anya-e0903n:657_4": "evamādinā bhante tattha bhagavatā ariyasāvakassa catūhi sotāpattiyaṅgehi samannāgatatā pakāsitā.",
  "anya-e0903n:658_0": "Pucchā –",
  "anya-e0903n:658_1": "kathañcāvuso tattha bhagavatā ariyasāvakena ariyassa ñāyassa paññāya sudiṭṭhatā suppaṭividdhatā pakāsitā.",
  "anya-e0903n:659_0": "Vissajjanā –",
  "anya-e0903n:659_1": "katamo cassa ariyo ñāyo paññāya sudiṭṭho hoti suppaṭividdho.",
  "anya-e0903n:659_2": "Idha gahapati ariyasāvako paṭiccasamuppādaññeva sādhukaṃ yoniso manasi karoti “iti imasmiṃ sati idaṃ hoti,",
  "anya-e0903n:659_3": "imasmiṃ asati idaṃ na hoti,",
  "anya-e0903n:659_4": "imassuppādā idaṃ uppajjati,",
  "anya-e0903n:659_5": "imassa nirodhā idaṃ nirujjhati,",
  "anya-e0903n:659_6": "yadidaṃ avijjāpaccayā (peyyāla) evametassa kevalassa dukkhakkhandhassa nirodho hotī”ti,",
  "anya-e0903n:659_7": "evaṃ kho bhante bhagavatā tattha ariyasāvakena ariyassa ñāyassa paññāya sudiṭṭhatā suppaṭividdhatā pakāsitā.",
  "anya-e0903n:660_0": "Yato kho gahapati ariyasāvakassa imāni pañca bhayāni verāni vūpasantāni honti.",
  "anya-e0903n:660_1": "Imehi catūhi sotāpattiyaṅgehi samannāgato hoti.",
  "anya-e0903n:660_2": "Ayañcassa ariyo ñāyo paññāya sudiṭṭho hoti suppaṭividdho–",
  "anya-e0903n:661_0": "Dukkhasutta",
  "anya-e0903n:662_0": "Pucchā – dukkhasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:663_0": "Vissajjanā –",
  "anya-e0903n:663_1": "sāvatthiyaṃ bhante sambahule bhikkhū ārabbha “dukkhassa bhikkhave samudayañca atthaṅgamañca desessāmī”ti evamādinā bhagavatā bhāsitaṃ.",
  "anya-e0903n:664_0": "Pucchā – kathañcāvuso tattha bhagavatā dukkhasamudayo pakāsito.",
  "anya-e0903n:665_0": "Vissajjanā –",
  "anya-e0903n:665_1": "katamo ca bhikkhave dukkhassa samudayo.",
  "anya-e0903n:665_2": "Cakkhuñca paṭicca rūpe ca uppajjati cakkhuviññāṇaṃ,",
  "anya-e0903n:665_3": "tiṇṇaṃ saṅgati phasso,",
  "anya-e0903n:665_4": "phassapaccayā vedanā,",
  "anya-e0903n:665_5": "vedanāpaccayā taṇhā.",
  "anya-e0903n:665_6": "Ayaṃ kho bhikkhave dukkhassa samudayo.",
  "anya-e0903n:665_7": "Sotañca paṭicca sadde ca uppajjati sotaviññāṇaṃ…pe…",
  "anya-e0903n:665_8": "ghānañca paṭicca gandhe ca…pe…",
  "anya-e0903n:665_9": "jivhañca paṭicca rase ca…pe…",
  "anya-e0903n:665_10": "kāyañca paṭicca phoṭṭhabbe ca…pe…",
  "anya-e0903n:665_11": "manañca paṭicca dhamme ca uppajjati manoviññāṇaṃ,",
  "anya-e0903n:665_12": "tiṇṇaṃ saṅgati phasso,",
  "anya-e0903n:665_13": "phassapaccayā vedanā,",
  "anya-e0903n:665_14": "vedanāpaccayā taṇhā.",
  "anya-e0903n:665_15": "Ayaṃ kho bhikkhave dukkhassa samudayoti evaṃkho bhante tattha bhagavatā dukkhassa samudayo pakāsito.",
  "anya-e0903n:666_0": "Pucchā – kathañcāvuso tattha bhagavatā dukkhassa atthaṅgamo pakāsito.",
  "anya-e0903n:667_0": "Vissajjanā –",
  "anya-e0903n:667_1": "katamo ca bhikkhave dukkhassa atthaṅgamo.",
  "anya-e0903n:667_2": "Cakkhuñca paṭicca rūpe ca uppajjati cakkhuviññāṇaṃ,",
  "anya-e0903n:667_3": "tiṇṇaṃ saṅgati phasso,",
  "anya-e0903n:667_4": "phassapaccayā vedanā,",
  "anya-e0903n:667_5": "vedanāpaccayā taṇhā,",
  "anya-e0903n:667_6": "tassāyeva taṇhāya asesavirāganirodhā upādānanirodho upādānanirodhā bhavanirodho,",
  "anya-e0903n:667_7": "bhavanirodhā jātinirodho,",
  "anya-e0903n:667_8": "jātinirodhā jarāmaraṇaṃ sokaparidevadukkhadomanassupāyāsā nirujjhanti.",
  "anya-e0903n:667_9": "Evametassa kevalassa dukkhakkhandhassa nirodho hotīti evamādinā bhante tattha bhagavatā dukkhassa atthaṅgamo pakāsito.",
  "anya-e0903n:668_0": "Puttamaṃsūpamasutta",
  "anya-e0903n:669_0": "Pucchā –",
  "anya-e0903n:669_1": "puttamaṃsūpamasuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:670_0": "Vissajjanā –",
  "anya-e0903n:670_1": "sāvatthiyaṃ bhante sambahule adhunā pabbajite bhikkhū ārabbha bhāsitaṃ.",
  "anya-e0903n:670_2": "Bhagavato ca bhante bhikkhusaṅghassa ca mahālābhasakkāro udapādi,",
  "anya-e0903n:670_3": "ekacce ca bhante bhikkhū navā acirapabbajitā kulaputtā āhāraṃ apaccavekkhitvā paribhuñjiṃsu.",
  "anya-e0903n:670_4": "Tasmiṃ bhante vatthusmiṃ “cattārome bhikkhave āhārā bhūtānaṃ vā sattānaṃ ṭhitiyā sambhavesīnaṃ vā anuggahāya.",
  "anya-e0903n:670_5": "Katame cattāro kabaḷīkāro āhāro oḷāriko vā sukhumo vā phasso dutiyo manosañcetanā tatiyā viññāṇaṃ catuttha”nti evaṃ kho bhante bhagavatā bhāsitaṃ.",
  "anya-e0903n:671_0": "Pucchā – kathañcāvuso tattha kabaḷīkārassa āhārassa daṭṭhabbākāro bhagavatā pakāsito.",
  "anya-e0903n:672_0": "Vissajjanā –",
  "anya-e0903n:672_1": "seyyathāpi bhikkhave dve jāyampatikā parittaṃ sambalaṃ ādāya kantāramaggaṃ paṭipajjeyyuṃ.",
  "anya-e0903n:672_2": "Tesamassa ekaputtako piyo manāpoti evamādinā bhante tattha bhagavatā kabaḷīkārassa āhārassa daṭṭhabbākāro pakāsito.",
  "anya-e0903n:673_0": "Pucchā – kathañcāvuso tattha bhagavatā phassāhārassa daṭṭhabbākāro pakāsito.",
  "anya-e0903n:674_0": "Vissajjanā –",
  "anya-e0903n:674_1": "seyyathāpi bhikkhave gāvī niccammā kuṭṭaṃ ce nissāya tiṭṭheyya,",
  "anya-e0903n:674_2": "ye kuṭṭanissitā pāṇā,",
  "anya-e0903n:674_3": "te naṃ khādeyyuṃ.",
  "anya-e0903n:674_4": "Rukkhaṃ ce nissāya tiṭṭheyya.",
  "anya-e0903n:674_5": "Udakaṃ ce nissāya tiṭṭheyya.",
  "anya-e0903n:674_6": "Ākāsaṃ ce nissāya tiṭṭheyya,",
  "anya-e0903n:674_7": "ye ākāsanissitā pāṇā,",
  "anya-e0903n:674_8": "te naṃ khādeyyunti evamādinā bhante tattha bhagavatā phassassa āhārassa daṭṭhabbākāro vitthāretvā pakāsito.",
  "anya-e0903n:675_0": "Evameva khvāhaṃ bhikkhave phassāhāro daṭṭhabboti vadāmi.",
  "anya-e0903n:676_0": "Pucchā – kathañcāvuso tattha bhagavatā manosañcetanāhārassa daṭṭhabbākāro pakāsito.",
  "anya-e0903n:677_0": "Vissajjanā –",
  "anya-e0903n:677_1": "seyyathāpi bhikkhave aṅgārakāsu sādhikaporisā puṇṇā aṅgārānaṃ vītaccikānaṃ vītadhūmānaṃ.",
  "anya-e0903n:677_2": "Atha puriso āgaccheyya jīvitukāmo amaritukāmo sukha kāmo dukkhappaṭikūloti evamādinā bhante tattha bhagavatā",
  "anya-e0903n:677_3": "manosañcetanāhārassa daṭṭhabbākāro vitthārena pakāsito.",
  "anya-e0903n:678_0": "Pucchā – kathañcāvuso tattha bhagavatā viññāṇāhārassa daṭṭhabbākāro pakāsito.",
  "anya-e0903n:679_0": "Vissajjanā –",
  "anya-e0903n:679_1": "seyyathāpi bhikkhave coraṃ āgucāriṃ gahetvā rañño dasseyyuṃ “ayaṃ te devacoro āgucārī,",
  "anya-e0903n:679_2": "imassa yaṃ icchasi,",
  "anya-e0903n:679_3": "taṃ daṇḍaṃ paṇehī”ti evamādinā bhante tattha bhagavatā viññāṇāhārassa daṭṭhabbākāro pakāsito.",
  "anya-e0903n:680_0": "Susimaparibbājakasutta",
  "anya-e0903n:681_0": "Pucchā –",
  "anya-e0903n:681_1": "tenāvuso bhagavatā…pe…",
  "anya-e0903n:681_2": "sammāsambuddhena susimaparibbājaka suttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:682_0": "Vissajjanā –",
  "anya-e0903n:682_1": "rājagahe bhante āyasmantaṃ susimaṃ ārabbha bhāsitaṃ.",
  "anya-e0903n:682_2": "Āyasmā bhante susimo yāvatako bhikkhūhi saddhiṃ ahosi kathāsallāpo,",
  "anya-e0903n:682_3": "taṃ sabbaṃ bhagavato ārocesi.",
  "anya-e0903n:682_4": "Tasmiṃ vatthusmiṃ “pubbe kho susima dhammaṭṭhitiñāṇaṃ,",
  "anya-e0903n:682_5": "pacchā nibbāne ñāṇa”nti evamādinā bhante bhagavatā bhāsitaṃ.",
  "anya-e0903n:683_0": "Pucchā –",
  "anya-e0903n:683_1": "kathañcāvuso tattha bhagavā āyasmato susimattherassa sampatiarahattapattassa anuyogavasena paṭipucchitvā",
  "anya-e0903n:683_2": "paṭipucchitvā uttari dhammadesanaṃ vitthāretvā desesi.",
  "anya-e0903n:684_0": "Vissajjanā –",
  "anya-e0903n:684_1": "jātipaccayā jarāmaraṇanti susima passasīti.",
  "anya-e0903n:684_2": "Evaṃ bhante.",
  "anya-e0903n:684_3": "Bhavapaccayā jātīti susima passasīti.",
  "anya-e0903n:684_4": "Evaṃ bhanteti evamādinā bhante bhagavā tattha āyasmato susimassa sampatiarahattapattassa uttaripi anuyogavasena",
  "anya-e0903n:684_5": "paṭipucchitvā paṭipucchitvā vitthārato dhammaṃ desesi.",
  "anya-e0903n:685_0": "Tassa me bhante bhagavā accayaṃ accayato paṭiggaṇhātu āyatiṃsaṃvarāya–",
  "anya-e0903n:686_0": "Abhisamayasaṃyutta",
  "anya-e0903n:687_0": "Nakhasikhāsutta",
  "anya-e0903n:688_0": "Pucchā –",
  "anya-e0903n:688_1": "abhisamayasaṃyutte panāvuso paṭhamaṃ saṃgītaṃ nakhasikhāsuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:689_0": "Vissajjanā –",
  "anya-e0903n:689_1": "sāvatthiyaṃ bhante sambahule bhikkhū ārabbha “taṃ kiṃ maññatha bhikkhave,",
  "anya-e0903n:689_2": "katamaṃ nu kho bahutaraṃ,",
  "anya-e0903n:689_3": "yo vāyaṃ mayā paritto nakhasikhāyaṃ paṃsuāropito,",
  "anya-e0903n:689_4": "ayaṃ vā mahāpathavī”ti evamādinā bhagavatā bhāsitaṃ.",
  "anya-e0903n:690_0": "Dhātusaṃyutta",
  "anya-e0903n:691_0": "Caṅkamasutta",
  "anya-e0903n:692_0": "Pucchā – dhātusaṃyutte panāvuso caṅkamasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:693_0": "Vissajjanā –",
  "anya-e0903n:693_1": "rājagahe bhante sambahule bhikkhū ārabbha “dhātusova bhikkhave sattā saṃsandanti samenti,",
  "anya-e0903n:693_2": "hīnādhimuttikā hīnādhimuttikehi saddhiṃ saṃsandanti samenti,",
  "anya-e0903n:693_3": "kalyāṇādhimuttikā kalyāṇādhimuttikehi saddhiṃ saṃsandanti samentī”ti evamādinā bhagavatā bhāsitaṃ.",
  "anya-e0903n:694_0": "Assaddhasaṃsandanasutta",
  "anya-e0903n:695_0": "Pucchā – assaddhasaṃsandanasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:696_0": "Vissajjanā –",
  "anya-e0903n:696_1": "sāvatthiyaṃ bhante sambahule bhikkhū ārabbha “dhātusova bhikkhave sattā saṃsandanti samenti,",
  "anya-e0903n:696_2": "assaddhā assaddhehi saddhiṃ saṃsandanti samenti,",
  "anya-e0903n:696_3": "ahirikā ahirikehi saddhiṃ saṃsandanti samenti,",
  "anya-e0903n:696_4": "anottappino.",
  "anya-e0903n:696_5": "Appassutā. Kusītā.",
  "anya-e0903n:696_6": "Muṭṭhassatino.",
  "anya-e0903n:696_7": "Duppaññā duppaññehi saddhiṃ saṃsandanti samentī”ti evamādinā bhagavatā bhāsitaṃ.",
  "anya-e0903n:697_0": "Anamataggasaṃyutta",
  "anya-e0903n:698_0": "Pathavīsutta",
  "anya-e0903n:699_0": "Pucchā –",
  "anya-e0903n:699_1": "anamataggasaṃyutte āvuso dutiyaṃ saṃgītaṃ pathavīsuttaṃ kattha kaṃ ārabbha kathañca bhāsitaṃ.",
  "anya-e0903n:700_0": "Vissajjanā –",
  "anya-e0903n:700_1": "sāvatthiyaṃ bhante sambahule bhikkhū ārabbha “anamataggoyaṃ bhikkhave saṃsāro,",
  "anya-e0903n:700_2": "pubbā koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "anya-e0903n:700_3": "Seyyathāpi bhikkhave puriso imaṃ mahāpathaviṃ kolaṭṭhimattaṃ kolaṭṭhimattaṃ mattikāguḷikaṃ karitvā nikkhipeyya ‘ayaṃ me piyā,",
  "anya-e0903n:700_4": "tassa me pitu ayaṃ pitā’ti.",
  "anya-e0903n:700_5": "Apariyādinnāva bhikkhave tassa purisassa pitupitaro assu.",
  "anya-e0903n:700_6": "Athāyaṃ mahāpathavī parikkhayaṃ pariyādānaṃ gaccheyya.",
  "anya-e0903n:700_7": "Taṃ kissahetu,",
  "anya-e0903n:700_8": "anamataggoyaṃ bhikkhave saṃsāro,",
  "anya-e0903n:700_9": "pubbā koṭi na paññāyati avijjānīvaraṇānaṃ sattānaṃ taṇhā saṃyojanānaṃ sandhāvataṃ saṃsarataṃ” evamādinā bhagavatā bhāsitaṃ.",
  "anya-e0903n:701_0": "Evaṃ dīgharattaṃ vo bhikkhave dukkhaṃ paccanubhūtaṃ tibbaṃ paccanubhūtaṃ byasanaṃ paccanubhūtaṃ kaṭasī vaḍḍhitā.",
  "anya-e0903n:702_0": "Alameva sabbasaṅkhāresu nibbindituṃ,",
  "anya-e0903n:703_0": "Alaṃ virajjituṃ, alaṃ vimuccituṃ,",
  "anya-e0903n:704_0": "Assusutta",
  "anya-e0903n:705_0": "Pucchā – tatthāvuso tatiyaṃ saṃgītaṃ assusuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:706_0": "Vissajjanā –",
  "anya-e0903n:706_1": "sāvatthiyaṃ bhante sambahuleyeva bhikkhū ārabbha “taṃ kiṃ maññatha bhikkhave,",
  "anya-e0903n:706_2": "katamaṃ nu kho bahutaraṃ,",
  "anya-e0903n:706_3": "yaṃ vā vo iminā dīghena addhunā sandhāvataṃ saṃsarataṃ amanāpasampayogā manāpavippayogā kandantānaṃ rodantānaṃ assu passannaṃ paggharitaṃ,",
  "anya-e0903n:706_4": "yaṃ vā catūsu mahāsamuddesu udaka”nti evamādinā bhagavatā bhāsitaṃ.",
  "anya-e0903n:707_0": "Sāsapasutta",
  "anya-e0903n:708_0": "Pucchā –",
  "anya-e0903n:708_1": "tatthāvuso chaṭṭhaṃ saṃgītaṃ sāsapasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:709_0": "Vissajjanā –",
  "anya-e0903n:709_1": "sāvatthiyaṃ bhante aññataraṃ bhikkhuṃ ārabbha bhāsitaṃ.",
  "anya-e0903n:709_2": "Aññataro bhante bhikkhu bhagavantaṃ etadavoca “kīvadīgho nu kho bhante kappo”ti.",
  "anya-e0903n:709_3": "Tasmiṃ bhante vatthusmiṃ “dīgho kho bhikkhu kappo,",
  "anya-e0903n:709_4": "so na sukaro saṅkhātuṃ ettakāni vassāni itivā,",
  "anya-e0903n:709_5": "(peyyāla) ettakāni vassasatasahassāni itivāti evamādinā bhagavatā bhāsitaṃ.",
  "anya-e0903n:710_0": "Gaṅgāsutta",
  "anya-e0903n:711_0": "Pucchā –",
  "anya-e0903n:711_1": "tenāvuso…pe…",
  "anya-e0903n:711_2": "sammāsambuddhena anamataggasaṃyutte gaṅgāsuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:712_0": "Vissajjanā –",
  "anya-e0903n:712_1": "rājagahe bhante aññataraṃ brāhmaṇaṃ ārabbha bhāsitaṃ.",
  "anya-e0903n:712_2": "Aññataro bhante brāhmaṇo bhagavantaṃ etadavoca “kīva-",
  "anya-e0903n:713_0": "Bahukā nu kho bho gotama kappā abbhatītā atikkantā”ti.",
  "anya-e0903n:713_1": "Tasmiṃ bhante vatthusmiṃ “bahukā kho brāhmaṇa kappā abbhatītā atikkantā,",
  "anya-e0903n:713_2": "te na sukarā saṅkhātuṃ ‘ettakā kappā’ iti vā ‘ettakāni kappasatāni’ iti vā ‘ettakāni kappasahassāni’",
  "anya-e0903n:713_3": "itivā ‘ettakāni kappasatasahassāni’ iti vā”ti eva mādinā bhagavatā bhāsitaṃ.",
  "anya-e0903n:714_0": "Puggalasutta",
  "anya-e0903n:715_0": "Pucchā – puggalasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:716_0": "Vissajjanā –",
  "anya-e0903n:716_1": "rājagahe bhante sambahule bhikkhū ārabbha “anamataggoyaṃ bhikkhave saṃsāro,",
  "anya-e0903n:716_2": "pubbākoṭi na paññāyati avijjā nīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "anya-e0903n:716_3": "Ekapuggalassa bhikkhave kappaṃ sandhāvato saṃsarato siyā evaṃ mahā aṭṭhikaṅkalo aṭṭhipuñjo aṭṭhirāsi,",
  "anya-e0903n:716_4": "yathā yaṃ vepullo pabbato.",
  "anya-e0903n:716_5": "Sace saṃhārako assa,",
  "anya-e0903n:716_6": "sambhatañca na vinassetyā”ti evamādinā bhagavatā bhāsitaṃ.",
  "anya-e0903n:717_0": "Duggatasutta, sukhitasutta",
  "anya-e0903n:718_0": "Pucchā – tatthāvuso duggatasuttañca sukhitasuttañca bhagavatā kattha kaṃ ārabbha kathañca bhāsitaṃ.",
  "anya-e0903n:719_0": "Vissajjanā –",
  "anya-e0903n:719_1": "sāvatthiyaṃ bhante sambahule bhikkhū ārabbha “anamataggoyaṃ bhikkhave saṃsāro,",
  "anya-e0903n:719_2": "pubbā koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "anya-e0903n:719_3": "Yaṃ bhikkhave passeyyātha duggataṃ durūpetaṃ,",
  "anya-e0903n:719_4": "niṭṭhamettha gantabbaṃ ‘amhehipi evarūpaṃ paccanubhūtaṃ iminā dīghena addhunā’ti,",
  "anya-e0903n:719_5": "yaṃ bhikkhave passeyyātha sukhitaṃ susajjitaṃ,",
  "anya-e0903n:720_0": "Niṭṭhamettha gantabbaṃ,",
  "anya-e0903n:720_1": "“amhehipi paccanubhūtaṃ iminā dīghena addhunā”ti evamādinā bhagavatā bhāsitaṃ.",
  "anya-e0903n:721_0": "Tiṃsamattasutta",
  "anya-e0903n:722_0": "Pucchā – tiṃsamattasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:723_0": "Vissajjanā –",
  "anya-e0903n:723_1": "rājagahe bhante tiṃsamatte pāveyyake bhikkhū ārabbha “anamataggoyaṃ bhikkhave saṃsāro,",
  "anya-e0903n:723_2": "pubbākoṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "anya-e0903n:723_3": "Taṃ kiṃ maññatha bhikkhave,",
  "anya-e0903n:723_4": "katamaṃ nu kho bahutaraṃ,",
  "anya-e0903n:723_5": "yaṃ vā vo iminā dīghena addhunā sandhāvataṃ saṃsarataṃ sīsacchinnānaṃ lohitaṃ passannaṃ paggharitaṃ,",
  "anya-e0903n:723_6": "yaṃ vā catūsu mahāsamuddesu udaka”nti evamādinā bhavagatā bhāsitaṃ.",
  "anya-e0903n:724_0": "Mātusutta",
  "anya-e0903n:725_0": "Pucchā – mātusuttādīni panāvuso chasuttāni bhagavatā kattha kaṃ ārabbha kathañca bhāsitaṃ.",
  "anya-e0903n:726_0": "Vissajjanā –",
  "anya-e0903n:726_1": "sāvatthiyaṃ bhante sambahule bhikkhū ārabbha “anamataggoyaṃ bhikkhave saṃsāro,",
  "anya-e0903n:726_2": "pubbā koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsarataṃ.",
  "anya-e0903n:726_3": "Na so bhikkhave satto sulabharūpo,",
  "anya-e0903n:726_4": "yo na mātābhūtapubbo iminā dīghena addhunā.",
  "anya-e0903n:726_5": "Yo na pitābhūtapubbo.",
  "anya-e0903n:726_6": "Yo na bhātābhūtapubbo.",
  "anya-e0903n:726_7": "Yo na bhaginibhūtapubbo.",
  "anya-e0903n:726_8": "Yo na puttabhūtapubbo.",
  "anya-e0903n:726_9": "Yo na dhītābhūtapubbo iminā dīghena addhunā”ti evamādinā bhante bhagavatā bhāsitaṃ.",
  "anya-e0903n:727_0": "Kassapasaṃyutta",
  "anya-e0903n:728_0": "Candūpamasutta",
  "anya-e0903n:729_0": "Pucchā – kassapasaṃyutte panāvuso candūpamasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:730_0": "Vissajjanā –",
  "anya-e0903n:730_1": "sāvatthiyaṃ bhante sambahule bhikkhū ārabbha “candūpamā bhikkhave kulāni upasaṅkamatha apakasseva kāyaṃ apakassa cittaṃ niccanavakā kulesu appagabbhā.",
  "anya-e0903n:730_2": "Seyyathāpi bhikkhave puriso jarudapānaṃ vā olokeyya pabbatavisamaṃ vā nadīviduggaṃ vā apakasseva kāyaṃ apakassa cittaṃ.",
  "anya-e0903n:730_3": "Evameva kho bhikkhave candūpamā kulāni upasaṅkamatha apakasseva kāyaṃ apakassa cittaṃ niccanavakā kulesu appagabbhā”ti evamādinā bhagavatā bhāsitaṃ.",
  "anya-e0903n:731_0": "Taṃ kiṃ maññatha bhikkhave, kathaṃ rūpā bhikkhu arahati kulāni upasaṅkamituṃ.",
  "anya-e0903n:732_0": "Pucchā –",
  "anya-e0903n:732_1": "kathañcāvuso tattha bhagavatā parisuddhāparisuddha dhammadesanaṃ dassetvā bhikkhūnaṃ ovādo dinno.",
  "anya-e0903n:733_0": "Vissajjanā –",
  "anya-e0903n:733_1": "“taṃ kiṃ maññatha bhikkhave,",
  "anya-e0903n:733_2": "kathaṃ rūpassa bhikkhuno aparisuddhā dhammadesanā hoti,",
  "anya-e0903n:733_3": "kathaṃ rūpassa bhikkhuno parisuddhā dhammadesanā hotī”ti evamādinā parisuddhāparisuddhadhammadesanā vitthārato",
  "anya-e0903n:733_4": "dassetvā “kassapena vā hi vo bhikkhave ovadissāmi yo vā panassa kassapasadiso,",
  "anya-e0903n:733_5": "ovaditehi ca pana vo tathattāya paṭipajjitabba”nti.",
  "anya-e0903n:733_6": "Evaṃ kho bhante bhagavato bhikkhūnaṃ ovādo dinno.",
  "anya-e0903n:734_0": "Yo hi koci bhikkhave bhikkhu evaṃcitto paresaṃ dhammaṃ deseti “aho vata me dhammaṃ suṇeyyuṃ,",
  "anya-e0903n:734_1": "sutvā ca pana dhammaṃ pasīdeyyuṃ,",
  "anya-e0903n:734_2": "pasannā ca me pasannākāraṃ kareyyuṃ–",
  "anya-e0903n:735_0": "Svākkhāto bhagavatā dhammo sandiṭṭhiko akāliko ehi passiko opaneyyiko paccattaṃ veditabbo viññūhi–",
  "anya-e0903n:736_0": "Kassapena vā hi vo bhikkhave ovadissāmi yo vā panassa kassapasadiso,",
  "anya-e0903n:736_1": "ovaditehi ca pana vo tathattāya paṭipajjitabbaṃ–",
  "anya-e0903n:737_0": "Kulūpakasutta",
  "anya-e0903n:738_0": "Pucchā –",
  "anya-e0903n:738_1": "tenāvuso bhagavatā…pe…",
  "anya-e0903n:738_2": "sammāsambuddhena kassapasaṃyutte catutthaṃ kulūpakasuttaṃ kattha kaṃ ārabbha kathañca bhāsitaṃ.",
  "anya-e0903n:739_0": "Vissajjanā –",
  "anya-e0903n:739_1": "sāvatthiyaṃ bhante sambahule bhikkhū ārabbha “taṃ kiṃ maññatha bhikkhave,",
  "anya-e0903n:739_2": "kathaṃ rūpo bhikkhu arahati kulūpako hotuṃ,",
  "anya-e0903n:739_3": "kathaṃ rūpo bhikkhu na arahati kulūpako hotu”nti evamādinā bhagavatā bhāsitaṃ.",
  "anya-e0903n:740_0": "Kassapena vā hi vo bhikkhave ovadissāmi yo vā panassa kassapasadiso,",
  "anya-e0903n:740_1": "ovaditehi ca pana vo tathattāya paṭipajjitabbaṃ.",
  "anya-e0903n:741_0": "Dutiya ovādasutta",
  "anya-e0903n:742_0": "Pucchā – tatthevāvuso bhagavatā dutiya ovādasuttaṃ kattha kena saddhiṃ kathañca bhāsitaṃ.",
  "anya-e0903n:743_0": "Vissajjanā –",
  "anya-e0903n:743_1": "rājagahe bhante āyasmatā mahākassapena saddhiṃ “ovada kassapa bhikkhū,",
  "anya-e0903n:743_2": "karohi kassapa bhikkhūnaṃ dhammiṃ kathaṃ,",
  "anya-e0903n:743_3": "ahaṃ vā kassapa bhikkhū ovadeyyaṃ tvaṃ vā,",
  "anya-e0903n:743_4": "ahaṃ vā bhikkhūnaṃ dhammiṃ kathaṃ kareyyaṃ tvaṃ vā”ti evamādinā bhagavatā bhāsitaṃ.",
  "anya-e0903n:744_0": "Yassa kassaci bhante saddhā natthi kusalesu dhammesu,",
  "anya-e0903n:744_1": "hirī natthi.",
  "anya-e0903n:744_2": "Ottappaṃ natthi.",
  "anya-e0903n:744_3": "Vīriyaṃ natthi.",
  "anya-e0903n:744_4": "Paññā natthi kusalesu dhammesu.",
  "anya-e0903n:745_0": "Tatiya ovādasutta",
  "anya-e0903n:746_0": "Pucchā – tatthevāvuso bhagavatā tatiyaovādasuttaṃ kattha kena saddhiṃ kathañca bhāsitaṃ.",
  "anya-e0903n:747_0": "Vissajjanā –",
  "anya-e0903n:747_1": "rājagahe bhante āyasmatāyeva mahākassapena saddhiṃ “ovada kassapa bhikkhū.",
  "anya-e0903n:747_2": "Karohi kassapa bhikkhūnaṃ dhammiṃ kathaṃ,",
  "anya-e0903n:747_3": "ahaṃ vā kassapa bhikkhū ovadeyyaṃ tvaṃ vā.",
  "anya-e0903n:747_4": "Ahaṃ vā bhikkhūnaṃ dhammaṃ kathaṃ kareyyaṃ tvaṃ vā”ti evamādinā bhagavatā bhāsitaṃ.",
  "anya-e0903n:748_0": "Dubbacā kho bhante etarahi bhikkhū dovacassakaraṇehi dhammehi samannāgatā akkhamā appadakkhiṇaggāhino anusāsaniṃ–",
  "anya-e0903n:749_0": "Saddhammappatirūpakasutta",
  "anya-e0903n:750_0": "Pucchā –",
  "anya-e0903n:750_1": "tatthevāvuso bhagavatā pariyosānaṃ saddhammappatirūpakasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:751_0": "Vissajjanā –",
  "anya-e0903n:751_1": "sāvatthiyaṃ bhante āyasmantaṃyeva mahākassapaṃ ārabbha bhāsitaṃ.",
  "anya-e0903n:751_2": "Āyasmā bhante mahākassapo bhagavantaṃ etadevoca “ko nu kho bhante hetu ko paccayo,",
  "anya-e0903n:751_3": "yena pubbe appatarāni ceva sikkhāpadāni ahesuṃ,",
  "anya-e0903n:751_4": "bahutarā ca bhikkhū aññāya saṇṭhahiṃsu.",
  "anya-e0903n:751_5": "Ko pana bhante hetu ko paccayo,",
  "anya-e0903n:751_6": "yenetarahi bahutarāni ceva sakkhāpadāni appatarā ca bhikkhū aññāya saṇṭhahantī”ti.",
  "anya-e0903n:751_7": "Tasmiṃ bhante vatthusmiṃ “evañcetaṃ kassapa hoti sattesu hāyamānesu saddhamme antaradhāyamāne bahutarāniceva sikkhāpadāni honti,",
  "anya-e0903n:751_8": "appatarāca bhikkhū aññāya saṇṭhahantī”ti evamādinā bhagavatā bhāsitaṃ.",
  "anya-e0903n:752_0": "Lābhasakkārasaṃyutta",
  "anya-e0903n:753_0": "Mīḷhakasutta",
  "anya-e0903n:754_0": "Pucchā –",
  "anya-e0903n:754_1": "tenāvuso…pe…",
  "anya-e0903n:754_2": "sammāsambuddhena lābhasakkāraṃyutte pañcamaṃ saṃgītaṃ mīḷhakasuttaṃ kattha kaṃ ārabbha kathañca bhāsitaṃ.",
  "anya-e0903n:755_0": "Vissajjanā –",
  "anya-e0903n:755_1": "sāvatthiyaṃ bhante sambahule bhikkhū ārabbha “dāruṇo bhikkhave lābhasakkārasiloko pharuso antarāyiko anuttarassa yogakkhemassa adhigamāya.",
  "anya-e0903n:755_2": "Seyyathāpi bhikkhave mīḷhakā gūthādī gūthapūrā puṇṇā gūthassa,",
  "anya-e0903n:755_3": "purato cassa mahāgūthapuñjo,",
  "anya-e0903n:755_4": "sā tena aññā mīḷhakā atimaññeyya “ahamhi gūthādī gūthapūrā puṇṇā gūthassa,",
  "anya-e0903n:755_5": "purato ca myāyaṃ mahāgūthapuñjo”ti evamādinā bhagavatā bhāsitaṃ.",
  "anya-e0903n:756_0": "Taṃ hi tassa bhikkhave moghapurisassa hoti dīgharattaṃ ahitāya dukkhāya.",
  "anya-e0903n:757_0": "Evaṃ dāruṇo kho bhikkhave lābhasakkārasiloko.",
  "anya-e0903n:758_0": "Tasmātiha bhikkhave evaṃ sikkhitabbaṃ,",
  "anya-e0903n:758_1": "“uppannaṃ lābhasakkārasi lokaṃ pajahissāma,",
  "anya-e0903n:758_2": "na ca no uppanno lābhasakkārasiloko cittaṃ pariyādāya ṭhassabhī”ti,",
  "anya-e0903n:758_3": "evañhi kho bhikkhave sikkhitabbaṃ.",
  "anya-e0903n:759_0": "Ekaputtakasutta",
  "anya-e0903n:760_0": "Pucchā –",
  "anya-e0903n:760_1": "tattho āvuso porāṇakehi dhammasaṃgāhakehi saṃgītaṃ ekaputtakasuttaṃ kattha kaṃ ārabbhaṃ kathañca bhāsitaṃ.",
  "anya-e0903n:761_0": "Vissajjanā –",
  "anya-e0903n:761_1": "sāvatthiyaṃ bhante sambahule bhikkhū ārabbha “dāruṇo bhikkhave lābhasakkārasiloko kaṭuko pharuso antarāyiko anuttarassa yogakkhemassa adhigamāya,",
  "anya-e0903n:761_2": "saddhā bhikkhave upāsikā ekaputtakaṃ piyaṃ manāpaṃ evaṃ sammāāyācamānā āyāceyya tādiso tāta bhavāhi,",
  "anya-e0903n:761_3": "yādiso citto ca gahapati hatthako ca āḷavako”ti evamādinā bhagavatā bhāsitaṃ.",
  "anya-e0903n:762_0": "Esā bhikkhave tulā etaṃ pamāṇaṃ mama sāvakānaṃ upāsakānaṃ yadidaṃ citto ca gahapati hatthako ca āḷavako.",
  "anya-e0903n:763_0": "Sace kho tvaṃ tāta agārasmā anagāriyaṃ pabbajasi, tādiso tāta bhavāhi, yādisā sāriputtamoggallānā.",
  "anya-e0903n:764_0": "Mā ca kho tvaṃ tāta sekhaṃ appattamānasaṃ lābhasakkārasiloko anupāpuṇātu–",
  "anya-e0903n:765_0": "Evaṃ dāruṇo bhikkhave lābhasakkārasiloko kaṭuko pharuso antarāyiko anuttarassa yogakkhemassa adhigamāya.",
  "anya-e0903n:766_0": "Ekavītusutta",
  "anya-e0903n:767_0": "Pucchā –",
  "anya-e0903n:767_1": "tattheva āvuso porāṇakehi dhammasaṃgāyakehi saṃgītaṃ ekadhītusuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:768_0": "Vissajjanā –",
  "anya-e0903n:768_1": "sāvatthiyaṃyeva bhante sambahule bhikkhū ārabbha “dāruṇo bhikkhave lābhasakkārasiloko kaṭuko pharuso antarāyiko anuttarassa yogakkhemassa adhigamāya.",
  "anya-e0903n:768_2": "Saddhā bhikkhave upāsikā ekaṃ dhītaraṃ piyaṃ manāpaṃ evaṃ sammā āyācamānā āyāceyya ‘tādisā ayye bhavāhi,",
  "anya-e0903n:768_3": "yādisā khujjuttarā ca upāsikā veḷukaṇḍakiyā ca nandamātā’ti.",
  "anya-e0903n:768_4": "Esā bhikkhave tulā etaṃ pamāṇaṃ mama sāvikānaṃ upāsikānaṃ,",
  "anya-e0903n:768_5": "yadidaṃ khujjuttarā ca upāsikā veḷukaṇḍakiyā ca nandamātā”ti evamādinā bhante bhagavatā bhāsitaṃ.",
  "anya-e0903n:769_0": "Sace kho tvaṃ ayye agārasmā anagāriyaṃ pabbajasi,",
  "anya-e0903n:769_1": "bhādisā ayye bhavāhi,",
  "anya-e0903n:769_2": "yādisā khemā ca bhikkhunī uppalavaṇṇā ca–",
  "anya-e0903n:770_0": "Tasmātiha bhikkhave evaṃ sikkhitabbaṃ.",
  "anya-e0903n:771_0": "Rāhulasaṃyutta",
  "anya-e0903n:772_0": "Pucchā – rāhulasaṃyuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:773_0": "Vissajjanā –",
  "anya-e0903n:773_1": "sāvatthiyaṃ bhante āyasmantaṃ rāhulaṃ ārabbha bhāsitaṃ.",
  "anya-e0903n:773_2": "Āyasmā bhante rāhulo bhagavantaṃ etadavoca “sādhu me bhante bhagavā saṃkhittena dhammaṃ desetu,",
  "anya-e0903n:773_3": "yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya”nti,",
  "anya-e0903n:773_4": "tasmiṃ bhante vatthusmiṃ “taṃ kiṃ maññasi rāhula,",
  "anya-e0903n:773_5": "cakkhuniccaṃ vā aniccaṃ vāti.",
  "anya-e0903n:773_6": "Aniccaṃ bhante.",
  "anya-e0903n:773_7": "Yaṃ panāniccaṃ,",
  "anya-e0903n:773_8": "dukkhaṃ vā taṃ sukhaṃ vāti.",
  "anya-e0903n:773_9": "Dukkhaṃ bhante.",
  "anya-e0903n:773_10": "Yaṃ panāniccaṃ dukkhaṃ vipariṇāmadhammaṃ,",
  "anya-e0903n:773_11": "kallaṃ nu taṃ samanupassituṃ ‘etaṃ mama,",
  "anya-e0903n:773_12": "eso hamasmi,",
  "anya-e0903n:773_13": "eso me attā’ti.",
  "anya-e0903n:773_14": "No hetaṃ bhante”ti evamādinā bhante bhagavatā bhāsitaṃ.",
  "anya-e0903n:774_0": "Lakkhaṇasaṃyutta",
  "anya-e0903n:775_0": "Aṭṭhisutta",
  "anya-e0903n:776_0": "Pucchā –",
  "anya-e0903n:776_1": "lakkhaṇasaṃyutte panāvuso porāṇakehi dhammasaṃgāhakattherehi paṭhamaṃ saṃgītaṃ aṭṭhisuttaṃ bhagavatā",
  "anya-e0903n:776_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:777_0": "Vissajjanā –",
  "anya-e0903n:777_1": "rājagahe bhante āyasmantañca lakkhaṇaṃ āyasmantañca mahāmoggallānaṃ ārabbha bhāsitaṃ.",
  "anya-e0903n:777_2": "Āyasmā bhante lakkhaṇo bhagavatā sammukhe āyasmantaṃ mahāmoggallānaṃ etadavoca “idhāyasmā mahāmoggallāno",
  "anya-e0903n:777_3": "gijjhakūṭā pabbatā orohanto aññatarasmiṃ padese sitaṃ pātvākāsi,",
  "anya-e0903n:777_4": "ko nu kho āvuso moggallāna hetu,",
  "anya-e0903n:777_5": "ko paccayo sitassa pātukammāyā”ti.",
  "anya-e0903n:777_6": "Āyasmā ca bhante mahāmoggallāno “idhāhaṃ āvuso gijjhakūṭā pabbatā orohanto addasaṃ aṭṭhikasaṅkhalikaṃ vehāsaṃ gacchantiṃ”ti evamādinā ārocesi.",
  "anya-e0903n:777_7": "Tasmiṃ bhante vatthusmiṃ “cakkhubhūtā vata bhikkhave sāvakā viharanti,",
  "anya-e0903n:777_8": "ñāṇabhūtā vata bhikkhave sāvakā viharanti,",
  "anya-e0903n:777_9": "yatrahi nāma sāvako evarūpaṃ ñassati vā dakkhati vā sakkhiṃ vā karissatī”ti evamādinā bhagavatā bhāsitaṃ.",
  "anya-e0903n:778_0": "Acchariyaṃ vata bho, abbhutaṃ vata bho;",
  "anya-e0903n:779_0": "Evarūpopi nāma satto bhavissati.",
  "anya-e0903n:780_0": "Piṇḍasutta",
  "anya-e0903n:781_0": "Pucchā –",
  "anya-e0903n:781_1": "tenāvuso jānatā…pe…",
  "anya-e0903n:781_2": "sammāsambuddhena lakkhaṇasaṃyutte tatiyaṃ saṃgītaṃ piṇḍasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:782_0": "Vissajjanā –",
  "anya-e0903n:782_1": "rājagahe bhante āyasmantañca lakkhaṇaṃ āyasmantañca mahāmoggallānaṃ ārabbha bhāsitaṃ.",
  "anya-e0903n:782_2": "Āyasmā bhante lakkhaṇo bhaggavato sammukhe āyasmantaṃ mahāmoggallānaṃ etadavoca “idhāyasmā mahāmoggallāno",
  "anya-e0903n:782_3": "gijjhakūṭā pabbatā orohanto aññatarasmiṃ padese sitaṃ pātvākāsi,",
  "anya-e0903n:782_4": "ko nukho āvuso moggallānahetu,",
  "anya-e0903n:782_5": "ko paccayo sitassa pātukammāyā”ti.",
  "anya-e0903n:782_6": "Āyasmā ca bhante mahāmoggallāno “idhāhaṃ āvuso gijjhakūṭā pabbatā orohanto addasaṃ maṃsapiṇḍaṃ vehāsaṃ gacchantaṃ,",
  "anya-e0903n:782_7": "tamenaṃ gijjhāpi kākāpi kulalāpi anupatitvā anupatitvā vitacchenti virājenti.",
  "anya-e0903n:782_8": "Sā sudaṃ aṭṭassaraṃ karotī”ti evamādinā ārocesi.",
  "anya-e0903n:782_9": "Tasmiṃ bhante vatthusmiṃ “cakkhubhūtā vata bhikkhave sāvakā viharanti,",
  "anya-e0903n:782_10": "ñāṇabhūtā vata bhikkhave sāvakā viharanti,",
  "anya-e0903n:782_11": "yatrahi nāma sāvako evarūpaṃ ñassati vā dakkhati vā sakkhiṃ vā karissatī”ti evamādinā bhagavatā bhāsitaṃ.",
  "anya-e0903n:783_0": "Asilomasutta",
  "anya-e0903n:784_0": "Pucchā –",
  "anya-e0903n:784_1": "tattheva āvuso porāṇakehi dhammasaṃgāhakehi mahātherehi saṃgītaṃ asilomasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:785_0": "Vissajjanā –",
  "anya-e0903n:785_1": "rājagahe bhante āyasmantañca lakkhaṇaṃ āyasmantañca mahāmoggallānaṃ ārabbha bhāsitaṃ.",
  "anya-e0903n:785_2": "Āyasmā bhante lakkhaṇo bhagavato sammukhe āyasmantaṃ mahāmoggallānaṃ etadavoca “ko nu kho āvuso moggallāna hetu,",
  "anya-e0903n:785_3": "ko paccayo sitassa pātukammāyā”ti.",
  "anya-e0903n:785_4": "Āyasmā ca bhante mahāmoggallānatthero “idhāhaṃ āvuso gijjhakūṭā pabbatā orohanto addasaṃ asilomaṃ vehāsaṃ gacchantaṃ”ti evamādinā ārocesi.",
  "anya-e0903n:785_5": "Tasmiṃ bhante vatthusmiṃ cakkhubhūtā vata bhikkhave sāvakā viharanti,",
  "anya-e0903n:785_6": "ñāṇabhūtā vata bhikkhave sāvakā viharanti.",
  "anya-e0903n:785_7": "(Peyyāla) eso bhikkhave satto imasmiṃyeva rājagahe sūkariko ahosī”ti evamādinā bhagavatā bhāsitaṃ.",
  "anya-e0903n:786_0": "Sūcilomasutta",
  "anya-e0903n:787_0": "Pucchā –",
  "anya-e0903n:787_1": "tattheva āvuso porāṇakehi dhammasaṃgāhakamahātherehi saṃgītaṃ sūcilomasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:788_0": "Vissajjanā –",
  "anya-e0903n:788_1": "tattheva bhante rājagahe āyasmantañca lakkhaṇaṃ āyasmantañca mahāmoggallānaṃ ārabbha bhāsitaṃ.",
  "anya-e0903n:788_2": "Āyasmā bhante lakkhaṇo bhagavato sammukhe tatheva avoca.",
  "anya-e0903n:789_0": "Āyasmā ca bhante mahāmoggallāno tatheva ārocesi.",
  "anya-e0903n:789_1": "Tasmiṃ bhante vatthusmiṃ “cakkhubhūtā vata bhikkhave sāvakā viharanti,",
  "anya-e0903n:789_2": "ñāṇabhūtā vata bhikkhave sāvakā viharanti,",
  "anya-e0903n:789_3": "(peyyāla) eso bhikkhave satto imasmiṃyeva rājagahe sūto ahosī”ti evamādinā bhagavatā bhāsitā.",
  "anya-e0903n:790_0": "Pāpabhikkhusutta",
  "anya-e0903n:791_0": "Pucchā –",
  "anya-e0903n:791_1": "tattheva āvuso porāṇakehi dhammasaṃgāhakamahātherehi saṃgītāni pāpabhikkhusuttādīni pañcasuttāni bhagavatā",
  "anya-e0903n:791_2": "kattha kaṃ ārabbha kismiṃ vatthusmiṃ kathañca bhāsitāni.",
  "anya-e0903n:792_0": "Vissajjanā –",
  "anya-e0903n:792_1": "rājagahe āyasmantañca lakkhaṇaṃ āyasmantañca mahāmoggallānaṃ ārabbha bhāsitāni.",
  "anya-e0903n:792_2": "Āyasmā bhante lakkhaṇo bhagavato sammukhe pubbe vuttanayeneva ārocesi.",
  "anya-e0903n:792_3": "Āyasmā ca bhante mahāmoggallāno “idhāhaṃ āvuso gijjhakūṭā pabbatā orohanto addasaṃ bhikkhuṃ vehāsaṃ gacchantaṃ.",
  "anya-e0903n:792_4": "Addasaṃ bhikkhuniṃ vehāsaṃ gacchantiṃ.",
  "anya-e0903n:792_5": "Addasaṃ sikkhamānaṃ vehāsaṃ gacchantiṃ.",
  "anya-e0903n:792_6": "Addasaṃ sāmaṇeraṃ vehāsaṃ gacchantaṃ.",
  "anya-e0903n:792_7": "Addasaṃ sāmaṇeriṃ vehāsaṃ gacchantiṃ.",
  "anya-e0903n:792_8": "Tassā saṅghāṭipi ādittā sampajjalitā sajotibhūtā,",
  "anya-e0903n:792_9": "pattopi āditto sampajjalito sajotibhūto,",
  "anya-e0903n:792_10": "kāyabandhanampi ādittaṃ sampajjalitaṃ sajotibhūtaṃ,",
  "anya-e0903n:792_11": "kāyopi āditto sampajjalito sajotibhūto,",
  "anya-e0903n:792_12": "sā sudaṃ aṭṭassaraṃ karotī”ti evamādinā ārocesi.",
  "anya-e0903n:792_13": "Tasmiṃ bhante vatthusmiṃ “cakkhubhūtā vata bhikkhave sāvakā viharanti ñāṇabhūtā vata bhikkhave sāvakā viharanti.",
  "anya-e0903n:792_14": "(Peyyāla).",
  "anya-e0903n:792_15": "Eso bhikkhave bhikkhu kassapassasammāsambuddhassa pāvacane pāpabhikkhu ahosi.",
  "anya-e0903n:792_16": "Esā bhikkhave bhikkhunī kassapassa sammāsambuddhassa pāvacane pāpabhikkhunī ahosi.",
  "anya-e0903n:792_17": "Esā bhikkhave sikkhamānā kassapassa sammāsambuddhassa pāvacane pāpasikkhamānā ahosi.",
  "anya-e0903n:792_18": "Eso bhikkhave sāmaṇero kassapassasammāsambuddhassa pāvacane pāpasāmaṇero ahosi.",
  "anya-e0903n:792_19": "Esā bhikkhave sāmaṇerī kassapassa sammāsambuddhassa pāvacane pāpasāmaṇerī ahosī”ti evamādinā bhagavatā bhāsitāni.",
  "anya-e0903n:793_0": "Opammasaṃyutta",
  "anya-e0903n:794_0": "Nakhasikhasutta",
  "anya-e0903n:795_0": "Pucchā –",
  "anya-e0903n:795_1": "opammasaṃyutte āvuso porāṇakehi dhammasaṃgāhakamahātherehi saṃgītaṃ nakhasikhasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:796_0": "Vissajjanā –",
  "anya-e0903n:796_1": "sāvatthiyaṃ bhante sambahule bhikkhū ārabbha “taṃ kiṃ maññatha bhikkhave,",
  "anya-e0903n:796_2": "katamaṃ nu kho bahutaraṃ,",
  "anya-e0903n:796_3": "yo cāyaṃ mayā paritto nakhasikhāyaṃ paṃsu āropito,",
  "anya-e0903n:796_4": "yā cāyaṃ mahāpathavī”ti evamādinā bhagavatā bhāsitaṃ.",
  "anya-e0903n:797_0": "Taṃ kiṃ maññatha bhikkhave, katamaṃ nu kho bahutaraṃ.",
  "anya-e0903n:798_0": "Tasmātiha bhikkhave evaṃ sikkhitabbaṃ.",
  "anya-e0903n:799_0": "Āṇisutta",
  "anya-e0903n:800_0": "Pucchā –",
  "anya-e0903n:800_1": "tattheva āvuso porāṇakehi dhammasaṃgāhakamahātherehi saṃgītaṃ āṇisuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:801_0": "Vissajjanā –",
  "anya-e0903n:801_1": "sāvatthiyaṃyeva bhante sambahule bhikkhū ārabbha “bhūtapubbaṃ bhikkhave dasārahānaṃ ānako nāma mudiṅgo ahosi,",
  "anya-e0903n:801_2": "tassa dasārahā ānake ghaṭite aññaṃ āṇiṃ odahiṃsu,",
  "anya-e0903n:801_3": "ahu kho so bhikkhave samayo yaṃ ānakassa mudiṅgassa porāṇaṃ pokkharaphalakaṃ antaradhāyi,",
  "anya-e0903n:801_4": "āṇisaṅghāṭova avasissī”ti evamādinā bhagavatā bhāsitaṃ.",
  "anya-e0903n:802_0": "Bhikkhusaṃyutta",
  "anya-e0903n:803_0": "Navasutta",
  "anya-e0903n:804_0": "Pucchā – bhikkhusaṃyutte āvuso bhagavatā navasuttaṃ kattha kaṃ ārabbha kathañca bhāsitaṃ.",
  "anya-e0903n:805_0": "Vissajjanā –",
  "anya-e0903n:805_1": "sāvatthiyaṃ bhante aññataraṃ navaṃ bhikkhuṃ ārabbha bhāsitaṃ.",
  "anya-e0903n:805_2": "Aññataro bhante navo bhikkhu pacchābhattaṃ piṇḍapātapaṭikkanto vihāraṃ pavisitvā apposukko tuṇhībhūto saṅkasāyabhi,",
  "anya-e0903n:805_3": "na bhikkhūnaṃ veyyāvaccaṃ karoti cīvarakārasamaye tasmiṃ bhante vatthusmiṃ “mā kho tumhe bhikkhave etassa",
  "anya-e0903n:805_4": "bhikkhuno ujjhāyitthā eso kho bhikkhave bhikkhu catunnaṃ jhānānaṃ ābhicetasikānaṃ diṭṭhadhamma sukhavihārānaṃ",
  "anya-e0903n:805_5": "nikāmalābhī akicchalābhī akasiralābhī”ti evamādinā bhagavatā bhāsitaṃ.",
  "anya-e0903n:806_0": "Ahampi kho bhante sakaṃ kiccaṃ karomi,",
  "anya-e0903n:807_0": "Eso kho bhikkhave bhikkhu catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī akicchalābhī akasiralābhī –",
  "anya-e0903n:808_0": "Nayidaṃ sithilamārabbha, nayidaṃ appena thāmasā;",
  "anya-e0903n:809_0": "Nibbānaṃ adhigantabbaṃ, sabbadukkhappamocanaṃ;",
  "anya-e0903n:810_0": "Ayañca daharo bhikkhu, ayamuttamapuriso;",
  "anya-e0903n:811_0": "Dhāreti antimaṃ dehaṃ, jetvā māraṃ savāhiniṃ–",
  "anya-e0903n:812_0": "Khandhavaggasaṃyuttapāḷi",
  "anya-e0903n:813_0": "Saṃgāyanassa pucchā vissajjanā",
  "anya-e0903n:814_0": "Nakulapitusutta",
  "anya-e0903n:815_0": "Pucchā –",
  "anya-e0903n:815_1": "tenāvuso bhagavatā jānatā…pe…",
  "anya-e0903n:815_2": "sammāsambuddhena khandhavaggasaṃyutte paṭhamaṃ nakulapitusuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:816_0": "Vissajjanā –",
  "anya-e0903n:816_1": "bhaggesu bhante susumāragire bhesakaḷāvane migadāye nakulapitaraṃ gahapatiṃ ārabbha bhāsitaṃ.",
  "anya-e0903n:816_2": "Nakulapitā bhante gahapati bhagavantaṃ “ahamasmi bhante jiṇṇo vuḍḍho mahallako addhagato vayoanuppatto āturakāyo abhikkhaṇātaṅko,",
  "anya-e0903n:816_3": "aniccadassāvī kho panāhaṃ bhante bhagavato manobhāvanīyānañca bhikkhūnaṃ,",
  "anya-e0903n:816_4": "ovadatu maṃ bhante bhagavā,",
  "anya-e0903n:816_5": "anusāsatu maṃ bhante bhagavā,",
  "anya-e0903n:816_6": "yaṃ mamassa dīgharattaṃ hitāya sukhāyā”ti.",
  "anya-e0903n:816_7": "Tasmiṃ bhante vatthusmiṃ “evametaṃ gahapati,",
  "anya-e0903n:816_8": "evametaṃ gahapati,",
  "anya-e0903n:816_9": "āturo hāyaṃ gahapati kāyo aṇḍabhūto pariyonaddho,",
  "anya-e0903n:816_10": "yo hi gahapati imaṃ kāyaṃ pariharanto muhuttampi ārogyaṃ paṭijāneyya,",
  "anya-e0903n:816_11": "kimaññatra bālyā.",
  "anya-e0903n:816_12": "Tasmātiha te gahapati evaṃ sikkhitabbaṃ ‘āturakāyassa me sato cittaṃ anāturaṃ bhavissatī’ti.",
  "anya-e0903n:816_13": "Evañhi te gahapati sikkhitabba”nti.",
  "anya-e0903n:816_14": "Evaṃ kho bhante bhagavatā bhāsitaṃ.",
  "anya-e0903n:817_0": "Tasmātiha te gahapati evaṃ sikkhitabbaṃ.",
  "anya-e0903n:818_0": "Pucchā – tañcāvuso bhagavatā saṃkhittena bhāsitaṃ vitthārena kena kathañca vibhattaṃ.",
  "anya-e0903n:819_0": "Vissajjanā –",
  "anya-e0903n:819_1": "taṃ kho bhante bhagavatā saṃkhittena desitaṃ “kathañca gahapati āturakāyo ceva hoti āturacitto ca.",
  "anya-e0903n:819_2": "Idha gahapati assutavā puthujjano ariyānaṃ adassāvī ariyadhammassa akovido ariyadhamme avinīto,",
  "anya-e0903n:819_3": "sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ,",
  "anya-e0903n:819_4": "attani vā rūpaṃ,",
  "anya-e0903n:819_5": "rūpasmiṃ vā attānaṃ,",
  "anya-e0903n:819_6": "“ahaṃ rūpaṃ mama rūpa”nti pariyuṭṭhaṭṭhāyī hoti.",
  "anya-e0903n:819_7": "Tassa “ahaṃ rūpaṃ mama rūpa”nti pariyuṭṭhaṭṭhāyino taṃ rūpaṃ vipariṇamati aññathā hoti.",
  "anya-e0903n:819_8": "Tassa rūpavipariṇāmaññathābhāvā uppajjanti sokaparidevadukkhadomanassupāyāsā”ti evamādinā bhante āyasmatā",
  "anya-e0903n:819_9": "sāriputtena dhammasenāpatinā vitthārena vibhattaṃ.",
  "anya-e0903n:820_0": "Aniccasutta",
  "anya-e0903n:821_0": "Pucchā –",
  "anya-e0903n:821_1": "tattheva āvuso dutiyavagge porāṇakehi dhammasaṃgāhaka mahātherehi paṭhamaṃ saṃgītaṃ aniccasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:822_0": "Vissajjanā –",
  "anya-e0903n:822_1": "sāvatthiyaṃ bhante sambahule bhikkhū ārabbha “rūpaṃ bhikkhaveaniccaṃ,",
  "anya-e0903n:822_2": "vedanā aniccā,",
  "anya-e0903n:822_3": "saññā aniccā,",
  "anya-e0903n:822_4": "saṅkhārā aniccā,",
  "anya-e0903n:822_5": "viññāṇaṃ aniccaṃ.",
  "anya-e0903n:822_6": "Evaṃ passaṃ bhikkhave sutavā ariyasāvako rūpasmimpi nibbindati,",
  "anya-e0903n:822_7": "vedanāyapi nibbindati,",
  "anya-e0903n:822_8": "saññāyapi nibbindati,",
  "anya-e0903n:822_9": "saṅkhāresupi nibbindati,",
  "anya-e0903n:822_10": "viññāṇasmimpi nibbindati,",
  "anya-e0903n:822_11": "nibbindaṃ virajjati,",
  "anya-e0903n:822_12": "virāgā vimuccati,",
  "anya-e0903n:822_13": "vimuttasmiṃ ‘vimutta’miti ñāṇaṃ hotī”ti.",
  "anya-e0903n:822_14": "Evaṃ kho bhante bhagavatā bhāsitaṃ.",
  "anya-e0903n:823_0": "Dukkhaanattasutta",
  "anya-e0903n:824_0": "Pucchā – dukkhaanattasuttāni panāvuso bhagavatā kattha kaṃ ārabbha kathañca bhāsitāni.",
  "anya-e0903n:825_0": "Vissajjanā –",
  "anya-e0903n:825_1": "sāvatthiyaṃyeva bhante sambahule bhikkhū ārabbha “rūpaṃ bhikkhave dukkhaṃ,",
  "anya-e0903n:825_2": "vedanā dukkhā,",
  "anya-e0903n:825_3": "saññā dukkhā,",
  "anya-e0903n:825_4": "saṅkhārā dukkhā,",
  "anya-e0903n:825_5": "viññāṇaṃ dukkhaṃ.",
  "anya-e0903n:825_6": "Rūpaṃ bhikkhave anattā,",
  "anya-e0903n:825_7": "vedanā anattā,",
  "anya-e0903n:825_8": "saññā anattā,",
  "anya-e0903n:825_9": "saṅkhārā anattā,",
  "anya-e0903n:825_10": "viññāṇaṃ anattā.",
  "anya-e0903n:825_11": "Evaṃ passaṃ bhikkhave sutavā ariyasāvako rūpasmimpi nibbindati,",
  "anya-e0903n:825_12": "vedanāyapi nibbindati,",
  "anya-e0903n:825_13": "saññāyapi nibbindati,",
  "anya-e0903n:825_14": "saṅkhāresupi nibbindati,",
  "anya-e0903n:825_15": "viññāṇasmimpi nibbindati,",
  "anya-e0903n:825_16": "nibbindaṃ virajjati,",
  "anya-e0903n:825_17": "virāgā vimuccati,",
  "anya-e0903n:825_18": "vimuttasmiṃ ‘vimutta’miti ñāṇaṃ hoti,",
  "anya-e0903n:825_19": "khīṇā jāti,",
  "anya-e0903n:825_20": "vusitaṃ brahmacariyaṃ,",
  "anya-e0903n:825_21": "kataṃ karaṇīyaṃ,",
  "anya-e0903n:825_22": "nāparaṃ itthattāyāti pajānātī”ti evaṃ kho bhante bhagavatā bhāsitāni.",
  "anya-e0903n:826_0": "Bhārasutta",
  "anya-e0903n:827_0": "Pucchā – bhārasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:828_0": "Vissajjanā –",
  "anya-e0903n:828_1": "sāvatthiyaṃyeva bhante sambahule bhikkhū ārabbha “bhārañca vo bhikkhave desessāmi bhārahārañca bhārādānañca bhāranikkhepanañca,",
  "anya-e0903n:828_2": "taṃ suṇātha.",
  "anya-e0903n:828_3": "Katamo ca bhikkhavebhāro,",
  "anya-e0903n:828_4": "‘pañcupādānakkhandhā’ tissa vacanīyaṃ.",
  "anya-e0903n:828_5": "Katame pañca,",
  "anya-e0903n:828_6": "rūpupādānakkhandho vedanupādānakkhandho saññupādānakkhandho saṅkhārupādānakkhandho viññāṇupādānakkhandho.",
  "anya-e0903n:828_7": "Ayaṃ vuccati bhikkhave bhāro”ti evamādinā bhagavatā bhāsitaṃ.",
  "anya-e0903n:829_0": "Bhārā have pañcakkhandhā, bhārahāro ca puggalo;",
  "anya-e0903n:830_0": "Bhārādānaṃ dukhaṃ loke, bhāranikkhepanaṃ sukhaṃ;",
  "anya-e0903n:831_0": "Nikkhipitvā garuṃ bhāraṃ, aññaṃ bhāraṃ anādiya;",
  "anya-e0903n:832_0": "Samūlaṃ taṇhamabbuyha, nicchāto parinibbuto.",
  "anya-e0903n:833_0": "Natumhākasutta",
  "anya-e0903n:834_0": "Pucchā – na tumhākasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:835_0": "Vissajjanā –",
  "anya-e0903n:835_1": "sāvatthiyaṃyeva bhante sambahule bhikkhu ārabbha “yaṃ bhikkhave natumhākaṃ taṃ pajahatha,",
  "anya-e0903n:835_2": "taṃ vo pahīnaṃ hitāya sukhāyabhavissatī”ti evamādinā bhagavatā bhāsitaṃ.",
  "anya-e0903n:836_0": "Anattalakkhaṇasutta",
  "anya-e0903n:837_0": "Pucchā – anattalakkhaṇasuttaṃ panāvuso bhagavatā kattha kaṃ ārabbha kathañca bhāsitaṃ.",
  "anya-e0903n:838_0": "Vissajjanā –",
  "anya-e0903n:838_1": "bārāṇasiyaṃ bhante isipatane migadāye pañcavaggiye bhikkhū ārabbha “rūpaṃ bhikkhave anattā,",
  "anya-e0903n:838_2": "rūpañca hidaṃ bhikkhave attā abhavissa,",
  "anya-e0903n:838_3": "nayidaṃ rūpaṃ ābādhāya saṃvatteyya,",
  "anya-e0903n:838_4": "labbhetha ca rūpe evaṃ me rūpaṃ hotu,",
  "anya-e0903n:838_5": "evaṃ me rūpaṃ mā ahosī”ti evamādinā bhagavatā bhāsitaṃ.",
  "anya-e0903n:839_0": "Yamakasutta",
  "anya-e0903n:840_0": "Pucchā –",
  "anya-e0903n:840_1": "theravagge panāvuso tatiyaṃ saṃgītaṃ yamakasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:841_0": "Vissajjanā –",
  "anya-e0903n:841_1": "sāvatthiyaṃ bhante āyasmantaṃ yamakattheraṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:841_2": "Āyasmato bhante yamakattherassa evarūpaṃ pāpakaṃ diṭṭhigataṃ uppannaṃ hoti “tathāhaṃ bhagavatā dhammaṃ desitaṃ ājānāmi,",
  "anya-e0903n:841_3": "yathā khīṇāsavo bhikkhu kāyassa bhedā ucchijjati vinassati,",
  "anya-e0903n:841_4": "na hoti paraṃmaraṇā”ti.",
  "anya-e0903n:841_5": "Tasmiṃ bhante vatthusmiṃ “taṃ kiṃ maññasi āvuso yamaka,",
  "anya-e0903n:841_6": "rūpaṃ niccaṃ vā aniccaṃ vā”ti evamādinā bhante āyasmatā sāriputtattherena dhammasenāpatinā bhāsitaṃ.",
  "anya-e0903n:842_0": "Pucchā –",
  "anya-e0903n:842_1": "kathañcāvuso tattha āyasmā sāriputtatthero dhammasenāpati āyasmato yamakattherassa paṭividdhasaccassa",
  "anya-e0903n:842_2": "diṭṭhisampannassa anuyogavattajhāpanavasena paṭipucchitvā uttari dhammadesanaṃ vitthārena desesi.",
  "anya-e0903n:843_0": "Vissajjanā –",
  "anya-e0903n:843_1": "taṃ kiṃ maññasi āvuso yamaka,",
  "anya-e0903n:843_2": "rūpaṃ ‘tathāgato’ti samanupassasīti.",
  "anya-e0903n:843_3": "‘No hetaṃ āvuso’. Vedanaṃ. Saññaṃ. Saṅkhāre.",
  "anya-e0903n:843_4": "Viññāṇaṃ ‘tathāgato’ti samanupassasīti.",
  "anya-e0903n:843_5": "‘No hetaṃ āvuso’ti evamādinā bhante āyasmā sāriputtatthero dhammasenāpati āyasmato yamakattherassa anuyogavattajhāpanavasena",
  "anya-e0903n:843_6": "paṭipucchitvā paṭipucchitvā uttari dhammadesanaṃ pavattesi.",
  "anya-e0903n:844_0": "Taṃ kiṃ maññasi āvuso yamaka, rūpaṃ, vedanaṃ, saññaṃ, saṅkhāre,",
  "anya-e0903n:844_1": "viññāṇaṃ ‘tathāgato’ti samanupassasi–",
  "anya-e0903n:845_0": "Vakkalisutta",
  "anya-e0903n:846_0": "Pucchā –",
  "anya-e0903n:846_1": "tenāvuso bhagavatā…pe…",
  "anya-e0903n:846_2": "sammāsambuddhena khandhavaggasaṃyutte theravagge pañcamaṃ vakkalisuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:847_0": "Vissajjanā –",
  "anya-e0903n:847_1": "rājagahe bhante āyasmantaṃ vakkaliṃ theraṃ ārabbha bhāsitaṃ.",
  "anya-e0903n:847_2": "Āyasmā bhante vakkalithero ābādhiko dukkhito bāḷhagilāno bhagavantaṃ etadavoca “cirapaṭikāhaṃ bhante bhagavantaṃ dassanāya upasaṅkamitukāmo,",
  "anya-e0903n:847_3": "natthi ca me kāyasmiṃ tāvatikā balamattā,",
  "anya-e0903n:847_4": "yāvatāhaṃ bhagavantaṃ dassanāya upasaṅkameyya”nti.",
  "anya-e0903n:847_5": "Tasmiṃ bhante vatthusmiṃ “alaṃ vakkali,",
  "anya-e0903n:847_6": "kiṃ te iminā pūtikāyena diṭṭhena,",
  "anya-e0903n:847_7": "yo kho vakkali dhammaṃ passati,",
  "anya-e0903n:847_8": "so maṃ passati,",
  "anya-e0903n:847_9": "yo maṃ passati,",
  "anya-e0903n:847_10": "so dhammaṃ passati.",
  "anya-e0903n:847_11": "Dhammañhi vakkali passanto maṃ passati,",
  "anya-e0903n:847_12": "maṃ passanto dhammaṃ passati.",
  "anya-e0903n:847_13": "Taṃ kiṃ maññasi vakkali,",
  "anya-e0903n:847_14": "rūpaṃ niccaṃ vā aniccaṃ vā”ti evamādinā bhante bhagavatā bhāsitaṃ.",
  "anya-e0903n:848_0": "“Ahaṃ vakkali, kiṃ te iminā pūtikāyena diṭṭhena” –",
  "anya-e0903n:849_0": "“Taṃ kiṃ maññasi vakkali, rūpaṃ niccaṃ vā aniccaṃ vā” –",
  "anya-e0903n:850_0": "Aniccaṃ bhante.",
  "anya-e0903n:851_0": "“Yaṃ panāniccaṃ, dukkhaṃ vā taṃ sukhaṃ vā”–",
  "anya-e0903n:852_0": "Dukkhaṃ bhante.",
  "anya-e0903n:853_0": "Yaṃ panāniccaṃ dukkhaṃ vipariṇāmadhammaṃ,",
  "anya-e0903n:853_1": "kallaṃ nu taṃ samanupassituṃ “etaṃ mama,",
  "anya-e0903n:853_2": "esohamasmi,",
  "anya-e0903n:853_3": "eso me attā”–",
  "anya-e0903n:854_0": "Pucchā –",
  "anya-e0903n:854_1": "kathañcāvuso punapi bhagavā bhikkhū pesetvā āyasmato vakkalittherassa paggahavacanaṃ ārocāpesi.",
  "anya-e0903n:854_2": "Sopi kathaṃ attano pavattiṃ bhagavato paccārocāpesi.",
  "anya-e0903n:854_3": "Kathañcassa abhisamparāyo ahosi.",
  "anya-e0903n:855_0": "Vissajjanā –",
  "anya-e0903n:855_1": "suṇāvuso tvaṃ vakkali bhagavato vacanaṃ dvinnañca devatānaṃ,",
  "anya-e0903n:855_2": "imaṃ āvuso rattiṃ dve devatāyo abhikkantāya rattiyā abhikkantavaṇṇā kevalakappaṃ gijjhakūṭaṃ obhāsetvā yena",
  "anya-e0903n:856_0": "Bhagavā tenupasaṅkamiṃsu,",
  "anya-e0903n:856_1": "upasaṅkamitvā bhagavantaṃ abhivādetvā ekamantaṃ aṭṭhaṃsu,",
  "anya-e0903n:856_2": "ekamantaṃ ṭhitā kho āvuso ekā devatā bhagavantaṃ etadavoca ‘vakkali bhante bhikkhu vimokkhāya cetetī’ti.",
  "anya-e0903n:856_3": "Aparā devatā bhagavantaṃ etadavoca ‘so hi nūna bhante suvimutto vimuccissatī’ti.",
  "anya-e0903n:856_4": "Bhagavā ca taṃ āvuso vakkali evamāha ‘mā bhāyi vakkali,",
  "anya-e0903n:856_5": "mā bhāyi vakkali,",
  "anya-e0903n:856_6": "apāpakaṃ te maraṇaṃ bhavissati,",
  "anya-e0903n:856_7": "apāpikā kālakiriyā’ti.",
  "anya-e0903n:856_8": "Evaṃ kho bhante bhagavā punapi bhikkhū pesetvā āyasmato vakkalittherassa paggahavacanaṃ ārocāpesi.",
  "anya-e0903n:856_9": "Sopi bhante āyasmā tenahāvuso mama vacanena bhagavato pāde sirasā vandatha “vakkali bhante bhikkhu ābādhiko dukkhito bāḷhagilāno,",
  "anya-e0903n:856_10": "so bhagavato pāde sirasā vandatī”ti,",
  "anya-e0903n:856_11": "evañca vadetha “rūpaṃ aniccaṃ,",
  "anya-e0903n:856_12": "tāhaṃ bhante na kaṅkhāmi,",
  "anya-e0903n:856_13": "yadaniccaṃ taṃ dukkhanti navicikicchāmi,",
  "anya-e0903n:856_14": "yadaniccaṃ dukkhaṃ vipariṇāmadhammaṃ,",
  "anya-e0903n:856_15": "natthi me tattha chando vā rāgo vā pemaṃvāti na vicikicchāmī”ti evamādinā bhagavato attano pavattiṃ paccārocāpesi.",
  "anya-e0903n:856_16": "So hi bhante āyasmā acirapakkantesu tesu bhikkhūsu satthaṃ āharitvā vedanaṃ vikkhambhetvā mūlakammaṭṭhānaṃ",
  "anya-e0903n:856_17": "ādāya sampajāno arahattaṃ sacchikatvā kālamakāsi.",
  "anya-e0903n:856_18": "Evaṃ kho bhante tassa āyasmato abhisamparāyo ahosi.",
  "anya-e0903n:857_0": "Assajisutta",
  "anya-e0903n:858_0": "Pucchā – assajisuttaṃ panāvuso bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:859_0": "Vissajjanā –",
  "anya-e0903n:859_1": "rājagahe bhante āyasmantaṃ assajiṃ ārabbha bhāsitaṃ.",
  "anya-e0903n:859_2": "Āyasmā bhante assaji ābādhiko dukkhito bāḷhagilāno bhagavantaṃ etadavoca “pubbe khvāhaṃ bhante gelaññe",
  "anya-e0903n:859_3": "passambhetvā passambhetvā kāyasaṅkhāre viharāmi,",
  "anya-e0903n:859_4": "sohaṃ samādhiṃ nappaṭilabhāmi.",
  "anya-e0903n:859_5": "Tassa mayhaṃ bhante taṃ samādhiṃ appaṭilabhato evaṃ hoti no cassāhaṃ parihāyāmī”ti.",
  "anya-e0903n:859_6": "Tasmiṃ bhante vatthusmiṃ “ye te assaji samaṇabrāhmaṇā samādhisārakā samādhisāmaññā,",
  "anya-e0903n:859_7": "tesaṃ taṃ samādhiṃ appaṭilabhataṃ evaṃ hoti ‘no cassu mayaṃ parihāyāmā’ti.",
  "anya-e0903n:859_8": "Taṃ kiṃ maññasi assaji,",
  "anya-e0903n:859_9": "rūpaṃ niccaṃ vā aniccaṃ vā”ti evamādinā bhante bhagavatā bhāsitaṃ.",
  "anya-e0903n:860_0": "Khemakasutta",
  "anya-e0903n:861_0": "Pucchā – khemakasuttaṃ panāvuso kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:862_0": "Vissajjanā –",
  "anya-e0903n:862_1": "kosambiyaṃ bhante sambahule there bhikkhū ārabbha āyasmatā khemakattherena bhāsitaṃ.",
  "anya-e0903n:862_2": "Sambahulā bhante therā bhikkhū āyasmantaṃ dāsakaṃ pesetvā catukkhattuṃ āyasmantaṃ khemakaṃ ābādhikaṃ",
  "anya-e0903n:862_3": "dukkhitaṃ bāḷhagilānaṃ gelaññakāraṇañca dhammañca pucchiṃsu,",
  "anya-e0903n:862_4": "tasmiṃ bhante vatthusmiṃ “pañcime āvuso upādānakkhandhā vuttā bhagavatā.",
  "anya-e0903n:862_5": "Seyyathidaṃ,",
  "anya-e0903n:862_6": "rūpupādānakkhandho vedanupādānakkhandho saññupādānakkhandho saṅkhārupādānakkhandho viññāṇupādānakkhandho,",
  "anya-e0903n:862_7": "imesu khvāhaṃ āvuso pañcasu upādānakkhandhesu na kiñci attaṃ vā attaniyaṃ vā samanupassāmī”ti evamādinā bhante āyasmatā khemakattherena bhāsitaṃ.",
  "anya-e0903n:863_0": "Pucchā –",
  "anya-e0903n:863_1": "kathañcāvuso tattha āyasmā khemako uttari dhammadesanaṃ pavaḍḍhetvā vitthārena therānaṃ bhikkhūnaṃ desesi.",
  "anya-e0903n:863_2": "Kīdiso ca nesaṃ dhammadesakadhammappaṭiggāhakānaṃ dhammadesanāya ānisaṃso adhigato.",
  "anya-e0903n:864_0": "Vissajjanā –",
  "anya-e0903n:864_1": "catutthe bhante vāre āyasmā khemako “alaṃ āvuso dāsaka kiṃ imāya sandhāvanikāya,",
  "anya-e0903n:864_2": "āharāvuso daṇḍaṃ,",
  "anya-e0903n:864_3": "ahameva therānaṃ santikaṃ gamissāmī”ti daṇḍamolubbha āyasmā khemako yena therā bhikkhū tenupasaṅkami,",
  "anya-e0903n:864_4": "upasaṅkamitvā therehi bhikkhūhi pucchito “nakhvāhaṃ āvuso rūpaṃ asmīti vadāmi,",
  "anya-e0903n:864_5": "napi aññatra rūpā asmīti vadāmi.",
  "anya-e0903n:864_6": "Na khvāhaṃ āvuso vedanaṃ asmīti vadāmi,",
  "anya-e0903n:864_7": "napi aññatra vedanā asmīti vadāmī”ti evamādinā bhante āyasmā khemako uttaripi dhammadesanaṃ pavaḍḍhetvā vitthārena desesi.",
  "anya-e0903n:864_8": "Imasmiñca pana bhante veyyākaraṇasmiṃ bhaññamāne saṭṭhimattānaṃ therānaṃ bhikkhūnaṃ anupādāya āsavehi cittāni vimucciṃsu āyasmatoca khemakassa.",
  "anya-e0903n:864_9": "Evaṃ kho bhante tesaṃ therānaṃ dhammadesakadhammappaṭiggāhakānaṃ dhammābhisamayo ahosi.",
  "anya-e0903n:865_0": "Channasutta",
  "anya-e0903n:866_0": "Pucchā – channasuttaṃ panāvuso kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:867_0": "Vissajjanā –",
  "anya-e0903n:867_1": "kosambiyaṃ bhante āyasmantaṃ channattheraṃ ārabbha bhāsitaṃ.",
  "anya-e0903n:867_2": "Āyasmā bhante channatthero āyasmantaṃ ānandaṃ etadavoca “ovadatu maṃ āyasmā ānando,",
  "anya-e0903n:867_3": "anusāsatu maṃ āyasmā ānando,",
  "anya-e0903n:867_4": "karotu me āyasmā ānando dhammiṃ kathaṃ,",
  "anya-e0903n:867_5": "yathāhaṃ dhammaṃ passeyya”nti.",
  "anya-e0903n:867_6": "Tasmiṃ bhante vatthusmiṃ “sammukhā me taṃ āvuso channa bhagavato sutaṃ,",
  "anya-e0903n:867_7": "sammukhā paṭiggahitaṃ kaccānagottaṃ bhikkhuṃ ovadantassa,",
  "anya-e0903n:867_8": "dvayanissito khvāyaṃ kaccāna loko yebhuyyena atthitañceva natthitañca,",
  "anya-e0903n:867_9": "lokasamudayaṃ kho kaccāna yathābhūtaṃ sammappaññāya passato yā loke natthitā,",
  "anya-e0903n:867_10": "sā na hotī”ti evamādinā bhante āyasmatā ānandattherena dhammabhaṇḍāgārikena bhāsitaṃ.",
  "anya-e0903n:868_0": "Ovadatu maṃ āyasmā ānando, anusāsatu maṃ āyasmā ānando.",
  "anya-e0903n:869_0": "Pupphasutta",
  "anya-e0903n:870_0": "Pucchā –",
  "anya-e0903n:870_1": "tenāvuso…pe…",
  "anya-e0903n:870_2": "sammāsambuddhena khandhavaggasaṃyutte pupphavagge pupphasuttaṃ kattha kaṃ ārabbha kathañca bhāsitaṃ.",
  "anya-e0903n:871_0": "Vissajjanā –",
  "anya-e0903n:871_1": "sāvatthiyaṃ bhante sambahule bhikkhū ārabbha “nāhaṃ bhikkhave lokena vivadāmi,",
  "anya-e0903n:871_2": "lokova mayā vivadati,",
  "anya-e0903n:871_3": "na bhikkhave dhammavādī kenaci lokasmiṃ vivadati,",
  "anya-e0903n:871_4": "yaṃ bhikkhave natthi sammataṃ loke paṇḍitānaṃ,",
  "anya-e0903n:871_5": "ahampitaṃ “natthī”ti vadāmi,",
  "anya-e0903n:871_6": "yaṃ bhikkhave atthisammataṃ loke paṇḍitānaṃ,",
  "anya-e0903n:871_7": "ahampitaṃ “atthī”ti vadāmī”ti evamādinā bhagavatā bhāsitaṃ.",
  "anya-e0903n:872_0": "Nāhaṃ bhikkhave lokena vivadāmi.",
  "anya-e0903n:873_0": "Na bhikkhave dhammavādī kenaci lokasmiṃ vivadati.",
  "anya-e0903n:874_0": "Pheṇapiṇḍūpamasutta",
  "anya-e0903n:875_0": "Pucchā – tattheva āvuso pheṇapiṇḍūpamasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:876_0": "Vissajjanā –",
  "anya-e0903n:876_1": "ayujjhāyaṃ bhante gaṅgāya nadiyā tīre sambahule bhikkhū ārabbha “seyyathāpi bhikkhave ayaṃ gaṅgā nadī mahantaṃ pheṇapiṇḍaṃ āvaheyya,",
  "anya-e0903n:876_2": "tamenaṃ cakkhumā puriso passeyya nijjhāyeyya yoniso upaparikkheyya,",
  "anya-e0903n:876_3": "tassa taṃ passato nijjhāyato yoniso upaparikkhato rittakaññeva khāyeyya,",
  "anya-e0903n:876_4": "tucchakaññeva khāyeyya,",
  "anya-e0903n:876_5": "asārakaññeva khāyeyya,",
  "anya-e0903n:876_6": "kiṃ siyā bhikkhave pheṇapiṇḍe sāro.",
  "anya-e0903n:876_7": "Evameva kho bhikkhave yaṃ kiñci rūpaṃ atītānāgatapaccuppannaṃ ajjhattaṃvā bahiddhā vā oḷārikaṃ vā sukhumaṃ",
  "anya-e0903n:876_8": "vā hīnaṃ vā paṇītaṃ vā yaṃ dūre santike vā,",
  "anya-e0903n:876_9": "taṃ bhikkhu passati nijjhāyati yoniso upaparikkhati,",
  "anya-e0903n:876_10": "tassa taṃ passato nijjhāyato yoniso upaparikkhato rittakaññeva khāyati,",
  "anya-e0903n:876_11": "tucchakaññeva khāyati,",
  "anya-e0903n:876_12": "asārakaññeva khāyati,",
  "anya-e0903n:876_13": "kiñhi siyā bhikkhave rūpe sāro”ti evamādinā bhagavatā bhāsitaṃ.",
  "anya-e0903n:877_0": "Pheṇapiṇḍūpamaṃ rūpaṃ, vedanā pubbuḷupamā;",
  "anya-e0903n:878_0": "Marīcikūpamā saññā, saṅkhārā kadalūpamā;",
  "anya-e0903n:879_0": "Māyūpamañca viññāṇaṃ, desitādiccabandhunā;",
  "anya-e0903n:880_0": "Yathā yathā nijjhāyati, yoniso upaparikkhati;",
  "anya-e0903n:881_0": "Rittakaṃ tucchakaṃ hoti, yo naṃ passati yoniso.",
  "anya-e0903n:882_0": "Imañca kāyaṃ ārabbha, bhūripaññena desitaṃ;",
  "anya-e0903n:883_0": "Pahānaṃ tiṇṇaṃ dhammānaṃ, rūpaṃ passatha chaḍḍitaṃ.",
  "anya-e0903n:884_0": "Āyu usmāca viññāṇaṃ, yadā kāyaṃ jahantimaṃ;",
  "anya-e0903n:885_0": "Apaviddho tadā seti, parabhattaṃ acetanaṃ.",
  "anya-e0903n:886_0": "Etādisāyaṃ santāno, māyāyaṃ bālalāpinī;",
  "anya-e0903n:887_0": "Vadhako esa akkhāto, sāro ettha na vijjati.",
  "anya-e0903n:888_0": "Evaṃ khandhe avekkheyya, bhikkhu āraddhavīriyo;",
  "anya-e0903n:889_0": "Divā vā yadi vā rattiṃ, sampajāno paṭissato.",
  "anya-e0903n:890_0": "Jaheyya sabbasaṃyogaṃ, kareyya saraṇattano;",
  "anya-e0903n:891_0": "Careyyādittasīsova, patthayaṃ accutaṃ padaṃ.",
  "anya-e0903n:892_0": "Dutiyadhammakatikasutta",
  "anya-e0903n:893_0": "Pucchā –",
  "anya-e0903n:893_1": "tattheva āvuso dhammakathikavagge dutiyadhammakathikasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:894_0": "Vissajjanā –",
  "anya-e0903n:894_1": "sāvatthiyaṃ bhante aññataraṃ bhikkhuṃ ārabbha bhāsitaṃ.",
  "anya-e0903n:894_2": "Aññatamo bhante bhikkhu bhagavantaṃ etadavoca “dhammakathiko dhammakathikoti bhante vuccati,",
  "anya-e0903n:894_3": "kittāvatā nu kho bhante dhammakathiko hoti,",
  "anya-e0903n:894_4": "kittāvatā dhammānudhammappaṭipanno hoti,",
  "anya-e0903n:894_5": "kittāvatā diṭṭhadhammanibbānappatto hotī”ti.",
  "anya-e0903n:894_6": "Tasmiṃ bhante vatthusmiṃ “rūpassa ce bhikkhu nibbidāya virāgāya nirodhāya dhammaṃ deseti,",
  "anya-e0903n:894_7": "‘dhammakathiko bhikkhū’ti alaṃ vacanāyā”ti evamādinā bhagavatā bhāsitaṃ.",
  "anya-e0903n:895_0": "Sīlavantasutta, sutavantasutta",
  "anya-e0903n:896_0": "Pucchā –",
  "anya-e0903n:896_1": "tattheva āvuso porāṇakehi dhammasaṃgāhakamahātherehi saṃgītaṃ sīlavantasuttañca sutavantasuttañca kattha",
  "anya-e0903n:896_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:897_0": "Vissajjanā –",
  "anya-e0903n:897_1": "bārāṇasiyaṃ bhante āyasmantaṃ mahākoṭṭhikaṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:897_2": "Āyasmā bhante mahākoṭṭhiko sāyanhasamayaṃ paṭisallānā vuṭṭhito yenāyasmā sāriputto tenupasaṅkami,",
  "anya-e0903n:897_3": "upasaṅkamitvā āyasmantaṃ sāriputtaṃ etadavoca “sīlavatāvuso sāriputta bhikkhunā katame dhammā yoniso manasikātabbā.",
  "anya-e0903n:897_4": "Sutāvatāvuso sāriputta bhikkhunā katame dhammā yoniso manasikātabbā”ti.",
  "anya-e0903n:897_5": "Tasmiṃ bhante vatthusmiṃ “sīlavatāvuso koṭṭhika bhikkhunā,",
  "anya-e0903n:897_6": "sutāvatāvuso koṭṭhika bhikkhunā pañcupādānakkhandhā aniccato dukkhato rogato gaṇḍato sallato aghato ābādhato",
  "anya-e0903n:897_7": "parato palokato suññato anattato yoniso manasikātabbā”ti evamādinā āyasmatā sāriputtattherena dhammasenāpatinā bhāsitaṃ.",
  "anya-e0903n:898_0": "Rādhasaṃyutta",
  "anya-e0903n:899_0": "Sattasutta",
  "anya-e0903n:900_0": "Pucchā –",
  "anya-e0903n:900_1": "rādhasaṃyutte panāvuso dutiyaṃ sattasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:901_0": "Vissajjanā –",
  "anya-e0903n:901_1": "sāvatthiyaṃ bhante āyasmantaṃ rādhattheraṃ ārabbha bhāsitaṃ.",
  "anya-e0903n:901_2": "Āyasmā bhante rādhatthero bhagavantaṃ etadavoca “satto sattoti bhante vuccati,",
  "anya-e0903n:901_3": "kittāvatā nu kho bhante sattoti vuccatī”ti.",
  "anya-e0903n:901_4": "Tasmiṃ bhante vatthusmiṃ “rūpe kho rādha yo chando yo rāgo yā nandī yā taṇhā,",
  "anya-e0903n:901_5": "tatra satto tatra visatto,",
  "anya-e0903n:901_6": "tasmā sattoti vuccatī”ti evamādinā bhagavatā bhāsitaṃ.",
  "anya-e0903n:902_0": "Diṭṭhisaṃyutta",
  "anya-e0903n:903_0": "Soattāsutta",
  "anya-e0903n:904_0": "Pucchā –",
  "anya-e0903n:904_1": "diṭṭhisaṃyutte panāvuso tatiyaṃ saṃgītaṃ soattā suttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:905_0": "Vissajjanā –",
  "anya-e0903n:905_1": "sāvatthiyaṃ bhante sambahule bhikkhū ārabbha “kismiṃ nu kho bhikkhave sati kiṃ upādāya kiṃ abhinivissa",
  "anya-e0903n:905_2": "evaṃ diṭṭhi uppajjati so attā so loko so pecca bhavissāmi nicco dhuvo sassato avipariṇāmadhammo”ti evamādinā",
  "anya-e0903n:905_3": "bhante bhagavatā bhāsitaṃ.",
  "anya-e0903n:906_0": "Natthidinnasutta",
  "anya-e0903n:907_0": "Pucchā – tattheva āvuso pañcamaṃ natthidinnasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:908_0": "Vissajjanā –",
  "anya-e0903n:908_1": "sāvatthiyaṃyeva bhante sambahule bhikkhū ārabbha “kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati natthi dinnaṃ,",
  "anya-e0903n:908_2": "natthi yiṭṭhaṃ,",
  "anya-e0903n:908_3": "natthi hutaṃ,",
  "anya-e0903n:908_4": "natthi sukatadukkaṭānaṃ kammānaṃ phalaṃ vipāko”ti evamādinā bhagavatā bhāsitaṃ.",
  "anya-e0903n:909_0": "Okkantasaṃyutta",
  "anya-e0903n:910_0": "Cakkhusutta",
  "anya-e0903n:911_0": "Pucchā –",
  "anya-e0903n:911_1": "okkantasaṃyutte panāvuso paṭhamaṃ cakkhusuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:912_0": "Vissajjanā –",
  "anya-e0903n:912_1": "sāvatthiyaṃ bhante sambahule bhikkhū ārabbha “cakkhuṃ bhikkhave aniccaṃ vipariṇāmi aññathābhāvi. Sotaṃ. Ghānaṃ. Jivhaṃ. Kāyo.",
  "anya-e0903n:912_2": "Mano anicco vipariṇāmī aññathābhāvī”ti evamādinā bhagavatā bhāsitaṃ.",
  "anya-e0903n:913_0": "Sāriputtasaṃyutta",
  "anya-e0903n:914_0": "Sucimukhīsutta",
  "anya-e0903n:915_0": "Pucchā –",
  "anya-e0903n:915_1": "sāriputtasaṃyutte panāvuso dasamaṃ sucimukhīsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:916_0": "Vissajjanā –",
  "anya-e0903n:916_1": "rājagahe bhante sucimukhiṃ paribbājikaṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:916_2": "Sucimukhī bhante paribbājikā āyasmantaṃ sāriputtaṃ etadavoca “kiṃ nu kho samaṇa adhomukho bhuñjasī”ti.",
  "anya-e0903n:916_3": "Tasmiṃ bhante vatthusmiṃ “na khvāhaṃ bhagini adhomukho bhuñjāmī”ti evamādinā paṭikkhipitvā “ye hi keci",
  "anya-e0903n:916_4": "bhagini samaṇabrāhmaṇā vatthuvijjā tiracchānavijjāya micchājīvena jīvikaṃ kappenti,",
  "anya-e0903n:916_5": "ime vuccanti bhagini samaṇabrāhmaṇā adhomukhā bhuñjantī”ti evamādinā āyasmatā sāriputtattherena dhammasenāpatinā bhāsitaṃ.",
  "anya-e0903n:917_0": "Kiṃ nu kho samaṇa adho mukho bhuñjasi.",
  "anya-e0903n:918_0": "Na khvāhaṃ bhagini adhomukho bhuñjāmi.",
  "anya-e0903n:919_0": "Tena hi samaṇa ubbhamukho bhuñjasi.",
  "anya-e0903n:920_0": "Na khvāhaṃ bhagini ubbhamukho bhuñjāmi.",
  "anya-e0903n:921_0": "Saḷāyatanavaggasaṃyuttapāḷi",
  "anya-e0903n:922_0": "Ajjhattāniccasutta, bāhirasutta",
  "anya-e0903n:923_0": "Pucchā –",
  "anya-e0903n:923_1": "tenāvuso bhagavatā…pe…",
  "anya-e0903n:923_2": "sammāsambuddhena saḷāyatanavaggasaṃyutte paṭhamaṃ ajjhattāniccasuttañca catutthaṃ bāhirāniccasuttañca kattha kaṃ ārabbha kathañca bhāsitaṃ.",
  "anya-e0903n:924_0": "Vissajjanā –",
  "anya-e0903n:924_1": "sāvatthiyaṃ bhante sambahule bhikkhū ārabbha “cakkhuṃ bhikkhave aniccaṃ,",
  "anya-e0903n:924_2": "yadaniccaṃ taṃ dukkhaṃ,",
  "anya-e0903n:924_3": "yaṃ dukkhaṃ tadanattā,",
  "anya-e0903n:924_4": "yadanattā taṃ ‘netaṃ mama,",
  "anya-e0903n:924_5": "nesohamasmi,",
  "anya-e0903n:924_6": "na meso attā’ti evametaṃ yathābhūtaṃ sammappaññāya daṭṭhabba”nti evamādināca.",
  "anya-e0903n:924_7": "“Rūpā bhikkhave aniccā.",
  "anya-e0903n:924_8": "Yadaniccaṃ taṃ dukkhaṃ,",
  "anya-e0903n:924_9": "yaṃ dukkhaṃ tadanattā,",
  "anya-e0903n:924_10": "yadanattā taṃ netaṃ mama,",
  "anya-e0903n:924_11": "nesohamasmi,",
  "anya-e0903n:924_12": "na meso attā”ti ca evamādinā bhagavatā bhāsitaṃ.",
  "anya-e0903n:925_0": "Sabbavagga",
  "anya-e0903n:926_0": "Ādittasutta",
  "anya-e0903n:927_0": "Pucchā – tatthāvuso sabbavagge chaṭṭhaṃ ādittasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:928_0": "Vissajjanā –",
  "anya-e0903n:928_1": "gayāyaṃ bhante gayāsīse purāṇajaṭilaṃ bhikkhusahassaṃ ārabbha “sabbaṃ bhikkhave ādittaṃ,",
  "anya-e0903n:928_2": "kiñca bhikkhave sabbaṃ ādittaṃ.",
  "anya-e0903n:928_3": "Cakkhu bhikkhave ādittaṃ,",
  "anya-e0903n:928_4": "rūpā ādittā,",
  "anya-e0903n:928_5": "cakkhuviññāṇaṃ ādittaṃ,",
  "anya-e0903n:928_6": "cakkhusamphasso āditto,",
  "anya-e0903n:928_7": "yampidaṃ cakkhusamphassapaccayā uppajjati,",
  "anya-e0903n:928_8": "vedayitaṃ sukhaṃ vā dukkhaṃ vā adukkhamasukhaṃvā,",
  "anya-e0903n:928_9": "tampi ādittaṃ.",
  "anya-e0903n:928_10": "Kena ādittaṃ.",
  "anya-e0903n:928_11": "Rāgagginā dosagginā mohagginā ādittaṃ,",
  "anya-e0903n:928_12": "jātiyā jarāya maraṇena sokehi paridevehi dukkhehi domanassehi upāyāsehi ādittanti vadāmī”ti evamādinā bhagavatā bhāsitaṃ.",
  "anya-e0903n:929_0": "Migajālavagga",
  "anya-e0903n:930_0": "Paṭhama migajālasutta",
  "anya-e0903n:931_0": "Pucchā –",
  "anya-e0903n:931_1": "migajālavagge āvuso paṭhamamigajālasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:932_0": "Vissajjanā –",
  "anya-e0903n:932_1": "sāvatthiyaṃ bhante āyasmantaṃ migajālattheraṃ ārabbha bhāsitaṃ.",
  "anya-e0903n:932_2": "Āyasmā bhante migajālatthero bhagavantaṃ etadavoca “ekavihārī ekavihārīti bhante vuccati,",
  "anya-e0903n:932_3": "kittāvatānukho bhante ekavihārī hoti,",
  "anya-e0903n:932_4": "kittāvatāca pana sadutiyavihārī hotī”ti.",
  "anya-e0903n:932_5": "Tasmiṃ bhante vatthusmiṃ “santi kho migajāla cakkhuviññeyā rūpā iṭṭhā kantā manāpā piyarūpā kāmūpasaṃhitā rajanīyā,",
  "anya-e0903n:932_6": "tañce bhikkhu abhinandati abhivadati ajjhosāya tiṭṭhati,",
  "anya-e0903n:932_7": "tassa taṃ abhinandato abhivadato ajjhosāya tiṭṭhato uppajjati nandī,",
  "anya-e0903n:932_8": "nandiyā sati sārāgo hoti,",
  "anya-e0903n:932_9": "sārāge sati saṃyogo hoti,",
  "anya-e0903n:932_10": "nandisaṃyojanasaṃyutto kho migajāla bhikkhu sadutiyavihārīti vuccatī”ti evamādinā bhagavatā bhāsitaṃ.",
  "anya-e0903n:933_0": "Paṭhama chaphassāyatanasutta",
  "anya-e0903n:934_0": "Pucchā –",
  "anya-e0903n:934_1": "tattheva navamaṃ saṃgītaṃ paṭhamachaphassāyatanasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:935_0": "Vissajjanā –",
  "anya-e0903n:935_1": "rājagahe bhante sambahule bhikkhū ārabbha “yo hi koci vikkhave bhikkhu channaṃ phassāyatanānaṃ samudayañca",
  "anya-e0903n:935_2": "atthaṅgamañca assādañca ādīnavañca nissaraṇañca yathābhūtaṃ nappajānāti,",
  "anya-e0903n:935_3": "avusitaṃ tena brahmacariyaṃ,",
  "anya-e0903n:935_4": "ārakā so imasmā dhammavinayā”ti evamādinā bhagavatā bhāsitaṃ.",
  "anya-e0903n:936_0": "Ahaṃ hi bhante channaṃ phassāyatanānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānāmi.",
  "anya-e0903n:937_0": "Cakkhuṃ etaṃ mama, esohamasmi, eso me attāti samanupassasi.",
  "anya-e0903n:938_0": "No hetaṃ bhante.",
  "anya-e0903n:939_0": "Ettha ca te bhikkhu cakkhu netaṃ mama,",
  "anya-e0903n:939_1": "nesohamasmi,",
  "anya-e0903n:939_2": "na meso attāti evametaṃ yathābhūtaṃ sammappaññāya sudiṭṭhaṃ bhavissati,",
  "anya-e0903n:939_3": "esevanto dukkhassa.",
  "anya-e0903n:940_0": "Gilānavagga",
  "anya-e0903n:941_0": "Paṭhama gilānasutta",
  "anya-e0903n:942_0": "Pucchā –",
  "anya-e0903n:942_1": "gilānavagge panāvuso paṭhamaṃ gilānasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:943_0": "Vissajjanā –",
  "anya-e0903n:943_1": "sāvatthiyaṃ bhante aññataraṃ navaṃ bhikkhuṃ gilānaṃ ābādhitaṃ dukkhitaṃ bāḷhagilānaṃ ārabbha bhāsitaṃ.",
  "anya-e0903n:943_2": "Aññataro bhante bhikkhu gilāno ābādhiko dukkhito bāḷhagilāno bhagavantaṃ etadavoca “nakhvāhaṃ bhante",
  "anya-e0903n:943_3": "sīlavisuddhatthaṃ bhagavatā dhammaṃ desitaṃ ājānāmī”ti.",
  "anya-e0903n:943_4": "Tasmiṃ bhante vatthusmiṃ taṃ bhikkhuṃ paṭipucchitvā tassa ca vacanaṃ sādhukāraṃ datvā “rāgavirāgattho hi bhikkhu mayā dhammo desito,",
  "anya-e0903n:943_5": "taṃ kiṃ maññasi bhikkhu,",
  "anya-e0903n:943_6": "cakkhu niccaṃ vā aniccaṃ vāti.",
  "anya-e0903n:943_7": "Aniccaṃ bhante.",
  "anya-e0903n:943_8": "Yaṃ panāniccaṃ dukkhaṃ vā taṃ sukhaṃ vāti,",
  "anya-e0903n:943_9": "dukkhaṃ bhante”ti evamādinā bhagavatā bhāsitaṃ.",
  "anya-e0903n:944_0": "Na me bhante khamanīyaṃ.",
  "anya-e0903n:945_0": "Sādhu kho tvaṃ bhikkhu rāgavirāgatthaṃ mayā dhammaṃ desitaṃ ājānāsi,",
  "anya-e0903n:946_0": "Channavagga",
  "anya-e0903n:947_0": "Puṇṇasutta",
  "anya-e0903n:948_0": "Pucchā –",
  "anya-e0903n:948_1": "channavagge panāvuso pañcamaṃ saṃgītaṃ puṇṇasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:949_0": "Vissajjanā –",
  "anya-e0903n:949_1": "sāvatthiyaṃ bhante āyasmantaṃ puṇṇattheraṃ ārabbha bhāsitaṃ,",
  "anya-e0903n:949_2": "āyasmā bhante puṇṇatthero bhagavantaṃ etadavoca “sādhu me bhante bhagavā saṃkhittena dhammaṃ desetu,",
  "anya-e0903n:949_3": "yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya”nti.",
  "anya-e0903n:949_4": "Tasmiṃ vatthusmiṃ “santi kho puṇṇa cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā,",
  "anya-e0903n:949_5": "tañce bhikkhu abhinandati abhivadati ajjhosāya tiṭṭhati,",
  "anya-e0903n:949_6": "tassa taṃ abhinandato abhivadato ajjhosāya tiṭṭhato uppajjati nandī,",
  "anya-e0903n:949_7": "nandī samudayo dukkhasamudayo puṇṇāti vadāmī”ti evamādinā bhante bhagavatā bhāsitaṃ.",
  "anya-e0903n:950_0": "Pucchā –",
  "anya-e0903n:950_1": "evañcāvuso bhagavā āyasmato puṇṇattherassa saṃkhittena ovādaṃ datvā kathañca naṃ paṭipucchi,",
  "anya-e0903n:950_2": "kathañca so bhagavato ārocesi,",
  "anya-e0903n:950_3": "kathañcassāyasmato puṇṇattherassa abhisamparāyo ahosi.",
  "anya-e0903n:951_0": "Vissajjanā –",
  "anya-e0903n:951_1": "evaṃ kho bhante bhagavā āyasmato puṇṇattherassa saṃkhittena ovādaṃ datvā “iminā tvaṃ puṇṇa mayā saṃkhittena",
  "anya-e0903n:951_2": "ovādena ovadito katamasmiṃ janapade viharissasī”ti taṃ āyasmantaṃ puṇṇattheraṃ paṭipucchi.",
  "anya-e0903n:951_3": "So ca bhante āyasmā “atthi bhante sunāparanto nāma janapado,",
  "anya-e0903n:951_4": "tatthāhaṃ viharissāmī”ti evamādinā bhagavato ārocesi.",
  "anya-e0903n:951_5": "So hi bhante āyasmā sunāparante janapade vasitvā teneva antaravassena tisso vijjā sacchākāsi.",
  "anya-e0903n:951_6": "Teneva antaravassena parinibbāyi.",
  "anya-e0903n:951_7": "Evaṃ kho bhante tassa āyasmato abhisamparāyo ahosi.",
  "anya-e0903n:952_0": "Santi kho tassa bhagavato sāvakā kāyena ca jīvitena ca aṭṭīyamānā harāyamānā jigucchamānā satthahārakaṃ pariyesanti.",
  "anya-e0903n:953_0": "Sakkhissasi kho tvaṃ puṇṇa iminā damūpasamena samannāgato sunāparasantasmiṃ janapade vatthuṃ.",
  "anya-e0903n:954_0": "Saḷavagga",
  "anya-e0903n:955_0": "Mālukyaputtasutta",
  "anya-e0903n:956_0": "Pucchā –",
  "anya-e0903n:956_1": "tenāvuso bhagavatā…pe…",
  "anya-e0903n:956_2": "sammāsambuddhena saḷavagge dutiyaṃ mālukyaputtasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:957_0": "Vissajjanā –",
  "anya-e0903n:957_1": "sāvatthiyaṃ bhante āyasmantaṃ mālukyaputtattheraṃ ārabbha bhāsitaṃ.",
  "anya-e0903n:957_2": "Āyasmā bhante mālukyaputtatthero bhagavantaṃ etadavoca “sādhu me bhante bhagavā saṃkhittena dhammaṃ desetu,",
  "anya-e0903n:957_3": "yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya”nti.",
  "anya-e0903n:957_4": "Tasmiṃ vatthusmiṃ “ettha dāni mālukyaputta kiṃ dahare bhikkhū vakkhāmāti”ādinā theraṃ apasādetvā ceva ussādetvā ca “taṃ kiṃ maññasi mālukyaputta,",
  "anya-e0903n:957_5": "ye te cakkhuviññeyyā rūpā adiṭṭhā adiṭṭhapubbā,",
  "anya-e0903n:957_6": "na ca passasi,",
  "anya-e0903n:957_7": "na ca te hoti passeyyanti,",
  "anya-e0903n:957_8": "atthi te tattha chando vā rāgo vā evamādinā bhante bhagavatā bhāsitaṃ.",
  "anya-e0903n:958_0": "Pucchā –",
  "anya-e0903n:958_1": "imasmiṃ ca kho panāvuso bhagavatā ovāde saṃkhittena bhāsite so āyasmā mālukyaputtatthero bhagavantaṃ kiṃ avoca kathañcassa bhagavā anuññāsi.",
  "anya-e0903n:958_2": "Kīdiso cassāyasmato mālukyaputtattherassa dhammābhisamayo ahosi.",
  "anya-e0903n:959_0": "Vissajjanā –",
  "anya-e0903n:959_1": "imasmiṃ kho bhante ovāde bhagavatā saṃkhittena bhāsite āyasmā mālukyaputtatthero bhagavantaṃ etadavoca",
  "anya-e0903n:959_2": "“imassa khvāhaṃ bhante bhagavatā saṃkhittena bhāsitassa vitthārena atthaṃ ājānāmi.",
  "anya-e0903n:960_0": "Rūpaṃ disvā muṭṭhā, piyaṃ nimittaṃ manasi karoto;",
  "anya-e0903n:961_0": "Sārattacitto vedeti, tañca ajjhosa tiṭṭhati.",
  "anya-e0903n:962_0": "Tassa vaḍḍhanti vedanā, anekā rūpasambhavā;",
  "anya-e0903n:963_0": "Abhijjhā ca vihesā ca, cittamassūpahaññati;",
  "anya-e0903n:964_0": "Evaṃ ācinato dukkhaṃ, ārā nibbāna vuccati;",
  "anya-e0903n:965_0": "Peyyāla",
  "anya-e0903n:966_0": "Na so rajjati dhammesu, dhammaṃ ñatvā paṭissato;",
  "anya-e0903n:967_0": "Virattacitto vedeti, tañca nājjhosa tiṭṭhati.",
  "anya-e0903n:968_0": "Yathāssa jānato dhammaṃ, sevato cāpi vedanaṃ;",
  "anya-e0903n:969_0": "Khīyati nopacīyati, evaṃ so caratī sato;",
  "anya-e0903n:970_0": "Evaṃ apacinato dukkhaṃ, santike nibbāna vuccatīti.",
  "anya-e0903n:971_0": "Imassa khvāhaṃ bhante bhagavatā saṃkhittena bhāsitassa evaṃ vitthārena atthaṃ ājānāmīti.",
  "anya-e0903n:971_1": "Bhagavā ca bhante “sādhu sādhu mālukyaputta,",
  "anya-e0903n:971_2": "sādhu kho tvaṃ mālukyaputta mayā saṃkhittena bhāsitassa vitthārena atthaṃ ājānāsī”ti sādhukāraṃ datvā–",
  "anya-e0903n:972_0": "“Rūpaṃ disvā sati muṭṭho, piyaṃ nimittaṃ manasi karoto;",
  "anya-e0903n:973_0": "Sārattacitto vedeti, tañca ajjhosa tiṭṭhatī”ti–",
  "anya-e0903n:974_0": "Ādinā",
  "anya-e0903n:975_0": "Therassa vacanaṃ samanuññāsi.",
  "anya-e0903n:975_1": "So ca bhante āyasmā mālukyaputtatthero eko vūpakaṭṭho appamatto ātāpī pahitatto viharanto nacirasseva",
  "anya-e0903n:975_2": "yassatthāya kulaputtā sammadeva agārasmā anagāriyaṃ pabbajanti,",
  "anya-e0903n:975_3": "tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi,",
  "anya-e0903n:975_4": "“khīṇā jāti,",
  "anya-e0903n:975_5": "vusitaṃ brahmacariyaṃ,",
  "anya-e0903n:975_6": "kataṃ karaṇīyaṃ,",
  "anya-e0903n:975_7": "nāparaṃ itthattāyā”ti abbhaññāsi.",
  "anya-e0903n:975_8": "Aññataroca panāyasmā mālukyaputto arahataṃ ahosi.",
  "anya-e0903n:975_9": "Evaṃ kho bhante tassa āyasmato abhisamparāyo ahosi.",
  "anya-e0903n:976_0": "Rūpaṃ disvā sati muṭṭhā, piyaṃ nimittaṃ manasi karoto;",
  "anya-e0903n:977_0": "Sārattacitto vedeti, tañca ajjhosa tiṭṭhati.",
  "anya-e0903n:978_0": "Pamādavihārīsutta",
  "anya-e0903n:979_0": "Pucchā – tattheva āvuso catutthaṃ pamādavihārīsuttaṃ bhagavatā kattha kaṃ ārabbha bhāsitaṃ.",
  "anya-e0903n:980_0": "Vissajjanā –",
  "anya-e0903n:980_1": "sāvatthiyaṃ bhante sambahule bhikkhū ārabbha “pamādavihāriñca vo bhikkhave desessāmi appamādavihāriñca,",
  "anya-e0903n:980_2": "taṃ suṇātha.",
  "anya-e0903n:980_3": "Kathañca bhikkhave pamādavihārī hoti.",
  "anya-e0903n:980_4": "Cakkhundriyaṃ asaṃvutassa bhikkhave viharato cittaṃ byāsiñcati cakkhuviññeyyesu rūpesu,",
  "anya-e0903n:980_5": "tassa byāsittacittassa pāmojjaṃ na hoti,",
  "anya-e0903n:980_6": "pāmojje asati pīti na hoti,",
  "anya-e0903n:980_7": "pītiyā passaddhi na hoti,",
  "anya-e0903n:980_8": "passaddhiyā asati dukkhaṃ hoti,",
  "anya-e0903n:980_9": "dukkhino cittaṃ na samādhiyati,",
  "anya-e0903n:980_10": "asamāhi te citte dhammā na pātubhavanti,",
  "anya-e0903n:980_11": "dhammānaṃ apātubhāvā pamādavihārītveva saṅkhaṃ gacchatī”ti evamādinā bhante bhagavatā bhāsitaṃ.",
  "anya-e0903n:981_0": "Lokakāmaguṇavagga",
  "anya-e0903n:982_0": "Rāhulovādasutta",
  "anya-e0903n:983_0": "Pucchā –",
  "anya-e0903n:983_1": "lokakāmaguṇavagge āvuso aṭṭhamaṃ rāhulovādasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:984_0": "Vissajjanā –",
  "anya-e0903n:984_1": "sāvatthiyaṃyeva bhante āyasmantaṃ rāhulaṃ ārabbha “taṃ kiṃ maññasi rāhula,",
  "anya-e0903n:984_2": "cakkhu niccaṃ vā aniccaṃ vāti.",
  "anya-e0903n:984_3": "Aniccaṃ bhante.",
  "anya-e0903n:984_4": "Yaṃ panāniccaṃ,",
  "anya-e0903n:984_5": "dukkhaṃ vā taṃ sukhaṃvāti.",
  "anya-e0903n:984_6": "Dukkhaṃ bhante.",
  "anya-e0903n:984_7": "Yaṃ panāniccaṃ dukkhaṃ vipariṇāmadhammaṃ kallaṃ nu taṃ samanupassituṃ ‘etaṃ mama,",
  "anya-e0903n:984_8": "esohamasmi,",
  "anya-e0903n:984_9": "eso me attā’ti.",
  "anya-e0903n:984_10": "No hetaṃ bhante”ti evamādinā bhante bhagavatā bhāsitaṃ.",
  "anya-e0903n:985_0": "Yaṃnūnāhaṃ rāhulaṃ uttariṃ āsavānaṃ khaye vineyyaṃ.",
  "anya-e0903n:986_0": "Gaṇhāhi rāhula nisīdanaṃ.",
  "anya-e0903n:987_0": "Gahapativagga",
  "anya-e0903n:988_0": "Bhāradvājasutta",
  "anya-e0903n:989_0": "Pucchā –",
  "anya-e0903n:989_1": "gahapativagge āvuso porāṇakehi dhammasaṃgāhakamahātherehi catutthaṃ saṃgītaṃ bhāradvājasuttaṃ kattha",
  "anya-e0903n:989_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:990_0": "Vissajjanā –",
  "anya-e0903n:990_1": "kosambiyaṃ bhante rājānaṃ udenaṃ ārabbha āyasmatā piṇḍolabhāradvājattherena bhāsitaṃ.",
  "anya-e0903n:990_2": "Rājā bhante udeno āyasmantaṃ piṇḍolabhāradvājaṃ etadavoca “ko nu kho bho bhāradvāja hetu ko paccayo,",
  "anya-e0903n:990_3": "yenime daharā bhikkhū susū kāḷakesā bhadrena yobbanena samannāgatā paṭhamena vayasā anikīḷitāvino kāmesu",
  "anya-e0903n:990_4": "yāvajīvaṃ paripuṇṇaṃ parisuddhaṃ brahmacariyaṃ caranti,",
  "anya-e0903n:990_5": "addhānañca āpādentī”ti.",
  "anya-e0903n:990_6": "Tasmiṃ vatthusmiṃ “vuttaṃ kho",
  "anya-e0903n:991_0": "Etaṃ mahārāja tena bhagavatā jānatā passatā arahatā sammāsambuddhena etha tumhe bhikkhave mātumattīsu mātucittaṃ upaṭṭhapetha.",
  "anya-e0903n:991_1": "Bhaganimattīsu bhaginicittaṃ upaṭṭhapetha,",
  "anya-e0903n:991_2": "dhītumattīsu dhītucittaṃ upaṭṭhapethā”ti evamādinā bhante āyasmatā piṇḍola bhāradvājattherena bhāsitaṃ.",
  "anya-e0903n:992_0": "Verahaccānisutta",
  "anya-e0903n:993_0": "Pucchā –",
  "anya-e0903n:993_1": "tattheva āvuso porāṇakehi dhammasaṃgāhakamahātherehi dasamaṃ saṃgītaṃ verahaccānisuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:994_0": "Vissajjanā –",
  "anya-e0903n:994_1": "kāmaṇḍāyaṃ bhante verahaccānigottaṃ brāhmaṇiṃ ārabbha āyasmatā udāyittherena bhāsitaṃ.",
  "anya-e0903n:994_2": "Verahaccānīgottā bhante brāhmaṇī āyasmantaṃ udāyittheraṃ etadavoca “kismiṃ nu kho bhante sati arahanto sukhadukkhaṃ paññapenti,",
  "anya-e0903n:994_3": "kismiṃ asati arahanto sukhadukkhaṃ na paññapentī”ti.",
  "anya-e0903n:994_4": "Tasmiṃ vatthusmiṃ “cakkhusmiṃ kho bhagini sati arahanto sukhadukkhaṃ paññapenti,",
  "anya-e0903n:994_5": "cakkhusmiṃ asati arahanto sukhadukkhaṃ na paññapentī”ti evamādinā bhante āyasmatā udāyittherena bhāsitaṃ.",
  "anya-e0903n:995_0": "Devadahavagga",
  "anya-e0903n:996_0": "Khaṇasutta",
  "anya-e0903n:997_0": "Pucchā – devadahavagge āvuso khaṇasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:998_0": "Vissajjanā –",
  "anya-e0903n:998_1": "sakkesu bhante devadahe nāma sakyānaṃ nigame sambahule bhikkhū ārabbha “lābhā vo bhikkhave,",
  "anya-e0903n:998_2": "suladdhaṃ vo bhikkhave,",
  "anya-e0903n:998_3": "khaṇo vo paṭiladdho brahmacariyavāsāyā”ti evamādinā bhante bhagavatā bhāsitaṃ.",
  "anya-e0903n:999_0": "Samuddavagga",
  "anya-e0903n:1000_0": "Bāḷisikopamasutta",
  "anya-e0903n:1001_0": "Pucchā – samuddavagge panāvuso tatiyaṃ bāḷisikopamasuttaṃ bhagavatā kattha kaṃ ārabbha bhāsitaṃ.",
  "anya-e0903n:1002_0": "Vissajjanā –",
  "anya-e0903n:1002_1": "rājagahe bhante jīvakambavane sambahule bhikkhū ārabbha “seyyathāpi bhikkhave bāḷisiko āmisagatabaḷisaṃ",
  "anya-e0903n:1002_2": "gambhīre udakarahade pakkhipeyyā”ti evamādinā bhagavatā bhāsitaṃ.",
  "anya-e0903n:1003_0": "Ādittapariyāyasutta",
  "anya-e0903n:1004_0": "Pucchā –",
  "anya-e0903n:1004_1": "saḷāyatanavaggasaṃyutte samuddavagge panāvuso porāṇakehi dhammasaṃgāhakamahātherehi saṃgītaṃ aṭṭhamaṃ",
  "anya-e0903n:1004_2": "ādittapariyāyasuttaṃ bhagavatā kaṃ ārabbha kathañca bhāsitaṃ.",
  "anya-e0903n:1005_0": "Vissajjanā –",
  "anya-e0903n:1005_1": "sambahule bhante bhikkhū ārabbha “ādittapariyāyaṃ vo bhikkhave dhammapariyāyaṃ desessāmi,",
  "anya-e0903n:1005_2": "taṃ suṇātha.",
  "anya-e0903n:1005_3": "Katamo ca bhikkhave ādittapariyāyo dhammapariyāyo.",
  "anya-e0903n:1005_4": "Varaṃ bhikkhave tattāya ayosalākāya ādittāya sampajjalitāya sajotibhūtāya cakkhundriyaṃ sampalimaṭṭhaṃ,",
  "anya-e0903n:1005_5": "natveva cakkhuviññeyyesu rūpesu anubyañjanaso nimittaggāho”tiādinā bhagavatā bhāsitaṃ.",
  "anya-e0903n:1006_0": "Āsīvisavagga",
  "anya-e0903n:1007_0": "Paṭhamadārukkhandhopamasutta",
  "anya-e0903n:1008_0": "Pucchā –",
  "anya-e0903n:1008_1": "āsīvisavagge āvuso porāṇakehi dhammasaṃgāhakamahātherehi catutthaṃ saṃgītaṃ paṭhamadārukkhandhopamasuttaṃ",
  "anya-e0903n:1008_2": "bhagavatā kattha kaṃ ārabbha kathañca bhāsitaṃ.",
  "anya-e0903n:1009_0": "Vissajjanā –",
  "anya-e0903n:1009_1": "kosambiyaṃ bhante gaṅgāya nadiyā tīre sambahule bhikkhū ārabbha “passatha no tumhe bhikkhave amhaṃ mahantaṃ",
  "anya-e0903n:1009_2": "dārukkhandhaṃ gaṅgāya nadiyā sotena vuyhamāna”nti evamādinā bhagavatā bhāsitā.",
  "anya-e0903n:1010_0": "Upacāravacanaṃ",
  "anya-e0903n:1011_0": "Pucchā –",
  "anya-e0903n:1011_1": "kathañcāvuso tattha bhagavatā orimatīrādīnaṃ upacāravacanānaṃ attho vitthārena vibhajitvā pakāsito.",
  "anya-e0903n:1012_0": "Vissajjanā –",
  "anya-e0903n:1012_1": "orimaṃ tīranti kho bhikkhu channetaṃ ajjhattikānaṃ āyatanānaṃ adhivacanaṃ.",
  "anya-e0903n:1012_2": "Pārimaṃ tīranti kho bhikkhu channetaṃ bāhirānaṃ āyatanānaṃ adhivacanaṃ.",
  "anya-e0903n:1012_3": "Majjhe saṃsīdoti kho bhikkhu nandirāgassetaṃ adhivacanaṃ.",
  "anya-e0903n:1012_4": "Thale ussādoti kho bhikkhu asmimānassetaṃ adhivacananti evamādinā bhante bhagavatā tattha orimatīrādīnaṃ",
  "anya-e0903n:1012_5": "upacāravacanānaṃ attho vitthārena vibhajitvā pakāsito.",
  "anya-e0903n:1013_0": "Pucchā –",
  "anya-e0903n:1013_1": "imasmiṃ kho pana āvuso sutte bhagavatā bhāsite visesato kassa kīdiso attho kathañca paṭiladdho.",
  "anya-e0903n:1014_0": "Vissajjanā –",
  "anya-e0903n:1014_1": "imasmiṃ bhante sutte bhagavatā bhāsite visesato nandassa gopālakassa pabbajjā ca upasampadā ca yāva arahattāca visesato attho adhigato.",
  "anya-e0903n:1015_0": "Labheyyāhaṃ bhante bhagavato santike pabbajjaṃ, labheyyaṃ upasampadaṃ.",
  "anya-e0903n:1016_0": "Tena hi tvaṃ nanda sāmikānaṃ gāvo niyyātehi.",
  "anya-e0903n:1017_0": "Gamissanti bhante gāvo vacchagiddhiniyo.",
  "anya-e0903n:1018_0": "Kiṃsukopamasutta",
  "anya-e0903n:1019_0": "Pucchā –",
  "anya-e0903n:1019_1": "tattheva āvuso porāṇakehi dhammasaṃgāhakamahātherehi aṭṭhamaṃ saṃgītaṃ kiṃsukopamasuttaṃ bhagavatā kattha",
  "anya-e0903n:1019_2": "kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1020_0": "Vissajjanā –",
  "anya-e0903n:1020_1": "sakkesu bhante kapilavatthusmiṃ nigrodhārāme aññataraṃ kārakaṃ bhikkhuṃ ārabbha bhāsitaṃ.",
  "anya-e0903n:1020_2": "Aññataro bhante kārako bhikkhu cattāro khāṇāsave bhikkhū ñāṇadassanavisuddhaṃ pucchitvā asantuṭṭho tesaṃ",
  "anya-e0903n:1020_3": "bhikkhūnaṃ pañhāveyyākaraṇena yena bhagavā tenupasaṅkami.",
  "anya-e0903n:1020_4": "Upasaṅkamitvā bhagavantaṃ etadavoca “kittāvatā nu kho bhante bhikkhuno dassanaṃ suvisuddhaṃ hotī”ti.",
  "anya-e0903n:1020_5": "Tasmiṃ vatthusmiṃ “seyyathāpi bhikkhu purisassa kiṃsuko adiṭṭhapubbo assa,",
  "anya-e0903n:1020_6": "so yenaññataro puriso kiṃsukassa dassāvī tenupasaṅkameyyā”ti evamādinā bhante bhagavatā bhāsitaṃ.",
  "anya-e0903n:1021_0": "Chappāṇakopamasutta",
  "anya-e0903n:1022_0": "Pucchā –",
  "anya-e0903n:1022_1": "tattheva āvuso porāṇakehi dhammasaṃgāhakamahātherehi dasamaṃ saṃgītaṃ chappāṇakopamasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1023_0": "Vissajjanā –",
  "anya-e0903n:1023_1": "sakkesuyeva bhante sambahule bhikkhū ārabbha “seyyathāpi,",
  "anya-e0903n:1023_2": "bhikkhave puriso arugatto pakkagatto saravanaṃ paviseyyā’ti evamādinā bhagavatā bhāsitaṃ.",
  "anya-e0903n:1024_0": "Pucchā – kathañcāvuso tattha bhagavatā asaṃvaro vitthārena vibhajitvā desito.",
  "anya-e0903n:1025_0": "Vissajjanā –",
  "anya-e0903n:1025_1": "kathañca bhikkhave asaṃvaro hoti,",
  "anya-e0903n:1025_2": "idha bhikkhave bhikkhu cakkhunā rūpaṃ disvā piyarūpe rūpe adhimuccati,",
  "anya-e0903n:1025_3": "appiyarūpe rūpe byāpajjati,",
  "anya-e0903n:1025_4": "anupaṭṭhitakāyassati ca viharati parittacetaso.",
  "anya-e0903n:1025_5": "Tañca cetovimuttiṃ paññāvimuttiṃ yathābhūtaṃ nappajānāti,",
  "anya-e0903n:1025_6": "yatthassa te uppannā pāpakā akusalā dhammā aparisesā nirujjhantīti evamādinā bhante bhagavatā tattha asaṃvaro vitthārena vibhajitvā desito.",
  "anya-e0903n:1026_0": "Pucchā – kathañcāvuso tattha bhagavatā saṃvaro vibhajitvā vitthārena desito.",
  "anya-e0903n:1027_0": "Vissajjanā –",
  "anya-e0903n:1027_1": "kathañca bhikkhave saṃvaro hoti,",
  "anya-e0903n:1027_2": "idha bhikkhave bhikkhu cakkhunā rūpaṃ disvā piyarūpe rūpe nādhimuccati,",
  "anya-e0903n:1027_3": "appiyarūpe rūpe na byāpajjatīti,",
  "anya-e0903n:1027_4": "evamādinā bhante bhagavatā tattha saṃvaro vibhajitvā vitthārena desito.",
  "anya-e0903n:1028_0": "Vedanāsaṃyutta",
  "anya-e0903n:1029_0": "Daṭṭhabbasutta",
  "anya-e0903n:1030_0": "Pucchā –",
  "anya-e0903n:1030_1": "tenāvuso bhagavatā…pe…",
  "anya-e0903n:1030_2": "sammāsambuddhena vedanāsaṃyutte pañcamaṃ daṭṭhabbasuttaṃ kattha kaṃ ārabbha kathañca bhāsitaṃ.",
  "anya-e0903n:1031_0": "Vissajjanā –",
  "anya-e0903n:1031_1": "sakkesu bhante kapilavatthusmiṃ nigrodhārāme sambahule bhikkhū ārabbha “tisso imā bhikkhave vedanā.",
  "anya-e0903n:1031_2": "Katamā tisso,",
  "anya-e0903n:1031_3": "sukhā vedanā dukkhāvedanā adukkhamasukhā vedanā.",
  "anya-e0903n:1031_4": "Sukhā bhikkhave vedanā dukkhato daṭṭhabbā,",
  "anya-e0903n:1031_5": "dukkhā vedanā sallato daṭṭhabbā,",
  "anya-e0903n:1031_6": "adukkhamasukhā vedanā aniccato daṭṭhabbā”ti evamādinā bhagavatā bhāsitaṃ.",
  "anya-e0903n:1032_0": "Sukhā bhikkhave vedanā dukkhato daṭṭhabbā.",
  "anya-e0903n:1033_0": "Yo sukhaṃ dukkhato addasa, dukkhamaddakkhi sallato;",
  "anya-e0903n:1034_0": "Adukkhamasukhaṃ santaṃ, addakkhinaṃ aniccato.",
  "anya-e0903n:1035_0": "Sa ve sammaddaso bhikkhu, parijānāti vedanā;",
  "anya-e0903n:1036_0": "So vedanā pariññāya, diṭṭhe dhamme anāsavo;",
  "anya-e0903n:1037_0": "Kāyassa bhedā dhammaṭṭho, saṅkhyaṃ nopeti vedagū.",
  "anya-e0903n:1038_0": "Sallasutta",
  "anya-e0903n:1039_0": "Pucchā – tattheva āvuso chaṭṭhaṃ sallasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1040_0": "Vissajjanā –",
  "anya-e0903n:1040_1": "sakkesu bhante kapilavatthusmiṃ nigrodhārāme sambahule bhikkhū ārabbha “assutavā bhikkhave puthujjano sukhampi vedanaṃ vedayati,",
  "anya-e0903n:1040_2": "dukkhampi vedanaṃ vedayati,",
  "anya-e0903n:1040_3": "adukkhamasukhampi vedanaṃ vedayati.",
  "anya-e0903n:1040_4": "Sutavā bhikkhave ariyasāvako sukhampi vedanaṃ vedayati,",
  "anya-e0903n:1040_5": "dukkhampi vedanaṃ vedayati,",
  "anya-e0903n:1040_6": "adukkhamasukhampi vedanaṃ vedayati.",
  "anya-e0903n:1040_7": "Tatra bhikkhave ko viseso,",
  "anya-e0903n:1040_8": "ko adhippayāso,",
  "anya-e0903n:1040_9": "kiṃ nānākaraṇaṃ sutavato ariyabhāvakassa assutavatā puthujjanenā”ti evamādinā bhagavatā bhāsitaṃ.",
  "anya-e0903n:1041_0": "Jambukhādakasaṃyutta",
  "anya-e0903n:1042_0": "Nibbānapañhāsutta",
  "anya-e0903n:1043_0": "Pucchā –",
  "anya-e0903n:1043_1": "jambukhādakasaṃyutte āvuso paṭhamaṃ nibbānapañhāsuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1044_0": "Vissajjanā –",
  "anya-e0903n:1044_1": "magadhesu bhante nālakagāmake jambukhādakaṃ paribbājakaṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:1044_2": "Jambukhādako bhante paribbājako āyasmantaṃ sāriputtaṃ etadavoca “nibbānaṃ nibbānanti āvuso sāriputta vuccati,",
  "anya-e0903n:1044_3": "katamaṃ nukho āvuso nibbāna”nti.",
  "anya-e0903n:1044_4": "Tasmiṃ bhante vatthusmiṃ “yo kho āvuso rāgakkhayo dosakkhayo mohakkhayo,",
  "anya-e0903n:1044_5": "idaṃ vuccati nibbāna”nti evamādinā āyasmatā sāriputtattherena dhammasenāpatinā bhāsitaṃ.",
  "anya-e0903n:1045_0": "Dhammavādīpañhāsutta",
  "anya-e0903n:1046_0": "Pucchā –",
  "anya-e0903n:1046_1": "tattheva āvuso porāṇakehi dhammasaṃgāhakamahātherehi tatiyaṃ saṃgītaṃ dhammavādīpañhāsuttaṃ kattha kaṃ",
  "anya-e0903n:1046_2": "ārabbha kismiṃ vatthusmiṃ kena kathañca bhāsitaṃ.",
  "anya-e0903n:1047_0": "Vissajjanā –",
  "anya-e0903n:1047_1": "magadhesuyeva bhante nālakagāme jambukhādakaṃ paribbājakaṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:1047_2": "Jambukhādako bhante paribbājako āyasmantaṃ sāriputtaṃ etadavoca “ke nu kho āvuso sāriputta loke dhammavādino,",
  "anya-e0903n:1047_3": "ke loke suppaṭipannā,",
  "anya-e0903n:1047_4": "ke loke sugatā”ti.",
  "anya-e0903n:1047_5": "Tasmiṃ bhante vatthusmiṃ “ye kho āvuso rāgappahānāya dhammaṃ desenti,",
  "anya-e0903n:1047_6": "dosappahānāya dhammaṃ desenti,",
  "anya-e0903n:1047_7": "mohappahānāya dhammaṃ desenti.",
  "anya-e0903n:1047_8": "Te loke dhammavādino”ti evamādinā āyasmatā sāriputtattherena dhammasenāpatinā bhāsitaṃ.",
  "anya-e0903n:1048_0": "Ke loke suppaṭipannā.",
  "anya-e0903n:1049_0": "Ke loke sugatā.",
  "anya-e0903n:1050_0": "Dukkarapañhāsutta",
  "anya-e0903n:1051_0": "Pucchā –",
  "anya-e0903n:1051_1": "tattheva porāṇakehi dhammasaṃgāhaka mahātherehi pariyosānasuttabhāvena saṃgītaṃ dukkarapañhāsuttaṃ kattha",
  "anya-e0903n:1051_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1052_0": "Vissajjanā –",
  "anya-e0903n:1052_1": "magadhesuyeva nālakagāme jambukhādakaṃ paribbājakaṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:1052_2": "Jambukhādako bhante paribbājako āyasmantaṃ sāriputtaṃ etadavoca “kiṃ nu kho āvuso sāriputta imasmiṃ dhammavinaye dukkara”nti.",
  "anya-e0903n:1052_3": "Tasmiṃ bhante vatthusmiṃ “pabbajjā kho āvuso imasmiṃ dhammavinaye dukkarā”ti evamādinā āyasmatā sāriputtattherena dhammasenāpatinā bhāsitaṃ.",
  "anya-e0903n:1053_0": "Moggallānasaṃyutta",
  "anya-e0903n:1054_0": "Sakkasutta",
  "anya-e0903n:1055_0": "Pucchā –",
  "anya-e0903n:1055_1": "moggallānasaṃyutte āvuso dasamaṃ saṃgītaṃ sakkasuttaṃ kattha kaṃ ārabbha kena kathañca bhāsitaṃ.",
  "anya-e0903n:1056_0": "Vissajjanā –",
  "anya-e0903n:1056_1": "devesu bhante tāvatiṃsesu sakkaṃ devānamindaṃ ārabbha “sādhu kho devānaminda buddhasaraṇagamanaṃ hoti,",
  "anya-e0903n:1056_2": "buddhasaraṇagamanahetu kho devānaminda evamidhekacce sattā kāyassa bhedā paraṃ maraṇā sugatiṃ saggaṃ",
  "anya-e0903n:1056_3": "lokaṃ upapajjantī”ti evamādinā bhante āyasmatā mahāmoggallānattherena bhāsitaṃ.",
  "anya-e0903n:1057_0": "Cittasaṃyutta",
  "anya-e0903n:1058_0": "Nigaṇṭhanāṭaputtasutta",
  "anya-e0903n:1059_0": "Pucchā –",
  "anya-e0903n:1059_1": "cittasaṃyutte āvuso porāṇakehi dhammasaṃgāhakamahātherehi aṭṭhamaṃ saṃgītaṃ nigaṇṭhanāṭaputtasuttaṃ kattha",
  "anya-e0903n:1059_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1060_0": "Vissajjanā –",
  "anya-e0903n:1060_1": "macchikāsaṇḍe bhante nigaṇṭhaṃ nāṭaputtaṃ ārabbha cittena gahapatinā bhāsitaṃ.",
  "anya-e0903n:1060_2": "Nigaṇṭho bhante nāṭaputto cittaṃ gahapatiṃ etadavoca “saddahasi tvaṃ gahapati samaṇassa gotamassa atthi avitakko avicāro samādhi,",
  "anya-e0903n:1060_3": "atthi vitakkavicārānaṃ nirodho”ti.",
  "anya-e0903n:1060_4": "Tasmiṃ bhante vatthusmiṃ “na khvāhaṃ ettha bhante bhagavato saddhāya gacchāmi,",
  "anya-e0903n:1060_5": "atthi avitakko avicāro samādhi,",
  "anya-e0903n:1060_6": "atthi vitakkavicārānaṃ nirodho”ti evamādinā cittena gahapatinā bhāsitaṃ.",
  "anya-e0903n:1061_0": "Idaṃ bhavanto passantu.",
  "anya-e0903n:1062_0": "Yāva ujuko cāyaṃ citto gahapati.",
  "anya-e0903n:1063_0": "“Ahaṃ kho bhante yāvadeva ākaṅkhāmi,",
  "anya-e0903n:1063_1": "vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharāmi” –",
  "anya-e0903n:1064_0": "Idaṃ bhavanto passantu.",
  "anya-e0903n:1065_0": "Acelakassapasutta",
  "anya-e0903n:1066_0": "Pucchā –",
  "anya-e0903n:1066_1": "tattheva āvuso porāṇakehi dhammasaṃgāhakamahātherehi navamaṃ saṃgītaṃ acelakassapasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1067_0": "Vissajjanā –",
  "anya-e0903n:1067_1": "tattheva bhante macchikāsaṇḍe acelaṃ kassapaṃ ārabbha cittena gahapatinā bhāsitaṃ.",
  "anya-e0903n:1067_2": "Acelo bhante kassapo cittaṃ gahapatiṃ etadavoca “imehi pana te gahapati tiṃsamattehi vassehi atthi koci",
  "anya-e0903n:1067_3": "uttarimanussadhammo alamariyañāṇadassanaviseso adhigato phāsuvihāro”ti.",
  "anya-e0903n:1067_4": "Tasmiṃ bhante vatthusmiṃ “gihinopi siyā bhante ahañhi bhante yāvadeva ākaṅkhāmi,",
  "anya-e0903n:1067_5": "vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ",
  "anya-e0903n:1067_6": "upasampajja viharāmī”ti evamādinā cittena gahapatinā bhāsitaṃ.",
  "anya-e0903n:1068_0": "Gāmaṇisaṃyutta",
  "anya-e0903n:1069_0": "Caṇḍasutta",
  "anya-e0903n:1070_0": "Pucchā –",
  "anya-e0903n:1070_1": "tenāvuso bhagavatā…pe…",
  "anya-e0903n:1070_2": "sammāsambuddhena gāmaṇisaṃyutte paṭhamaṃ caṇḍasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1071_0": "Vissajjanā –",
  "anya-e0903n:1071_1": "sāvatthiyaṃ bhante caṇḍaṃ gāmaṇiṃ ārabbha bhāsitaṃ.",
  "anya-e0903n:1071_2": "Caṇḍo bhante gāmaṇi bhagavantaṃ etadavoca “ko nu kho bhante hetu ko paccayo,",
  "anya-e0903n:1071_3": "yena midhekacco caṇḍo caṇḍotveva saṅkhaṃ gacchati.",
  "anya-e0903n:1071_4": "Ko pana bhante hetu ko paccayo,",
  "anya-e0903n:1071_5": "yena midhekacco sorato soratotveva saṅkhaṃ gacchatī”ti.",
  "anya-e0903n:1071_6": "Tasmiṃ bhante vatthusmiṃ “idha gāmaṇi ekaccassa rāgo appahīno hoti,",
  "anya-e0903n:1071_7": "rāgassa appahīnattā pare kopenti,",
  "anya-e0903n:1071_8": "parehi kopiyamāno kopaṃ pātukaroti,",
  "anya-e0903n:1071_9": "so caṇḍotveva saṅkhaṃ gacchatī”ti evamādinā bhagavatā bhāsitaṃ.",
  "anya-e0903n:1072_0": "Khettūpamasutta",
  "anya-e0903n:1073_0": "Pucchā –",
  "anya-e0903n:1073_1": "tattheva āvuso porāṇakehi dhammasaṃgāhakamahātherehi sattamaṃ saṃgītaṃ khettūpamasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1074_0": "Vissajjanā –",
  "anya-e0903n:1074_1": "nāḷandāyaṃ bhante pāvārikambavane asibandhakaputtaṃ gāmaṇiṃ ārabbha bhāsitaṃ.",
  "anya-e0903n:1074_2": "Asibandhakaputto bhante gāmaṇi bhagavantaṃ etadavoca “nanu bhante bhagavā sabbapāṇabhūtahitānukampī viharatīti.",
  "anya-e0903n:1074_3": "Evaṃ gāmaṇi tathāgato sabbapāṇabhūtahitānukampī viharatīti.",
  "anya-e0903n:1074_4": "Atha kiñcarahi bhante bhagavā ekaccānaṃ sakkaccaṃ dhammaṃ deseti,",
  "anya-e0903n:1074_5": "ekaccānaṃ no tathā sakkaccaṃ dhammaṃ desetī”ti.",
  "anya-e0903n:1074_6": "Tasmiṃ bhante vatthusmiṃ “tena hi gāmaṇi taññevettha paṭipucchissāmi,",
  "anya-e0903n:1074_7": "yathā te khameyya,",
  "anya-e0903n:1074_8": "tathā naṃ byākareyyāsī”ti evamādinā bhagavatā bhāsitaṃ.",
  "anya-e0903n:1075_0": "Saṅkhadhamasutta",
  "anya-e0903n:1076_0": "Pucchā –",
  "anya-e0903n:1076_1": "tattheva āvuso porāṇakehi dhammasaṃgāhaka mahātherehi aṭṭhamaṃ saṃgītaṃ saṅkhadhamasuttaṃ bhagavatā kattha",
  "anya-e0903n:1076_2": "kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1077_0": "Vissajjanā –",
  "anya-e0903n:1077_1": "nāḷandāyaṃyeva bhante pāvārikambavane asibandhakaputtaṃ gāmaṇiṃ nigaṇṭhasāvakaṃ ārabbha bhāsitaṃ.",
  "anya-e0903n:1077_2": "Bhagavā bhante asibandhakaputtaṃ gāmaṇiṃ nigaṇṭhasāvakaṃ etadavoca “kathaṃ nu kho gāmaṇi nigaṇṭho nāṭaputto sāvakānaṃ dhammaṃ desetī”ti.",
  "anya-e0903n:1077_3": "Evaṃ kho bhante nigaṇṭho nāṭaputto sāvakānaṃ dhammaṃ deseti “yo koci pāṇaṃ atipāteti,",
  "anya-e0903n:1077_4": "sabbo so āpāyiko nerayiko.",
  "anya-e0903n:1077_5": "(Peyyāla) yaṃbahulaṃ yaṃbahulaṃ viharati,",
  "anya-e0903n:1077_6": "tena tena nīyatī”ti.",
  "anya-e0903n:1077_7": "Tasmiṃ bhante vatthusmiṃ “yaṃbahulaṃ yaṃbahulañca gāmaṇi viharati,",
  "anya-e0903n:1077_8": "tena tena nīyati,",
  "anya-e0903n:1077_9": "evaṃ sante na koci āpāyiko nerayiko bhavissati,",
  "anya-e0903n:1077_10": "yathā nigaṇṭhassa nāṭaputtassa vacana”nti evaṃ kho bhagavatā saṃkhittena bhāsitaṃ.",
  "anya-e0903n:1078_0": "Yaṃ bahulavāda",
  "anya-e0903n:1079_0": "Pucchā – kathañcāvuso tattha bhagavatā yaṃbahulavāde doso pakāsito.",
  "anya-e0903n:1080_0": "Vissajjanā –",
  "anya-e0903n:1080_1": "taṃ kiṃ maññasi gāmaṇi,",
  "anya-e0903n:1080_2": "yo so puriso pāṇātipātī rattiyā vā divasassa vā samayāsamayaṃ upādāya katamo bahutaro samayo yaṃ vāso pāṇamatipāteti.",
  "anya-e0903n:1080_3": "Yaṃ vā so pāṇaṃ nātipātetīti evamādinā bhante tattha bhagavatā asibandhakaṃ nigaṇṭhanāṭaputtassa sāvakaṃ",
  "anya-e0903n:1080_4": "gāmaṇiṃ pucchitvā pucchitvā yaṃbahulavāde doso pakāsito.",
  "anya-e0903n:1081_0": "Pucchā – kathañcāvuso tattha bhagavatā anekaṃsa vipākakammassa ekaṃ savipākavāde doso pakāsito.",
  "anya-e0903n:1082_0": "Vissajjanā –",
  "anya-e0903n:1082_1": "idha gāmaṇi ekacco satthā evaṃvādī hoti evaṃdiṭṭhi yo koci pāṇamatipāteti,",
  "anya-e0903n:1082_2": "sabbo so āpāyiko nerayikoti evamādinā bhante tattha bhagavatā anekaṃsa kammavipākassa ekaṃsavipākavāde doso vitthāretvā pakāsito.",
  "anya-e0903n:1083_0": "Pucchā – kathañcāvuso tattha bhagavatā yathādhammasāsane guṇovibhajitvā pakāsito.",
  "anya-e0903n:1084_0": "Vissajjanā –",
  "anya-e0903n:1084_1": "idha pana gāmaṇi tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaropurisa",
  "anya-e0903n:1084_2": "dammasārathi satthādevamanussānaṃ buddho bhagavā,",
  "anya-e0903n:1084_3": "so anekapariyāyena pāṇātipātaṃ garahati vigarahati.",
  "anya-e0903n:1084_4": "“Pāṇātipātā viramathā”ti cāhāti evamādinā bhante bhagavatā tattha yathādhammasāsane guṇo vitthāretvā pakāsito.",
  "anya-e0903n:1085_0": "Bhadrakasutta",
  "anya-e0903n:1086_0": "Pucchā –",
  "anya-e0903n:1086_1": "tattheva āvuso porāṇakehi dhammasaṃgāhakamahātherehi ekādasamaṃ saṃgītaṃ bhadrakasuttaṃ bhagavatā kattha",
  "anya-e0903n:1086_2": "kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1087_0": "Vissajjanā –",
  "anya-e0903n:1087_1": "mallesu bhante uruvelakappenāma mallānaṃ nigame bhadrakaṃ gāmaṇiṃ ārabbha bhāsitaṃ.",
  "anya-e0903n:1087_2": "Bhadrako bhante gāmaṇi bhagavantaṃ etadavoca “sādhu me bhante bhagavā dukkhassa samudayañca atthaṅgamañca desetū”ti.",
  "anya-e0903n:1087_3": "Tasmiṃ bhante vatthusmiṃ “ahañce te gāmaṇi atītamaddhānaṃ ārabbha dukkhassa samudayañca atthaṅgamañca deseyyaṃ ‘evaṃ ahosi atītamaddhāna’nti.",
  "anya-e0903n:1087_4": "Tatra te siyā kaṅkhā siyā vimatī”ti evamādinā bhagavatā bhāsitaṃ.",
  "anya-e0903n:1088_0": "Sādhu me bhante bhagavā dukkhassa",
  "anya-e0903n:1089_0": "Samudayañca atthaṅgamañca desetu–",
  "anya-e0903n:1090_0": "“Taṃ kiṃ maññasi gāmaṇi, atthi uruvelakappe manussā” –",
  "anya-e0903n:1091_0": "Rāsiyasutta",
  "anya-e0903n:1092_0": "Pucchā –",
  "anya-e0903n:1092_1": "tenāvuso bhagavatā…pe…",
  "anya-e0903n:1092_2": "sammāsambuddhena gāmaṇisaṃyutte dvādasamaṃ saṃgītaṃ rāsiyasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1093_0": "Vissajjanā –",
  "anya-e0903n:1093_1": "mallesu bhante uruvelakappenāma mallānaṃ nigame rāsiyaṃ gāmaṇiṃ ārabbha bhāsitaṃ.",
  "anya-e0903n:1093_2": "Rāsiyo bhante gāmaṇi bhagavantaṃ upasaṅkamitvā etadadoca “sutaṃ me bhante ‘samaṇo gotamo sabbaṃ tapaṃ garahati,",
  "anya-e0903n:1093_3": "sabbaṃ tamassiṃ lūkhajīviṃ ekaṃsena upavadati upakkosatī”ti.",
  "anya-e0903n:1093_4": "Ye te bhante evamāhaṃsu ‘samaṇo gotamo sabbaṃ tapaṃ garahati,",
  "anya-e0903n:1093_5": "sabbaṃ tapassiṃ lūkhajīviṃ ekaṃsena upavadati upakkosatī”ti.",
  "anya-e0903n:1093_6": "Kacci te bhante bhagavato vuttavādino,",
  "anya-e0903n:1093_7": "na ca bhagavantaṃ abhūtena abbhācikkhanti,",
  "anya-e0903n:1093_8": "dhammassa cānudhammaṃ byākarontī”ti.",
  "anya-e0903n:1093_9": "Tasmiṃ bhante vatthusmiṃ ye te gāmaṇi evamāhaṃsu “samaṇo gotamo sabbaṃ tapaṃ garahati,",
  "anya-e0903n:1093_10": "sabbaṃ tapassiṃ lūkhajīviṃ ekaṃsena upavadati upakkosatī”ti evamādinā bhagavatā bhāsitaṃ.",
  "anya-e0903n:1094_0": "Pucchā –",
  "anya-e0903n:1094_1": "kathañcāvuso tattha bhagavatā garahitabbāgarahitabbā kāmabhogino vitthārena vibhajitvā pakāsitā.",
  "anya-e0903n:1095_0": "Vissajjanā –",
  "anya-e0903n:1095_1": "tayo kho me gāmaṇi kāmabhogino santo saṃvijjamānā lokasmiṃ.",
  "anya-e0903n:1095_2": "Katame tayo.",
  "anya-e0903n:1095_3": "Idha gāmaṇi ekacco kāmabhogī adhammena bhoge pariyesati sāhasena,",
  "anya-e0903n:1095_4": "adhammena bhoge pariyesitvā sāhasena na attānaṃ sukheti na pīṇeti,",
  "anya-e0903n:1095_5": "na saṃvibhajati na puññāni karotīti evamādinā bhante tattha bhagavatā garahitabbāgarahitabbā kāmabhogino vitthārena vibhajitvā pakāsitā.",
  "anya-e0903n:1096_0": "Pucchā –",
  "anya-e0903n:1096_1": "kathañcāvuso tattha bhagavatā garahitabbāgarahitabbā tapassino lūkhajīvino vitthārena vibhajitvā pakāsitā.",
  "anya-e0903n:1097_0": "Vissajjanā –",
  "anya-e0903n:1097_1": "tayo me gāmaṇi tapassino lūkhajīvino santo saṃvijjamānā lokasmiṃ.",
  "anya-e0903n:1097_2": "Katame tayo.",
  "anya-e0903n:1097_3": "Idha gāmaṇī ekacco tapassī lūkhajīvī saddhā agārasmā anagāriyaṃ pabbajito hoti “appeva nāma kusalaṃ dhammaṃ adhigaccheyyaṃ,",
  "anya-e0903n:1097_4": "appeva nāma uttarimanussadhammā alamariyañāṇadassanavisesaṃ sacchikareyya”nti,",
  "anya-e0903n:1097_5": "so attānaṃ ātāpeti paritāpeti,",
  "anya-e0903n:1097_6": "kusalañca dhammaṃ nādhigacchati,",
  "anya-e0903n:1097_7": "uttari ca manussadhammā alamariyañāṇadassanavisesaṃ na sacchikarotīti evamādinā bhante tattha bhagavatā",
  "anya-e0903n:1097_8": "garahitabbāgarahitabbā tapassino lūkhajīvino vitthārena vibhajitvā pakāsitā.",
  "anya-e0903n:1098_0": "Abyākatasaṃyutta",
  "anya-e0903n:1099_0": "Khemāsutta",
  "anya-e0903n:1100_0": "Pucchā –",
  "anya-e0903n:1100_1": "abyākatasaṃyutte panāvuso porāṇakehi dhammasaṃgāhaka mahātherehi paṭhamaṃ saṃgītaṃ khemāsuttaṃ kattha",
  "anya-e0903n:1100_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1100_3": "Kathañca taṃ bhagavatāpi puna bhāsitaṃ.",
  "anya-e0903n:1101_0": "Vissajjanā –",
  "anya-e0903n:1101_1": "antarā ca bhante sāvatthiṃ antarā ca sāketaṃ toraṇavatthusmiṃ padese rājānaṃ pasenadiṃ kosalaṃ ārabbha khemāya bhikkhuniyā bhāsitaṃ.",
  "anya-e0903n:1101_2": "Rājā bhante pasenadi kosalo yena khemā bhikkhunī tenupasaṅkami,",
  "anya-e0903n:1101_3": "upasaṅkamitvā abhivādetvā ekamantaṃ nisīdi,",
  "anya-e0903n:1101_4": "ekamantaṃ nisinno kho bhante rājā pasenadikosalo khemaṃ bhikkhuniṃ etadavoca “kiṃ nukho ayye hoti tathāgato paraṃmaraṇā”ti.",
  "anya-e0903n:1101_5": "Tasmiṃ bhante vatthusmiṃ “abyākataṃ kho etaṃ mahārāja bhagavatā hoti tathāgato paraṃ maraṇā”ti evamādinā khemāya bhikkhuniyā bhāsitaṃ.",
  "anya-e0903n:1101_6": "Bhagavatā ca bhante aparena samayena raññā pasenadikosalena puṭṭhena evameva puna bhāsitaṃ.",
  "anya-e0903n:1102_0": "Kiṃ panayye nahoti tathāgato paraṃ maraṇā.",
  "anya-e0903n:1103_0": "Kutūhalasālāsutta",
  "anya-e0903n:1104_0": "Pucchā –",
  "anya-e0903n:1104_1": "tattheva āvuso porāṇakehi dhammasaṃgāhakamahātherehi navamaṃ saṃgītaṃ kutūhalasālāsuttaṃ bhagavatā kattha",
  "anya-e0903n:1104_2": "kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1105_0": "Vissajjanā –",
  "anya-e0903n:1105_1": "vesāliyaṃ bhante vacchagottaṃ paribbājakaṃ ārabbha bhāsitaṃ.",
  "anya-e0903n:1105_2": "Vacchagotto bhante paribbājako bhagavantaṃ upasaṅkamitvā “purimāni bho gotama divasāni purimatarāni sambahulānaṃ",
  "anya-e0903n:1105_3": "nānātitthiyānaṃ samaṇabrāhmaṇānaṃ paribbājakānaṃ kutūhalasālāyaṃ sannisinnānaṃ sannipatitānaṃ ayamantarakathā",
  "anya-e0903n:1105_4": "udapādī”ti evamādikaṃ vacanaṃ avoca.",
  "anya-e0903n:1105_5": "Tasmiṃ bhante vatthusmiṃ “alañhi te vaccha kaṅkhituṃ,",
  "anya-e0903n:1105_6": "alaṃ vicikicchituṃ.",
  "anya-e0903n:1105_7": "Kaṅkhanīye ca pana te ṭhāne vicikicchā uppannā”ti evamādinā bhagavatā bhāsitaṃ.",
  "anya-e0903n:1106_0": "Mahāvaggasaṃyuttapāḷi",
  "anya-e0903n:1107_0": "Avijjāvagga",
  "anya-e0903n:1108_0": "Upaḍḍhasutta",
  "anya-e0903n:1109_0": "Pucchā –",
  "anya-e0903n:1109_1": "mahāvaggasaṃyutte panāvuso porāṇakehi dhammasaṃgāhakamahātherehi dutiyaṃ saṃgītaṃ upaḍḍhasuttaṃ bhagavatā",
  "anya-e0903n:1109_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1110_0": "Vissajjanā –",
  "anya-e0903n:1110_1": "sakkesu bhante sakkare nāma sakyānaṃ nigame āyasmantaṃ ānandattheraṃ ārabbha bhāsitaṃ.",
  "anya-e0903n:1110_2": "Āyasmā bhante ānandatthero bhagavantaṃ etadavoca “upaḍḍhamidaṃ bhante brahmacariyaṃ yadidaṃ kalyāṇamittatā kalyāṇasahāyatā kalyāṇasampavaṅkatā”ti.",
  "anya-e0903n:1110_3": "Tasmiṃ bhante vatthusmiṃ “mā hevaṃ ānanda,",
  "anya-e0903n:1110_4": "mā hevaṃ ānanda,",
  "anya-e0903n:1110_5": "sakalamevidaṃ ānanda brahmacariyaṃ yadidaṃ kalyāṇamittatā kalyāṇasahāyatā kalyāṇasampavaṅkatā”ti evamādinā bhagavatā bhāsitaṃ.",
  "anya-e0903n:1111_0": "Mamaṃ hi ānanda kalyāṇamittaṃ āgamma jātidhammā sattā jātiyā parimuccanti.",
  "anya-e0903n:1112_0": "Bojjhaṅgasaṃyutta",
  "anya-e0903n:1113_0": "Kuṇḍaliyasutta",
  "anya-e0903n:1114_0": "Pucchā –",
  "anya-e0903n:1114_1": "bojjhaṅgasaṃyutte panāvuso porāṇakehi dhammasaṃgāhakamahātherehi chaṭṭhaṃ saṃgītaṃ kuṇḍaliyasuttaṃ bhagavatā",
  "anya-e0903n:1114_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1115_0": "Vissajjanā –",
  "anya-e0903n:1115_1": "sākete bhante añjanavane migadāye kuṇḍaliyaṃ paribbājakaṃ ārabbha bhāsitaṃ.",
  "anya-e0903n:1115_2": "Kuṇḍaliyo bhante paribbājako bhagavantaṃ upasaṅkamitvā “ahamasmi bho gotama ārāmanissayī parisāvacaro,",
  "anya-e0903n:1115_3": "tassa mayhaṃ bho gotama pacchābhattaṃ bhuttapātarāsassa ayamācāro hoti ārāmena ārāmaṃ uyyānena uyyānaṃ anucaṅkamāmi anuvicarāmi,",
  "anya-e0903n:1115_4": "so tattha passāmi eke samaṇabrāhmaṇe itivādappamokkhānisaṃsañceva kathaṃ kathante upārambhānisaṃsañca,",
  "anya-e0903n:1115_5": "bhavaṃ pana gotamo kimānisaṃso viharatī”ti etaṃ vacanaṃ avoca.",
  "anya-e0903n:1115_6": "Tasmiṃ bhante vatthusmiṃ “vijjāvimuttiphalānisaṃso kho kuṇḍaliya tathāgato viharatī”ti evamādinā bhagavatā bhāsitaṃ.",
  "anya-e0903n:1116_0": "Paṭhama gilānasutta",
  "anya-e0903n:1117_0": "Pucchā –",
  "anya-e0903n:1117_1": "tenāvuso bhagavvatā jānatā…pe…",
  "anya-e0903n:1117_2": "sammāsambuddhena bojjhaṅgasaṃyutte dutiye gilānavagge paṭhamagilānasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1118_0": "Vissajjanā –",
  "anya-e0903n:1118_1": "rājagahe bhante pippaliguhāyaṃ āyasmantaṃ mahākassapattheraṃ ārabbha bhāsitaṃ.",
  "anya-e0903n:1118_2": "Āyasmā bhante mahākassapatthero pippaliguhāyaṃ viharati ābādhiko dukkhito bāḷhagilāno.",
  "anya-e0903n:1118_3": "Atha kho bhante bhagavā sāyanhasamayaṃ paṭisallānā vuṭṭhito yenāyasmā mahākassapo tenupasaṅkami,",
  "anya-e0903n:1118_4": "upasaṅkamitvā paññatte āsane nisīdi,",
  "anya-e0903n:1118_5": "nisajja kho bhagavā āyasmantaṃ mahākassapaṃ etadavoca–",
  "anya-e0903n:1118_6": "“kacci te kassapa khamanīyaṃ,",
  "anya-e0903n:1118_7": "kacci yāpanīyaṃ,",
  "anya-e0903n:1118_8": "kacci dukkhā vedanā paṭikkamanti no abhikkamanti,",
  "anya-e0903n:1118_9": "paṭikkamosānaṃ paññāyati no abhikkamoti.",
  "anya-e0903n:1118_10": "Na me bhante khamanīyaṃ na yāpanīyaṃ,",
  "anya-e0903n:1118_11": "bāḷhā me dukkhā vedanā abhikkamanti no paṭikkamanti,",
  "anya-e0903n:1118_12": "abhikkamosānaṃ paññāyati no paṭikkamo”ti.",
  "anya-e0903n:1118_13": "Tasmiṃ bhante vatthusmiṃ “sattime kassapa bojjhaṅgā mayā sammadakkhātā bhāvitā bahulīkatā abhiññāya sambodhāya",
  "anya-e0903n:1118_14": "nibbānāya saṃvattantī”ti evamādinā bhagavatā bhāsitaṃ.",
  "anya-e0903n:1119_0": "Udāyisutta",
  "anya-e0903n:1120_0": "Pucchā –",
  "anya-e0903n:1120_1": "tattheva āvuso tatiye udāyivagge porāṇakehi dhammasaṃgāhakamahātherehi dasamaṃ saṃgītaṃ udāyisuttaṃ bhagavatā",
  "anya-e0903n:1120_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1121_0": "Vissajjanā –",
  "anya-e0903n:1121_1": "sumbhesu bhante setakenāma sumbhānaṃ nigame āyasmantaṃ udāyittheraṃ ārabbha bhāsitaṃ.",
  "anya-e0903n:1121_2": "Āyasmā bhante udāyitthero bhagavantaṃ upasaṅkamitvā “acchariyaṃ bhante,",
  "anya-e0903n:1121_3": "abbhutaṃ bhante,",
  "anya-e0903n:1121_4": "yāva bahukatañca me bhante bhagavati pemañca gāravo ca hirī ca ottappañcāti evamādikaṃ vacanaṃ avoca.",
  "anya-e0903n:1121_5": "Tasmiṃ bhante vatthusmiṃ “sādhu sādhu udāyi eso hi te udāyi maggo paṭiladdho.",
  "anya-e0903n:1121_6": "Yo te bhāvito bahulīkato,",
  "anya-e0903n:1121_7": "tathā tathā viharantaṃ tathattāya upanessati,",
  "anya-e0903n:1121_8": "yathā tvaṃ ‘khīṇā jāti,",
  "anya-e0903n:1121_9": "vusitaṃ brahmacariyaṃ,",
  "anya-e0903n:1121_10": "kataṃ karaṇīyaṃ,",
  "anya-e0903n:1121_11": "nāparaṃ itthattāyā’ti pajānissatī”ti.",
  "anya-e0903n:1121_12": "Evaṃ kho bhagavatā bhāsitaṃ.",
  "anya-e0903n:1122_0": "Satipaṭṭhānasaṃyutta",
  "anya-e0903n:1123_0": "Satisutta",
  "anya-e0903n:1124_0": "Pucchā –",
  "anya-e0903n:1124_1": "satipaṭṭhānasaṃyutte āvuso porāṇakehi dhammasaṃgāhaka mahātherehi dutiyaṃ saṃgītaṃ satisuttaṃ bhagavatā kattha kaṃ kārabbha kathañca bhāsitaṃ.",
  "anya-e0903n:1125_0": "Vissajjanā –",
  "anya-e0903n:1125_1": "vesāliyaṃ bhante ambapālivane sambahule bhikkhū ārabbha “sato bhikkhave bhikkhu vihareyya sampajāno ayaṃ",
  "anya-e0903n:1125_2": "vo amhākaṃ anusāsanī”ti evamādinā bhagavatā bhāsitaṃ.",
  "anya-e0903n:1126_0": "Sālasutta",
  "anya-e0903n:1127_0": "Pucchā –",
  "anya-e0903n:1127_1": "tattheva āvuso porāṇakehi dhammasaṃgāhakamahātherehi catutthaṃ saṃgītaṃ sālasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1128_0": "Vissajjanā –",
  "anya-e0903n:1128_1": "kosalesu bhante sālāyanāma kesalānaṃ brāhmaṇagāme sambahule bhikkhū ārabbha “ye te bhikkhave bhikkhū",
  "anya-e0903n:1128_2": "navā acirapabbajitā adhunāgatā imaṃ dhammavinayaṃ,",
  "anya-e0903n:1128_3": "te vo bhikkhave bhikkhū catunnaṃ satipaṭṭhānānaṃ bhāvanāya samādapetabbā nivesetabbā patiṭṭhāpetabbā”ti evamādinā bhante bhagavatā bhāsitaṃ.",
  "anya-e0903n:1129_0": "Sakuṇagghisutta",
  "anya-e0903n:1130_0": "Pucchā –",
  "anya-e0903n:1130_1": "tattheva āvuso porāṇakehi dhammasaṃgāhakamahātherehi chaṭṭhaṃ saṃgītaṃ sakuṇagghisuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1131_0": "Vissajjanā –",
  "anya-e0903n:1131_1": "sāvatthiyaṃ bhante sambahule bhikkhū ārabbha “bhūtapubbaṃ bhikkhave sakuṇagghi lāpaṃ sakuṇaṃ sahasā ajjhappattā aggahesi.",
  "anya-e0903n:1131_2": "Atha kho bhikkhave lāpo sakuṇo sakuṇagghiyā hariyamāno evaṃ paridevasi mayamevamha alakkhikā,",
  "anya-e0903n:1131_3": "mayaṃ appapuññā,",
  "anya-e0903n:1131_4": "ye mayaṃ agocare carimha paravisaye,",
  "anya-e0903n:1131_5": "sacejja mayaṃ gocare careyyāma sake pettike visaye,",
  "anya-e0903n:1131_6": "na myāhaṃ sakuṇagghi alaṃ abhavissa yadidaṃ yuddhāyā”ti evamādinā bhagavatā bhāsitaṃ.",
  "anya-e0903n:1132_0": "Mayamevamha alakkhikā, mayaṃ appapuññā.",
  "anya-e0903n:1133_0": "Ko pana te lāpa gocaro sako pettiko visayo.",
  "anya-e0903n:1134_0": "Yadidaṃ naṅgalakaṭṭhakaraṇaṃ leḍḍuṭṭhānaṃ.",
  "anya-e0903n:1135_0": "Ehi kho dāni me sakuṇagghi, ehi kho dāni me sakuṇagghi,",
  "anya-e0903n:1136_0": "(Dāruguḷoviya vinivattitvā tasseva leḍḍussa antare paccupādi. Aṭṭhakathā)",
  "anya-e0903n:1137_0": "Evañhi taṃ bhikkhave hoti yo agocare carati paravisaye.",
  "anya-e0903n:1138_0": "Tasmātiha bhikkhave mā agocare carittha paravisaye.",
  "anya-e0903n:1139_0": "Gocare bhikkhave caratha sake pettike visaye.",
  "anya-e0903n:1140_0": "Gocare bhikkhave carataṃ sake pettike visaye na lacchati māro otāraṃ, na lacchati māro ārammaṇaṃ.",
  "anya-e0903n:1141_0": "Bhikkhunupassayasutta",
  "anya-e0903n:1142_0": "Pucchā –",
  "anya-e0903n:1142_1": "tattheva āvuso porāṇakehi dhammasaṃgāhakamahātherehi dasamaṃ saṃgītaṃ bhikkhunupassayasuttaṃ bhagavatā",
  "anya-e0903n:1142_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1143_0": "Vissajjanā –",
  "anya-e0903n:1143_1": "sāvatthiyaṃ bhante āyasmantaṃ ānandattheraṃ ārabbha bhāsitaṃ.",
  "anya-e0903n:1143_2": "Āyasmā bhante ānando yāvattako ahosi bhikkhunīhi saddhiṃ kathāsallāpo taṃ sabbaṃ bhagavato ārocesi.",
  "anya-e0903n:1143_3": "Tasmiṃ bhante vatthusmiṃ “evametaṃ ānanda,",
  "anya-e0903n:1143_4": "evametaṃ ānanda,",
  "anya-e0903n:1143_5": "yohi koci ānanda bhikkhu vā bhikkhunī vā catūsu satipaṭṭhānesu suppatiṭṭhitacitto viharati,",
  "anya-e0903n:1143_6": "tassetaṃ pāṭikaṅkhaṃ uḷāraṃ pubbenāparaṃ visesaṃ sañjānissatī”ti evamādinā bhagavatā bhāsitaṃ.",
  "anya-e0903n:1144_0": "Cundasutta",
  "anya-e0903n:1145_0": "Pucchā –",
  "anya-e0903n:1145_1": "tattheva āvuso dutiye nālandavagge porāṇakehi dhammasaṃgāhakamahātherehi tatiyaṃ saṃgītaṃ cundasuttaṃ",
  "anya-e0903n:1145_2": "bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1146_0": "Vissajjanā –",
  "anya-e0903n:1146_1": "sāvatthiyaṃ bhante āyasmantaṃyeva ānandattheraṃ ārabbha bhāsitaṃ.",
  "anya-e0903n:1146_2": "Āyasmā bhante ānandatthero cundena samaṇuddesena saddhiṃ yena bhagavā tenupasaṅkami.",
  "anya-e0903n:1146_3": "Upasaṅkamitvā bhagavantaṃ abhivādetvā ekamantaṃ nisīdi.",
  "anya-e0903n:1146_4": "Ekamantaṃ nisinno kho bhante āyasmā ānando bhagavantaṃ etadavoca “ayaṃ bhante cundo samaṇuddeso evamāha ‘āyasmā bhante sāriputto parinibbuto,",
  "anya-e0903n:1146_5": "idamassa pattacīvara’nti.",
  "anya-e0903n:1146_6": "Api ca me bhante madhurakajāto viya kāyo,",
  "anya-e0903n:1146_7": "disāpi me na pakkhāyanti,",
  "anya-e0903n:1146_8": "dhammāpi maṃ nappaṭibhanti ‘āyasmā sāriputto parinibbuto’ti sutvā”ti.",
  "anya-e0903n:1146_9": "Tasmiṃ bhante vatthusmiṃ “kiṃ nu kho te ānanda sāriputto sīlakkhandhaṃ vā ādāya parinibbuto,",
  "anya-e0903n:1146_10": "samādhikkhandhaṃ vā,",
  "anya-e0903n:1146_11": "paññākkhandhaṃvā,",
  "anya-e0903n:1146_12": "vimuttikkhandhaṃvā,",
  "anya-e0903n:1146_13": "vimuttiñāṇadassanakkhandhaṃ vā ādāya parinibbuto”ti evamādinā bhagavatā bhāsitaṃ.",
  "anya-e0903n:1147_0": "Ayaṃ bhante cundosamaṇuddeso evamāha.",
  "anya-e0903n:1148_0": "Tasmātihānanda attadīpā viharatha attasaraṇā anaññasaraṇā dhammadīpā dhammasaraṇā anaññasaraṇā.",
  "anya-e0903n:1149_0": "Bāhiyasutta",
  "anya-e0903n:1150_0": "Pucchā –",
  "anya-e0903n:1150_1": "tattheva āvuso porāṇakehi dhammasaṃgāhakamahātherehi pañcamaṃ saṃgītaṃ bāhiyasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1151_0": "Vissajjanā –",
  "anya-e0903n:1151_1": "sāvatthiyaṃ bhante āyasmantaṃ bāhiyaṃ ārabbha bhāsitaṃ.",
  "anya-e0903n:1151_2": "Āyasmā bhante bāhiyo bhagavantaṃ etadavoca “sādhu me bhante bhagavā saṃkhittena dhammaṃ desetu,",
  "anya-e0903n:1151_3": "yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya”nti.",
  "anya-e0903n:1151_4": "Tasmiṃ bhante vatthusmiṃ “tasmātiha tvaṃ bāhiya ādimeva visodhehi kusalesu dhammesu.",
  "anya-e0903n:1151_5": "Ko cādikusalānaṃ dhammānaṃ,",
  "anya-e0903n:1151_6": "sīlañca suvisuddhaṃ diṭṭhica ujukā”ti evamādinā bhagavatā bhāsitaṃ.",
  "anya-e0903n:1152_0": "Sīlaṭṭhitivagga",
  "anya-e0903n:1153_0": "Ciraṭṭhitisutta",
  "anya-e0903n:1154_0": "Pucchā –",
  "anya-e0903n:1154_1": "tattheva āvuso tatiye sīlaṭṭhitivagge porāṇakehi dhammasaṃgāhakamahātherehi dutiyaṃ saṃgītaṃ ciraṭṭhitisuttaṃ",
  "anya-e0903n:1154_2": "kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1155_0": "Vissajjanā –",
  "anya-e0903n:1155_1": "pāṭaliputte bhante āyasmantaṃ bhaddaṃ ārabbha āyasmatā ānandattherena dhammabhaṇḍāgārikena bhāsitaṃ.",
  "anya-e0903n:1155_2": "Āyasmā bhante bhaddo sāyanhasamayaṃ paṭisallānā vuṭṭhito yenāyasmā ānando tenupasaṅkami,",
  "anya-e0903n:1155_3": "upasaṅkamitvā āyasmantaṃ ānandaṃ etadavoca “ko nu kho āvuso ānanda hetu ko paccayo,",
  "anya-e0903n:1155_4": "yena tathāgate parinibbute saddhammo na ciraṭṭhitiko hoti,",
  "anya-e0903n:1155_5": "ko panāvuso ānanda hetu ko paccayo,",
  "anya-e0903n:1155_6": "yena tathāgate parinibbute saddhammo ciraṭṭhitiko hotī”ti.",
  "anya-e0903n:1155_7": "Tasmiṃ bhante vatthusmiṃ “sādhu sādhu āvuso bhadda,",
  "anya-e0903n:1155_8": "bhaddako kho te āvuso bhadda ummaṅgo”ti evamādinā āyasmatā ānandattherena dhammabhaṇḍāgārikena bhāsitaṃ.",
  "anya-e0903n:1156_0": "Bhaddako te āvuso bhadda ummaṅgo.",
  "anya-e0903n:1157_0": "“Catunnaṃ kho āvuso satipaṭṭhānānaṃ abhāvitattā abahulīkatattā tathāgate parinibbute saddhammo na ciraṭṭhitiko hotī” –",
  "anya-e0903n:1158_0": "Sirivaḍḍhasutta",
  "anya-e0903n:1159_0": "Pucchā –",
  "anya-e0903n:1159_1": "tassāvuso bhagavatā arahato sammāsambuddhassa pāvacanasamudayabhūtāya mahāvaggapāḷiyā satipaṭṭhānasaṃyutte",
  "anya-e0903n:1159_2": "sīlaṭṭhitivagge navamaṃ sirivaḍḍhasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1160_0": "Vissajjanā –",
  "anya-e0903n:1160_1": "rājagahe bhante sirivaḍḍhaṃ gahapatiṃ ārabbha āyasmatā ānandattherena dhammabhaṇḍāgārikena bhāsitaṃ.",
  "anya-e0903n:1160_2": "Sirivaḍḍho bhante gahapati ābādhiko hoti dukkhito bāḷhagilāno.",
  "anya-e0903n:1160_3": "Athakho bhante āyasmā ānando yenasirivaḍḍhassa gahapatissa nivesanaṃ tenupasaṅkami,",
  "anya-e0903n:1160_4": "upasaṅkamitvā paññatte āsane nisīdi.",
  "anya-e0903n:1160_5": "Nisajja kho āyasmā ānando sirivaḍḍhaṃ gahapatiṃ etadavoca “kacci te gahapati khamanīyaṃ,",
  "anya-e0903n:1160_6": "kacci yāpanīyaṃ,",
  "anya-e0903n:1160_7": "kacci dukkhā vedanā paṭikkamanti no abhikkamanti,",
  "anya-e0903n:1160_8": "paṭikkamosānaṃ paññāyati no abhikkamo”ti.",
  "anya-e0903n:1160_9": "Na me bhante khamanīyaṃ,",
  "anya-e0903n:1160_10": "na yāpanīyaṃ,",
  "anya-e0903n:1160_11": "bāḷhā me dukkhā vedanā abhikkamanti no paṭikkamanti,",
  "anya-e0903n:1160_12": "abhikkamosānaṃ paññāyati no paṭikkamo”ti.",
  "anya-e0903n:1160_13": "Tasmiṃ bhante vatthusmiṃ “tasmātiha te gahapati evaṃ sikkhitabbaṃ ‘kāye kāyānupassī viharissāmi ātāpī",
  "anya-e0903n:1160_14": "sampajāno satimā vineyya loke abhijjhā domanassaṃ. Vedanāsu. Citte.",
  "anya-e0903n:1160_15": "Dhammesu dhammānupassī viharissāmi ātāpī sampajāno satimā vineyya loke abhijjhā domanassa’nti.",
  "anya-e0903n:1160_16": "Evañhi te gahapati sikkhitabba”nti.",
  "anya-e0903n:1160_17": "Evaṃ kho āyasmatā ānandattherena dhammabhaṇḍāgārikena bhāsitaṃ.",
  "anya-e0903n:1161_0": "Iddhipādasaṃyutta",
  "anya-e0903n:1162_0": "Moggallānasutta",
  "anya-e0903n:1163_0": "Pucchā –",
  "anya-e0903n:1163_1": "iddhipādasaṃyutte āvuso catutthaṃ moggallānasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1164_0": "Vissajjanā –",
  "anya-e0903n:1164_1": "sāvatthiyaṃ bhante sambahule bhikkhū ārabbha bhāsitaṃ.",
  "anya-e0903n:1164_2": "Sambahulā bhante bhikkhū heṭṭhāmigāramātupāsāde viharanti uddhatā unnaḷā capalā mukharā vikiṇṇavācā muṭṭhassatino",
  "anya-e0903n:1164_3": "asampajānā asamāhitā bhantacittā pākatindriyā.",
  "anya-e0903n:1164_4": "Tasmiṃ bhante vatthusmiṃ āyasmantaṃ mahāmoggallānaṃ te bhikkhū saṃvejetvā “kiṃ nu tumhe bhikkhave saṃviggā",
  "anya-e0903n:1164_5": "lomahaṭṭhajātā ekamantaṃ ṭhitā”ti evamādinā bhagavatā bhāsitaṃ.",
  "anya-e0903n:1165_0": "Acchariyaṃ vata bho, abbhutaṃ vata bho.",
  "anya-e0903n:1166_0": "Nivātañca vata.",
  "anya-e0903n:1167_0": "Ayañca migāramātupāsādo gambhīranemo.",
  "anya-e0903n:1168_0": "Tumheva kho bhikkhave saṃvejetukāmena moggallānena bhikkhunā pādaṅguṭṭhakena migāramātupāsādo saṅkampito sampakampito sampadhālito.",
  "anya-e0903n:1169_0": "Taṃ kiṃ maññatha bhikkhave,",
  "anya-e0903n:1169_1": "katamesaṃ dhammānaṃ bhāvitattā bahulīkatattā moggallāno bhikkhu evaṃ mahiddhiko evaṃ mahānubhāvo.",
  "anya-e0903n:1170_0": "Anuruddhasaṃyutta",
  "anya-e0903n:1171_0": "Bāḷhagilānasutta",
  "anya-e0903n:1172_0": "Pucchā –",
  "anya-e0903n:1172_1": "anuruddhasaṃyutte āvuso porāṇakehi dhammasaṃgāhakamahātherehi dasamaṃ saṃgītaṃ bāḷhaginānasuttaṃ kattha",
  "anya-e0903n:1172_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1173_0": "Vissajjanā –",
  "anya-e0903n:1173_1": "sāvatthiyaṃ bhante sambahule bhikkhū ārabbha āyasmatā anuruddhattherena bhāsitaṃ.",
  "anya-e0903n:1173_2": "Sambahulā bhante bhikkhū āyasmantaṃ anuruddhaṃ ābādhikaṃ dukkhitaṃ bāḷhagilānaṃ etadavocuṃ “katamenāyasmato",
  "anya-e0903n:1173_3": "anuruddhassa vihārena viharato uppannā sārīrikā dukkhā vedanā cittaṃ na pariyādāya tiṭṭhantī”ti.",
  "anya-e0903n:1173_4": "Tasmiṃ bhante vatthusmiṃ “catūsu kho me āvuso satipaṭṭhānesu suppatiṭṭhitacittassa viharato uppannā sārīrikā",
  "anya-e0903n:1173_5": "dukkhā vedanā cittaṃ na pariyādāya tiṭṭhantī”ti evamādinā āyasmatā anuruddhattherena bhāsitaṃ.",
  "anya-e0903n:1174_0": "Ānāpānasaṃyutta",
  "anya-e0903n:1175_0": "Mahākappinasutta",
  "anya-e0903n:1176_0": "Pucchā –",
  "anya-e0903n:1176_1": "ānāpānasaṃyutte āvuso porāṇakehi dhammasaṃgāhakamahātherehi sattamaṃ saṃgītaṃ mahākappinasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1177_0": "Vissajjanā –",
  "anya-e0903n:1177_1": "sāvatthiyaṃ bhante sambahule bhikkhū ārabbha “passatha no tumhe bhikkhave etassa bhikkhuno kāyassa iñjitattaṃ",
  "anya-e0903n:1177_2": "vā phanditabbaṃ vā”ti evamādinā bhagavatā bhāsitaṃ.",
  "anya-e0903n:1178_0": "Icchānaṅgalasutta",
  "anya-e0903n:1179_0": "Pucchā –",
  "anya-e0903n:1179_1": "tattheva āvuso dutiyavagge paṭhamaṃ icchānaṅgalasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1180_0": "Vissajjanā –",
  "anya-e0903n:1180_1": "icchānaṅgale bhante sambahule bhikkhū ārabbha “sace kho bhikkhave aññatitthiyā paribbājakā evaṃ puccheyyuṃ",
  "anya-e0903n:1180_2": "‘katame nāvuso vihārena samaṇo gotamo vassāvāsaṃ bahulaṃ vihāsī’ti.",
  "anya-e0903n:1180_3": "Evaṃ puṭṭhā tumhe bhikkhave tesaṃ aññatitthiyānaṃ paribbājakānaṃ evaṃ byākareyyātha ānāpānassatisamādhinā",
  "anya-e0903n:1180_4": "kho āvuso bhagavā vassāvāsaṃ bahulaṃ vihāsī”ti evamādinā bhante bhagavatā bhāsitaṃ.",
  "anya-e0903n:1181_0": "Sotāpattisaṃyutta",
  "anya-e0903n:1182_0": "Cakkavattirājasutta",
  "anya-e0903n:1183_0": "Pucchā –",
  "anya-e0903n:1183_1": "sotāpattisaṃyutte āvuso porāṇakehi dhammasaṃgāhakamahātherehi paṭhamaṃ saṃgītaṃ cakkavattirājasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1184_0": "Vissajjanā –",
  "anya-e0903n:1184_1": "sāvatthiyaṃ bhante sambahule bhikkhū ārabbha “kiñcāpi bhikkhave rājā cakkavattī catunnaṃ dīpānaṃ issariyādhipaccaṃ",
  "anya-e0903n:1184_2": "rajjaṃ kāretvā kāyassa bhedā paraṃ maraṇā sugatiṃ saggaṃ lokaṃ upapajjati devānaṃ tāvatiṃsānaṃ sahabyataṃ,",
  "anya-e0903n:1184_3": "so tattha nandane vane accharāsaṅghaparivuto dibbehi ca pañcahi kāmaguṇehi samappito samaṅgībhūto paricāreti so catūhi dhammehi asamannāgato,",
  "anya-e0903n:1184_4": "atha kho so aparimuttova nirayā,",
  "anya-e0903n:1184_5": "aparimutto tiracchānayoniyā,",
  "anya-e0903n:1184_6": "aparimutto pettivisayā,",
  "anya-e0903n:1184_7": "aparimutto apāyaduggativinipātā”ti evamādinā bhante bhagavatā bhāsitaṃ.",
  "anya-e0903n:1185_0": "Dīghāvu upāsakasutta",
  "anya-e0903n:1186_0": "Pucchā –",
  "anya-e0903n:1186_1": "tattheva āvuso porāṇakehi dhammasaṃgāhakamahātherehi tatiyaṃ saṃgītaṃ dīghāvuupāsakasuttaṃ bhagavatā",
  "anya-e0903n:1186_2": "kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1187_0": "Vissajjanā –",
  "anya-e0903n:1187_1": "rājagahe bhante dīghāvuṃ upāsakaṃ ārabbha bhāsitaṃ.",
  "anya-e0903n:1187_2": "Bhagavā bhante dīghāvuṃ upāsakaṃ ābādhikaṃ dukkhitaṃ bāḷhagilānaṃ etadavoca “kacci te dīghāvu khamanīyaṃ,",
  "anya-e0903n:1187_3": "kacci yāpanīyaṃ,",
  "anya-e0903n:1187_4": "kacci dukkhā vedanā paṭikkamanti no abhikkamanti,",
  "anya-e0903n:1187_5": "paṭikkamosānaṃ paññāyati no abhikkamo”ti.",
  "anya-e0903n:1187_6": "Na me bhante khamanīyaṃ,",
  "anya-e0903n:1187_7": "na yāpanīyaṃ bāḷhā me dukkhā vedanā abhikkamanti no paṭikkamanti,",
  "anya-e0903n:1187_8": "abhikkamosānaṃ paññāyati no paṭikkamoti.",
  "anya-e0903n:1187_9": "Tasmiṃ bhante vatthusmiṃ “tasmātiha te dīghāvu evaṃ sikkhitabbaṃ buddhe aveccappasādena samannāgato bhavissāmī”ti evamādinā bhagavatā bhāsitaṃ.",
  "anya-e0903n:1188_0": "Yānimāni bhante bhagavatā cattāri sotāpattiyaṅgāni desitāni, saṃvijjante te dhammā mayi–",
  "anya-e0903n:1189_0": "Tasmātiha tvaṃ dīghāvu imesu catūsu sotāpattiyaṅgesu patiṭṭhāya cha vijjābhāgiye dhamme uttari bhāveyyāsi–",
  "anya-e0903n:1190_0": "Mā tvaṃ tāta dīghāvu evaṃ manasākāsi.",
  "anya-e0903n:1191_0": "Iṅgha tvaṃ tāta dīghāvu yadeva te bhagavā āha, tadeva tvaṃ sādhukaṃ manasikarohi.",
  "anya-e0903n:1192_0": "Paṇḍito bhikkhave dīghāvu upāsako.",
  "anya-e0903n:1193_0": "Paccapādi dhammassānudhammaṃ.",
  "anya-e0903n:1194_0": "Na ca maṃ dhammādhikaraṇaṃ viheṭhesi.",
  "anya-e0903n:1195_0": "Dīghāvu bhikkhave upāsako pañcannaṃ orambhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.",
  "anya-e0903n:1196_0": "Veḷudvāreyyasutta",
  "anya-e0903n:1197_0": "Pucchā –",
  "anya-e0903n:1197_1": "tenāvuso bhagavatā…pe…",
  "anya-e0903n:1197_2": "sammāsambuddhena sotāpattisaṃyutte sattamaṃ saṃgītaṃ veḷudvāreyyasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1198_0": "Vissajjanā –",
  "anya-e0903n:1198_1": "kosalesu bhante veḷudvāre nāma kosalānaṃ brāhmaṇa gāme veḷudvāreyyake brāhmaṇagahapatike ārabbha bhāsitaṃ.",
  "anya-e0903n:1199_0": "Veḷudvāreyyakā bhante brāhmaṇagahapatikā bhagavantaṃ etadavocuṃ “mayaṃ bho gotama evaṃkāmā evaṃchandā",
  "anya-e0903n:1199_1": "evaṃadhippāyā puttasambādhasayanaṃ ajjhāvaseyyāma…pe…",
  "anya-e0903n:1199_2": "jātarūparajataṃ sādiyeyyāma,",
  "anya-e0903n:1199_3": "kāyassa bhedā paraṃ maraṇā sugatiṃ saggaṃ lokaṃ upapajjeyyāma,",
  "anya-e0903n:1199_4": "tesaṃ no bhavaṃ gotamo amhākaṃ evaṃkāmānaṃ evaṃchandānaṃ evaṃadhippāyānaṃ tathā dammaṃ desetu,",
  "anya-e0903n:1199_5": "yathā mayaṃ puttasambādhasayanaṃ ajjhāvaseyyāma…pe…",
  "anya-e0903n:1199_6": "kāyassa bhedā paraṃ maraṇā sugatiṃ saggaṃ lokaṃ upapajjeyyāmā”ti.",
  "anya-e0903n:1199_7": "Tasmiṃ bhante vatthusmiṃ “attūpanāyikaṃ vo gahapatayo dhammapariyāyaṃ desessāmi,",
  "anya-e0903n:1199_8": "taṃ suṇātha sādhukaṃ manasi karotha,",
  "anya-e0903n:1199_9": "bhāsissāmī”ti evamādinā bhagavatā bhāsitaṃ.",
  "anya-e0903n:1200_0": "Saraṇānivagga",
  "anya-e0903n:1201_0": "Paṭhama mahānāmasutta",
  "anya-e0903n:1202_0": "Pucchā –",
  "anya-e0903n:1202_1": "tattheva āvuso tatiye saraṇānivagge porāṇakehi dhammasaṃgāhakamahātherehi paṭhamaṃ saṃgītaṃ paṭhamamahānāmasuttaṃ",
  "anya-e0903n:1202_2": "bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1203_0": "Vissajjanā –",
  "anya-e0903n:1203_1": "sakkesu bhante kapilavatthusmiṃ nigrodhārāme mahānāmaṃ sakkaṃ ārabbha bhāsitaṃ.",
  "anya-e0903n:1203_2": "Mahānāmo bhante sakko bhagavantaṃ etadavoca “idaṃ bhante kapilavatthu iddhañceva phītañca bāhujaññaṃ ākiṇṇamanussaṃ sambādhabyūhaṃ,",
  "anya-e0903n:1203_3": "so khvāhaṃ bhante bhagavantaṃ vā payirupāsitvā manobhāvanīye vā bhikkhū sāyanhasamayaṃ kapilavatthuṃ pavisanto bhantenapi hatthinā samāgacchāmi,",
  "anya-e0903n:1203_4": "bhantenapi assena samāgacchāmi,",
  "anya-e0903n:1203_5": "bhantenapi rathena samāgacchāmi,",
  "anya-e0903n:1203_6": "bhantenapi sakaṭena samāgacchāmi,",
  "anya-e0903n:1203_7": "bhantenapi purisena samāgacchāmi,",
  "anya-e0903n:1203_8": "tassa mayhaṃ bhante tasmiṃ samaye mussateva bhagavantaṃ ārabbha sati,",
  "anya-e0903n:1203_9": "mussati dhammaṃ ārabbha sati,",
  "anya-e0903n:1203_10": "mussati saṅghaṃ ārabbha sati,",
  "anya-e0903n:1203_11": "tassa mayhaṃ bhante evaṃ hoti imamhi cāhaṃ samaye kālaṃ kareyyaṃ,",
  "anya-e0903n:1203_12": "kā mayhaṃ gati,",
  "anya-e0903n:1203_13": "ko abhisamparāyo”ti.",
  "anya-e0903n:1203_14": "Tasmiṃ bhante vatthusmiṃ “mā bhāyi mahānāma,",
  "anya-e0903n:1203_15": "mā bhāyi mahānāma,",
  "anya-e0903n:1203_16": "apāpakaṃ te maraṇaṃ bhavissati apāpikā kālaṃ kiriyā”ti evamādinā bhagavatā bhāsitaṃ.",
  "anya-e0903n:1204_0": "Dutiya saraṇānisakkasutta",
  "anya-e0903n:1205_0": "Pucchā –",
  "anya-e0903n:1205_1": "tattheva āvuso dhammasaṃgāhakamahātherehi pañcamaṃ saṃgītaṃ dutiyasaraṇānisakkasuttaṃ bhagavatā kattha",
  "anya-e0903n:1205_2": "kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1206_0": "Vissajjanā – sakkesu bhante kapilavatthusmiṃ nigrodhārāme mahānāmaṃyeva sakkaṃ ārabbha bhāsitaṃ.",
  "anya-e0903n:1207_0": "Mahānāmo bhante sakko bhagavantaṃ etadavoca “idha bhante saraṇāni sakko kālaṅkato,",
  "anya-e0903n:1207_1": "so bhagavatā byākato ‘sotāpanno avinipātadhammo niyato sambodhiparāyaṇo’ti.",
  "anya-e0903n:1207_2": "Tatra sudaṃ bhante sambahulā sakkā saṅgamma samāgamma ujjhāyanti khīyanti vipācenti ‘acchariyaṃ vata bho,",
  "anya-e0903n:1207_3": "abbhutaṃ vata",
  "anya-e0903n:1208_0": "Bho,",
  "anya-e0903n:1208_1": "ettha dāni ko na sotāpanno bhavissati,",
  "anya-e0903n:1208_2": "yatra hi nāma saraṇāni sakko kālaṅkato,",
  "anya-e0903n:1208_3": "so bhagavatā byākato ‘sotāpanno avinipātadhammo niyato sambodhiparāyaṇo’ti,",
  "anya-e0903n:1208_4": "saraṇāni sakko sikkhāya aparipūrakārī ahosī”ti tasmiṃ bhante vatthusmiṃ “yo so mahānāma dīgharattaṃ upāsako buddhaṃ saraṇaṃ gato,",
  "anya-e0903n:1208_5": "dhammaṃ saraṇaṃ gato,",
  "anya-e0903n:1208_6": "saṅghaṃ saraṇaṃ gato,",
  "anya-e0903n:1208_7": "so kathaṃ vinipātaṃ gaccheyyā”ti evamādinā bhagavatā bhāsitaṃ.",
  "anya-e0903n:1209_0": "Paṭhama anāthapiṇḍikasutta",
  "anya-e0903n:1210_0": "Pucchā –",
  "anya-e0903n:1210_1": "tattheva āvuso porāṇakehi dhammasaṃgāhakamahātherehi chaṭṭhaṃ saṃgītaṃ paṭhamaanāthapiṇḍikasuttaṃ kattha",
  "anya-e0903n:1210_2": "kaṃ ārabbha kismiṃ vatthusmiṃ kena kathañca bhāsitaṃ.",
  "anya-e0903n:1211_0": "Vissajjanā –",
  "anya-e0903n:1211_1": "sāvatthiyaṃ bhante anāthapiṇḍikaṃ gahapatiṃ ārabbha āyasmatā sāriputtattherena dhammasenāpatinā bhāsitaṃ.",
  "anya-e0903n:1212_0": "Āyasmā bhante sāriputtatthero āyasmatā ānandattherena pacchāsamaṇena saddhiṃ yena anāthapiṇḍikassa gahapatissa nivesanaṃ tenupasaṅkami,",
  "anya-e0903n:1212_1": "upasaṅkamitvā paññatte āsane nisīdi,",
  "anya-e0903n:1212_2": "nisajja kho āyasmā sāriputto anāthapiṇḍikaṃ gahapatiṃ ābādhikaṃ dukkhitaṃ bāḷhagilānaṃ etadavoca “kacci te gahapati khamanīyaṃ kacci yāpanīyaṃ,",
  "anya-e0903n:1212_3": "kacci dukkhā vedanā paṭikkamanti,",
  "anya-e0903n:1212_4": "no abhikkamanti,",
  "anya-e0903n:1212_5": "paṭikkamosānaṃ paññāyati,",
  "anya-e0903n:1212_6": "no abhikkamo”ti,",
  "anya-e0903n:1212_7": "na me bhante khamanīyaṃ,",
  "anya-e0903n:1212_8": "na yāpanīyaṃ,",
  "anya-e0903n:1212_9": "bāḷhā me dukkhā vedanā abhikkamanti,",
  "anya-e0903n:1212_10": "no paṭikkamanti,",
  "anya-e0903n:1212_11": "abhikkamosānaṃ paññāyati,",
  "anya-e0903n:1212_12": "no paṭikkamoti.",
  "anya-e0903n:1212_13": "Tasmiṃ bhante vatthusmiṃ “yathā rūpena kho gahapati buddhe appasādena samannāgato assutavā puthujjano",
  "anya-e0903n:1212_14": "kāyassa bhedā paraṃ maraṇā apāyaṃ duggatiṃ vinipātaṃ niyaraṃ upapajjati tathārūpo te buddhe appasādo natthi,",
  "anya-e0903n:1212_15": "atthi ca kho te gahapati buddhe aveccappasādo ‘itipi so bhagavā arahaṃ sammāsambuddho…pe…",
  "anya-e0903n:1212_16": "bhagavā’ti tañca pana te buddhe aveccappasādaṃ attani samanupassato ṭhānaso vedanā paṭippassambheyyā”ti",
  "anya-e0903n:1212_17": "evamādinā āyasmatā sāriputtattherena dhammasenāpatinā bhāsitaṃ.",
  "anya-e0903n:1213_0": "Yassa saddhā tathāgate, acalā suppatiṭṭhitā;",
  "anya-e0903n:1214_0": "Sīlañca yassa kalyāṇaṃ, ariyakantaṃ pasaṃsitaṃ.",
  "anya-e0903n:1215_0": "Saṅghe pasādo yassatthi, ujubhūtañca dassanaṃ;",
  "anya-e0903n:1216_0": "Adaliddoti taṃ āhu, amoghaṃ tassa jīvitaṃ.",
  "anya-e0903n:1217_0": "Tasmā saddhañca sīlañca, pasādaṃ dhammadassanaṃ;",
  "anya-e0903n:1218_0": "Anuyuñjetha medhāvī, saraṃ buddhānasāsanaṃ.",
  "anya-e0903n:1219_0": "Puññābhisandavagga",
  "anya-e0903n:1220_0": "Mahānāmasutta",
  "anya-e0903n:1221_0": "Pucchā –",
  "anya-e0903n:1221_1": "tattheva āvuso puññābhisandavaggo porāṇakehi dhammasaṃgāhakamahātherehi sattamaṃ saṃgītaṃ mahānāmasuttaṃ",
  "anya-e0903n:1221_2": "bhagavatā kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1222_0": "Vissajjanā – sakkesu bhante kapilavatthusmiṃ mahānāmaṃ sakkaṃ ārabbha bhāsitaṃ.",
  "anya-e0903n:1223_0": "Mahānāmo bhante sakko bhagavantaṃ etadavoca “kittāvatā nu kho bhante upāsako hotī”ti.",
  "anya-e0903n:1223_1": "Tasmiṃ bhante vatthusmiṃ “yato kho mahānāma buddhaṃ saraṇaṃ gato hoti,",
  "anya-e0903n:1223_2": "dhammaṃ saraṇaṃ gato hoti,",
  "anya-e0903n:1223_3": "saṅghaṃ saraṇaṃ gato hotī”ti evamādinā bhagavatā bhāsitaṃ.",
  "anya-e0903n:1224_0": "Kittāvatā nu kho bhante upāsako hoti.",
  "anya-e0903n:1225_0": "Kāḷigodhasutta",
  "anya-e0903n:1226_0": "Pucchā –",
  "anya-e0903n:1226_1": "tattheva āvuso porāṇakehi dhammasaṃgāhakamahātherehi navamaṃ saṃgītaṃ kāḷigodhasuttaṃ bhagavatā kattha kaṃ kārabbha kathañca bhāsitaṃ.",
  "anya-e0903n:1227_0": "Vissajjanā –",
  "anya-e0903n:1227_1": "sakkesu bhante kāḷigodhaṃ nāma sākiyāniṃ ārabbha “catūhi kho godhe dhammehi samannāgatā ariyasāvikā sotāpannā",
  "anya-e0903n:1227_2": "hoti avinipātadhammā niyatā sambodhiparāyaṇā”ti evamādinā bhagavatā bhāsitaṃ.",
  "anya-e0903n:1228_0": "Lābhā te godhe, suladdhaṃ te godhe, sotāpattiphalaṃ tayā godhe –",
  "anya-e0903n:1229_0": "Nandiyasakkasutta",
  "anya-e0903n:1230_0": "Pucchā –",
  "anya-e0903n:1230_1": "tenāvuso jānatā…pe…",
  "anya-e0903n:1230_2": "sammāsambuddhena sotāpattisaṃyutte puññābhisandavagge dasamaṃ nandiyasakkasuttaṃ kattha kaṃ ārabbha kismiṃ vatthusmiṃ kathañca bhāsitaṃ.",
  "anya-e0903n:1231_0": "Vissajjanā –",
  "anya-e0903n:1231_1": "sakkesu bhante kapilavatthusmiṃ nigrodhārāme nandiyaṃ sakkaṃ ārabbha bhāsitaṃ.",
  "anya-e0903n:1231_2": "Nandiyo bhante sakko bhagavantaṃ etadavoca “yasseva nu kho bhante ariyasāvakassa cattāri sotāpattiyaṅgāni sabbena sabbaṃ sabbathāsabbaṃ natthi,",
  "anya-e0903n:1231_3": "sveva nu kho bhante ariyasāvako pamādavihārī”ti.",
  "anya-e0903n:1231_4": "Tasmiṃ bhante vatthusmiṃ “yassa kho nandiya cattāri sotāpattiyaṅgāni sabbenasabbaṃ sabbathāsabbaṃ natthi,",
  "anya-e0903n:1231_5": "tamahaṃ bāhiro puthujjanapakkhe ṭhitoti vadāmī”ti evamādinā bhagavatā bhāsitaṃ.",
  "anya-e0903n:1232_0": "Saccasaṃyutta",
  "anya-e0903n:1233_0": "Tiracchānakathāsutta",
  "anya-e0903n:1234_0": "Pucchā –",
  "anya-e0903n:1234_1": "saccasaṃyutte āvuso porāṇakehi dhammasaṃgāyakamahātherehi dasamaṃ saṃgītaṃ tiracchānakathāsuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1235_0": "Vissajjanā –",
  "anya-e0903n:1235_1": "sāvatthiyaṃ bhante sambahule bhikkhū ārabbha mā bhikkhave anekavihitaṃ tiracchānakathaṃ katheyyātha.",
  "anya-e0903n:1235_2": "Seyyathidaṃ,",
  "anya-e0903n:1235_3": "rājakathaṃ corakathaṃ mahāmattakathaṃ senākathaṃ bhayakathaṃ yuddhakathaṃ annakathaṃ pānakathaṃ vatthakathaṃ",
  "anya-e0903n:1235_4": "sayanakathaṃ evamādinā bhante bhagavatā bhāsitaṃ.",
  "anya-e0903n:1236_0": "Idaṃ dukkhanti katheyyātha.",
  "anya-e0903n:1237_0": "Tasmātiha bhikkhave idaṃ dukkhanti yogo karaṇīyo…pe…",
  "anya-e0903n:1237_1": "ayaṃ dukkhanirodhagāminī paṭipadāti yogo karaṇīyo.",
  "anya-e0903n:1238_0": "Dhammacakkapavattanasutta",
  "anya-e0903n:1239_0": "Pucchā –",
  "anya-e0903n:1239_1": "tattheva āvuso dhammacakkappavattanavagge porāṇakehi dhammasaṃgāhakamahātherehi paṭhamaṃ saṃgītaṃ dhammacakkapavattanasuttaṃ",
  "anya-e0903n:1239_2": "bhagavatā kattha kaṃ ārabbha kathañca bhāsitaṃ.",
  "anya-e0903n:1240_0": "Vissajjanā –",
  "anya-e0903n:1240_1": "bārāṇasiyaṃ bhante isipatane migadāye pañcavaggiye bhikkhū ārabbha “dve me bhikkhave antā pabbajitena nasevitabbā.",
  "anya-e0903n:1240_2": "Katame dve,",
  "anya-e0903n:1240_3": "yo cāyaṃ kāmesu kāmasukhallikānuyogo hīno gammo pothujjaniko anariyo anatthasaṃhito,",
  "anya-e0903n:1240_4": "yo cāyaṃ attakilamathānuyogo dukkho anariyo anatthasaṃhito,",
  "anya-e0903n:1240_5": "ete kho bhikkhave ubho ante anupagamma majjhimāpaṭipadā tathāgatena abhisambuddhā”ti evamādinā bhagavatā bhāsitaṃ.",
  "anya-e0903n:1241_0": "Āsavakkhayasutta",
  "anya-e0903n:1242_0": "Pucchā –",
  "anya-e0903n:1242_1": "tattheva āvuso koṭigāmavagge porāṇakehi dhammasaṃgāhakamahātherehi pañcamaṃ saṃgītaṃ āsavakkhayasuttaṃ bhagavatā kattha kaṃ ārabbha kathañca bhāsitaṃ.",
  "anya-e0903n:1243_0": "Vissajjanā –",
  "anya-e0903n:1243_1": "sāvatthiyaṃ bhante sambahule bhikkhū ārabbha “jānatohaṃ bhikkhave passato āsavānaṃ khayaṃ vadāmi,",
  "anya-e0903n:1243_2": "no ajānato apassato.",
  "anya-e0903n:1243_3": "Kiñca bhikkhave jānato passato āsavānaṃ khayo hoti,",
  "anya-e0903n:1243_4": "idaṃ dukkhanti bhikkhave jānato passato āsavānaṃ khayo hoti,",
  "anya-e0903n:1243_5": "ayaṃ dukkhasamudayoti,",
  "anya-e0903n:1243_6": "ayaṃ dukkhanirodhoti,",
  "anya-e0903n:1243_7": "ayaṃ dukkhanirodhagāminīpaṭipadāti jānato passato āsavānaṃ khayo hoti.",
  "anya-e0903n:1243_8": "Evaṃ kho bhikkhave jānato evaṃ passato āsavānaṃ khayo hoti.",
  "anya-e0903n:1243_9": "Tasmātiha bhikkhave “idaṃ dukkha”nti yogo karaṇīyo,",
  "anya-e0903n:1243_10": "ayaṃ dukkhasamudayoti,",
  "anya-e0903n:1243_11": "ayaṃ dukkhanirodhoti,",
  "anya-e0903n:1243_12": "ayaṃ dukkhanirodhagāminīpaṭipadāti yogo karaṇīyo”ti evaṃ kho bhagavatā bhāsitaṃ.",
  "anya-e0903n:1244_0": "Sīsapāvanasutta",
  "anya-e0903n:1245_0": "Pucchā –",
  "anya-e0903n:1245_1": "tattheva āvuso sīsapāvanavagge porāṇakehi dhammasaṃgāhakamahātherehi paṭhamaṃ saṃgītaṃ sīsapāvanasuttaṃ",
  "anya-e0903n:1245_2": "bhagavatā kattha kaṃ ārabbha kathañca bhāsitaṃ.",
  "anya-e0903n:1246_0": "Vissajjanā –",
  "anya-e0903n:1246_1": "kosambiyaṃ bhante sīsapāvane sambahule bhikkhū ārabbha “taṃ kiṃ maññatha bhikkhave,",
  "anya-e0903n:1246_2": "katamaṃ nukho bahutaraṃ yāni vā mayā parittāni sīsapāpaṇṇāni pāṇinā gahitāni yadidaṃ upari sīsapāvane”ti evamādinā bhagavatā bhāsitaṃ.",
  "anya-e0903n:1247_0": "Pañcagatipeyyālavagga",
  "anya-e0903n:1248_0": "Pucchā –",
  "anya-e0903n:1248_1": "tattheva āvuso porāṇakehi dhammasaṃgāhakamahātherehi pariyosānabhāvena saṃgīto pañcagatipeyyālavagge,",
  "anya-e0903n:1248_2": "bhagavatā kattha kaṃ ārabbha kathañca bhāsito.",
  "anya-e0903n:1249_0": "Vissajjanā –",
  "anya-e0903n:1249_1": "vesāliyaṃ bhante sambahule bhikkhū ārabbha “taṃ kiṃ maññatha bhikkhave,",
  "anya-e0903n:1249_2": "katamaṃ nu kho bahutaraṃ,",
  "anya-e0903n:1249_3": "yo vāyaṃ mayā paritto nakhasikhāyaṃ paṃsu āropito,",
  "anya-e0903n:1249_4": "ayaṃ vā mahāpathavī”ti evamādinā bhagavatā bhāsito.",
  "anya-e0903n:1250_0": "Pucchā – ke āvuso sikkhanti.",
  "anya-e0903n:1251_0": "Vissajjanā – sekkhā ca bhante puthujjanakalyāṇakā ca sikkhanti.",
  "anya-e0903n:1252_0": "Pucchā – ke āvuso sikkhitasikkhā.",
  "anya-e0903n:1253_0": "Vissajjanā – arahanto bhante sikkhitasikkhā.",
  "anya-e0903n:1254_0": "Pucchā – kattha āvuso ṭhitaṃ.",
  "anya-e0903n:1255_0": "Vissajjanā – sikkhākāmesu bhante ṭhitaṃ.",
  "anya-e0903n:1256_0": "Pucchā – ke āvuso dhārenti.",
  "anya-e0903n:1257_0": "Vissajjanā – yesaṃ bhante vattati te dhārenti.",
  "anya-e0903n:1258_0": "Pucchā – kassa āvuso vacanaṃ.",
  "anya-e0903n:1259_0": "Vissajjanā – bhagavato bhante vacanaṃ arahato sammāsambuddhassa.",
  "anya-e0903n:1260_0": "Pucchā – kena āvuso ābhataṃ.",
  "anya-e0903n:1261_0": "Vissajjanā – paramparāya bhante ābhataṃ."
}