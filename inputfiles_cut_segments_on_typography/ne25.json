{
  "ne25:0.1_0": "Netti",
  "ne25:0.2_0": "Paṭiniddesavāra",
  "ne25:0.3_0": "Sampāta 6",
  "ne25:0.4_0": "Catubyūhahārasampāta",
  "ne25:1.1_0": "Tattha katamo catubyūho hārasampāto.",
  "ne25:2.1_0": "“Tasmā rakkhitacittassa, sammāsaṅkappagocaro”ti gāthā.",
  "ne25:2.2_0": "“Tasmā rakkhitacittassā”ti rakkhitaṁ paripālīyatīti esā nirutti.",
  "ne25:2.3_0": "Idha bhagavato ko adhippāyo?",
  "ne25:2.4_0": "Ye duggatīhi parimuccitukāmā bhavissanti,",
  "ne25:2.4_1": "te dhammacārino bhavissantīti ayaṁ ettha bhagavato adhippāyo.",
  "ne25:2.5_0": "Kokāliko hi sāriputtamoggallānesu theresu cittaṁ padosayitvā mahāpadumaniraye upapanno.",
  "ne25:2.6_0": "Bhagavā ca satiārakkhena cetasā samannāgato, suttamhi vuttaṁ—",
  "ne25:2.7_0": "“satiyā cittaṁ rakkhitabban”ti.",
  "ne25:2.8_0": "Niyutto catubyūho hārasampāto."
}