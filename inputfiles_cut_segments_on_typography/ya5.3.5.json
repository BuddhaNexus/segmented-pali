{
  "ya5.3.5:0.1_0": "5 Saccayamaka",
  "ya5.3.5:0.2_0": "5.3 Pariññāvāra",
  "ya5.3.5:0.3_0": "5.3.5. Paccuppannānāgatavāra",
  "ya5.3.5:1.1_0": "Yo dukkhasaccaṁ parijānāti so samudayasaccaṁ pajahissatīti? No.",
  "ya5.3.5:2.1_0": "Yo vā pana samudayasaccaṁ pajahissati so dukkhasaccaṁ parijānātīti? No.",
  "ya5.3.5:3.1_0": "Yo dukkhasaccaṁ na parijānāti so samudayasaccaṁ nappajahissatīti?",
  "ya5.3.5:4.1_0": "Ye maggaṁ paṭilabhissanti te dukkhasaccaṁ na parijānanti,",
  "ya5.3.5:4.1_1": "no ca samudayasaccaṁ nappajahissanti.",
  "ya5.3.5:4.1_2": "Arahā ye ca puthujjanā maggaṁ na paṭilabhissanti te dukkhasaccañca na parijānanti samudayasaccañca nappajahissanti.",
  "ya5.3.5:5.1_0": "Yo vā pana samudayasaccaṁ nappajahissati so dukkhasaccaṁ na parijānātīti?",
  "ya5.3.5:6.1_0": "Aggamaggasamaṅgī samudayasaccaṁ nappajahissati,",
  "ya5.3.5:6.1_1": "no ca dukkhasaccaṁ na parijānāti.",
  "ya5.3.5:6.1_2": "Arahā ye ca puthujjanā maggaṁ na paṭilabhissanti te samudayasaccañca nappajahissanti dukkhasaccañca na parijānanti."
}