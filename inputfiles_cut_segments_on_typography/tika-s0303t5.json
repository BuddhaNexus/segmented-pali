{
  "tika-s0303t5:0_0": "6. Kilesasaṁyuttavaṇṇanā",
  "tika-s0303t5:1_0": "322-",
  "tika-s0303t5:1_1": "331.Esoti cakkhusmiṁ chandarāgo.",
  "tika-s0303t5:1_2": "Upecca kilesetīti upakkileso.",
  "tika-s0303t5:1_3": "Cittassāti sāmaññavacanaṁ anicchanto codako “kataracittassā”ti āha.",
  "tika-s0303t5:1_4": "Itaro kāmaṁ upatāpanamalīnabhāvakaraṇavasena upakkileso lokuttarassa natthi,",
  "tika-s0303t5:1_5": "vibādhanaṭṭho pana attheva uppattinivāraṇatoti adhippāyenāha “catubhūmakacittassā”ti.",
  "tika-s0303t5:1_6": "Codako “tebhūmakā”tiādinā attano adhippāyaṁ vivarati,",
  "tika-s0303t5:1_7": "itaro “uppattinivāraṇato”tiādinā.",
  "tika-s0303t5:1_8": "Ariyaphalapaṭippassaddhipahānavasena pavattiyā sabbasaṁkilesato nikkhantattā nekkhammaṁ,",
  "tika-s0303t5:1_9": "magganibbānānaṁ pana nekkhammabhāvo ukkaṁsato gahito evāti āha “nekkhammaninnanti navalokuttaradhammaninna”nti.",
  "tika-s0303t5:1_10": "Abhijānitvāti abhimukhabhāvena jānitvā.",
  "tika-s0303t5:1_11": "Sacchikātabbesūti paccakkhakātabbesu.",
  "tika-s0303t5:1_12": "Chaḷabhiññādhammesūti ariyamaggasampayuttadhammesu.",
  "tika-s0303t5:2_0": "Kilesasaṁyuttavaṇṇanā niṭṭhitā."
}