{
  "anya-e0905n0:0_0": "Namo tassa bhagavato arahato sammāsambuddhassa",
  "anya-e0905n0:1_0": "Vinayapiṭaka",
  "anya-e0905n0:2_0": "Saṁgāyanassa pucchā vissajjanā",
  "anya-e0905n0:3_0": "Okāsa dānakathā",
  "anya-e0905n0:4_0": "Suṇātu me bhante saṅgho,",
  "anya-e0905n0:4_1": "mahatī ayaṁ parisā,",
  "anya-e0905n0:4_2": "evarūpāya parisāya na sukarā sabbaso kathaṁ sāvetuṁ,",
  "anya-e0905n0:4_3": "tasmā āyasmato ca javanattherassa pakhukkūnagaravāsino āyasmato ca vicittasārābhivaṁsassa tipiṭakadhara",
  "anya-e0905n0:4_4": "dhammabhaṇḍāgārikassa vinayapucchanabhārañca vinayavissajjana bhārañca āvahituṁ okāsaṁ dammi,",
  "anya-e0905n0:4_5": "karotha tumhe āvuso chaṭṭhasaṁgītipubbaṅgamāni vinayapucchana vinayavissajjana kiccāni yathādhammaṁ yathāvinayaṁ.",
  "anya-e0905n0:5_0": "Aggamahāpaṇḍita bhadantajavana mahātherena",
  "anya-e0905n0:6_0": "Ṭhapitā",
  "anya-e0905n0:7_0": "Pucchaka sammuti ñātti",
  "anya-e0905n0:8_0": "Suṇātu me bhante saṅgho,",
  "anya-e0905n0:8_1": "yadi saṅghassa pattakallaṁ,",
  "anya-e0905n0:8_2": "ahaṁ āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ vinayaṁ puccheyyaṁ.",
  "anya-e0905n0:9_0": "Tipiṭakadhara dhammabhaṇḍāgārika",
  "anya-e0905n0:10_0": "Bhadantavicittasārābhivaṁsena",
  "anya-e0905n0:11_0": "Ṭhapitā vissajjaka sammuti ñātti",
  "anya-e0905n0:12_0": "Suṇātu me bhante saṅgho,",
  "anya-e0905n0:12_1": "yadi saṅghassa pattakallaṁ,",
  "anya-e0905n0:12_2": "ahaṁ āyasmatā javanattherena saṅghanāyaka mahātherassa paṭinidhibhūtena vinayaṁ puṭṭho vissajjeyyaṁ.",
  "anya-e0905n0:13_0": "Paṭhama pārājika sikkhāpucchā",
  "anya-e0905n0:14_0": "Pucchā –",
  "anya-e0905n0:14_1": "yaṁ tena āvuso bhagavatā jānatā passatā arahatā sammāsambuddhena paṭhamaṁ pārājikaṁ kattha paññattaṁ.",
  "anya-e0905n0:15_0": "Vissajjanā – vesāliyaṁ bhante paññattaṁ.",
  "anya-e0905n0:16_0": "Pucchā – kaṁ āvuso ārabbha paññattaṁ.",
  "anya-e0905n0:17_0": "Vissajjanā – sudinnaṁ bhante kalandaputtaṁ ārabbha paññattaṁ.",
  "anya-e0905n0:18_0": "Pucchā – kismiṁ āvuso vatthusmiṁ paññattaṁ.",
  "anya-e0905n0:19_0": "Vissajjanā –",
  "anya-e0905n0:19_1": "sudindo bhante kalandaputto purāṇadutiyikāya methunaṁ dhammaṁ paṭisevi,",
  "anya-e0905n0:19_2": "tasmiṁ bhante vatthusmiṁ paññattaṁ.",
  "anya-e0905n0:20_0": "Pucchā – atthi āvuso tattha paññatti anupaññatti anuppannapaññatti.",
  "anya-e0905n0:21_0": "Vissajjanā – ekā bhante paññatti dve anupaññattiyo, anuppannapaññatti tasmiṁ natthi.",
  "anya-e0905n0:22_0": "Pucchā – sabbatthapaññattinukho āvuso padesapaññattinukho.",
  "anya-e0905n0:23_0": "Vissajjanā – sabbatthapaññatti bhante.",
  "anya-e0905n0:24_0": "Pucchā – sādhāraṇapaññattinukho āvuso asādhāraṇapaññattinukho.",
  "anya-e0905n0:25_0": "Vissajjanā – sādhāraṇapaññatti bhante.",
  "anya-e0905n0:26_0": "Pucchā – ekatopaññattinukho āvuso ubhatopaññattinukho.",
  "anya-e0905n0:27_0": "Vissajjanā – ubhatopaññatti bhante.",
  "anya-e0905n0:28_0": "Pucchā – pañcannaṁ āvuso pātimokkhuddesānaṁ katthogadhaṁ kattha pariyāpannaṁ.",
  "anya-e0905n0:29_0": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:30_0": "Pucchā – katamena āvuso uddesena uddesaṁ āgacchati.",
  "anya-e0905n0:31_0": "Vissajjanā – dutiyena bhante uddesena uddesaṁ āgacchati.",
  "anya-e0905n0:32_0": "Pucchā – catunnaṁ āvuso vipattīnaṁ katamā vipatti.",
  "anya-e0905n0:33_0": "Vissajjanā – sīlavipatti bhante.",
  "anya-e0905n0:34_0": "Pucchā – kā āvuso vipatti.",
  "anya-e0905n0:35_0": "Vissajjanā – asaṁvaro bhante vipatti.",
  "anya-e0905n0:36_0": "Pucchā – kā āvuso sampatti.",
  "anya-e0905n0:37_0": "Vissajjanā – saṁvaro bhante sammatti.",
  "anya-e0905n0:38_0": "Pucchā – kā āvuso paṭipatti.",
  "anya-e0905n0:39_0": "Vissajjanā –",
  "anya-e0905n0:39_1": "na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu,",
  "anya-e0905n0:39_2": "ayaṁ bhante paṭipatti.",
  "anya-e0905n0:40_0": "Pucchā – kati āvuso atthavase paṭicca bhagavatā paṭhamaṁ pārājikaṁ paññattaṁ.",
  "anya-e0905n0:41_0": "Vissajjanā –",
  "anya-e0905n0:41_1": "dasa bhante atthavase paṭicca bhagavatā paṭhamaṁ pārājikaṁ paññattaṁ, 1 -",
  "anya-e0905n0:41_2": "saṅghasuṭṭhutāya, 2 -",
  "anya-e0905n0:41_3": "saṅghaphāsutāya, 3 -",
  "anya-e0905n0:41_4": "dummaṅkūnaṁ puggalānaṁ niggahāya, 4 -",
  "anya-e0905n0:41_5": "pesalānaṁ bhikkhūnaṁ phāsuvihārāya, 5 -",
  "anya-e0905n0:41_6": "diṭṭhadhammikānaṁ āsavānaṁ saṁvarāya, 6 -",
  "anya-e0905n0:41_7": "samparāyikānaṁ āsavānaṁ paṭighātāya, 7 -",
  "anya-e0905n0:41_8": "appasannānaṁ pasādāya, 8 -",
  "anya-e0905n0:41_9": "pasannānaṁ bhiyyobhāvāya, 9 -",
  "anya-e0905n0:41_10": "saddhammaṭṭhitiyā, 10 -",
  "anya-e0905n0:41_11": "vinayānuggahāya.",
  "anya-e0905n0:42_0": "Pucchā – ke āvuso sikkhanti.",
  "anya-e0905n0:43_0": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:44_0": "Pucchā – ke āvuso sikkhitasikkhā.",
  "anya-e0905n0:45_0": "Vissajjanā – arahanto bhante sikkhitasikkhā.",
  "anya-e0905n0:46_0": "Pucchā – kattha āvuso ṭhitaṁ.",
  "anya-e0905n0:47_0": "Vissajjanā – sikkhākāmesu bhante ṭhitaṁ.",
  "anya-e0905n0:48_0": "Pucchā – ke āvuso dhārenti.",
  "anya-e0905n0:49_0": "Vissajjanā – yesaṁ bhante vattati te dhārenti.",
  "anya-e0905n0:50_0": "Pucchā – kassa āvuso vacanaṁ.",
  "anya-e0905n0:51_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n0:52_0": "Pucchā – kenāvuso ābhataṁ.",
  "anya-e0905n0:53_0": "Vissajjanā – paramparāya bhante ābhataṁ.",
  "anya-e0905n0:54_0": "Saṁgāyanatthāya saṅghassa ñāpanaṁ",
  "anya-e0905n0:55_0": "Suṇātu me bhante saṅgho ahaṁ bhante āyasmantaṁ vicitthasārābhivaṁsaṁ tipiṭakadhara dhammabhaṇḍāgārikaṁ paṭhamassa pārājikassa nidānampi pucchiṁ,",
  "anya-e0905n0:55_1": "puggalampi pucchiṁ,",
  "anya-e0905n0:55_2": "vatthumpi pucchiṁ,",
  "anya-e0905n0:55_3": "paññatti anupaññattiādīnipi pucchiṁ,",
  "anya-e0905n0:55_4": "puṭṭho puṭṭhoca so āyasmāvicittasārābhivaṁso vissajjesi,",
  "anya-e0905n0:55_5": "itihidaṁ bhante paṭhamaṁ pārājika sikkhāpadaṁ nimmalaṁ suparisuddhaṁ tasseva bhagavato vacanaṁ arahato sammāsambuddhassa,",
  "anya-e0905n0:55_6": "tasmā yathāpure mahākassapādayo mahātheravarā porāṇasaṁgītikārā brahmacariya saṅkhātassa buddhasāsanassa",
  "anya-e0905n0:55_7": "ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṁ dhammavinayaṁ",
  "anya-e0905n0:55_8": "saṅgāyiṁsuceva anusaṅgāyiṁsuca,",
  "anya-e0905n0:55_9": "evameva mayampi dāni sabbeva chaṭṭhasaṁgītimahādhammasabhāpariyāpannā idaṁ paṭhama pārājika sikkhāpadaṁ ekatosajjhāyanavasena saṁgāyeyyāma.",
  "anya-e0905n0:56_0": "Revatābhi paṇḍitadhaja sāsanavaṁsa mahādhammarājaguruno",
  "anya-e0905n0:57_0": "Abhidhajamahāraṭṭhagurunoca saṅghanāyaka mahātherassa",
  "anya-e0905n0:58_0": "Okāsa dānakathā",
  "anya-e0905n0:59_0": "Suṇātu me bhante saṅgho,",
  "anya-e0905n0:59_1": "mahatī ayaṁ parisā,",
  "anya-e0905n0:59_2": "evarūpāya parisāya na sukarā sabbaso kathaṁ sāvetuṁ,",
  "anya-e0905n0:59_3": "tasmā āyasmatoca sobhanassa sāsanari sārāmādhivāsino āyasmatoca vicittasārābhivaṁsassa tipiṭakadhara",
  "anya-e0905n0:59_4": "dhammabhaṇḍāgārikassa vinayapucchanabhārañca vinayavissajjanabhārañca āvahituṁ okāsaṁ dammi,",
  "anya-e0905n0:59_5": "karotha tumhe āvuso chaṭṭhasaṁgītipubbaṅgamāni vinayapucchana vinayavissajjana kiccāni yathādhammaṁ yathāvinayaṁ.",
  "anya-e0905n0:60_0": "Aggamahāpaṇḍita bhadanta sobhanattherena",
  "anya-e0905n0:61_0": "Ṭhapitā pucchaka sammuti ñātti",
  "anya-e0905n0:62_0": "Suṇātu me bhante saṅgho,",
  "anya-e0905n0:62_1": "yadi saṅghassa pattakallaṁ,",
  "anya-e0905n0:62_2": "ahaṁ āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ vinayaṁ puccheyyaṁ.",
  "anya-e0905n0:63_0": "Tipiṭakadhara dhammabhaṇḍāgārika",
  "anya-e0905n0:64_0": "Bhadantavicittasārābhivaṁsena",
  "anya-e0905n0:65_0": "Ṭhapitā vissajjaka sammuti ñātti",
  "anya-e0905n0:66_0": "Suṇātu me bhante saṅgho,",
  "anya-e0905n0:66_1": "yadisaṅghassa pattakallaṁ,",
  "anya-e0905n0:66_2": "ahaṁ āyasmatā sobhanattherena saṅghanāyaka mahātherassa paṭinidhibhūtena vinayaṁ puṭṭho vissajjeyyaṁ.",
  "anya-e0905n0:67_0": "Dutiya pārājika sikkhāpucchā",
  "anya-e0905n0:68_0": "Pucchā –",
  "anya-e0905n0:68_1": "yaṁ tena āvuso bhagavatā jānatā passatā arahatā sammāsambuddhena dutiyaṁ pārājikaṁ kattha paññattaṁ.",
  "anya-e0905n0:69_0": "Vissajjanā – rājagahe bhante paññattaṁ.",
  "anya-e0905n0:70_0": "Pucchā – kaṁ āvuso ārabbha paññattaṁ.",
  "anya-e0905n0:71_0": "Vissajjanā – dhaniyaṁ bhante kumbhakāraputtaṁ ārabbha paññattaṁ.",
  "anya-e0905n0:72_0": "Pucchā – kismiṁ āvuso vatthusmiṁ paññattaṁ.",
  "anya-e0905n0:73_0": "Vissajjanā – dhaniyo bhante kumbhakāraputto rañño dārūni adinnaṁ ādiyi, tasmiṁ vatthusmiṁ paññattaṁ.",
  "anya-e0905n0:74_0": "Pucchā – atthi āvuso tattha paññatti anupaññatti anuppannapaññatti.",
  "anya-e0905n0:75_0": "Vissajjanā – ekā bhante paññatti ekā anupaññatti anuppannapaññatti tasmiṁ natthi.",
  "anya-e0905n0:76_0": "Pucchā – kā āvuso tattha mūlapaññatti.",
  "anya-e0905n0:77_0": "Vissajjanā –",
  "anya-e0905n0:77_1": "yo pana bhikkhu adinnaṁ theyyasaṅkhātaṁ ādiyeyya,",
  "anya-e0905n0:77_2": "yathārūpe adinnādāne rājāno coraṁ gahetvā haneyyuṁvā bandheyyuṁvā pabbājeyyuṁvā corosi bālosi muḷhosi",
  "anya-e0905n0:77_3": "thenosīti tathārūpaṁ bhikkhu adinnaṁ ādiyamāno ayampi pārājiko hoti asaṁvāsoti ayaṁ bhante tattha mūlapaññatti.",
  "anya-e0905n0:78_0": "Pucchā – kā āvuso tattha anupaññatti.",
  "anya-e0905n0:79_0": "Vissajjanā – gāmāvā araññāvāti ayaṁ bhante tattha anupaññatti.",
  "anya-e0905n0:80_0": "Pucchā – kā āvuso tattha paripuṇṇapaññatti.",
  "anya-e0905n0:81_0": "Vissajjanā –",
  "anya-e0905n0:81_1": "yo pana bhikkhu gāmāvā araññāvā adinnaṁ theyyasaṅkhātaṁ ādiyeyya,",
  "anya-e0905n0:81_2": "kathārūpe adinnādāne rājāno coraṁ gahetvā haneyyuṁvā bandheyyuṁvā pabbājeyyuṁvā corosi bālosi mūḷhosi",
  "anya-e0905n0:81_3": "thenosīti tathārūpaṁ bhikkhu adinnaṁ ādiyamāno ayampi pārājiko hoti asaṁvāsoti ayaṁ bhante tattha paripuṇṇapaññatti.",
  "anya-e0905n0:82_0": "Pucchā – sabbatthapaññatti nukho āvuso padesapaññattinukho.",
  "anya-e0905n0:83_0": "Vissajjanā – sabbatthapaññatti bhante.",
  "anya-e0905n0:84_0": "Pucchā – sādhāraṇapaññattinukho āvuso asādhāraṇapaññatti nukho.",
  "anya-e0905n0:85_0": "Vissajjanā – sādhāraṇapaññatti bhante.",
  "anya-e0905n0:86_0": "Pucchā – ekatopaññattinukho āvuso ubhatopaññattinukho.",
  "anya-e0905n0:87_0": "Vissajjanā – ubhatopaññatti bhante.",
  "anya-e0905n0:88_0": "Pucchā – tasmiṁ āvuso dutiya pārājike adinnaṁ ādiyanto kati āpattiyo āpajjati vibhajitvā vissajjehi.",
  "anya-e0905n0:89_0": "Vissajjanā –",
  "anya-e0905n0:89_1": "adinnaṁ bhante ādiyanto tisso āpattiyo āpajjati,",
  "anya-e0905n0:89_2": "pañca māsakaṁvā atireka pañca māsakaṁvā agghanakaṁ adinnaṁ theyyasaṅkhātaṁ ādiyati āpatti pārājikassa,",
  "anya-e0905n0:89_3": "ūnapañcamāsakaṁvā atirekamāsakaṁvā adinnaṁ theyyasaṅkhātaṁ ādiyati āpatti thullaccayassa,",
  "anya-e0905n0:89_4": "māsakaṁvā ūnamāsakavā agghanakaṁ adinnaṁ theyyasaṅkhātaṁ ādiyati āpatti dukkaṭassa,",
  "anya-e0905n0:89_5": "adinnaṁ bhante ādiyanto imā tisso āpattiyo āpajjati.",
  "anya-e0905n0:90_0": "Pucchā – kesaṁ āvuso anāpatti.",
  "anya-e0905n0:91_0": "Vissajjanā –",
  "anya-e0905n0:91_1": "dasannaṁ bhante puggalānaṁ anāpatti,",
  "anya-e0905n0:91_2": "sakasaññissa,",
  "anya-e0905n0:91_3": "vissāsaggāhena gaṇhantassa,",
  "anya-e0905n0:91_4": "tāvakālikaṁ gaṇhantassa,",
  "anya-e0905n0:91_5": "petapariggahaṁ gaṇhantassa,",
  "anya-e0905n0:91_6": "tiracchānagatapariggahaṁ gaṇhantassa,",
  "anya-e0905n0:91_7": "paṁsukūlasaññissa,",
  "anya-e0905n0:91_8": "ummattakassa,",
  "anya-e0905n0:91_9": "khittacittassa,",
  "anya-e0905n0:91_10": "vedanāṭṭassa,",
  "anya-e0905n0:91_11": "ādikammikassāti.",
  "anya-e0905n0:92_0": "Pucchā – pañcannaṁ āvuso pātimokkhuddesānaṁ katthogadhaṁ katthapariyāpannaṁ.",
  "anya-e0905n0:93_0": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:94_0": "Pucchā – katamena āvuso uddesena uddesaṁ āgacchati.",
  "anya-e0905n0:95_0": "Vissajjanā – dutiyena bhante uddesena uddesaṁ āgacchati.",
  "anya-e0905n0:96_0": "Pucchā – catunnaṁ āvuso vipattīnaṁ katamā vipatti.",
  "anya-e0905n0:97_0": "Vissajjanā – sīlavipatti bhante.",
  "anya-e0905n0:98_0": "Pucchā – sattannaṁ āvuso āpattikkhandhānaṁ katamo āpattikkhandho.",
  "anya-e0905n0:99_0": "Vissajjanā – pārājikāpattikkhandho bhante.",
  "anya-e0905n0:100_0": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n0:101_0": "Vissajjanā –",
  "anya-e0905n0:101_1": "tīhi bhante samuṭṭhānehi samuṭṭhāti,",
  "anya-e0905n0:101_2": "siyā kāyatoca cittatoca samuṭṭhāti,",
  "anya-e0905n0:101_3": "na vācāto,",
  "anya-e0905n0:101_4": "siyā vācātoca",
  "anya-e0905n0:102_0": "Cittatoca samuṭṭhāti, na kāyato, siyā kāyatoca vācātoca cittatoca samuṭṭhāti.",
  "anya-e0905n0:103_0": "Pucchā – catunnaṁ āvuso adhikaraṇānaṁ katamaṁ adhikaraṇaṁ.",
  "anya-e0905n0:104_0": "Vissajjanā – āpattādhikaraṇaṁ bhante.",
  "anya-e0905n0:105_0": "Pucchā – sattannaṁ āvuso samathānaṁ katihi samathehi sammati.",
  "anya-e0905n0:106_0": "Vissajjanā – dvihi bhante samathehi sammati sammukhāvinayenaca paṭiññāta karaṇenaca.",
  "anya-e0905n0:107_0": "Pucchā – ko āvuso tattha vinayo, ko tattha abhivinayo.",
  "anya-e0905n0:108_0": "Vissajjanā – paññatti bhante vinayo vibhatti abhivinayo.",
  "anya-e0905n0:109_0": "Pucchā – kiṁāvuso tattha pātimokkhaṁ kiṁ tattha adhipātimokkhaṁ.",
  "anya-e0905n0:110_0": "Vissajjanā – paññatti bhante pātimokkhaṁ, vibhatti adhipātimokkhaṁ.",
  "anya-e0905n0:111_0": "Pucchā – kā āvuso vipatti.",
  "anya-e0905n0:112_0": "Vissajjanā – asaṁvaro bhante vipatti.",
  "anya-e0905n0:113_0": "Pucchā – kā āvuso sampatti.",
  "anya-e0905n0:114_0": "Vissajjanā – saṁvaro bhante sampatti.",
  "anya-e0905n0:115_0": "Pucchā – kā āvuso paṭipatti.",
  "anya-e0905n0:116_0": "Vissajjanā –",
  "anya-e0905n0:116_1": "na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante tattha paṭipatti.",
  "anya-e0905n0:117_0": "Pucchā – kati āvuso atthavase paṭicca bhagavatā dutiyaṁ pārājikaṁ paññattaṁ.",
  "anya-e0905n0:118_0": "Vissajjanā –",
  "anya-e0905n0:118_1": "dasa bhante atthavase paṭicca bhagavatā dutiyaṁ pārājikaṁ paññattaṁ.",
  "anya-e0905n0:118_2": "Saṅghasuṭṭhutāya saṅghaphāsutāya dummaṅkūnaṁ puggalānaṁ niggahāya pesalānaṁ bhikkhūnaṁ phāsuvihārāya",
  "anya-e0905n0:118_3": "diṭṭhadhammikānaṁ āsavānaṁ saṁvarāya samparāyikānaṁ āsavānaṁ paṭighātāya appasannānaṁ pasādāya pasannānaṁ",
  "anya-e0905n0:118_4": "bhiyyobhāvāya saddhammaṭṭhitiyā vinayānuggahāya.",
  "anya-e0905n0:119_0": "Pucchā – ko āvuso sikkhanti.",
  "anya-e0905n0:120_0": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:121_0": "Pucchā – ke āvuso sikkhitasikkhā.",
  "anya-e0905n0:122_0": "Vissajjanā – arahanto bhante sikkhitasikkhā.",
  "anya-e0905n0:123_0": "Pucchā – kattha āvuso ṭhitaṁ.",
  "anya-e0905n0:124_0": "Vissajjanā – sikkhākāmesu bhante ṭhitaṁ.",
  "anya-e0905n0:125_0": "Pucchā – ke āvuso dhārenti.",
  "anya-e0905n0:126_0": "Vissajjanā – yesaṁ bhante vattati te dhārenti.",
  "anya-e0905n0:127_0": "Pucchā – kassa āvuso vacanaṁ.",
  "anya-e0905n0:128_0": "Vissajjanā – bhagavatā bhante vacanaṁ arahato sammāsammuddhassa.",
  "anya-e0905n0:129_0": "Pucchā – kenāvuso ābhataṁ.",
  "anya-e0905n0:130_0": "Vissajjanā – paramparāya bhante ābhataṁ.",
  "anya-e0905n0:131_0": "Pucchā –",
  "anya-e0905n0:131_1": "atthi nu kho āvuso tattha upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n0:132_0": "Vissajjanā – natthi bhante.",
  "anya-e0905n0:133_0": "“Saṁgāyanatthāya saṅghassa ñāpanaṁ”",
  "anya-e0905n0:134_0": "Suṇātu me bhante saṅgho ahaṁ bhante āyasmantaṁ vicittasārābhivaṁsa tipiṭakadharadhammabhaṇḍāgārikaṁ dutiyassa pārājikassa nidānampi pucchiṁ,",
  "anya-e0905n0:134_1": "puggalampi pucchiṁ,",
  "anya-e0905n0:134_2": "vatthumpi pucchiṁ,",
  "anya-e0905n0:134_3": "paññattimpi pucchiṁ,",
  "anya-e0905n0:134_4": "anupaññattimpi pucchiṁ,",
  "anya-e0905n0:134_5": "āpattimpi pucchiṁ,",
  "anya-e0905n0:134_6": "anāpattimpi pucchiṁ,",
  "anya-e0905n0:134_7": "aññānipi īdisāni pucchitabbaṭṭhānāni anekāni pucchiṁ,",
  "anya-e0905n0:134_8": "puṭṭho puṭṭhoca so āyasmā vicittasārābhivaṁso vissajjesi.",
  "anya-e0905n0:134_9": "Iti hidaṁ bhante idaṁ dutiyaṁ pārājika sikkhāpadaṁ nimmalaṁ,",
  "anya-e0905n0:134_10": "suparisuddhaṁ,",
  "anya-e0905n0:134_11": "tasseva bhagavato vacanaṁ arahato sammāsambuddhassa,",
  "anya-e0905n0:134_12": "tasmā yathā pure mahākassa pādayo mahātheravarā porāṇasaṁgītikārā brahmacariyasaṅkhātassa buddhasāsanassa ciraṭṭhitiyā,",
  "anya-e0905n0:134_13": "bahujanahitāya,",
  "anya-e0905n0:134_14": "bahujanasukhāya lokānukampāya atthāya, hitāya, sukhāya,",
  "anya-e0905n0:134_15": "devamanussānaṁ dhammavinayaṁ saṅgāyiṁsuceva anusaṅgāyiṁsuca,",
  "anya-e0905n0:134_16": "evameva mayampi dāni sabbeva chaṭṭhasaṁgītimahādhammasabhāpariyāpannā idaṁ dutiya pārājika sikkhāpadaṁ",
  "anya-e0905n0:134_17": "ekato gaṇasajjhāyaṁ katvā samaggā sammodamānā hutvā saṅgāyeyyāma.",
  "anya-e0905n0:135_0": "Tatiya pārājika sikkhāpucchā",
  "anya-e0905n0:136_0": "Pucchā – yaṁ tena āvuso bhagavatā (pa) sammāsambuddhena tatiyaṁ pārājikaṁ kattha paññattaṁ.",
  "anya-e0905n0:137_0": "Vissajjanā – vesāliyaṁ bhante paññattaṁ.",
  "anya-e0905n0:138_0": "Pucchā – kaṁ āvuso ārabbha paññattaṁ.",
  "anya-e0905n0:139_0": "Vissajjanā – sambahule bhante bhikkhū ārabbha paññattaṁ.",
  "anya-e0905n0:140_0": "Pucchā – kismiṁ āvuso vatthusmiṁ paññattaṁ.",
  "anya-e0905n0:141_0": "Vissajjanā –",
  "anya-e0905n0:141_1": "sambahulā bhante bhikkhu aññamaññaṁ jīvitā voropesuṁ,",
  "anya-e0905n0:141_2": "tasmiṁ bhante vatthusmiṁ paññattaṁ.",
  "anya-e0905n0:142_0": "Pucchā – atthi nukho āvuso tattha paññatti anupaññatti anuppannapaññatti.",
  "anya-e0905n0:143_0": "Vissajjanā – ekā bhante paññatti, ekā anupaññatti, anuppannapaññatti tasmiṁ natthi.",
  "anya-e0905n0:144_0": "Pucchā – kā āvuso tattha mūlapaññatti.",
  "anya-e0905n0:145_0": "Vissajjanā –",
  "anya-e0905n0:145_1": "yopana bhikkhu sañcicca manussaviggahaṁ jīvitā voropeyya,",
  "anya-e0905n0:145_2": "satthahārakaṁvāssa pariyeseyya ayampi pārājiko hoti asaṁvāsoti ayaṁ bhante tattha mūlapaññatti.",
  "anya-e0905n0:146_0": "Pucchā – kā āvuso tattha anupaññatti.",
  "anya-e0905n0:147_0": "Vissajjanā –",
  "anya-e0905n0:147_1": "maraṇavaṇṇaṁ vā saṁvaṇṇeyya maraṇāya vā samādapeyya ambhopurisa kiṁ tuyhiminā pāpakena dujjīvitena matante jīvitā",
  "anya-e0905n0:148_0": "Seyyāti iti cittamano cittasaṅkappo anekapariyāyena maraṇavaṇṇaṁ vā saṁvaṇṇeyya maraṇāya vā samādapeyyāti ayaṁ bhante tattha anupaññatti.",
  "anya-e0905n0:149_0": "Pucchā – kā āvuso tattha paripuṇṇapaññatti.",
  "anya-e0905n0:150_0": "Vissajjanā –",
  "anya-e0905n0:150_1": "yo pana bhikkhu sañcicca manussaviggahaṁ jīvitā voropeyya,",
  "anya-e0905n0:150_2": "satthahārakaṁvāssa pariyeseyya,",
  "anya-e0905n0:150_3": "maraṇavaṇṇaṁ vā saṁvaṇṇeyya,",
  "anya-e0905n0:150_4": "maraṇāya vā samādapeyya,",
  "anya-e0905n0:150_5": "ambho purisa kiṁ tuyhiminā pāpakena dujjīvitena matante jīvitā seyyoti iti cittamano cittasaṅkappo anekapariyāyena maraṇavaṇṇaṁvā saṁvaṇṇeyya,",
  "anya-e0905n0:150_6": "maraṇāya vā samādapeyya,",
  "anya-e0905n0:150_7": "ayampi pārājiko hoti asaṁvāsoti ayaṁ bhante tattha paripuṇṇapaññatti.",
  "anya-e0905n0:151_0": "Pucchā – sabbatthapaññatti nukho āvusopadesapaññatti nukho.",
  "anya-e0905n0:152_0": "Vissajjanā – sabbatthapaññatti bhante.",
  "anya-e0905n0:153_0": "Pucchā – sādhāraṇapaññattinukho āvuso asādhāraṇapaññatti nukho.",
  "anya-e0905n0:154_0": "Vissajjanā – sādhāraṇapaññatti bhante.",
  "anya-e0905n0:155_0": "Pucchā – ekatopaññatti nukho āvuso ubhatopaññatti nukho.",
  "anya-e0905n0:156_0": "Vissajjanā – ubhatopaññatti bhante.",
  "anya-e0905n0:157_0": "Pucchā –",
  "anya-e0905n0:157_1": "tasmiṁ āvuso tatiya pārājike sañcicca manussaviggahaṁ jīvitā voropento kati āpattiyo āpajjati.",
  "anya-e0905n0:158_0": "Vissajjanā –",
  "anya-e0905n0:158_1": "sañcissa bhante manussaviggahaṁ jīvitā voropento tisso āpattiyo āpajjati,",
  "anya-e0905n0:158_2": "manussaṁ odissa papātaṁ khaṇati papatitvā marissatīti āpatti dukkaṭassa,",
  "anya-e0905n0:158_3": "papatite dukkhā vedanā uppajjati āpatti thullaccayassa,",
  "anya-e0905n0:158_4": "marati āpatti pārājikassa,",
  "anya-e0905n0:158_5": "sañcicca bhante manussaviggahaṁ jīvitā voropento imā tisso āpattiyo āpajjati.",
  "anya-e0905n0:159_0": "Pucchā – kesaṁ āvuso anāpatti.",
  "anya-e0905n0:160_0": "Vissajjanā –",
  "anya-e0905n0:160_1": "sattannaṁ bhante puggalānaṁ anāpatti,",
  "anya-e0905n0:160_2": "asañcicca mārentassa,",
  "anya-e0905n0:160_3": "ajānantassa,",
  "anya-e0905n0:160_4": "na maraṇādhippāyassa,",
  "anya-e0905n0:160_5": "ummattakassa,",
  "anya-e0905n0:160_6": "khittacittassa,",
  "anya-e0905n0:160_7": "vedanāṭṭassa,",
  "anya-e0905n0:160_8": "ādikammikassa.",
  "anya-e0905n0:161_0": "Pucchā – pañcannaṁ āvuso pātimokkhuddesānaṁ katthogadhaṁ kattha pariyāpannaṁ.",
  "anya-e0905n0:162_0": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:163_0": "Pucchā – katamena āvuso uddesena uddesaṁ āgacchati.",
  "anya-e0905n0:164_0": "Vissajjanā – dutiyena bhante uddesena uddesaṁ āgacchati.",
  "anya-e0905n0:165_0": "Pucchā – catunnaṁ āvuso vipattīnaṁ katamā vipatti.",
  "anya-e0905n0:166_0": "Vissajjanā – sīlavipatti bhante.",
  "anya-e0905n0:167_0": "Pucchā – sattannaṁ āvuso āpattikkhandhānaṁ katamo āpattikkhandho.",
  "anya-e0905n0:168_0": "Vissajjanā – pārājikāpattikkhandho bhante.",
  "anya-e0905n0:169_0": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n0:170_0": "Vissajjanā –",
  "anya-e0905n0:170_1": "channaṁ bhante āpattisamuṭṭhānānaṁ tīhi samuṭṭhānehi samuṭṭhāti,",
  "anya-e0905n0:170_2": "siyā kāyatoca cittatoca samuṭṭhāti,",
  "anya-e0905n0:170_3": "na vācato,",
  "anya-e0905n0:170_4": "siyā vācatoca cittatoca samuṭṭhāti,",
  "anya-e0905n0:170_5": "na kāyato,",
  "anya-e0905n0:170_6": "siyā kāyatoca vācatoca cittatoca samuṭṭhāti.",
  "anya-e0905n0:171_0": "Pucchā – catunnaṁ āvuso adhikaraṇānaṁ katamaṁ adhikaraṇaṁ.",
  "anya-e0905n0:172_0": "Vissajjanā – āpattādhikaraṇaṁ bhante.",
  "anya-e0905n0:173_0": "Pucchā – sattannaṁ āvuso samathānaṁ katihi samathehi sammati.",
  "anya-e0905n0:174_0": "Vissajjanā –",
  "anya-e0905n0:174_1": "sattānaṁ bhante samathānaṁ dvīhi samathehi sammati,",
  "anya-e0905n0:174_2": "sammukhā vinayenaca paṭiññātakaraṇenaca.",
  "anya-e0905n0:175_0": "Pucchā – ko tattha āvuso vinayo ko tattha abhivinayo.",
  "anya-e0905n0:176_0": "Vissajjanā – paññatti bhante vinayo vibhatti abhivinayo.",
  "anya-e0905n0:177_0": "Pucchā – kiṁ āvuso tattha pātimokkhaṁ kiṁ adhipātimokkhaṁ.",
  "anya-e0905n0:178_0": "Vissajjanā – paññatti bhante pātimokkhaṁ vibhatti adhipātimokkhaṁ.",
  "anya-e0905n0:179_0": "Pucchā – kā āvuso vipatti.",
  "anya-e0905n0:180_0": "Vissajjanā – asaṁvaro bhante vipatti.",
  "anya-e0905n0:181_0": "Pucchā – kā āvuso sampatti.",
  "anya-e0905n0:182_0": "Vissajjanā – saṁvaro bhante sampatti.",
  "anya-e0905n0:183_0": "Pucchā – kā āvuso tattha paṭipatti.",
  "anya-e0905n0:184_0": "Vissajjanā –",
  "anya-e0905n0:184_1": "na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante tattha paṭipatti.",
  "anya-e0905n0:185_0": "Pucchā – kati āvuso atthavase paṭicca bhagavatā tatiyaṁ pārājikaṁ paññattaṁ.",
  "anya-e0905n0:186_0": "Vissajjanā –",
  "anya-e0905n0:186_1": "dasa bhante atthavase paṭicca bhagavatā tatiyaṁ pārājikaṁ paññattaṁ saṅghasuṭṭhutāya saṅghaphāsutāya (pa) vinayānuggahāya.",
  "anya-e0905n0:187_0": "Pucchā – ke āvuso sikkhanti.",
  "anya-e0905n0:188_0": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:189_0": "Pucchā – ke āvuso sikkhitasikkhā.",
  "anya-e0905n0:190_0": "Vissajjanā – arahanto bhante sikkhitasikkhā.",
  "anya-e0905n0:191_0": "Pucchā – kattha āvuso ṭhitaṁ.",
  "anya-e0905n0:192_0": "Vissajjanā – sikkhākāmesu bhante ṭhitaṁ.",
  "anya-e0905n0:193_0": "Pucchā – ke āvuso dhārenti.",
  "anya-e0905n0:194_0": "Vissajjanā – yesaṁ bhante vattati te dhārenti.",
  "anya-e0905n0:195_0": "Pucchā – kassa āvuso vacanaṁ.",
  "anya-e0905n0:196_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n0:197_0": "Pucchā – kenāvuso ābhataṁ.",
  "anya-e0905n0:198_0": "Vissajjanā – paramparāya bhante ābhataṁ.",
  "anya-e0905n0:199_0": "Pucchā –",
  "anya-e0905n0:199_1": "atthinukho āvuso tattha kiñci upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n0:200_0": "Vissajjanā – natthi bhante.",
  "anya-e0905n0:201_0": "Saṁgāyanatthāya saṅghassa ñāpanaṁ",
  "anya-e0905n0:202_0": "Suṇātu me bhante saṅgho,",
  "anya-e0905n0:202_1": "ahaṁ bhante āyasmantaṁ vicittasārābhivaṁsaṁ tipiṭakadhara dhammabhaṇḍāgārikaṁ tatiyassa pārājikassa nidānampi pucchiṁ,",
  "anya-e0905n0:202_2": "puggalampi pucchiṁ,",
  "anya-e0905n0:202_3": "vatthumpi pucchiṁ,",
  "anya-e0905n0:202_4": "paññattimpi pucchiṁ,",
  "anya-e0905n0:202_5": "anupaññattimpi pucchiṁ,",
  "anya-e0905n0:202_6": "āpattimpi pucchiṁ,",
  "anya-e0905n0:202_7": "anāpattimpi pucchiṁ,",
  "anya-e0905n0:202_8": "aññānipi evarūpāni pucchitabbaṭṭhānāni anekāni pucchiṁ,",
  "anya-e0905n0:202_9": "puṭṭho puṭṭhoca so āyasmā vicittasārābhivaṁso vissajjesi,",
  "anya-e0905n0:202_10": "itihidaṁ bhante tatiyapārājikasikkhāpadaṁ nimmalaṁ suparisuddhaṁ tasseva bhagavato vacanaṁ arahato sammāsammuddhassa,",
  "anya-e0905n0:202_11": "tasmā yathā pure mahākassapādayo mahātheravarā porāṇasaṁgītikārā brahmacariyasaṅkhātassa buddhasāsanassa",
  "anya-e0905n0:202_12": "ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṁ dhammavinayaṁ",
  "anya-e0905n0:202_13": "saṅgāyiṁsuceva anusaṅgāyiṁsuca,",
  "anya-e0905n0:202_14": "evameva mayampi dāni sabbeva chaṭṭhasaṁgītimahādhammasabhāpariyāpannā idaṁ tatiyapārājikasikkhāpadaṁ",
  "anya-e0905n0:202_15": "ekato gaṇasajjhāyaṁ katvā samaggā sammodamānā hutvā saṁgāyeyyāma.",
  "anya-e0905n0:203_0": "Catuttha pārājika sikkhāpucchā",
  "anya-e0905n0:204_0": "Pucchā –",
  "anya-e0905n0:204_1": "yaṁ tena āvuso bhagavatā jānatā passatā…pe…",
  "anya-e0905n0:204_2": "sammāsambuddhena catutthaṁ pārājikaṁ kattha paññattaṁ.",
  "anya-e0905n0:205_0": "Vissajjanā – vesāliyaṁ bhante.",
  "anya-e0905n0:206_0": "Pucchā – kaṁ āvuso ārabbha paññattaṁ.",
  "anya-e0905n0:207_0": "Vissajjanā – vaggumudātīriye bhante bhikkhū ārabbha paññattaṁ.",
  "anya-e0905n0:208_0": "Pucchā – kismiṁ āvuso vatthusmiṁ paññattaṁ.",
  "anya-e0905n0:209_0": "Vissajjanā –",
  "anya-e0905n0:209_1": "vaggumudātīriyā bhante bhikkhū gihīnaṁ aññamaññassa uttarimanussadhammassa vaṇṇaṁ bhāsiṁsu,",
  "anya-e0905n0:209_2": "tasmiṁ bhante vatthusmiṁ paññattaṁ.",
  "anya-e0905n0:210_0": "Pucchā – atthi āvuso tattha paññatti anupaññatti anuppannapaññatti.",
  "anya-e0905n0:211_0": "Vissajjanā – ekā bhante paññatti ekā anupaññatti anuppannapaññatti tasmiṁ natthi.",
  "anya-e0905n0:212_0": "Pucchā – katamā āvuso tattha mūlapaññatti.",
  "anya-e0905n0:213_0": "Vissajjanā –",
  "anya-e0905n0:213_1": "yo pana bhikkhu anabhijānaṁ uttarimanussadhammaṁ uttarimanussadhammaṁ attupanāyikaṁ alamariyañāṇadassanaṁ samudācareyya,",
  "anya-e0905n0:213_2": "itijānāmi itipassāmīti,",
  "anya-e0905n0:213_3": "tato aparena samayena samanuggāhīya mānovā asamanuggāhīya mānovā āpanno visuddhāpekkho evaṁ vadeyya ajānamevaṁ",
  "anya-e0905n0:213_4": "āvuso avacaṁ jānāmi apassaṁ passāmi tucchaṁ musāvilapinti ayampi pārājiko hoti asaṁvāsoti ayaṁ bhante",
  "anya-e0905n0:213_5": "tattha mūlapaññatti.",
  "anya-e0905n0:214_0": "Pucchā – katamā āvuso tattha anupaññatti.",
  "anya-e0905n0:215_0": "Vissajjanā – aññatra adhimānāti ayaṁ bhante tattha anupaññatti.",
  "anya-e0905n0:216_0": "Honti ye te ānanda bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate",
  "anya-e0905n0:216_1": "sacchikatasaññano adhimānena aññaṁ byākaronti,",
  "anya-e0905n0:216_2": "tañca kho etaṁ abbohārikaṁ.",
  "anya-e0905n0:217_0": "Pucchā – katamā āvuso tattha paripuṇṇapaññatti.",
  "anya-e0905n0:218_0": "Vissajjanā –",
  "anya-e0905n0:218_1": "yopana bhikkhu anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya,",
  "anya-e0905n0:218_2": "iti jānāmi iti passāmīti,",
  "anya-e0905n0:218_3": "tato aparena samayena samanuggāhīyamānovā asamanuggāhīyamānovā āpanno visuddhāpekkho evaṁ vadeyya ajānamevaṁ",
  "anya-e0905n0:218_4": "āvuso avacaṁjānāmi apassaṁ passāmi tucchaṁ musā vilapinti,",
  "anya-e0905n0:218_5": "aññatra adhimānā ayampi pārājiko hoti asaṁvāsoti ayaṁ bhante tattha paripuṇṇa paññatti.",
  "anya-e0905n0:219_0": "Pucchā – sabbatthapaññatti nukho āvuso padesapaññatti nukho.",
  "anya-e0905n0:220_0": "Vissajjanā – sabbatthapaññatti bhante.",
  "anya-e0905n0:221_0": "Pucchā – sādhāraṇapaññatti nukho āvuso asādhāraṇapaññattinukho.",
  "anya-e0905n0:222_0": "Vissajjanā – sādhāraṇapaññatti bhante.",
  "anya-e0905n0:223_0": "Pucchā – ekatopaññatti nukho āvuso ubhato paññatti nukho.",
  "anya-e0905n0:224_0": "Vissajjanā – ubhatopaññatti bhante.",
  "anya-e0905n0:225_0": "Pucchā –",
  "anya-e0905n0:225_1": "tasmiṁ āvuso catuttha pārājike asantaṁ abhūtaṁ uttarimanussadhammaṁ ullapanto kati āpattiyo āpajjati,",
  "anya-e0905n0:225_2": "vibhajitvā vissajjehi.",
  "anya-e0905n0:226_0": "Vissajjanā –",
  "anya-e0905n0:226_1": "tasmiṁ bhante catutthapārājike asantaṁ abhūtaṁ uttarimanussadhammaṁ ullapanto tisso āpattiyo āpajjati,",
  "anya-e0905n0:226_2": "asantaṁ abhūtaṁ uttarimanussadhammaṁ ullapati āpattipārājikassa,",
  "anya-e0905n0:226_3": "yo te vihāre vasati so bhikkhu arahāti bhaṇati paṭivijānantassa āpatti thullaccayassa,",
  "anya-e0905n0:226_4": "appaṭivijānantassa āpatti dukkaṭassa,",
  "anya-e0905n0:226_5": "uttarimanussadhammaṁ bhante ullapanto imā tisso āpattiyo āpajjati.",
  "anya-e0905n0:227_0": "Pucchā – kesaṁ āvuso anāpatti.",
  "anya-e0905n0:228_0": "Vissajjanā –",
  "anya-e0905n0:228_1": "channaṁ bhante puggalānaṁ anāpatti adhimānena bhaṇantassa anullapanādhippāyassa ummattakassa khittacittassa vedanāṭṭassa ādikammikassa.",
  "anya-e0905n0:229_0": "Pucchā – pañcannaṁ āvuso pātimokkhuddesānaṁ katthogadhaṁ kattha pariyāpannaṁ.",
  "anya-e0905n0:230_0": "Vissajjanā – nidānogadhaṁ bhante nidānapariyāpannaṁ.",
  "anya-e0905n0:231_0": "Pucchā – katamena āvuso uddesena uddesaṁ āgacchati.",
  "anya-e0905n0:232_0": "Vissajjanā – dutiyena bhante uddesena uddesaṁ āgacchati.",
  "anya-e0905n0:233_0": "Pucchā – catunnaṁ āvuso vipattīnaṁ katamā vipatti.",
  "anya-e0905n0:234_0": "Vissajjanā – sīlavipatti bhante.",
  "anya-e0905n0:235_0": "Pucchā – sattannaṁ āvuso āpattikkhandhānaṁ katamo āpattikkhandho.",
  "anya-e0905n0:236_0": "Vissajjanā – pārājikāpattikkhandho bhante.",
  "anya-e0905n0:237_0": "Pucchā – channaṁ āvuso āpattisamuṭṭhānānaṁ katihi samuṭṭhānehi samuṭṭhāti.",
  "anya-e0905n0:238_0": "Vissajjanā –",
  "anya-e0905n0:238_1": "channaṁ bhante āpattisamuṭṭhānānaṁ tīhi samuṭṭhānehi samuṭṭhāti,",
  "anya-e0905n0:238_2": "siyā kāyatoca cittatoca samuṭṭhāti,",
  "anya-e0905n0:238_3": "na vācato,",
  "anya-e0905n0:238_4": "siyā vācatoca cittatoca samuṭṭhāti,",
  "anya-e0905n0:238_5": "na kāyato,",
  "anya-e0905n0:238_6": "siyā kāyatoca vācatoca cittatoca samuṭṭhāti.",
  "anya-e0905n0:239_0": "Pucchā – catunnaṁ āvuso adhikaraṇānaṁ katamaṁ adhikaraṇaṁ.",
  "anya-e0905n0:240_0": "Vissajjanā – āpattādhikaraṇaṁ bhante.",
  "anya-e0905n0:241_0": "Pucchā – sattannaṁ āvuso samathānaṁ katihi samathehi sammati.",
  "anya-e0905n0:242_0": "Vissajjanā –",
  "anya-e0905n0:242_1": "sattannaṁ bhante samathānaṁ dvīhi samathehi sammati,",
  "anya-e0905n0:242_2": "sammukhāvinayenaca paṭiññātakaraṇenaca.",
  "anya-e0905n0:243_0": "Pucchā – ko tattha āvuso vinayo, ko tattha abhivinayo.",
  "anya-e0905n0:244_0": "Vissajjanā – paññatti bhante vinayo, vibhatti abhivinayo.",
  "anya-e0905n0:245_0": "Pucchā – kiṁ āvuso tattha pātimokkhaṁ, kiṁ adhipātimokkhaṁ.",
  "anya-e0905n0:246_0": "Vissajjanā – paññatti bhante pātimokkhaṁ, vibhatti adhipātimokkhaṁ.",
  "anya-e0905n0:247_0": "Pucchā – kā āvuso vipatti.",
  "anya-e0905n0:248_0": "Vissajjanā – asaṁvaro bhante vipatti.",
  "anya-e0905n0:249_0": "Pucchā – kā āvuso sampatti.",
  "anya-e0905n0:250_0": "Vissajjanā – saṁvaro bhante sampatti.",
  "anya-e0905n0:251_0": "Pucchā – kā āvuso tattha paṭipatti.",
  "anya-e0905n0:252_0": "Vissajjanā –",
  "anya-e0905n0:252_1": "na evarūpaṁ karissāmīti yāvajīvaṁ āpāṇakoṭikaṁ samādāya sikkhati sikkhāpadesu ayaṁ bhante tattha paṭipatti.",
  "anya-e0905n0:253_0": "Pucchā – kati āvuso atthavase paṭicca bhagavatā catutthaṁ pārājikaṁ paññattaṁ.",
  "anya-e0905n0:254_0": "Vissajjanā –",
  "anya-e0905n0:254_1": "dasa bhante atthavase paṭicca bhagavatā catutthaṁ pārājikaṁ paññattaṁ,",
  "anya-e0905n0:254_2": "saṅghasuṭṭhutāya saṅghaphāsutāya…pe…",
  "anya-e0905n0:254_3": "vinayānuggahāya.",
  "anya-e0905n0:255_0": "Pucchā – ke āvuso sikkhanti.",
  "anya-e0905n0:256_0": "Vissajjanā – sekkhāca bhante puthujjanakalyāṇakāca sikkhanti.",
  "anya-e0905n0:257_0": "Pucchā – ke āvuso sikkhitasikkhā.",
  "anya-e0905n0:258_0": "Vissajjanā – arahanto bhante sikkhitasikkhā.",
  "anya-e0905n0:259_0": "Pucchā – kattha āvuso ṭhitaṁ.",
  "anya-e0905n0:260_0": "Vissajjanā – sikkhākāmesu bhante ṭhitaṁ.",
  "anya-e0905n0:261_0": "Pucchā – ke āvuso dhārenti.",
  "anya-e0905n0:262_0": "Vissajjanā – yesaṁ bhante vattati te dhārenti.",
  "anya-e0905n0:263_0": "Pucchā – kassa āvuso vacanaṁ.",
  "anya-e0905n0:264_0": "Vissajjanā – bhagavato bhante vacanaṁ arahato sammāsambuddhassa.",
  "anya-e0905n0:265_0": "Pucchā – kenāvuso ābhataṁ.",
  "anya-e0905n0:266_0": "Vissajjanā – paramparāya bhante ābhataṁ.",
  "anya-e0905n0:267_0": "Pucchā –",
  "anya-e0905n0:267_1": "atthi nukho āvuso tattha kiñci upanetabbaṁ vā apanetabbaṁ vā akkharapadapaccābhaṭṭhaṁ vā viraddhapadabyañjanaṁ vā.",
  "anya-e0905n0:268_0": "Vissajjanā – natthi bhante."
}