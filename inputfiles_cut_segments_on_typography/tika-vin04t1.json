{
  "tika-vin04t1:0_0": "Bhikkhunīpātimokkhapāḷi",
  "tika-vin04t1:1_0": "Pubbakaraṇaṁ-4",
  "tika-vin04t1:2_0": "Sammajjanī padīpo ca, udakaṁ āsanena ca;",
  "tika-vin04t1:3_0": "Uposathassa etāni, “pubbakaraṇa”nti vuccati.",
  "tika-vin04t1:4_0": "Pubbakiccaṁ-5",
  "tika-vin04t1:5_0": "Chanda, pārisuddhi, utukkhānaṁ, bhikkhunigaṇanā ca ovādo;",
  "tika-vin04t1:6_0": "Uposathassa etāni, “pubbakicca”nti vuccati.",
  "tika-vin04t1:7_0": "Pattakallaaṅgā-4",
  "tika-vin04t1:8_0": "Uposatho, yāvatikā ca bhikkhunī kammappattā;",
  "tika-vin04t1:9_0": "Sabhāgāpattiyo ca na vijjanti;",
  "tika-vin04t1:10_0": "Vajjanīyā ca puggalā tasmiṁ na honti, “pattakalla”nti vuccati.",
  "tika-vin04t1:11_0": "Pubbakaraṇapubbakiccāni samāpetvā desitāpattikassa samaggassa bhikkhunisaṅghassa anumatiyā pātimokkhaṁ uddisituṁ ārādhanaṁ karoma.",
  "tika-vin04t1:12_0": "Nidānuddeso",
  "tika-vin04t1:13_0": "Suṇātu me ayye saṅgho,",
  "tika-vin04t1:13_1": "ajjuposatho pannaraso,",
  "tika-vin04t1:13_2": "yadi saṅghassa pattakallaṁ,",
  "tika-vin04t1:13_3": "saṅgho uposathaṁ kareyya,",
  "tika-vin04t1:13_4": "pātimokkhaṁ uddiseyya.",
  "tika-vin04t1:14_0": "Kiṁ saṅghassa pubbakiccaṁ?",
  "tika-vin04t1:14_1": "Pārisuddhiṁ ayyāyo ārocetha,",
  "tika-vin04t1:14_2": "pātimokkhaṁ uddisissāmi,",
  "tika-vin04t1:14_3": "taṁ sabbāva santā sādhukaṁ suṇoma manasi karoma.",
  "tika-vin04t1:14_4": "Yassā siyā āpatti,",
  "tika-vin04t1:14_5": "sā āvikareyya,",
  "tika-vin04t1:14_6": "asantiyā āpattiyā tuṇhī bhavitabbaṁ,",
  "tika-vin04t1:14_7": "tuṇhībhāvena kho panāyyāyo,",
  "tika-vin04t1:14_8": "“parisuddhā”ti vedissāmi.",
  "tika-vin04t1:14_9": "Yathā kho pana paccekapuṭṭhassā veyyākaraṇaṁ hoti,",
  "tika-vin04t1:14_10": "evamevaṁ evarūpāya parisāya yāvatatiyaṁ anusāvitaṁ hoti.",
  "tika-vin04t1:14_11": "Yā pana bhikkhunī yāvatatiyaṁ anusāviyamāne saramānā santiṁ āpattiṁ nāvikareyya,",
  "tika-vin04t1:14_12": "sampajānamusāvādassā hoti.",
  "tika-vin04t1:14_13": "Sampajānamusāvādo kho panāyyāyo,",
  "tika-vin04t1:14_14": "antarāyiko dhammo vutto bhagavatā,",
  "tika-vin04t1:14_15": "tasmā saramānāya bhikkhuniyā āpannāya visuddhāpekkhāya santī āpatti āvikātabbā,",
  "tika-vin04t1:14_16": "āvikatā hissā phāsu hoti.",
  "tika-vin04t1:15_0": "Uddiṭṭhaṁ kho, ayyāyo, nidānaṁ.",
  "tika-vin04t1:15_1": "Tatthāyyāyo pucchāmi,",
  "tika-vin04t1:15_2": "kaccittha parisuddhā,",
  "tika-vin04t1:15_3": "dutiyampi pucchāmi,",
  "tika-vin04t1:15_4": "kaccittha parisuddhā,",
  "tika-vin04t1:15_5": "tatiyampi pucchāmi,",
  "tika-vin04t1:15_6": "kaccittha parisuddhā,",
  "tika-vin04t1:15_7": "parisuddhetthāyyāyo,",
  "tika-vin04t1:15_8": "tasmā tuṇhī,",
  "tika-vin04t1:15_9": "evametaṁ dhārayāmīti.",
  "tika-vin04t1:16_0": "Nidānaṁ niṭṭhitaṁ.",
  "tika-vin04t1:17_0": "Pārājikuddeso",
  "tika-vin04t1:18_0": "Tatrime aṭṭha pārājikā dhammā uddesaṁ āgacchanti.",
  "tika-vin04t1:19_0": "Methunadhammasikkhāpadaṁ",
  "tika-vin04t1:20_0": "1.",
  "tika-vin04t1:20_1": "Yā pana bhikkhunī chandaso methunaṁ dhammaṁ paṭiseveyya,",
  "tika-vin04t1:20_2": "antamaso tiracchānagatenapi,",
  "tika-vin04t1:20_3": "pārājikā hoti asaṁvāsā.",
  "tika-vin04t1:21_0": "Adinnādānasikkhāpadaṁ",
  "tika-vin04t1:22_0": "2.",
  "tika-vin04t1:22_1": "Yā pana bhikkhunī gāmā vā araññā vā adinnaṁ theyyasaṅkhātaṁ ādiyeyya,",
  "tika-vin04t1:22_2": "yathārūpe adinnādāne rājāno coraṁ gahetvā haneyyuṁ vā bandheyyuṁ vā pabbājeyyuṁ vā corāsi bālāsi mūḷhāsi thenāsīti,",
  "tika-vin04t1:22_3": "tathārūpaṁ bhikkhunī adinnaṁ ādiyamānā ayampi pārājikā hoti asaṁvāsā.",
  "tika-vin04t1:23_0": "Manussaviggahasikkhāpadaṁ",
  "tika-vin04t1:24_0": "3.",
  "tika-vin04t1:24_1": "Yā pana bhikkhunī sañcicca manussaviggahaṁ jīvitā voropeyya,",
  "tika-vin04t1:24_2": "satthahārakaṁ vāssa pariyeseyya,",
  "tika-vin04t1:24_3": "maraṇavaṇṇaṁ vā saṁvaṇṇeyya,",
  "tika-vin04t1:24_4": "maraṇāya vā samādapeyya “ambho purisa,",
  "tika-vin04t1:24_5": "kiṁ tuyhiminā pāpakena dujjīvitena,",
  "tika-vin04t1:24_6": "mataṁ te jīvitā seyyo”ti,",
  "tika-vin04t1:24_7": "iti cittamanā cittasaṅkappā anekapariyāyena maraṇavaṇṇaṁ vā saṁvaṇṇeyya,",
  "tika-vin04t1:24_8": "maraṇāya vā samādapeyya,",
  "tika-vin04t1:24_9": "ayampi pārājikā hoti asaṁvāsā.",
  "tika-vin04t1:25_0": "Uttarimanussadhammasikkhāpadaṁ",
  "tika-vin04t1:26_0": "4.",
  "tika-vin04t1:26_1": "Yā pana bhikkhunī anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya “iti jānāmi,",
  "tika-vin04t1:26_2": "iti passāmī”ti,",
  "tika-vin04t1:26_3": "tato aparena samayena samanuggāhīyamānā vā asamanuggāhīyamānā vā āpannā visuddhāpekkhā evaṁ vadeyya “ajānamevaṁ, ayye,",
  "tika-vin04t1:26_4": "avacaṁ jānāmi,",
  "tika-vin04t1:26_5": "apassaṁ passāmi,",
  "tika-vin04t1:26_6": "tucchaṁ musā vilapi”nti,",
  "tika-vin04t1:26_7": "aññatra adhimānā,",
  "tika-vin04t1:26_8": "ayampi pārājikā hoti asaṁvāsā.",
  "tika-vin04t1:27_0": "Ubbhajāṇumaṇḍalikāsikkhāpadaṁ",
  "tika-vin04t1:28_0": "5.",
  "tika-vin04t1:28_1": "Yā pana bhikkhunī avassutā avassutassa purisapuggalassa,",
  "tika-vin04t1:28_2": "adhakkhakaṁ ubbhajāṇumaṇḍalaṁ āmasanaṁ vā parāmasanaṁ vā gahaṇaṁ vā chupanaṁ vā paṭipīḷanaṁ vā sādiyeyya,",
  "tika-vin04t1:28_3": "ayampi pārājikā hoti asaṁvāsā ubbhajāṇumaṇḍalikā.",
  "tika-vin04t1:29_0": "Vajjappaṭicchādikāsikkhāpadaṁ",
  "tika-vin04t1:30_0": "6.",
  "tika-vin04t1:30_1": "Yā pana bhikkhunī jānaṁ pārājikaṁ dhammaṁ ajjhāpannaṁ bhikkhuniṁ nevattanā paṭicodeyya,",
  "tika-vin04t1:30_2": "na gaṇassa āroceyya,",
  "tika-vin04t1:30_3": "yadā ca sā ṭhitā vā assa cutā vā nāsitā vā avassaṭā vā,",
  "tika-vin04t1:30_4": "sā pacchā evaṁ vadeyya “pubbevāhaṁ, ayye,",
  "tika-vin04t1:30_5": "aññāsiṁ etaṁ bhikkhuniṁ ‘evarūpā ca evarūpā ca sā bhaginī’ti,",
  "tika-vin04t1:30_6": "no ca kho attanā paṭicodessaṁ,",
  "tika-vin04t1:30_7": "na gaṇassa ārocessa”nti,",
  "tika-vin04t1:30_8": "ayampi pārājikā hoti asaṁvāsā vajjappaṭicchādikā.",
  "tika-vin04t1:31_0": "Ukkhittānuvattikāsikkhāpadaṁ",
  "tika-vin04t1:32_0": "7.",
  "tika-vin04t1:32_1": "Yā pana bhikkhunī samaggena saṅghena ukkhittaṁ bhikkhuṁ dhammena vinayena satthusāsanena anādaraṁ appaṭikāraṁ akatasahāyaṁ tamanuvatteyya,",
  "tika-vin04t1:32_2": "sā bhikkhunī bhikkhunīhi evamassa vacanīyā “eso kho, ayye,",
  "tika-vin04t1:32_3": "bhikkhu samaggena saṅghena ukkhitto,",
  "tika-vin04t1:32_4": "dhammena vinayena satthusāsanena anādaro appaṭikāro akatasahāyo, māyye,",
  "tika-vin04t1:32_5": "etaṁ bhikkhuṁ anuvattī”ti,",
  "tika-vin04t1:32_6": "evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:32_7": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:32_8": "yāvatatiyaṁ ce samanubhāsiyamānā taṁ paṭinissajjeyya,",
  "tika-vin04t1:32_9": "iccetaṁ kusalaṁ,",
  "tika-vin04t1:32_10": "no ce paṭinissajjeyya,",
  "tika-vin04t1:32_11": "ayampi pārājikā hoti asaṁvāsā ukkhittānuvattikā.",
  "tika-vin04t1:33_0": "Aṭṭhavatthukāsikkhāpadaṁ",
  "tika-vin04t1:34_0": "8.",
  "tika-vin04t1:34_1": "Yā pana bhikkhunī avassutā avassutassa purisapuggalassa hatthaggahaṇaṁ vā sādiyeyya,",
  "tika-vin04t1:34_2": "saṅghāṭikaṇṇaggahaṇaṁ vā sādiyeyya,",
  "tika-vin04t1:34_3": "santiṭṭheyya vā,",
  "tika-vin04t1:34_4": "sallapeyya vā,",
  "tika-vin04t1:34_5": "saṅketaṁ vā gaccheyya,",
  "tika-vin04t1:34_6": "purisassa vā abbhāgamanaṁ sādiyeyya,",
  "tika-vin04t1:34_7": "channaṁ vā anupaviseyya,",
  "tika-vin04t1:34_8": "kāyaṁ vā tadatthāya upasaṁhareyya etassa asaddhammassa paṭisevanatthāya,",
  "tika-vin04t1:34_9": "ayampi pārājikā hoti asaṁvāsā aṭṭhavatthukā.",
  "tika-vin04t1:35_0": "Uddiṭṭhā kho, ayyāyo,",
  "tika-vin04t1:35_1": "aṭṭha pārājikā dhammā.",
  "tika-vin04t1:35_2": "Yesaṁ bhikkhunī aññataraṁ vā aññataraṁ vā āpajjitvā na labhati bhikkhunīhi saddhiṁ saṁvāsaṁ yathā pure,",
  "tika-vin04t1:35_3": "tathā pacchā,",
  "tika-vin04t1:35_4": "pārājikā hoti asaṁvāsā.",
  "tika-vin04t1:35_5": "Tatthāyyāyo, pucchāmi,",
  "tika-vin04t1:35_6": "kaccittha parisuddhā,",
  "tika-vin04t1:35_7": "dutiyampi pucchāmi,",
  "tika-vin04t1:35_8": "kaccittha parisuddhā,",
  "tika-vin04t1:35_9": "tatiyampi pucchāmi,",
  "tika-vin04t1:35_10": "kaccittha parisuddhā,",
  "tika-vin04t1:35_11": "parisuddhetthāyyāyo,",
  "tika-vin04t1:35_12": "tasmā tuṇhī,",
  "tika-vin04t1:35_13": "evametaṁ dhārayāmīti.",
  "tika-vin04t1:36_0": "Pārājikaṁ niṭṭhitaṁ.",
  "tika-vin04t1:37_0": "Saṅghādisesuddeso",
  "tika-vin04t1:38_0": "Ime kho panāyyāyo sattarasa saṅghādisesā",
  "tika-vin04t1:39_0": "Dhammā uddesaṁ āgacchanti.",
  "tika-vin04t1:40_0": "Ussayavādikāsikkhāpadaṁ",
  "tika-vin04t1:41_0": "1.",
  "tika-vin04t1:41_1": "Yā pana bhikkhunī ussayavādikā vihareyya gahapatinā vā gahapatiputtena vā dāsena vā kammakārena vā antamaso samaṇaparibbājakenāpi,",
  "tika-vin04t1:41_2": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:42_0": "Corīvuṭṭhāpikāsikkhāpadaṁ",
  "tika-vin04t1:43_0": "2.",
  "tika-vin04t1:43_1": "Yā pana bhikkhunī jānaṁ coriṁ vajjhaṁ viditaṁ anapaloketvā rājānaṁ vā saṅghaṁ vā gaṇaṁ vā pūgaṁ vā seṇiṁ vā,",
  "tika-vin04t1:43_2": "aññatra kappā vuṭṭhāpeyya,",
  "tika-vin04t1:43_3": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:44_0": "Ekagāmantaragamanasikkhāpadaṁ",
  "tika-vin04t1:45_0": "3.",
  "tika-vin04t1:45_1": "Yā pana bhikkhunī ekā vā gāmantaraṁ gaccheyya,",
  "tika-vin04t1:45_2": "ekā vā nadīpāraṁ gaccheyya,",
  "tika-vin04t1:45_3": "ekā vā rattiṁ vippavaseyya,",
  "tika-vin04t1:45_4": "ekā vā gaṇamhā ohiyeyya,",
  "tika-vin04t1:45_5": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:46_0": "Ukkhittakaosāraṇasikkhāpadaṁ",
  "tika-vin04t1:47_0": "4.",
  "tika-vin04t1:47_1": "Yā pana bhikkhunī samaggena saṅghena ukkhittaṁ bhikkhuniṁ dhammena vinayena satthusāsanena anapaloketvā kārakasaṅghaṁ,",
  "tika-vin04t1:47_2": "anaññāya gaṇassa chandaṁ osāreyya,",
  "tika-vin04t1:47_3": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:48_0": "Bhojanapaṭiggahaṇapaṭhamasikkhāpadaṁ",
  "tika-vin04t1:49_0": "5.",
  "tika-vin04t1:49_1": "Yā pana bhikkhunī avassutā avassutassa purisapuggalassa hatthato khādanīyaṁ vā,",
  "tika-vin04t1:49_2": "bhojanīyaṁ vā sahatthā paṭiggahetvā khādeyya vā bhuñjeyya vā,",
  "tika-vin04t1:49_3": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:50_0": "Bhojanapaṭiggahaṇadutiyasikkhāpadaṁ",
  "tika-vin04t1:51_0": "6.",
  "tika-vin04t1:51_1": "Yā pana bhikkhunī evaṁ vadeyya “kiṁ te, ayye,",
  "tika-vin04t1:51_2": "eso purisapuggalo karissati avassuto vā anavassuto vā,",
  "tika-vin04t1:51_3": "yato tvaṁ anavassutā, iṅgha, ayye,",
  "tika-vin04t1:51_4": "yaṁ te eso purisapuggalo deti khādanīyaṁ vā bhojanīyaṁ vā,",
  "tika-vin04t1:51_5": "taṁ tvaṁ sahatthā paṭiggahetvā khāda vā bhuñja vā”ti,",
  "tika-vin04t1:51_6": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:52_0": "Sañcarittasikkhāpadaṁ",
  "tika-vin04t1:53_0": "7.",
  "tika-vin04t1:53_1": "Yā pana bhikkhunī sañcarittaṁ samāpajjeyya itthiyā vā purisamatiṁ,",
  "tika-vin04t1:53_2": "purisassa vā itthimatiṁ,",
  "tika-vin04t1:53_3": "jāyattane vā jārattane vā antamaso taṅkhaṇikāyapi,",
  "tika-vin04t1:53_4": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:54_0": "Duṭṭhadosasikkhāpadaṁ",
  "tika-vin04t1:55_0": "8.",
  "tika-vin04t1:55_1": "Yā pana bhikkhunī bhikkhuniṁ duṭṭhā dosā appatītā amūlakena pārājikena dhammena anuddhaṁseyya “appeva nāma naṁ imamhā brahmacariyā cāveyya”nti,",
  "tika-vin04t1:55_2": "tato aparena samayena samanuggāhīyamānā vā asa manuggāhīyamānā vā amūlakañceva taṁ adhikaraṇaṁ hoti,",
  "tika-vin04t1:55_3": "bhikkhunī ca dosaṁ patiṭṭhāti,",
  "tika-vin04t1:55_4": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:56_0": "Aññabhāgiyasikkhāpadaṁ",
  "tika-vin04t1:57_0": "9.",
  "tika-vin04t1:57_1": "Yā pana bhikkhunī bhikkhuniṁ duṭṭhā dosā appatītā aññabhāgiyassa adhikaraṇassa kiñcidesaṁ lesamattaṁ",
  "tika-vin04t1:57_2": "upādāya pārājikena dhammena anuddhaṁseyya “appeva nāma naṁ imamhā brahmacariyā cāveyya”nti,",
  "tika-vin04t1:57_3": "tato aparena samayena samanuggāhīyamānā vā asamanuggāhīyamānā vā aññabhāgiyañceva taṁ adhikaraṇaṁ hoti.",
  "tika-vin04t1:57_4": "Kocideso lesamatto upādinno,",
  "tika-vin04t1:57_5": "bhikkhunī ca dosaṁ patiṭṭhāti,",
  "tika-vin04t1:57_6": "ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:58_0": "Sikkhaṁpaccācikkhaṇasikkhāpadaṁ",
  "tika-vin04t1:59_0": "10.",
  "tika-vin04t1:59_1": "Yā pana bhikkhunī kupitā anattamanā evaṁ vadeyya “buddhaṁ paccācikkhāmi dhammaṁ paccācikkhāmi,",
  "tika-vin04t1:59_2": "saṅghaṁ paccācikkhāmi,",
  "tika-vin04t1:59_3": "sikkhaṁ paccācikkhāmi,",
  "tika-vin04t1:59_4": "kinnumāva samaṇiyo yā samaṇiyo sakyadhītaro,",
  "tika-vin04t1:59_5": "santaññāpi samaṇiyo lajjiniyo kukkuccikā sikkhākāmā,",
  "tika-vin04t1:59_6": "tāsāhaṁ santike brahmacariyaṁ carissāmī”ti.",
  "tika-vin04t1:59_7": "Sā bhikkhunī bhikkhunīhi evamassa vacanīyā “māyye kupitā anattamanā evaṁ avaca ‘buddhaṁ paccācikkhāmi,",
  "tika-vin04t1:59_8": "dhammaṁ paccācikkhāmi,",
  "tika-vin04t1:59_9": "saṅghaṁ paccācikkhāmi,",
  "tika-vin04t1:59_10": "sikkhaṁ paccācikkhāmi,",
  "tika-vin04t1:59_11": "kinnumāva samaṇiyo yā samaṇiyo sakyadhītaro,",
  "tika-vin04t1:59_12": "santaññāpi samaṇiyo lajjiniyo kukkuccikā sikkhākāmā,",
  "tika-vin04t1:59_13": "tāsāhaṁ santike brahmacariyaṁ carissāmī’ti,",
  "tika-vin04t1:59_14": "abhiramāyye,",
  "tika-vin04t1:59_15": "svākkhāto dhammo,",
  "tika-vin04t1:59_16": "cara brahmacariyaṁ sammā dukkhassa antakiriyāyā”ti,",
  "tika-vin04t1:59_17": "evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:59_18": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:59_19": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:59_20": "iccetaṁ kusalaṁ,",
  "tika-vin04t1:59_21": "no ce paṭinissajjeyya,",
  "tika-vin04t1:59_22": "ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:60_0": "Adhikaraṇakupitasikkhāpadaṁ",
  "tika-vin04t1:61_0": "11.",
  "tika-vin04t1:61_1": "Yā pana bhikkhunī kismiñcideva adhikaraṇe paccākatā kupitā anattamanā evaṁ vadeyya “chandagāminiyo ca bhikkhuniyo,",
  "tika-vin04t1:61_2": "dosagāminiyo ca bhikkhuniyo,",
  "tika-vin04t1:61_3": "mohagāminiyo ca bhikkhuniyo,",
  "tika-vin04t1:61_4": "bhayagāminiyo ca bhikkhuniyo”ti,",
  "tika-vin04t1:61_5": "sā bhikkhunī bhikkhunīhi evamassa vacanīyā “māyye,",
  "tika-vin04t1:61_6": "kismiñcideva adhikaraṇe paccākatā kupitā anattamanā evaṁ avaca ‘chandagāminiyo ca bhikkhuniyo,",
  "tika-vin04t1:61_7": "dosagāminiyo ca bhikkhuniyo,",
  "tika-vin04t1:61_8": "mohagāminiyo ca bhikkhuniyo,",
  "tika-vin04t1:61_9": "bhayagāminiyo ca bhikkhuniyo’ti,",
  "tika-vin04t1:61_10": "ayyā kho chandāpi gaccheyya,",
  "tika-vin04t1:61_11": "dosāpi gaccheyya,",
  "tika-vin04t1:61_12": "mohāpi gaccheyya,",
  "tika-vin04t1:61_13": "bhayāpi gaccheyyā”ti.",
  "tika-vin04t1:61_14": "Evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:61_15": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:61_16": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:61_17": "iccetaṁ kusalaṁ,",
  "tika-vin04t1:61_18": "no ce paṭinissajjeyya,",
  "tika-vin04t1:61_19": "ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:62_0": "Pāpasamācārapaṭhamasikkhāpadaṁ",
  "tika-vin04t1:63_0": "12.",
  "tika-vin04t1:63_1": "Bhikkhuniyo paneva saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā aññamaññissā vajjappaṭicchādikā,",
  "tika-vin04t1:63_2": "tā bhikkhuniyo bhikkhunīhi evamassu vacanīyā “bhaginiyo kho saṁsaṭṭhā viharanti pāpācārā pāpasaddā pāpasilokā",
  "tika-vin04t1:63_3": "bhikkhunisaṅghassa vihesikā aññamaññissā vajjappaṭicchādikā,",
  "tika-vin04t1:63_4": "viviccathāyye,",
  "tika-vin04t1:63_5": "vivekaññeva bhaginīnaṁ saṅgho vaṇṇetī”ti,",
  "tika-vin04t1:63_6": "evañca tā bhikkhuniyo bhikkhunīhi vuccamānā tatheva paggaṇheyyuṁ,",
  "tika-vin04t1:63_7": "tā bhikkhuniyo bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:63_8": "yāvatatiyañce samanubhāsiyamānā taṁ paṭinissajjeyyuṁ,",
  "tika-vin04t1:63_9": "iccetaṁ kusalaṁ,",
  "tika-vin04t1:63_10": "no ce paṭinissajjeyyuṁ,",
  "tika-vin04t1:63_11": "imāpi bhikkhuniyo yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:64_0": "Pāpasamācāradutiyasikkhāpadaṁ",
  "tika-vin04t1:65_0": "13.",
  "tika-vin04t1:65_1": "Yā pana bhikkhunī evaṁ vadeyya “saṁsaṭṭhāva, ayye,",
  "tika-vin04t1:65_2": "tumhe viharatha,",
  "tika-vin04t1:65_3": "mā tumhe nānā viharittha,",
  "tika-vin04t1:65_4": "santi saṅghe aññāpi bhikkhuniyo evācārā evaṁsaddā evaṁsilokā bhikkhunisaṅghassa vihesikā aññamaññissā vajjappaṭicchādikā,",
  "tika-vin04t1:65_5": "tā saṅgho na kiñci āha tumhaññeva saṅgho uññāya paribhavena akkhantiyā vebhassiyā dubbalyā evamāha –",
  "tika-vin04t1:65_6": "‘bhaginiyo kho saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā aññamaññissā vajjappaṭicchādikā,",
  "tika-vin04t1:65_7": "viviccathāyye,",
  "tika-vin04t1:65_8": "vivekaññeva bhaginīnaṁ saṅgho vaṇṇetī”’ti,",
  "tika-vin04t1:65_9": "sā bhikkhunī bhikkhunīhi evamassa vacanīyā “māyye,",
  "tika-vin04t1:65_10": "evaṁ avaca,",
  "tika-vin04t1:65_11": "saṁsaṭṭhāva ayye tumhe viharatha,",
  "tika-vin04t1:65_12": "mā tumhe nānā viharittha,",
  "tika-vin04t1:65_13": "santi saṅghe aññāpi bhikkhuniyo evācārā evaṁsaddā evaṁsilokā bhikkhunisaṅghassa vihesikā aññamaññissā vajjappaṭicchādikā,",
  "tika-vin04t1:65_14": "tā saṅgho na kiñci āha,",
  "tika-vin04t1:65_15": "tumhaññeva saṅgho uññāya paribhavena akkhantiyā vebhassiyā dubbalyā evamāha –",
  "tika-vin04t1:65_16": "‘bhaginiyo kho saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā aññamaññissā vajjappaṭicchādikā,",
  "tika-vin04t1:65_17": "viviccathāyye,",
  "tika-vin04t1:65_18": "vivekaññeva bhaginīnaṁ saṅgho vaṇṇetī”’ti,",
  "tika-vin04t1:65_19": "evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:65_20": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:65_21": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:65_22": "iccetaṁ kusalaṁ,",
  "tika-vin04t1:65_23": "no ce paṭinissajjeyya,",
  "tika-vin04t1:65_24": "ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:66_0": "Saṅghabhedakasikkhāpadaṁ",
  "tika-vin04t1:67_0": "14.",
  "tika-vin04t1:67_1": "Yā pana bhikkhunī samaggassa saṅghassa bhedāya parakkameyya,",
  "tika-vin04t1:67_2": "bhedanasaṁvattanikaṁ vā adhikaraṇaṁ samādāya paggayha tiṭṭheyya,",
  "tika-vin04t1:67_3": "sā bhikkhunī bhikkhunīhi evamassa vacanīyā “māyyā,",
  "tika-vin04t1:67_4": "samaggassa saṅghassa bhedāya parakkami,",
  "tika-vin04t1:67_5": "bhedanasaṁvattanikaṁ vā adhikaraṇaṁ samādāya paggayha aṭṭhāsi,",
  "tika-vin04t1:67_6": "sametāyyā, saṅghena,",
  "tika-vin04t1:67_7": "samaggo hi saṅgho sammodamāno avivadamāno ekuddeso phāsu viharatī”ti.",
  "tika-vin04t1:67_8": "Evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:67_9": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:67_10": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:67_11": "iccetaṁ kusalaṁ.",
  "tika-vin04t1:67_12": "No ce paṭinissajjeyya,",
  "tika-vin04t1:67_13": "ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:68_0": "Bhedānuvattakasikkhāpadaṁ",
  "tika-vin04t1:69_0": "15.",
  "tika-vin04t1:69_1": "Tassāyeva kho pana bhikkhuniyā bhikkhuniyo honti anuvattikā vaggavādikā ekā vā dve vā tisso vā,",
  "tika-vin04t1:69_2": "tā evaṁ vadeyyuṁ “māyyāyo,",
  "tika-vin04t1:69_3": "etaṁ bhikkhuniṁ kiñci avacuttha dhammavādinī cesā bhikkhunī,",
  "tika-vin04t1:69_4": "vinayavādinī cesā bhikkhunī,",
  "tika-vin04t1:69_5": "amhākañcesā bhikkhunī chandañca ruciñca ādāya voharati, jānāti,",
  "tika-vin04t1:69_6": "no bhāsati,",
  "tika-vin04t1:69_7": "amhākampetaṁ khamatī”ti,",
  "tika-vin04t1:69_8": "tā bhikkhuniyo bhikkhunīhi evamassu vacanīyā “māyyāyo,",
  "tika-vin04t1:69_9": "evaṁ avacuttha,",
  "tika-vin04t1:69_10": "na cesā bhikkhunī dhammavādinī,",
  "tika-vin04t1:69_11": "na cesā bhikkhunī vinayavādinī,",
  "tika-vin04t1:69_12": "māyyānampi saṅghabhedo ruccittha,",
  "tika-vin04t1:69_13": "sametāyyānaṁ saṅghena,",
  "tika-vin04t1:69_14": "samaggo hi saṅgho sammodamāno avivadamāno ekuddeso phāsu viharatī”ti,",
  "tika-vin04t1:69_15": "evañca tā bhikkhuniyo bhikkhunīhi vuccamānā tatheva paggaṇheyyuṁ,",
  "tika-vin04t1:69_16": "tā bhikkhuniyo bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:69_17": "yāvatatiyañce samanubhāsiyamānā taṁ paṭinissajjeyyuṁ.",
  "tika-vin04t1:69_18": "Iccetaṁ kusalaṁ.",
  "tika-vin04t1:69_19": "No ce paṭinissajjeyyuṁ,",
  "tika-vin04t1:69_20": "imāpi bhikkhuniyo yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:70_0": "Dubbacasikkhāpadaṁ",
  "tika-vin04t1:71_0": "16.",
  "tika-vin04t1:71_1": "Bhikkhunī paneva dubbacajātikā hoti uddesapariyāpannesu sikkhāpadesu bhikkhunīhi sahadhammikaṁ vuccamānā",
  "tika-vin04t1:71_2": "attānaṁ avacanīyaṁ karoti “mā maṁ ayyāyo kiñci avacuttha kalyāṇaṁ vā pāpakaṁ vā,",
  "tika-vin04t1:71_3": "ahampāyyāyo,",
  "tika-vin04t1:71_4": "na kiñci vakkhāmi kalyāṇaṁ vā pāpakaṁ vā,",
  "tika-vin04t1:71_5": "viramathāyyāyo,",
  "tika-vin04t1:71_6": "mama vacanāyā”ti,",
  "tika-vin04t1:71_7": "sā bhikkhunī bhikkhunīhi evamassa vacanīyā “māyyā,",
  "tika-vin04t1:71_8": "attānaṁ avacanīyaṁ akāsi,",
  "tika-vin04t1:71_9": "vacanīyameva, ayyā,",
  "tika-vin04t1:71_10": "attānaṁ karotu,",
  "tika-vin04t1:71_11": "ayyāpi bhikkhuniyo vadatu sahadhammena,",
  "tika-vin04t1:71_12": "bhikkhuniyopi ayyaṁ vakkhanti sahadhammena,",
  "tika-vin04t1:71_13": "evaṁ saṁvaddhā hi tassa bhagavato parisā yadidaṁ aññamaññavacanena aññamaññavuṭṭhāpanenā”ti.",
  "tika-vin04t1:71_14": "Evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:71_15": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:71_16": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:71_17": "iccetaṁ kusalaṁ.",
  "tika-vin04t1:71_18": "No ce paṭinissajjeyya,",
  "tika-vin04t1:71_19": "ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:72_0": "Kuladūsakasikkhāpadaṁ",
  "tika-vin04t1:73_0": "17.",
  "tika-vin04t1:73_1": "Bhikkhunī paneva aññataraṁ gāmaṁ vā nigamaṁ vā upanissāya viharati kuladūsikā pāpasamācārā,",
  "tika-vin04t1:73_2": "tassā kho pāpakā samācārā dissanti ceva suyyanti ca,",
  "tika-vin04t1:73_3": "kulāni ca tāya duṭṭhāni dissanti ceva suyyanti ca,",
  "tika-vin04t1:73_4": "sā bhikkhunī bhikkhunīhi evamassa vacanīyā “ayyā,",
  "tika-vin04t1:73_5": "kho kuladūsikā pāpasamācārā,",
  "tika-vin04t1:73_6": "ayyāya kho pāpakā samācārā dissanti ceva suyyanti ca,",
  "tika-vin04t1:73_7": "kulāni cāyyāya,",
  "tika-vin04t1:73_8": "duṭṭhāni dissanti ceva suyyanti ca,",
  "tika-vin04t1:73_9": "pakkamatāyyā imamhā āvāsā,",
  "tika-vin04t1:73_10": "alaṁ te idha vāsenā”ti.",
  "tika-vin04t1:73_11": "Evañca sā bhikkhunī bhikkhunīhi vuccamānā tā bhikkhuniyo evaṁ vadeyya “chandagāminiyo ca bhikkhuniyo,",
  "tika-vin04t1:73_12": "dosagāminiyo ca bhikkhuniyo,",
  "tika-vin04t1:73_13": "mohagāminiyo ca bhikkhuniyo,",
  "tika-vin04t1:73_14": "bhayagāminiyo ca bhikkhuniyo,",
  "tika-vin04t1:73_15": "tādisikāya āpattiyā ekaccaṁ pabbājenti ekaccaṁ na pabbājentī”ti,",
  "tika-vin04t1:73_16": "sā bhikkhunī bhikkhunīhi evamassa vacanīyā “māyyā,",
  "tika-vin04t1:73_17": "evaṁ avaca,",
  "tika-vin04t1:73_18": "na ca bhikkhuniyo chandagāminiyo,",
  "tika-vin04t1:73_19": "na ca bhikkhuniyo dosagāminiyo,",
  "tika-vin04t1:73_20": "na ca bhikkhuniyo mohagāminiyo,",
  "tika-vin04t1:73_21": "na ca bhikkhuniyo bhayagāminiyo,",
  "tika-vin04t1:73_22": "ayyā kho kuladūsikā pāpasamācārā,",
  "tika-vin04t1:73_23": "ayyāya kho pāpakā samācārā dissanti ceva suyyanti ca,",
  "tika-vin04t1:73_24": "kulāni cāyyāya duṭṭhāni dissanti ceva suyyanti ca,",
  "tika-vin04t1:73_25": "pakkamatāyyā,",
  "tika-vin04t1:73_26": "imamhā āvāsā alaṁ te idha vāsenā”ti.",
  "tika-vin04t1:73_27": "Evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:73_28": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:73_29": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:73_30": "iccetaṁ kusalaṁ.",
  "tika-vin04t1:73_31": "No ce paṭinissajjeyya,",
  "tika-vin04t1:73_32": "ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.",
  "tika-vin04t1:74_0": "Uddiṭṭhā kho ayyāyo sattarasa saṅghādisesā dhammā nava paṭhamāpattikā, aṭṭha yāvatatiyakā,",
  "tika-vin04t1:75_0": "Yesaṁ bhikkhunī aññataraṁ vā aññataraṁ vā āpajjati,",
  "tika-vin04t1:75_1": "tāya bhikkhuniyā ubhatosaṅghe pakkhamānattaṁ caritabbaṁ.",
  "tika-vin04t1:75_2": "Ciṇṇamānattā bhikkhunī yattha siyā vīsatigaṇo bhikkhunisaṅgho,",
  "tika-vin04t1:75_3": "tattha sā bhikkhunī abbhetabbā.",
  "tika-vin04t1:75_4": "Ekāyapi ce ūno vīsatigaṇo bhikkhunisaṅgho taṁ bhikkhuniṁ abbheyya,",
  "tika-vin04t1:75_5": "sā ca bhikkhunī anabbhitā,",
  "tika-vin04t1:75_6": "tā ca bhikkhuniyo gārayhā,",
  "tika-vin04t1:75_7": "ayaṁ tattha sāmīci.",
  "tika-vin04t1:75_8": "Tatthāyyāyo pucchāmi,",
  "tika-vin04t1:75_9": "kaccittha parisuddhā,",
  "tika-vin04t1:75_10": "dutiyampi, pucchāmi,",
  "tika-vin04t1:75_11": "kaccittha parisuddhā,",
  "tika-vin04t1:75_12": "tatiyampi pucchāmi,",
  "tika-vin04t1:75_13": "kaccittha parisuddhā,",
  "tika-vin04t1:75_14": "parisuddhetthāyyāyo,",
  "tika-vin04t1:75_15": "tasmā tuṇhī,",
  "tika-vin04t1:75_16": "evametaṁ dhārayāmīti.",
  "tika-vin04t1:76_0": "Saṅghādiseso niṭṭhito.",
  "tika-vin04t1:77_0": "Nissaggiya pācittiyā",
  "tika-vin04t1:78_0": "Ime kho panāyyāyo tiṁsa nissaggiyā pācittiyā",
  "tika-vin04t1:79_0": "Dhammā uddesaṁ āgacchanti.",
  "tika-vin04t1:80_0": "Pattasannicayasikkhāpadaṁ",
  "tika-vin04t1:81_0": "1. Yā pana bhikkhunī pattasannicayaṁ kareyya, nissaggiyaṁ pācittiyaṁ.",
  "tika-vin04t1:82_0": "Akālacīvarabhājanasikkhāpadaṁ",
  "tika-vin04t1:83_0": "2. Yā pana bhikkhunī akālacīvaraṁ “kālacīvara”nti adhiṭṭhahitvā bhājāpeyya, nissaggiyaṁ pācittiyaṁ.",
  "tika-vin04t1:84_0": "Cīvaraparivattanasikkhāpadaṁ",
  "tika-vin04t1:85_0": "3.",
  "tika-vin04t1:85_1": "Yā pana bhikkhunī bhikkhuniyā saddhiṁ cīvaraṁ parivattetvā sā pacchā evaṁ vadeyya “handāyye,",
  "tika-vin04t1:85_2": "tuyhaṁ cīvaraṁ,",
  "tika-vin04t1:85_3": "āhara metaṁ cīvaraṁ,",
  "tika-vin04t1:85_4": "yaṁ tuyhaṁ tuyhamevetaṁ,",
  "tika-vin04t1:85_5": "yaṁ mayhaṁ mayhamevetaṁ,",
  "tika-vin04t1:85_6": "āhara metaṁ cīvaraṁ,",
  "tika-vin04t1:85_7": "sakaṁ paccāharā”ti acchindeyya vā acchindāpeyya vā,",
  "tika-vin04t1:85_8": "nissaggiyaṁ pācittiyaṁ.",
  "tika-vin04t1:86_0": "Aññaviññāpanasikkhāpadaṁ",
  "tika-vin04t1:87_0": "4. Yā pana bhikkhunī aññaṁ viññāpetvā aññaṁ viññāpeyya, nissaggiyaṁ pācittiyaṁ.",
  "tika-vin04t1:88_0": "Aññacetāpana sikkhāpadaṁ",
  "tika-vin04t1:89_0": "5. Yā pana bhikkhunī aññaṁ cetāpetvā aññaṁ cetāpeyya, nissaggiyaṁ pācittiyaṁ.",
  "tika-vin04t1:90_0": "Paṭhamasaṅghikacetāpanasikkhāpadaṁ",
  "tika-vin04t1:91_0": "6.",
  "tika-vin04t1:91_1": "Yā pana bhikkhunī aññadatthikena parikkhārena aññuddisikena saṅghikena aññaṁ cetāpeyya,",
  "tika-vin04t1:91_2": "nissaggiyaṁ pācittiyaṁ.",
  "tika-vin04t1:92_0": "Dutiyasaṅghikacetāpanasikkhāpadaṁ",
  "tika-vin04t1:93_0": "7.",
  "tika-vin04t1:93_1": "Yā pana bhikkhunī aññadatthikena parikkhārena aññuddisikena saṅghikena saññācikena aññaṁ cetāpeyya,",
  "tika-vin04t1:93_2": "nissaggiyaṁ pācittiyaṁ.",
  "tika-vin04t1:94_0": "Paṭhamagaṇikacetāpanasikkhāpadaṁ",
  "tika-vin04t1:95_0": "8.",
  "tika-vin04t1:95_1": "Yā pana bhikkhunī aññadatthikena parikkhārena aññuddisikena mahājanikena aññaṁ cetāpeyya,",
  "tika-vin04t1:95_2": "nissaggiyaṁ pācittiyaṁ.",
  "tika-vin04t1:96_0": "Dutiyagaṇikacetāpanasikkhāpadaṁ",
  "tika-vin04t1:97_0": "9.",
  "tika-vin04t1:97_1": "Yā pana bhikkhunī aññadatthikena parikkhārena aññuddisikena mahājanikena saññācikena aññaṁ cetāpeyya,",
  "tika-vin04t1:97_2": "nissaggiyaṁ pācittiyaṁ.",
  "tika-vin04t1:98_0": "Puggalikacetāpanasikkhāpadaṁ",
  "tika-vin04t1:99_0": "10.",
  "tika-vin04t1:99_1": "Yā pana bhikkhunī aññadatthikena parikkhārena aññuddisikena puggalikena saññācikena aññaṁ cetāpeyya,",
  "tika-vin04t1:99_2": "nissaggiyaṁ pācittiyaṁ.",
  "tika-vin04t1:100_0": "Pattavaggo paṭhamo.",
  "tika-vin04t1:101_0": "Garupāvuraṇasikkhāpadaṁ",
  "tika-vin04t1:102_0": "11.",
  "tika-vin04t1:102_1": "Garupāvuraṇaṁ pana bhikkhuniyā cetāpentiyā catukkaṁsaparamaṁ cetāpetabbaṁ.",
  "tika-vin04t1:102_2": "Tato ce uttari cetāpeyya,",
  "tika-vin04t1:102_3": "nissaggiyaṁ pācittiyaṁ.",
  "tika-vin04t1:103_0": "Lahupāvuraṇasikkhāpadaṁ",
  "tika-vin04t1:104_0": "12.",
  "tika-vin04t1:104_1": "Lahupāvuraṇaṁ pana bhikkhuniyā cetāpentiyā aḍḍhateyyakaṁsaparamaṁ cetāpetabbaṁ.",
  "tika-vin04t1:104_2": "Tato ce uttari cetāpeyya,",
  "tika-vin04t1:104_3": "nissaggiyaṁ pācittiyaṁ.",
  "tika-vin04t1:105_0": "Kathinasikkhāpadaṁ",
  "tika-vin04t1:106_0": "13.",
  "tika-vin04t1:106_1": "Niṭṭhitacīvarasmiṁ bhikkhuniyā ubbhatasmiṁ kathine dasāhaparamaṁ atirekacīvaraṁ dhāretabbaṁ.",
  "tika-vin04t1:106_2": "Taṁ atikkāmentiyā,",
  "tika-vin04t1:106_3": "nissaggiyaṁ pācittiyaṁ.",
  "tika-vin04t1:107_0": "Udositasikkhāpadaṁ",
  "tika-vin04t1:108_0": "14.",
  "tika-vin04t1:108_1": "Niṭṭhitacīvarasmiṁ bhikkhuniyā ubbhatasmiṁ kathine ekarattampi ce bhikkhunī ticīvarena vippavaseyya,",
  "tika-vin04t1:108_2": "aññatra bhikkhunisammutiyā nissaggiyaṁ pācittiyaṁ.",
  "tika-vin04t1:109_0": "Akālacīvarasikkhāpadaṁ",
  "tika-vin04t1:110_0": "15.",
  "tika-vin04t1:110_1": "Niṭṭhitacīvarasmiṁ bhikkhuniyā ubbhatasmiṁ kathine bhikkhuniyā paneva akālacīvaraṁ uppajjeyya,",
  "tika-vin04t1:110_2": "ākaṅkhamānāya bhikkhuniyā paṭiggahetabbaṁ,",
  "tika-vin04t1:110_3": "paṭiggahetvā khippameva kāretabbaṁ,",
  "tika-vin04t1:110_4": "no cassa pāripūri,",
  "tika-vin04t1:110_5": "māsaparamaṁ tāya bhikkhuniyā taṁ cīvaraṁ nikkhipitabbaṁ ūnassa pāripūriyā satiyā paccāsāya.",
  "tika-vin04t1:110_6": "Tato ce uttari nikkhipeyya satiyāpi paccāsāya,",
  "tika-vin04t1:110_7": "nissaggiyaṁ pācittiyaṁ.",
  "tika-vin04t1:111_0": "Aññātakaviññattisikkhāpadaṁ",
  "tika-vin04t1:112_0": "16.",
  "tika-vin04t1:112_1": "Yā pana bhikkhunī aññātakaṁ gahapatiṁ vā gahapatāniṁ vā cīvaraṁ viññāpeyya aññatra samayā,",
  "tika-vin04t1:112_2": "nissaggiyaṁ pācittiyaṁ.",
  "tika-vin04t1:112_3": "Tatthāyaṁ samayo acchinnacīvarā vā hoti bhikkhunī,",
  "tika-vin04t1:112_4": "naṭṭhacīvarā vā,",
  "tika-vin04t1:112_5": "ayaṁ tattha samayo.",
  "tika-vin04t1:113_0": "Tatuttarisikkhāpadaṁ",
  "tika-vin04t1:114_0": "17.",
  "tika-vin04t1:114_1": "Tañce aññātako gahapati vā gahapatānī vā bahūhi cīvarehi abhihaṭṭhuṁ pavāreyya,",
  "tika-vin04t1:114_2": "santaruttaraparamaṁ tāya bhikkhuniyā tato cīvaraṁ sāditabbaṁ.",
  "tika-vin04t1:114_3": "Tato ce uttari sādiyeyya,",
  "tika-vin04t1:114_4": "nissaggiyaṁ pācittiyaṁ.",
  "tika-vin04t1:115_0": "Paṭhamaupakkhaṭasikkhāpadaṁ",
  "tika-vin04t1:116_0": "18.",
  "tika-vin04t1:116_1": "Bhikkhuniṁ paneva uddissa aññātakassa gahapatissa vā gahapatāniyā vā cīvaracetāpannaṁ upakkhaṭaṁ hoti",
  "tika-vin04t1:116_2": "“iminā cīvaracetāpannena cīvaraṁ cetāpetvā itthannāmaṁ bhikkhuniṁ cīvarena acchādessāmī”ti.",
  "tika-vin04t1:116_3": "Tatra cesā bhikkhunī pubbe appavāritā upasaṅkamitvā cīvare vikappaṁ āpajjeyya “sādhu vata,",
  "tika-vin04t1:116_4": "maṁ āyasmā iminā cīvaracetāpannena evarūpaṁ vā evarūpaṁ vā cīvaraṁ cetāpetvā acchādehī”ti kalyāṇakamyataṁ upādāya,",
  "tika-vin04t1:116_5": "nissaggiyaṁ pācittiyaṁ.",
  "tika-vin04t1:117_0": "Dutiyaupakkhaṭasikkhāpadaṁ",
  "tika-vin04t1:118_0": "19.",
  "tika-vin04t1:118_1": "Bhikkhuniṁ paneva uddissa ubhinnaṁ aññātakānaṁ gahapatīnaṁ vā gahapatānīnaṁ vā paccekacīvaracetāpannāni",
  "tika-vin04t1:118_2": "upakkhaṭāni honti “imehi mayaṁ paccekacīvaracetāpannehi paccekacīvarāni cetāpetvā itthannāmaṁ bhikkhuniṁ",
  "tika-vin04t1:118_3": "cīvarehi acchādessāmā”ti.",
  "tika-vin04t1:118_4": "Tatra cesā bhikkhūnī pubbe appavāritā upasaṅkamitvā cīvare vikappaṁ āpajjeyya “sādhu vata maṁ āyasmanto",
  "tika-vin04t1:118_5": "imehi paccekacīvaracetāpannehi evarūpaṁ vā evarūpaṁ vā cīvaraṁ cetāpetvā acchādetha ubhova santā ekenā”ti",
  "tika-vin04t1:118_6": "kalyāṇakamyataṁ upādāya,",
  "tika-vin04t1:118_7": "nissaggiyaṁ pācittiyaṁ.",
  "tika-vin04t1:119_0": "Rājasikkhāpadaṁ",
  "tika-vin04t1:120_0": "20.",
  "tika-vin04t1:120_1": "Bhikkhuniṁ paneva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṁ pahiṇeyya",
  "tika-vin04t1:120_2": "“iminā cīvaracetāpannena cīvaraṁ cetāpetvā itthannāmaṁ bhikkhuniṁ cīvarena acchādehī”ti.",
  "tika-vin04t1:120_3": "So ce dūto taṁ bhikkhuniṁ upasaṅkamitvā evaṁ vadeyya “idaṁ kho, ayye,",
  "tika-vin04t1:120_4": "ayyaṁ uddissa cīvaracetāpannaṁ ābhataṁ,",
  "tika-vin04t1:120_5": "paṭiggaṇhātāyyā cīvaracetāpanna”nti.",
  "tika-vin04t1:120_6": "Tāya bhikkhuniyā so dūto evamassa vacanīyo “na kho mayaṁ, āvuso,",
  "tika-vin04t1:120_7": "cīvaracetāpannaṁ paṭiggaṇhāma,",
  "tika-vin04t1:120_8": "cīvarañca kho mayaṁ paṭiggaṇhāma kālena kappiya”nti.",
  "tika-vin04t1:120_9": "So ce dūto taṁ bhikkhuniṁ evaṁ vadeyya “atthi panāyyāya,",
  "tika-vin04t1:120_10": "koci veyyāvaccakaro”ti,",
  "tika-vin04t1:120_11": "cīvaratthikāya,",
  "tika-vin04t1:120_12": "bhikkhave,",
  "tika-vin04t1:120_13": "bhikkhuniyā veyyāvaccakaro niddisitabbo ārāmiko vā upāsako vā “eso kho, āvuso,",
  "tika-vin04t1:120_14": "bhikkhunīnaṁ veyyāvaccakaro”ti.",
  "tika-vin04t1:120_15": "So ce dūto taṁ veyyāvaccakaraṁ saññāpetvā taṁ bhikkhuniṁ upasaṅkamitvā evaṁ vadeyya “yaṁ kho, ayye,",
  "tika-vin04t1:120_16": "ayyā veyyāvaccakaraṁ niddisi,",
  "tika-vin04t1:120_17": "saññatto so mayā,",
  "tika-vin04t1:120_18": "upasaṅkamatāyyā kālena,",
  "tika-vin04t1:120_19": "cīvarena taṁ acchādessatī”ti.",
  "tika-vin04t1:120_20": "Cīvaratthikāya,",
  "tika-vin04t1:120_21": "bhikkhave,",
  "tika-vin04t1:120_22": "bhikkhuniyā veyyāvaccakaro upasaṅkamitvā dvattikkhattuṁ codetabbo sāretabbo “attho me, āvuso,",
  "tika-vin04t1:120_23": "cīvarenā”ti,",
  "tika-vin04t1:120_24": "dvattikkhattuṁ codayamānā sārayamānā taṁ cīvaraṁ abhinipphādeyya,",
  "tika-vin04t1:120_25": "iccetaṁ kusalaṁ,",
  "tika-vin04t1:120_26": "no ce abhinipphādeyya,",
  "tika-vin04t1:120_27": "catukkhattuṁ pañcakkhattuṁ chakkhattuparamaṁ tuṇhībhūtāya uddissa ṭhātabbaṁ,",
  "tika-vin04t1:120_28": "catukkhattuṁ pañcakkhattuṁ chakkhattuparamaṁ tuṇhībhūtā uddissa tiṭṭhamānā taṁ cīvaraṁ abhinipphādeyya,",
  "tika-vin04t1:120_29": "iccetaṁ kusalaṁ.",
  "tika-vin04t1:120_30": "Tato ce uttari vāyamamānā taṁ cīvaraṁ abhinipphādeyya,",
  "tika-vin04t1:120_31": "nissaggiyaṁ pācittiyaṁ.",
  "tika-vin04t1:120_32": "No ce abhinipphādeyya,",
  "tika-vin04t1:120_33": "yatassā cīvaracetāpannaṁ ābhataṁ,",
  "tika-vin04t1:120_34": "tattha sāmaṁ vā gantabbaṁ,",
  "tika-vin04t1:120_35": "dūto vā pāhetabbo “yaṁ kho tumhe āyasmanto bhikkhuniṁ uddissa cīvaracetāpannaṁ pahiṇittha,",
  "tika-vin04t1:120_36": "na taṁ tassā bhikkhuniyā kiñci atthaṁ anubhoti,",
  "tika-vin04t1:120_37": "yuñjantāyasmanto sakaṁ,",
  "tika-vin04t1:120_38": "mā vo sakaṁ vinassā”ti,",
  "tika-vin04t1:120_39": "ayaṁ tattha sāmīci.",
  "tika-vin04t1:121_0": "Cīvaravaggo dutiyo.",
  "tika-vin04t1:122_0": "Rūpiyasikkhāpadaṁ",
  "tika-vin04t1:123_0": "21.",
  "tika-vin04t1:123_1": "Yā pana bhikkhunī jātarūparajataṁ uggaṇheyya vā uggaṇhāpeyya vā upanikkhittaṁ vā sādiyeyya,",
  "tika-vin04t1:123_2": "nissaggiyaṁ pācittiyaṁ.",
  "tika-vin04t1:124_0": "Rūpiyasaṁvohārasikkhāpadaṁ",
  "tika-vin04t1:125_0": "22. Yā pana bhikkhunī nānappakārakaṁ rūpiyasaṁvohāraṁ samāpajjeyya, nissaggiyaṁ pācittiyaṁ.",
  "tika-vin04t1:126_0": "Kayavikkayasikkhāpadaṁ",
  "tika-vin04t1:127_0": "23. Yā pana bhikkhunī nānappakārakaṁ kayavikkayaṁ samāpajjeyya, nissaggiyaṁ pācittiyaṁ.",
  "tika-vin04t1:128_0": "Ūnapañcabandhanasikkhāpadaṁ",
  "tika-vin04t1:129_0": "24.",
  "tika-vin04t1:129_1": "Yā pana bhikkhunī ūnapañcabandhanena pattena aññaṁ navaṁ pattaṁ cetāpeyya,",
  "tika-vin04t1:129_2": "nissaggiyaṁ pācittiyaṁ.",
  "tika-vin04t1:129_3": "Tāya bhikkhuniyā so patto bhikkhuniparisāya nissajjitabbo,",
  "tika-vin04t1:129_4": "yo ca tassā bhikkhuniparisāya pattapariyanto,",
  "tika-vin04t1:129_5": "so tassā bhikkhuniyā padātabbo “ayaṁ te bhikkhuni patto yāvabhedanāya dhāretabbo”ti,",
  "tika-vin04t1:129_6": "ayaṁ tattha sāmīci.",
  "tika-vin04t1:130_0": "Bhesajjasikkhāpadaṁ",
  "tika-vin04t1:131_0": "25.",
  "tika-vin04t1:131_1": "Yāni kho pana tāni gilānānaṁ bhikkhunīnaṁ paṭisāyanīyāni bhesajjāni,",
  "tika-vin04t1:131_2": "seyyathidaṁ –",
  "tika-vin04t1:131_3": "sappi navanītaṁ telaṁ madhu phāṇitaṁ,",
  "tika-vin04t1:131_4": "tāni paṭiggahetvā sattāhaparamaṁ sannidhikārakaṁ paribhuñjitabbāni.",
  "tika-vin04t1:131_5": "Taṁ atikkāmentiyā,",
  "tika-vin04t1:131_6": "nissaggiyaṁ pācittiyaṁ.",
  "tika-vin04t1:132_0": "Cīvaraacchindanasikkhāpadaṁ",
  "tika-vin04t1:133_0": "26.",
  "tika-vin04t1:133_1": "Yā pana bhikkhunī bhikkhuniyā sāmaṁ cīvaraṁ datvā kupitā anattamanā acchindeyya vā acchindāpeyya vā,",
  "tika-vin04t1:133_2": "nissaggiyaṁ pācittiyaṁ.",
  "tika-vin04t1:134_0": "Suttaviññattisikkhāpadaṁ",
  "tika-vin04t1:135_0": "27. Yā pana bhikkhunī sāmaṁ suttaṁ viññāpetvā tantavāyehi cīvaraṁ vāyāpeyya, nissaggiyaṁ pācittiyaṁ.",
  "tika-vin04t1:136_0": "Mahāpesakārasikkhāpadaṁ",
  "tika-vin04t1:137_0": "28.",
  "tika-vin04t1:137_1": "Bhikkhuniṁ paneva uddissa aññātako gahapati vā gahapatānī vā tantavāyehi cīvaraṁ vāyāpeyya,",
  "tika-vin04t1:137_2": "tatra cesā bhikkhunī pubbe appavāritā tantavāye upasaṅkamitvā cīvare vikappaṁ āpajjeyya “idaṁ kho āvuso cīvaraṁ maṁ uddissa viyyati,",
  "tika-vin04t1:137_3": "āyatañca karotha,",
  "tika-vin04t1:137_4": "vitthatañca appitañca suvītañca suppavāyitañca suvilekhitañca suvitacchitañca karotha,",
  "tika-vin04t1:137_5": "appeva nāma mayampi āyasmantānaṁ kiñcimattaṁ anupadajjeyyāmā”ti,",
  "tika-vin04t1:137_6": "evañca sā bhikkhunī vatvā kiñcimattaṁ anupadajjeyya antamaso piṇḍapātamattampi,",
  "tika-vin04t1:137_7": "nissaggiyaṁ pācittiyaṁ.",
  "tika-vin04t1:138_0": "Accekacīvarasikkhāpadaṁ",
  "tika-vin04t1:139_0": "29.",
  "tika-vin04t1:139_1": "Dasāhānāgataṁ kattikatemāsikapuṇṇamaṁ bhikkhuniyā paneva accekacīvaraṁ uppajjeyya,",
  "tika-vin04t1:139_2": "accekaṁ maññamānāya bhikkhuniyā paṭiggahetabbaṁ,",
  "tika-vin04t1:139_3": "paṭiggahetvā yāva cīvarakālasamayaṁ nikkhipitabbaṁ.",
  "tika-vin04t1:139_4": "Tato ce uttari nikkhipeyya,",
  "tika-vin04t1:139_5": "nissaggiyaṁ pācittiyaṁ.",
  "tika-vin04t1:140_0": "Pariṇatasikkhāpadaṁ",
  "tika-vin04t1:141_0": "30. Yā pana bhikkhunī jānaṁ saṅghikaṁ lābhaṁ pariṇataṁ attano pariṇāmeyya, nissaggiyaṁ pācittiyaṁ.",
  "tika-vin04t1:142_0": "Pattavaggo tatiyo.",
  "tika-vin04t1:143_0": "Uddiṭṭhā kho, ayyāyo,",
  "tika-vin04t1:143_1": "tiṁsa nissaggiyā pācittiyā dhammā.",
  "tika-vin04t1:143_2": "Tatthāyyāyo, pucchāmi,",
  "tika-vin04t1:143_3": "kaccittha parisuddhā,",
  "tika-vin04t1:143_4": "dutiyampi pucchāmi,",
  "tika-vin04t1:143_5": "kaccittha parisuddhā,",
  "tika-vin04t1:143_6": "tatiyampi pucchāmi,",
  "tika-vin04t1:143_7": "kaccittha parisuddhā,",
  "tika-vin04t1:143_8": "parisuddhetthāyyāyo,",
  "tika-vin04t1:143_9": "tasmā tuṇhī,",
  "tika-vin04t1:143_10": "evametaṁ dhārayāmīti.",
  "tika-vin04t1:144_0": "Nissaggiyapācittiyā niṭṭhitā.",
  "tika-vin04t1:145_0": "Suddhapācittiyā",
  "tika-vin04t1:146_0": "Ime kho panāyyāyo, chasaṭṭhisatā pācittiyā",
  "tika-vin04t1:147_0": "Dhammā uddesaṁ āgacchanti.",
  "tika-vin04t1:148_0": "Lasuṇasikkhāpadaṁ",
  "tika-vin04t1:149_0": "1. Yā pana bhikkhunī lasuṇaṁ khādeyya pācittiyaṁ.",
  "tika-vin04t1:150_0": "Sambādhalomasikkhāpadaṁ",
  "tika-vin04t1:151_0": "2. Yā pana bhikkhunī sambādhe lomaṁ saṁharāpeyya, pācittiyaṁ.",
  "tika-vin04t1:152_0": "Talaghātakasikkhāpadaṁ",
  "tika-vin04t1:153_0": "3. Talaghātake pācittiyaṁ.",
  "tika-vin04t1:154_0": "Jatumaṭṭhakasikkhāpadaṁ",
  "tika-vin04t1:155_0": "4. Jatumaṭṭhake pācittiyaṁ.",
  "tika-vin04t1:156_0": "Udakasuddhikasikkhāpadaṁ",
  "tika-vin04t1:157_0": "5.",
  "tika-vin04t1:157_1": "Udakasuddhikaṁ pana bhikkhuniyā ādiyamānāya dvaṅgulapabbaparamaṁ ādātabbaṁ.",
  "tika-vin04t1:157_2": "Taṁ atikkāmentiyā pācittiyaṁ.",
  "tika-vin04t1:158_0": "Upatiṭṭhanasikkhāpadaṁ",
  "tika-vin04t1:159_0": "6. Yā pana bhikkhunī bhikkhussa bhuñjantassa pānīyena vā vidhūpanena vā upatiṭṭheyya, pācittiyaṁ.",
  "tika-vin04t1:160_0": "Āmakadhaññasikkhāpadaṁ",
  "tika-vin04t1:161_0": "7.",
  "tika-vin04t1:161_1": "Yā pana bhikkhunī āmakadhaññaṁ viññatvā vā viññāpetvā vā bhajjitvā vā bhajjāpetvā vā koṭṭetvā vā koṭṭāpetvā vā pacitvā vā pacāpetvā vā bhuñjeyya,",
  "tika-vin04t1:161_2": "pācittiyaṁ.",
  "tika-vin04t1:162_0": "Paṭhamauccārachaḍḍanasikkhāpadaṁ",
  "tika-vin04t1:163_0": "8.",
  "tika-vin04t1:163_1": "Yā pana bhikkhunī uccāraṁ vā passāvaṁ vā saṅkāraṁ vā vighāsaṁ vā tirokuṭṭe vā tiropākāre vā chaḍḍeyya vā chaḍḍāpeyya vā,",
  "tika-vin04t1:163_2": "pācittiyaṁ.",
  "tika-vin04t1:164_0": "Dutiyauccārachaḍḍanasikkhāpadaṁ",
  "tika-vin04t1:165_0": "9.",
  "tika-vin04t1:165_1": "Yā pana bhikkhunī uccāraṁ vā passāvaṁ vā saṅkāraṁ vā vighāsaṁ vā harite chaḍḍeyya vā chaḍḍāpeyya vā,",
  "tika-vin04t1:165_2": "pācittiyaṁ.",
  "tika-vin04t1:166_0": "Naccagītasikkhāpadaṁ",
  "tika-vin04t1:167_0": "10. Yā pana bhikkhunī naccaṁ vā gītaṁ vā vāditaṁ vā dassanāya gaccheyya, pācittiyaṁ.",
  "tika-vin04t1:168_0": "Lasuṇavaggo paṭhamo.",
  "tika-vin04t1:169_0": "Rattandhakārasikkhāpadaṁ",
  "tika-vin04t1:170_0": "11.",
  "tika-vin04t1:170_1": "Yā pana bhikkhunī rattandhakāre appadīpe purisena saddhiṁ ekenekā santiṭṭheyya vā sallapeyya vā,",
  "tika-vin04t1:170_2": "pācittiyaṁ.",
  "tika-vin04t1:171_0": "Paṭicchannokāsasikkhāpadaṁ",
  "tika-vin04t1:172_0": "12.",
  "tika-vin04t1:172_1": "Yā pana bhikkhunī paṭicchanne okāse purisena saddhiṁ ekenekā santiṭṭheyya vā sallapeyya vā,",
  "tika-vin04t1:172_2": "pācittiyaṁ.",
  "tika-vin04t1:173_0": "Ajjhokāsasallapanasikkhāpadaṁ",
  "tika-vin04t1:174_0": "13. Yā pana bhikkhunī ajjhokāse purisena saddhiṁ ekenekā santiṭṭheyya vā sallapeyya vā, pācittiyaṁ.",
  "tika-vin04t1:175_0": "Dutiyikauyyojanasikkhāpadaṁ",
  "tika-vin04t1:176_0": "14.",
  "tika-vin04t1:176_1": "Yā pana bhikkhunī rathikāya vā byūhe vā siṅghāṭake vā purisena saddhiṁ ekenekā santiṭṭheyya vā sallapeyya",
  "tika-vin04t1:176_2": "vā nikaṇṇikaṁ vā jappeyya dutiyikaṁ vā bhikkhuniṁ uyyojeyya,",
  "tika-vin04t1:176_3": "pācittiyaṁ.",
  "tika-vin04t1:177_0": "Anāpucchāpakkamanasikkhāpadaṁ",
  "tika-vin04t1:178_0": "15.",
  "tika-vin04t1:178_1": "Yā pana bhikkhunī purebhattaṁ kulāni upasaṅkamitvā āsane nisīditvā sāmike anāpucchā pakkameyya,",
  "tika-vin04t1:178_2": "pācittiyaṁ.",
  "tika-vin04t1:179_0": "Anāpucchāabhinisīdanasikkhāpadaṁ",
  "tika-vin04t1:180_0": "16.",
  "tika-vin04t1:180_1": "Yā pana bhikkhunī pacchābhattaṁ kulāni upasaṅkamitvā sāmike anāpucchā āsane abhinisīdeyya vā abhinipajjeyya vā,",
  "tika-vin04t1:180_2": "pācittiyaṁ.",
  "tika-vin04t1:181_0": "Anāpucchāsantharaṇasikkhāpadaṁ",
  "tika-vin04t1:182_0": "17.",
  "tika-vin04t1:182_1": "Yā pana bhikkhunī vikāle kulāni upasaṅkamitvā sāmike anāpucchā seyyaṁ santharitvā vā santharāpetvā vā abhinisīdeyya vā abhinipajjeyya vā,",
  "tika-vin04t1:182_2": "pācittiyaṁ.",
  "tika-vin04t1:183_0": "Paraujjhāpanakasikkhāpadaṁ",
  "tika-vin04t1:184_0": "18. Yā pana bhikkhunī duggahitena dūpadhāritena paraṁ ujjhāpeyya, pācittiyaṁ.",
  "tika-vin04t1:185_0": "Paraabhisapanasikkhāpadaṁ",
  "tika-vin04t1:186_0": "19. Yā pana bhikkhunī attānaṁ vā paraṁ vā nirayena vā brahmacariyena vā abhisapeyya, pācittiyaṁ.",
  "tika-vin04t1:187_0": "Rodanasikkhāpadaṁ",
  "tika-vin04t1:188_0": "20. Yā pana bhikkhunī attānaṁ vadhitvā vadhitvā rodeyya, pācittiyaṁ.",
  "tika-vin04t1:189_0": "Rattandhakāravaggo dutiyo.",
  "tika-vin04t1:190_0": "Naggasikkhāpadaṁ",
  "tika-vin04t1:191_0": "21. Yā pana bhikkhunī naggā nahāyeyya, pācittiyaṁ.",
  "tika-vin04t1:192_0": "Udakasāṭikasikkhāpadaṁ",
  "tika-vin04t1:193_0": "22.",
  "tika-vin04t1:193_1": "Udakasāṭikaṁ pana bhikkhuniyā kārayamānāya pamāṇikā kāretabbā,",
  "tika-vin04t1:193_2": "tatridaṁ pamāṇaṁ,",
  "tika-vin04t1:193_3": "dīghaso catasso vidatthiyo sugatavidatthiyā,",
  "tika-vin04t1:193_4": "tiriyaṁ dve vidatthiyo.",
  "tika-vin04t1:193_5": "Taṁ atikkāmentiyā chedanakaṁ pācittiyaṁ.",
  "tika-vin04t1:194_0": "Cīvarasibbanasikkhāpadaṁ",
  "tika-vin04t1:195_0": "23.",
  "tika-vin04t1:195_1": "Yā pana bhikkhunī bhikkhuniyā cīvaraṁ visibbetvā vā visibbāpetvā vā sā pacchā anantarāyikinī neva sibbeyya,",
  "tika-vin04t1:195_2": "na sibbāpanāya ussukkaṁ kareyya aññatra catūhapañcāhā,",
  "tika-vin04t1:195_3": "pācittiyaṁ.",
  "tika-vin04t1:196_0": "Saṅghāṭicārasikkhāpadaṁ",
  "tika-vin04t1:197_0": "24. Yā pana bhikkhunī pañcāhikaṁ saṅghāṭicāraṁ atikkāmeyya, pācittiyaṁ.",
  "tika-vin04t1:198_0": "Cīvarasaṅkamanīyasikkhāpadaṁ",
  "tika-vin04t1:199_0": "25. Yā pana bhikkhunī cīvarasaṅkamanīyaṁ dhāreyya, pācittiyaṁ.",
  "tika-vin04t1:200_0": "Gaṇacīvarasikkhāpadaṁ",
  "tika-vin04t1:201_0": "26. Yā pana bhikkhunī gaṇassa cīvaralābhaṁ antarāyaṁ kareyya, pācittiyaṁ.",
  "tika-vin04t1:202_0": "Paṭibāhanasikkhāpadaṁ",
  "tika-vin04t1:203_0": "27. Yā pana bhikkhunī dhammikaṁ cīvaravibhaṅgaṁ paṭibāheyya, pācittiyaṁ.",
  "tika-vin04t1:204_0": "Cīvaradānasikkhāpadaṁ",
  "tika-vin04t1:205_0": "28.",
  "tika-vin04t1:205_1": "Yā pana bhikkhunī agārikassa vā paribbājakassa vā paribbājikāya vā samaṇacīvaraṁ dadeyya,",
  "tika-vin04t1:205_2": "pācittiyaṁ.",
  "tika-vin04t1:206_0": "Kālaatikkamanasikkhāpadaṁ",
  "tika-vin04t1:207_0": "29. Yā pana bhikkhunī dubbalacīvarapaccāsāya cīvarakālasamayaṁ atikkāmeyya, pācittiyaṁ.",
  "tika-vin04t1:208_0": "Kathinuddhārasikkhāpadaṁ",
  "tika-vin04t1:209_0": "30. Yā pana bhikkhunī dhammikaṁ kathinuddhāraṁ paṭibāheyya, pācittiyaṁ.",
  "tika-vin04t1:210_0": "Naggavaggo tatiyo.",
  "tika-vin04t1:211_0": "Ekamañcatuvaṭṭanasikkhāpadaṁ",
  "tika-vin04t1:212_0": "31. Yā pana bhikkhuniyo dve ekamañce tuvaṭṭeyyuṁ, pācittiyaṁ.",
  "tika-vin04t1:213_0": "Ekattharaṇatuvaṭṭanasikkhāpadaṁ",
  "tika-vin04t1:214_0": "32. Yā pana bhikkhuniyo dve ekattharaṇapāvuraṇā tuvaṭṭeyyuṁ, pācittiyaṁ.",
  "tika-vin04t1:215_0": "Aphāsukaraṇasikkhāpadaṁ",
  "tika-vin04t1:216_0": "33. Yā pana bhikkhunī bhikkhuniyā sañcicca aphāsuṁ kareyya, pācittiyaṁ.",
  "tika-vin04t1:217_0": "Naupaṭṭhāpanasikkhāpadaṁ",
  "tika-vin04t1:218_0": "34.",
  "tika-vin04t1:218_1": "Yā pana bhikkhunī dukkhitaṁ sahajīviniṁ neva upaṭṭhaheyya,",
  "tika-vin04t1:218_2": "na upaṭṭhāpanāya ussukkaṁ kareyya,",
  "tika-vin04t1:218_3": "pācittiyaṁ.",
  "tika-vin04t1:219_0": "Nikkaḍḍhanasikkhāpadaṁ",
  "tika-vin04t1:220_0": "35.",
  "tika-vin04t1:220_1": "Yā pana bhikkhunī bhikkhuniyā upassayaṁ datvā kupitā anattamanā nikkaḍḍheyya vā nikkaḍḍhāpeyya vā,",
  "tika-vin04t1:220_2": "pācittiyaṁ.",
  "tika-vin04t1:221_0": "Saṁsaṭṭhasikkhāpadaṁ",
  "tika-vin04t1:222_0": "36.",
  "tika-vin04t1:222_1": "Yā pana bhikkhunī saṁsaṭṭhā vihareyya gahapatinā vā gahapatiputtena vā,",
  "tika-vin04t1:222_2": "sā bhikkhunī bhikkhunīhi evamassa vacanīyā “māyye,",
  "tika-vin04t1:222_3": "saṁsaṭṭhā vihari gahapatināpi gahapatiputtenāpi,",
  "tika-vin04t1:222_4": "viviccāyye,",
  "tika-vin04t1:222_5": "vivekaññeva bhaginiyā saṅgho vaṇṇetī”ti.",
  "tika-vin04t1:222_6": "Evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:222_7": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,",
  "tika-vin04t1:222_8": "yāvatatiyañce samanubhāsiyamānā taṁ paṭinissajjeyya,",
  "tika-vin04t1:222_9": "iccetaṁ kusalaṁ.",
  "tika-vin04t1:222_10": "No ce paṭinissajjeyya,",
  "tika-vin04t1:222_11": "pācittiyaṁ.",
  "tika-vin04t1:223_0": "Antoraṭṭhasikkhāpadaṁ",
  "tika-vin04t1:224_0": "37. Yā pana bhikkhunī antoraṭṭhe sāsaṅkasammate sappaṭibhaye asatthikā cārikaṁ careyya, pācittiyaṁ.",
  "tika-vin04t1:225_0": "Tiroraṭṭhasikkhāpadaṁ",
  "tika-vin04t1:226_0": "38. Yā pana bhikkhunī tiroraṭṭhe sāsaṅkasammate sappaṭibhaye asatthikā cārikaṁ careyya, pācittiyaṁ.",
  "tika-vin04t1:227_0": "Antovassasikkhāpadaṁ",
  "tika-vin04t1:228_0": "39. Yā pana bhikkhunī antovassaṁ cārikaṁ careyya, pācittiyaṁ.",
  "tika-vin04t1:229_0": "Cārikanapakkamanasikkhāpadaṁ",
  "tika-vin04t1:230_0": "40. Yā pana bhikkhunī vassaṁvuṭṭhā cārikaṁ na pakkameyya antamaso chappañcayojanānipi, pācittiyaṁ.",
  "tika-vin04t1:231_0": "Tuvaṭṭavaggo catuttho.",
  "tika-vin04t1:232_0": "Rājāgārasikkhāpadaṁ",
  "tika-vin04t1:233_0": "41.",
  "tika-vin04t1:233_1": "Yā pana bhikkhunī rājāgāraṁ vā cittāgāraṁ vā ārāmaṁ vā uyyānaṁ vā pokkharaṇiṁ vā dassanāya gaccheyya,",
  "tika-vin04t1:233_2": "pācittiyaṁ.",
  "tika-vin04t1:234_0": "Āsandiparibhuñjanasikkhāpadaṁ",
  "tika-vin04t1:235_0": "42. Yā pana bhikkhunī āsandiṁ vā pallaṅkaṁ vā paribhuñjeyya, pācittiyaṁ.",
  "tika-vin04t1:236_0": "Suttakantanasikkhāpadaṁ",
  "tika-vin04t1:237_0": "43. Yā pana bhikkhunī suttaṁ kanteyya, pācittiyaṁ.",
  "tika-vin04t1:238_0": "Gihiveyyāvaccasikkhāpadaṁ",
  "tika-vin04t1:239_0": "44. Yā pana bhikkhunī gihiveyyāvaccaṁ kareyya, pācittiyaṁ.",
  "tika-vin04t1:240_0": "Adhikaraṇasikkhāpadaṁ",
  "tika-vin04t1:241_0": "45.",
  "tika-vin04t1:241_1": "Yā pana bhikkhunī bhikkhuniyā “ehāyye,",
  "tika-vin04t1:241_2": "imaṁ adhikaraṇaṁ vūpasamehī”ti vuccamānā “sādhū”ti paṭissuṇitvā sā pacchā anantarāyikinī neva vūpasameyya,",
  "tika-vin04t1:241_3": "na vūpasamāya ussukkaṁ kareyya,",
  "tika-vin04t1:241_4": "pācittiyaṁ.",
  "tika-vin04t1:242_0": "Bhojanadānasikkhāpadaṁ",
  "tika-vin04t1:243_0": "46.",
  "tika-vin04t1:243_1": "Yā pana bhikkhunī agārikassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dadeyya,",
  "tika-vin04t1:243_2": "pācittiyaṁ.",
  "tika-vin04t1:244_0": "Āvasathacīvarasikkhāpadaṁ",
  "tika-vin04t1:245_0": "47. Yā pana bhikkhunī āvasathacīvaraṁ anissajjetvā paribhuñjeyya, pācittiyaṁ.",
  "tika-vin04t1:246_0": "Āvasathavihārasikkhāpadaṁ",
  "tika-vin04t1:247_0": "48. Yā pana bhikkhunī āvasathaṁ anissajjitvā cārikaṁ pakkameyya, pācittiyaṁ.",
  "tika-vin04t1:248_0": "Tiracchānavijjāpariyāpuṇanasikkhāpadaṁ",
  "tika-vin04t1:249_0": "49. Yā pana bhikkhunī tiracchānavijjaṁ pariyāpuṇeyya, pācittiyaṁ.",
  "tika-vin04t1:250_0": "Tiracchānavijjāvācanasikkhāpadaṁ",
  "tika-vin04t1:251_0": "50. Yā pana bhikkhunī tiracchānavijjaṁ vāceyya, pācittiyaṁ.",
  "tika-vin04t1:252_0": "Cittāgāravaggo pañcamo.",
  "tika-vin04t1:253_0": "Ārāmapavisanasikkhāpadaṁ",
  "tika-vin04t1:254_0": "51. Yā pana bhikkhunī jānaṁ sabhikkhukaṁ ārāmaṁ anāpucchā paviseyya, pācittiyaṁ.",
  "tika-vin04t1:255_0": "Bhikkhuakkosanasikkhāpadaṁ",
  "tika-vin04t1:256_0": "52. Yā pana bhikkhunī bhikkhuṁ akkoseyya vā paribhāseyya vā, pācittiyaṁ.",
  "tika-vin04t1:257_0": "Gaṇaparibhāsanasikkhāpadaṁ",
  "tika-vin04t1:258_0": "53. Yā pana bhikkhunī caṇḍīkatā gaṇaṁ paribhāseyya, pācittiyaṁ.",
  "tika-vin04t1:259_0": "Pavāritasikkhāpadaṁ",
  "tika-vin04t1:260_0": "54.",
  "tika-vin04t1:260_1": "Yā pana bhikkhunī nimantitā vā pavāritā vā khādanīyaṁ vā bhojanīyaṁ vā khādeyya vā bhuñjeyya vā,",
  "tika-vin04t1:260_2": "pācittiyaṁ.",
  "tika-vin04t1:261_0": "Kulamaccharinīsikkhāpadaṁ",
  "tika-vin04t1:262_0": "55. Yā pana bhikkhunī kulamaccharinī assa, pācittiyaṁ.",
  "tika-vin04t1:263_0": "Abhikkhukāvāsasikkhāpadaṁ",
  "tika-vin04t1:264_0": "56. Yā pana bhikkhunī abhikkhuke āvāse vassaṁ vaseyya, pācittiyaṁ.",
  "tika-vin04t1:265_0": "Apavāraṇāsikkhāpadaṁ",
  "tika-vin04t1:266_0": "57.",
  "tika-vin04t1:266_1": "Yā pana bhikkhunī vassaṁvuṭṭhā ubhatosaṅghe tīhi ṭhānehi na pavāreyya diṭṭhena vā sutena vā parisaṅkāya vā,",
  "tika-vin04t1:266_2": "pācittiyaṁ.",
  "tika-vin04t1:267_0": "Ovādasikkhāpadaṁ",
  "tika-vin04t1:268_0": "58. Yā pana bhikkhunī ovādāya vā saṁvāsāya vā na gaccheyya, pācittiyaṁ.",
  "tika-vin04t1:269_0": "Ovādūpasaṅkamanasikkhāpadaṁ",
  "tika-vin04t1:270_0": "59.",
  "tika-vin04t1:270_1": "Anvaddhamāsaṁ bhikkhuniyā bhikkhusaṅghato dve dhammā paccāsīsitabbā uposathapucchakañca ovādūpasaṅkamanañca.",
  "tika-vin04t1:270_2": "Taṁ atikkāmentiyā pācittiyaṁ.",
  "tika-vin04t1:271_0": "Pasākhejātasikkhāpadaṁ",
  "tika-vin04t1:272_0": "60.",
  "tika-vin04t1:272_1": "Yā pana bhikkhunī pasākhe jātaṁ gaṇḍaṁ vā rudhitaṁ vā anapaloketvā saṅghaṁ vā gaṇaṁ vā purisena saddhiṁ",
  "tika-vin04t1:272_2": "ekenekā bhedāpeyya vā phālāpeyya vā dhovāpeyya vā ālimpāpeyya vā bandhāpeyya vā mocāpeyya vā,",
  "tika-vin04t1:272_3": "pācittiyaṁ.",
  "tika-vin04t1:273_0": "Ārāmavaggo chaṭṭho.",
  "tika-vin04t1:274_0": "Gabbhinīsikkhāpadaṁ",
  "tika-vin04t1:275_0": "61. Yā pana bhikkhunī gabbhiniṁ vuṭṭhāpeyya, pācittiyaṁ.",
  "tika-vin04t1:276_0": "Pāyantīsikkhāpadaṁ",
  "tika-vin04t1:277_0": "62. Yā pana bhikkhunī pāyantiṁ vuṭṭhāpeyya, pācittiyaṁ.",
  "tika-vin04t1:278_0": "Paṭhamasikkhamānasikkhāpadaṁ",
  "tika-vin04t1:279_0": "63.",
  "tika-vin04t1:279_1": "Yā pana bhikkhunī dve vassāni chasu dhammesu asikkhitasikkhaṁ sikkhamānaṁ vuṭṭhāpeyya,",
  "tika-vin04t1:279_2": "pācittiyaṁ.",
  "tika-vin04t1:280_0": "Dutiyasikkhamānasikkhāpadaṁ",
  "tika-vin04t1:281_0": "64.",
  "tika-vin04t1:281_1": "Yā pana bhikkhunī dve vassāni chasu dhammesu sikkhitasikkhaṁ sikkhamānaṁ saṅghena asammataṁ vuṭṭhāpeyya,",
  "tika-vin04t1:281_2": "pācittiyaṁ.",
  "tika-vin04t1:282_0": "Paṭhamagihigatasikkhāpadaṁ",
  "tika-vin04t1:283_0": "65. Yā pana bhikkhunī ūnadvādasavassaṁ gihigataṁ vuṭṭhāpeyya, pācittiyaṁ.",
  "tika-vin04t1:284_0": "Dutiyagihigatasikkhāpadaṁ",
  "tika-vin04t1:285_0": "66.",
  "tika-vin04t1:285_1": "Yā pana bhikkhunī paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpeyya,",
  "tika-vin04t1:285_2": "pācittiyaṁ.",
  "tika-vin04t1:286_0": "Tatiyagihigatasikkhāpadaṁ",
  "tika-vin04t1:287_0": "67.",
  "tika-vin04t1:287_1": "Yā pana bhikkhunī paripuṇṇadvādasavassaṁ gihigataṁ dve vassāni chasu dhammesu sikkhitasikkhaṁ saṅghena asammataṁ vuṭṭhāpeyya,",
  "tika-vin04t1:287_2": "pācittiyaṁ.",
  "tika-vin04t1:288_0": "Paṭhamasahajīvinīsikkhāpadaṁ",
  "tika-vin04t1:289_0": "68.",
  "tika-vin04t1:289_1": "Yā pana bhikkhunī sahajīviniṁ vuṭṭhāpetvā dve vassāni neva anuggaṇheyya na anuggaṇhāpeyya,",
  "tika-vin04t1:289_2": "pācittiyaṁ.",
  "tika-vin04t1:290_0": "Pavattinīnānubandhanasikkhāpadaṁ",
  "tika-vin04t1:291_0": "69. Yā pana bhikkhunī vuṭṭhāpitaṁ pavattiniṁ dve vassāni nānubandheyya, pācittiyaṁ.",
  "tika-vin04t1:292_0": "Dutiyasahajīvinīsikkhāpadaṁ",
  "tika-vin04t1:293_0": "70.",
  "tika-vin04t1:293_1": "Yā pana bhikkhunī sahajīviniṁ vuṭṭhāpetvā neva vūpakāseyya na vūpakāsāpeyya antamaso chappañcayojanānipi,",
  "tika-vin04t1:293_2": "pācittiyaṁ.",
  "tika-vin04t1:294_0": "Gabbhinivaggo sattamo.",
  "tika-vin04t1:295_0": "Paṭhamakumāribhūtasikkhāpadaṁ",
  "tika-vin04t1:296_0": "71. Yā pana bhikkhunī ūnavīsativassaṁ kumāribhūtaṁ vuṭṭhāpeyya, pācittiyaṁ.",
  "tika-vin04t1:297_0": "Dutiyakumāribhūtasikkhāpadaṁ",
  "tika-vin04t1:298_0": "72.",
  "tika-vin04t1:298_1": "Yā pana bhikkhunī paripuṇṇavīsativassaṁ kumāribhūtaṁ dve vassāni chasu dhammesu asikkhitasikkhaṁ vuṭṭhāpeyya,",
  "tika-vin04t1:298_2": "pācittiyaṁ.",
  "tika-vin04t1:299_0": "Tatiyakumāribhūtasikkhāpadaṁ",
  "tika-vin04t1:300_0": "73.",
  "tika-vin04t1:300_1": "Yā pana bhikkhunī paripuṇṇavīsativassaṁ kumāribhūtaṁ dve vassāni chasu dhammesu sikkhitasikkhaṁ saṅghena asammataṁ vuṭṭhāpeyya,",
  "tika-vin04t1:300_2": "pācittiyaṁ.",
  "tika-vin04t1:301_0": "Ūnadvādasavassasikkhāpadaṁ",
  "tika-vin04t1:302_0": "74. Yā pana bhikkhunī ūnadvādasavassā vuṭṭhāpeyya, pācittiyaṁ.",
  "tika-vin04t1:303_0": "Paripuṇṇadvādasavassasikkhāpadaṁ",
  "tika-vin04t1:304_0": "75. Yā pana bhikkhunī paripuṇṇadvādasavassā saṅghena asammatā vuṭṭhāpeyya, pācittiyaṁ.",
  "tika-vin04t1:305_0": "Khiyyanadhammasikkhāpadaṁ",
  "tika-vin04t1:306_0": "76.",
  "tika-vin04t1:306_1": "Yā pana bhikkhunī “alaṁ tāva te, ayye,",
  "tika-vin04t1:306_2": "vuṭṭhāpitenā”ti vuccamānā “sādhū”ti paṭissuṇitvā sā pacchā khiyyanadhammaṁ āpajjeyya,",
  "tika-vin04t1:306_3": "pācittiyaṁ.",
  "tika-vin04t1:307_0": "Paṭhamasikkhamānanavuṭṭhāpanasikkhāpadaṁ",
  "tika-vin04t1:308_0": "77.",
  "tika-vin04t1:308_1": "Yā pana bhikkhunī sikkhamānaṁ “sace me tvaṁ, ayye,",
  "tika-vin04t1:308_2": "cīvaraṁ dassasi,",
  "tika-vin04t1:308_3": "evāhaṁ taṁ vuṭṭhāpessāmī”ti vatvā sā pacchā anantarāyikinī neva vuṭṭhāpeyya,",
  "tika-vin04t1:308_4": "na vuṭṭhāpanāya ussukkaṁ kareyya,",
  "tika-vin04t1:308_5": "pācittiyaṁ.",
  "tika-vin04t1:309_0": "Dutiyasikkhamānanavuṭṭhāpanasikkhāpadaṁ",
  "tika-vin04t1:310_0": "78.",
  "tika-vin04t1:310_1": "Yā pana bhikkhunī sikkhamānaṁ “sace maṁ tvaṁ, ayye,",
  "tika-vin04t1:310_2": "dve vassāni anubandhissasi,",
  "tika-vin04t1:310_3": "evāhaṁ taṁ vuṭṭhāpessāmī”ti vatvā sā pacchā anantarāyikinī neva vuṭṭhāpeyya,",
  "tika-vin04t1:310_4": "na vuṭṭhāpanāya ussukkaṁ kareyya,",
  "tika-vin04t1:310_5": "pācittiyaṁ.",
  "tika-vin04t1:311_0": "Sokāvāsasikkhāpadaṁ",
  "tika-vin04t1:312_0": "79.",
  "tika-vin04t1:312_1": "Yā pana bhikkhunī purisasaṁsaṭṭhaṁ kumārakasaṁsaṭṭhaṁ caṇḍiṁ sokāvāsaṁ sikkhamānaṁ vuṭṭhāpeyya,",
  "tika-vin04t1:312_2": "pācittiyaṁ.",
  "tika-vin04t1:313_0": "Ananuññātasikkhāpadaṁ",
  "tika-vin04t1:314_0": "80. Yā pana bhikkhunī mātāpitūhi vā sāmikena vā ananuññātaṁ sikkhamānaṁ vuṭṭhāpeyya, pācittiyaṁ.",
  "tika-vin04t1:315_0": "Pārivāsikasikkhāpadaṁ",
  "tika-vin04t1:316_0": "81. Yā pana bhikkhunī pārivāsikachandadānena sikkhamānaṁ vuṭṭhāpeyya, pācittiyaṁ.",
  "tika-vin04t1:317_0": "Anuvassasikkhāpadaṁ",
  "tika-vin04t1:318_0": "82. Yā pana bhikkhunī anuvassaṁ vuṭṭhāpeyya, pācittiyaṁ.",
  "tika-vin04t1:319_0": "Ekavassasikkhāpadaṁ",
  "tika-vin04t1:320_0": "83. Yā pana bhikkhunī ekaṁ vassaṁ dve vuṭṭhāpeyya, pācittiyaṁ.",
  "tika-vin04t1:321_0": "Kumāribhūtavaggo aṭṭhamo.",
  "tika-vin04t1:322_0": "Chattupāhanasikkhāpadaṁ",
  "tika-vin04t1:323_0": "84. Yā pana bhikkhunī agilānā chattupāhanaṁ dhāreyya, pācittiyaṁ.",
  "tika-vin04t1:324_0": "Yānasikkhāpadaṁ",
  "tika-vin04t1:325_0": "85. Yā pana bhikkhunī agilānā yānena yāyeyya, pācittiyaṁ.",
  "tika-vin04t1:326_0": "Saṅghāṇisikkhāpadaṁ",
  "tika-vin04t1:327_0": "86. Yā pana bhikkhunī saṅghāṇiṁ dhāreyya, pācittiyaṁ.",
  "tika-vin04t1:328_0": "Itthālaṅkārasikkhāpadaṁ",
  "tika-vin04t1:329_0": "87. Yā pana bhikkhunī itthālaṅkāraṁ dhāreyya, pācittiyaṁ.",
  "tika-vin04t1:330_0": "Gandhavaṇṇakasikkhāpadaṁ",
  "tika-vin04t1:331_0": "88. Yā pana bhikkhunī gandhavaṇṇakena nahāyeyya, pācittiyaṁ.",
  "tika-vin04t1:332_0": "Vāsitakasikkhāpadaṁ",
  "tika-vin04t1:333_0": "89. Yā pana bhikkhunī vāsitakena piññākena nahāyeyya, pācittiyaṁ.",
  "tika-vin04t1:334_0": "Bhikkhuniummaddāpanasikkhāpadaṁ",
  "tika-vin04t1:335_0": "90. Yā pana bhikkhunī bhikkhuniyā ummaddāpeyya vā parimaddāpeyya vā, pācittiyaṁ.",
  "tika-vin04t1:336_0": "Sikkhamānaummaddāpanasikkhāpadaṁ",
  "tika-vin04t1:337_0": "91. Yā pana bhikkhunī sikkhamānāya ummaddāpeyya vā parimaddāpeyya vā, pācittiyaṁ.",
  "tika-vin04t1:338_0": "Sāmaṇerīummaddāpanasikkhāpadaṁ",
  "tika-vin04t1:339_0": "92. Yā pana bhikkhunī sāmaṇeriyā ummaddāpeyya vā parimaddāpeyya vā, pācittiyaṁ.",
  "tika-vin04t1:340_0": "Gihiniummaddāpanasikkhāpadaṁ",
  "tika-vin04t1:341_0": "93. Yā pana bhikkhunī gihiniyā ummaddāpeyya vā parimaddāpeyya vā, pācittiyaṁ.",
  "tika-vin04t1:342_0": "Anāpucchāsikkhāpadaṁ",
  "tika-vin04t1:343_0": "94. Yā pana bhikkhunī bhikkhussa purato anāpucchā āsane nisīdeyya, pācittiyaṁ.",
  "tika-vin04t1:344_0": "Pañhāpucchanasikkhāpadaṁ",
  "tika-vin04t1:345_0": "95. Yā pana bhikkhunī anokāsakataṁ bhikkhuṁ pañhaṁ puccheyya, pācittiyaṁ.",
  "tika-vin04t1:346_0": "Asaṁkaccikasikkhāpadaṁ",
  "tika-vin04t1:347_0": "96. Yā pana bhikkhunī asaṁkaccikā gāmaṁ paviseyya, pācittiyaṁ.",
  "tika-vin04t1:348_0": "Chattupāhanavaggo navamo.",
  "tika-vin04t1:349_0": "Musāvādasikkhāpadaṁ",
  "tika-vin04t1:350_0": "97. Sampajānamusāvāde pācittiyaṁ.",
  "tika-vin04t1:351_0": "Omasavādasikkhāpadaṁ",
  "tika-vin04t1:352_0": "98. Omasavāde pācittiyaṁ.",
  "tika-vin04t1:353_0": "Pesuññasikkhāpadaṁ",
  "tika-vin04t1:354_0": "99. Bhikkhunipesuññe pācittiyaṁ.",
  "tika-vin04t1:355_0": "Padasodhammasikkhāpadaṁ",
  "tika-vin04t1:356_0": "100. Yā pana bhikkhunī anupasampannaṁ padaso dhammaṁ vāceyya, pācittiyaṁ.",
  "tika-vin04t1:357_0": "Paṭhamasahaseyyasikkhāpadaṁ",
  "tika-vin04t1:358_0": "101. Yā pana bhikkhunī anupasampannāya uttaridirattatirattaṁ sahaseyyaṁ kappeyya, pācittiyaṁ.",
  "tika-vin04t1:359_0": "Dutiyasahaseyyasikkhāpadaṁ",
  "tika-vin04t1:360_0": "102. Yā pana bhikkhunī purisena sahaseyyaṁ kappeyya, pācittiyaṁ.",
  "tika-vin04t1:361_0": "Dhammadesanāsikkhāpadaṁ",
  "tika-vin04t1:362_0": "103.",
  "tika-vin04t1:362_1": "Yā pana bhikkhunī purisassa uttarichappañcavācāhi dhammaṁ deseyya aññatra viññunā itthiviggahena,",
  "tika-vin04t1:362_2": "pācittiyaṁ.",
  "tika-vin04t1:363_0": "Bhūtārocanasikkhāpadaṁ",
  "tika-vin04t1:364_0": "104. Yā pana bhikkhunī anupasampannāya uttarimanussadhammaṁ āroceyya, bhūtasmiṁ pācittiyaṁ.",
  "tika-vin04t1:365_0": "Duṭṭhullārocanasikkhāpadaṁ",
  "tika-vin04t1:366_0": "105.",
  "tika-vin04t1:366_1": "Yā pana bhikkhunī bhikkhuniyā duṭṭhullaṁ āpattiṁ anupasampannāya āroceyya aññatra bhikkhunisammutiyā,",
  "tika-vin04t1:366_2": "pācittiyaṁ.",
  "tika-vin04t1:367_0": "Pathavīkhaṇanasikkhāpadaṁ",
  "tika-vin04t1:368_0": "106. Yā pana bhikkhunī pathaviṁ khaṇeyya vā khaṇāpeyya vā, pācittiyaṁ.",
  "tika-vin04t1:369_0": "Musāvādavaggo dasamo.",
  "tika-vin04t1:370_0": "Bhūtagāmasikkhāpadaṁ",
  "tika-vin04t1:371_0": "107. Bhūtagāmapātabyatāya pācittiyaṁ.",
  "tika-vin04t1:372_0": "Aññavādakasikkhāpadaṁ",
  "tika-vin04t1:373_0": "108. Aññavādake, vihesake pācittiyaṁ.",
  "tika-vin04t1:374_0": "Ujjhāpanakasikkhāpadaṁ",
  "tika-vin04t1:375_0": "109. Ujjhāpanake, khiyyanake pācittiyaṁ.",
  "tika-vin04t1:376_0": "Paṭhamasenāsanasikkhāpadaṁ",
  "tika-vin04t1:377_0": "110.",
  "tika-vin04t1:377_1": "Yā pana bhikkhunī saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā vā santharāpetvā vā taṁ pakkamantī neva uddhareyya,",
  "tika-vin04t1:377_2": "na uddharāpeyya,",
  "tika-vin04t1:377_3": "anāpucchaṁ vā gaccheyya,",
  "tika-vin04t1:377_4": "pācittiyaṁ.",
  "tika-vin04t1:378_0": "Dutiyasenāsanasikkhāpadaṁ",
  "tika-vin04t1:379_0": "111.",
  "tika-vin04t1:379_1": "Yā pana bhikkhunī saṅghike vihāre seyyaṁ santharitvā vā santharāpetvā vā taṁ pakkamantī neva uddhareyya,",
  "tika-vin04t1:379_2": "na uddharāpeyya,",
  "tika-vin04t1:379_3": "anāpucchaṁ vā gaccheyya,",
  "tika-vin04t1:379_4": "pācittiyaṁ.",
  "tika-vin04t1:380_0": "Anupakhajjasikkhāpadaṁ",
  "tika-vin04t1:381_0": "112.",
  "tika-vin04t1:381_1": "Yā pana bhikkhunī saṅghike vihāre jānaṁ pubbupagataṁ bhikkhuniṁ anupakhajja seyyaṁ kappeyya “yassā sambādho bhavissati,",
  "tika-vin04t1:381_2": "sā pakkamissatī”ti etadeva paccayaṁ karitvā anaññaṁ,",
  "tika-vin04t1:381_3": "pācittiyaṁ.",
  "tika-vin04t1:382_0": "Nikkaḍḍhanasikkhāpadaṁ",
  "tika-vin04t1:383_0": "113.",
  "tika-vin04t1:383_1": "Yā pana bhikkhunī bhikkhuniṁ kupitā anattamanā saṅghikā vihārā nikkaḍḍheyya vā nikkaḍḍhāpeyya vā,",
  "tika-vin04t1:383_2": "pācittiyaṁ.",
  "tika-vin04t1:384_0": "Vehāsakuṭisikkhāpadaṁ",
  "tika-vin04t1:385_0": "114.",
  "tika-vin04t1:385_1": "Yā pana bhikkhunī saṅghike vihāre uparivehāsakuṭiyā āhaccapādakaṁ mañcaṁ vā pīṭhaṁ vā abhinisīdeyya vā abhinipajjeyya vā,",
  "tika-vin04t1:385_2": "pācittiyaṁ.",
  "tika-vin04t1:386_0": "Mahallakavihārasikkhāpadaṁ",
  "tika-vin04t1:387_0": "115.",
  "tika-vin04t1:387_1": "Mahallakaṁ pana bhikkhuniyā vihāraṁ kārayamānāya yāva dvārakosā aggaḷaṭṭhapanāya,",
  "tika-vin04t1:387_2": "ālokasandhiparikammāya dvatticchadanassa pariyāyaṁ appaharite ṭhitāya adhiṭṭhātabbaṁ.",
  "tika-vin04t1:387_3": "Tato ce uttari appaharitepi ṭhitā adhiṭṭhaheyya,",
  "tika-vin04t1:387_4": "pācittiyaṁ.",
  "tika-vin04t1:388_0": "Sappāṇakasikkhāpadaṁ",
  "tika-vin04t1:389_0": "116.",
  "tika-vin04t1:389_1": "Yā pana bhikkhunī jānaṁ sappāṇakaṁ udakaṁ tiṇaṁ vā mattikaṁ vā siñceyya vā siñcāpeyya vā,",
  "tika-vin04t1:389_2": "pācittiyaṁ.",
  "tika-vin04t1:390_0": "Bhūtagāmavaggo ekādasamo.",
  "tika-vin04t1:391_0": "Āvasathapiṇḍasikkhāpadaṁ",
  "tika-vin04t1:392_0": "117. Agilānāya bhikkhuniyā eko āvasathapiṇḍo bhuñjitabbo. Tato ce uttari bhuñjeyya, pācittiyaṁ.",
  "tika-vin04t1:393_0": "Gaṇabhojanasikkhāpadaṁ",
  "tika-vin04t1:394_0": "118.",
  "tika-vin04t1:394_1": "Gaṇabhojane aññatra samayā pācittiyaṁ.",
  "tika-vin04t1:394_2": "Tatthāyaṁ samayo,",
  "tika-vin04t1:394_3": "gilānasamayo,",
  "tika-vin04t1:394_4": "cīvaradānasamayo,",
  "tika-vin04t1:394_5": "cīvarakārasamayo,",
  "tika-vin04t1:394_6": "addhānagamanasamayo,",
  "tika-vin04t1:394_7": "nāvābhiruhanasamayo,",
  "tika-vin04t1:394_8": "mahāsamayo,",
  "tika-vin04t1:394_9": "samaṇabhattasamayo,",
  "tika-vin04t1:394_10": "ayaṁ tattha samayo.",
  "tika-vin04t1:395_0": "Kāṇamātusikkhāpadaṁ",
  "tika-vin04t1:396_0": "119.",
  "tika-vin04t1:396_1": "Bhikkhuniṁ paneva kulaṁ upagataṁ pūvehi vā manthehi vā abhihaṭṭhuṁ pavāreyya,",
  "tika-vin04t1:396_2": "ākaṅkhamānāya bhikkhuniyā dvattipattapūrā paṭiggahetabbā.",
  "tika-vin04t1:396_3": "Tato ce uttari paṭiggaṇheyya,",
  "tika-vin04t1:396_4": "pācittiyaṁ.",
  "tika-vin04t1:396_5": "Dvattipattapūre paṭiggahetvā tato nīharitvā bhikkhunīhi saddhiṁ saṁvibhajitabbaṁ,",
  "tika-vin04t1:396_6": "ayaṁ tattha sāmīci.",
  "tika-vin04t1:397_0": "Vikālabhojanasikkhāpadaṁ",
  "tika-vin04t1:398_0": "120. Yā pana bhikkhunī vikāle khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.",
  "tika-vin04t1:399_0": "Sannidhikārakasikkhāpadaṁ",
  "tika-vin04t1:400_0": "121.",
  "tika-vin04t1:400_1": "Yā pana bhikkhunī sannidhikārakaṁ khādanīyaṁ vā bhojanīyaṁ vā khādeyya vā bhuñjeyya vā,",
  "tika-vin04t1:400_2": "pācittiyaṁ.",
  "tika-vin04t1:401_0": "Dantaponasikkhāpadaṁ",
  "tika-vin04t1:402_0": "122. Yā pana bhikkhunī adinnaṁ mukhadvāraṁ āhāraṁ āhareyya aññatra udakadantaponā, pācittiyaṁ.",
  "tika-vin04t1:403_0": "Uyyojanasikkhāpadaṁ",
  "tika-vin04t1:404_0": "123.",
  "tika-vin04t1:404_1": "Yā pana bhikkhunī bhikkhuniṁ “ehāyye,",
  "tika-vin04t1:404_2": "gāmaṁ vā nigamaṁ vā piṇḍāya pavisissāmā”ti tassā dāpetvā vā adāpetvā vā uyyojeyya “gacchāyye,",
  "tika-vin04t1:404_3": "na me tayā saddhiṁ kathā vā nisajjā vā phāsu hoti,",
  "tika-vin04t1:404_4": "ekikāya me kathā vā nisajjā vā phāsu hotī”ti etadeva paccayaṁ karitvā anaññaṁ,",
  "tika-vin04t1:404_5": "pācittiyaṁ.",
  "tika-vin04t1:405_0": "Sabhojanasikkhāpadaṁ",
  "tika-vin04t1:406_0": "124. Yā pana bhikkhunī sabhojane kule anupakhajja nisajjaṁ kappeyya, pācittiyaṁ.",
  "tika-vin04t1:407_0": "Rahopaṭicchannasikkhāpadaṁ",
  "tika-vin04t1:408_0": "125. Yā pana bhikkhunī purisena saddhiṁ raho paṭicchanne āsane nisajjaṁ kappeyya, pācittiyaṁ.",
  "tika-vin04t1:409_0": "Rahonisajjasikkhāpadaṁ",
  "tika-vin04t1:410_0": "126. Yā pana bhikkhunī purisena saddhiṁ ekenekā raho nisajjaṁ kappeyya, pācittiyaṁ.",
  "tika-vin04t1:411_0": "Bhojanavaggo dvādasamo.",
  "tika-vin04t1:412_0": "Cārittasikkhāpadaṁ",
  "tika-vin04t1:413_0": "127.",
  "tika-vin04t1:413_1": "Yā pana bhikkhunī nimantitā sabhattā samānā santiṁ bhikkhuniṁ anāpucchā purebhattaṁ vā pacchābhattaṁ vā kulesu cārittaṁ āpajjeyya aññatra samayā,",
  "tika-vin04t1:413_2": "pācittiyaṁ.",
  "tika-vin04t1:413_3": "Tatthāyaṁ samayo,",
  "tika-vin04t1:413_4": "cīvaradānasamayo,",
  "tika-vin04t1:413_5": "cīvarakārasamayo,",
  "tika-vin04t1:413_6": "ayaṁ tattha samayo.",
  "tika-vin04t1:414_0": "Mahānāmasikkhāpadaṁ",
  "tika-vin04t1:415_0": "128.",
  "tika-vin04t1:415_1": "Agilānāya bhikkhuniyā catumāsappaccayapavāraṇā sāditabbā aññatra punapavāraṇāya,",
  "tika-vin04t1:415_2": "aññatra niccapavāraṇāya.",
  "tika-vin04t1:415_3": "Tato ce uttari sādiyeyya,",
  "tika-vin04t1:415_4": "pācittiyaṁ.",
  "tika-vin04t1:416_0": "Uyyuttasenāsikkhāpadaṁ",
  "tika-vin04t1:417_0": "129. Yā pana bhikkhunī uyyuttaṁ senaṁ dassanāya gaccheyya aññatra tathārūpappaccayā, pācittiyaṁ.",
  "tika-vin04t1:418_0": "Senāvāsasikkhāpadaṁ",
  "tika-vin04t1:419_0": "130.",
  "tika-vin04t1:419_1": "Siyā ca tassā bhikkhuniyā kocideva paccayo senaṁ gamanāya,",
  "tika-vin04t1:419_2": "dirattatirattaṁ tāya bhikkhuniyā senāya vasitabbaṁ.",
  "tika-vin04t1:419_3": "Tato ce uttari vaseyya,",
  "tika-vin04t1:419_4": "pācittiyaṁ.",
  "tika-vin04t1:420_0": "Uyyodhikasikkhāpadaṁ",
  "tika-vin04t1:421_0": "131.",
  "tika-vin04t1:421_1": "Dirattatirattaṁ ce bhikkhunī senāya vasamānā uyyodhikaṁ vā balaggaṁ vā senābyūhaṁ vā anīkadassanaṁ vā gaccheyya,",
  "tika-vin04t1:421_2": "pācittiyaṁ.",
  "tika-vin04t1:422_0": "Surāpānasikkhāpadaṁ",
  "tika-vin04t1:423_0": "132. Surāmerayapāne pācittiyaṁ.",
  "tika-vin04t1:424_0": "Aṅgulipatodakasikkhāpadaṁ",
  "tika-vin04t1:425_0": "133. Aṅgulipatodake pācittiyaṁ.",
  "tika-vin04t1:426_0": "Hasadhammasikkhāpadaṁ",
  "tika-vin04t1:427_0": "134. Udake hasadhamme pācittiyaṁ.",
  "tika-vin04t1:428_0": "Anādariyasikkhāpadaṁ",
  "tika-vin04t1:429_0": "135. Anādariye pācittiyaṁ.",
  "tika-vin04t1:430_0": "Bhiṁsāpanasikkhāpadaṁ",
  "tika-vin04t1:431_0": "136. Yā pana bhikkhunī bhikkhuniṁ bhiṁsāpeyya, pācittiyaṁ.",
  "tika-vin04t1:432_0": "Cārittavaggo terasamo.",
  "tika-vin04t1:433_0": "Jotisikkhāpadaṁ",
  "tika-vin04t1:434_0": "137.",
  "tika-vin04t1:434_1": "Yā pana bhikkhunī agilānā visibbanāpekkhā jotiṁ samādaheyya vā samādahāpeyya vā aññatra tathārūpappaccayā,",
  "tika-vin04t1:434_2": "pācittiyaṁ.",
  "tika-vin04t1:435_0": "Nahānasikkhāpadaṁ",
  "tika-vin04t1:436_0": "138.",
  "tika-vin04t1:436_1": "Yā pana bhikkhunī orenaddhamāsaṁ nahāyeyya aññatra samayā,",
  "tika-vin04t1:436_2": "pācittiyaṁ.",
  "tika-vin04t1:436_3": "Tatthāyaṁ samayo “diyaḍḍho māso seso gimhāna”nti “vassānassa paṭhamo māso” iccete aḍḍhateyyamāsā uṇhasamayo,",
  "tika-vin04t1:436_4": "pariḷāhasamayo,",
  "tika-vin04t1:436_5": "gilānasamayo,",
  "tika-vin04t1:436_6": "kammasamayo,",
  "tika-vin04t1:436_7": "addhānagamanasamayo,",
  "tika-vin04t1:436_8": "vātavuṭṭhisamayo,",
  "tika-vin04t1:436_9": "ayaṁ tattha samayo.",
  "tika-vin04t1:437_0": "Dubbaṇṇakaraṇasikkhāpadaṁ",
  "tika-vin04t1:438_0": "139.",
  "tika-vin04t1:438_1": "Navaṁ pana bhikkhuniyā cīvaralābhāya tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ ādātabbaṁ nīlaṁ vā kaddamaṁ vā kāḷasāmaṁ vā.",
  "tika-vin04t1:438_2": "Anādā ce bhikkhunī tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ navaṁ cīvaraṁ paribhuñjeyya,",
  "tika-vin04t1:438_3": "pācittiyaṁ.",
  "tika-vin04t1:439_0": "Vikappanasikkhāpadaṁ",
  "tika-vin04t1:440_0": "140.",
  "tika-vin04t1:440_1": "Yā pana bhikkhunī bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṁ cīvaraṁ vikappetvā apaccuddhāraṇaṁ paribhuñjeyya,",
  "tika-vin04t1:440_2": "pācittiyaṁ.",
  "tika-vin04t1:441_0": "Apanidhāpanasikkhāpadaṁ",
  "tika-vin04t1:442_0": "141.",
  "tika-vin04t1:442_1": "Yā pana bhikkhunī bhikkhuniyā pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheyya vā apanidhāpeyya vā antamaso hasāpekkhāpi,",
  "tika-vin04t1:442_2": "pācittiyaṁ.",
  "tika-vin04t1:443_0": "Sañciccasikkhāpadaṁ",
  "tika-vin04t1:444_0": "142. Yā pana bhikkhunī sañcicca pāṇaṁ jīvitā voropeyya, pācittiyaṁ.",
  "tika-vin04t1:445_0": "Sappāṇakasikkhāpadaṁ",
  "tika-vin04t1:446_0": "143. Yā pana bhikkhunī jānaṁ sappāṇakaṁ udakaṁ paribhuñjeyya, pācittiyaṁ.",
  "tika-vin04t1:447_0": "Ukkoṭanasikkhāpadaṁ",
  "tika-vin04t1:448_0": "144. Yā pana bhikkhunī jānaṁ yathādhammaṁ nihatādhikaraṇaṁ punakammāya ukkoṭeyya, pācittiyaṁ.",
  "tika-vin04t1:449_0": "Theyyasatthasikkhāpadaṁ",
  "tika-vin04t1:450_0": "145.",
  "tika-vin04t1:450_1": "Yā pana bhikkhunī jānaṁ theyyasatthena saddhiṁ saṁvidhāya ekaddhānamaggaṁ paṭipajjeyya antamaso gāmantarampi,",
  "tika-vin04t1:450_2": "pācittiyaṁ.",
  "tika-vin04t1:451_0": "Ariṭṭhasikkhāpadaṁ",
  "tika-vin04t1:452_0": "146.",
  "tika-vin04t1:452_1": "Yā pana bhikkhunī evaṁ vadeyya “tathāhaṁ bhagavatā dhammaṁ desitaṁ ājānāmi,",
  "tika-vin04t1:452_2": "yathā yeme antarāyikā dhammā vuttā bhagavatā,",
  "tika-vin04t1:452_3": "te paṭisevato nālaṁ antarāyāyā”ti.",
  "tika-vin04t1:452_4": "Sā bhikkhunī bhikkhunīhi evamassa vacanīyā “māyye evaṁ avaca,",
  "tika-vin04t1:452_5": "mā bhagavantaṁ abbhācikkhi,",
  "tika-vin04t1:452_6": "na hi sādhu bhagavato abbhakkhānaṁ,",
  "tika-vin04t1:452_7": "na hi bhagavā evaṁ vadeyya,",
  "tika-vin04t1:452_8": "anekapariyāyenāyye antarāyikā dhammā antarāyikā vuttā bhagavatā,",
  "tika-vin04t1:452_9": "alañca pana te paṭisevato antarāyāyā”ti.",
  "tika-vin04t1:452_10": "Evañca sā bhikkhunī bhikkhunīhi vuccamānā tatheva paggaṇheyya,",
  "tika-vin04t1:452_11": "sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya.",
  "tika-vin04t1:452_12": "Yāvatatiyañce samanubhāsiyamānā taṁ paṭinissajjeyya,",
  "tika-vin04t1:452_13": "iccetaṁ kusalaṁ.",
  "tika-vin04t1:452_14": "No ce paṭinissajjeyya,",
  "tika-vin04t1:452_15": "pācittiyaṁ.",
  "tika-vin04t1:453_0": "Jotivaggo cuddasamo.",
  "tika-vin04t1:454_0": "Ukkhittasambhogasikkhāpadaṁ",
  "tika-vin04t1:455_0": "147.",
  "tika-vin04t1:455_1": "Yā pana bhikkhunī jānaṁ tathāvādiniyā bhikkhuniyā akaṭānudhammāya taṁ diṭṭhiṁ appaṭinissaṭṭhāya saddhiṁ sambhuñjeyya vā,",
  "tika-vin04t1:455_2": "saṁvaseyya vā,",
  "tika-vin04t1:455_3": "saha vā seyyaṁ kappeyya,",
  "tika-vin04t1:455_4": "pācittiyaṁ.",
  "tika-vin04t1:456_0": "Kaṇṭakasikkhāpadaṁ",
  "tika-vin04t1:457_0": "148.",
  "tika-vin04t1:457_1": "Samaṇuddesāpi ce evaṁ vadeyya “tathāhaṁ bhagavatā dhammaṁ desitaṁ ājānāmi,",
  "tika-vin04t1:457_2": "yathā yeme antarāyikā dhammā vuttā bhagavatā,",
  "tika-vin04t1:457_3": "te paṭisevato nālaṁ antarāyāyā”ti.",
  "tika-vin04t1:457_4": "Sā samaṇuddesā bhikkhunīhi evamassa vacanīyā “māyye,",
  "tika-vin04t1:457_5": "samaṇuddese evaṁ avaca,",
  "tika-vin04t1:457_6": "mā bhagavantaṁ abbhācikkhi,",
  "tika-vin04t1:457_7": "na hi sādhu bhagavato abbhakkhānaṁ,",
  "tika-vin04t1:457_8": "na hi bhagavā evaṁ vadeyya,",
  "tika-vin04t1:457_9": "anekapariyāyenāyye,",
  "tika-vin04t1:457_10": "samaṇuddese antarāyikā dhammā antarāyikā vuttā bhagavatā,",
  "tika-vin04t1:457_11": "alañca pana te paṭisevato antarāyāyā”ti.",
  "tika-vin04t1:457_12": "Evañca sā samaṇuddesā bhikkhunīhi vuccamānā tatheva paggaṇheyya,",
  "tika-vin04t1:457_13": "sā samaṇuddesā bhikkhunīhi evamassa vacanīyā “ajjatagge te, ayye,",
  "tika-vin04t1:457_14": "samaṇuddese na ceva so bhagavā satthā apadisitabbo,",
  "tika-vin04t1:457_15": "yampi caññā samaṇuddesā labhanti bhikkhunīhi saddhiṁ dirattatirattaṁ sahaseyyaṁ,",
  "tika-vin04t1:457_16": "sāpi te natthi,",
  "tika-vin04t1:457_17": "cara pire,",
  "tika-vin04t1:457_18": "vinassā”ti.",
  "tika-vin04t1:457_19": "Yā pana bhikkhunī jānaṁ tathānāsitaṁ samaṇuddesaṁ upalāpeyya vā,",
  "tika-vin04t1:457_20": "upaṭṭhāpeyya vā,",
  "tika-vin04t1:457_21": "sambhuñjeyya vā,",
  "tika-vin04t1:457_22": "saha vā seyyaṁ kappeyya,",
  "tika-vin04t1:457_23": "pācittiyaṁ.",
  "tika-vin04t1:458_0": "Sahadhammikasikkhāpadaṁ",
  "tika-vin04t1:459_0": "149.",
  "tika-vin04t1:459_1": "Yā pana bhikkhunī bhikkhunīhi sahadhammikaṁ vuccamānā evaṁ vadeyya “na tāvāhaṁ, ayye,",
  "tika-vin04t1:459_2": "etasmiṁ sikkhāpade sikkhissāmi,",
  "tika-vin04t1:459_3": "yāva na aññaṁ bhikkhuniṁ byattaṁ vinayadharaṁ paripucchāmī”ti,",
  "tika-vin04t1:459_4": "pācittiyaṁ.",
  "tika-vin04t1:459_5": "Sikkhamānāya,",
  "tika-vin04t1:459_6": "bhikkhave,",
  "tika-vin04t1:459_7": "bhikkhuniyā aññātabbaṁ paripucchitabbaṁ paripañhitabbaṁ,",
  "tika-vin04t1:459_8": "ayaṁ tattha sāmīci.",
  "tika-vin04t1:460_0": "Vilekhanasikkhāpadaṁ",
  "tika-vin04t1:461_0": "150.",
  "tika-vin04t1:461_1": "Yā pana bhikkhunī pātimokkhe uddissamāne evaṁ vadeyya “kiṁ panimehi khuddānukhuddakehi sikkhāpadehi uddiṭṭhehi,",
  "tika-vin04t1:461_2": "yāvadeva kukkuccāya vihesāya vilekhāya saṁvattantī”ti,",
  "tika-vin04t1:461_3": "sikkhāpadavivaṇṇake pācittiyaṁ.",
  "tika-vin04t1:462_0": "Mohanasikkhāpadaṁ",
  "tika-vin04t1:463_0": "151.",
  "tika-vin04t1:463_1": "Yā pana bhikkhunī anvaddhamāsaṁ pātimokkhe uddissamāne evaṁ vadeyya “idāneva kho ahaṁ, ayye,",
  "tika-vin04t1:463_2": "jānāmi ayampi kira dhammo suttāgato suttapariyāpanno anvaddhamāsaṁ uddesaṁ āgacchatī”ti,",
  "tika-vin04t1:463_3": "tañce bhikkhuniṁ aññā bhikkhuniyo jāneyyuṁ nisinnapubbaṁ imāya bhikkhuniyā dvattikkhattuṁ pātimokkhe uddissamāne,",
  "tika-vin04t1:463_4": "ko pana vādo bhiyyo,",
  "tika-vin04t1:463_5": "na ca tassā bhikkhuniyā aññāṇakena mutti atthi,",
  "tika-vin04t1:463_6": "yañca tattha āpattiṁ āpannā,",
  "tika-vin04t1:463_7": "tañca yathādhammo kāretabbo,",
  "tika-vin04t1:463_8": "uttari cassā moho āropetabbo “tassā te, ayye, alābhā,",
  "tika-vin04t1:463_9": "tassā te dulladdhaṁ,",
  "tika-vin04t1:463_10": "yaṁ tvaṁ pātimokkhe uddissamāne na sādhukaṁ aṭṭhiṁ katvā manasi karosī”ti,",
  "tika-vin04t1:463_11": "idaṁ tasmiṁ mohanake pācittiyaṁ.",
  "tika-vin04t1:464_0": "Pahārasikkhāpadaṁ",
  "tika-vin04t1:465_0": "152. Yā pana bhikkhunī bhikkhuniyā kupitā anattamanā pahāraṁ dadeyya, pācittiyaṁ.",
  "tika-vin04t1:466_0": "Talasattikasikkhāpadaṁ",
  "tika-vin04t1:467_0": "153. Yā pana bhikkhunī bhikkhuniyā kupitā anattamanā talasattikaṁ uggireyya, pācittiyaṁ.",
  "tika-vin04t1:468_0": "Amūlakasikkhāpadaṁ",
  "tika-vin04t1:469_0": "154. Yā pana bhikkhunī bhikkhuniṁ amūlakena saṅghādisesena anuddhaṁseyya, pācittiyaṁ.",
  "tika-vin04t1:470_0": "Sañciccasikkhāpadaṁ",
  "tika-vin04t1:471_0": "155.",
  "tika-vin04t1:471_1": "Yā pana bhikkhunī bhikkhuniyā sañcicca kukkuccaṁ upadaheyya “itissā muhuttampi aphāsu bhavissatī”ti etadeva paccayaṁ karitvā anaññaṁ,",
  "tika-vin04t1:471_2": "pācittiyaṁ.",
  "tika-vin04t1:472_0": "Upassuti sikkhāpadaṁ",
  "tika-vin04t1:473_0": "156.",
  "tika-vin04t1:473_1": "Yā pana bhikkhunī bhikkhunīnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭheyya “yaṁ imā bhaṇissanti,",
  "tika-vin04t1:473_2": "taṁ sossāmī”ti etadeva paccayaṁ karitvā anaññaṁ,",
  "tika-vin04t1:473_3": "pācittiyaṁ.",
  "tika-vin04t1:474_0": "Diṭṭhivaggo pannarasamo.",
  "tika-vin04t1:475_0": "Kammappaṭibāhanasikkhāpadaṁ",
  "tika-vin04t1:476_0": "157.",
  "tika-vin04t1:476_1": "Yā pana bhikkhunī dhammikānaṁ kammānaṁ chandaṁ datvā pacchā khīyanadhammaṁ āpajjeyya,",
  "tika-vin04t1:476_2": "pācittiyaṁ.",
  "tika-vin04t1:477_0": "Chandaṁadatvāgamanasikkhāpadaṁ",
  "tika-vin04t1:478_0": "158.",
  "tika-vin04t1:478_1": "Yā pana bhikkhunī saṅghe vinicchayakathāya vattamānāya chandaṁ adatvā uṭṭhāyāsanā pakkameyya,",
  "tika-vin04t1:478_2": "pācittiyaṁ.",
  "tika-vin04t1:479_0": "Dubbalasikkhāpadaṁ",
  "tika-vin04t1:480_0": "159.",
  "tika-vin04t1:480_1": "Yā pana bhikkhunī samaggena saṅghena cīvaraṁ datvā pacchā khīyanadhammaṁ āpajjeyya “yathāsanthutaṁ bhikkhuniyo saṅghikaṁ lābhaṁ pariṇāmentī”ti,",
  "tika-vin04t1:480_2": "pācittiyaṁ.",
  "tika-vin04t1:481_0": "Pariṇāmanasikkhāpadaṁ",
  "tika-vin04t1:482_0": "160. Yā pana bhikkhunī jānaṁ saṅghikaṁ lābhaṁ pariṇataṁ puggalassa pariṇāmeyya, pācittiyaṁ.",
  "tika-vin04t1:483_0": "Ratanasikkhāpadaṁ",
  "tika-vin04t1:484_0": "161.",
  "tika-vin04t1:484_1": "Yā pana bhikkhunī ratanaṁ vā ratanasammataṁ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā,",
  "tika-vin04t1:484_2": "pācittiyaṁ.",
  "tika-vin04t1:484_3": "Ratanaṁ vā pana bhikkhuniyā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṁ “yassa bhavissati,",
  "tika-vin04t1:484_4": "so harissatī”ti,",
  "tika-vin04t1:484_5": "ayaṁ tattha sāmīci.",
  "tika-vin04t1:485_0": "Sūcigharasikkhāpadaṁ",
  "tika-vin04t1:486_0": "162.",
  "tika-vin04t1:486_1": "Yā pana bhikkhunī aṭṭhimayaṁ vā dantamayaṁ vā visāṇamayaṁ vā sūcigharaṁ kārāpeyya,",
  "tika-vin04t1:486_2": "bhedanakaṁ pācittiyaṁ.",
  "tika-vin04t1:487_0": "Mañcapīṭhasikkhāpadaṁ",
  "tika-vin04t1:488_0": "163.",
  "tika-vin04t1:488_1": "Navaṁ pana bhikkhuniyā mañcaṁ vā pīṭhaṁ vā kārayamānāya aṭṭhaṅgulapādakaṁ kāretabbaṁ sugataṅgulena aññatra heṭṭhimāya aṭaniyā.",
  "tika-vin04t1:488_2": "Taṁ atikkāmentiyā chedanakaṁ pācittiyaṁ.",
  "tika-vin04t1:489_0": "Tūlonaddhasikkhāpadaṁ",
  "tika-vin04t1:490_0": "164. Yā pana bhikkhunī mañcaṁ vā pīṭhaṁ vā tūlonaddhaṁ kārāpeyya, uddālanakaṁ pācittiyaṁ.",
  "tika-vin04t1:491_0": "Kaṇḍuppaṭicchādisikkhāpadaṁ",
  "tika-vin04t1:492_0": "165.",
  "tika-vin04t1:492_1": "Kaṇḍuppaṭicchādiṁ pana bhikkhuniyā kārayamānāya pamāṇikā kāretabbā,",
  "tika-vin04t1:492_2": "tatridaṁ pamāṇaṁ,",
  "tika-vin04t1:492_3": "dīghaso catasso vidatthiyo sugatavidatthiyā,",
  "tika-vin04t1:492_4": "tiriyaṁ dve vidatthiyo.",
  "tika-vin04t1:492_5": "Taṁ atikkāmentiyā chedanakaṁ pācittiyaṁ.",
  "tika-vin04t1:493_0": "Nandasikkhāpadaṁ",
  "tika-vin04t1:494_0": "166.",
  "tika-vin04t1:494_1": "Yā pana bhikkhunī sugatacīvarappamāṇaṁ cīvaraṁ kārāpeyya,",
  "tika-vin04t1:494_2": "atirekaṁ vā,",
  "tika-vin04t1:494_3": "chedanakaṁ pācittiyaṁ.",
  "tika-vin04t1:494_4": "Tatridaṁ sugatassa sugatacīvarappamāṇaṁ,",
  "tika-vin04t1:494_5": "dīghaso nava vidatthiyo sugatavidatthiyā,",
  "tika-vin04t1:494_6": "tiriyaṁ cha vidatthiyo,",
  "tika-vin04t1:494_7": "idaṁ sugatassa sugatacīvarappamāṇanti.",
  "tika-vin04t1:495_0": "Dhammikavaggo soḷasamo.",
  "tika-vin04t1:496_0": "Uddiṭṭhā kho, ayyāyo,",
  "tika-vin04t1:496_1": "chasaṭṭhisatā pācittiyā dhammā.",
  "tika-vin04t1:496_2": "Tatthāyyāyo, pucchāmi,",
  "tika-vin04t1:496_3": "kaccittha parisuddhā,",
  "tika-vin04t1:496_4": "dutiyampi pucchāmi,",
  "tika-vin04t1:496_5": "kaccittha parisuddhā,",
  "tika-vin04t1:496_6": "tatiyampi pucchāmi,",
  "tika-vin04t1:496_7": "kaccittha parisuddhā,",
  "tika-vin04t1:496_8": "parisuddhetthāyyāyo,",
  "tika-vin04t1:496_9": "tasmā tuṇhī,",
  "tika-vin04t1:496_10": "evametaṁ dhārayāmīti.",
  "tika-vin04t1:497_0": "Pācittiyā niṭṭhitā.",
  "tika-vin04t1:498_0": "Pāṭidesanīyā",
  "tika-vin04t1:499_0": "Ime kho panāyyāyo aṭṭha pāṭidesanīyā",
  "tika-vin04t1:500_0": "Dhammā uddesaṁ āgacchanti.",
  "tika-vin04t1:501_0": "Sappiviññāpanasikkhāpadaṁ",
  "tika-vin04t1:502_0": "1.",
  "tika-vin04t1:502_1": "Yā pana bhikkhunī agilānā sappiṁ viññāpetvā bhuñjeyya,",
  "tika-vin04t1:502_2": "paṭidesetabbaṁ tāya bhikkhuniyā “gārayhaṁ, ayye,",
  "tika-vin04t1:502_3": "dhammaṁ āpajjiṁ asappāyaṁ pāṭidesanīyaṁ,",
  "tika-vin04t1:502_4": "taṁ paṭidesemī”ti.",
  "tika-vin04t1:503_0": "Telaviññāpanasikkhāpadaṁ",
  "tika-vin04t1:504_0": "2. Yā pana bhikkhunī agilānā telaṁ viññāpetvā bhuñjeyya…pe… taṁ paṭidesemīti.",
  "tika-vin04t1:505_0": "Madhuviññāpanasikkhāpadaṁ",
  "tika-vin04t1:506_0": "3. Yā pana bhikkhunī agilānā madhuṁ viññāpetvā bhuñjeyya…pe… taṁ paṭidesemīti.",
  "tika-vin04t1:507_0": "Phāṇitaviññāpanasikkhāpadaṁ",
  "tika-vin04t1:508_0": "4. Yā pana bhikkhunī agilānā phāṇitaṁ viññāpetvā bhuñjeyya…pe… taṁ paṭidesemīti.",
  "tika-vin04t1:509_0": "Macchaviññāpanasikkhāpadaṁ",
  "tika-vin04t1:510_0": "5. Yā pana bhikkhunī agilānā macchaṁ viññāpetvā bhuñjeyya…pe… taṁ paṭidesemīti.",
  "tika-vin04t1:511_0": "Maṁsaviññāpanasikkhāpadaṁ",
  "tika-vin04t1:512_0": "6. Yā pana bhikkhunī agilānā maṁsaṁ viññāpetvā bhuñjeyya…pe… taṁ paṭidesemīti.",
  "tika-vin04t1:513_0": "Khīraviññāpanasikkhāpadaṁ",
  "tika-vin04t1:514_0": "7. Yā pana bhikkhunī agilānā khīraṁ viññāpetvā bhuñjeyya…pe… taṁ paṭidesemīti.",
  "tika-vin04t1:515_0": "Dadhiviññāpanasikkhāpadaṁ",
  "tika-vin04t1:516_0": "8.",
  "tika-vin04t1:516_1": "Yā pana bhikkhunī agilānā dadhiṁ viññāpetvā bhuñjeyya,",
  "tika-vin04t1:516_2": "paṭidesetabbaṁ tāya bhikkhuniyā “gārayhaṁ, ayye,",
  "tika-vin04t1:516_3": "dhammaṁ āpajjiṁ asappāyaṁ pāṭidesanīyaṁ,",
  "tika-vin04t1:516_4": "taṁ paṭidesemī”ti.",
  "tika-vin04t1:517_0": "Uddiṭṭhā kho, ayyāyo,",
  "tika-vin04t1:517_1": "aṭṭha pāṭidesanīyā dhammā.",
  "tika-vin04t1:517_2": "Tatthāyyāyo, pucchāmi,",
  "tika-vin04t1:517_3": "kaccittha parisuddhā,",
  "tika-vin04t1:517_4": "dutiyampi pucchāmi,",
  "tika-vin04t1:517_5": "kaccittha parisuddhā,",
  "tika-vin04t1:517_6": "tatiyampi pucchāmi,",
  "tika-vin04t1:517_7": "kaccittha parisuddhā,",
  "tika-vin04t1:517_8": "parisuddhetthāyyāyo,",
  "tika-vin04t1:517_9": "tasmā tuṇhī,",
  "tika-vin04t1:517_10": "evametaṁ dhārayāmīti.",
  "tika-vin04t1:518_0": "Pāṭidesanīyā niṭṭhitā.",
  "tika-vin04t1:519_0": "Sekhiyā",
  "tika-vin04t1:520_0": "Ime kho panāyyāyo, sekhiyā dhammā uddesaṁ āgacchanti.",
  "tika-vin04t1:521_0": "Parimaṇḍalasikkhāpadaṁ",
  "tika-vin04t1:522_0": "1. Parimaṇḍalaṁ nivāsessāmīti sikkhā karaṇīyā.",
  "tika-vin04t1:523_0": "2. Parimaṇḍalaṁ pārupissāmīti sikkhā karaṇīyā.",
  "tika-vin04t1:524_0": "Suppaṭicchannasikkhāpadaṁ",
  "tika-vin04t1:525_0": "3. Suppaṭicchannā antaraghare gamissāmīti sikkhā karaṇīyā.",
  "tika-vin04t1:526_0": "4. Suppaṭicchannā antaraghare nisīdissāmīti sikkhā karaṇīyā.",
  "tika-vin04t1:527_0": "Susaṁvutasikkhāpadaṁ",
  "tika-vin04t1:528_0": "5. Susaṁvutā antaraghare gamissāmīti sikkhā karaṇīyā.",
  "tika-vin04t1:529_0": "6. Susaṁvutā antaraghare nisīdissāmīti sikkhā karaṇīyā.",
  "tika-vin04t1:530_0": "Okkhittacakkhusikkhāpadaṁ",
  "tika-vin04t1:531_0": "7. Okkhittacakkhunī antaraghare gamissāmīti sikkhā karaṇīyā.",
  "tika-vin04t1:532_0": "8. Okkhittacakkhunī antaraghare nisīdissāmīti sikkhā karaṇīyā.",
  "tika-vin04t1:533_0": "Ukkhittakasikkhāpadaṁ",
  "tika-vin04t1:534_0": "9. Na ukkhittakāya antaraghare gamissāmīti sikkhā karaṇīyā.",
  "tika-vin04t1:535_0": "10. Na ukkhittakāya antaraghare nisīdissāmīti sikkhā karaṇīyā.",
  "tika-vin04t1:536_0": "Parimaṇḍalavaggo paṭhamo.",
  "tika-vin04t1:537_0": "Ujjagghikasikkhāpadaṁ",
  "tika-vin04t1:538_0": "11. Na ujjagghikāya antaraghare gamissāmīti sikkhā karaṇīyā.",
  "tika-vin04t1:539_0": "12. Na ujjagghikāya antaraghare nisīdissāmīti sikkhā karaṇīyā.",
  "tika-vin04t1:540_0": "Uccasaddasikkhāpadaṁ",
  "tika-vin04t1:541_0": "13. Appasaddā antaraghare gamissāmīti sikkhā karaṇīyā.",
  "tika-vin04t1:542_0": "14. Appasaddā antaraghare nisīdissāmīti sikkhā karaṇīyā.",
  "tika-vin04t1:543_0": "Kāyappacālakasikkhāpadaṁ",
  "tika-vin04t1:544_0": "15. Na kāyappacālakaṁ antaraghare gamissāmīti sikkhā karaṇīyā.",
  "tika-vin04t1:545_0": "16. Na kāyappacālakaṁ antaraghare nisīdissāmīti sikkhā karaṇīyā.",
  "tika-vin04t1:546_0": "Bāhuppacālakasikkhāpadaṁ",
  "tika-vin04t1:547_0": "17. Na bāhuppacālakaṁ antaraghare gamissāmīti sikkhā karaṇīyā.",
  "tika-vin04t1:548_0": "18. Na bāhuppacālakaṁ antaraghare nisīdissāmīti sikkhā karaṇīyā.",
  "tika-vin04t1:549_0": "Sīsappacālakasikkhāpadaṁ",
  "tika-vin04t1:550_0": "19. Na sīsappacālakaṁ antaraghare gamissāmīti sikkhā karaṇīyā.",
  "tika-vin04t1:551_0": "20. Na sīsappacālakaṁ antaraghare nisīdissāmīti sikkhā karaṇīyā.",
  "tika-vin04t1:552_0": "Ujjagghikavaggo dutiyo.",
  "tika-vin04t1:553_0": "Khambhakatasikkhāpadaṁ",
  "tika-vin04t1:554_0": "21. Na khambhakatā antaraghare gamissāmīti sikkhā karaṇīyā.",
  "tika-vin04t1:555_0": "22. Na khambhakatā antaraghare nisīdissāmīti sikkhā karaṇīyā.",
  "tika-vin04t1:556_0": "Oguṇṭhitasikkhāpadaṁ",
  "tika-vin04t1:557_0": "23. Na oguṇṭhitā antaraghare gamissāmīti sikkhā karaṇīyā.",
  "tika-vin04t1:558_0": "24. Na oguṇṭhitā antaraghare nisīdissāmīti sikkhā karaṇīyā.",
  "tika-vin04t1:559_0": "Ukkuṭikasikkhāpadaṁ",
  "tika-vin04t1:560_0": "25. Na ukkuṭikāya antaraghare gamissāmīti sikkhā karaṇīyā.",
  "tika-vin04t1:561_0": "Pallatthikasikkhāpadaṁ",
  "tika-vin04t1:562_0": "26. Na pallatthikāya antaraghare nisīdissāmīti sikkhā karaṇīyā.",
  "tika-vin04t1:563_0": "Sakkaccapaṭiggahaṇasikkhāpadaṁ",
  "tika-vin04t1:564_0": "27. Sakkaccaṁ piṇḍapātaṁ paṭiggahessāmīti sikkhā karaṇīyā.",
  "tika-vin04t1:565_0": "Pattasaññinīpaṭiggahaṇasikkhāpadaṁ",
  "tika-vin04t1:566_0": "28. Pattasaññinī piṇḍapātaṁ paṭiggahessāmīti sikkhā karaṇīyā.",
  "tika-vin04t1:567_0": "Samasūpakapaṭiggahaṇasikkhāpadaṁ",
  "tika-vin04t1:568_0": "29. Samasūpakaṁ piṇḍapātaṁ paṭiggahessāmīti sikkhā karaṇīyā.",
  "tika-vin04t1:569_0": "Samatittikasikkhāpadaṁ",
  "tika-vin04t1:570_0": "30. Samatittikaṁ piṇḍapātaṁ paṭiggahessāmīti sikkhā karaṇīyā.",
  "tika-vin04t1:571_0": "Khambhakatavaggo tatiyo.",
  "tika-vin04t1:572_0": "Sakkaccabhuñjanasikkhāpadaṁ",
  "tika-vin04t1:573_0": "31. Sakkaccaṁ piṇḍapātaṁ bhuñjissāmīti sikkhā karaṇīyā.",
  "tika-vin04t1:574_0": "Pattasaññinībhuñjanasikkhāpadaṁ",
  "tika-vin04t1:575_0": "32. Pattasaññinī piṇḍapātaṁ bhuñjissāmīti sikkhā karaṇīyā.",
  "tika-vin04t1:576_0": "Sapadānasikkhāpadaṁ",
  "tika-vin04t1:577_0": "33. Sapadānaṁ piṇḍapātaṁ bhuñjissāmīti sikkhā karaṇīyā.",
  "tika-vin04t1:578_0": "Samasūpakasikkhāpadaṁ",
  "tika-vin04t1:579_0": "34. Samasūpakaṁ piṇḍapātaṁ bhuñjissāmīti sikkhā karaṇīyā.",
  "tika-vin04t1:580_0": "Na thūpakatasikkhāpadaṁ",
  "tika-vin04t1:581_0": "35. Na thūpakato omadditvā piṇḍapātaṁ bhuñjissāmīti sikkhā karaṇīyā.",
  "tika-vin04t1:582_0": "Odanappaṭicchādanasikkhāpadaṁ",
  "tika-vin04t1:583_0": "36. Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyāti sikkhā karaṇīyā.",
  "tika-vin04t1:584_0": "Sūpodanaviññattisikkhāpadaṁ",
  "tika-vin04t1:585_0": "37. Na sūpaṁ vā odanaṁ vā agilānā attano atthāya viññāpetvā bhuñjissāmīti sikkhā karaṇīyā.",
  "tika-vin04t1:586_0": "Ujjhānasaññinīsikkhāpadaṁ",
  "tika-vin04t1:587_0": "38. Na ujjhānasaññinī paresaṁ pattaṁ olokessāmīti sikkhā karaṇīyā.",
  "tika-vin04t1:588_0": "Kabaḷasikkhāpadaṁ",
  "tika-vin04t1:589_0": "39. Nātimahantaṁ kabaḷaṁ karissāmīti sikkhā karaṇīyā.",
  "tika-vin04t1:590_0": "Ālopasikkhāpadaṁ",
  "tika-vin04t1:591_0": "40. Parimaṇḍalaṁ ālopaṁ karissāmīti sikkhā karaṇīyā.",
  "tika-vin04t1:592_0": "Sakkaccavaggo catuttho.",
  "tika-vin04t1:593_0": "Anāhaṭasikkhāpadaṁ",
  "tika-vin04t1:594_0": "41. Na anāhaṭe kabaḷe mukhadvāraṁ vivarissāmīti sikkhā karaṇīyā.",
  "tika-vin04t1:595_0": "Bhuñjamānasikkhāpadaṁ",
  "tika-vin04t1:596_0": "42. Na bhuñjamānā sabbahatthaṁ mukhe pakkhipissāmīti sikkhā karaṇīyā.",
  "tika-vin04t1:597_0": "Sakabaḷasikkhāpadaṁ",
  "tika-vin04t1:598_0": "43. Na sakabaḷena mukhena byāharissāmīti sikkhā karaṇīyā.",
  "tika-vin04t1:599_0": "Piṇḍukkhepakasikkhāpadaṁ",
  "tika-vin04t1:600_0": "44. Na piṇḍukkhepakaṁ bhuñjissāmīti sikkhā karaṇīyā.",
  "tika-vin04t1:601_0": "Kabaḷāvacchedakasikkhāpadaṁ",
  "tika-vin04t1:602_0": "45. Na kabaḷāvacchedakaṁ bhuñjissāmīti sikkhā karaṇīyā.",
  "tika-vin04t1:603_0": "Avagaṇḍakārakasikkhāpadaṁ",
  "tika-vin04t1:604_0": "46. Na avagaṇḍakārakaṁ bhuñjissāmīti sikkhā karaṇīyā.",
  "tika-vin04t1:605_0": "Hatthaniddhunakasikkhāpadaṁ",
  "tika-vin04t1:606_0": "47. Na hatthaniddhunakaṁ bhuñjissāmīti sikkhā karaṇīyā.",
  "tika-vin04t1:607_0": "Sitthāvakārakasikkhāpadaṁ",
  "tika-vin04t1:608_0": "48. Na sitthāvakārakaṁ bhuñjissāmīti sikkhā karaṇīyā.",
  "tika-vin04t1:609_0": "Jivhānicchārakasikkhāpadaṁ",
  "tika-vin04t1:610_0": "49. Na jivhānicchārakaṁ bhuñjissāmīti sikkhā karaṇīyā.",
  "tika-vin04t1:611_0": "Capucapukārakasikkhāpadaṁ",
  "tika-vin04t1:612_0": "50. Na capucapukārakaṁ bhuñjissāmīti sikkhā karaṇīyā.",
  "tika-vin04t1:613_0": "Kabaḷavaggo pañcamo.",
  "tika-vin04t1:614_0": "Surusurukārakasikkhāpadaṁ",
  "tika-vin04t1:615_0": "51. Na surusurukārakaṁ bhuñjissāmīti sikkhā karaṇīyā.",
  "tika-vin04t1:616_0": "Hatthanillehakasikkhāpadaṁ",
  "tika-vin04t1:617_0": "52. Na hatthanillehakaṁ bhuñjissāmīti sikkhā karaṇīyā.",
  "tika-vin04t1:618_0": "Pattanillehakasikkhāpadaṁ",
  "tika-vin04t1:619_0": "53. Na pattanillehakaṁ bhuñjissāmīti sikkhā karaṇīyā.",
  "tika-vin04t1:620_0": "Oṭṭhanillehakasikkhāpadaṁ",
  "tika-vin04t1:621_0": "54. Na oṭṭhanillehakaṁ bhuñjissāmīti sikkhā karaṇīyā.",
  "tika-vin04t1:622_0": "Sāmisasikkhāpadaṁ",
  "tika-vin04t1:623_0": "55. Na sāmisena hatthena pānīyathālakaṁ paṭiggahessāmīti sikkhā karaṇīyā.",
  "tika-vin04t1:624_0": "Sasitthakasikkhāpadaṁ",
  "tika-vin04t1:625_0": "56. Na sasitthakaṁ pattadhovanaṁ antaraghare chaḍḍessāmīti sikkhā karaṇīyā.",
  "tika-vin04t1:626_0": "Chattapāṇisikkhāpadaṁ",
  "tika-vin04t1:627_0": "57. Na chattapāṇissa agilānassa dhammaṁ desessāmīti sikkhā karaṇīyā.",
  "tika-vin04t1:628_0": "Daṇḍapāṇisikkhāpadaṁ",
  "tika-vin04t1:629_0": "58. Na daṇḍapāṇissa agilānassa dhammaṁ desessāmīti sikkhā karaṇīyā.",
  "tika-vin04t1:630_0": "Satthapāṇisikkhāpadaṁ",
  "tika-vin04t1:631_0": "59. Na satthapāṇissa agilānassa dhammaṁ desessāmīti sikkhā karaṇīyā.",
  "tika-vin04t1:632_0": "Āvudhapāṇisikkhāpadaṁ",
  "tika-vin04t1:633_0": "60. Na āvudhapāṇissa agilānassa dhammaṁ desessāmīti sikkhā karaṇīyā.",
  "tika-vin04t1:634_0": "Surusuruvaggo chaṭṭho.",
  "tika-vin04t1:635_0": "Pādukasikkhāpadaṁ",
  "tika-vin04t1:636_0": "61. Na pādukāruḷhassa agilānassa dhammaṁ desessāmīti sikkhā karaṇīyā.",
  "tika-vin04t1:637_0": "Upāhanasikkhāpadaṁ",
  "tika-vin04t1:638_0": "62. Na upāhanāruḷhassa agilānassa dhammaṁ desessāmīti sikkhā karaṇīyā.",
  "tika-vin04t1:639_0": "Yānasikkhāpadaṁ",
  "tika-vin04t1:640_0": "63. Na yānagatassa agilānassa dhammaṁ desessāmīti sikkhā karaṇīyā.",
  "tika-vin04t1:641_0": "Sayanasikkhāpadaṁ",
  "tika-vin04t1:642_0": "64. Na sayanagatassa agilānassa dhammaṁ desessāmīti sikkhā karaṇīyā.",
  "tika-vin04t1:643_0": "Pallatthikasikkhāpadaṁ",
  "tika-vin04t1:644_0": "65. Na pallatthikāya nisinnassa agilānassa dhammaṁ desessāmīti sikkhā karaṇīyā.",
  "tika-vin04t1:645_0": "Veṭhitasikkhāpadaṁ",
  "tika-vin04t1:646_0": "66. Na veṭhitasīsassa agilānassa dhammaṁ desessāmīti sikkhā karaṇīyā.",
  "tika-vin04t1:647_0": "Oguṇṭhitasikkhāpadaṁ",
  "tika-vin04t1:648_0": "67. Na oguṇṭhitasīsassa agilānassa dhammaṁ desessāmīti sikkhā karaṇīyā.",
  "tika-vin04t1:649_0": "Chamāsikkhāpadaṁ",
  "tika-vin04t1:650_0": "68. Na chamāyaṁ nisīditvā āsane nisinnassa agilānassa dhammaṁ desessāmīti sikkhā karaṇīyā.",
  "tika-vin04t1:651_0": "Nīcāsanasikkhāpadaṁ",
  "tika-vin04t1:652_0": "69. Na nīce āsane nisīditvā ucce āsane nisinnassa agilānassa dhammaṁ desessāmīti sikkhā karaṇīyā.",
  "tika-vin04t1:653_0": "Ṭhitāsikkhāpadaṁ",
  "tika-vin04t1:654_0": "70. Na ṭhitā nisinnassa agilānassa dhammaṁ desessāmīti sikkhā karaṇīyā.",
  "tika-vin04t1:655_0": "Pacchatogacchantīsikkhāpadaṁ",
  "tika-vin04t1:656_0": "71. Na pacchato gacchantī purato gacchantassa agilānassa dhammaṁ desessāmīti sikkhā karaṇīyā.",
  "tika-vin04t1:657_0": "Uppathenagacchantīsikkhāpadaṁ",
  "tika-vin04t1:658_0": "72. Na uppathena gacchantī pathena gacchantassa agilānassa dhammaṁ desessāmīti sikkhā karaṇīyā.",
  "tika-vin04t1:659_0": "Ṭhitāuccārasikkhāpadaṁ",
  "tika-vin04t1:660_0": "73. Na ṭhitā agilānā uccāraṁ vā passāvaṁ vā karissāmīti sikkhā karaṇīyā.",
  "tika-vin04t1:661_0": "Hariteuccārasikkhāpadaṁ",
  "tika-vin04t1:662_0": "74. Na harite agilānā uccāraṁ vā passāvaṁ vā kheḷaṁ vā karissāmīti sikkhā karaṇīyā.",
  "tika-vin04t1:663_0": "Udakeuccārasikkhāpadaṁ",
  "tika-vin04t1:664_0": "75. Na udake agilānā uccāraṁ vā passāvaṁ vā kheḷaṁ vā karissāmīti sikkhā karaṇīyā.",
  "tika-vin04t1:665_0": "Pādukavaggo sattamo.",
  "tika-vin04t1:666_0": "Uddiṭṭhā kho, ayyāyo,",
  "tika-vin04t1:666_1": "sekhiyā dhammā.",
  "tika-vin04t1:666_2": "Tatthāyyāyo, pucchāmi,",
  "tika-vin04t1:666_3": "kaccittha parisuddhā,",
  "tika-vin04t1:666_4": "dutiyampi pucchāmi,",
  "tika-vin04t1:666_5": "kaccittha parisuddhā,",
  "tika-vin04t1:666_6": "tatiyampi pucchāmi,",
  "tika-vin04t1:666_7": "kaccittha parisuddhā,",
  "tika-vin04t1:666_8": "parisuddhetthāyyāyo,",
  "tika-vin04t1:666_9": "tasmā tuṇhī,",
  "tika-vin04t1:666_10": "evametaṁ dhārayāmīti.",
  "tika-vin04t1:667_0": "Sekhiyā niṭṭhitā.",
  "tika-vin04t1:668_0": "Adhikaraṇasamathā",
  "tika-vin04t1:669_0": "Ime kho panāyyāyo, satta adhikaraṇasamathā",
  "tika-vin04t1:670_0": "Dhammā uddesaṁ āgacchanti.",
  "tika-vin04t1:671_0": "Uppannuppannānaṁ adhikaraṇānaṁ samathāya vūpasamāya sammukhāvinayo dātabbo.",
  "tika-vin04t1:672_0": "Sativinayo dātabbo.",
  "tika-vin04t1:673_0": "Amūḷhavinayo dātabbo.",
  "tika-vin04t1:674_0": "Paṭiññāya kāretabbaṁ.",
  "tika-vin04t1:675_0": "Yebhuyyasikā.",
  "tika-vin04t1:676_0": "Tassapāpiyasikā.",
  "tika-vin04t1:677_0": "Tiṇavatthārakoti.",
  "tika-vin04t1:678_0": "Uddiṭṭhā kho ayyāyo satta adhikaraṇasamathā dhammā.",
  "tika-vin04t1:678_1": "Tatthāyyāyo pucchāmi,",
  "tika-vin04t1:678_2": "kaccittha parisuddhā,",
  "tika-vin04t1:678_3": "dutiyampi pucchāmi,",
  "tika-vin04t1:678_4": "kaccittha parisuddhā,",
  "tika-vin04t1:678_5": "tatiyampi pucchāmi,",
  "tika-vin04t1:678_6": "kaccittha parisuddhā,",
  "tika-vin04t1:678_7": "parisuddhetthāyyāyo,",
  "tika-vin04t1:678_8": "tasmā tuṇhī,",
  "tika-vin04t1:678_9": "evametaṁ dhārayāmīti.",
  "tika-vin04t1:679_0": "Adhikaraṇasamathā niṭṭhitā.",
  "tika-vin04t1:680_0": "Uddiṭṭhaṁ kho ayyāyo nidānaṁ,",
  "tika-vin04t1:681_0": "Uddiṭṭhā aṭṭha pārājikā dhammā,",
  "tika-vin04t1:682_0": "Uddiṭṭhā sattarasa saṅghādisesā dhammā,",
  "tika-vin04t1:683_0": "Uddiṭṭhā tiṁsa nissaggiyā pācittiyā dhammā,",
  "tika-vin04t1:684_0": "Uddiṭṭhā chasaṭṭhi satā pācittiyā dhammā,",
  "tika-vin04t1:685_0": "Uddiṭṭhā aṭṭha pāṭidesanīyā dhammā,",
  "tika-vin04t1:686_0": "Uddiṭṭhā sekhiyā dhammā,",
  "tika-vin04t1:687_0": "Uddiṭṭhā satta adhikaraṇasamathā dhammā,",
  "tika-vin04t1:687_1": "ettakaṁ tassa bhagavato suttāgataṁ suttapariyāpannaṁ anvaddhamāsaṁ uddesaṁ āgacchati,",
  "tika-vin04t1:687_2": "tattha sabbāheva samaggāhi sammodamānāhi avivadamānāhi sikkhitabbanti.",
  "tika-vin04t1:688_0": "Vitthāruddeso catuttho.",
  "tika-vin04t1:689_0": "Bhikkhunipātimokkhaṁ niṭṭhitaṁ.",
  "tika-vin04t1:690_0": "Namo tassa bhagavato arahato sammāsambuddhassa"
}