{
  "tika-abh02t12:0_0": "13. Appamaññāvibhaṅgo",
  "tika-abh02t12:1_0": "1. Suttantabhājanīyavaṇṇanā",
  "tika-abh02t12:2_0": "642.Sabbadhīti disādesodhinā anodhisopharaṇaṁ vuttaṁ,",
  "tika-abh02t12:2_1": "sabbattatāya sabbāvantanti sattodhinā.",
  "tika-abh02t12:2_2": "Tenāha “anodhiso dassanattha”nti. Tathā-",
  "tika-abh02t12:2_3": "saddo iti-",
  "tika-abh02t12:2_4": "saddo vā na vuttoti “mettāsahagatena cetasā”ti etassa anuvattakaṁ taṁ dvayaṁ tassa pharaṇantarādiṭṭhānaṁ aṭṭhānanti katvā na vuttaṁ,",
  "tika-abh02t12:2_5": "puna “mettāsahagatena cetasā”ti vuttanti attho.",
  "tika-abh02t12:3_0": "643.Hirottappānupālitā mettā na parihāyati āsannasapattassa rāgassa sinehassa ca vipattiyā anuppattitoti adhippāyo.",
  "tika-abh02t12:4_0": "645.Adhimuñcitvāti suṭṭhu pasāretvāti attho.",
  "tika-abh02t12:4_1": "Taṁ dassento “adhikabhāvenā”tiādimāha,",
  "tika-abh02t12:4_2": "balavatā vā adhimokkhena adhimuccitvā.",
  "tika-abh02t12:5_0": "648.Heṭṭhā vuttoyevāti “sabbena sabbaṁ sabbathā sabba”nti etesaṁ “sabbena sikkhāsamādānena sabbaṁ sikkhaṁ,",
  "tika-abh02t12:5_1": "sabbena sikkhitabbākārena sabbaṁ sikkha”nti ca jhānavibhaṅge attho vutto.",
  "tika-abh02t12:5_2": "Idha pana sabbena avadhinā attasamatāya sabbasattayuttatāya ca sabbaṁ lokaṁ,",
  "tika-abh02t12:5_3": "sabbāvadhidisādipharaṇākārehi sabbaṁ lokanti ca attho yujjati.",
  "tika-abh02t12:6_0": "650.Paccatthikavighātavasenāti mettādīnaṁ āsannadūrapaccatthikānaṁ rāgabyāpādādīnaṁ vighātavasena.",
  "tika-abh02t12:6_1": "Yaṁ appamāṇaṁ,",
  "tika-abh02t12:6_2": "so averoti so averabhāvoti ayaṁ vā tassa atthoti.",
  "tika-abh02t12:7_0": "653. Nirayādi gati, caṇḍālādi kulaṁ, annādīnaṁ alābhitā bhogo. Ādi-saddena dubbaṇṇatādi gahitaṁ.",
  "tika-abh02t12:8_0": "Suttantabhājanīyavaṇṇanā niṭṭhitā.",
  "tika-abh02t12:9_0": "3. Pañhapucchakavaṇṇanā",
  "tika-abh02t12:10_0": "699.Imasmiṁpana…pe…",
  "tika-abh02t12:10_1": "kathitāti iminā imasmiṁ vibhaṅge kathitānaṁ lokiyabhāvameva dassento khandhavibhaṅgādīhi visesetīti na",
  "tika-abh02t12:10_2": "aññattha lokuttarānaṁ appamaññānaṁ kathitatā anuññātā hoti.",
  "tika-abh02t12:11_0": "Pañhapucchakavaṇṇanā niṭṭhitā.",
  "tika-abh02t12:12_0": "Appamaññāvibhaṅgavaṇṇanā niṭṭhitā."
}