{
  "ya5.2.3:0.1_0": "5 Saccayamaka",
  "ya5.2.3:0.2_0": "5.2 Pavattivāra",
  "ya5.2.3:0.3_0": "5.2.3. Uppādanirodhavāra",
  "ya5.2.3:1.0.1_0": "5.2.3.1 Paccuppannavāra",
  "ya5.2.3:1.0.2_0": "5.2.3.1.1. Anulomapuggala",
  "ya5.2.3:1.1_0": "Yassa dukkhasaccaṁ uppajjati tassa samudayasaccaṁ nirujjhatīti? No.",
  "ya5.2.3:2.1_0": "Yassa vā pana samudayasaccaṁ nirujjhati tassa dukkhasaccaṁ uppajjatīti? No.",
  "ya5.2.3:3.1_0": "Yassa dukkhasaccaṁ uppajjati tassa maggasaccaṁ nirujjhatīti? No.",
  "ya5.2.3:4.1_0": "Yassa vā pana maggasaccaṁ nirujjhati tassa dukkhasaccaṁ uppajjatīti? No.",
  "ya5.2.3:5.1_0": "Yassa samudayasaccaṁ uppajjati tassa maggasaccaṁ nirujjhatīti? No.",
  "ya5.2.3:6.1_0": "Yassa vā pana maggasaccaṁ nirujjhati tassa samudayasaccaṁ uppajjatīti? No.",
  "ya5.2.3:7.0_0": "5.2.3.1.2. Anulomaokāsa",
  "ya5.2.3:7.1_0": "Yattha dukkhasaccaṁ uppajjati tattha samudayasaccaṁ nirujjhatīti?",
  "ya5.2.3:8.1_0": "Asaññasatte tattha dukkhasaccaṁ uppajjati, no ca tattha samudayasaccaṁ nirujjhati …pe….",
  "ya5.2.3:9.1_0": "(Yatthakaṁ uppādavārepi nirodhavārepi uppādanirodhavārepi sadisaṁ natthi nānākaraṇaṁ.)",
  "ya5.2.3:10.0_0": "5.2.3.1.3. Anulomapuggalokāsa",
  "ya5.2.3:10.1_0": "Yassa yattha dukkhasaccaṁ uppajjati tassa tattha samudayasaccaṁ nirujjhatīti? No.",
  "ya5.2.3:11.1_0": "(Yassakampi yassayatthakampi sadisaṁ.)",
  "ya5.2.3:12.0_0": "5.2.3.1.4. Paccanīkapuggala",
  "ya5.2.3:12.1_0": "Yassa dukkhasaccaṁ nuppajjati tassa samudayasaccaṁ na nirujjhatīti?",
  "ya5.2.3:13.1_0": "Taṇhāya bhaṅgakkhaṇe tesaṁ dukkhasaccaṁ nuppajjati,",
  "ya5.2.3:13.1_1": "no ca tesaṁ samudayasaccaṁ na nirujjhati.",
  "ya5.2.3:13.1_2": "Sabbesaṁ cavantānaṁ pavatte taṇhāvippayuttacittassa bhaṅgakkhaṇe arūpe maggassa ca phalassa ca uppādakkhaṇe",
  "ya5.2.3:13.1_3": "tesaṁ dukkhasaccañca nuppajjati samudayasaccañca na nirujjhati.",
  "ya5.2.3:14.1_0": "Yassa vā pana samudayasaccaṁ na nirujjhati tassa dukkhasaccaṁ nuppajjatīti?",
  "ya5.2.3:15.1_0": "Sabbesaṁ upapajjantānaṁ pavatte cittassa uppādakkhaṇe tesaṁ samudayasaccaṁ na nirujjhati,",
  "ya5.2.3:15.1_1": "no ca tesaṁ dukkhasaccaṁ nuppajjati.",
  "ya5.2.3:15.1_2": "Sabbesaṁ cavantānaṁ pavatte taṇhāvippayuttacittassa bhaṅgakkhaṇe arūpe maggassa ca phalassa ca uppādakkhaṇe",
  "ya5.2.3:15.1_3": "tesaṁ samudayasaccañca na nirujjhati dukkhasaccañca nuppajjati.",
  "ya5.2.3:16.1_0": "Yassa dukkhasaccaṁ nuppajjati tassa maggasaccaṁ na nirujjhatīti?",
  "ya5.2.3:17.1_0": "Maggassa bhaṅgakkhaṇe tesaṁ dukkhasaccaṁ nuppajjati,",
  "ya5.2.3:17.1_1": "no ca tesaṁ maggasaccaṁ na nirujjhati.",
  "ya5.2.3:17.1_2": "Sabbesaṁ cavantānaṁ pavatte maggavippayuttacittassa bhaṅgakkhaṇe arūpe maggassa ca phalassa ca uppādakkhaṇe",
  "ya5.2.3:17.1_3": "tesaṁ dukkhasaccañca nuppajjati maggasaccañca na nirujjhati.",
  "ya5.2.3:18.1_0": "Yassa vā pana maggasaccaṁ na nirujjhati tassa dukkhasaccaṁ nuppajjatīti?",
  "ya5.2.3:19.1_0": "Sabbesaṁ upapajjantānaṁ pavatte cittassa uppādakkhaṇe tesaṁ maggasaccaṁ na nirujjhati,",
  "ya5.2.3:19.1_1": "no ca tesaṁ dukkhasaccaṁ nuppajjati.",
  "ya5.2.3:19.1_2": "Sabbesaṁ cavantānaṁ pavatte maggavippayuttacittassa bhaṅgakkhaṇe arūpe maggassa ca phalassa ca uppādakkhaṇe",
  "ya5.2.3:19.1_3": "tesaṁ maggasaccañca na nirujjhati dukkhasaccañca nuppajjati.",
  "ya5.2.3:20.1_0": "Yassa samudayasaccaṁ nuppajjati tassa maggasaccaṁ na nirujjhatīti?",
  "ya5.2.3:21.1_0": "Maggassa bhaṅgakkhaṇe tesaṁ samudayasaccaṁ nuppajjati,",
  "ya5.2.3:21.1_1": "no ca tesaṁ maggasaccaṁ na nirujjhati.",
  "ya5.2.3:21.1_2": "Taṇhāvippayuttacittassa uppādakkhaṇe maggavippayuttacittassa bhaṅgakkhaṇe nirodhasamāpannānaṁ asaññasattānaṁ",
  "ya5.2.3:21.1_3": "tesaṁ samudayasaccañca nuppajjati maggasaccañca na nirujjhati.",
  "ya5.2.3:22.1_0": "Yassa vā pana maggasaccaṁ na nirujjhati tassa samudayasaccaṁ nuppajjatīti?",
  "ya5.2.3:23.1_0": "Taṇhāya uppādakkhaṇe tesaṁ maggasaccaṁ na nirujjhati,",
  "ya5.2.3:23.1_1": "no ca tesaṁ samudayasaccaṁ nuppajjati.",
  "ya5.2.3:23.1_2": "Maggavippayuttacittassa bhaṅgakkhaṇe taṇhāvippayuttacittassa uppādakkhaṇe nirodhasamāpannānaṁ asaññasattānaṁ",
  "ya5.2.3:23.1_3": "tesaṁ maggasaccañca na nirujjhati samudayasaccañca nuppajjati.",
  "ya5.2.3:24.0_0": "5.2.3.1.5. Paccanīkaokāsa",
  "ya5.2.3:24.1_0": "Yattha dukkhasaccaṁ nuppajjati …pe….",
  "ya5.2.3:25.0_0": "5.2.3.1.6. Paccanīkapuggalokāsa",
  "ya5.2.3:25.1_0": "Yassa yattha dukkhasaccaṁ nuppajjati …pe….",
  "ya5.2.3:26.1_0": "(Yassakampi yassayatthakampi sadisaṁ, yassayatthakepi nirodhasamāpannānanti na kātabbaṁ.)",
  "ya5.2.3:27.0.1_0": "5.2.3.2. Atītavāra",
  "ya5.2.3:27.0.2_0": "5.2.3.2.1. Anulomapuggala",
  "ya5.2.3:27.1_0": "Yassa dukkhasaccaṁ uppajjittha tassa samudayasaccaṁ nirujjhitthāti? Āmantā.",
  "ya5.2.3:28.1_0": "Yassa vā pana …pe… ? Āmantā.",
  "ya5.2.3:29.1_0": "(Atītā pucchā yathā uppādavāre vibhattā evaṁ uppādanirodhavārepi anulomampi paccanīkampi vibhajitabbaṁ.)",
  "ya5.2.3:30.0.1_0": "5.2.3.3. Anāgatavāra",
  "ya5.2.3:30.0.2_0": "5.2.3.3.1. Anulomapuggala",
  "ya5.2.3:30.1_0": "Yassa dukkhasaccaṁ uppajjissati tassa samudayasaccaṁ nirujjhissatīti?",
  "ya5.2.3:31.1_0": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjissati,",
  "ya5.2.3:31.1_1": "no ca tesaṁ samudayasaccaṁ nirujjhissati.",
  "ya5.2.3:31.1_2": "Itaresaṁ tesaṁ dukkhasaccañca uppajjissati samudayasaccañca nirujjhissati.",
  "ya5.2.3:32.1_0": "Yassa vā pana …pe… ? Āmantā.",
  "ya5.2.3:33.1_0": "Yassa dukkhasaccaṁ uppajjissati tassa maggasaccaṁ nirujjhissatīti?",
  "ya5.2.3:34.1_0": "Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjissati,",
  "ya5.2.3:34.1_1": "no ca tesaṁ maggasaccaṁ nirujjhissati.",
  "ya5.2.3:34.1_2": "Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti",
  "ya5.2.3:34.1_3": "tesaṁ dukkhasaccañca uppajjissati maggasaccañca nirujjhissati.",
  "ya5.2.3:35.1_0": "Yassa vā pana …pe… ? Āmantā.",
  "ya5.2.3:36.1_0": "Yassa samudayasaccaṁ uppajjissati tassa maggasaccaṁ nirujjhissatīti?",
  "ya5.2.3:37.1_0": "Ye puthujjanā maggaṁ na paṭilabhissanti tesaṁ samudayasaccaṁ uppajjissati,",
  "ya5.2.3:37.1_1": "no ca tesaṁ maggasaccaṁ nirujjhissati.",
  "ya5.2.3:37.1_2": "Ye maggaṁ paṭilabhissanti tesaṁ samudayasaccañca uppajjissati maggasaccañca nirujjhissati.",
  "ya5.2.3:38.1_0": "Yassa vā pana maggasaccaṁ nirujjhissati tassa samudayasaccaṁ uppajjissatīti?",
  "ya5.2.3:39.1_0": "Aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ maggasaccaṁ nirujjhissati,",
  "ya5.2.3:39.1_1": "no ca tesaṁ samudayasaccaṁ uppajjissati.",
  "ya5.2.3:39.1_2": "Ye maggaṁ paṭilabhissanti tesaṁ maggasaccañca nirujjhissati samudayasaccañca uppajjissati.",
  "ya5.2.3:40.0_0": "5.2.3.3.2. Anulomaokāsa",
  "ya5.2.3:40.1_0": "Yattha dukkhasaccaṁ uppajjissati …pe….",
  "ya5.2.3:41.0_0": "5.2.3.3.3. Anulomapuggalokāsa",
  "ya5.2.3:41.1_0": "Yassa yattha dukkhasaccaṁ uppajjissati tassa tattha samudayasaccaṁ nirujjhissatīti?",
  "ya5.2.3:42.1_0": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha …pe…",
  "ya5.2.3:42.1_1": "itaresaṁ catuvokārānaṁ pañcavokārānaṁ tesaṁ tattha …pe….",
  "ya5.2.3:42.1_2": "(Yassakampi yassayatthakampi sadisaṁ.)",
  "ya5.2.3:43.0_0": "5.2.3.3.4. Paccanīkapuggala",
  "ya5.2.3:43.1_0": "Yassa dukkhasaccaṁ nuppajjissati tassa samudayasaccaṁ na nirujjhissatīti? Āmantā.",
  "ya5.2.3:44.1_0": "Yassa vā pana samudayasaccaṁ na nirujjhissati tassa dukkhasaccaṁ nuppajjissatīti?",
  "ya5.2.3:45.1_0": "Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ samudayasaccaṁ na nirujjhissati,",
  "ya5.2.3:45.1_1": "no ca tesaṁ dukkhasaccaṁ nuppajjissati.",
  "ya5.2.3:45.1_2": "Pacchimacittasamaṅgīnaṁ tesaṁ samudayasaccañca na nirujjhissati dukkhasaccañca nuppajjissati.",
  "ya5.2.3:46.1_0": "Yassa dukkhasaccaṁ nuppajjissati tassa maggasaccaṁ na nirujjhissatīti? Āmantā.",
  "ya5.2.3:47.1_0": "Yassa vā pana maggasaccaṁ na nirujjhissati tassa dukkhasaccaṁ nuppajjissatīti?",
  "ya5.2.3:48.1_0": "Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ maggasaccaṁ na nirujjhissati,",
  "ya5.2.3:48.1_1": "no ca tesaṁ dukkhasaccaṁ nuppajjissati.",
  "ya5.2.3:48.1_2": "Pacchimacittasamaṅgīnaṁ tesaṁ maggasaccañca na nirujjhissati dukkhasaccañca nuppajjissati.",
  "ya5.2.3:49.1_0": "Yassa samudayasaccaṁ nuppajjissati tassa maggasaccaṁ na nirujjhissatīti?",
  "ya5.2.3:50.1_0": "Aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati,",
  "ya5.2.3:50.1_1": "no ca tesaṁ maggasaccaṁ na nirujjhissati.",
  "ya5.2.3:50.1_2": "Aggamaggassa bhaṅgakkhaṇe arahantānaṁ tesaṁ samudayasaccañca nuppajjissati maggasaccañca na nirujjhissati.",
  "ya5.2.3:51.1_0": "Yassa vā pana maggasaccaṁ na nirujjhissati tassa samudayasaccaṁ nuppajjissatīti?",
  "ya5.2.3:52.1_0": "Ye puthujjanā maggaṁ na paṭilabhissanti tesaṁ maggasaccaṁ na nirujjhissati,",
  "ya5.2.3:52.1_1": "no ca tesaṁ samudayasaccaṁ nuppajjissati.",
  "ya5.2.3:52.1_2": "Aggamaggassa bhaṅgakkhaṇe arahantānaṁ tesaṁ maggasaccañca na nirujjhissati samudayasaccañca nuppajjissati.",
  "ya5.2.3:53.0_0": "5.2.3.3.5. Paccanīkaokāsa",
  "ya5.2.3:53.1_0": "Yattha dukkhasaccaṁ nuppajjissati …pe….",
  "ya5.2.3:54.0_0": "5.2.3.3.6. Paccanīkapuggalokāsa",
  "ya5.2.3:54.1_0": "Yassa yattha dukkhasaccaṁ nuppajjissati …pe….",
  "ya5.2.3:55.1_0": "(Yassakampi yassayatthakampi sadisaṁ,",
  "ya5.2.3:55.1_1": "samudayasaccaṁ maggasaccaṁ nānākaraṇaṁ,",
  "ya5.2.3:55.1_2": "aggamaggassa bhaṅgakkhaṇe,",
  "ya5.2.3:55.1_3": "arahantānaṁ asaññasattānaṁ tesaṁ tattha maggasaccañca na nirujjhissati samudayasaccañca nuppajjissati.)",
  "ya5.2.3:56.0.1_0": "5.2.3.4. Paccuppannātītavāra",
  "ya5.2.3:56.0.2_0": "5.2.3.4.1. Anulomapuggala",
  "ya5.2.3:56.1_0": "Yassa dukkhasaccaṁ uppajjati tassa samudayasaccaṁ nirujjhitthāti? Āmantā.",
  "ya5.2.3:57.1_0": "Yassa vā pana …pe….",
  "ya5.2.3:58.1_0": "(Paccuppannaatītā pucchā uppādavārepi uppādanirodhavārepi yassakampi yatthakampi yassayatthakampi anulomampi paccanīkampi sadisaṁ,",
  "ya5.2.3:58.1_1": "asammohantena vibhajitabbā.)",
  "ya5.2.3:59.0.1_0": "5.2.3.5. Paccuppannānāgatavāra",
  "ya5.2.3:59.0.2_0": "5.2.3.5.1. Anulomapuggala",
  "ya5.2.3:59.1_0": "Yassa dukkhasaccaṁ uppajjati tassa samudayasaccaṁ nirujjhissatīti?",
  "ya5.2.3:60.1_0": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti",
  "ya5.2.3:60.1_1": "tassa cittassa uppādakkhaṇe tesaṁ dukkhasaccaṁ uppajjati,",
  "ya5.2.3:60.1_2": "no ca tesaṁ samudayasaccaṁ nirujjhissati.",
  "ya5.2.3:60.1_3": "Itaresaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati samudayasaccañca nirujjhissati.",
  "ya5.2.3:61.1_0": "Yassa vā pana samudayasaccaṁ nirujjhissati tassa dukkhasaccaṁ uppajjatīti?",
  "ya5.2.3:62.1_0": "Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ nirujjhissati,",
  "ya5.2.3:62.1_1": "no ca tesaṁ dukkhasaccaṁ uppajjati.",
  "ya5.2.3:62.1_2": "Sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca nirujjhissati dukkhasaccañca uppajjati.",
  "ya5.2.3:63.1_0": "Yassa dukkhasaccaṁ uppajjati tassa maggasaccaṁ nirujjhissatīti?",
  "ya5.2.3:64.1_0": "Arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte",
  "ya5.2.3:64.1_1": "cittassa uppādakkhaṇe tesaṁ dukkhasaccaṁ uppajjati,",
  "ya5.2.3:64.1_2": "no ca tesaṁ maggasaccaṁ nirujjhissati.",
  "ya5.2.3:64.1_3": "Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe",
  "ya5.2.3:64.1_4": "ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccañca",
  "ya5.2.3:64.1_5": "uppajjati maggasaccañca nirujjhissati.",
  "ya5.2.3:65.1_0": "Yassa vā pana maggasaccaṁ nirujjhissati tassa dukkhasaccaṁ uppajjatīti?",
  "ya5.2.3:66.1_0": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti",
  "ya5.2.3:66.1_1": "tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ",
  "ya5.2.3:66.1_2": "nirujjhissati,",
  "ya5.2.3:66.1_3": "no ca tesaṁ dukkhasaccaṁ uppajjati.",
  "ya5.2.3:66.1_4": "Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe",
  "ya5.2.3:66.1_5": "ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccañca",
  "ya5.2.3:66.1_6": "nirujjhissati dukkhasaccañca uppajjati.",
  "ya5.2.3:67.1_0": "Yassa samudayasaccaṁ uppajjati tassa maggasaccaṁ nirujjhissatīti?",
  "ya5.2.3:68.1_0": "Ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ samudayasaccaṁ uppajjati,",
  "ya5.2.3:68.1_1": "no ca tesaṁ maggasaccaṁ nirujjhissati.",
  "ya5.2.3:68.1_2": "Ye maggaṁ paṭilabhissanti tesaṁ taṇhāya uppādakkhaṇe tesaṁ samudayasaccañca uppajjati maggasaccañca nirujjhissati.",
  "ya5.2.3:69.1_0": "Yassa vā pana maggasaccaṁ nirujjhissati tassa samudayasaccaṁ uppajjatīti?",
  "ya5.2.3:70.1_0": "Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti",
  "ya5.2.3:70.1_1": "tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ maggasaccaṁ",
  "ya5.2.3:70.1_2": "nirujjhissati,",
  "ya5.2.3:70.1_3": "no ca tesaṁ samudayasaccaṁ uppajjati.",
  "ya5.2.3:70.1_4": "Ye maggaṁ paṭilabhissanti tesaṁ taṇhāya uppādakkhaṇe tesaṁ maggasaccañca nirujjhissati samudayasaccañca uppajjati.",
  "ya5.2.3:71.0_0": "5.2.3.5.2. Anulomaokāsa",
  "ya5.2.3:71.1_0": "Yattha dukkhasaccaṁ uppajjati …pe….",
  "ya5.2.3:72.0_0": "5.2.3.5.3. Anulomapuggalokāsa",
  "ya5.2.3:72.1_0": "Yassa yattha dukkhasaccaṁ uppajjati tassa tattha samudayasaccaṁ nirujjhissatīti?",
  "ya5.2.3:73.1_0": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti",
  "ya5.2.3:73.1_1": "tassa cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ …pe…",
  "ya5.2.3:73.1_2": "itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccaṁ …pe….",
  "ya5.2.3:74.1_0": "Yassa vā pana yattha samudayasaccaṁ nirujjhissati tassa tattha dukkhasaccaṁ uppajjatīti?",
  "ya5.2.3:75.1_0": "Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ nirujjhissati,",
  "ya5.2.3:75.1_1": "no ca tesaṁ tattha dukkhasaccaṁ uppajjati.",
  "ya5.2.3:75.1_2": "Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca nirujjhissati dukkhasaccañca uppajjati.",
  "ya5.2.3:76.1_0": "Yassa yattha dukkhasaccaṁ uppajjati tassa tattha maggasaccaṁ nirujjhissatīti?",
  "ya5.2.3:77.1_0": "Arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ",
  "ya5.2.3:77.1_1": "pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati,",
  "ya5.2.3:77.1_2": "no ca tesaṁ tattha maggasaccaṁ nirujjhissati.",
  "ya5.2.3:77.1_3": "Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe",
  "ya5.2.3:77.1_4": "ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca",
  "ya5.2.3:77.1_5": "uppajjati maggasaccañca nirujjhissati.",
  "ya5.2.3:78.1_0": "Yassa vā pana yattha maggasaccaṁ nirujjhissati tassa tattha dukkhasaccaṁ uppajjatīti?",
  "ya5.2.3:79.1_0": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti",
  "ya5.2.3:79.1_1": "tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha",
  "ya5.2.3:79.1_2": "maggasaccaṁ nirujjhissati,",
  "ya5.2.3:79.1_3": "no ca tesaṁ tattha dukkhasaccaṁ uppajjati.",
  "ya5.2.3:79.1_4": "Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe",
  "ya5.2.3:79.1_5": "ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha maggasaccañca",
  "ya5.2.3:79.1_6": "nirujjhissati dukkhasaccañca uppajjati.",
  "ya5.2.3:80.1_0": "Yassa yattha samudayasaccaṁ uppajjati tassa tattha maggasaccaṁ nirujjhissatīti?",
  "ya5.2.3:81.1_0": "Āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha samudayasaccaṁ uppajjati,",
  "ya5.2.3:81.1_1": "no ca tesaṁ tattha maggasaccaṁ nirujjhissati.",
  "ya5.2.3:81.1_2": "Ye maggaṁ paṭilabhissanti tesaṁ taṇhāya uppādakkhaṇe tesaṁ tattha samudayasaccañca uppajjati maggasaccañca nirujjhissati.",
  "ya5.2.3:82.1_0": "Yassa vā pana yattha maggasaccaṁ nirujjhissati tassa tattha samudayasaccaṁ uppajjatīti?",
  "ya5.2.3:83.1_0": "Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti",
  "ya5.2.3:83.1_1": "tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ nirujjhissati,",
  "ya5.2.3:83.1_2": "no ca tesaṁ tattha samudayasaccaṁ uppajjati.",
  "ya5.2.3:83.1_3": "Ye maggaṁ paṭilabhissanti tesaṁ taṇhāya uppādakkhaṇe tesaṁ tattha maggasaccañca nirujjhissati samudayasaccañca uppajjati.",
  "ya5.2.3:84.0_0": "5.2.3.5.4. Paccanīkapuggala",
  "ya5.2.3:84.1_0": "Yassa dukkhasaccaṁ nuppajjati tassa samudayasaccaṁ na nirujjhissatīti?",
  "ya5.2.3:85.1_0": "Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati,",
  "ya5.2.3:85.1_1": "no ca tesaṁ samudayasaccaṁ na nirujjhissati.",
  "ya5.2.3:85.1_2": "Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti",
  "ya5.2.3:85.1_3": "tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati",
  "ya5.2.3:85.1_4": "samudayasaccañca na nirujjhissati.",
  "ya5.2.3:86.1_0": "Yassa vā pana samudayasaccaṁ na nirujjhissati tassa dukkhasaccaṁ nuppajjatīti?",
  "ya5.2.3:87.1_0": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti",
  "ya5.2.3:87.1_1": "tassa cittassa uppādakkhaṇe tesaṁ samudayasaccaṁ na nirujjhissati,",
  "ya5.2.3:87.1_2": "no ca tesaṁ dukkhasaccaṁ nuppajjati.",
  "ya5.2.3:87.1_3": "Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti",
  "ya5.2.3:87.1_4": "tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ samudayasaccañca na",
  "ya5.2.3:87.1_5": "nirujjhissati dukkhasaccañca nuppajjati.",
  "ya5.2.3:88.1_0": "Yassa dukkhasaccaṁ nuppajjati tassa maggasaccaṁ na nirujjhissatīti?",
  "ya5.2.3:89.1_0": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti",
  "ya5.2.3:89.1_1": "tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ",
  "ya5.2.3:89.1_2": "nuppajjati,",
  "ya5.2.3:89.1_3": "no ca tesaṁ maggasaccaṁ na nirujjhissati.",
  "ya5.2.3:89.1_4": "Aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti",
  "ya5.2.3:89.1_5": "tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe tesaṁ dukkhasaccañca nuppajjati",
  "ya5.2.3:89.1_6": "maggasaccañca na nirujjhissati.",
  "ya5.2.3:90.1_0": "Yassa vā pana maggasaccaṁ na nirujjhissati tassa dukkhasaccaṁ nuppajjatīti?",
  "ya5.2.3:91.1_0": "Arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte",
  "ya5.2.3:91.1_1": "cittassa uppādakkhaṇe tesaṁ maggasaccaṁ na nirujjhissati,",
  "ya5.2.3:91.1_2": "no ca tesaṁ dukkhasaccaṁ nuppajjati.",
  "ya5.2.3:91.1_3": "Aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti",
  "ya5.2.3:91.1_4": "tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe tesaṁ maggasaccañca na",
  "ya5.2.3:91.1_5": "nirujjhissati dukkhasaccañca nuppajjati.",
  "ya5.2.3:92.1_0": "Yassa samudayasaccaṁ nuppajjati tassa maggasaccaṁ na nirujjhissatīti?",
  "ya5.2.3:93.1_0": "Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti",
  "ya5.2.3:93.1_1": "tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ samudayasaccaṁ",
  "ya5.2.3:93.1_2": "nuppajjati,",
  "ya5.2.3:93.1_3": "no ca tesaṁ maggasaccaṁ na nirujjhissati.",
  "ya5.2.3:93.1_4": "Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe",
  "ya5.2.3:93.1_5": "taṇhāvippayuttacitte vattamāne tesaṁ samudayasaccañca nuppajjati maggasaccañca na nirujjhissati.",
  "ya5.2.3:94.1_0": "Yassa vā pana maggasaccaṁ na nirujjhissati tassa samudayasaccaṁ nuppajjatīti?",
  "ya5.2.3:95.1_0": "Ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ maggasaccaṁ na nirujjhissati,",
  "ya5.2.3:95.1_1": "no ca tesaṁ samudayasaccaṁ nuppajjati.",
  "ya5.2.3:95.1_2": "Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe",
  "ya5.2.3:95.1_3": "taṇhāvippayuttacitte vattamāne tesaṁ maggasaccañca na nirujjhissati samudayasaccañca nuppajjati.",
  "ya5.2.3:96.0_0": "5.2.3.5.5. Paccanīkaokāsa",
  "ya5.2.3:96.1_0": "Yattha dukkhasaccaṁ nuppajjati …pe….",
  "ya5.2.3:97.0_0": "5.2.3.5.6. Paccanīkapuggalokāsa",
  "ya5.2.3:97.1_0": "Yassa yattha dukkhasaccaṁ nuppajjati tassa tattha samudayasaccaṁ na nirujjhissatīti?",
  "ya5.2.3:98.1_0": "Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati,",
  "ya5.2.3:98.1_1": "no ca tesaṁ tattha samudayasaccaṁ na nirujjhissati.",
  "ya5.2.3:98.1_2": "Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti",
  "ya5.2.3:98.1_3": "tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ",
  "ya5.2.3:98.1_4": "tattha dukkhasaccañca nuppajjati samudayasaccañca na nirujjhissati.",
  "ya5.2.3:99.1_0": "Yassa vā pana yattha samudayasaccaṁ na nirujjhissati tassa tattha dukkhasaccaṁ nuppajjatīti?",
  "ya5.2.3:100.1_0": "Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti",
  "ya5.2.3:100.1_1": "tassa cittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ na nirujjhissati,",
  "ya5.2.3:100.1_2": "no ca tesaṁ tattha dukkhasaccaṁ nuppajjati.",
  "ya5.2.3:100.1_3": "Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti",
  "ya5.2.3:100.1_4": "tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ",
  "ya5.2.3:100.1_5": "tattha samudayasaccañca na nirujjhissati dukkhasaccañca nuppajjati.",
  "ya5.2.3:101.1_0": "Yassa yattha dukkhasaccaṁ nuppajjati tassa tattha maggasaccaṁ na nirujjhissatīti?",
  "ya5.2.3:102.1_0": "Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti",
  "ya5.2.3:102.1_1": "tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha",
  "ya5.2.3:102.1_2": "dukkhasaccaṁ nuppajjati,",
  "ya5.2.3:102.1_3": "no ca tesaṁ tattha maggasaccaṁ na nirujjhissati.",
  "ya5.2.3:102.1_4": "Aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti",
  "ya5.2.3:102.1_5": "tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe asaññasattā cavantānaṁ",
  "ya5.2.3:102.1_6": "tesaṁ tattha dukkhasaccañca nuppajjati maggasaccañca na nirujjhissati.",
  "ya5.2.3:103.1_0": "Yassa vā pana yattha maggasaccaṁ na nirujjhissati tassa tattha dukkhasaccaṁ nuppajjatīti?",
  "ya5.2.3:104.1_0": "Arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ",
  "ya5.2.3:104.1_1": "pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccaṁ na nirujjhissati,",
  "ya5.2.3:104.1_2": "no ca tesaṁ tattha dukkhasaccaṁ nuppajjati.",
  "ya5.2.3:104.1_3": "Aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti",
  "ya5.2.3:104.1_4": "tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe asaññasattā cavantānaṁ",
  "ya5.2.3:104.1_5": "tesaṁ tattha maggasaccañca na nirujjhissati dukkhasaccañca nuppajjati.",
  "ya5.2.3:105.1_0": "Yassa yattha samudayasaccaṁ nuppajjati tassa tattha maggasaccaṁ na nirujjhissatīti?",
  "ya5.2.3:106.1_0": "Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti",
  "ya5.2.3:106.1_1": "tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati,",
  "ya5.2.3:106.1_2": "no ca tesaṁ tattha maggasaccaṁ na nirujjhissati.",
  "ya5.2.3:106.1_3": "Aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya",
  "ya5.2.3:106.1_4": "bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca",
  "ya5.2.3:106.1_5": "na nirujjhissati.",
  "ya5.2.3:107.1_0": "Yassa vā pana yattha maggasaccaṁ na nirujjhissati tassa tattha samudayasaccaṁ nuppajjatīti?",
  "ya5.2.3:108.1_0": "Āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha maggasaccaṁ na nirujjhissati,",
  "ya5.2.3:108.1_1": "no ca tesaṁ tattha samudayasaccaṁ nuppajjati.",
  "ya5.2.3:108.1_2": "Aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya",
  "ya5.2.3:108.1_3": "bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca na nirujjhissati",
  "ya5.2.3:108.1_4": "samudayasaccañca nuppajjati.",
  "ya5.2.3:109.0.1_0": "5.2.3.6. Atītānāgatavāra",
  "ya5.2.3:109.0.2_0": "5.2.3.6.1. Anulomapuggala",
  "ya5.2.3:109.1_0": "Yassa dukkhasaccaṁ uppajjittha tassa samudayasaccaṁ nirujjhissatīti?",
  "ya5.2.3:110.1_0": "(Yathā nirodhavāre atītānāgatā pucchā anulomampi paccanīkampi vibhattā evaṁ uppādanirodhavārepi asammohantena vibhajitabbaṁ.)",
  "ya5.2.3:111.1_0": "Uppādanirodhavāro.",
  "ya5.2.3:112.1_0": "Pavattivāro niṭṭhito."
}