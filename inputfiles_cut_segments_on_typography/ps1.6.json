{
  "ps1.6:0.1_0": "Paṭisambhidāmagga",
  "ps1.6:0.2_0": "1 Mahāvagga",
  "ps1.6:0.3_0": "1.6. Gatikathā",
  "ps1.6:1.1_0": "Gatisampattiyā ñāṇasampayutte katinaṁ hetūnaṁ paccayā upapatti hoti?",
  "ps1.6:1.2_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katinaṁ hetūnaṁ paccayā upapatti hoti?",
  "ps1.6:1.3_0": "Rūpāvacarānaṁ devānaṁ katinaṁ hetūnaṁ paccayā upapatti hoti?",
  "ps1.6:1.4_0": "Arūpāvacarānaṁ devānaṁ katinaṁ hetūnaṁ paccayā upapatti hoti?",
  "ps1.6:2.1_0": "Gatisampattiyā ñāṇasampayutte aṭṭhannaṁ hetūnaṁ paccayā upapatti hoti.",
  "ps1.6:2.2_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte aṭṭhannaṁ hetūnaṁ paccayā upapatti hoti.",
  "ps1.6:2.3_0": "Rūpāvacarānaṁ devānaṁ aṭṭhannaṁ hetūnaṁ paccayā upapatti hoti.",
  "ps1.6:2.4_0": "Arūpāvacarānaṁ devānaṁ aṭṭhannaṁ hetūnaṁ paccayā upapatti hoti.",
  "ps1.6:3.1_0": "Gatisampattiyā ñāṇasampayutte katamesaṁ aṭṭhannaṁ hetūnaṁ paccayā upapatti hoti?",
  "ps1.6:3.2_0": "Kusalakammassa javanakkhaṇe tayo hetū kusalā;",
  "ps1.6:3.3_0": "tasmiṁ khaṇe jātacetanāya sahajātapaccayā honti.",
  "ps1.6:3.4_0": "Tena vuccati—",
  "ps1.6:3.5_0": "kusalamūlapaccayāpi saṅkhārā.",
  "ps1.6:3.6_0": "Nikantikkhaṇe dve hetū akusalā;",
  "ps1.6:3.7_0": "tasmiṁ khaṇe jātacetanāya sahajātapaccayā honti.",
  "ps1.6:3.8_0": "Tena vuccati—",
  "ps1.6:3.9_0": "akusalamūlapaccayāpi saṅkhārā.",
  "ps1.6:3.10_0": "Paṭisandhikkhaṇe tayo hetū abyākatā;",
  "ps1.6:3.11_0": "tasmiṁ khaṇe jātacetanāya sahajātapaccayā honti.",
  "ps1.6:3.12_0": "Tena vuccati—",
  "ps1.6:3.13_0": "“nāmarūpapaccayāpi viññāṇaṁ, viññāṇapaccayāpi nāmarūpaṁ”.",
  "ps1.6:4.1_0": "Paṭisandhikkhaṇe pañcakkhandhā sahajātapaccayā honti,",
  "ps1.6:4.1_1": "aññamaññapaccayā honti,",
  "ps1.6:4.1_2": "nissayapaccayā honti,",
  "ps1.6:4.1_3": "vippayuttapaccayā honti.",
  "ps1.6:4.2_0": "Paṭisandhikkhaṇe cattāro mahābhūtā sahajātapaccayā honti,",
  "ps1.6:4.2_1": "aññamaññapaccayā honti,",
  "ps1.6:4.2_2": "nissayapaccayā honti.",
  "ps1.6:4.3_0": "Paṭisandhikkhaṇe tayo jīvitasaṅkhārā sahajātapaccayā honti,",
  "ps1.6:4.3_1": "aññamaññapaccayā honti,",
  "ps1.6:4.3_2": "nissayapaccayā honti,",
  "ps1.6:4.3_3": "vippayuttapaccayā honti.",
  "ps1.6:4.4_0": "Paṭisandhikkhaṇe nāmañca rūpañca sahajātapaccayā honti,",
  "ps1.6:4.4_1": "aññamaññapaccayā honti,",
  "ps1.6:4.4_2": "nissayapaccayā honti,",
  "ps1.6:4.4_3": "vippayuttapaccayā honti.",
  "ps1.6:4.5_0": "Paṭisandhikkhaṇe ime cuddasa dhammā sahajātapaccayā honti,",
  "ps1.6:4.5_1": "aññamaññapaccayā honti,",
  "ps1.6:4.5_2": "nissayapaccayā honti,",
  "ps1.6:4.5_3": "vippayuttapaccayā honti.",
  "ps1.6:4.6_0": "Paṭisandhikkhaṇe cattāro khandhā arūpino sahajātapaccayā honti,",
  "ps1.6:4.6_1": "aññamaññapaccayā honti,",
  "ps1.6:4.6_2": "nissayapaccayā honti,",
  "ps1.6:4.6_3": "sampayuttapaccayā honti.",
  "ps1.6:4.7_0": "Paṭisandhikkhaṇe pañcindriyāni sahajātapaccayā honti,",
  "ps1.6:4.7_1": "aññamaññapaccayā honti,",
  "ps1.6:4.7_2": "nissayapaccayā honti,",
  "ps1.6:4.7_3": "sampayuttapaccayā honti.",
  "ps1.6:4.8_0": "Paṭisandhikkhaṇe tayo hetū sahajātapaccayā honti,",
  "ps1.6:4.8_1": "aññamaññapaccayā honti,",
  "ps1.6:4.8_2": "nissayapaccayā honti,",
  "ps1.6:4.8_3": "sampayuttapaccayā honti.",
  "ps1.6:4.9_0": "Paṭisandhikkhaṇe nāmañca viññāṇañca sahajātapaccayā honti,",
  "ps1.6:4.9_1": "aññamaññapaccayā honti,",
  "ps1.6:4.9_2": "nissayapaccayā honti,",
  "ps1.6:4.9_3": "sampayuttapaccayā honti.",
  "ps1.6:4.10_0": "Paṭisandhikkhaṇe ime cuddasa dhammā sahajātapaccayā honti,",
  "ps1.6:4.10_1": "aññamaññapaccayā honti,",
  "ps1.6:4.10_2": "nissayapaccayā honti,",
  "ps1.6:4.10_3": "sampayuttapaccayā honti.",
  "ps1.6:4.11_0": "Paṭisandhikkhaṇe ime aṭṭhavīsati dhammā sahajātapaccayā honti,",
  "ps1.6:4.11_1": "aññamaññapaccayā honti,",
  "ps1.6:4.11_2": "nissayapaccayā honti,",
  "ps1.6:4.11_3": "vippayuttapaccayā honti.",
  "ps1.6:4.12_0": "Gatisampattiyā ñāṇasampayutte imesaṁ aṭṭhannaṁ hetūnaṁ paccayā upapatti hoti.",
  "ps1.6:5.1_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte katamesaṁ aṭṭhannaṁ hetūnaṁ paccayā upapatti hoti?",
  "ps1.6:5.2_0": "Kusalakammassa javanakkhaṇe tayo hetū kusalā;",
  "ps1.6:5.3_0": "tasmiṁ khaṇe jātacetanāya sahajātapaccayā honti.",
  "ps1.6:5.4_0": "Tena vuccati—",
  "ps1.6:5.5_0": "“kusalamūlapaccayāpi saṅkhārā”.",
  "ps1.6:5.6_0": "Nikantikkhaṇe dve hetū akusalā;",
  "ps1.6:5.7_0": "tasmiṁ khaṇe jātacetanāya sahajātapaccayā honti.",
  "ps1.6:5.8_0": "Tena vuccati—",
  "ps1.6:5.9_0": "“akusalamūlapaccayāpi saṅkhārā”.",
  "ps1.6:5.10_0": "Paṭisandhikkhaṇe tayo hetū abyākatā;",
  "ps1.6:5.11_0": "tasmiṁ khaṇe jātacetanāya sahajātapaccayā honti.",
  "ps1.6:5.12_0": "Tena vuccati—",
  "ps1.6:5.13_0": "“nāmarūpapaccayāpi viññāṇaṁ, viññāṇapaccayāpi nāmarūpaṁ”.",
  "ps1.6:6.1_0": "Paṭisandhikkhaṇe pañcakkhandhā sahajātapaccayā honti,",
  "ps1.6:6.1_1": "aññamaññapaccayā honti,",
  "ps1.6:6.1_2": "nissayapaccayā honti,",
  "ps1.6:6.1_3": "vippayuttapaccayā honti.",
  "ps1.6:6.2_0": "Paṭisandhikkhaṇe cattāro mahābhūtā sahajātapaccayā honti,",
  "ps1.6:6.2_1": "aññamaññapaccayā honti,",
  "ps1.6:6.2_2": "nissayapaccayā honti.",
  "ps1.6:6.3_0": "Paṭisandhikkhaṇe tayo jīvitasaṅkhārā sahajātapaccayā honti,",
  "ps1.6:6.3_1": "aññamaññapaccayā honti,",
  "ps1.6:6.3_2": "nissayapaccayā honti,",
  "ps1.6:6.3_3": "vippayuttapaccayā honti.",
  "ps1.6:6.4_0": "Paṭisandhikkhaṇe nāmañca rūpañca sahajātapaccayā honti,",
  "ps1.6:6.4_1": "aññamaññapaccayā honti,",
  "ps1.6:6.4_2": "nissayapaccayā honti,",
  "ps1.6:6.4_3": "vippayuttapaccayā honti.",
  "ps1.6:6.5_0": "Paṭisandhikkhaṇe ime cuddasa dhammā sahajātapaccayā honti,",
  "ps1.6:6.5_1": "aññamaññapaccayā honti,",
  "ps1.6:6.5_2": "nissayapaccayā honti,",
  "ps1.6:6.5_3": "vippayuttapaccayā honti.",
  "ps1.6:6.6_0": "Paṭisandhikkhaṇe cattāro khandhā arūpino sahajātapaccayā honti,",
  "ps1.6:6.6_1": "aññamaññapaccayā honti,",
  "ps1.6:6.6_2": "nissayapaccayā honti,",
  "ps1.6:6.6_3": "sampayuttapaccayā honti.",
  "ps1.6:6.7_0": "Paṭisandhikkhaṇe pañcindriyāni sahajātapaccayā honti,",
  "ps1.6:6.7_1": "aññamaññapaccayā honti,",
  "ps1.6:6.7_2": "nissayapaccayā honti,",
  "ps1.6:6.7_3": "sampayuttapaccayā honti.",
  "ps1.6:6.8_0": "Paṭisandhikkhaṇe tayo hetū sahajātapaccayā honti,",
  "ps1.6:6.8_1": "aññamaññapaccayā honti,",
  "ps1.6:6.8_2": "nissayapaccayā honti,",
  "ps1.6:6.8_3": "sampayuttapaccayā honti.",
  "ps1.6:6.9_0": "Paṭisandhikkhaṇe nāmañca viññāṇañca sahajātapaccayā honti,",
  "ps1.6:6.9_1": "aññamaññapaccayā honti,",
  "ps1.6:6.9_2": "nissayapaccayā honti,",
  "ps1.6:6.9_3": "sampayuttapaccayā honti.",
  "ps1.6:6.10_0": "Paṭisandhikkhaṇe ime cuddasa dhammā sahajātapaccayā honti,",
  "ps1.6:6.10_1": "aññamaññapaccayā honti,",
  "ps1.6:6.10_2": "nissayapaccayā honti,",
  "ps1.6:6.10_3": "sampayuttapaccayā honti.",
  "ps1.6:6.11_0": "Paṭisandhikkhaṇe ime aṭṭhavīsati dhammā sahajātapaccayā honti,",
  "ps1.6:6.11_1": "aññamaññapaccayā honti,",
  "ps1.6:6.11_2": "nissayapaccayā honti,",
  "ps1.6:6.11_3": "vippayuttapaccayā honti.",
  "ps1.6:6.12_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇasampayutte imesaṁ aṭṭhannaṁ hetūnaṁ paccayā upapatti hoti.",
  "ps1.6:7.1_0": "Rūpāvacarānaṁ devānaṁ katamesaṁ aṭṭhannaṁ hetūnaṁ paccayā upapatti hoti?",
  "ps1.6:7.2_0": "Kusalakammassa javanakkhaṇe tayo hetū kusalā …pe…",
  "ps1.6:7.3_0": "rūpāvacarānaṁ devānaṁ imesaṁ aṭṭhannaṁ hetūnaṁ paccayā upapatti hoti.",
  "ps1.6:8.1_0": "Arūpāvacarānaṁ devānaṁ katamesaṁ aṭṭhannaṁ hetūnaṁ paccayā upapatti hoti?",
  "ps1.6:8.2_0": "Kusalakammassa javanakkhaṇe tayo hetū kusalā;",
  "ps1.6:8.3_0": "tasmiṁ khaṇe jātacetanāya sahajātapaccayā honti.",
  "ps1.6:8.4_0": "Tena vuccati—",
  "ps1.6:8.5_0": "“kusalamūlapaccayāpi saṅkhārā”.",
  "ps1.6:8.6_0": "Nikantikkhaṇe dve hetū akusalā;",
  "ps1.6:8.7_0": "tasmiṁ khaṇe jātacetanāya sahajātapaccayā honti.",
  "ps1.6:8.8_0": "Tena vuccati—",
  "ps1.6:8.9_0": "“akusalamūlapaccayāpi saṅkhārā”.",
  "ps1.6:8.10_0": "Paṭisandhikkhaṇe tayo hetū abyākatā;",
  "ps1.6:8.11_0": "tasmiṁ khaṇe jātacetanāya sahajātapaccayā honti.",
  "ps1.6:8.12_0": "Tena vuccati—",
  "ps1.6:8.13_0": "“nāmapaccayāpi viññāṇaṁ viññāṇapaccayāpi nāmaṁ”.",
  "ps1.6:9.1_0": "Paṭisandhikkhaṇe cattāro khandhā arūpino sahajātapaccayā honti,",
  "ps1.6:9.1_1": "aññamaññapaccayā honti,",
  "ps1.6:9.1_2": "nissayapaccayā honti,",
  "ps1.6:9.1_3": "sampayuttapaccayā honti.",
  "ps1.6:9.2_0": "Paṭisandhikkhaṇe pañcindriyāni sahajātapaccayā honti,",
  "ps1.6:9.2_1": "aññamaññapaccayā honti,",
  "ps1.6:9.2_2": "nissayapaccayā honti,",
  "ps1.6:9.2_3": "sampayuttapaccayā honti.",
  "ps1.6:9.3_0": "Paṭisandhikkhaṇe tayo hetū sahajātapaccayā honti,",
  "ps1.6:9.3_1": "aññamaññapaccayā honti,",
  "ps1.6:9.3_2": "nissayapaccayā honti,",
  "ps1.6:9.3_3": "sampayuttapaccayā honti.",
  "ps1.6:9.4_0": "Paṭisandhikkhaṇe nāmañca viññāṇañca sahajātapaccayā honti,",
  "ps1.6:9.4_1": "aññamaññapaccayā honti,",
  "ps1.6:9.4_2": "nissayapaccayā honti,",
  "ps1.6:9.4_3": "sampayuttapaccayā honti.",
  "ps1.6:9.5_0": "Paṭisandhikkhaṇe ime cuddasa dhammā sahajātapaccayā honti,",
  "ps1.6:9.5_1": "aññamaññapaccayā honti,",
  "ps1.6:9.5_2": "nissayapaccayā honti,",
  "ps1.6:9.5_3": "sampayuttapaccayā honti.",
  "ps1.6:9.6_0": "Arūpāvacarānaṁ devānaṁ imesaṁ aṭṭhannaṁ hetūnaṁ paccayā upapatti hoti.",
  "ps1.6:10.1_0": "Gatisampattiyā ñāṇavippayutte katinaṁ hetūnaṁ paccayā upapatti hoti?",
  "ps1.6:10.2_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte katinaṁ hetūnaṁ paccayā upapatti hoti?",
  "ps1.6:11.1_0": "Gatisampattiyā ñāṇavippayutte channaṁ hetūnaṁ paccayā upapatti hoti.",
  "ps1.6:11.2_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte channaṁ hetūnaṁ paccayā upapatti hoti.",
  "ps1.6:12.1_0": "Gatisampattiyā ñāṇavippayutte katamesaṁ channaṁ hetūnaṁ paccayā upapatti hoti?",
  "ps1.6:12.2_0": "Kusalakammassa javanakkhaṇe dve hetū kusalā;",
  "ps1.6:12.3_0": "tasmiṁ khaṇe jātacetanāya sahajātapaccayā honti.",
  "ps1.6:12.4_0": "Tena vuccati—",
  "ps1.6:12.5_0": "“kusalamūlapaccayāpi saṅkhārā”.",
  "ps1.6:12.6_0": "Nikantikkhaṇe dve hetū akusalā;",
  "ps1.6:12.7_0": "tasmiṁ khaṇe jātacetanāya sahajātapaccayā honti.",
  "ps1.6:12.8_0": "Tena vuccati—",
  "ps1.6:12.9_0": "“akusalamūlapaccayāpi saṅkhārā”.",
  "ps1.6:12.10_0": "Paṭisandhikkhaṇe dve hetū abyākatā;",
  "ps1.6:12.11_0": "tasmiṁ khaṇe jātacetanāya sahajātapaccayā honti.",
  "ps1.6:12.12_0": "Tena vuccati—",
  "ps1.6:12.13_0": "“nāmarūpapaccayāpi viññāṇaṁ, viññāṇapaccayāpi nāmarūpaṁ”.",
  "ps1.6:13.1_0": "Paṭisandhikkhaṇe pañcakkhandhā sahajātapaccayā honti,",
  "ps1.6:13.1_1": "aññamaññapaccayā honti,",
  "ps1.6:13.1_2": "nissayapaccayā honti,",
  "ps1.6:13.1_3": "vippayuttapaccayā honti.",
  "ps1.6:13.2_0": "Paṭisandhikkhaṇe cattāro mahābhūtā sahajātapaccayā honti,",
  "ps1.6:13.2_1": "aññamaññapaccayā honti,",
  "ps1.6:13.2_2": "nissayapaccayā honti.",
  "ps1.6:13.3_0": "Paṭisandhikkhaṇe tayo jīvitasaṅkhārā sahajātapaccayā honti,",
  "ps1.6:13.3_1": "aññamaññapaccayā honti,",
  "ps1.6:13.3_2": "nissayapaccayā honti,",
  "ps1.6:13.3_3": "vippayuttapaccayā honti.",
  "ps1.6:13.4_0": "Paṭisandhikkhaṇe nāmañca rūpañca sahajātapaccayā honti,",
  "ps1.6:13.4_1": "aññamaññapaccayā honti,",
  "ps1.6:13.4_2": "nissayapaccayā honti,",
  "ps1.6:13.4_3": "vippayuttapaccayā honti.",
  "ps1.6:13.5_0": "Paṭisandhikkhaṇe ime cuddasa dhammā sahajātapaccayā honti,",
  "ps1.6:13.5_1": "aññamaññapaccayā honti,",
  "ps1.6:13.5_2": "nissayapaccayā honti,",
  "ps1.6:13.5_3": "vippayuttapaccayā honti.",
  "ps1.6:13.6_0": "Paṭisandhikkhaṇe cattāro khandhā arūpino sahajātapaccayā honti,",
  "ps1.6:13.6_1": "aññamaññapaccayā honti,",
  "ps1.6:13.6_2": "nissayapaccayā honti,",
  "ps1.6:13.6_3": "sampayuttapaccayā honti.",
  "ps1.6:13.7_0": "Paṭisandhikkhaṇe cattāri indriyāni sahajātapaccayā honti,",
  "ps1.6:13.7_1": "aññamaññapaccayā honti,",
  "ps1.6:13.7_2": "nissayapaccayā honti,",
  "ps1.6:13.7_3": "sampayuttapaccayā honti.",
  "ps1.6:13.8_0": "Paṭisandhikkhaṇe dve hetū sahajātapaccayā honti,",
  "ps1.6:13.8_1": "aññamaññapaccayā honti,",
  "ps1.6:13.8_2": "nissayapaccayā honti,",
  "ps1.6:13.8_3": "sampayuttapaccayā honti.",
  "ps1.6:13.9_0": "Paṭisandhikkhaṇe nāmañca viññāṇañca sahajātapaccayā honti,",
  "ps1.6:13.9_1": "aññamaññapaccayā honti,",
  "ps1.6:13.9_2": "nissayapaccayā honti,",
  "ps1.6:13.9_3": "sampayuttapaccayā honti.",
  "ps1.6:13.10_0": "Paṭisandhikkhaṇe ime dvādasa dhammā sahajātapaccayā honti,",
  "ps1.6:13.10_1": "aññamaññapaccayā honti,",
  "ps1.6:13.10_2": "nissayapaccayā honti,",
  "ps1.6:13.10_3": "sampayuttapaccayā honti.",
  "ps1.6:13.11_0": "Paṭisandhikkhaṇe ime chabbīsati dhammā sahajātapaccayā honti,",
  "ps1.6:13.11_1": "aññamaññapaccayā honti,",
  "ps1.6:13.11_2": "nissayapaccayā honti,",
  "ps1.6:13.11_3": "vippayuttapaccayā honti.",
  "ps1.6:13.12_0": "Gatisampattiyā ñāṇavippayutte imesaṁ channaṁ hetūnaṁ paccayā upapatti hoti.",
  "ps1.6:14.1_0": "Khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte katamesaṁ channaṁ hetūnaṁ paccayā upapatti hoti?",
  "ps1.6:14.2_0": "Kusalakammassa javanakkhaṇe dve hetū kusalā;",
  "ps1.6:14.3_0": "tasmiṁ khaṇe jātacetanāya sahajātapaccayā honti.",
  "ps1.6:14.4_0": "Tena vuccati—",
  "ps1.6:14.5_0": "“kusalamūlapaccayāpi saṅkhārā …pe…",
  "ps1.6:14.6_0": "khattiyamahāsālānaṁ brāhmaṇamahāsālānaṁ gahapatimahāsālānaṁ kāmāvacarānaṁ devānaṁ ñāṇavippayutte imesaṁ channaṁ hetūnaṁ paccayā upapatti hotī”ti.",
  "ps1.6:14.7_0": "Gatikathā niṭṭhitā."
}