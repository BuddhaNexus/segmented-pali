{
  "kv18.4:0.1_0": "Kathāvatthu",
  "kv18.4:0.2_0": "Mahāpaṇṇāsaka",
  "kv18.4:0.3_0": "Aṭṭhārasamavagga",
  "kv18.4:0.4_0": "Gandhajātikathā",
  "kv18.4:1.1_0": "Buddhassa bhagavato uccārapassāvo ativiya aññe gandhajāte adhiggaṇhātīti?",
  "kv18.4:1.2_0": "Āmantā.",
  "kv18.4:1.3_0": "Bhagavā gandhabhojīti?",
  "kv18.4:1.4_0": "Na hevaṁ vattabbe …pe…",
  "kv18.4:1.5_0": "nanu bhagavā odanakummāsaṁ bhuñjatīti?",
  "kv18.4:1.6_0": "Āmantā.",
  "kv18.4:1.7_0": "Hañci bhagavā odanakummāsaṁ bhuñjati, no ca vata re vattabbe—",
  "kv18.4:1.8_0": "“buddhassa bhagavato uccārapassāvo ativiya aññe gandhajāte adhiggaṇhātī”ti.",
  "kv18.4:2.1_0": "Buddhassa bhagavato uccārapassāvo ativiya aññe gandhajāte adhiggaṇhātīti?",
  "kv18.4:2.2_0": "Āmantā.",
  "kv18.4:2.3_0": "Atthi keci buddhassa bhagavato uccārapassāvaṁ nhāyanti vilimpanti ucchādenti peḷāya paṭisāmenti karaṇḍāya nikkhipanti āpaṇe pasārenti,",
  "kv18.4:2.3_1": "tena ca gandhena gandhakaraṇīyaṁ karontīti?",
  "kv18.4:2.4_0": "Na hevaṁ vattabbe …pe….",
  "kv18.4:2.5_0": "Gandhajātikathā niṭṭhitā."
}