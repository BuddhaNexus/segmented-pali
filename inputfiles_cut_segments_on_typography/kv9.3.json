{
  "kv9.3:0.1_0": "Kathāvatthu",
  "kv9.3:0.2_0": "Mahāpaṇṇāsaka",
  "kv9.3:0.3_0": "Navamavagga",
  "kv9.3:0.4_0": "Rūpaṁsārammaṇantikathā",
  "kv9.3:1.1_0": "Rūpaṁ sārammaṇanti?",
  "kv9.3:1.2_0": "Āmantā.",
  "kv9.3:1.3_0": "Atthi tassa āvaṭṭanā ābhogo samannāhāro manasikāro cetanā patthanā paṇidhīti?",
  "kv9.3:1.4_0": "Na hevaṁ vattabbe …pe…",
  "kv9.3:1.5_0": "nanu natthi tassa āvaṭṭanā ābhogo …pe… paṇidhīti?",
  "kv9.3:1.6_0": "Āmantā.",
  "kv9.3:1.7_0": "Hañci natthi tassa āvaṭṭanā ābhogo …pe… paṇidhi, no ca vata re vattabbe—",
  "kv9.3:1.8_0": "“rūpaṁ sārammaṇan”ti.",
  "kv9.3:2.1_0": "Phasso sārammaṇo, atthi tassa āvaṭṭanā ābhogo …pe… paṇidhīti?",
  "kv9.3:2.2_0": "Āmantā.",
  "kv9.3:2.3_0": "Rūpaṁ sārammaṇaṁ, atthi tassa āvaṭṭanā ābhogo …pe… paṇidhīti?",
  "kv9.3:2.4_0": "Na hevaṁ vattabbe …pe….",
  "kv9.3:3.1_0": "Vedanā …pe…",
  "kv9.3:3.2_0": "saññā cetanā cittaṁ saddhā vīriyaṁ sati samādhi paññā rāgo doso moho māno diṭṭhi vicikicchā thinaṁ uddhaccaṁ ahirikaṁ …pe…",
  "kv9.3:3.3_0": "anottappaṁ sārammaṇaṁ, atthi tassa āvaṭṭanā ābhogo …pe… paṇidhīti?",
  "kv9.3:3.4_0": "Āmantā.",
  "kv9.3:3.5_0": "Rūpaṁ sārammaṇaṁ, atthi tassa āvaṭṭanā ābhogo …pe… paṇidhīti?",
  "kv9.3:3.6_0": "Na hevaṁ vattabbe …pe….",
  "kv9.3:4.1_0": "Rūpaṁ sārammaṇaṁ, natthi tassa āvaṭṭanā ābhogo …pe… paṇidhīti?",
  "kv9.3:4.2_0": "Āmantā.",
  "kv9.3:4.3_0": "Phasso sārammaṇo, natthi tassa āvaṭṭanā ābhogo …pe… paṇidhīti?",
  "kv9.3:4.4_0": "Na hevaṁ vattabbe …pe….",
  "kv9.3:5.1_0": "Rūpaṁ sārammaṇaṁ, natthi tassa āvaṭṭanā ābhogo …pe… paṇidhīti?",
  "kv9.3:5.2_0": "Āmantā.",
  "kv9.3:5.3_0": "Vedanā …pe…",
  "kv9.3:5.4_0": "anottappaṁ sārammaṇaṁ, natthi tassa āvaṭṭanā ābhogo …pe… paṇidhīti?",
  "kv9.3:5.5_0": "Na hevaṁ vattabbe …pe….",
  "kv9.3:6.1_0": "Na vattabbaṁ—",
  "kv9.3:6.2_0": "“rūpaṁ sārammaṇan”ti?",
  "kv9.3:6.3_0": "Āmantā.",
  "kv9.3:6.4_0": "Nanu rūpaṁ sappaccayanti?",
  "kv9.3:6.5_0": "Āmantā.",
  "kv9.3:6.6_0": "Hañci rūpaṁ sappaccayaṁ, tena vata re vattabbe—",
  "kv9.3:6.7_0": "“rūpaṁ sārammaṇan”ti.",
  "kv9.3:6.8_0": "Rūpaṁ sārammaṇantikathā niṭṭhitā."
}