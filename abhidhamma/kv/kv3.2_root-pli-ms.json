{
"kv3.2:1.1": "Kathāvatthu",
"kv3.2:2.1": "Mahāpaṇṇāsaka",
"kv3.2:3.1": "Tatiyavagga",
"kv3.2:4.1": "Ariyantikathā",
"kv3.2:5.1": "Ṭhānāṭhāne yathābhūtaṃ ñāṇaṃ tathāgatabalaṃ ariyanti?",
"kv3.2:5.2": "Āmantā.",
"kv3.2:5.3": "Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti?",
"kv3.2:5.4": "Na hevaṃ vattabbe … pe ….",
"kv3.2:6.1": "Ṭhānāṭhāne yathābhūtaṃ ñāṇaṃ tathāgatabalaṃ ariyanti?",
"kv3.2:6.2": "Āmantā.",
"kv3.2:6.3": "Suññatārammaṇanti?",
"kv3.2:6.4": "Na hevaṃ vattabbe … pe ….",
"kv3.2:6.6": "Suññatārammaṇanti?",
"kv3.2:6.7": "Āmantā.",
"kv3.2:6.8": "Ṭhānāṭhānañca manasi karoti, suññatañca manasi karotīti?",
"kv3.2:6.9": "Na hevaṃ vattabbe … pe ….",
"kv3.2:7.1": "Ṭhānāṭhānañca manasi karoti, suññatañca manasi karotīti?",
"kv3.2:7.2": "Āmantā.",
"kv3.2:7.3": "Dvinnaṃ phassānaṃ dvinnaṃ cittānaṃ samodhānaṃ hotīti?",
"kv3.2:7.4": "Na hevaṃ vattabbe … pe …",
"kv3.2:7.6": "ṭhānāṭhāne yathābhūtaṃ ñāṇaṃ tathāgatabalaṃ ariyanti?",
"kv3.2:7.7": "Āmantā.",
"kv3.2:7.8": "Animittārammaṇaṃ … pe …",
"kv3.2:7.10": "appaṇihitārammaṇanti?",
"kv3.2:7.11": "Na hevaṃ vattabbe … pe …",
"kv3.2:7.13": "appaṇihitārammaṇanti?",
"kv3.2:7.14": "Āmantā.",
"kv3.2:7.15": "Ṭhānāṭhānañca manasi karoti, appaṇihitañca manasi karotīti?",
"kv3.2:7.16": "Na hevaṃ vattabbe … pe ….",
"kv3.2:8.1": "Ṭhānāṭhānañca manasi karoti, appaṇihitañca manasi karotīti?",
"kv3.2:8.2": "Āmantā.",
"kv3.2:8.3": "Dvinnaṃ phassānaṃ dvinnaṃ cittānaṃ samodhānaṃ hotīti?",
"kv3.2:8.4": "Na hevaṃ vattabbe … pe ….",
"kv3.2:9.1": "Satipaṭṭhānā ariyā suññatārammaṇāti?",
"kv3.2:9.2": "Āmantā.",
"kv3.2:9.3": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti?",
"kv3.2:9.4": "Na hevaṃ vattabbe … pe ….",
"kv3.2:10.1": "Satipaṭṭhānā ariyā animittārammaṇā …",
"kv3.2:10.2": "appaṇihitārammaṇāti?",
"kv3.2:10.3": "Āmantā.",
"kv3.2:10.4": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti?",
"kv3.2:10.5": "Na hevaṃ vattabbe … pe ….",
"kv3.2:11.1": "Sammappadhānā, iddhipādā, indriyā, balā, bojjhaṅgā ariyā suññatārammaṇāti?",
"kv3.2:11.2": "Āmantā.",
"kv3.2:11.3": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti?",
"kv3.2:11.4": "Na hevaṃ vattabbe … pe …",
"kv3.2:12.1": "Bojjhaṅgā ariyā animittārammaṇā …",
"kv3.2:12.2": "appaṇihitārammaṇāti?",
"kv3.2:12.3": "Āmantā.",
"kv3.2:12.4": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti?",
"kv3.2:12.5": "Na hevaṃ vattabbe … pe ….",
"kv3.2:13.1": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:13.2": "“suññatārammaṇan”ti?",
"kv3.2:13.3": "Āmantā.",
"kv3.2:13.4": "Satipaṭṭhānā ariyā na vattabbā—",
"kv3.2:13.5": "“suññatārammaṇā”ti?",
"kv3.2:13.6": "Na hevaṃ vattabbe … pe ….",
"kv3.2:14.1": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:14.2": "animittārammaṇaṃ … pe …",
"kv3.2:14.4": "appaṇihitārammaṇanti?",
"kv3.2:14.5": "Āmantā.",
"kv3.2:14.6": "Satipaṭṭhānā ariyā na vattabbā—",
"kv3.2:14.7": "“appaṇihitārammaṇā”ti?",
"kv3.2:14.8": "Na hevaṃ vattabbe … pe ….",
"kv3.2:15.1": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:15.2": "suññatārammaṇaṃ … pe …",
"kv3.2:15.4": "animittārammaṇaṃ … pe …",
"kv3.2:15.6": "appaṇihitārammaṇanti?",
"kv3.2:15.7": "Āmantā.",
"kv3.2:15.8": "Sammappadhānaṃ … pe …",
"kv3.2:15.10": "bojjhaṅgā ariyā na vattabbā—",
"kv3.2:15.11": "“appaṇihitārammaṇā”ti?",
"kv3.2:15.12": "Na hevaṃ vattabbe … pe …",
"kv3.2:16.1": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti?",
"kv3.2:16.2": "Āmantā.",
"kv3.2:16.3": "Maggo phalaṃ nibbānaṃ, sotāpattimaggo sotāpattiphalaṃ … pe …",
"kv3.2:16.5": "bojjhaṅgoti?",
"kv3.2:16.6": "Na hevaṃ vattabbe … pe ….",
"kv3.2:17.1": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti?",
"kv3.2:17.2": "Āmantā.",
"kv3.2:17.3": "Suññatārammaṇanti?",
"kv3.2:17.4": "Na hevaṃ vattabbe … pe …",
"kv3.2:17.6": "suññatārammaṇanti?",
"kv3.2:17.7": "Āmantā.",
"kv3.2:17.8": "Sattānaṃ cutūpapātañca manasi karoti, suññatañca manasi karotīti?",
"kv3.2:17.9": "Na hevaṃ vattabbe … pe ….",
"kv3.2:18.1": "Sattānaṃ cutūpapātañca manasi karoti, suññatañca manasi karotīti?",
"kv3.2:18.2": "Āmantā.",
"kv3.2:18.3": "Dvinnaṃ phassānaṃ dvinnaṃ cittānaṃ samodhānaṃ hotīti?",
"kv3.2:18.4": "Na hevaṃ vattabbe … pe ….",
"kv3.2:19.1": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti?",
"kv3.2:19.2": "Āmantā.",
"kv3.2:19.3": "Animittārammaṇaṃ appaṇihitārammaṇanti?",
"kv3.2:19.4": "Na hevaṃ vattabbe … pe …",
"kv3.2:19.6": "appaṇihitārammaṇanti?",
"kv3.2:19.7": "Āmantā.",
"kv3.2:19.8": "Sattānaṃ cutūpapātañca manasi karoti, appaṇihitañca manasi karotīti?",
"kv3.2:19.9": "Na hevaṃ vattabbe … pe ….",
"kv3.2:20.1": "Sattānaṃ cutūpapātañca manasi karoti, appaṇihitañca manasi karotīti?",
"kv3.2:20.2": "Āmantā.",
"kv3.2:20.3": "Dvinnaṃ phassānaṃ dvinnaṃ cittānaṃ samodhānaṃ hotīti?",
"kv3.2:20.4": "Na hevaṃ vattabbe … pe ….",
"kv3.2:21.1": "Satipaṭṭhānā ariyā suññatārammaṇā … pe …",
"kv3.2:21.3": "animittārammaṇā … pe …",
"kv3.2:21.5": "appaṇihitārammaṇāti?",
"kv3.2:21.6": "Āmantā.",
"kv3.2:21.7": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti?",
"kv3.2:21.8": "Na hevaṃ vattabbe … pe ….",
"kv3.2:22.1": "Sammappadhānaṃ … pe …",
"kv3.2:22.3": "bojjhaṅgā ariyā suññatārammaṇā … pe …",
"kv3.2:22.5": "animittārammaṇā … pe …",
"kv3.2:22.7": "appaṇihitārammaṇāti?",
"kv3.2:22.8": "Āmantā.",
"kv3.2:22.9": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti?",
"kv3.2:22.10": "Na hevaṃ vattabbe … pe ….",
"kv3.2:23.1": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:23.2": "suññatārammaṇaṃ … pe …",
"kv3.2:23.4": "animittārammaṇaṃ … pe …",
"kv3.2:23.6": "appaṇihitārammaṇanti?",
"kv3.2:23.7": "Āmantā.",
"kv3.2:23.8": "Satipaṭṭhānā ariyā na vattabbā—",
"kv3.2:23.9": "“appaṇihitārammaṇā”ti?",
"kv3.2:23.10": "Na hevaṃ vattabbe … pe ….",
"kv3.2:24.1": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:24.2": "suññatārammaṇaṃ … pe …",
"kv3.2:24.4": "animittārammaṇaṃ … pe …",
"kv3.2:24.6": "appaṇihitārammaṇanti?",
"kv3.2:24.7": "Āmantā.",
"kv3.2:24.8": "Sammappadhānā … pe …",
"kv3.2:24.10": "bojjhaṅgā ariyā na vattabbā—",
"kv3.2:24.11": "“appaṇihitārammaṇā”ti?",
"kv3.2:24.12": "Na hevaṃ vattabbe … pe ….",
"kv3.2:25.1": "☒ Āsavānaṃ khaye yathābhūtaṃ ñāṇaṃ tathāgatabalaṃ ariyanti?",
"kv3.2:25.2": "Āmantā.",
"kv3.2:25.3": "Ṭhānāṭhāne yathābhūtaṃ ñāṇaṃ tathāgatabalaṃ ariyanti?",
"kv3.2:25.4": "Na hevaṃ vattabbe … pe ….",
"kv3.2:26.1": "☒ Āsavānaṃ khaye yathābhūtaṃ ñāṇaṃ tathāgatabalaṃ ariyanti?",
"kv3.2:26.2": "Āmantā.",
"kv3.2:26.3": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti?",
"kv3.2:26.4": "Na hevaṃ vattabbe … pe ….",
"kv3.2:27.1": "☒ Ṭhānāṭhāne yathābhūtaṃ ñāṇaṃ tathāgatabalaṃ na vattabbaṃ—",
"kv3.2:27.2": "“ariyan”ti?",
"kv3.2:27.3": "Āmantā.",
"kv3.2:27.4": "Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ—",
"kv3.2:27.5": "“ariyan”ti?",
"kv3.2:27.6": "Na hevaṃ vattabbe … pe …",
"kv3.2:28.1": "☒ Sattānaṃ cutūpapāte yathābhūtaṃ ñāṇaṃ tathāgatabalaṃ na vattabbaṃ—",
"kv3.2:28.2": "“ariyan”ti?",
"kv3.2:28.3": "Āmantā.",
"kv3.2:28.4": "Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ—",
"kv3.2:28.5": "“ariyan”ti?",
"kv3.2:28.6": "Na hevaṃ vattabbe … pe ….",
"kv3.2:29.1": "☒ Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇanti?",
"kv3.2:29.2": "Āmantā.",
"kv3.2:29.3": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti?",
"kv3.2:29.4": "Na hevaṃ vattabbe … pe …",
"kv3.2:30.1": "☒ Āsavānaṃ khaye yathābhūtaṃ ñāṇaṃ tathāgatabalaṃ ariyaṃ animittārammaṇaṃ …",
"kv3.2:30.2": "appaṇihitārammaṇanti?",
"kv3.2:30.3": "Āmantā.",
"kv3.2:30.4": "Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti?",
"kv3.2:30.5": "Na hevaṃ vattabbe … pe ….",
"kv3.2:31.1": "☒ Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇaṃ … pe …",
"kv3.2:31.3": "animittārammaṇaṃ … pe …",
"kv3.2:31.5": "appaṇihitārammaṇanti?",
"kv3.2:31.6": "Āmantā … pe ….",
"kv3.2:31.8": "Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti?",
"kv3.2:31.9": "Na hevaṃ vattabbe … pe ….",
"kv3.2:32.1": "☒ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:32.2": "“suññatārammaṇan”ti?",
"kv3.2:32.3": "Āmantā.",
"kv3.2:32.4": "Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:32.5": "“suññatārammaṇan”ti?",
"kv3.2:32.6": "Na hevaṃ vattabbe … pe ….",
"kv3.2:33.1": "☒ Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:33.2": "animittārammaṇaṃ …",
"kv3.2:33.3": "appaṇihitārammaṇanti?",
"kv3.2:33.4": "Āmantā.",
"kv3.2:33.5": "Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:33.6": "“appaṇihitārammaṇan”ti?",
"kv3.2:33.7": "Na hevaṃ vattabbe … pe ….",
"kv3.2:34.1": "☒ Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:34.2": "suññatārammaṇaṃ … pe …",
"kv3.2:34.4": "animittārammaṇaṃ … pe …",
"kv3.2:34.6": "appaṇihitārammaṇanti?",
"kv3.2:34.7": "Āmantā.",
"kv3.2:34.8": "Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—",
"kv3.2:34.9": "“appaṇihitārammaṇan”ti?",
"kv3.2:34.10": "Na hevaṃ vattabbe … pe ….",
"kv3.2:35.1": "Ariyantikathā niṭṭhitā."
}