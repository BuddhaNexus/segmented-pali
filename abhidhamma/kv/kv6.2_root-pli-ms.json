{
"kv6.2:1.1": "Kathāvatthu",
"kv6.2:2.1": "Niyāmapaṇṇāsaka",
"kv6.2:3.1": "Chaṭṭhavagga",
"kv6.2:4.1": "Paṭiccasamuppādakathā",
"kv6.2:5.1": "Paṭiccasamuppādo asaṅkhatoti?",
"kv6.2:5.2": "Āmantā.",
"kv6.2:5.3": "Nibbānaṃ tāṇaṃ leṇaṃ saraṇaṃ parāyanaṃ accutaṃ amatanti?",
"kv6.2:5.4": "Na hevaṃ vattabbe … pe …",
"kv6.2:5.6": "paṭiccasamuppādo asaṅkhato, nibbānaṃ asaṅkhatanti?",
"kv6.2:5.7": "Āmantā.",
"kv6.2:5.8": "Dve asaṅkhatānīti?",
"kv6.2:5.9": "Na hevaṃ vattabbe … pe …",
"kv6.2:5.11": "dve asaṅkhatānīti?",
"kv6.2:5.12": "Āmantā.",
"kv6.2:5.13": "Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti?",
"kv6.2:5.14": "Na hevaṃ vattabbe … pe …",
"kv6.2:5.16": "dve nibbānānīti?",
"kv6.2:5.17": "Āmantā.",
"kv6.2:5.18": "Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti?",
"kv6.2:5.19": "Na hevaṃ vattabbe … pe ….",
"kv6.2:6.1": "Paṭiccasamuppādo asaṅkhatoti?",
"kv6.2:6.2": "Āmantā.",
"kv6.2:6.3": "Avijjā asaṅkhatāti?",
"kv6.2:6.4": "Na hevaṃ vattabbe … pe …",
"kv6.2:6.6": "avijjā saṅkhatāti?",
"kv6.2:6.7": "Āmantā.",
"kv6.2:6.8": "Paṭiccasamuppādo saṅkhatoti?",
"kv6.2:6.9": "Na hevaṃ vattabbe … pe …",
"kv6.2:6.11": "paṭiccasamuppādo asaṅkhatoti?",
"kv6.2:6.12": "Āmantā.",
"kv6.2:6.13": "Avijjāpaccayā saṅkhārā asaṅkhatāti?",
"kv6.2:6.14": "Na hevaṃ vattabbe … pe …",
"kv6.2:6.16": "avijjāpaccayā saṅkhārā saṅkhatāti?",
"kv6.2:6.17": "Āmantā.",
"kv6.2:6.18": "Paṭiccasamuppādo saṅkhatoti?",
"kv6.2:6.19": "Na hevaṃ vattabbe … pe …",
"kv6.2:6.21": "paṭiccasamuppādo asaṅkhatoti?",
"kv6.2:6.22": "Āmantā.",
"kv6.2:6.23": "Saṅkhārapaccayā viññāṇaṃ asaṅkhatanti?",
"kv6.2:6.24": "Na hevaṃ vattabbe … pe …",
"kv6.2:6.26": "saṅkhārapaccayā viññāṇaṃ saṅkhatanti?",
"kv6.2:6.27": "Āmantā.",
"kv6.2:6.28": "Paṭiccasamuppādo saṅkhatoti?",
"kv6.2:6.29": "Na hevaṃ vattabbe … pe …",
"kv6.2:6.31": "paṭiccasamuppādo asaṅkhatoti?",
"kv6.2:6.32": "Āmantā.",
"kv6.2:6.33": "Viññāṇapaccayā nāmarūpaṃ asaṅkhatanti?",
"kv6.2:6.34": "Na hevaṃ vattabbe … pe …",
"kv6.2:6.36": "viññāṇapaccayā nāmarūpaṃ saṅkhatanti?",
"kv6.2:6.37": "Āmantā.",
"kv6.2:6.38": "Paṭiccasamuppādo saṅkhatoti?",
"kv6.2:6.39": "Na hevaṃ vattabbe … pe …",
"kv6.2:6.41": "paṭiccasamuppādo asaṅkhatoti?",
"kv6.2:6.42": "Āmantā.",
"kv6.2:6.43": "Jātipaccayā jarāmaraṇaṃ asaṅkhatanti?",
"kv6.2:6.44": "Na hevaṃ vattabbe … pe …",
"kv6.2:6.46": "jātipaccayā jarāmaraṇaṃ saṅkhatanti?",
"kv6.2:6.47": "Āmantā.",
"kv6.2:6.48": "Paṭiccasamuppādo saṅkhatoti?",
"kv6.2:6.49": "Na hevaṃ vattabbe … pe ….",
"kv6.2:7.1": "☒ Na vattabbaṃ—",
"kv6.2:7.2": "“paṭiccasamuppādo asaṅkhato”ti?",
"kv6.2:7.3": "Āmantā.",
"kv6.2:7.4": "Nanu vuttaṃ bhagavatā—",
"kv6.2:7.5": "“jātipaccayā, bhikkhave, jarāmaraṇaṃ.",
"kv6.2:7.6": "Uppādā vā tathāgatānaṃ anuppādā vā tathāgatānaṃ ṭhitāva sā dhātu dhammaṭṭhitatā dhammaniyāmatā idappaccayatā.",
"kv6.2:7.7": "Taṃ tathāgato abhisambujjhati abhisameti.",
"kv6.2:7.8": "Abhisambujjhitvā abhisametvā ācikkhati deseti paññāpeti paṭṭhapeti vivarati vibhajati uttāniṃ karoti.",
"kv6.2:7.9": "‘Passathā’ti cāha—",
"kv6.2:7.10": "jātipaccayā, bhikkhave, jarāmaraṇaṃ.",
"kv6.2:7.11": "Bhavapaccayā, bhikkhave, jāti … pe …",
"kv6.2:7.13": "avijjāpaccayā, bhikkhave, saṅkhārā.",
"kv6.2:7.14": "Uppādā vā tathāgatānaṃ anuppādā vā tathāgatānaṃ ṭhitāva sā dhātu … pe …",
"kv6.2:7.16": "‘passathā’ti cāha—",
"kv6.2:7.17": "avijjāpaccayā, bhikkhave, saṅkhārā.",
"kv6.2:7.18": "Iti kho, bhikkhave, yā tatra tathatā avitathatā anaññathatā idappaccayatā—",
"kv6.2:7.19": "ayaṃ vuccati, bhikkhave, paṭiccasamuppādo”ti.",
"kv6.2:7.20": "Attheva suttantoti?",
"kv6.2:7.21": "Āmantā.",
"kv6.2:7.22": "Tena hi paṭiccasamuppādo asaṅkhatoti.",
"kv6.2:8.1": "“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, nibbānaṃ asaṅkhatanti?",
"kv6.2:8.2": "Āmantā.",
"kv6.2:8.3": "Dve asaṅkhatānīti?",
"kv6.2:8.4": "Na hevaṃ vattabbe … pe …",
"kv6.2:8.6": "dve asaṅkhatānīti?",
"kv6.2:8.7": "Āmantā.",
"kv6.2:8.8": "Dve tāṇāni … pe … antarikā vāti?",
"kv6.2:8.11": "Na hevaṃ vattabbe … pe ….",
"kv6.2:9.1": "“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, “saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā, nibbānaṃ asaṅkhatanti?",
"kv6.2:9.2": "Āmantā.",
"kv6.2:9.3": "Tīṇi asaṅkhatānīti?",
"kv6.2:9.4": "Na hevaṃ vattabbe … pe ….",
"kv6.2:9.6": "Tīṇi asaṅkhatānīti?",
"kv6.2:9.7": "Āmantā.",
"kv6.2:9.8": "Tīṇi tāṇāni … pe … antarikā vāti?",
"kv6.2:9.11": "Na hevaṃ vattabbe … pe ….",
"kv6.2:10.1": "“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, “saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā … pe …",
"kv6.2:10.3": "“jātipaccayā jarāmaraṇan”ti yā tattha dhammaṭṭhitatā dhammaniyāmatā asaṅkhatā, nibbānaṃ asaṅkhatanti?",
"kv6.2:10.4": "Āmantā.",
"kv6.2:10.5": "Dvādasa asaṅkhatānīti?",
"kv6.2:10.6": "Na hevaṃ vattabbe … pe …",
"kv6.2:10.8": "dvādasa asaṅkhatānīti?",
"kv6.2:10.9": "Āmantā.",
"kv6.2:10.10": "Dvādasa tāṇāni dvādasa leṇāni … pe …",
"kv6.2:10.12": "antarikā vāti?",
"kv6.2:10.13": "Na hevaṃ vattabbe … pe ….",
"kv6.2:11.1": "Paṭiccasamuppādakathā niṭṭhitā."
}