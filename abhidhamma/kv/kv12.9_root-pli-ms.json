{
"kv12.9:1.1": "Kathāvatthu",
"kv12.9:2.1": "Mahāpaṇṇāsaka",
"kv12.9:3.1": "Dvādasamavagga",
"kv12.9:4.1": "Duggatikathā",
"kv12.9:5.1": "Diṭṭhisampannassa puggalassa pahīnā duggatīti?",
"kv12.9:5.2": "Āmantā.",
"kv12.9:5.3": "Diṭṭhisampanno puggalo āpāyike rūpe rajjeyyāti?",
"kv12.9:5.4": "Āmantā.",
"kv12.9:5.5": "Hañci diṭṭhisampanno puggalo āpāyike rūpe rajjeyya, no ca vata re vattabbe—",
"kv12.9:5.6": "“diṭṭhisampannassa puggalassa pahīnā duggatī”ti.",
"kv12.9:6.1": "Diṭṭhisampannassa puggalassa pahīnā duggatīti?",
"kv12.9:6.2": "Āmantā.",
"kv12.9:6.3": "Diṭṭhisampanno puggalo āpāyike sadde … pe …",
"kv12.9:6.5": "gandhe …",
"kv12.9:6.6": "rase …",
"kv12.9:6.7": "phoṭṭhabbe … pe …",
"kv12.9:6.9": "amanussitthiyā tiracchānagatitthiyā nāgakaññāya methunaṃ dhammaṃ paṭiseveyya, ajeḷakaṃ paṭiggaṇheyya, kukkuṭasūkaraṃ paṭiggaṇheyya, hatthigavassavaḷavaṃ paṭiggaṇheyya … tittiravaṭṭakamorakapiñjaraṃ paṭiggaṇheyyāti?",
"kv12.9:6.11": "Āmantā.",
"kv12.9:6.12": "Hañci diṭṭhisampanno puggalo tittiravaṭṭakamorakapiñjaraṃ paṭiggaṇheyya, no ca vata re vattabbe—",
"kv12.9:6.13": "“diṭṭhisampannassa puggalassa pahīnā duggatī”ti.",
"kv12.9:7.1": "Diṭṭhisampannassa puggalassa pahīnā duggati, diṭṭhisampanno puggalo āpāyike rūpe rajjeyyāti?",
"kv12.9:7.2": "Āmantā.",
"kv12.9:7.3": "Arahato pahīnā duggati, arahā āpāyike rūpe rajjeyyāti?",
"kv12.9:7.4": "Na hevaṃ vattabbe … pe …",
"kv12.9:7.6": "diṭṭhisampannassa puggalassa pahīnā duggati, diṭṭhisampanno puggalo āpāyike sadde …",
"kv12.9:7.7": "gandhe …",
"kv12.9:7.8": "rase …",
"kv12.9:7.9": "phoṭṭhabbe … pe …",
"kv12.9:7.11": "tittiravaṭṭakamorakapiñjaraṃ paṭiggaṇheyyāti?",
"kv12.9:7.12": "Āmantā.",
"kv12.9:7.13": "Arahato pahīnā duggati, arahā tittiravaṭṭakamorakapiñjaraṃ paṭiggaṇheyyāti?",
"kv12.9:7.14": "Na hevaṃ vattabbe … pe ….",
"kv12.9:8.1": "Arahato pahīnā duggati, na ca arahā āpāyike rūpe rajjeyyāti?",
"kv12.9:8.2": "Āmantā.",
"kv12.9:8.3": "Diṭṭhisampannassa puggalassa pahīnā duggati, na ca diṭṭhisampanno puggalo āpāyike rūpe rajjeyyāti?",
"kv12.9:8.4": "Na hevaṃ vattabbe … pe …",
"kv12.9:8.6": "arahato pahīnā duggati, na ca arahā āpāyike sadde … pe …",
"kv12.9:8.8": "gandhe … pe …",
"kv12.9:8.10": "rase … pe …",
"kv12.9:8.12": "phoṭṭhabbe … pe …",
"kv12.9:8.14": "amanussitthiyā tiracchānagatitthiyā nāgakaññāya methunaṃ dhammaṃ paṭiseveyya, ajeḷakaṃ paṭiggaṇheyya, kukkuṭasūkaraṃ paṭiggaṇheyya, hatthigavassavaḷavaṃ paṭiggaṇheyya … pe … tittiravaṭṭakamorakapiñjaraṃ paṭiggaṇheyyāti?",
"kv12.9:8.17": "Āmantā.",
"kv12.9:8.18": "Diṭṭhisampannassa puggalassa pahīnā duggati, na ca diṭṭhisampanno puggalo tittiravaṭṭakamorakapiñjaraṃ paṭiggaṇheyyāti?",
"kv12.9:8.19": "Na hevaṃ vattabbe … pe ….",
"kv12.9:9.1": "☒ Na vattabbaṃ—",
"kv12.9:9.2": "“diṭṭhisampannassa puggalassa pahīnā duggatī”ti?",
"kv12.9:9.3": "Āmantā.",
"kv12.9:9.4": "Diṭṭhisampanno puggalo nirayaṃ upapajjeyya … pe …",
"kv12.9:9.6": "tiracchānayoniṃ upapajjeyya …",
"kv12.9:9.7": "pettivisayaṃ upapajjeyyāti?",
"kv12.9:9.8": "Na hevaṃ vattabbe.",
"kv12.9:9.9": "Tena hi diṭṭhisampannassa puggalassa pahīnā duggatīti.",
"kv12.9:10.1": "Duggatikathā niṭṭhitā."
}