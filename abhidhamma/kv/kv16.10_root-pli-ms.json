{
"kv16.10:1.1": "Kathāvatthu",
"kv16.10:2.1": "Mahāpaṇṇāsaka",
"kv16.10:3.1": "Soḷasamavagga",
"kv16.10:4.1": "Rūpārūpadhātupariyāpannakathā",
"kv16.10:5.1": "Rūparāgo rūpadhātupariyāpannoti?",
"kv16.10:5.2": "Āmantā.",
"kv16.10:5.3": "Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti?",
"kv16.10:5.4": "Na hevaṃ vattabbe … pe …",
"kv16.10:5.6": "nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena … pe …",
"kv16.10:5.8": "ekavatthuko ekārammaṇoti?",
"kv16.10:5.9": "Āmantā.",
"kv16.10:5.10": "Hañci na samāpattesiyo na upapattesiyo na diṭṭhadhammasukhavihāro, na samāpattesiyena cittena … pe …",
"kv16.10:5.12": "ekavatthuko ekārammaṇo, no ca vata re vattabbe—",
"kv16.10:5.13": "“rūparāgo rūpadhātupariyāpanno”ti.",
"kv16.10:6.1": "Rūparāgo rūpadhātupariyāpannoti?",
"kv16.10:6.2": "Āmantā.",
"kv16.10:6.3": "Saddarāgo saddadhātupariyāpannoti?",
"kv16.10:6.4": "Na hevaṃ vattabbe … pe …",
"kv16.10:6.6": "rūparāgo rūpadhātupariyāpannoti?",
"kv16.10:6.7": "Āmantā.",
"kv16.10:6.8": "Gandharāgo … pe …",
"kv16.10:6.10": "rasarāgo … pe …",
"kv16.10:6.12": "phoṭṭhabbarāgo phoṭṭhabbadhātupariyāpannoti?",
"kv16.10:6.13": "Na hevaṃ vattabbe … pe ….",
"kv16.10:7.1": "Saddarāgo na vattabbaṃ—",
"kv16.10:7.2": "“saddadhātupariyāpanno”ti?",
"kv16.10:7.3": "Āmantā.",
"kv16.10:7.4": "Rūparāgo na vattabbaṃ—",
"kv16.10:7.5": "“rūpadhātupariyāpanno”ti?",
"kv16.10:7.6": "Na hevaṃ vattabbe … pe …",
"kv16.10:7.8": "gandharāgo … pe …",
"kv16.10:7.10": "rasarāgo … pe …",
"kv16.10:7.12": "phoṭṭhabbarāgo na vattabbaṃ—",
"kv16.10:7.13": "“phoṭṭhabbadhātupariyāpanno”ti?",
"kv16.10:7.14": "Āmantā.",
"kv16.10:7.15": "Rūparāgo na vattabbaṃ—",
"kv16.10:7.16": "“rūpadhātupariyāpanno”ti?",
"kv16.10:7.17": "Na hevaṃ vattabbe … pe ….",
"kv16.10:8.1": "Arūparāgo arūpadhātupariyāpannoti?",
"kv16.10:8.2": "Āmantā.",
"kv16.10:8.3": "Arūparāgo na vattabbaṃ—",
"kv16.10:8.4": "“arūpadhātupariyāpanno”ti?",
"kv16.10:8.5": "Na hevaṃ vattabbe … pe …",
"kv16.10:8.7": "arūparāgo arūpadhātupariyāpannoti?",
"kv16.10:8.8": "Āmantā.",
"kv16.10:8.9": "Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti?",
"kv16.10:8.10": "Na hevaṃ vattabbe … pe …",
"kv16.10:8.12": "nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena … pe …",
"kv16.10:8.14": "ekavatthuko ekārammaṇoti?",
"kv16.10:8.15": "Āmantā.",
"kv16.10:8.16": "Hañci na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇo, no ca vata re vattabbe—",
"kv16.10:8.17": "“arūparāgo arūpadhātupariyāpanno”ti.",
"kv16.10:9.1": "Arūparāgo arūpadhātupariyāpannoti?",
"kv16.10:9.2": "Āmantā.",
"kv16.10:9.3": "Saddarāgo saddadhātupariyāpannoti?",
"kv16.10:9.4": "Na hevaṃ vattabbe … pe …",
"kv16.10:9.6": "arūparāgo arūpadhātupariyāpannoti?",
"kv16.10:9.7": "Āmantā.",
"kv16.10:9.8": "Gandharāgo … pe …",
"kv16.10:9.10": "rasarāgo … pe …",
"kv16.10:9.12": "phoṭṭhabbarāgo phoṭṭhabbadhātupariyāpannoti?",
"kv16.10:9.13": "Na hevaṃ vattabbe … pe ….",
"kv16.10:10.1": "Saddarāgo na vattabbaṃ—",
"kv16.10:10.2": "“saddadhātupariyāpanno”ti?",
"kv16.10:10.3": "Āmantā.",
"kv16.10:10.4": "Arūparāgo na vattabbaṃ—",
"kv16.10:10.5": "“arūpadhātupariyāpanno”ti?",
"kv16.10:10.6": "Na hevaṃ vattabbe … pe …",
"kv16.10:10.8": "gandharāgo … pe …",
"kv16.10:10.10": "rasarāgo … pe …",
"kv16.10:10.12": "phoṭṭhabbarāgo na vattabbaṃ—",
"kv16.10:10.13": "“phoṭṭhabbadhātupariyāpanno”ti?",
"kv16.10:10.14": "Āmantā.",
"kv16.10:10.15": "Arūparāgo na vattabbaṃ—",
"kv16.10:10.16": "“arūpadhātupariyāpanno”ti?",
"kv16.10:10.17": "Na hevaṃ vattabbe … pe ….",
"kv16.10:11.1": "☒ Na vattabbaṃ—",
"kv16.10:11.2": "“rūparāgo rūpadhātupariyāpanno, arūparāgo arūpadhātupariyāpanno”ti?",
"kv16.10:11.3": "Āmantā.",
"kv16.10:11.4": "Nanu kāmarāgo kāmadhātupariyāpannoti?",
"kv16.10:11.5": "Āmantā.",
"kv16.10:11.6": "Hañci kāmarāgo kāmadhātupariyāpanno, tena vata re vattabbe—",
"kv16.10:11.7": "“rūparāgo rūpadhātupariyāpanno, arūparāgo arūpadhātupariyāpanno”ti.",
"kv16.10:12.1": "Rūparāgo rūpadhātupariyāpanno arūparāgo",
"kv16.10:12.2": "arūpadhātupariyāpannotikathā niṭṭhitā.",
"kv16.10:13.1": "Soḷasamo vaggo.",
"kv16.10:14.1": "Tassuddānaṃ",
"kv16.10:15.1": "Cittaniggaho, cittapaggaho, sukhānuppadānaṃ, adhigayha manasikāro, rūpaṃ hetu, rūpaṃ sahetukaṃ, rūpaṃ kusalampi akusalampi, rūpaṃ vipāko, atthi rūpaṃ rūpāvacaraṃ atthi rūpaṃ arūpāvacaraṃ, sabbe kilesā kāmadhātupariyāpannāti."
}