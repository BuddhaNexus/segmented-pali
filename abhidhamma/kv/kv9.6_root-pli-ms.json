{
"kv9.6:1.1": "Kathāvatthu",
"kv9.6:2.1": "Mahāpaṇṇāsaka",
"kv9.6:3.1": "Navamavagga",
"kv9.6:4.1": "Atītānāgatārammaṇakathā",
"kv9.6:5.1": "Atītārammaṇaṃ cittaṃ anārammaṇanti?",
"kv9.6:5.2": "Āmantā.",
"kv9.6:5.3": "Nanu atītārammaṇanti?",
"kv9.6:5.4": "Āmantā.",
"kv9.6:5.5": "Hañci atītārammaṇaṃ, no ca vata re vattabbe—",
"kv9.6:5.6": "“atītārammaṇaṃ cittaṃ anārammaṇan”ti.",
"kv9.6:5.7": "Atītārammaṇaṃ cittaṃ anārammaṇanti micchā.",
"kv9.6:5.8": "Hañci vā pana anārammaṇaṃ, no ca vata re vattabbe—",
"kv9.6:5.9": "“atītārammaṇan”ti.",
"kv9.6:5.10": "Anārammaṇaṃ atītārammaṇanti micchā.",
"kv9.6:6.1": "Atītārammaṇaṃ cittaṃ anārammaṇanti?",
"kv9.6:6.2": "Āmantā.",
"kv9.6:6.3": "Nanu atītaṃ ārabbha atthi āvaṭṭanā … pe … paṇidhīti?",
"kv9.6:6.6": "Āmantā.",
"kv9.6:6.7": "Hañci atītaṃ ārabbha atthi āvaṭṭanā … pe … paṇidhi, no ca vata re vattabbe—",
"kv9.6:6.10": "“atītārammaṇaṃ cittaṃ anārammaṇan”ti.",
"kv9.6:7.1": "Anāgatārammaṇaṃ cittaṃ anārammaṇanti?",
"kv9.6:7.2": "Āmantā.",
"kv9.6:7.3": "Nanu anāgatārammaṇanti?",
"kv9.6:7.4": "Āmantā.",
"kv9.6:7.5": "Hañci anāgatārammaṇaṃ, no ca vata re vattabbe—",
"kv9.6:7.6": "“anāgatārammaṇaṃ cittaṃ anārammaṇan”ti.",
"kv9.6:7.7": "Anāgatārammaṇaṃ cittaṃ anārammaṇanti micchā.",
"kv9.6:7.8": "Hañci vā pana anārammaṇaṃ, no ca vata re vattabbe—",
"kv9.6:7.9": "“anāgatārammaṇan”ti.",
"kv9.6:7.10": "Anārammaṇaṃ anāgatārammaṇanti micchā.",
"kv9.6:8.1": "Anāgatārammaṇaṃ cittaṃ anārammaṇanti?",
"kv9.6:8.2": "Āmantā.",
"kv9.6:8.3": "Nanu anāgataṃ ārabbha atthi āvaṭṭanā … pe … paṇidhīti?",
"kv9.6:8.6": "Āmantā.",
"kv9.6:8.7": "Hañci anāgataṃ ārabbha atthi āvaṭṭanā … pe … paṇidhi, no ca vata re vattabbe—",
"kv9.6:8.10": "“anāgatārammaṇaṃ cittaṃ anārammaṇan”ti.",
"kv9.6:9.1": "Paccuppannaṃ ārabbha atthi āvaṭṭanā … pe … paṇidhi, paccuppannārammaṇaṃ cittaṃ sārammaṇanti?",
"kv9.6:9.4": "Āmantā.",
"kv9.6:9.5": "Atītaṃ ārabbha atthi āvaṭṭanā … pe … paṇidhi, atītārammaṇaṃ cittaṃ sārammaṇanti?",
"kv9.6:9.8": "Na hevaṃ vattabbe … pe …",
"kv9.6:9.10": "paccuppannaṃ ārabbha atthi āvaṭṭanā … pe … paṇidhi, paccuppannārammaṇaṃ cittaṃ sārammaṇanti?",
"kv9.6:9.13": "Āmantā.",
"kv9.6:9.14": "Anāgataṃ ārabbha atthi āvaṭṭanā … pe … paṇidhi, anāgatārammaṇaṃ cittaṃ sārammaṇanti?",
"kv9.6:9.17": "Na hevaṃ vattabbe … pe ….",
"kv9.6:10.1": "Atītaṃ ārabbha atthi āvaṭṭanā … pe … paṇidhi, atītārammaṇaṃ cittaṃ anārammaṇanti?",
"kv9.6:10.4": "Āmantā.",
"kv9.6:10.5": "Paccuppannaṃ ārabbha atthi āvaṭṭanā … pe … paṇidhi, paccuppannārammaṇaṃ cittaṃ anārammaṇanti?",
"kv9.6:10.8": "Na hevaṃ vattabbe … pe ….",
"kv9.6:11.1": "Anāgataṃ ārabbha atthi āvaṭṭanā … pe … paṇidhi, anāgatārammaṇaṃ cittaṃ anārammaṇanti?",
"kv9.6:11.4": "Āmantā.",
"kv9.6:11.5": "Paccuppannaṃ ārabbha atthi āvaṭṭanā … pe … paṇidhi, paccuppannārammaṇaṃ cittaṃ anārammaṇanti?",
"kv9.6:11.8": "Na hevaṃ vattabbe … pe ….",
"kv9.6:12.1": "☒ Na vattabbaṃ—",
"kv9.6:12.2": "“atītānāgatārammaṇaṃ cittaṃ anārammaṇan”ti?",
"kv9.6:12.3": "Āmantā.",
"kv9.6:12.4": "Nanu atītānāgataṃ natthīti?",
"kv9.6:12.5": "Āmantā.",
"kv9.6:12.6": "Hañci atītānāgataṃ natthi, tena vata re vattabbe—",
"kv9.6:12.7": "“atītānāgatārammaṇaṃ cittaṃ anārammaṇan”ti … pe ….",
"kv9.6:13.1": "Atītānāgatārammaṇakathā niṭṭhitā."
}