{
"kv4.9:1.1": "Kathāvatthu",
"kv4.9:2.1": "Mahāpaṇṇāsaka",
"kv4.9:3.1": "Catutthavagga",
"kv4.9:4.1": "Aparāpisamannāgatakathā",
"kv4.9:5.1": "Arahattasacchikiriyāya paṭipanno puggalo tīhi phalehi samannāgatoti?",
"kv4.9:5.2": "Āmantā.",
"kv4.9:5.3": "Arahattasacchikiriyāya paṭipanno puggalo catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti?",
"kv4.9:5.4": "Na hevaṃ vattabbe … pe ….",
"kv4.9:6.1": "Anāgāmiphalasacchikiriyāya paṭipanno puggalo dvīhi phalehi samannāgatoti?",
"kv4.9:6.2": "Āmantā.",
"kv4.9:6.3": "Anāgāmiphalasacchikiriyāya paṭipanno puggalo tīhi phassehi tīhi vedanāhi … pe … tīhi paññāhi samannāgatoti?",
"kv4.9:6.6": "Na hevaṃ vattabbe … pe ….",
"kv4.9:7.1": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:7.2": "Āmantā.",
"kv4.9:7.3": "Sakadāgāmiphalasacchikiriyāya paṭipanno puggalo dvīhi phassehi dvīhi vedanāhi … pe … dvīhi paññāhi samannāgatoti?",
"kv4.9:7.6": "Na hevaṃ vattabbe … pe ….",
"kv4.9:8.1": "Arahattasacchikiriyāya paṭipanno puggalo sotāpattiphalena samannāgatoti?",
"kv4.9:8.2": "Āmantā.",
"kv4.9:8.3": "Arahattasacchikiriyāya paṭipanno puggalo sotāpanno sattakkhattuparamo, kolaṃkolo, ekabījīti?",
"kv4.9:8.4": "Na hevaṃ vattabbe … pe ….",
"kv4.9:9.1": "Arahattasacchikiriyāya paṭipanno puggalo sakadāgāmiphalena samannāgatoti?",
"kv4.9:9.2": "Āmantā.",
"kv4.9:9.3": "Arahattasacchikiriyāya paṭipanno puggalo sakadāgāmīti?",
"kv4.9:9.4": "Na hevaṃ vattabbe … pe ….",
"kv4.9:10.1": "Arahattasacchikiriyāya paṭipanno puggalo anāgāmiphalena samannāgatoti?",
"kv4.9:10.2": "Āmantā.",
"kv4.9:10.3": "Arahattasacchikiriyāya paṭipanno puggalo anāgāmī antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsoto akaniṭṭhagāmīti?",
"kv4.9:10.4": "Na hevaṃ vattabbe … pe ….",
"kv4.9:11.1": "Anāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:11.2": "Āmantā.",
"kv4.9:11.3": "Anāgāmiphalasacchikiriyāya paṭipanno puggalo sotāpanno sattakkhattuparamo, kolaṃkolo, ekabījīti?",
"kv4.9:11.4": "Na hevaṃ vattabbe … pe ….",
"kv4.9:12.1": "Anāgāmiphalasacchikiriyāya paṭipanno puggalo sakadāgāmiphalena samannāgatoti?",
"kv4.9:12.2": "Āmantā.",
"kv4.9:12.3": "Anāgāmiphalasacchikiriyāya paṭipanno puggalo sakadāgāmīti?",
"kv4.9:12.4": "Na hevaṃ vattabbe … pe ….",
"kv4.9:13.1": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:13.2": "Āmantā.",
"kv4.9:13.3": "Sakadāgāmiphalasacchikiriyāya paṭipanno puggalo sotāpanno sattakkhattuparamo, kolaṃkolo, ekabījīti?",
"kv4.9:13.4": "Na hevaṃ vattabbe … pe ….",
"kv4.9:14.1": "Sotāpattiphalena samannāgato “sotāpanno”ti vattabboti?",
"kv4.9:14.2": "Āmantā.",
"kv4.9:14.3": "Arahattasacchikiriyāya paṭipanno puggalo sotāpattiphalena samannāgatoti?",
"kv4.9:14.4": "Āmantā.",
"kv4.9:14.5": "Sveva arahattasacchikiriyāya paṭipanno puggalo, so sotāpannoti?",
"kv4.9:14.6": "Na hevaṃ vattabbe … pe ….",
"kv4.9:15.1": "Sakadāgāmiphalena samannāgato “sakadāgāmī”ti vattabboti?",
"kv4.9:15.2": "Āmantā.",
"kv4.9:15.3": "Arahattasacchikiriyāya paṭipanno puggalo sakadāgāmiphalena samannāgatoti?",
"kv4.9:15.4": "Āmantā.",
"kv4.9:15.5": "Sveva arahattasacchikiriyāya paṭipanno puggalo, so sakadāgāmīti?",
"kv4.9:15.6": "Na hevaṃ vattabbe … pe ….",
"kv4.9:16.1": "Anāgāmiphalena samannāgato “anāgāmī”ti vattabboti?",
"kv4.9:16.2": "Āmantā.",
"kv4.9:16.3": "Arahattasacchikiriyāya paṭipanno puggalo anāgāmiphalena samannāgatoti?",
"kv4.9:16.4": "Āmantā.",
"kv4.9:16.5": "Sveva arahattasacchikiriyāya paṭipanno puggalo, so anāgāmīti?",
"kv4.9:16.6": "Na hevaṃ vattabbe … pe ….",
"kv4.9:17.1": "Sotāpattiphalena samannāgato “sotāpanno”ti vattabboti?",
"kv4.9:17.2": "Āmantā.",
"kv4.9:17.3": "Anāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:17.4": "Āmantā.",
"kv4.9:17.5": "Sveva anāgāmiphalasacchikiriyāya paṭipanno puggalo, so sotāpannoti?",
"kv4.9:17.6": "Na hevaṃ vattabbe … pe ….",
"kv4.9:18.1": "Sakadāgāmiphalena samannāgato “sakadāgāmī”ti vattabboti?",
"kv4.9:18.2": "Āmantā.",
"kv4.9:18.3": "Anāgāmiphalasacchikiriyāya paṭipanno puggalo sakadāgāmiphalena samannāgatoti?",
"kv4.9:18.4": "Āmantā.",
"kv4.9:18.5": "Sveva anāgāmiphalasacchikiriyāya paṭipanno puggalo, so sakadāgāmīti?",
"kv4.9:18.6": "Na hevaṃ vattabbe … pe ….",
"kv4.9:19.1": "Sotāpattiphalena samannāgato “sotāpannoti” vattabboti?",
"kv4.9:19.2": "Āmantā.",
"kv4.9:19.3": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:19.4": "Āmantā.",
"kv4.9:19.5": "Sveva sakadāgāmiphalasacchikiriyāya paṭipanno puggalo, so sotāpannoti?",
"kv4.9:19.6": "Na hevaṃ vattabbe … pe ….",
"kv4.9:20.1": "Arahattasacchikiriyāya paṭipanno puggalo sotāpattiphalena samannāgatoti?",
"kv4.9:20.2": "Āmantā.",
"kv4.9:20.3": "Nanu arahattasacchikiriyāya paṭipanno puggalo sotāpattiphalaṃ vītivattoti?",
"kv4.9:20.4": "Āmantā.",
"kv4.9:20.5": "Hañci arahattasacchikiriyāya paṭipanno puggalo sotāpattiphalaṃ vītivatto, no ca vata re vattabbe—",
"kv4.9:20.6": "“arahattasacchikiriyāya paṭipanno puggalo sotāpattiphalena samannāgato”ti.",
"kv4.9:21.1": "Arahattasacchikiriyāya paṭipanno puggalo sotāpattiphalaṃ vītivatto, tena samannāgatoti?",
"kv4.9:21.2": "Āmantā.",
"kv4.9:21.3": "Arahattasacchikiriyāya paṭipanno puggalo sotāpattimaggaṃ vītivatto, sakkāyadiṭṭhiṃ vicikicchaṃ sīlabbataparāmāsaṃ apāyagamanīyaṃ rāgaṃ apāyagamanīyaṃ dosaṃ apāyagamanīyaṃ mohaṃ vītivatto, tena samannāgatoti?",
"kv4.9:21.4": "Na hevaṃ vattabbe … pe ….",
"kv4.9:22.1": "Arahattasacchikiriyāya paṭipanno puggalo sakadāgāmiphalena samannāgatoti?",
"kv4.9:22.2": "Āmantā.",
"kv4.9:22.3": "Nanu arahattasacchikiriyāya paṭipanno puggalo sakadāgāmiphalaṃ vītivattoti?",
"kv4.9:22.4": "Āmantā.",
"kv4.9:22.5": "Hañci arahattasacchikiriyāya paṭipanno puggalo sakadāgāmiphalaṃ vītivatto, no ca vata re vattabbe—",
"kv4.9:22.6": "“arahattasacchikiriyāya paṭipanno puggalo sakadāgāmiphalena samannāgato”ti.",
"kv4.9:23.1": "Arahattasacchikiriyāya paṭipanno puggalo sakadāgāmiphalaṃ vītivatto, tena samannāgatoti?",
"kv4.9:23.2": "Āmantā.",
"kv4.9:23.3": "Arahattasacchikiriyāya paṭipanno puggalo sakadāgāmimaggaṃ vītivatto, oḷārikaṃ kāmarāgaṃ oḷārikaṃ byāpādaṃ vītivatto, tena samannāgatoti?",
"kv4.9:23.4": "Na hevaṃ vattabbe … pe ….",
"kv4.9:24.1": "Arahattasacchikiriyāya paṭipanno puggalo anāgāmiphalena samannāgatoti?",
"kv4.9:24.2": "Āmantā.",
"kv4.9:24.3": "Nanu arahattasacchikiriyāya paṭipanno puggalo anāgāmiphalaṃ vītivattoti?",
"kv4.9:24.4": "Āmantā.",
"kv4.9:24.5": "Hañci arahattasacchikiriyāya paṭipanno puggalo anāgāmiphalaṃ vītivatto, no ca vata re vattabbe—",
"kv4.9:24.6": "“arahattasacchikiriyāya paṭipanno puggalo anāgāmiphalena samannāgato”ti.",
"kv4.9:25.1": "Arahattasacchikiriyāya paṭipanno puggalo anāgāmiphalaṃ vītivatto, tena samannāgatoti?",
"kv4.9:25.2": "Āmantā.",
"kv4.9:25.3": "Arahattasacchikiriyāya paṭipanno puggalo anāgāmimaggaṃ vītivatto, aṇusahagataṃ kāmarāgaṃ aṇusahagataṃ byāpādaṃ vītivatto, tena samannāgatoti?",
"kv4.9:25.4": "Na hevaṃ vattabbe … pe ….",
"kv4.9:26.1": "Anāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:26.2": "Āmantā.",
"kv4.9:26.3": "Nanu anāgāmiphalasacchikiriyāya paṭipanno puggalo sotāpattiphalaṃ vītivattoti?",
"kv4.9:26.4": "Āmantā.",
"kv4.9:26.5": "Hañci anāgāmiphalasacchikiriyāya paṭipanno puggalo sotāpattiphalaṃ vītivatto, no ca vata re vattabbe—",
"kv4.9:26.6": "“anāgāmiphalasacchikiriyāya paṭipanno puggalo sotāpattiphalena samannāgato”ti.",
"kv4.9:27.1": "Anāgāmiphalasacchikiriyāya paṭipanno puggalo sotāpattiphalaṃ vītivatto, tena samannāgatoti?",
"kv4.9:27.2": "Āmantā.",
"kv4.9:27.3": "Anāgāmiphalasacchikiriyāya paṭipanno puggalo sotāpattimaggaṃ vītivatto, sakkāyadiṭṭhiṃ … pe …",
"kv4.9:27.5": "apāyagamanīyaṃ mohaṃ vītivatto, tena samannāgatoti?",
"kv4.9:27.6": "Na hevaṃ vattabbe … pe ….",
"kv4.9:28.1": "Anāgāmiphalasacchikiriyāya paṭipanno puggalo sakadāgāmiphalena samannāgatoti?",
"kv4.9:28.2": "Āmantā.",
"kv4.9:28.3": "Nanu anāgāmiphalasacchikiriyāya paṭipanno puggalo sakadāgāmiphalaṃ vītivattoti?",
"kv4.9:28.4": "Āmantā.",
"kv4.9:28.5": "Hañci anāgāmiphalasacchikiriyāya paṭipanno puggalo sakadāgāmiphalaṃ vītivatto, no ca vata re vattabbe—",
"kv4.9:28.6": "“anāgāmiphalasacchikiriyāya paṭipanno puggalo sakadāgāmiphalena samannāgato”ti.",
"kv4.9:29.1": "Anāgāmiphalasacchikiriyāya paṭipanno puggalo sakadāgāmiphalaṃ vītivatto, tena samannāgatoti?",
"kv4.9:29.2": "Āmantā.",
"kv4.9:29.3": "Anāgāmiphalasacchikiriyāya paṭipanno puggalo sakadāgāmimaggaṃ vītivatto, oḷārikaṃ kāmarāgaṃ oḷārikaṃ byāpādaṃ vītivatto, tena samannāgatoti?",
"kv4.9:29.4": "Na hevaṃ vattabbe … pe ….",
"kv4.9:30.1": "Sakadāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:30.2": "Āmantā.",
"kv4.9:30.3": "Nanu sakadāgāmiphalasacchikiriyāya paṭipanno puggalo sotāpattiphalaṃ vītivattoti?",
"kv4.9:30.4": "Āmantā.",
"kv4.9:30.5": "Hañci sakadāgāmiphalasacchikiriyāya paṭipanno puggalo sotāpattiphalaṃ vītivatto, no ca vata re vattabbe—",
"kv4.9:30.6": "“sakadāgāmiphalasacchikiriyāya paṭipanno puggalo sotāpattiphalena samannāgato”ti.",
"kv4.9:31.1": "Sakadāgāmiphalasacchikiriyāya paṭipanno puggalo sotāpattiphalaṃ vītivatto, tena samannāgatoti?",
"kv4.9:31.2": "Āmantā.",
"kv4.9:31.3": "Sakadāgāmiphalasacchikiriyāya paṭipanno puggalo sotāpattimaggaṃ vītivatto, sakkāyadiṭṭhiṃ … pe …",
"kv4.9:31.5": "apāyagamanīyaṃ mohaṃ vītivatto, tena samannāgatoti?",
"kv4.9:31.6": "Na hevaṃ vattabbe … pe ….",
"kv4.9:32.1": "☒ Na vattabbaṃ—",
"kv4.9:32.2": "“arahattasacchikiriyāya paṭipanno puggalo tīhi phalehi samannāgato”ti?",
"kv4.9:32.3": "Āmantā.",
"kv4.9:32.4": "Nanu arahattasacchikiriyāya paṭipannena puggalena tīṇi phalāni paṭiladdhāni, tehi ca aparihīnoti?",
"kv4.9:32.5": "Āmantā.",
"kv4.9:32.6": "Hañci arahattasacchikiriyāya paṭipannena puggalena tīṇi phalāni paṭiladdhāni tehi ca aparihīno, tena vata re vattabbe—",
"kv4.9:32.7": "“arahattasacchikiriyāya paṭipanno puggalo tīhi phalehi samannāgato”ti.",
"kv4.9:33.1": "☒ Na vattabbaṃ—",
"kv4.9:33.2": "“anāgāmiphalasacchikiriyāya paṭipanno puggalo dvīhi phalehi samannāgato”ti?",
"kv4.9:33.3": "Āmantā.",
"kv4.9:33.4": "Nanu anāgāmiphalasacchikiriyāya paṭipannena puggalena dve phalāni paṭiladdhāni, tehi ca aparihīnoti?",
"kv4.9:33.5": "Āmantā.",
"kv4.9:33.6": "Hañci anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīno, tena vata re vattabbe—",
"kv4.9:33.7": "“anāgāmiphalasacchikiriyāya paṭipanno puggalo dvīhi phalehi samannāgato”ti.",
"kv4.9:34.1": "☒ Na vattabbaṃ—",
"kv4.9:34.2": "“sakadāgāmiphalasacchikiriyāya paṭipanno puggalo sotāpattiphalena samannāgato”ti?",
"kv4.9:34.3": "Āmantā.",
"kv4.9:34.4": "Nanu sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ, tena ca aparihīnoti?",
"kv4.9:34.5": "Āmantā.",
"kv4.9:34.6": "Hañci sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīno, tena vata re vattabbe—",
"kv4.9:34.7": "“sakadāgāmiphalasacchikiriyāya paṭipanno puggalo sotāpattiphalena samannāgato”ti.",
"kv4.9:35.1": "Arahattasacchikiriyāya paṭipannena puggalena tīṇi phalāni paṭiladdhāni tehi ca aparihīnoti, arahattasacchikiriyāya paṭipanno puggalo tīhi phalehi samannāgatoti?",
"kv4.9:35.2": "Āmantā.",
"kv4.9:35.3": "Arahattasacchikiriyāya paṭipannena puggalena cattāro maggā paṭiladdhā tehi ca aparihīnoti, arahattasacchikiriyāya paṭipanno puggalo catūhi maggehi samannāgatoti?",
"kv4.9:35.4": "Na hevaṃ vattabbe … pe ….",
"kv4.9:36.1": "Anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīnoti, anāgāmiphalasacchikiriyāya paṭipanno puggalo dvīhi phalehi samannāgatoti?",
"kv4.9:36.2": "Āmantā.",
"kv4.9:36.3": "Anāgāmiphalasacchikiriyāya paṭipannena puggalena tayo maggā paṭiladdhā tehi ca aparihīnoti, anāgāmiphalasacchikiriyāya paṭipanno puggalo tīhi maggehi samannāgatoti?",
"kv4.9:36.4": "Na hevaṃ vattabbe … pe ….",
"kv4.9:37.1": "Sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīnoti, sakadāgāmiphalasacchikiriyāya paṭipanno puggalo sotāpattiphalena samannāgatoti?",
"kv4.9:37.2": "Āmantā.",
"kv4.9:37.3": "Sakadāgāmiphalasacchikiriyāya paṭipannena puggalena dve maggā paṭiladdhā tehi ca aparihīnoti, sakadāgāmiphalasacchikiriyāya paṭipanno puggalo dvīhi maggehi samannāgatoti?",
"kv4.9:37.4": "Na hevaṃ vattabbe … pe ….",
"kv4.9:38.1": "Aparāpi samannāgatakathā niṭṭhitā."
}