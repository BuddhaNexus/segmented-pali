{
"kv11.1:1.1": "Kathāvatthu",
"kv11.1:2.1": "Anusayapaṇṇāsaka",
"kv11.1:3.1": "Ekādasamavagga",
"kv11.1:4.1": "Tissopianusayakathā",
"kv11.1:5.1": "Anusayā abyākatāti?",
"kv11.1:5.2": "Āmantā.",
"kv11.1:5.3": "Vipākābyākatā kiriyābyākatā rūpaṃ nibbānaṃ cakkhāyatanaṃ … pe … phoṭṭhabbāyatananti?",
"kv11.1:5.6": "Na hevaṃ vattabbe … pe ….",
"kv11.1:6.1": "Kāmarāgānusayo abyākatoti?",
"kv11.1:6.2": "Āmantā.",
"kv11.1:6.3": "Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ abyākatanti?",
"kv11.1:6.4": "Na hevaṃ vattabbe … pe …",
"kv11.1:6.6": "kāmarāgo kāmarāgapariyuṭṭhānaṃ … pe …",
"kv11.1:6.8": "kāmacchandanīvaraṇaṃ akusalanti?",
"kv11.1:6.9": "Āmantā.",
"kv11.1:6.10": "Kāmarāgānusayo akusaloti?",
"kv11.1:6.11": "Na hevaṃ vattabbe … pe ….",
"kv11.1:7.1": "Paṭighānusayo abyākatoti?",
"kv11.1:7.2": "Āmantā.",
"kv11.1:7.3": "Paṭighaṃ paṭighapariyuṭṭhānaṃ paṭighasaṃyojanaṃ abyākatanti?",
"kv11.1:7.4": "Na hevaṃ vattabbe … pe …",
"kv11.1:7.6": "paṭighaṃ paṭighapariyuṭṭhānaṃ paṭighasaṃyojanaṃ akusalanti?",
"kv11.1:7.7": "Āmantā.",
"kv11.1:7.8": "Paṭighānusayo akusaloti?",
"kv11.1:7.9": "Na hevaṃ vattabbe … pe ….",
"kv11.1:8.1": "Mānānusayo abyākatoti?",
"kv11.1:8.2": "Āmantā.",
"kv11.1:8.3": "Māno mānapariyuṭṭhānaṃ mānasaṃyojanaṃ abyākatanti?",
"kv11.1:8.4": "Na hevaṃ vattabbe … pe …",
"kv11.1:8.6": "māno mānapariyuṭṭhānaṃ mānasaṃyojanaṃ akusalanti?",
"kv11.1:8.7": "Āmantā.",
"kv11.1:8.8": "Mānānusayo akusaloti?",
"kv11.1:8.9": "Na hevaṃ vattabbe … pe ….",
"kv11.1:9.1": "Diṭṭhānusayo abyākatoti?",
"kv11.1:9.2": "Āmantā.",
"kv11.1:9.3": "Diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ abyākatanti?",
"kv11.1:9.4": "Na hevaṃ vattabbe … pe …",
"kv11.1:9.6": "diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ akusalanti?",
"kv11.1:9.7": "Āmantā.",
"kv11.1:9.8": "Diṭṭhānusayo akusaloti?",
"kv11.1:9.9": "Na hevaṃ vattabbe … pe ….",
"kv11.1:10.1": "Vicikicchānusayo abyākatoti?",
"kv11.1:10.2": "Āmantā.",
"kv11.1:10.3": "Vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ abyākatanti?",
"kv11.1:10.4": "Na hevaṃ vattabbe … pe …",
"kv11.1:10.6": "vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ akusalanti?",
"kv11.1:10.7": "Āmantā.",
"kv11.1:10.8": "Vicikicchānusayo akusaloti?",
"kv11.1:10.9": "Na hevaṃ vattabbe … pe ….",
"kv11.1:11.1": "Bhavarāgānusayo abyākatoti?",
"kv11.1:11.2": "Āmantā.",
"kv11.1:11.3": "Bhavarāgo bhavarāgapariyuṭṭhānaṃ bhavarāgasaṃyojanaṃ abyākatanti?",
"kv11.1:11.4": "Na hevaṃ vattabbe … pe …",
"kv11.1:11.6": "bhavarāgo bhavarāgapariyuṭṭhānaṃ bhavarāgasaṃyojanaṃ akusalanti?",
"kv11.1:11.7": "Āmantā.",
"kv11.1:11.8": "Bhavarāgānusayo akusaloti?",
"kv11.1:11.9": "Na hevaṃ vattabbe … pe ….",
"kv11.1:12.1": "Avijjānusayo abyākatoti?",
"kv11.1:12.2": "Āmantā.",
"kv11.1:12.3": "Avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ abyākatanti?",
"kv11.1:12.4": "Na hevaṃ vattabbe … pe …",
"kv11.1:12.6": "avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ akusalanti?",
"kv11.1:12.7": "Āmantā.",
"kv11.1:12.8": "Avijjānusayo akusaloti?",
"kv11.1:12.9": "Na hevaṃ vattabbe … pe ….",
"kv11.1:13.1": "☒ Na vattabbaṃ—",
"kv11.1:13.2": "“anusayā abyākatā”ti?",
"kv11.1:13.3": "Āmantā.",
"kv11.1:13.4": "Puthujjano kusalābyākate citte vattamāne “sānusayo”ti vattabboti?",
"kv11.1:13.5": "Āmantā.",
"kv11.1:13.6": "Kusalākusalā dhammā sammukhībhāvaṃ āgacchantīti?",
"kv11.1:13.7": "Na hevaṃ vattabbe … pe …",
"kv11.1:13.9": "tena hi anusayā abyākatāti.",
"kv11.1:13.10": "Puthujjano kusalābyākate citte vattamāne “sarāgo”ti vattabboti?",
"kv11.1:13.11": "Āmantā.",
"kv11.1:13.12": "Kusalākusalā dhammā sammukhībhāvaṃ āgacchantīti?",
"kv11.1:13.13": "Na hevaṃ vattabbe … pe …",
"kv11.1:13.15": "tena hi rāgo abyākatoti.",
"kv11.1:14.1": "Anusayā ahetukāti?",
"kv11.1:14.2": "Āmantā.",
"kv11.1:14.3": "Rūpaṃ nibbānaṃ cakkhāyatanaṃ … pe … phoṭṭhabbāyatananti?",
"kv11.1:14.6": "Na hevaṃ vattabbe … pe ….",
"kv11.1:15.1": "Kāmarāgānusayo ahetukoti?",
"kv11.1:15.2": "Āmantā.",
"kv11.1:15.3": "Kāmarāgo kāmarāgapariyuṭṭhānaṃ kāmarāgasaṃyojanaṃ kāmacchandanīvaraṇaṃ ahetukanti?",
"kv11.1:15.4": "Na hevaṃ vattabbe … pe …",
"kv11.1:15.6": "kāmarāgo kāmarāgapariyuṭṭhānaṃ … pe …",
"kv11.1:15.8": "kāmacchandanīvaraṇaṃ sahetukanti?",
"kv11.1:15.9": "Āmantā.",
"kv11.1:15.10": "Kāmarāgānusayo sahetukoti?",
"kv11.1:15.11": "Na hevaṃ vattabbe … pe …",
"kv11.1:15.13": "paṭighānusayo … pe …",
"kv11.1:15.15": "mānānusayo …",
"kv11.1:15.16": "diṭṭhānusayo …",
"kv11.1:15.17": "vicikicchānusayo …",
"kv11.1:15.18": "bhavarāgānusayo …",
"kv11.1:15.19": "avijjānusayo ahetukoti?",
"kv11.1:15.20": "Āmantā.",
"kv11.1:15.21": "Avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ ahetukanti?",
"kv11.1:15.22": "Na hevaṃ vattabbe … pe …",
"kv11.1:15.24": "avijjā avijjogho … pe …",
"kv11.1:15.26": "avijjānīvaraṇaṃ sahetukanti?",
"kv11.1:15.27": "Āmantā.",
"kv11.1:15.28": "Avijjānusayo sahetukoti?",
"kv11.1:15.29": "Na hevaṃ vattabbe … pe ….",
"kv11.1:16.1": "☒ Na vattabbaṃ—",
"kv11.1:16.2": "“anusayā ahetukā”ti?",
"kv11.1:16.3": "Āmantā.",
"kv11.1:16.4": "Puthujjano kusalābyākate citte vattamāne “sānusayo”ti vattabboti?",
"kv11.1:16.5": "Āmantā.",
"kv11.1:16.6": "Anusayā tena hetunā sahetukāti?",
"kv11.1:16.7": "Na hevaṃ vattabbe … pe …",
"kv11.1:16.9": "tena hi anusayā ahetukāti.",
"kv11.1:16.10": "Puthujjano kusalābyākate citte vattamāne “sarāgo”ti vattabboti?",
"kv11.1:16.11": "Āmantā.",
"kv11.1:16.12": "Rāgo tena hetunā sahetukoti?",
"kv11.1:16.13": "Na hevaṃ vattabbe … pe …",
"kv11.1:16.15": "tena hi rāgo ahetukoti.",
"kv11.1:17.1": "Anusayā cittavippayuttāti?",
"kv11.1:17.2": "Āmantā.",
"kv11.1:17.3": "Rūpaṃ nibbānaṃ cakkhāyatanaṃ … pe … phoṭṭhabbāyatananti?",
"kv11.1:17.6": "Na hevaṃ vattabbe … pe ….",
"kv11.1:18.1": "Kāmarāgānusayo cittavippayuttoti?",
"kv11.1:18.2": "Āmantā.",
"kv11.1:18.3": "Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ cittavippayuttanti?",
"kv11.1:18.4": "Na hevaṃ vattabbe … pe …",
"kv11.1:18.6": "kāmarāgo kāmarāgapariyuṭṭhānaṃ … pe …",
"kv11.1:18.8": "kāmacchandanīvaraṇaṃ cittasampayuttanti?",
"kv11.1:18.9": "Āmantā.",
"kv11.1:18.10": "Kāmarāgānusayo cittasampayuttoti?",
"kv11.1:18.11": "Na hevaṃ vattabbe … pe ….",
"kv11.1:19.1": "Kāmarāgānusayo cittavippayuttoti?",
"kv11.1:19.2": "Āmantā.",
"kv11.1:19.3": "Katamakkhandhapariyāpannoti?",
"kv11.1:19.4": "Saṅkhārakkhandhapariyāpannoti.",
"kv11.1:19.5": "Saṅkhārakkhandho cittavippayuttoti?",
"kv11.1:19.6": "Na hevaṃ vattabbe.",
"kv11.1:19.7": "Saṅkhārakkhandho cittavippayuttoti?",
"kv11.1:19.8": "Āmantā.",
"kv11.1:19.9": "Vedanākkhandho saññākkhandho cittavippayuttoti?",
"kv11.1:19.10": "Na hevaṃ vattabbe … pe ….",
"kv11.1:20.1": "Kāmarāgānusayo saṅkhārakkhandhapariyāpanno cittavippayuttoti?",
"kv11.1:20.2": "Āmantā.",
"kv11.1:20.3": "Kāmarāgo saṅkhārakkhandhapariyāpanno cittavippayuttoti?",
"kv11.1:20.4": "Na hevaṃ vattabbe … pe …",
"kv11.1:20.6": "kāmarāgo saṅkhārakkhandhapariyāpanno cittasampayuttoti?",
"kv11.1:20.7": "Āmantā.",
"kv11.1:20.8": "Kāmarāgānusayo saṅkhārakkhandhapariyāpanno cittasampayuttoti?",
"kv11.1:20.9": "Na hevaṃ vattabbe … pe ….",
"kv11.1:21.1": "Kāmarāgānusayo saṅkhārakkhandhapariyāpanno cittavippayutto, kāmarāgo saṅkhārakkhandhapariyāpanno cittasampayuttoti?",
"kv11.1:21.2": "Āmantā.",
"kv11.1:21.3": "Saṅkhārakkhandho ekadeso cittasampayutto ekadeso cittavippayuttoti?",
"kv11.1:21.4": "Na hevaṃ vattabbe … pe ….",
"kv11.1:22.1": "Saṅkhārakkhandho ekadeso cittasampayutto ekadeso cittavippayuttoti?",
"kv11.1:22.2": "Āmantā.",
"kv11.1:22.3": "Vedanākkhandho saññākkhandho ekadeso cittasampayutto ekadeso cittavippayuttoti?",
"kv11.1:22.4": "Na hevaṃ vattabbe … pe ….",
"kv11.1:23.1": "Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo cittavippayuttoti?",
"kv11.1:23.2": "Āmantā.",
"kv11.1:23.3": "Avijjā avijjogho avijjāyogo avijjānīvaraṇaṃ cittavippayuttanti?",
"kv11.1:23.4": "Na hevaṃ vattabbe … pe …",
"kv11.1:23.6": "avijjā avijjogho avijjāyogo avijjānīvaraṇaṃ cittasampayuttanti?",
"kv11.1:23.7": "Āmantā.",
"kv11.1:23.8": "Avijjānusayo cittasampayuttoti?",
"kv11.1:23.9": "Na hevaṃ vattabbe … pe ….",
"kv11.1:24.1": "Avijjānusayo cittavippayuttoti?",
"kv11.1:24.2": "Āmantā.",
"kv11.1:24.3": "Katamakkhandhapariyāpannoti?",
"kv11.1:24.4": "Saṅkhārakkhandhapariyāpannoti.",
"kv11.1:24.5": "Saṅkhārakkhandho cittavippayuttoti?",
"kv11.1:24.6": "Na hevaṃ vattabbe.",
"kv11.1:24.7": "Saṅkhārakkhandho cittavippayuttoti?",
"kv11.1:24.8": "Āmantā.",
"kv11.1:24.9": "Vedanākkhandho saññākkhandho cittavippayuttoti?",
"kv11.1:24.10": "Na hevaṃ vattabbe … pe ….",
"kv11.1:25.1": "Avijjānusayo saṅkhārakkhandhapariyāpanno cittavippayuttoti?",
"kv11.1:25.2": "Āmantā.",
"kv11.1:25.3": "Avijjā saṅkhārakkhandhapariyāpannā cittavippayuttāti?",
"kv11.1:25.4": "Na hevaṃ vattabbe … pe …",
"kv11.1:25.6": "avijjā saṅkhārakkhandhapariyāpannā cittasampayuttāti?",
"kv11.1:25.7": "Āmantā.",
"kv11.1:25.8": "Avijjānusayo saṅkhārakkhandhapariyāpanno cittasampayuttoti?",
"kv11.1:25.9": "Na hevaṃ vattabbe … pe ….",
"kv11.1:26.1": "Avijjānusayo saṅkhārakkhandhapariyāpanno cittavippayutto, avijjāsaṅkhārakkhandhapariyāpannā cittasampayuttāti?",
"kv11.1:26.2": "Āmantā.",
"kv11.1:26.3": "Saṅkhārakkhandho ekadeso cittasampayutto ekadeso cittavippayuttoti?",
"kv11.1:26.4": "Na hevaṃ vattabbe.",
"kv11.1:27.1": "Saṅkhārakkhandho ekadeso cittasampayutto ekadeso cittavippayuttoti?",
"kv11.1:27.2": "Āmantā.",
"kv11.1:27.3": "Vedanākkhandho saññākkhandho ekadeso cittasampayutto ekadeso cittavippayuttoti?",
"kv11.1:27.4": "Na hevaṃ vattabbe … pe ….",
"kv11.1:28.1": "☒ Na vattabbaṃ—",
"kv11.1:28.2": "“anusayā cittavippayuttā”ti?",
"kv11.1:28.3": "Āmantā.",
"kv11.1:28.4": "Puthujjano kusalābyākate citte vattamāne “sānusayo”ti vattabboti?",
"kv11.1:28.5": "Āmantā.",
"kv11.1:28.6": "Anusayā tena cittena sampayuttāti?",
"kv11.1:28.7": "Na hevaṃ vattabbe.",
"kv11.1:28.8": "Tena hi anusayā cittavippayuttāti.",
"kv11.1:28.9": "Puthujjano kusalābyākate citte vattamāne “sarāgo”ti vattabboti?",
"kv11.1:28.10": "Āmantā.",
"kv11.1:28.11": "Rāgo tena cittena sampayuttoti?",
"kv11.1:28.12": "Na hevaṃ vattabbe.",
"kv11.1:28.13": "Tena hi rāgo cittavippayuttoti.",
"kv11.1:29.1": "Tissopi anusayakathā niṭṭhitā."
}