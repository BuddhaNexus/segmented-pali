{
"kv18.8:1.1": "Kathāvatthu",
"kv18.8:2.1": "Mahāpaṇṇāsaka",
"kv18.8:3.1": "Aṭṭhārasamavagga",
"kv18.8:4.1": "Saddaṃsuṇātītikathā",
"kv18.8:5.1": "Samāpanno saddaṃ suṇātīti?",
"kv18.8:5.2": "Āmantā.",
"kv18.8:5.3": "Samāpanno cakkhunā rūpaṃ passati … pe …",
"kv18.8:5.5": "sotena … pe …",
"kv18.8:5.7": "ghānena … pe …",
"kv18.8:5.9": "jivhāya … pe …",
"kv18.8:5.11": "kāyena phoṭṭhabbaṃ phusatīti?",
"kv18.8:5.12": "Na hevaṃ vattabbe … pe ….",
"kv18.8:6.1": "Samāpanno saddaṃ suṇātīti?",
"kv18.8:6.2": "Āmantā.",
"kv18.8:6.3": "Sotaviññāṇasamaṅgī samāpannoti?",
"kv18.8:6.4": "Na hevaṃ vattabbe.",
"kv18.8:6.5": "Nanu samādhi manoviññāṇasamaṅgissāti?",
"kv18.8:6.6": "Āmantā.",
"kv18.8:6.7": "Hañci samādhi manoviññāṇasamaṅgissa, no ca vata re vattabbe—",
"kv18.8:6.8": "“samāpanno saddaṃ suṇātī”ti.",
"kv18.8:7.1": "Samādhi manoviññāṇasamaṅgissa, sotaviññāṇasamaṅgī saddaṃ suṇātīti?",
"kv18.8:7.2": "Āmantā.",
"kv18.8:7.3": "Hañci samādhi manoviññāṇasamaṅgissa, sotaviññāṇasamaṅgī saddaṃ suṇāti, no ca vata re vattabbe—",
"kv18.8:7.4": "“samāpanno saddaṃ suṇātī”ti.",
"kv18.8:7.5": "Samādhi manoviññāṇasamaṅgissa, sotaviññāṇasamaṅgī saddaṃ suṇātīti?",
"kv18.8:7.6": "Āmantā.",
"kv18.8:7.7": "Dvinnaṃ phassānaṃ … pe …",
"kv18.8:7.9": "dvinnaṃ cittānaṃ samodhānaṃ hotīti?",
"kv18.8:7.10": "Na hevaṃ vattabbe … pe ….",
"kv18.8:8.1": "☒ Na vattabbaṃ—",
"kv18.8:8.2": "“samāpanno saddaṃ suṇātī”ti?",
"kv18.8:8.3": "Āmantā.",
"kv18.8:8.4": "Nanu paṭhamassa jhānassa saddo kaṇṭako vutto bhagavatāti?",
"kv18.8:8.5": "Āmantā.",
"kv18.8:8.6": "Hañci paṭhamassa jhānassa saddo kaṇṭako vutto bhagavatā, tena vata re vattabbe—",
"kv18.8:8.7": "“samāpanno saddaṃ suṇātī”ti.",
"kv18.8:9.1": "Paṭhamassa jhānassa saddo kaṇṭako vutto bhagavatāti, samāpanno saddaṃ suṇātīti?",
"kv18.8:9.2": "Āmantā.",
"kv18.8:9.3": "Dutiyassa jhānassa vitakko vicāro kaṇṭako vutto bhagavatā, atthi tassa vitakkavicārāti?",
"kv18.8:9.4": "Na hevaṃ vattabbe … pe ….",
"kv18.8:10.1": "Paṭhamassa jhānassa saddo kaṇṭako vutto bhagavatāti, samāpanno saddaṃ suṇātīti?",
"kv18.8:10.2": "Āmantā.",
"kv18.8:10.3": "Tatiyassa jhānassa pīti kaṇṭako … pe …",
"kv18.8:10.5": "catutthassa jhānassa assāsapassāso kaṇṭako …",
"kv18.8:10.6": "ākāsānañcāyatanaṃ samāpannassa rūpasaññā kaṇṭako …",
"kv18.8:10.7": "viññāṇañcāyatanaṃ samāpannassa ākāsānañcāyatanasaññā kaṇṭako …",
"kv18.8:10.8": "ākiñcaññāyatanaṃ samāpannassa viññāṇañcāyatanasaññā kaṇṭako …",
"kv18.8:10.9": "nevasaññānāsaññāyatanaṃ samāpannassa ākiñcaññāyatanasaññā kaṇṭako …",
"kv18.8:10.10": "saññāvedayitanirodhaṃ samāpannassa saññā ca vedanā ca kaṇṭako vutto bhagavatā, atthi tassa saññā ca vedanā cāti?",
"kv18.8:10.11": "Na hevaṃ vattabbe … pe ….",
"kv18.8:11.1": "Saddaṃ suṇātītikathā niṭṭhitā."
}