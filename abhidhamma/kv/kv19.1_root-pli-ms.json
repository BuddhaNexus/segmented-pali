{
"kv19.1:1.1": "Kathāvatthu",
"kv19.1:2.1": "Niggahapaṇṇāsaka",
"kv19.1:3.1": "Ekūnavīsatimavagga",
"kv19.1:4.1": "Kilesajahanakathā",
"kv19.1:5.1": "Atīte kilese jahatīti?",
"kv19.1:5.2": "Āmantā.",
"kv19.1:5.3": "Niruddhaṃ nirodheti, vigataṃ vigameti, khīṇaṃ khepeti, atthaṅgataṃ atthaṅgameti, abbhatthaṅgataṃ abbhatthaṅgametīti?",
"kv19.1:5.4": "Na hevaṃ vattabbe … pe …",
"kv19.1:5.6": "atīte kilese jahatīti?",
"kv19.1:5.7": "Āmantā.",
"kv19.1:5.8": "Nanu atītaṃ niruddhanti?",
"kv19.1:5.9": "Āmantā.",
"kv19.1:5.10": "Hañci atītaṃ niruddhaṃ, no ca vata re vattabbe—",
"kv19.1:5.11": "“atīte kilese jahatī”ti.",
"kv19.1:5.12": "Atīte kilese jahatīti?",
"kv19.1:5.13": "Āmantā.",
"kv19.1:5.14": "Nanu atītaṃ natthīti?",
"kv19.1:5.15": "Āmantā.",
"kv19.1:5.16": "Hañci atītaṃ natthi, no ca vata re vattabbe—",
"kv19.1:5.17": "“atīte kilese jahatī”ti.",
"kv19.1:6.1": "Anāgate kilese jahatīti?",
"kv19.1:6.2": "Āmantā.",
"kv19.1:6.3": "Ajātaṃ ajaneti, asañjātaṃ asañjaneti, anibbattaṃ anibbatteti, apātubhūtaṃ apātubhāvetīti?",
"kv19.1:6.4": "Na hevaṃ vattabbe … pe …",
"kv19.1:6.6": "anāgate kilese jahatīti?",
"kv19.1:6.7": "Āmantā.",
"kv19.1:6.8": "Nanu anāgataṃ ajātanti?",
"kv19.1:6.9": "Āmantā.",
"kv19.1:6.10": "Hañci anāgataṃ ajātaṃ, no ca vata re vattabbe—",
"kv19.1:6.11": "“anāgate kilese jahatī”ti.",
"kv19.1:6.12": "Anāgate kilese jahatīti?",
"kv19.1:6.13": "Āmantā.",
"kv19.1:6.14": "Nanu anāgataṃ natthīti?",
"kv19.1:6.15": "Āmantā.",
"kv19.1:6.16": "Hañci anāgataṃ natthi, no ca vata re vattabbe—",
"kv19.1:6.17": "“anāgate kilese jahatī”ti.",
"kv19.1:7.1": "Paccuppanne kilese jahatīti?",
"kv19.1:7.2": "Āmantā.",
"kv19.1:7.3": "Ratto rāgaṃ jahati, duṭṭho dosaṃ jahati, mūḷho mohaṃ jahati, kiliṭṭho kilese jahatīti?",
"kv19.1:7.4": "Na hevaṃ vattabbe … pe …",
"kv19.1:7.6": "rāgena rāgaṃ jahati, dosena dosaṃ jahati, mohena mohaṃ jahati, kilesehi kilese jahatīti?",
"kv19.1:7.7": "Na hevaṃ vattabbe … pe …",
"kv19.1:8.1": "Rāgo cittasampayutto, maggo cittasampayuttoti?",
"kv19.1:8.2": "Āmantā.",
"kv19.1:8.3": "Dvinnaṃ cittānaṃ samodhānaṃ hotīti?",
"kv19.1:8.4": "Na hevaṃ vattabbe … pe ….",
"kv19.1:9.1": "Rāgo akusalo, maggo kusaloti?",
"kv19.1:9.2": "Āmantā.",
"kv19.1:9.3": "Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti?",
"kv19.1:9.4": "Na hevaṃ vattabbe … pe ….",
"kv19.1:10.1": "Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti?",
"kv19.1:10.2": "Āmantā.",
"kv19.1:10.3": "Nanu vuttaṃ bhagavatā—",
"kv19.1:10.4": "“cattārimāni, bhikkhave, suvidūravidūrāni.",
"kv19.1:10.5": "Katamāni cattāri?",
"kv19.1:10.6": "Nabhañca, bhikkhave, pathavī ca—",
"kv19.1:10.7": "idaṃ paṭhamaṃ suvidūravidūraṃ … pe …",
"kv19.1:10.9": "tasmā sataṃ dhammo asabbhi ārakā”ti.",
"kv19.1:10.10": "Attheva suttantoti?",
"kv19.1:10.11": "Āmantā.",
"kv19.1:10.12": "Tena hi na vattabbaṃ—",
"kv19.1:10.13": "“kusalākusalā … pe …",
"kv19.1:10.15": "sammukhībhāvaṃ āgacchantī”ti.",
"kv19.1:11.1": "☒ Na vattabbaṃ—",
"kv19.1:11.2": "“atīte kilese jahati, anāgate kilese jahati, paccuppanne kilese jahatī”ti?",
"kv19.1:11.3": "Āmantā.",
"kv19.1:11.4": "Natthi kilese jahatīti?",
"kv19.1:11.5": "Na hevaṃ vattabbe … pe …",
"kv19.1:11.7": "tena hi atīte kilese jahati, anāgate kilese jahati, paccuppanne kilese jahatīti.",
"kv19.1:12.1": "Kilesajahanakathā niṭṭhitā."
}