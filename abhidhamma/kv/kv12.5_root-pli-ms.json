{
"kv12.5:1.1": "Kathāvatthu",
"kv12.5:2.1": "Mahāpaṇṇāsaka",
"kv12.5:3.1": "Dvādasamavagga",
"kv12.5:4.1": "Sattakkhattuparamakathā",
"kv12.5:5.1": "Sattakkhattuparamo puggalo sattakkhattuparamatāniyatoti?",
"kv12.5:5.2": "Āmantā.",
"kv12.5:5.3": "Mātā jīvitā voropitā …",
"kv12.5:5.4": "pitā jīvitā voropito …",
"kv12.5:5.5": "arahā jīvitā voropito …",
"kv12.5:5.6": "duṭṭhena cittena tathāgatassa lohitaṃ uppāditaṃ …",
"kv12.5:5.7": "saṃgho bhinnoti?",
"kv12.5:5.8": "Na hevaṃ vattabbe … pe ….",
"kv12.5:6.1": "Sattakkhattuparamo puggalo sattakkhattuparamatāniyatoti?",
"kv12.5:6.2": "Āmantā.",
"kv12.5:6.3": "Abhabbo antarā dhammaṃ abhisametunti?",
"kv12.5:6.4": "Na hevaṃ vattabbe … pe ….",
"kv12.5:6.6": "Abhabbo antarā dhammaṃ abhisametunti?",
"kv12.5:6.7": "Āmantā.",
"kv12.5:6.8": "Mātā jīvitā voropitā …",
"kv12.5:6.9": "pitā jīvitā voropito …",
"kv12.5:6.10": "arahā jīvitā voropito …",
"kv12.5:6.11": "duṭṭhena cittena tathāgatassa lohitaṃ uppāditaṃ …",
"kv12.5:6.12": "saṃgho bhinnoti?",
"kv12.5:6.13": "Na hevaṃ vattabbe … pe ….",
"kv12.5:7.1": "Sattakkhattuparamo puggalo sattakkhattuparamatāniyatoti?",
"kv12.5:7.2": "Āmantā.",
"kv12.5:7.3": "Atthi so niyamo yena niyamena sattakkhattuparamo puggalo sattakkhattuparamatāniyatoti?",
"kv12.5:7.4": "Na hevaṃ vattabbe … pe …",
"kv12.5:7.6": "atthi te satipaṭṭhānā … pe …",
"kv12.5:7.8": "sammappadhānā …",
"kv12.5:7.9": "iddhipādā …",
"kv12.5:7.10": "indriyā …",
"kv12.5:7.11": "balā …",
"kv12.5:7.12": "bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti?",
"kv12.5:7.13": "Na hevaṃ vattabbe … pe ….",
"kv12.5:8.1": "Natthi so niyamo yena niyamena sattakkhattuparamo puggalo sattakkhattuparamatāniyatoti?",
"kv12.5:8.2": "Āmantā.",
"kv12.5:8.3": "Hañci natthi so niyamo yena niyamena sattakkhattuparamo puggalo sattakkhattuparamatāniyato, no ca vata re vattabbe—",
"kv12.5:8.4": "“sattakkhattuparamo puggalo sattakkhattuparamatāniyato”ti.",
"kv12.5:9.1": "Natthi te satipaṭṭhānā … pe …",
"kv12.5:9.3": "bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti?",
"kv12.5:9.4": "Āmantā.",
"kv12.5:9.5": "Hañci natthi te bojjhaṅgā yehi bojjhaṅgehi sattakkhattuparamo puggalo sattakkhattuparamatāniyato, no ca vata re vattabbe—",
"kv12.5:9.6": "“sattakkhattuparamo puggalo sattakkhattuparamatāniyato”ti.",
"kv12.5:10.1": "Sattakkhattuparamo puggalo sattakkhattuparamatāniyatoti?",
"kv12.5:10.2": "Āmantā.",
"kv12.5:10.3": "Sakadāgāminiyamenāti?",
"kv12.5:10.4": "Na hevaṃ vattabbe … pe …",
"kv12.5:10.6": "anāgāminiyamenāti?",
"kv12.5:10.7": "Na hevaṃ vattabbe … pe …",
"kv12.5:10.9": "arahattaniyamenāti?",
"kv12.5:10.10": "Na hevaṃ vattabbe … pe ….",
"kv12.5:11.1": "Katamena niyamenāti?",
"kv12.5:11.2": "Sotāpattiniyamenāti.",
"kv12.5:11.3": "Sattakkhattuparamo puggalo sattakkhattuparamatāniyatoti?",
"kv12.5:11.4": "Āmantā.",
"kv12.5:11.5": "Ye keci sotāpattiniyāmaṃ okkamanti, sabbe te sattakkhattuparamatāniyatāti?",
"kv12.5:11.6": "Na hevaṃ vattabbe … pe ….",
"kv12.5:12.1": "☒ Na vattabbaṃ—",
"kv12.5:12.2": "“sattakkhattuparamo puggalo sattakkhattuparamatāniyato”ti?",
"kv12.5:12.3": "Āmantā.",
"kv12.5:12.4": "Nanu so sattakkhattuparamoti?",
"kv12.5:12.5": "Āmantā.",
"kv12.5:12.6": "Hañci so sattakkhattuparamo, tena vata re vattabbe—",
"kv12.5:12.7": "“sattakkhattuparamo puggalo sattakkhattuparamatāniyato”ti.",
"kv12.5:13.1": "Sattakkhattuparamakathā niṭṭhitā."
}