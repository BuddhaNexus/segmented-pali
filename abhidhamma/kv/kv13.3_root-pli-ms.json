{
"kv13.3:1.1": "Kathāvatthu",
"kv13.3:2.1": "Mahāpaṇṇāsaka",
"kv13.3:3.1": "Terasamavagga",
"kv13.3:4.1": "Anantarāpayuttakathā",
"kv13.3:5.1": "☒ Anantarāpayutto puggalo sammattaniyāmaṃ okkameyyāti?",
"kv13.3:5.2": "Āmantā.",
"kv13.3:5.3": "Micchattaniyāmañca sammattaniyāmañca ubho okkameyyāti?",
"kv13.3:5.4": "Na hevaṃ vattabbe … pe …",
"kv13.3:6.1": "☒ Anantarāpayutto puggalo sammattaniyāmaṃ okkameyyāti?",
"kv13.3:6.2": "Āmantā.",
"kv13.3:6.3": "Nanu taṃ kammaṃ payuttaṃ kukkuccaṃ uppāditaṃ vippaṭisāriyaṃ janitanti?",
"kv13.3:6.4": "Āmantā.",
"kv13.3:6.5": "Hañci taṃ kammaṃ payuttaṃ kukkuccaṃ uppāditaṃ vippaṭisāriyaṃ janitaṃ, no ca vata re vattabbe—",
"kv13.3:6.6": "“anantarāpayutto puggalo sammattaniyāmaṃ okkameyyā”ti.",
"kv13.3:7.1": "Anantarāpayutto puggalo abhabbo sammattaniyāmaṃ okkamitunti?",
"kv13.3:7.2": "Āmantā.",
"kv13.3:7.3": "Mātā jīvitā voropitā …",
"kv13.3:7.4": "pitā jīvitā voropito …",
"kv13.3:7.5": "arahā jīvitā voropito …",
"kv13.3:7.6": "duṭṭhena cittena tathāgatassa lohitaṃ uppāditaṃ …",
"kv13.3:7.7": "saṃgho bhinnoti?",
"kv13.3:7.8": "Na hevaṃ vattabbe … pe ….",
"kv13.3:8.1": "Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti?",
"kv13.3:8.2": "Āmantā.",
"kv13.3:8.3": "Mātā jīvitā voropitā …",
"kv13.3:8.4": "pitā jīvitā voropito … pe …",
"kv13.3:8.6": "saṃgho bhinnoti?",
"kv13.3:8.7": "Na hevaṃ vattabbe … pe ….",
"kv13.3:9.1": "Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti?",
"kv13.3:9.2": "Āmantā.",
"kv13.3:9.3": "Nanu taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītanti?",
"kv13.3:9.4": "Āmantā.",
"kv13.3:9.5": "Hañci taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītaṃ, no ca vata re vattabbe—",
"kv13.3:9.6": "“anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitun”ti.",
"kv13.3:10.1": "☒ Anantarāpayutto puggalo sammattaniyāmaṃ okkameyyāti?",
"kv13.3:10.2": "Āmantā.",
"kv13.3:10.3": "Nanu taṃ kammaṃ payutto āsīti?",
"kv13.3:10.4": "Āmantā.",
"kv13.3:10.5": "Hañci taṃ kammaṃ payutto āsi, no ca vata re vattabbe—",
"kv13.3:10.6": "“anantarāpayutto puggalo sammattaniyāmaṃ okkameyyā”ti.",
"kv13.3:11.1": "Anantarāpayuttakathā niṭṭhitā."
}