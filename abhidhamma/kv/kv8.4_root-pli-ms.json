{
"kv8.4:1.1": "Kathāvatthu",
"kv8.4:2.1": "Mahāpaṇṇāsaka",
"kv8.4:3.1": "Aṭṭhamavagga",
"kv8.4:4.1": "Kāmakathā",
"kv8.4:5.1": "Pañcevāyatanā kāmāti?",
"kv8.4:5.2": "Āmantā.",
"kv8.4:5.3": "Nanu atthi tappaṭisaṃyutto chandoti?",
"kv8.4:5.4": "Āmantā.",
"kv8.4:5.5": "Hañci atthi tappaṭisaṃyutto chando, no ca vata re vattabbe—",
"kv8.4:5.6": "“pañcevāyatanā kāmā”ti.",
"kv8.4:5.7": "Nanu atthi tappaṭisaṃyutto rāgo tappaṭisaṃyutto chando tappaṭisaṃyutto chandarāgo tappaṭisaṃyutto saṅkappo tappaṭisaṃyutto rāgo tappaṭisaṃyutto saṅkapparāgo tappaṭisaṃyuttā pīti tappaṭisaṃyuttaṃ somanassaṃ tappaṭisaṃyuttaṃ pītisomanassanti?",
"kv8.4:5.8": "Āmantā.",
"kv8.4:5.9": "Hañci atthi tappaṭisaṃyuttaṃ pītisomanassaṃ, no ca vata re vattabbe—",
"kv8.4:5.10": "“pañcevāyatanā kāmā”ti.",
"kv8.4:6.1": "☒ Na vattabbaṃ—",
"kv8.4:6.2": "“pañcevāyatanā kāmā”ti?",
"kv8.4:6.3": "Āmantā.",
"kv8.4:6.4": "Nanu vuttaṃ bhagavatā—",
"kv8.4:6.5": "“pañcime, bhikkhave, kāmaguṇā.",
"kv8.4:6.6": "Katame pañca?",
"kv8.4:6.7": "Cakkhuviññeyyā rūpā … pe …",
"kv8.4:6.9": "kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—",
"kv8.4:6.10": "ime kho, bhikkhave, pañca kāmaguṇā”ti.",
"kv8.4:6.11": "Attheva suttantoti?",
"kv8.4:6.12": "Āmantā.",
"kv8.4:6.13": "Tena hi pañcevāyatanā kāmāti.",
"kv8.4:7.1": "Pañcevāyatanā kāmāti?",
"kv8.4:7.2": "Āmantā.",
"kv8.4:7.3": "Nanu vuttaṃ bhagavatā—",
"kv8.4:7.4": "“pañcime, bhikkhave, kāmaguṇā.",
"kv8.4:7.5": "Katame pañca?",
"kv8.4:7.6": "Cakkhuviññeyyā rūpā … pe …",
"kv8.4:7.8": "kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā—",
"kv8.4:7.9": "ime kho, bhikkhave, pañca kāmaguṇā.",
"kv8.4:7.10": "Api ca, bhikkhave, nete kāmā kāmaguṇā nāmete ariyassa vinaye vuccan”ti—",
"kv8.4:8.1": "“Saṅkapparāgo purisassa kāmo,",
"kv8.4:8.2": "Na te kāmā yāni citrāni loke;",
"kv8.4:8.3": "Saṅkapparāgo purisassa kāmo,",
"kv8.4:8.4": "Tiṭṭhanti citrāni tatheva loke;",
"kv8.4:8.5": "Athettha dhīrā vinayanti chandan”ti.",
"kv8.4:9.1": "Attheva suttantoti?",
"kv8.4:9.2": "Āmantā.",
"kv8.4:9.3": "Tena hi na vattabbaṃ—",
"kv8.4:9.4": "“pañcevāyatanā kāmā”ti.",
"kv8.4:10.1": "Kāmakathā niṭṭhitā."
}