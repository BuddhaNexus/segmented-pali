{
"kv22.4:1.1": "Kathāvatthu",
"kv22.4:2.1": "Mahāpaṇṇāsaka",
"kv22.4:3.1": "Bāvīsatimavagga",
"kv22.4:4.1": "Dhammābhisamayakathā",
"kv22.4:5.1": "Atthi gabbhaseyyāya dhammābhisamayoti?",
"kv22.4:5.2": "Āmantā.",
"kv22.4:5.3": "Atthi gabbhaseyyāya dhammadesanā, dhammassavanaṃ, dhammasākacchā, paripucchā, sīlasamādānaṃ, indriyesu guttadvāratā, bhojane mattaññutā, pubbarattāpararattaṃ jāgariyānuyogoti?",
"kv22.4:5.4": "Na hevaṃ vattabbe … pe …",
"kv22.4:5.6": "natthi gabbhaseyyāya dhammadesanā, dhammassavanaṃ … pe …",
"kv22.4:5.8": "pubbarattāpararattaṃ jāgariyānuyogoti?",
"kv22.4:5.9": "Āmantā.",
"kv22.4:5.10": "Hañci natthi gabbhaseyyāya dhammadesanā, dhammassavanaṃ … pe …",
"kv22.4:5.12": "pubbarattāpararattaṃ jāgariyānuyogo, no ca vata re vattabbe—",
"kv22.4:5.13": "“atthi gabbhaseyyāya dhammābhisamayo”ti.",
"kv22.4:6.1": "Atthi gabbhaseyyāya dhammābhisamayoti?",
"kv22.4:6.2": "Āmantā.",
"kv22.4:6.3": "Nanu dve paccayā sammādiṭṭhiyā uppādāya—",
"kv22.4:6.4": "parato ca ghoso, yoniso ca manasikāroti?",
"kv22.4:6.5": "Āmantā.",
"kv22.4:6.6": "Hañci dve paccayā sammādiṭṭhiyā uppādāya—",
"kv22.4:6.7": "parato ca ghoso, yoniso ca manasikāro, no ca vata re vattabbe—",
"kv22.4:6.8": "“atthi gabbhaseyyāya dhammābhisamayo”ti.",
"kv22.4:7.1": "Atthi gabbhaseyyāya dhammābhisamayoti?",
"kv22.4:7.2": "Āmantā.",
"kv22.4:7.3": "Suttassa pamattassa muṭṭhassatissa asampajānassa dhammābhisamayoti?",
"kv22.4:7.4": "Na hevaṃ vattabbe … pe ….",
"kv22.4:8.1": "Dhammābhisamayakathā niṭṭhitā."
}