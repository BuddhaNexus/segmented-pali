{
"kv15.10:1.1": "Kathāvatthu",
"kv15.10:2.1": "Mahāpaṇṇāsaka",
"kv15.10:3.1": "Pannarasamavagga",
"kv15.10:4.1": "Asaññasattupikakathā",
"kv15.10:5.1": "Saññāvedayitanirodhasamāpatti asaññasattupikāti?",
"kv15.10:5.2": "Āmantā.",
"kv15.10:5.3": "Atthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ, amoho kusalamūlaṃ, saddhā vīriyaṃ sati samādhi paññāti?",
"kv15.10:5.4": "Na hevaṃ vattabbe … pe …",
"kv15.10:5.6": "natthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ … pe …",
"kv15.10:5.8": "paññāti?",
"kv15.10:5.9": "Āmantā.",
"kv15.10:5.10": "Hañci natthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ, amoho kusalamūlaṃ, saddhā vīriyaṃ sati samādhi paññā, no ca vata re vattabbe—",
"kv15.10:5.11": "“saññāvedayitanirodhasamāpatti asaññasattupikā”ti.",
"kv15.10:6.1": "Saññāvedayitanirodhasamāpatti asaññasattupikāti?",
"kv15.10:6.2": "Āmantā.",
"kv15.10:6.3": "Atthi saññāvedayitanirodhaṃ samāpannassa phasso vedanā saññā cetanā cittanti?",
"kv15.10:6.4": "Na hevaṃ vattabbe … pe …",
"kv15.10:6.6": "natthi saññāvedayitanirodhaṃ samāpannassa phasso vedanā saññā cetanā cittanti?",
"kv15.10:6.7": "Āmantā.",
"kv15.10:6.8": "Aphassakassa maggabhāvanā … pe …",
"kv15.10:6.10": "acittakassa maggabhāvanāti?",
"kv15.10:6.11": "Na hevaṃ vattabbe … pe …",
"kv15.10:6.13": "nanu saphassakassa maggabhāvanā … pe …",
"kv15.10:6.15": "sacittakassa maggabhāvanāti?",
"kv15.10:6.16": "Āmantā.",
"kv15.10:6.17": "Hañci saphassakassa maggabhāvanā … pe …",
"kv15.10:6.19": "sacittakassa maggabhāvanā, no ca vata re vattabbe—",
"kv15.10:6.20": "“saññāvedayitanirodhasamāpatti asaññasattupikā”ti.",
"kv15.10:7.1": "Saññāvedayitanirodhasamāpatti asaññasattupikāti?",
"kv15.10:7.2": "Āmantā.",
"kv15.10:7.3": "Ye keci saññāvedayitanirodhaṃ samāpajjanti, sabbe te asaññasattupikāti?",
"kv15.10:7.4": "Na hevaṃ vattabbe … pe ….",
"kv15.10:8.1": "☒ Na vattabbaṃ—",
"kv15.10:8.2": "“saññāvedayitanirodhasamāpatti asaññasattupikā”ti?",
"kv15.10:8.3": "Āmantā.",
"kv15.10:8.4": "Nanu idhāpi asaññī tatrāpi asaññīti?",
"kv15.10:8.5": "Āmantā.",
"kv15.10:8.6": "Hañci idhāpi asaññī tatrāpi asaññī, tena vata re vattabbe—",
"kv15.10:8.7": "“saññāvedayitanirodhasamāpatti asaññasattupikā”ti.",
"kv15.10:9.1": "Asaññasattupikakathā niṭṭhitā."
}