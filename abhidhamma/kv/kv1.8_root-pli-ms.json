{
"kv1.8:1.1": "Kathāvatthu",
"kv1.8:2.1": "Mahāpaṇṇāsaka",
"kv1.8:3.1": "Paṭhamavagga",
"kv1.8:4.1": "Ekaccaṃatthītikathā",
"kv1.8:5.1": "Atītādiekaccakathā",
"kv1.8:6.1": "Atītaṃ atthīti?",
"kv1.8:6.2": "Ekaccaṃ atthi, ekaccaṃ natthīti.",
"kv1.8:6.3": "Ekaccaṃ niruddhaṃ, ekaccaṃ na niruddhaṃ;",
"kv1.8:6.4": "ekaccaṃ vigataṃ, ekaccaṃ avigataṃ;",
"kv1.8:6.5": "ekaccaṃ atthaṅgataṃ, ekaccaṃ na atthaṅgataṃ;",
"kv1.8:6.6": "ekaccaṃ abbhatthaṅgataṃ, ekaccaṃ na abbhatthaṅgatanti?",
"kv1.8:6.7": "Na hevaṃ vattabbe … pe ….",
"kv1.8:7.1": "Atītaṃ ekaccaṃ atthi, ekaccaṃ natthīti?",
"kv1.8:7.2": "Āmantā.",
"kv1.8:7.3": "Atītā avipakkavipākā dhammā ekacce atthi, ekacce natthīti?",
"kv1.8:7.4": "Na hevaṃ vattabbe … pe …",
"kv1.8:7.6": "atītaṃ ekaccaṃ atthi, ekaccaṃ natthīti?",
"kv1.8:7.7": "Āmantā.",
"kv1.8:7.8": "Atītā vipakkavipākā dhammā ekacce atthi, ekacce natthīti?",
"kv1.8:7.9": "Na hevaṃ vattabbe … pe …",
"kv1.8:7.11": "atītaṃ ekaccaṃ atthi, ekaccaṃ natthīti?",
"kv1.8:7.12": "Āmantā.",
"kv1.8:7.13": "Atītā avipākā dhammā ekacce atthi ekacce natthīti?",
"kv1.8:7.14": "Na hevaṃ vattabbe … pe ….",
"kv1.8:8.1": "Atītaṃ ekaccaṃ atthi ekaccaṃ natthīti?",
"kv1.8:8.2": "Āmantā.",
"kv1.8:8.3": "Kiṃ atthi kiṃ natthīti?",
"kv1.8:8.4": "Atītā avipakkavipākā dhammā—",
"kv1.8:8.5": "te atthi;",
"kv1.8:8.6": "atītā vipakkavipākā dhammā—",
"kv1.8:8.7": "te natthīti.",
"kv1.8:8.8": "Atītā avipakkavipākā dhammā—",
"kv1.8:8.9": "te atthīti?",
"kv1.8:8.10": "Āmantā.",
"kv1.8:8.11": "Atītā vipakkavipākā dhammā—",
"kv1.8:8.12": "te atthīti?",
"kv1.8:8.13": "Na hevaṃ vattabbe … pe …",
"kv1.8:8.15": "atītā avipakkavipākā dhammā—",
"kv1.8:8.16": "te atthīti?",
"kv1.8:8.17": "Āmantā.",
"kv1.8:8.18": "Atītā avipākā dhammā—",
"kv1.8:8.19": "te atthīti?",
"kv1.8:8.20": "Na hevaṃ vattabbe … pe ….",
"kv1.8:9.1": "Atītā vipakkavipākā dhammā—",
"kv1.8:9.2": "te natthīti?",
"kv1.8:9.3": "Āmantā.",
"kv1.8:9.4": "Atītā avipakkavipākā dhammā—",
"kv1.8:9.5": "te natthīti?",
"kv1.8:9.6": "Na hevaṃ vattabbe … pe ….",
"kv1.8:10.1": "Atītā avipākā dhammā—",
"kv1.8:10.2": "te natthīti?",
"kv1.8:10.3": "Āmantā.",
"kv1.8:10.4": "Atītā avipakkavipākā dhammā—",
"kv1.8:10.5": "te natthīti?",
"kv1.8:10.6": "Na hevaṃ vattabbe … pe ….",
"kv1.8:11.1": "Atītā avipakkavipākā dhammā—",
"kv1.8:11.2": "te atthīti?",
"kv1.8:11.3": "Āmantā.",
"kv1.8:11.4": "Nanu atītā avipakkavipākā dhammā niruddhāti?",
"kv1.8:11.5": "Āmantā.",
"kv1.8:11.6": "Hañci atītā avipakkavipākā dhammā niruddhā, no ca vata re vattabbe—",
"kv1.8:11.7": "“atītā avipakkavipākā dhammā—",
"kv1.8:11.8": "te atthī”ti.",
"kv1.8:12.1": "Atītā avipakkavipākā dhammā niruddhā—",
"kv1.8:12.2": "te atthīti?",
"kv1.8:12.3": "Āmantā.",
"kv1.8:12.4": "Atītā vipakkavipākā dhammā niruddhā—",
"kv1.8:12.5": "te atthīti?",
"kv1.8:12.6": "Na hevaṃ vattabbe … pe …",
"kv1.8:12.8": "atītā avipakkavipākā dhammā niruddhā—",
"kv1.8:12.9": "te atthīti?",
"kv1.8:12.10": "Āmantā.",
"kv1.8:12.11": "Atītā avipākā dhammā niruddhā—",
"kv1.8:12.12": "te atthīti?",
"kv1.8:12.13": "Na hevaṃ vattabbe … pe ….",
"kv1.8:13.1": "Atītā vipakkavipākā dhammā niruddhā—",
"kv1.8:13.2": "te natthīti?",
"kv1.8:13.3": "Āmantā.",
"kv1.8:13.4": "Atītā avipakkavipākā dhammā niruddhā—",
"kv1.8:13.5": "te natthīti?",
"kv1.8:13.6": "Na hevaṃ vattabbe … pe ….",
"kv1.8:14.1": "Atītā avipākā dhammā niruddhā—",
"kv1.8:14.2": "te natthīti?",
"kv1.8:14.3": "Āmantā.",
"kv1.8:14.4": "Atītā avipakkavipākā dhammā niruddhā—",
"kv1.8:14.5": "te natthīti?",
"kv1.8:14.6": "Na hevaṃ vattabbe … pe ….",
"kv1.8:15.1": "Atītā avipakkavipākā dhammā niruddhā—",
"kv1.8:15.2": "te atthīti?",
"kv1.8:15.3": "Āmantā.",
"kv1.8:15.4": "Atītā vipakkavipākā dhammā niruddhā—",
"kv1.8:15.5": "te natthīti?",
"kv1.8:15.6": "Āmantā.",
"kv1.8:15.7": "Atītā ekadesaṃ vipakkavipākā dhammā ekadesaṃ avipakkavipākā dhammā niruddhā—",
"kv1.8:15.8": "te ekacce atthi ekacce natthīti?",
"kv1.8:15.9": "Na hevaṃ vattabbe … pe ….",
"kv1.8:16.1": "☒ Na vattabbaṃ—",
"kv1.8:16.2": "“atītā avipakkavipākā dhammā—",
"kv1.8:16.3": "te atthī”ti?",
"kv1.8:16.4": "Āmantā.",
"kv1.8:16.5": "Nanu atītā avipakkavipākā dhammā vipaccissantīti?",
"kv1.8:16.6": "Āmantā.",
"kv1.8:16.7": "Hañci atītā avipakkavipākā dhammā vipaccissanti, tena vata re vattabbe—",
"kv1.8:16.8": "“atītā avipakkavipākā dhammā—",
"kv1.8:16.9": "te atthī”ti.",
"kv1.8:17.1": "Atītā avipakkavipākā dhammā vipaccissantīti katvā te atthīti?",
"kv1.8:17.2": "Āmantā.",
"kv1.8:17.3": "Vipaccissantīti katvā paccuppannāti?",
"kv1.8:17.4": "Na hevaṃ vattabbe … pe …",
"kv1.8:17.6": "vipaccissantīti katvā paccuppannāti?",
"kv1.8:17.7": "Āmantā.",
"kv1.8:17.8": "Paccuppannā dhammā nirujjhissantīti katvā te natthīti?",
"kv1.8:17.9": "Na hevaṃ vattabbe … pe ….",
"kv1.8:18.1": "Anāgatādiekaccakathā",
"kv1.8:19.1": "Anāgataṃ atthīti?",
"kv1.8:19.2": "Ekaccaṃ atthi, ekaccaṃ natthīti.",
"kv1.8:19.3": "Ekaccaṃ jātaṃ, ekaccaṃ ajātaṃ;",
"kv1.8:19.4": "ekaccaṃ sañjātaṃ, ekaccaṃ asañjātaṃ;",
"kv1.8:19.5": "ekaccaṃ nibbattaṃ, ekaccaṃ anibbattaṃ;",
"kv1.8:19.6": "ekaccaṃ pātubhūtaṃ, ekaccaṃ apātubhūtanti?",
"kv1.8:19.7": "Na hevaṃ vattabbe … pe ….",
"kv1.8:20.1": "Anāgataṃ ekaccaṃ atthi, ekaccaṃ natthīti?",
"kv1.8:20.2": "Āmantā.",
"kv1.8:20.3": "Anāgatā uppādino dhammā ekacce atthi, ekacce natthīti?",
"kv1.8:20.4": "Na hevaṃ vattabbe … pe …",
"kv1.8:20.6": "anāgataṃ ekaccaṃ atthi, ekaccaṃ natthīti?",
"kv1.8:20.7": "Āmantā.",
"kv1.8:20.8": "Anāgatā anuppādino dhammā ekacce atthi, ekacce natthīti?",
"kv1.8:20.9": "Na hevaṃ vattabbe … pe ….",
"kv1.8:21.1": "Anāgataṃ ekaccaṃ atthi, ekaccaṃ natthīti?",
"kv1.8:21.2": "Āmantā.",
"kv1.8:21.3": "Kiṃ atthi, kiṃ natthīti?",
"kv1.8:21.4": "Anāgatā uppādino dhammā—",
"kv1.8:21.5": "te atthi;",
"kv1.8:21.6": "anāgatā anuppādino dhammā—",
"kv1.8:21.7": "te natthīti.",
"kv1.8:21.8": "Anāgatā uppādino dhammā—",
"kv1.8:21.9": "te atthīti?",
"kv1.8:21.10": "Āmantā.",
"kv1.8:21.11": "Anāgatā anuppādino dhammā—",
"kv1.8:21.12": "te atthīti?",
"kv1.8:21.13": "Na hevaṃ vattabbe … pe …",
"kv1.8:21.15": "anāgatā anuppādino dhammā—",
"kv1.8:21.16": "te natthīti?",
"kv1.8:21.17": "Āmantā.",
"kv1.8:21.18": "Anāgatā uppādino dhammā—",
"kv1.8:21.19": "te natthīti?",
"kv1.8:21.20": "Na hevaṃ vattabbe … pe ….",
"kv1.8:22.1": "Anāgatā uppādino dhammā—",
"kv1.8:22.2": "te atthīti?",
"kv1.8:22.3": "Āmantā.",
"kv1.8:22.4": "Nanu anāgatā uppādino dhammā ajātāti?",
"kv1.8:22.5": "Āmantā.",
"kv1.8:22.6": "Hañci anāgatā uppādino dhammā ajātā, no ca vata re vattabbe—",
"kv1.8:22.7": "“anāgatā uppādino dhammā—",
"kv1.8:22.8": "te atthī”ti.",
"kv1.8:23.1": "Anāgatā uppādino dhammā ajātā—",
"kv1.8:23.2": "te atthīti?",
"kv1.8:23.3": "Āmantā.",
"kv1.8:23.4": "Anāgatā anuppādino dhammā ajātā—",
"kv1.8:23.5": "te atthīti?",
"kv1.8:23.6": "Na hevaṃ vattabbe … pe …",
"kv1.8:23.8": "anāgatā anuppādino dhammā ajātā—",
"kv1.8:23.9": "te natthīti?",
"kv1.8:23.10": "Āmantā.",
"kv1.8:23.11": "Anāgatā uppādino dhammā ajātā—",
"kv1.8:23.12": "te natthīti?",
"kv1.8:23.13": "Na hevaṃ vattabbe … pe ….",
"kv1.8:24.1": "☒ Na vattabbaṃ—",
"kv1.8:24.2": "“anāgatā uppādino dhammā—",
"kv1.8:24.3": "te atthī”ti?",
"kv1.8:24.4": "Āmantā.",
"kv1.8:24.5": "Nanu anāgatā uppādino dhammā uppajjissantīti?",
"kv1.8:24.6": "Āmantā.",
"kv1.8:24.7": "Hañci anāgatā uppādino dhammā uppajjissanti, tena vata re vattabbe—",
"kv1.8:24.8": "“anāgatā uppādino dhammā—",
"kv1.8:24.9": "te atthī”ti.",
"kv1.8:25.1": "Anāgatā uppādino dhammā uppajjissantīti katvā te atthīti?",
"kv1.8:25.2": "Āmantā.",
"kv1.8:25.3": "Uppajjissantīti katvā paccuppannāti?",
"kv1.8:25.4": "Na hevaṃ vattabbe … pe …",
"kv1.8:25.6": "uppajjissantīti katvā paccuppannāti?",
"kv1.8:25.7": "Āmantā.",
"kv1.8:25.8": "Paccuppannā dhammā nirujjhissantīti katvā te natthīti?",
"kv1.8:25.9": "Na hevaṃ vattabbe … pe ….",
"kv1.8:26.1": "Ekaccaṃ atthītikathā niṭṭhitā."
}