{
"kv4.8:1.1": "Kathāvatthu",
"kv4.8:2.1": "Mahāpaṇṇāsaka",
"kv4.8:3.1": "Catutthavagga",
"kv4.8:4.1": "Niyāmokkantikathā",
"kv4.8:5.1": "Bodhisatto kassapassa bhagavato pāvacane okkantaniyāmo caritabrahmacariyoti?",
"kv4.8:5.2": "Āmantā.",
"kv4.8:5.3": "Bodhisatto kassapassa bhagavato sāvakoti?",
"kv4.8:5.4": "Na hevaṃ vattabbe … pe ….",
"kv4.8:6.1": "Bodhisatto kassapassa bhagavato sāvakoti?",
"kv4.8:6.2": "Āmantā.",
"kv4.8:6.3": "Sāvako hutvā buddho hotīti?",
"kv4.8:6.4": "Na hevaṃ vattabbe … pe ….",
"kv4.8:7.1": "Sāvako hutvā buddho hotīti?",
"kv4.8:7.2": "Āmantā.",
"kv4.8:7.3": "Anussaviyoti?",
"kv4.8:7.4": "Na hevaṃ vattabbe … pe ….",
"kv4.8:8.1": "Anussaviyoti?",
"kv4.8:8.2": "Āmantā.",
"kv4.8:8.3": "Nanu bhagavā sayambhūti?",
"kv4.8:8.4": "Āmantā.",
"kv4.8:8.5": "Hañci bhagavā sayambhū, no ca vata re vattabbe—",
"kv4.8:8.6": "“anussaviyo”ti.",
"kv4.8:9.1": "Bodhisatto kassapassa bhagavato pāvacane okkantaniyāmo caritabrahmacariyoti?",
"kv4.8:9.2": "Āmantā.",
"kv4.8:9.3": "Bhagavatā bodhiyā mūle tīṇeva sāmaññaphalāni abhisambuddhānīti?",
"kv4.8:9.4": "Na hevaṃ vattabbe … pe ….",
"kv4.8:10.1": "Nanu bhagavatā bodhiyā mūle cattāri sāmaññaphalāni abhisambuddhānīti?",
"kv4.8:10.2": "Āmantā.",
"kv4.8:10.3": "Hañci bhagavatā bodhiyā mūle cattāri sāmaññaphalāni abhisambuddhāni, no ca vata re vattabbe—",
"kv4.8:10.4": "“bodhisatto kassapassa bhagavato pāvacane okkantaniyāmo caritabrahmacariyo”ti.",
"kv4.8:11.1": "Bodhisatto kassapassa bhagavato pāvacane okkantaniyāmo caritabrahmacariyoti?",
"kv4.8:11.2": "Āmantā.",
"kv4.8:11.3": "Bodhisatto dukkarakāriyaṃ akāsīti?",
"kv4.8:11.4": "Āmantā.",
"kv4.8:11.5": "Dassanasampanno puggalo dukkarakāriyaṃ kareyyāti?",
"kv4.8:11.6": "Na hevaṃ vattabbe … pe ….",
"kv4.8:12.1": "Bodhisatto aparantapaṃ akāsi, aññaṃ satthāraṃ uddisīti?",
"kv4.8:12.2": "Āmantā.",
"kv4.8:12.3": "Dassanasampanno puggalo aññaṃ satthāraṃ uddiseyyāti?",
"kv4.8:12.4": "Na hevaṃ vattabbe … pe ….",
"kv4.8:13.1": "Āyasmā ānando bhagavato pāvacane okkantaniyāmo caritabrahmacariyo, āyasmā ānando bhagavato sāvakoti?",
"kv4.8:13.2": "Āmantā.",
"kv4.8:13.3": "Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti?",
"kv4.8:13.4": "Na hevaṃ vattabbe … pe ….",
"kv4.8:14.1": "Citto gahapati hatthako āḷavako bhagavato pāvacane okkantaniyāmo caritabrahmacariyo, citto gahapati hatthako āḷavako bhagavato sāvakoti?",
"kv4.8:14.2": "Āmantā.",
"kv4.8:14.3": "Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti?",
"kv4.8:14.4": "Na hevaṃ vattabbe … pe ….",
"kv4.8:15.1": "Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti?",
"kv4.8:15.2": "Āmantā.",
"kv4.8:15.3": "Āyasmā ānando bhagavato pāvacane okkantaniyāmo caritabrahmacariyo, na ca bhagavato sāvakoti?",
"kv4.8:15.4": "Na hevaṃ vattabbe … pe ….",
"kv4.8:16.1": "Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti?",
"kv4.8:16.2": "Āmantā.",
"kv4.8:16.3": "Citto gahapati hatthako āḷavako bhagavato pāvacane okkantaniyāmo caritabrahmacariyo, na ca bhagavato sāvakoti?",
"kv4.8:16.4": "Na hevaṃ vattabbe … pe ….",
"kv4.8:17.1": "Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti?",
"kv4.8:17.2": "Āmantā.",
"kv4.8:17.3": "Sāvako jātiṃ vītivatto asāvako hotīti?",
"kv4.8:17.4": "Na hevaṃ vattabbe … pe ….",
"kv4.8:18.1": "☒ Na vattabbaṃ—",
"kv4.8:18.2": "“bodhisatto kassapassa bhagavato pāvacane okkantaniyāmo caritabrahmacariyo”ti?",
"kv4.8:18.3": "Āmantā.",
"kv4.8:18.4": "Nanu vuttaṃ bhagavatā—",
"kv4.8:18.5": "“kassape ahaṃ, ānanda, bhagavati brahmacariyaṃ acariṃ āyatiṃ sambodhāyā”ti.",
"kv4.8:18.6": "Attheva suttantoti?",
"kv4.8:18.7": "Āmantā.",
"kv4.8:18.8": "Tena hi na vattabbaṃ—",
"kv4.8:18.9": "“bodhisatto kassapassa bhagavato pāvacane okkantaniyāmo caritabrahmacariyo”ti.",
"kv4.8:19.1": "Bodhisatto kassapassa bhagavato pāvacane okkantaniyāmo caritabrahmacariyoti?",
"kv4.8:19.2": "Āmantā.",
"kv4.8:19.3": "Nanu vuttaṃ bhagavatā—",
"kv4.8:20.1": "“Sabbābhibhū sabbavidūhamasmi,",
"kv4.8:20.2": "Sabbesu dhammesu anupalitto;",
"kv4.8:20.3": "Sabbañjaho taṇhakkhaye vimutto,",
"kv4.8:20.4": "Sayaṃ abhiññāya kamuddiseyyaṃ.",
"kv4.8:21.1": "Na me ācariyo atthi,",
"kv4.8:21.2": "sadiso me na vijjati;",
"kv4.8:21.3": "Sadevakasmiṃ lokasmiṃ,",
"kv4.8:21.4": "natthi me paṭipuggalo.",
"kv4.8:22.1": "Ahañhi arahā loke,",
"kv4.8:22.2": "ahaṃ satthā anuttaro;",
"kv4.8:22.3": "Ekomhi sammāsambuddho,",
"kv4.8:22.4": "sītibhūtosmi nibbuto.",
"kv4.8:23.1": "Dhammacakkaṃ pavattetuṃ,",
"kv4.8:23.2": "Gacchāmi kāsinaṃ puraṃ;",
"kv4.8:23.3": "Andhībhūtasmiṃ lokasmiṃ,",
"kv4.8:23.4": "Āhañchaṃ amatadundubhin”ti.",
"kv4.8:24.1": "“Yathā kho tvaṃ, āvuso, paṭijānāsi, arahasi anantajino”ti?",
"kv4.8:25.1": "“Mādisā ve jinā honti,",
"kv4.8:25.2": "ye pattā āsavakkhayaṃ;",
"kv4.8:25.3": "Jitā me pāpakā dhammā,",
"kv4.8:25.4": "tasmāhaṃ upaka jino”ti.",
"kv4.8:26.1": "Attheva suttantoti?",
"kv4.8:26.2": "Āmantā.",
"kv4.8:26.3": "Tena hi na vattabbaṃ—",
"kv4.8:26.4": "“bodhisatto kassapassa bhagavato pāvacane okkantaniyāmo caritabrahmacariyo”ti.",
"kv4.8:27.1": "Bodhisatto kassapassa bhagavato pāvacane okkantaniyāmo caritabrahmacariyoti?",
"kv4.8:27.2": "Āmantā.",
"kv4.8:27.3": "Nanu vuttaṃ bhagavatā—“",
"kv4.8:27.4": "‘idaṃ dukkhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.",
"kv4.8:27.5": "‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave … pe …",
"kv4.8:27.7": "pariññātanti me, bhikkhave, pubbe ananussutesu dhammesu cakkhuṃ udapādi … pe … āloko udapādi.",
"kv4.8:27.10": "‘Idaṃ dukkhasamudayaṃ ariyasaccan’ti me, bhikkhave … pe …",
"kv4.8:27.12": "‘taṃ kho panidaṃ dukkhasamudayaṃ ariyasaccaṃ pahātabban’ti me, bhikkhave … pe …",
"kv4.8:27.14": "pahīnanti me, bhikkhave … pe …",
"kv4.8:27.16": "‘idaṃ dukkhanirodhaṃ ariyasaccan’ti me, bhikkhave … pe …",
"kv4.8:27.18": "‘taṃ kho panidaṃ dukkhanirodhaṃ ariyasaccaṃ sacchikātabban’ti me, bhikkhave … pe …",
"kv4.8:27.20": "sacchikatanti me, bhikkhave … pe …",
"kv4.8:27.22": "‘idaṃ dukkhanirodhagāminī paṭipadā ariyasaccan’ti me, bhikkhave … pe …",
"kv4.8:27.24": "‘taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave … pe …",
"kv4.8:27.26": "bhāvitanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādī”ti.",
"kv4.8:27.27": "Attheva suttantoti?",
"kv4.8:27.28": "Āmantā.",
"kv4.8:27.29": "Tena hi na vattabbaṃ—",
"kv4.8:27.30": "“bodhisatto kassapassa bhagavato pāvacane okkantaniyāmo caritabrahmacariyo”ti.",
"kv4.8:28.1": "Niyāmokkantikathā niṭṭhitā."
}