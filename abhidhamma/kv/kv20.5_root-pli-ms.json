{
"kv20.5:1.1": "Kathāvatthu",
"kv20.5:2.1": "Mahāpaṇṇāsaka",
"kv20.5:3.1": "Vīsatimavagga",
"kv20.5:4.1": "Maggakathā",
"kv20.5:5.1": "Pañcaṅgiko maggoti?",
"kv20.5:5.2": "Āmantā.",
"kv20.5:5.3": "Nanu aṭṭhaṅgiko maggo vutto bhagavatā, seyyathidaṃ—",
"kv20.5:5.4": "sammādiṭṭhi … pe …",
"kv20.5:5.6": "sammāsamādhīti?",
"kv20.5:5.7": "Āmantā.",
"kv20.5:5.8": "Hañci aṭṭhaṅgiko maggo vutto bhagavatā, seyyathidaṃ—",
"kv20.5:5.9": "sammādiṭṭhi … pe … sammāsamādhi, no ca vata re vattabbe—",
"kv20.5:5.12": "“pañcaṅgiko maggo”ti.",
"kv20.5:6.1": "Pañcaṅgiko maggoti?",
"kv20.5:6.2": "Āmantā.",
"kv20.5:6.3": "Nanu vuttaṃ bhagavatā—",
"kv20.5:7.1": "“Maggānaṃ aṭṭhaṅgiko seṭṭho,",
"kv20.5:7.2": "Saccānaṃ caturo padā;",
"kv20.5:7.3": "Virāgo seṭṭho dhammānaṃ,",
"kv20.5:7.4": "Dvipadānañca cakkhumā”ti.",
"kv20.5:8.1": "Attheva suttantoti?",
"kv20.5:8.2": "Āmantā.",
"kv20.5:8.3": "Tena hi aṭṭhaṅgiko maggoti.",
"kv20.5:9.1": "Sammāvācā maggaṅgaṃ, sā ca na maggoti?",
"kv20.5:9.2": "Āmantā.",
"kv20.5:9.3": "Sammādiṭṭhi maggaṅgaṃ, sā ca na maggoti?",
"kv20.5:9.4": "Na hevaṃ vattabbe … pe …",
"kv20.5:9.6": "sammāvācā maggaṅgaṃ, sā ca na maggoti?",
"kv20.5:9.7": "Āmantā.",
"kv20.5:9.8": "Sammāsaṅkappo … pe …",
"kv20.5:9.10": "sammāvāyāmo … pe …",
"kv20.5:9.12": "sammāsati … pe …",
"kv20.5:9.14": "sammāsamādhi maggaṅgaṃ, so ca na maggoti?",
"kv20.5:9.15": "Na hevaṃ vattabbe … pe ….",
"kv20.5:10.1": "Sammākammanto … pe …",
"kv20.5:10.3": "sammāājīvo maggaṅgaṃ, so ca na maggoti?",
"kv20.5:10.4": "Āmantā.",
"kv20.5:10.5": "sammādiṭṭhi … pe … sammāsamādhi maggaṅgaṃ, so ca na maggoti?",
"kv20.5:10.8": "Na hevaṃ vattabbe … pe ….",
"kv20.5:11.1": "Sammādiṭṭhi maggaṅgaṃ, sā ca maggoti?",
"kv20.5:11.2": "Āmantā.",
"kv20.5:11.3": "Sammāvācā maggaṅgaṃ, sā ca maggoti?",
"kv20.5:11.4": "Na hevaṃ vattabbe … pe …",
"kv20.5:11.6": "sammādiṭṭhi maggaṅgaṃ, sā ca maggoti?",
"kv20.5:11.7": "Āmantā.",
"kv20.5:11.8": "Sammākammanto … pe …",
"kv20.5:11.10": "sammāājīvo maggaṅgaṃ, so ca maggoti?",
"kv20.5:11.11": "Na hevaṃ vattabbe … pe ….",
"kv20.5:12.1": "Sammāsaṅkappo … pe …",
"kv20.5:12.3": "sammāvāyāmo … pe …",
"kv20.5:12.5": "sammāsati … pe …",
"kv20.5:12.7": "sammāsamādhi maggaṅgaṃ, so ca maggoti?",
"kv20.5:12.8": "Āmantā.",
"kv20.5:12.9": "Sammāvācā … pe …",
"kv20.5:12.11": "sammākammanto … pe …",
"kv20.5:12.13": "sammāājīvo maggaṅgaṃ, so ca maggoti?",
"kv20.5:12.14": "Na hevaṃ vattabbe … pe ….",
"kv20.5:13.1": "☒ Ariyo aṭṭhaṅgiko maggoti?",
"kv20.5:13.2": "Āmantā.",
"kv20.5:13.3": "Nanu vuttaṃ bhagavatā—",
"kv20.5:13.4": "“pubbeva kho panassa kāyakammaṃ vacīkammaṃ ājīvo suparisuddho hoti;",
"kv20.5:13.5": "evamassāyaṃ ariyo aṭṭhaṅgiko maggo bhāvanāpāripūriṃ gacchatī”ti.",
"kv20.5:13.6": "Attheva suttantoti?",
"kv20.5:13.7": "Āmantā.",
"kv20.5:13.8": "Tena hi pañcaṅgiko maggoti.",
"kv20.5:14.1": "Pañcaṅgiko maggoti?",
"kv20.5:14.2": "Āmantā.",
"kv20.5:14.3": "Nanu vuttaṃ bhagavatā—",
"kv20.5:14.4": "“yasmiṃ kho, subhadda, dhammavinaye ariyo aṭṭhaṅgiko maggo na upalabbhati, samaṇopi tattha na upalabbhati, dutiyopi tattha samaṇo na upalabbhati, tatiyopi tattha samaṇo na upalabbhati, catutthopi tattha samaṇo na upalabbhati.",
"kv20.5:14.5": "Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi … pe …",
"kv20.5:14.7": "tatiyopi … pe …",
"kv20.5:14.9": "catutthopi tattha samaṇo upalabbhati.",
"kv20.5:14.10": "Imasmiṃ kho, subhadda, dhammavinaye ariyo aṭṭhaṅgiko maggo upalabbhati.",
"kv20.5:14.11": "Idheva, subhadda, samaṇo, idha dutiyo samaṇo, idha tatiyo samaṇo, idha catuttho samaṇo.",
"kv20.5:14.12": "Suññā parappavādā samaṇebhi aññehī”ti.",
"kv20.5:14.13": "Attheva suttantoti?",
"kv20.5:14.14": "Āmantā.",
"kv20.5:14.15": "Tena hi aṭṭhaṅgiko maggoti.",
"kv20.5:15.1": "Maggakathā niṭṭhitā."
}