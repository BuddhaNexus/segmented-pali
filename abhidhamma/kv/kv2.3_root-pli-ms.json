{
"kv2.3:1.1": "Kathāvatthu",
"kv2.3:2.1": "Mahāpaṇṇāsaka",
"kv2.3:3.1": "Dutiyavagga",
"kv2.3:4.1": "Kaṅkhākathā",
"kv2.3:5.1": "Atthi arahato kaṅkhāti?",
"kv2.3:5.2": "Āmantā.",
"kv2.3:5.3": "Atthi arahato vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?",
"kv2.3:5.4": "Na hevaṃ vattabbe … pe ….",
"kv2.3:6.1": "Natthi arahato vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?",
"kv2.3:6.2": "Āmantā.",
"kv2.3:6.3": "Hañci natthi arahato vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ, no ca vata re vattabbe—",
"kv2.3:6.4": "“atthi arahato kaṅkhā”ti.",
"kv2.3:7.1": "Atthi puthujjanassa kaṅkhā, atthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?",
"kv2.3:7.2": "Āmantā.",
"kv2.3:7.3": "Atthi arahato kaṅkhā, atthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?",
"kv2.3:7.4": "Na hevaṃ vattabbe … pe ….",
"kv2.3:8.1": "Atthi arahato kaṅkhā, natthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?",
"kv2.3:8.2": "Āmantā.",
"kv2.3:8.3": "Atthi puthujjanassa kaṅkhā, natthi tassa vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇanti?",
"kv2.3:8.4": "Na hevaṃ vattabbe … pe ….",
"kv2.3:9.1": "Atthi arahato kaṅkhāti?",
"kv2.3:9.2": "Āmantā.",
"kv2.3:9.3": "Atthi arahato satthari kaṅkhā, dhamme kaṅkhā, saṃghe kaṅkhā, sikkhāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhāti?",
"kv2.3:9.4": "Na hevaṃ vattabbe.",
"kv2.3:10.1": "Natthi arahato satthari kaṅkhā, dhamme kaṅkhā … pe …",
"kv2.3:10.3": "idappaccayatāpaṭiccasamuppannesu dhammesu kaṅkhāti?",
"kv2.3:10.4": "Āmantā.",
"kv2.3:10.5": "Hañci natthi arahato satthari kaṅkhā, dhamme kaṅkhā … pe …",
"kv2.3:10.7": "idappaccayatāpaṭiccasamuppannesu dhammesu kaṅkhā, no ca vata re vattabbe—",
"kv2.3:10.8": "“atthi arahato kaṅkhā”ti.",
"kv2.3:11.1": "Atthi puthujjanassa kaṅkhā, atthi tassa satthari kaṅkhā, dhamme kaṅkhā … pe …",
"kv2.3:11.3": "idappaccayatāpaṭiccasamuppannesu dhammesu kaṅkhāti?",
"kv2.3:11.4": "Āmantā.",
"kv2.3:11.5": "Atthi arahato kaṅkhā, atthi tassa satthari kaṅkhā, dhamme kaṅkhā … pe …",
"kv2.3:11.7": "idappaccayatāpaṭiccasamuppannesu dhammesu kaṅkhāti?",
"kv2.3:11.8": "Na hevaṃ vattabbe.",
"kv2.3:12.1": "Atthi arahato kaṅkhā, natthi tassa satthari kaṅkhā, dhamme kaṅkhā … pe …",
"kv2.3:12.3": "idappaccayatāpaṭiccasamuppannesu dhammesu kaṅkhāti?",
"kv2.3:12.4": "Āmantā.",
"kv2.3:12.5": "Atthi puthujjanassa kaṅkhā, natthi tassa satthari kaṅkhā, dhamme kaṅkhā … pe …",
"kv2.3:12.7": "idappaccayatāpaṭiccasamuppannesu dhammesu kaṅkhāti?",
"kv2.3:12.8": "Na hevaṃ vattabbe.",
"kv2.3:13.1": "Atthi arahato kaṅkhāti?",
"kv2.3:13.2": "Āmantā.",
"kv2.3:13.3": "Nanu arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammoti?",
"kv2.3:13.4": "Āmantā.",
"kv2.3:13.5": "Hañci arahato rāgo pahīno ucchinnamūlo tālāvatthukato anabhāvaṃkato āyatiṃ anuppādadhammo, no ca vata re vattabbe—",
"kv2.3:13.6": "“atthi arahato kaṅkhā”ti.",
"kv2.3:14.1": "Atthi arahato kaṅkhāti?",
"kv2.3:14.2": "Āmantā.",
"kv2.3:14.3": "Nanu arahato doso pahīno … pe …",
"kv2.3:14.5": "moho pahīno … pe …",
"kv2.3:14.7": "anottappaṃ pahīnaṃ … pe …",
"kv2.3:14.9": "rāgappahānāya maggo bhāvito … pe …",
"kv2.3:14.11": "bojjhaṅgā bhāvitā … pe …",
"kv2.3:14.13": "dosappahānāya … pe …",
"kv2.3:14.15": "anottappapahānāya maggo bhāvito … pe …",
"kv2.3:14.17": "bojjhaṅgā bhāvitā;",
"kv2.3:14.18": "nanu arahā vītarāgo vītadoso vītamoho … pe …",
"kv2.3:14.20": "sacchikātabbaṃ sacchikatanti?",
"kv2.3:14.21": "Āmantā.",
"kv2.3:14.22": "Hañci arahā vītarāgo vītadoso vītamoho … pe …",
"kv2.3:14.24": "sacchikātabbaṃ sacchikataṃ, no ca vata re vattabbe—",
"kv2.3:14.25": "“atthi arahato kaṅkhā”ti.",
"kv2.3:15.1": "Atthi arahato kaṅkhāti?",
"kv2.3:15.2": "Sadhammakusalassa arahato atthi kaṅkhā, paradhammakusalassa arahato natthi kaṅkhāti.",
"kv2.3:15.3": "Sadhammakusalassa arahato atthi kaṅkhāti?",
"kv2.3:15.4": "Āmantā.",
"kv2.3:15.5": "Paradhammakusalassa arahato atthi kaṅkhāti?",
"kv2.3:15.6": "Na hevaṃ vattabbe … pe ….",
"kv2.3:16.1": "Paradhammakusalassa arahato natthi kaṅkhāti?",
"kv2.3:16.2": "Āmantā.",
"kv2.3:16.3": "Sadhammakusalassa arahato natthi kaṅkhāti?",
"kv2.3:16.4": "Na hevaṃ vattabbe … pe ….",
"kv2.3:17.1": "Sadhammakusalassa arahato rāgo pahīno, atthi tassa kaṅkhāti?",
"kv2.3:17.2": "Āmantā.",
"kv2.3:17.3": "Paradhammakusalassa arahato rāgo pahīno, atthi tassa kaṅkhāti?",
"kv2.3:17.4": "Na hevaṃ vattabbe … pe ….",
"kv2.3:18.1": "Sadhammakusalassa arahato doso pahīno … pe …",
"kv2.3:18.3": "moho pahīno … pe …",
"kv2.3:18.5": "anottappaṃ pahīnaṃ … pe …",
"kv2.3:18.7": "rāgappahānāya maggo bhāvito … pe …",
"kv2.3:18.9": "bojjhaṅgā bhāvitā … pe …",
"kv2.3:18.11": "dosappahānāya … pe …",
"kv2.3:18.13": "mohappahānāya … pe …",
"kv2.3:18.15": "anottappapahānāya maggo bhāvito … pe …",
"kv2.3:18.17": "bojjhaṅgā bhāvitā … pe …",
"kv2.3:18.19": "sadhammakusalo arahā vītarāgo vītadoso vītamoho … pe …",
"kv2.3:18.21": "sacchikātabbaṃ sacchikataṃ, atthi tassa kaṅkhāti?",
"kv2.3:18.22": "Āmantā.",
"kv2.3:18.23": "Paradhammakusalo arahā vītarāgo vītadoso vītamoho … pe …",
"kv2.3:18.25": "sacchikātabbaṃ sacchikataṃ, atthi tassa kaṅkhāti?",
"kv2.3:18.26": "Na hevaṃ vattabbe … pe …",
"kv2.3:18.28": "paradhammakusalassa arahato rāgo pahīno, natthi tassa kaṅkhāti?",
"kv2.3:18.29": "Āmantā.",
"kv2.3:18.30": "Sadhammakusalassa arahato rāgo pahīno, natthi tassa kaṅkhāti?",
"kv2.3:18.31": "Na hevaṃ vattabbe … pe ….",
"kv2.3:19.1": "Paradhammakusalassa arahato doso pahīno … pe …",
"kv2.3:19.3": "moho pahīno … pe …",
"kv2.3:19.5": "anottappaṃ pahīnaṃ … pe …",
"kv2.3:19.7": "rāgappahānāya maggo bhāvito … pe …",
"kv2.3:19.9": "bojjhaṅgā bhāvitā … pe …",
"kv2.3:19.11": "dosappahānāya … pe …",
"kv2.3:19.13": "mohappahānāya … pe …",
"kv2.3:19.15": "anottappapahānāya maggo bhāvito … pe …",
"kv2.3:19.17": "bojjhaṅgā bhāvitā … pe …",
"kv2.3:19.19": "paradhammakusalo arahā vītarāgo vītadoso vītamoho … pe …",
"kv2.3:19.21": "sacchikātabbaṃ sacchikataṃ, natthi tassa kaṅkhāti?",
"kv2.3:19.22": "Āmantā.",
"kv2.3:19.23": "Sadhammakusalo arahā vītarāgo vītadoso vītamoho … pe …",
"kv2.3:19.25": "sacchikātabbaṃ sacchikataṃ, natthi tassa kaṅkhāti?",
"kv2.3:19.26": "Na hevaṃ vattabbe … pe ….",
"kv2.3:20.1": "Atthi arahato kaṅkhāti?",
"kv2.3:20.2": "Āmantā.",
"kv2.3:20.3": "Nanu vuttaṃ bhagavatā—",
"kv2.3:20.4": "“jānatohaṃ, bhikkhave, passato āsavānaṃ khayaṃ vadāmi, no ajānato no apassato.",
"kv2.3:20.5": "Kiñca, bhikkhave, jānato kiṃ passato āsavānaṃ khayo hoti?",
"kv2.3:20.6": "‘Iti rūpaṃ’ … pe …",
"kv2.3:20.8": "‘iti viññāṇassa atthaṅgamo’ti—",
"kv2.3:20.9": "evaṃ kho, bhikkhave, jānato evaṃ passato āsavānaṃ khayo hotī”ti.",
"kv2.3:20.10": "Attheva suttantoti?",
"kv2.3:20.11": "Āmantā.",
"kv2.3:20.12": "Tena hi na vattabbaṃ—",
"kv2.3:20.13": "“atthi arahato kaṅkhā”ti.",
"kv2.3:21.1": "Atthi arahato kaṅkhāti?",
"kv2.3:21.2": "Āmantā.",
"kv2.3:21.3": "Nanu vuttaṃ bhagavatā—",
"kv2.3:21.4": "“jānatohaṃ, bhikkhave, passato āsavānaṃ khayaṃ vadāmi, no ajānato no apassato.",
"kv2.3:21.5": "Kiñca, bhikkhave, jānato kiṃ passato āsavānaṃ khayo hoti?",
"kv2.3:21.6": "‘Idaṃ dukkhan’ti, bhikkhave … pe …",
"kv2.3:21.8": "‘ayaṃ dukkhanirodhagāminī paṭipadā’ti jānato passato āsavānaṃ khayo hoti.",
"kv2.3:21.9": "Evaṃ kho, bhikkhave, jānato evaṃ passato āsavānaṃ khayo hotī”ti.",
"kv2.3:21.10": "Attheva suttantoti?",
"kv2.3:21.11": "Āmantā.",
"kv2.3:21.12": "Tena hi na vattabbaṃ—",
"kv2.3:21.13": "“atthi arahato kaṅkhā”ti.",
"kv2.3:22.1": "Atthi arahato kaṅkhāti?",
"kv2.3:22.2": "Āmantā.",
"kv2.3:22.3": "Nanu vuttaṃ bhagavatā—",
"kv2.3:22.4": "“sabbaṃ, bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāya;",
"kv2.3:22.5": "sabbañca kho, bhikkhave, abhijānaṃ parijānaṃ virājayaṃ pajahaṃ bhabbo dukkhakkhayāyā”ti.",
"kv2.3:22.6": "Attheva suttantoti?",
"kv2.3:22.7": "Āmantā.",
"kv2.3:22.8": "Tena hi na vattabbaṃ—",
"kv2.3:22.9": "“atthi arahato kaṅkhā”ti.",
"kv2.3:23.1": "Atthi arahato kaṅkhāti?",
"kv2.3:23.2": "Āmantā.",
"kv2.3:23.3": "Nanu vuttaṃ bhagavatā—",
"kv2.3:23.4": "“sahāvassa dassanasampadāya … pe …",
"kv2.3:23.6": "chaccābhiṭhānāni abhabba kātun”ti.",
"kv2.3:23.7": "Attheva suttantoti?",
"kv2.3:23.8": "Āmantā.",
"kv2.3:23.9": "Tena hi na vattabbaṃ—",
"kv2.3:23.10": "“atthi arahato kaṅkhā”ti.",
"kv2.3:24.1": "Atthi arahato kaṅkhāti?",
"kv2.3:24.2": "Āmantā.",
"kv2.3:24.3": "Nanu vuttaṃ bhagavatā—",
"kv2.3:24.4": "“yasmiṃ, bhikkhave, samaye ariyasāvakassa virajaṃ vītamalaṃ dhammacakkhuṃ udapādi—",
"kv2.3:24.5": "‘yaṃ kiñci samudayadhammaṃ sabbaṃ taṃ nirodhadhamman’ti, saha dassanuppādā, bhikkhave, ariyasāvakassa tīṇi saṃyojanāni pahīyanti—",
"kv2.3:24.6": "sakkāyadiṭṭhi, vicikicchā, sīlabbataparāmāso”ti.",
"kv2.3:24.7": "Attheva suttantoti?",
"kv2.3:24.8": "Āmantā.",
"kv2.3:24.9": "Tena hi na vattabbaṃ—",
"kv2.3:24.10": "“atthi arahato kaṅkhā”ti.",
"kv2.3:25.1": "Atthi arahato kaṅkhāti?",
"kv2.3:25.2": "Āmantā.",
"kv2.3:25.3": "Nanu vuttaṃ bhagavatā—",
"kv2.3:26.1": "“Yadā have pātubhavanti dhammā,",
"kv2.3:26.2": "Ātāpino jhāyato brāhmaṇassa;",
"kv2.3:26.3": "Athassa kaṅkhā vapayanti sabbā,",
"kv2.3:26.4": "Yato pajānāti sahetudhammanti.",
"kv2.3:27.1": "Yadā have pātubhavanti dhammā,",
"kv2.3:27.2": "Ātāpino jhāyato brāhmaṇassa;",
"kv2.3:27.3": "Athassa kaṅkhā vapayanti sabbā,",
"kv2.3:27.4": "Yato khayaṃ paccayānaṃ avedīti.",
"kv2.3:28.1": "Yadā have pātubhavanti dhammā,",
"kv2.3:28.2": "Ātāpino jhāyato brāhmaṇassa;",
"kv2.3:28.3": "Vidhūpayaṃ tiṭṭhati mārasenaṃ,",
"kv2.3:28.4": "Sūriyova obhāsayamantalikkhanti.",
"kv2.3:29.1": "Yā kāci kaṅkhā idha vā huraṃ vā,",
"kv2.3:29.2": "Sakavediyā vā paravediyā vā;",
"kv2.3:29.3": "Jhāyino tā pajahanti sabbā,",
"kv2.3:29.4": "Ātāpino brahmacariyaṃ carantāti.",
"kv2.3:30.1": "Ye kaṅkhāsamatikkantā,",
"kv2.3:30.2": "kaṅkhābhūtesu pāṇisu;",
"kv2.3:30.3": "Asaṃsayā visaṃyuttā,",
"kv2.3:30.4": "tesu dinnaṃ mahapphalanti.",
"kv2.3:31.1": "Etādisī dhammapakāsanettha,",
"kv2.3:31.2": "Na tattha kiṃ kaṅkhati koci sāvako;",
"kv2.3:31.3": "Nitthiṇṇaoghaṃ vicikicchachinnaṃ,",
"kv2.3:31.4": "Buddhaṃ namassāma jinaṃ janindā”ti.",
"kv2.3:32.1": "Attheva suttantoti?",
"kv2.3:32.2": "Āmantā.",
"kv2.3:32.3": "Tena hi na vattabbaṃ—",
"kv2.3:32.4": "“atthi arahato kaṅkhā”ti.",
"kv2.3:33.1": "☒ Na vattabbaṃ—",
"kv2.3:33.2": "“atthi arahato kaṅkhā”ti?",
"kv2.3:33.3": "Āmantā.",
"kv2.3:33.4": "Nanu arahā itthipurisānaṃ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṃ nāme kaṅkheyyāti?",
"kv2.3:33.5": "Āmantā.",
"kv2.3:33.6": "Hañci arahā itthipurisānaṃ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṃ nāme kaṅkheyya;",
"kv2.3:33.7": "tena vata re vattabbe—",
"kv2.3:33.8": "“atthi arahato kaṅkhā”ti.",
"kv2.3:34.1": "Arahā itthipurisānaṃ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṃ nāme kaṅkheyyāti, atthi arahato kaṅkhāti?",
"kv2.3:34.2": "Āmantā.",
"kv2.3:34.3": "Arahā sotāpattiphale vā sakadāgāmiphale vā anāgāmiphale vā arahatte vā kaṅkheyyāti?",
"kv2.3:34.4": "Na hevaṃ vattabbe … pe ….",
"kv2.3:35.1": "Kaṅkhākathā niṭṭhitā."
}