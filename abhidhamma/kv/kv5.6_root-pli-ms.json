{
"kv5.6:1.1": "Kathāvatthu",
"kv5.6:2.1": "Mahāpaṇṇāsaka",
"kv5.6:3.1": "Pañcamavagga",
"kv5.6:4.1": "Sammutiñāṇakathā",
"kv5.6:5.1": "☒ Na vattabbaṃ—",
"kv5.6:5.2": "“sammutiñāṇaṃ saccārammaṇaññeva na aññārammaṇan”ti?",
"kv5.6:5.3": "Āmantā.",
"kv5.6:5.4": "Nanu pathavīkasiṇaṃ samāpattiṃ samāpannassa atthi ñāṇaṃ, pathavīkasiṇañca sammutisaccamhīti?",
"kv5.6:5.5": "Āmantā.",
"kv5.6:5.6": "Hañci pathavīkasiṇaṃ samāpattiṃ samāpannassa atthi ñāṇaṃ, pathavīkasiṇañca sammutisaccamhi, tena vata re vattabbe—",
"kv5.6:5.7": "“sammutiñāṇaṃ saccārammaṇaññeva na aññārammaṇan”ti.",
"kv5.6:6.1": "☒ Na vattabbaṃ—",
"kv5.6:6.2": "“sammutiñāṇaṃ saccārammaṇaññeva na aññārammaṇan”ti?",
"kv5.6:6.3": "Āmantā … pe …",
"kv5.6:6.5": "nanu āpokasiṇaṃ … pe …",
"kv5.6:6.7": "tejokasiṇaṃ … pe …",
"kv5.6:6.9": "gilānapaccayabhesajjaparikkhāraṃ dadantassa atthi ñāṇaṃ, gilānapaccayabhesajjaparikkhāro ca sammutisaccamhīti?",
"kv5.6:6.10": "Āmantā.",
"kv5.6:6.11": "Hañci gilānapaccayabhesajjaparikkhāraṃ dadantassa atthi ñāṇaṃ, gilānapaccayabhesajjaparikkhāro ca sammutisaccamhi, tena vata re vattabbe—",
"kv5.6:6.12": "“sammutiñāṇaṃ saccārammaṇaññeva na aññārammaṇan”ti.",
"kv5.6:7.1": "Sammutiñāṇaṃ saccārammaṇaññeva na aññārammaṇanti?",
"kv5.6:7.2": "Āmantā.",
"kv5.6:7.3": "Tena ñāṇena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti?",
"kv5.6:7.4": "Na hevaṃ vattabbe … pe ….",
"kv5.6:8.1": "Sammutiñāṇakathā niṭṭhitā."
}