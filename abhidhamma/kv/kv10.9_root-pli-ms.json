{
"kv10.9:1.1": "Kathāvatthu",
"kv10.9:2.1": "Mahāpaṇṇāsaka",
"kv10.9:3.1": "Dasamavagga",
"kv10.9:4.1": "Samādānahetukathā",
"kv10.9:5.1": "Samādānahetukaṃ sīlaṃ vaḍḍhatīti?",
"kv10.9:5.2": "Āmantā.",
"kv10.9:5.3": "Samādānahetuko phasso vaḍḍhati, vedanā vaḍḍhati, saññā vaḍḍhati, cetanā vaḍḍhati, cittaṃ vaḍḍhati, saddhā vaḍḍhati, vīriyaṃ vaḍḍhati, sati vaḍḍhati, samādhi vaḍḍhati, paññā vaḍḍhatīti?",
"kv10.9:5.4": "Na hevaṃ vattabbe … pe ….",
"kv10.9:6.1": "Samādānahetukaṃ sīlaṃ vaḍḍhatīti?",
"kv10.9:6.2": "Āmantā.",
"kv10.9:6.3": "Latā viya vaḍḍhati, māluvā viya vaḍḍhati, rukkho viya vaḍḍhati, tiṇaṃ viya vaḍḍhati, muñjapuñjo viya vaḍḍhatīti?",
"kv10.9:6.4": "Na hevaṃ vattabbe … pe ….",
"kv10.9:7.1": "Samādānahetukaṃ sīlaṃ vaḍḍhatīti?",
"kv10.9:7.2": "Āmantā.",
"kv10.9:7.3": "Sīlaṃ samādiyitvā kāmavitakkaṃ vitakkentassa byāpādavitakkaṃ vitakkentassa vihiṃsāvitakkaṃ vitakkentassa sīlaṃ vaḍḍhatīti?",
"kv10.9:7.4": "Āmantā.",
"kv10.9:7.5": "Dvinnaṃ phassānaṃ … pe …",
"kv10.9:7.7": "dvinnaṃ cittānaṃ samodhānaṃ hotīti?",
"kv10.9:7.8": "Na hevaṃ vattabbe … pe …",
"kv10.9:7.10": "dvinnaṃ phassānaṃ … pe …",
"kv10.9:7.12": "dvinnaṃ cittānaṃ samodhānaṃ hotīti?",
"kv10.9:7.13": "Āmantā.",
"kv10.9:7.14": "Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti?",
"kv10.9:7.15": "Na hevaṃ vattabbe … pe ….",
"kv10.9:8.1": "Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti?",
"kv10.9:8.2": "Āmantā.",
"kv10.9:8.3": "Nanu vuttaṃ bhagavatā—",
"kv10.9:8.4": "“cattārimāni, bhikkhave, suvidūravidūrāni.",
"kv10.9:8.5": "Katamāni cattāri?",
"kv10.9:8.6": "Nabhañca, bhikkhave, pathavī ca—",
"kv10.9:8.7": "idaṃ paṭhamaṃ suvidūravidūraṃ … pe …",
"kv10.9:8.9": "tasmā sataṃ dhammo asabbhi ārakā”ti.",
"kv10.9:8.10": "Attheva suttantoti?",
"kv10.9:8.11": "Āmantā.",
"kv10.9:8.12": "Tena hi na vattabbaṃ—",
"kv10.9:8.13": "“kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantī”ti.",
"kv10.9:9.1": "☒ Na vattabbaṃ—",
"kv10.9:9.2": "“samādānahetukaṃ sīlaṃ vaḍḍhatī”ti?",
"kv10.9:9.3": "Āmantā.",
"kv10.9:9.4": "Nanu vuttaṃ bhagavatā—",
"kv10.9:9.5": "“ārāmaropā vanaropā … pe …",
"kv10.9:9.7": "dhammaṭṭhā sīlasampannā te janā saggagāmino”ti.",
"kv10.9:9.8": "Attheva suttantoti?",
"kv10.9:9.9": "Āmantā.",
"kv10.9:9.10": "Tena hi samādānahetukaṃ sīlaṃ vaḍḍhatīti.",
"kv10.9:10.1": "Samādānahetukathā niṭṭhitā."
}