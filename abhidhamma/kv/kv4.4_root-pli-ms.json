{
"kv4.4:1.1": "Kathāvatthu",
"kv4.4:2.1": "Mahāpaṇṇāsaka",
"kv4.4:3.1": "Catutthavagga",
"kv4.4:4.1": "Samannāgatakathā",
"kv4.4:5.1": "Arahā catūhi phalehi samannāgatoti?",
"kv4.4:5.2": "Āmantā.",
"kv4.4:5.3": "Arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti?",
"kv4.4:5.4": "Na hevaṃ vattabbe … pe ….",
"kv4.4:6.1": "Anāgāmī tīhi phalehi samannāgatoti?",
"kv4.4:6.2": "Āmantā.",
"kv4.4:6.3": "Anāgāmī tīhi phassehi … pe …",
"kv4.4:6.5": "tīhi paññāhi samannāgatoti?",
"kv4.4:6.6": "Na hevaṃ vattabbe … pe ….",
"kv4.4:7.1": "Sakadāgāmī dvīhi phalehi samannāgatoti?",
"kv4.4:7.2": "Āmantā.",
"kv4.4:7.3": "Sakadāgāmī dvīhi phassehi … pe …",
"kv4.4:7.5": "dvīhi paññāhi samannāgatoti?",
"kv4.4:7.6": "Na hevaṃ vattabbe … pe ….",
"kv4.4:8.1": "Arahā sotāpattiphalena samannāgatoti?",
"kv4.4:8.2": "Āmantā.",
"kv4.4:8.3": "Arahā sotāpanno sattakkhattuparamo, kolaṃkolo, ekabījīti?",
"kv4.4:8.4": "Na hevaṃ vattabbe … pe …",
"kv4.4:8.6": "arahā sakadāgāmiphalena samannāgatoti?",
"kv4.4:8.7": "Āmantā.",
"kv4.4:8.8": "Arahā sakadāgāmīti?",
"kv4.4:8.9": "Na hevaṃ vattabbe … pe …",
"kv4.4:8.11": "arahā anāgāmiphalena samannāgatoti?",
"kv4.4:8.12": "Āmantā.",
"kv4.4:8.13": "Arahā anāgāmī, antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṃsoto akaniṭṭhagāmīti?",
"kv4.4:8.14": "Na hevaṃ vattabbe … pe ….",
"kv4.4:9.1": "Anāgāmī sotāpattiphalena samannāgatoti?",
"kv4.4:9.2": "Āmantā.",
"kv4.4:9.3": "Anāgāmī sotāpanno sattakkhattuparamo, kolaṃkolo, ekabījīti?",
"kv4.4:9.4": "Na hevaṃ vattabbe … pe …",
"kv4.4:9.6": "anāgāmī sakadāgāmiphalena samannāgatoti?",
"kv4.4:9.7": "Āmantā.",
"kv4.4:9.8": "Anāgāmī sakadāgāmīti?",
"kv4.4:9.9": "Na hevaṃ vattabbe … pe ….",
"kv4.4:10.1": "Sakadāgāmī sotāpattiphalena samannāgatoti?",
"kv4.4:10.2": "Āmantā.",
"kv4.4:10.3": "Sakadāgāmī sotāpanno sattakkhattuparamo, kolaṃkolo, ekabījīti?",
"kv4.4:10.4": "Na hevaṃ vattabbe … pe ….",
"kv4.4:11.1": "Sotāpattiphalena samannāgato “sotāpanno”ti vattabboti?",
"kv4.4:11.2": "Āmantā.",
"kv4.4:11.3": "Arahā sotāpattiphalena samannāgatoti?",
"kv4.4:11.4": "Āmantā.",
"kv4.4:11.5": "Sveva arahā, so sotāpannoti?",
"kv4.4:11.6": "Na hevaṃ vattabbe … pe ….",
"kv4.4:12.1": "Sakadāgāmiphalena samannāgato “sakadāgāmī”ti vattabboti?",
"kv4.4:12.2": "Āmantā.",
"kv4.4:12.3": "Arahā sakadāgāmiphalena samannāgatoti?",
"kv4.4:12.4": "Āmantā.",
"kv4.4:12.5": "Sveva arahā, so sakadāgāmīti?",
"kv4.4:12.6": "Na hevaṃ vattabbe … pe ….",
"kv4.4:13.1": "Anāgāmiphalena samannāgato “anāgāmī”ti vattabboti?",
"kv4.4:13.2": "Āmantā.",
"kv4.4:13.3": "Arahā anāgāmiphalena samannāgatoti?",
"kv4.4:13.4": "Āmantā.",
"kv4.4:13.5": "Sveva arahā, so anāgāmīti?",
"kv4.4:13.6": "Na hevaṃ vattabbe … pe ….",
"kv4.4:14.1": "Sotāpattiphalena samannāgato “sotāpanno”ti vattabboti?",
"kv4.4:14.2": "Āmantā.",
"kv4.4:14.3": "Anāgāmī sotāpattiphalena samannāgatoti?",
"kv4.4:14.4": "Āmantā.",
"kv4.4:14.5": "Sveva anāgāmī, so sotāpannoti?",
"kv4.4:14.6": "Na hevaṃ vattabbe … pe ….",
"kv4.4:15.1": "Sakadāgāmiphalena samannāgato “sakadāgāmī”ti vattabboti?",
"kv4.4:15.2": "Āmantā.",
"kv4.4:15.3": "Anāgāmī sakadāgāmiphalena samannāgatoti?",
"kv4.4:15.4": "Āmantā.",
"kv4.4:15.5": "Sveva anāgāmī, so sakadāgāmīti?",
"kv4.4:15.6": "Na hevaṃ vattabbe … pe ….",
"kv4.4:16.1": "Sotāpattiphalena samannāgato “sotāpanno”ti vattabboti?",
"kv4.4:16.2": "Āmantā.",
"kv4.4:16.3": "Sakadāgāmī sotāpattiphalena samannāgatoti?",
"kv4.4:16.4": "Āmantā.",
"kv4.4:16.5": "Sveva sakadāgāmī, so sotāpannoti?",
"kv4.4:16.6": "Na hevaṃ vattabbe … pe ….",
"kv4.4:17.1": "Arahā sotāpattiphalena samannāgatoti?",
"kv4.4:17.2": "Āmantā.",
"kv4.4:17.3": "Nanu arahā sotāpattiphalaṃ vītivattoti?",
"kv4.4:17.4": "Āmantā.",
"kv4.4:17.5": "Hañci arahā sotāpattiphalaṃ vītivatto, no ca vata re vattabbe—",
"kv4.4:17.6": "“arahā sotāpattiphalena samannāgato”ti.",
"kv4.4:18.1": "Arahā sotāpattiphalaṃ vītivatto tena samannāgatoti?",
"kv4.4:18.2": "Āmantā.",
"kv4.4:18.3": "Arahā sotāpattimaggaṃ vītivatto, sakkāyadiṭṭhiṃ vicikicchaṃ sīlabbataparāmāsaṃ, apāyagamanīyaṃ rāgaṃ, apāyagamanīyaṃ dosaṃ, apāyagamanīyaṃ mohaṃ vītivatto tena samannāgatoti?",
"kv4.4:18.4": "Na hevaṃ vattabbe … pe ….",
"kv4.4:19.1": "Arahā sakadāgāmiphalena samannāgatoti?",
"kv4.4:19.2": "Āmantā.",
"kv4.4:19.3": "Nanu arahā sakadāgāmiphalaṃ vītivattoti?",
"kv4.4:19.4": "Āmantā.",
"kv4.4:19.5": "Hañci arahā sakadāgāmiphalaṃ vītivatto, no ca vata re vattabbe—",
"kv4.4:19.6": "“arahā sakadāgāmiphalena samannāgato”ti.",
"kv4.4:20.1": "Arahā sakadāgāmiphalaṃ vītivatto tena samannāgatoti?",
"kv4.4:20.2": "Āmantā.",
"kv4.4:20.3": "Arahā sakadāgāmimaggaṃ vītivatto, oḷārikaṃ kāmarāgaṃ, oḷārikaṃ byāpādaṃ vītivatto tena samannāgatoti?",
"kv4.4:20.4": "Na hevaṃ vattabbe … pe ….",
"kv4.4:21.1": "Arahā anāgāmiphalena samannāgatoti?",
"kv4.4:21.2": "Āmantā.",
"kv4.4:21.3": "Nanu arahā anāgāmiphalaṃ vītivattoti?",
"kv4.4:21.4": "Āmantā.",
"kv4.4:21.5": "Hañci arahā anāgāmiphalaṃ vītivatto, no ca vata re vattabbe—",
"kv4.4:21.6": "“arahā anāgāmiphalena samannāgato”ti.",
"kv4.4:22.1": "Arahā anāgāmiphalaṃ vītivatto tena samannāgatoti?",
"kv4.4:22.2": "Āmantā.",
"kv4.4:22.3": "Arahā anāgāmimaggaṃ vītivatto, aṇusahagataṃ kāmarāgaṃ, aṇusahagataṃ byāpādaṃ vītivatto tena samannāgatoti?",
"kv4.4:22.4": "Na hevaṃ vattabbe … pe ….",
"kv4.4:23.1": "Anāgāmī sotāpattiphalena samannāgatoti?",
"kv4.4:23.2": "Āmantā.",
"kv4.4:23.3": "Nanu anāgāmī sotāpattiphalaṃ vītivattoti?",
"kv4.4:23.4": "Āmantā.",
"kv4.4:23.5": "Hañci anāgāmī sotāpattiphalaṃ vītivatto, no ca vata re vattabbe—",
"kv4.4:23.6": "“anāgāmī sotāpattiphalena samannāgato”ti.",
"kv4.4:24.1": "Anāgāmī sotāpattiphalaṃ vītivatto tena samannāgatoti?",
"kv4.4:24.2": "Āmantā.",
"kv4.4:24.3": "Anāgāmī sotāpattimaggaṃ vītivatto, sakkāyadiṭṭhiṃ … pe …",
"kv4.4:24.5": "apāyagamanīyaṃ mohaṃ vītivatto tena samannāgatoti?",
"kv4.4:24.6": "Na hevaṃ vattabbe … pe ….",
"kv4.4:25.1": "Anāgāmī sakadāgāmiphalena samannāgatoti?",
"kv4.4:25.2": "Āmantā.",
"kv4.4:25.3": "Nanu anāgāmī sakadāgāmiphalaṃ vītivattoti?",
"kv4.4:25.4": "Āmantā.",
"kv4.4:25.5": "Hañci anāgāmī sakadāgāmiphalaṃ vītivatto, no ca vata re vattabbe—",
"kv4.4:25.6": "“anāgāmī sakadāgāmiphalena samannāgato”ti.",
"kv4.4:26.1": "Anāgāmī sakadāgāmiphalaṃ vītivatto tena samannāgatoti?",
"kv4.4:26.2": "Āmantā.",
"kv4.4:26.3": "Anāgāmī sakadāgāmimaggaṃ vītivatto, oḷārikaṃ kāmarāgaṃ, oḷārikaṃ byāpādaṃ vītivatto tena samannāgatoti?",
"kv4.4:26.4": "Na hevaṃ vattabbe … pe ….",
"kv4.4:27.1": "Sakadāgāmī sotāpattiphalena samannāgatoti?",
"kv4.4:27.2": "Āmantā.",
"kv4.4:27.3": "Nanu sakadāgāmī sotāpattiphalaṃ vītivattoti?",
"kv4.4:27.4": "Āmantā.",
"kv4.4:27.5": "Hañci sakadāgāmī sotāpattiphalaṃ vītivatto, no ca vata re vattabbe—",
"kv4.4:27.6": "“sakadāgāmī sotāpattiphalena samannāgato”ti.",
"kv4.4:28.1": "Sakadāgāmī sotāpattiphalaṃ vītivatto tena samannāgatoti?",
"kv4.4:28.2": "Āmantā.",
"kv4.4:28.3": "Sakadāgāmī sotāpattimaggaṃ vītivatto, sakkāyadiṭṭhiṃ … pe …",
"kv4.4:28.5": "apāyagamanīyaṃ mohaṃ vītivatto tena samannāgatoti?",
"kv4.4:28.6": "Na hevaṃ vattabbe … pe ….",
"kv4.4:29.1": "☒ Na vattabbaṃ—",
"kv4.4:29.2": "“arahā catūhi phalehi samannāgato”ti?",
"kv4.4:29.3": "Āmantā.",
"kv4.4:29.4": "Nanu arahatā cattāri phalāni paṭiladdhāni tehi ca aparihīnoti?",
"kv4.4:29.5": "Āmantā.",
"kv4.4:29.6": "Hañci arahatā cattāri phalāni paṭiladdhāni tehi ca aparihīno, tena vata re vattabbe—",
"kv4.4:29.7": "“arahā catūhi phalehi samannāgato”ti.",
"kv4.4:30.1": "☒ Na vattabbaṃ—",
"kv4.4:30.2": "“anāgāmī tīhi phalehi samannāgato”ti?",
"kv4.4:30.3": "Āmantā.",
"kv4.4:30.4": "Nanu anāgāminā tīṇi phalāni paṭiladdhāni tehi ca aparihīnoti?",
"kv4.4:30.5": "Āmantā.",
"kv4.4:30.6": "Hañci anāgāminā tīṇi phalāni paṭiladdhāni tehi ca aparihīno, tena vata re vattabbe—",
"kv4.4:30.7": "“anāgāmī tīhi phalehi samannāgato”ti.",
"kv4.4:31.1": "☒ Na vattabbaṃ—",
"kv4.4:31.2": "“sakadāgāmī dvīhi phalehi samannāgato”ti?",
"kv4.4:31.3": "Āmantā.",
"kv4.4:31.4": "Nanu sakadāgāminā dve phalāni paṭiladdhāni tehi ca aparihīnoti?",
"kv4.4:31.5": "Āmantā.",
"kv4.4:31.6": "Hañci sakadāgāminā dve phalāni paṭiladdhāni tehi ca aparihīno, tena vata re vattabbe—",
"kv4.4:31.7": "“sakadāgāmī dvīhi phalehi samannāgato”ti.",
"kv4.4:32.1": "Arahatā cattāri phalāni paṭiladdhāni tehi ca aparihīnoti, arahā catūhi phalehi samannāgatoti?",
"kv4.4:32.2": "Āmantā.",
"kv4.4:32.3": "Arahatā cattāro maggā paṭiladdhā tehi ca aparihīnoti, arahā catūhi maggehi samannāgatoti?",
"kv4.4:32.4": "Na hevaṃ vattabbe … pe ….",
"kv4.4:33.1": "Anāgāminā tīṇi phalāni paṭiladdhāni tehi ca aparihīnoti, anāgāmī tīhi phalehi samannāgatoti?",
"kv4.4:33.2": "Āmantā.",
"kv4.4:33.3": "Anāgāminā tayo maggā paṭiladdhā tehi ca aparihīnoti, anāgāmī tīhi maggehi samannāgatoti?",
"kv4.4:33.4": "Na hevaṃ vattabbe … pe ….",
"kv4.4:34.1": "Sakadāgāminā dve phalāni paṭiladdhāni tehi ca aparihīnoti, sakadāgāmī dvīhi phalehi samannāgatoti?",
"kv4.4:34.2": "Āmantā.",
"kv4.4:34.3": "Sakadāgāminā dve maggā paṭiladdhā tehi ca aparihīnoti, sakadāgāmī dvīhi maggehi samannāgatoti?",
"kv4.4:34.4": "Na hevaṃ vattabbe … pe ….",
"kv4.4:35.1": "Samannāgatakathā niṭṭhitā."
}