{
"ya2.2.2:1.1": "2 Khandhayamaka",
"ya2.2.2:2.1": "2.2 Pavattivāra",
"ya2.2.2:3.1": "2.2.2. Nirodhavāra",
"ya2.2.2:4.1": "2.2.2.1 Paccuppannavāra",
"ya2.2.2:5.1": "2.2.2.1.1. Anulomapuggala",
"ya2.2.2:6.1": "⇒ Yassa rūpakkhandho nirujjhati tassa vedanākkhandho nirujjhatīti?",
"ya2.2.2:7.1": "Asaññasattā cavantānaṃ tesaṃ rūpakkhandho nirujjhati, no ca tesaṃ vedanākkhandho nirujjhati.",
"ya2.2.2:7.2": "Pañcavokārā cavantānaṃ tesaṃ rūpakkhandho ca nirujjhati vedanākkhandho ca nirujjhati.",
"ya2.2.2:8.1": "⇐ Yassa vā pana vedanākkhandho nirujjhati tassa rūpakkhandho nirujjhatīti?",
"ya2.2.2:9.1": "Arūpā cavantānaṃ tesaṃ vedanākkhandho nirujjhati, no ca tesaṃ rūpakkhandho nirujjhati.",
"ya2.2.2:9.2": "Pañcavokārā cavantānaṃ tesaṃ vedanākkhandho ca nirujjhati rūpakkhandho ca nirujjhati.",
"ya2.2.2:10.1": "2.2.2.1.2. Anulomaokāsa",
"ya2.2.2:11.1": "⇒ Yattha rūpakkhandho nirujjhati tattha vedanākkhandho nirujjhatīti?",
"ya2.2.2:12.1": "Asaññasatte tattha rūpakkhandho nirujjhati, no ca tattha vedanākkhandho nirujjhati.",
"ya2.2.2:12.2": "Pañcavokāre tattha rūpakkhandho ca nirujjhati vedanākkhandho ca nirujjhati.",
"ya2.2.2:13.1": "⇐ Yattha vā pana vedanākkhandho nirujjhati tattha rūpakkhandho nirujjhatīti?",
"ya2.2.2:14.1": "Arūpe tattha vedanākkhandho nirujjhati, no ca tattha rūpakkhandho nirujjhati.",
"ya2.2.2:14.2": "Pañcavokāre tattha vedanākkhandho ca nirujjhati rūpakkhandho ca nirujjhati.",
"ya2.2.2:15.1": "2.2.2.1.3. Anulomapuggalokāsa",
"ya2.2.2:16.1": "⇒ Yassa yattha rūpakkhandho nirujjhati tassa tattha vedanākkhandho nirujjhatīti?",
"ya2.2.2:17.1": "Asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhati.",
"ya2.2.2:17.2": "Pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhati.",
"ya2.2.2:18.1": "⇐ Yassa vā pana yattha vedanākkhandho nirujjhati tassa tattha rūpakkhandho nirujjhatīti?",
"ya2.2.2:19.1": "Arūpā cavantānaṃ tesaṃ tattha vedanākkhandho nirujjhati, no ca tesaṃ tattha rūpakkhandho nirujjhati.",
"ya2.2.2:19.2": "Pañcavokārā cavantānaṃ tesaṃ tattha vedanākkhandho ca nirujjhati rūpakkhandho ca nirujjhati.",
"ya2.2.2:20.1": "2.2.2.1.4. Paccanīkapuggala",
"ya2.2.2:21.1": "⇒ Yassa rūpakkhandho na nirujjhati tassa vedanākkhandho na nirujjhatīti?",
"ya2.2.2:22.1": "Arūpā cavantānaṃ tesaṃ rūpakkhandho na nirujjhati, no ca tesaṃ vedanākkhandho na nirujjhati.",
"ya2.2.2:22.2": "Sabbesaṃ upapajjantānaṃ tesaṃ rūpakkhandho ca na nirujjhati vedanākkhandho ca na nirujjhati.",
"ya2.2.2:23.1": "⇐ Yassa vā pana vedanākkhandho na nirujjhati tassa rūpakkhandho na nirujjhatīti?",
"ya2.2.2:24.1": "Asaññasattā cavantānaṃ tesaṃ vedanākkhandho na nirujjhati, no ca tesaṃ rūpakkhandho na nirujjhati.",
"ya2.2.2:24.2": "Sabbesaṃ upapajjantānaṃ tesaṃ vedanākkhandho ca na nirujjhati rūpakkhandho ca na nirujjhati.",
"ya2.2.2:25.1": "2.2.2.1.5. Paccanīkaokāsa",
"ya2.2.2:26.1": "⇒ Yattha rūpakkhandho na nirujjhati tattha vedanākkhandho na nirujjhatīti?",
"ya2.2.2:26.2": "Nirujjhati.",
"ya2.2.2:27.1": "⇐ Yattha vā pana vedanākkhandho na nirujjhati tattha rūpakkhandho na nirujjhatīti?",
"ya2.2.2:27.2": "Nirujjhati.",
"ya2.2.2:28.1": "2.2.2.1.6. Paccanīkapuggalokāsa",
"ya2.2.2:29.1": "⇒ Yassa yattha rūpakkhandho na nirujjhati tassa tattha vedanākkhandho na nirujjhatīti?",
"ya2.2.2:30.1": "Arūpā cavantānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhati.",
"ya2.2.2:30.2": "Sabbesaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhati.",
"ya2.2.2:31.1": "⇐ Yassa vā pana yattha vedanākkhandho na nirujjhati tassa tattha rūpakkhandho na nirujjhatīti?",
"ya2.2.2:32.1": "Asaññasattā cavantānaṃ tesaṃ tattha vedanākkhandho na nirujjhati, no ca tesaṃ tattha rūpakkhandho na nirujjhati.",
"ya2.2.2:32.2": "Sabbesaṃ upapajjantānaṃ tesaṃ tattha vedanākkhandho ca na nirujjhati rūpakkhandho ca na nirujjhati.",
"ya2.2.2:33.1": "2.2.2.2. Atītavāra",
"ya2.2.2:34.1": "2.2.2.2.1. Anulomapuggala",
"ya2.2.2:35.1": "⇒ Yassa rūpakkhandho nirujjhittha tassa vedanākkhandho nirujjhitthāti?",
"ya2.2.2:35.2": "Āmantā.",
"ya2.2.2:36.1": "⇐ Yassa vā pana vedanākkhandho nirujjhittha tassa rūpakkhandho nirujjhitthāti?",
"ya2.2.2:36.2": "Āmantā.",
"ya2.2.2:37.1": "2.2.2.2.2. Anulomaokāsa",
"ya2.2.2:38.1": "⇒ Yattha rūpakkhandho nirujjhittha tattha vedanākkhandho nirujjhitthāti?",
"ya2.2.2:39.1": "Asaññasatte tattha rūpakkhandho nirujjhittha, no ca tattha vedanākkhandho nirujjhittha.",
"ya2.2.2:39.2": "Pañcavokāre tattha rūpakkhandho ca nirujjhittha vedanākkhandho ca nirujjhittha.",
"ya2.2.2:40.1": "⇐ Yattha vā pana vedanākkhandho nirujjhittha tattha rūpakkhandho nirujjhitthāti?",
"ya2.2.2:41.1": "Arūpe tattha vedanākkhandho nirujjhittha, no ca tattha rūpakkhandho nirujjhittha.",
"ya2.2.2:41.2": "Pañcavokāre tattha vedanākkhandho ca nirujjhittha rūpakkhandho ca nirujjhittha.",
"ya2.2.2:42.1": "2.2.2.2.3. Anulomapuggalokāsa",
"ya2.2.2:43.1": "⇒ Yassa yattha rūpakkhandho nirujjhittha tassa tattha vedanākkhandho nirujjhitthāti?",
"ya2.2.2:44.1": "Asaññasattānaṃ tesaṃ tattha rūpakkhandho nirujjhittha, no ca tesaṃ tattha vedanākkhandho nirujjhittha.",
"ya2.2.2:44.2": "Pañcavokārānaṃ tesaṃ tattha rūpakkhandho ca nirujjhittha vedanākkhandho ca nirujjhittha.",
"ya2.2.2:45.1": "⇐ Yassa vā pana yattha vedanākkhandho nirujjhittha tassa tattha rūpakkhandho nirujjhitthāti?",
"ya2.2.2:46.1": "Arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho nirujjhittha.",
"ya2.2.2:46.2": "Pañcavokārānaṃ tesaṃ tattha vedanākkhandho ca nirujjhittha rūpakkhandho ca nirujjhittha.",
"ya2.2.2:47.1": "2.2.2.2.4. Paccanīkapuggala",
"ya2.2.2:48.1": "⇒ Yassa rūpakkhandho na nirujjhittha tassa vedanākkhandho na nirujjhitthāti?",
"ya2.2.2:48.2": "Natthi.",
"ya2.2.2:49.1": "⇐ Yassa vā pana vedanākkhandho na nirujjhittha tassa rūpakkhandho na nirujjhitthāti?",
"ya2.2.2:49.2": "Natthi.",
"ya2.2.2:50.1": "2.2.2.2.5. Paccanīkaokāsa",
"ya2.2.2:51.1": "⇒ Yattha rūpakkhandho na nirujjhittha tattha vedanākkhandho na nirujjhitthāti?",
"ya2.2.2:51.2": "Nirujjhittha.",
"ya2.2.2:52.1": "⇐ Yattha vā pana vedanākkhandho na nirujjhittha tattha rūpakkhandho na nirujjhitthāti?",
"ya2.2.2:52.2": "Nirujjhittha.",
"ya2.2.2:53.1": "2.2.2.2.6. Paccanīkapuggalokāsa",
"ya2.2.2:54.1": "⇒ Yassa yattha rūpakkhandho na nirujjhittha tassa tattha vedanākkhandho na nirujjhitthāti?",
"ya2.2.2:55.1": "Arūpānaṃ tesaṃ tattha rūpakkhandho na nirujjhittha, no ca tesaṃ tattha vedanākkhandho na nirujjhittha.",
"ya2.2.2:55.2": "Suddhāvāsānaṃ tesaṃ tattha rūpakkhandho ca na nirujjhittha vedanākkhandho ca na nirujjhittha.",
"ya2.2.2:56.1": "⇐ Yassa vā pana yattha vedanākkhandho na nirujjhittha tassa tattha rūpakkhandho na nirujjhitthāti?",
"ya2.2.2:57.1": "Asaññasattānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho na nirujjhittha.",
"ya2.2.2:57.2": "Suddhāvāsānaṃ tesaṃ tattha vedanākkhandho ca na nirujjhittha rūpakkhandho ca na nirujjhittha.",
"ya2.2.2:58.1": "2.2.2.3. Anāgatavāra",
"ya2.2.2:59.1": "2.2.2.3.1. Anulomapuggala",
"ya2.2.2:60.1": "⇒ Yassa rūpakkhandho nirujjhissati tassa vedanākkhandho nirujjhissatīti?",
"ya2.2.2:60.2": "Āmantā.",
"ya2.2.2:61.1": "⇐ Yassa vā pana vedanākkhandho nirujjhissati tassa rūpakkhandho nirujjhissatīti?",
"ya2.2.2:62.1": "Pacchimabhavikānaṃ arūpaṃ upapajjantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ vedanākkhandho nirujjhissati, no ca tesaṃ rūpakkhandho nirujjhissati.",
"ya2.2.2:62.2": "Itaresaṃ tesaṃ vedanākkhandho ca nirujjhissati rūpakkhandho ca nirujjhissati.",
"ya2.2.2:63.1": "2.2.2.3.2. Anulomaokāsa",
"ya2.2.2:64.1": "⇒ Yattha rūpakkhandho nirujjhissati tattha vedanākkhandho nirujjhissatīti?",
"ya2.2.2:65.1": "Asaññasatte tattha rūpakkhandho nirujjhissati, no ca tattha vedanākkhandho nirujjhissati.",
"ya2.2.2:65.2": "Pañcavokāre tattha rūpakkhandho ca nirujjhissati vedanākkhandho ca nirujjhissati.",
"ya2.2.2:66.1": "⇐ Yattha vā pana vedanākkhandho nirujjhissati tattha rūpakkhandho nirujjhissatīti?",
"ya2.2.2:67.1": "Arūpe tattha vedanākkhandho nirujjhissati, no ca tattha rūpakkhandho nirujjhissati.",
"ya2.2.2:67.2": "Pañcavokāre tattha vedanākkhandho ca nirujjhissati rūpakkhandho ca nirujjhissati.",
"ya2.2.2:68.1": "2.2.2.3.3. Anulomapuggalokāsa",
"ya2.2.2:69.1": "⇒ Yassa yattha rūpakkhandho nirujjhissati tassa tattha vedanākkhandho nirujjhissatīti?",
"ya2.2.2:70.1": "Asaññasattānaṃ tesaṃ tattha rūpakkhandho nirujjhissati, no ca tesaṃ tattha vedanākkhandho nirujjhissati.",
"ya2.2.2:70.2": "Pañcavokārānaṃ tesaṃ tattha rūpakkhandho ca nirujjhissati vedanākkhandho ca nirujjhissati.",
"ya2.2.2:71.1": "⇐ Yassa vā pana yattha vedanākkhandho nirujjhissati tassa tattha rūpakkhandho nirujjhissatīti?",
"ya2.2.2:72.1": "Arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhissati.",
"ya2.2.2:72.2": "Pañcavokārānaṃ tesaṃ tattha vedanākkhandho ca nirujjhissati rūpakkhandho ca nirujjhissati.",
"ya2.2.2:73.1": "2.2.2.3.4. Paccanīkapuggala",
"ya2.2.2:74.1": "⇒ Yassa rūpakkhandho na nirujjhissati tassa vedanākkhandho na nirujjhissatīti?",
"ya2.2.2:75.1": "Pacchimabhavikānaṃ arūpaṃ upapajjantānaṃ ye ca arūpaṃ upapajjitvā parinibbāyissanti tesaṃ cavantānaṃ tesaṃ rūpakkhandho na nirujjhissati, no ca tesaṃ vedanākkhandho na nirujjhissati.",
"ya2.2.2:75.2": "Parinibbantānaṃ tesaṃ rūpakkhandho ca na nirujjhissati vedanākkhandho ca na nirujjhissati.",
"ya2.2.2:76.1": "⇐ Yassa vā pana vedanākkhandho na nirujjhissati tassa rūpakkhandho na nirujjhissatīti?",
"ya2.2.2:76.2": "Āmantā.",
"ya2.2.2:77.1": "2.2.2.3.5. Paccanīkaokāsa",
"ya2.2.2:78.1": "⇒ Yattha rūpakkhandho na nirujjhissati tattha vedanākkhandho na nirujjhissatīti?",
"ya2.2.2:78.2": "Nirujjhissati.",
"ya2.2.2:79.1": "⇐ Yattha vā pana vedanākkhandho na nirujjhissati tattha rūpakkhandho na nirujjhissatīti?",
"ya2.2.2:79.2": "Nirujjhissati.",
"ya2.2.2:80.1": "2.2.2.3.6. Paccanīkapuggalokāsa",
"ya2.2.2:81.1": "⇒ Yassa yattha rūpakkhandho na nirujjhissati tassa tattha vedanākkhandho na nirujjhissatīti?",
"ya2.2.2:82.1": "Arūpānaṃ tesaṃ tattha rūpakkhandho na nirujjhissati, no ca tesaṃ tattha vedanākkhandho na nirujjhissati.",
"ya2.2.2:82.2": "Parinibbantānaṃ tesaṃ tattha rūpakkhandho ca na nirujjhissati vedanākkhandho ca na nirujjhissati.",
"ya2.2.2:83.1": "⇐ Yassa vā pana yattha vedanākkhandho na nirujjhissati tassa tattha rūpakkhandho na nirujjhissatīti?",
"ya2.2.2:84.1": "Asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhissati.",
"ya2.2.2:84.2": "Parinibbantānaṃ tesaṃ tattha vedanākkhandho ca na nirujjhissati rūpakkhandho ca na nirujjhissati.",
"ya2.2.2:85.1": "2.2.2.4. Paccuppannātītavāra",
"ya2.2.2:86.1": "2.2.2.4.1. Anulomapuggala",
"ya2.2.2:87.1": "⇒ Yassa rūpakkhandho nirujjhati tassa vedanākkhandho nirujjhitthāti?",
"ya2.2.2:87.2": "Āmantā.",
"ya2.2.2:88.1": "⇐ Yassa vā pana vedanākkhandho nirujjhittha tassa rūpakkhandho nirujjhatīti?",
"ya2.2.2:89.1": "Sabbesaṃ upapajjantānaṃ arūpā cavantānaṃ tesaṃ vedanākkhandho nirujjhittha, no ca tesaṃ rūpakkhandho nirujjhati.",
"ya2.2.2:89.2": "Pañcavokārā cavantānaṃ asaññasattā cavantānaṃ tesaṃ vedanākkhandho ca nirujjhittha rūpakkhandho ca nirujjhati.",
"ya2.2.2:90.1": "⇒ Yassa vedanākkhandho nirujjhati tassa saññākkhandho nirujjhitthāti?",
"ya2.2.2:90.2": "Āmantā.",
"ya2.2.2:91.1": "⇐ Yassa vā pana saññākkhandho nirujjhittha tassa vedanākkhandho nirujjhatīti?",
"ya2.2.2:92.1": "Sabbesaṃ upapajjantānaṃ asaññasattā cavantānaṃ tesaṃ saññākkhandho nirujjhittha, no ca tesaṃ vedanākkhandho nirujjhati.",
"ya2.2.2:92.2": "Catuvokārā pañcavokārā cavantānaṃ tesaṃ saññākkhandho ca nirujjhittha vedanākkhandho ca nirujjhati.",
"ya2.2.2:93.1": "2.2.2.4.2. Anulomaokāsa",
"ya2.2.2:94.1": "⇒ Yattha rūpakkhandho nirujjhati tattha vedanākkhandho nirujjhitthāti?",
"ya2.2.2:95.1": "Asaññasatte tattha rūpakkhandho nirujjhati, no ca tattha vedanākkhandho nirujjhittha.",
"ya2.2.2:95.2": "Pañcavokāre tattha rūpakkhandho ca nirujjhati vedanākkhandho ca nirujjhittha.",
"ya2.2.2:96.1": "⇐ Yattha vā pana vedanākkhandho nirujjhittha tattha rūpakkhandho nirujjhatīti?",
"ya2.2.2:97.1": "Arūpe tattha vedanākkhandho nirujjhittha, no ca tattha rūpakkhandho nirujjhati.",
"ya2.2.2:97.2": "Pañcavokāre tattha vedanākkhandho ca nirujjhittha rūpakkhandho ca nirujjhati.",
"ya2.2.2:98.1": "⇒ Yattha vedanākkhandho nirujjhati tattha saññākkhandho nirujjhitthāti?",
"ya2.2.2:98.2": "Āmantā.",
"ya2.2.2:99.1": "⇐ Yattha vā pana saññākkhandho nirujjhittha tattha vedanākkhandho nirujjhatīti?",
"ya2.2.2:99.2": "Āmantā.",
"ya2.2.2:100.1": "2.2.2.4.3. Anulomapuggalokāsa",
"ya2.2.2:101.1": "⇒ Yassa yattha rūpakkhandho nirujjhati tassa tattha vedanākkhandho nirujjhitthāti?",
"ya2.2.2:102.1": "Suddhāvāse parinibbantānaṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhittha.",
"ya2.2.2:102.2": "Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhittha.",
"ya2.2.2:103.1": "⇐ Yassa vā pana yattha vedanākkhandho nirujjhittha tassa tattha rūpakkhandho nirujjhatīti?",
"ya2.2.2:104.1": "Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho nirujjhati.",
"ya2.2.2:104.2": "Pañcavokārā cavantānaṃ tesaṃ tattha vedanākkhandho ca nirujjhittha rūpakkhandho ca nirujjhati.",
"ya2.2.2:105.1": "⇒ Yassa yattha vedanākkhandho nirujjhati tassa tattha saññākkhandho nirujjhitthāti?",
"ya2.2.2:106.1": "Suddhāvāse parinibbantānaṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhittha.",
"ya2.2.2:106.2": "Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhittha.",
"ya2.2.2:107.1": "⇐ Yassa vā pana yattha saññākkhandho nirujjhittha tassa tattha vedanākkhandho nirujjhatīti?",
"ya2.2.2:108.1": "Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhittha, no ca tesaṃ tattha vedanākkhandho nirujjhati.",
"ya2.2.2:108.2": "Catuvokārā pañcavokārā cavantānaṃ tesaṃ tattha saññākkhandho ca nirujjhittha vedanākkhandho ca nirujjhati.",
"ya2.2.2:109.1": "2.2.2.4.4. Paccanīkapuggala",
"ya2.2.2:110.1": "⇒ Yassa rūpakkhandho na nirujjhati tassa vedanākkhandho na nirujjhitthāti?",
"ya2.2.2:110.2": "Nirujjhittha.",
"ya2.2.2:111.1": "⇐ Yassa vā pana vedanākkhandho na nirujjhittha tassa rūpakkhandho na nirujjhatīti?",
"ya2.2.2:111.2": "Natthi.",
"ya2.2.2:112.1": "⇒ Yassa vedanākkhandho na nirujjhati tassa saññākkhandho na nirujjhitthāti?",
"ya2.2.2:112.2": "Nirujjhittha.",
"ya2.2.2:113.1": "⇐ Yassa vā pana saññākkhandho na nirujjhittha tassa vedanākkhandho na nirujjhatīti?",
"ya2.2.2:113.2": "Natthi.",
"ya2.2.2:114.1": "2.2.2.4.5. Paccanīkaokāsa",
"ya2.2.2:115.1": "Yattha rūpakkhandho na nirujjhati (yatthakaṃ paripuṇṇaṃ kātabbaṃ.)",
"ya2.2.2:116.1": "2.2.2.4.6. Paccanīkapuggalokāsa",
"ya2.2.2:117.1": "⇒ Yassa yattha rūpakkhandho na nirujjhati tassa tattha vedanākkhandho na nirujjhitthāti?",
"ya2.2.2:118.1": "Pañcavokāraṃ upapajjantānaṃ arūpānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhittha.",
"ya2.2.2:118.2": "Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhittha.",
"ya2.2.2:119.1": "⇐ Yassa vā pana yattha vedanākkhandho na nirujjhittha tassa tattha rūpakkhandho na nirujjhatīti?",
"ya2.2.2:120.1": "Suddhāvāse parinibbantānaṃ asaññasattā cavantānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho na nirujjhati.",
"ya2.2.2:120.2": "Suddhāvāsaṃ upapajjantānaṃ asaññasattaṃ upapajjantānaṃ tesaṃ tattha vedanākkhandho ca na nirujjhittha rūpakkhandho ca na nirujjhati.",
"ya2.2.2:121.1": "⇒ Yassa yattha vedanākkhandho na nirujjhati tassa tattha saññākkhandho na nirujjhitthāti?",
"ya2.2.2:122.1": "Catuvokāraṃ pañcavokāraṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha saññākkhandho na nirujjhittha.",
"ya2.2.2:122.2": "Suddhāvāsaṃ upapajjantānaṃ asaññasattānaṃ tesaṃ tattha vedanākkhandho ca na nirujjhati saññākkhandho ca na nirujjhittha.",
"ya2.2.2:123.1": "⇐ Yassa vā pana yattha saññākkhandho na nirujjhittha tassa tattha vedanākkhandho na nirujjhatīti?",
"ya2.2.2:124.1": "Suddhāvāse parinibbantānaṃ tesaṃ tattha saññākkhandho na nirujjhittha, no ca tesaṃ tattha vedanākkhandho na nirujjhati.",
"ya2.2.2:124.2": "Suddhāvāsaṃ upapajjantānaṃ asaññasattānaṃ tesaṃ tattha saññākkhandho ca na nirujjhittha vedanākkhandho ca na nirujjhati.",
"ya2.2.2:125.1": "2.2.2.5. Paccuppannānāgatavāra",
"ya2.2.2:126.1": "2.2.2.5.1. Anulomapuggala",
"ya2.2.2:127.1": "⇒ Yassa rūpakkhandho nirujjhati tassa vedanākkhandho nirujjhissatīti?",
"ya2.2.2:128.1": "Pañcavokāre parinibbantānaṃ tesaṃ rūpakkhandho nirujjhati, no ca tesaṃ vedanākkhandho nirujjhissati.",
"ya2.2.2:128.2": "Itaresaṃ pañcavokārā cavantānaṃ asaññasattā cavantānaṃ tesaṃ rūpakkhandho ca nirujjhati vedanākkhandho ca nirujjhissati.",
"ya2.2.2:129.1": "⇐ Yassa vā pana vedanākkhandho nirujjhissati tassa rūpakkhandho nirujjhatīti?",
"ya2.2.2:130.1": "Sabbesaṃ upapajjantānaṃ arūpā cavantānaṃ tesaṃ vedanākkhandho nirujjhissati, no ca tesaṃ rūpakkhandho nirujjhati.",
"ya2.2.2:130.2": "Pañcavokārā cavantānaṃ asaññasattā cavantānaṃ tesaṃ vedanākkhandho ca nirujjhissati rūpakkhandho ca nirujjhati.",
"ya2.2.2:131.1": "⇒ Yassa vedanākkhandho nirujjhati tassa saññākkhandho nirujjhissatīti?",
"ya2.2.2:132.1": "Parinibbantānaṃ tesaṃ vedanākkhandho nirujjhati, no ca tesaṃ saññākkhandho nirujjhissati.",
"ya2.2.2:132.2": "Itaresaṃ catuvokārā pañcavokārā cavantānaṃ tesaṃ vedanākkhandho ca nirujjhati saññākkhandho ca nirujjhissati.",
"ya2.2.2:133.1": "⇐ Yassa vā pana saññākkhandho nirujjhissati tassa vedanākkhandho nirujjhatīti?",
"ya2.2.2:134.1": "Sabbesaṃ upapajjantānaṃ asaññasattā cavantānaṃ tesaṃ saññākkhandho nirujjhissati, no ca tesaṃ vedanākkhandho nirujjhati.",
"ya2.2.2:134.2": "Catuvokārā pañcavokārā cavantānaṃ tesaṃ saññākkhandho ca nirujjhissati vedanākkhandho ca nirujjhati.",
"ya2.2.2:135.1": "2.2.2.5.2. Anulomaokāsa",
"ya2.2.2:136.1": "⇒ Yattha rūpakkhandho nirujjhati … pe ….",
"ya2.2.2:137.1": "2.2.2.5.3. Anulomapuggalokāsa",
"ya2.2.2:138.1": "⇒ Yassa yattha rūpakkhandho nirujjhati tassa tattha vedanākkhandho nirujjhissatīti?",
"ya2.2.2:139.1": "Pañcavokāre parinibbantānaṃ asaññasattā cavantānaṃ tesaṃ tattha rūpakkhandho nirujjhati, no ca tesaṃ tattha vedanākkhandho nirujjhissati.",
"ya2.2.2:139.2": "Itaresaṃ pañcavokārā cavantānaṃ tesaṃ tattha rūpakkhandho ca nirujjhati vedanākkhandho ca nirujjhissati.",
"ya2.2.2:140.1": "⇐ Yassa vā pana yattha vedanākkhandho nirujjhissati tassa tattha rūpakkhandho nirujjhatīti?",
"ya2.2.2:141.1": "Pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhati.",
"ya2.2.2:141.2": "Pañcavokārā cavantānaṃ tesaṃ tattha vedanākkhandho ca nirujjhissati rūpakkhandho ca nirujjhati.",
"ya2.2.2:142.1": "⇒ Yassa yattha vedanākkhandho nirujjhati tassa tattha saññākkhandho nirujjhissatīti?",
"ya2.2.2:143.1": "Parinibbantānaṃ tesaṃ tattha vedanākkhandho nirujjhati, no ca tesaṃ tattha saññākkhandho nirujjhissati.",
"ya2.2.2:143.2": "Itaresaṃ catuvokārā pañcavokārā cavantānaṃ tesaṃ tattha vedanākkhandho ca nirujjhati saññākkhandho ca nirujjhissati.",
"ya2.2.2:144.1": "⇐ Yassa vā pana yattha saññākkhandho nirujjhissati tassa tattha vedanākkhandho nirujjhatīti?",
"ya2.2.2:145.1": "Catuvokāraṃ pañcavokāraṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhati.",
"ya2.2.2:145.2": "Catuvokārā pañcavokārā cavantānaṃ tesaṃ tattha saññākkhandho ca nirujjhissati vedanākkhandho ca nirujjhati.",
"ya2.2.2:146.1": "2.2.2.5.4. Paccanīkapuggala",
"ya2.2.2:147.1": "⇒ Yassa rūpakkhandho na nirujjhati tassa vedanākkhandho na nirujjhissatīti?",
"ya2.2.2:148.1": "Sabbesaṃ upapajjantānaṃ arūpā cavantānaṃ tesaṃ rūpakkhandho na nirujjhati, no ca tesaṃ vedanākkhandho na nirujjhissati.",
"ya2.2.2:148.2": "Arūpe parinibbantānaṃ tesaṃ rūpakkhandho ca na nirujjhati vedanākkhandho ca na nirujjhissati.",
"ya2.2.2:149.1": "⇐ Yassa vā pana vedanākkhandho na nirujjhissati tassa rūpakkhandho na nirujjhatīti?",
"ya2.2.2:150.1": "Pañcavokāre parinibbantānaṃ tesaṃ vedanākkhandho na nirujjhissati, no ca tesaṃ rūpakkhandho na nirujjhati.",
"ya2.2.2:150.2": "Arūpe parinibbantānaṃ tesaṃ vedanākkhandho ca na nirujjhissati rūpakkhandho ca na nirujjhati.",
"ya2.2.2:151.1": "⇒ Yassa vedanākkhandho na nirujjhati tassa saññākkhandho na nirujjhissatīti?",
"ya2.2.2:151.2": "Nirujjhissati.",
"ya2.2.2:152.1": "⇐ Yassa vā pana saññākkhandho na nirujjhissati tassa vedanākkhandho na nirujjhatīti?",
"ya2.2.2:152.2": "Nirujjhati.",
"ya2.2.2:153.1": "2.2.2.5.5. Paccanīkaokāsa",
"ya2.2.2:154.1": "⇒ Yattha rūpakkhandho na nirujjhati … pe ….",
"ya2.2.2:155.1": "2.2.2.5.6. Paccanīkapuggalokāsa",
"ya2.2.2:156.1": "⇒ Yassa yattha rūpakkhandho na nirujjhati tassa tattha vedanākkhandho na nirujjhissatīti?",
"ya2.2.2:157.1": "Pañcavokāraṃ upapajjantānaṃ arūpānaṃ tesaṃ tattha rūpakkhandho na nirujjhati, no ca tesaṃ tattha vedanākkhandho na nirujjhissati.",
"ya2.2.2:157.2": "Arūpe parinibbantānaṃ asaññasattaṃ upapajjantānaṃ tesaṃ tattha rūpakkhandho ca na nirujjhati vedanākkhandho ca na nirujjhissati.",
"ya2.2.2:158.1": "⇐ Yassa vā pana yattha vedanākkhandho na nirujjhissati tassa tattha rūpakkhandho na nirujjhatīti?",
"ya2.2.2:159.1": "Pañcavokāre parinibbantānaṃ asaññasattā cavantānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhati.",
"ya2.2.2:159.2": "Arūpe parinibbantānaṃ asaññasattaṃ upapajjantānaṃ tesaṃ tattha vedanākkhandho ca na nirujjhissati rūpakkhandho ca na nirujjhati.",
"ya2.2.2:160.1": "⇒ Yassa yattha vedanākkhandho na nirujjhati tassa tattha saññākkhandho na nirujjhissatīti?",
"ya2.2.2:161.1": "Catuvokāraṃ pañcavokāraṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha saññākkhandho na nirujjhissati.",
"ya2.2.2:161.2": "Asaññasattānaṃ tesaṃ tattha vedanākkhandho ca na nirujjhati saññākkhandho ca na nirujjhissati.",
"ya2.2.2:162.1": "⇐ Yassa vā pana yattha saññākkhandho na nirujjhissati tassa tattha vedanākkhandho na nirujjhatīti?",
"ya2.2.2:163.1": "Parinibbantānaṃ tesaṃ tattha saññākkhandho na nirujjhissati, no ca tesaṃ tattha vedanākkhandho na nirujjhati.",
"ya2.2.2:163.2": "Asaññasattānaṃ tesaṃ tattha saññākkhandho ca na nirujjhissati vedanākkhandho ca na nirujjhati.",
"ya2.2.2:164.1": "2.2.2.6. Atītānāgatavāra",
"ya2.2.2:165.1": "2.2.2.6.1. Anulomapuggala",
"ya2.2.2:166.1": "⇒ Yassa rūpakkhandho nirujjhittha tassa vedanākkhandho nirujjhissatīti?",
"ya2.2.2:167.1": "Parinibbantānaṃ tesaṃ rūpakkhandho nirujjhittha, no ca tesaṃ vedanākkhandho nirujjhissati.",
"ya2.2.2:167.2": "Itaresaṃ tesaṃ rūpakkhandho ca nirujjhittha vedanākkhandho ca nirujjhissati.",
"ya2.2.2:168.1": "⇐ Yassa vā pana vedanākkhandho nirujjhissati tassa rūpakkhandho nirujjhitthāti?",
"ya2.2.2:168.2": "Āmantā.",
"ya2.2.2:169.1": "⇒ Yassa vedanākkhandho nirujjhittha tassa saññākkhandho nirujjhissatīti?",
"ya2.2.2:170.1": "Parinibbantānaṃ tesaṃ vedanākkhandho nirujjhittha, no ca tesaṃ saññākkhandho nirujjhissati.",
"ya2.2.2:170.2": "Itaresaṃ tesaṃ vedanākkhandho ca nirujjhittha saññākkhandho ca nirujjhissati.",
"ya2.2.2:171.1": "⇐ Yassa vā pana saññākkhandho nirujjhissati tassa vedanākkhandho nirujjhitthāti?",
"ya2.2.2:171.2": "Āmantā.",
"ya2.2.2:172.1": "2.2.2.6.2. Anulomaokāsa",
"ya2.2.2:173.1": "⇒ Yattha rūpakkhandho nirujjhittha … pe ….",
"ya2.2.2:174.1": "2.2.2.6.3. Anulomapuggalokāsa",
"ya2.2.2:175.1": "⇒ Yassa yattha rūpakkhandho nirujjhittha tassa tattha vedanākkhandho nirujjhissatīti?",
"ya2.2.2:176.1": "Pañcavokāre parinibbantānaṃ asaññasattānaṃ tesaṃ tattha rūpakkhandho nirujjhittha, no ca tesaṃ tattha vedanākkhandho nirujjhissati.",
"ya2.2.2:176.2": "Itaresaṃ pañcavokārānaṃ tesaṃ tattha rūpakkhandho ca nirujjhittha vedanākkhandho ca nirujjhissati.",
"ya2.2.2:177.1": "⇐ Yassa vā pana yattha vedanākkhandho nirujjhissati tassa tattha rūpakkhandho nirujjhitthāti?",
"ya2.2.2:178.1": "Suddhāvāsaṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho nirujjhittha.",
"ya2.2.2:178.2": "Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca nirujjhittha.",
"ya2.2.2:179.1": "⇒ Yassa yattha vedanākkhandho nirujjhittha tassa tattha saññākkhandho nirujjhissatīti?",
"ya2.2.2:180.1": "Parinibbantānaṃ tesaṃ tattha vedanākkhandho nirujjhittha, no ca tesaṃ tattha saññākkhandho nirujjhissati.",
"ya2.2.2:180.2": "Itaresaṃ catuvokārānaṃ pañcavokārānaṃ tesaṃ tattha vedanākkhandho ca nirujjhittha saññākkhandho ca nirujjhissati.",
"ya2.2.2:181.1": "⇐ Yassa vā pana yattha saññākkhandho nirujjhissati tassa tattha vedanākkhandho nirujjhitthāti?",
"ya2.2.2:182.1": "Suddhāvāsaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho nirujjhittha.",
"ya2.2.2:182.2": "Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca nirujjhittha.",
"ya2.2.2:183.1": "2.2.2.6.4. Paccanīkapuggala",
"ya2.2.2:184.1": "⇒ Yassa rūpakkhandho na nirujjhittha tassa vedanākkhandho na nirujjhissatīti?",
"ya2.2.2:184.2": "Natthi.",
"ya2.2.2:185.1": "⇐ Yassa vā pana vedanākkhandho na nirujjhissati tassa rūpakkhandho na nirujjhitthāti?",
"ya2.2.2:185.2": "Nirujjhittha.",
"ya2.2.2:186.1": "⇒ Yassa vedanākkhandho na nirujjhittha tassa saññākkhandho na nirujjhissatīti?",
"ya2.2.2:186.2": "Natthi.",
"ya2.2.2:187.1": "⇐ Yassa vā pana saññākkhandho na nirujjhissati tassa vedanākkhandho na nirujjhitthāti?",
"ya2.2.2:187.2": "Nirujjhittha.",
"ya2.2.2:188.1": "2.2.2.6.5. Paccanīkaokāsa",
"ya2.2.2:189.1": "⇒ Yattha rūpakkhandho na nirujjhittha … pe ….",
"ya2.2.2:190.1": "2.2.2.6.6. Paccanīkapuggalokāsa",
"ya2.2.2:191.1": "⇒ Yassa yattha rūpakkhandho na nirujjhittha tassa tattha vedanākkhandho na nirujjhissatīti?",
"ya2.2.2:192.1": "Suddhāvāsaṃ upapajjantānaṃ arūpānaṃ tesaṃ tattha rūpakkhandho na nirujjhittha, no ca tesaṃ tattha vedanākkhandho na nirujjhissati.",
"ya2.2.2:192.2": "Suddhāvāse parinibbantānaṃ arūpe parinibbantānaṃ tesaṃ tattha rūpakkhandho ca na nirujjhittha, vedanākkhandho ca na nirujjhissati.",
"ya2.2.2:193.1": "⇐ Yassa vā pana yattha vedanākkhandho na nirujjhissati tassa tattha rūpakkhandho na nirujjhitthāti?",
"ya2.2.2:194.1": "Pañcavokāre parinibbantānaṃ asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhittha.",
"ya2.2.2:194.2": "Suddhāvāse parinibbantānaṃ arūpe parinibbantānaṃ tesaṃ tattha vedanākkhandho ca na nirujjhissati rūpakkhandho ca na nirujjhittha.",
"ya2.2.2:195.1": "⇒ Yassa yattha vedanākkhandho na nirujjhittha tassa tattha saññākkhandho na nirujjhissatīti?",
"ya2.2.2:196.1": "Suddhāvāsaṃ upapajjantānaṃ tesaṃ tattha vedanākkhandho na nirujjhittha, no ca tesaṃ tattha saññākkhandho na nirujjhissati.",
"ya2.2.2:196.2": "Suddhāvāse parinibbantānaṃ asaññasattānaṃ tesaṃ tattha vedanākkhandho ca na nirujjhittha saññākkhandho ca na nirujjhissati.",
"ya2.2.2:197.1": "⇐ Yassa vā pana yattha saññākkhandho na nirujjhissati tassa tattha vedanākkhandho na nirujjhitthāti?",
"ya2.2.2:198.1": "Parinibbantānaṃ tesaṃ tattha saññākkhandho na nirujjhissati, no ca tesaṃ tattha vedanākkhandho na nirujjhittha.",
"ya2.2.2:198.2": "Suddhāvāse parinibbantānaṃ asaññasattānaṃ tesaṃ tattha saññākkhandho ca na nirujjhissati vedanākkhandho ca na nirujjhittha.",
"ya2.2.2:199.1": "Nirodhavāro."
}