{
"ya3.3.6:1.1": "3 Āyatanayamaka",
"ya3.3.6:2.1": "3.3 Pariññāvāra",
"ya3.3.6:3.1": "3.3.6. Atītānāgatavāra",
"ya3.3.6:4.1": "⇒ Yo cakkhāyatanaṃ parijānittha so sotāyatanaṃ parijānissatīti?",
"ya3.3.6:4.2": "No.",
"ya3.3.6:5.1": "⇐ Yo vā pana sotāyatanaṃ parijānissati so cakkhāyatanaṃ parijānitthāti?",
"ya3.3.6:5.2": "No.",
"ya3.3.6:6.1": "⇒ Yo cakkhāyatanaṃ na parijānittha so sotāyatanaṃ na parijānissatīti?",
"ya3.3.6:7.1": "Ye maggaṃ paṭilabhissanti te cakkhāyatanaṃ na parijānittha, no ca sotāyatanaṃ na parijānissanti.",
"ya3.3.6:7.2": "Aggamaggasamaṅgī ye ca puthujjanā maggaṃ na paṭilabhissanti te cakkhāyatanañca na parijānittha sotāyatanañca na parijānissanti.",
"ya3.3.6:8.1": "⇐ Yo vā pana sotāyatanaṃ na parijānissati so cakkhāyatanaṃ na parijānitthāti?",
"ya3.3.6:9.1": "Arahā sotāyatanaṃ na parijānissati, no ca cakkhāyatanaṃ na parijānittha.",
"ya3.3.6:9.2": "Aggamaggasamaṅgī ye ca puthujjanā maggaṃ na paṭilabhissanti te sotāyatanañca na parijānissanti cakkhāyatanañca na parijānittha.",
"ya3.3.6:10.1": "Pariññāvāro.",
"ya3.3.6:11.1": "Āyatanayamakapāḷi niṭṭhitā."
}