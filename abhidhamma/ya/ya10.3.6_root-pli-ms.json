{
"ya10.3.6:1.1": "10 Indriyayamaka",
"ya10.3.6:2.1": "10.3 Pariññāvāra",
"ya10.3.6:3.1": "10.3.6. Atītānāgatavāra",
"ya10.3.6:4.1": "10.3.6.1. Anuloma",
"ya10.3.6:5.1": "⇒ Yo cakkhundriyaṃ parijānittha so domanassindriyaṃ pajahissatīti?",
"ya10.3.6:5.2": "No.",
"ya10.3.6:6.1": "⇐ Yo vā pana domanassindriyaṃ pajahissati so cakkhundriyaṃ parijānitthāti?",
"ya10.3.6:6.2": "No.",
"ya10.3.6:7.1": "⇒ Yo cakkhundriyaṃ parijānittha so anaññātaññassāmītindriyaṃ bhāvessatīti?",
"ya10.3.6:7.2": "No.",
"ya10.3.6:8.1": "⇐ Yo vā pana anaññātaññassāmītindriyaṃ bhāvessati so cakkhundriyaṃ parijānitthāti?",
"ya10.3.6:8.2": "No.",
"ya10.3.6:9.1": "⇒ Yo cakkhundriyaṃ parijānittha so aññindriyaṃ bhāvessatīti?",
"ya10.3.6:9.2": "No.",
"ya10.3.6:10.1": "⇐ Yo vā pana aññindriyaṃ bhāvessati so cakkhundriyaṃ parijānitthāti?",
"ya10.3.6:10.2": "No.",
"ya10.3.6:11.1": "⇒ Yo cakkhundriyaṃ parijānittha so aññātāvindriyaṃ sacchikarissatīti?",
"ya10.3.6:11.2": "No.",
"ya10.3.6:12.1": "⇐ Yo vā pana aññātāvindriyaṃ sacchikarissati so cakkhundriyaṃ parijānitthāti?",
"ya10.3.6:12.2": "No.",
"ya10.3.6:12.3": "(Cakkhundriyamūlakaṃ.)",
"ya10.3.6:13.1": "⇒ Yo domanassindriyaṃ pajahittha so anaññātaññassāmītindriyaṃ bhāvessatīti?",
"ya10.3.6:13.2": "No.",
"ya10.3.6:14.1": "⇐ Yo vā pana anaññātaññassāmītindriyaṃ bhāvessati so domanassindriyaṃ pajahitthāti?",
"ya10.3.6:14.2": "No.",
"ya10.3.6:15.1": "⇒ Yo domanassindriyaṃ pajahittha so aññindriyaṃ bhāvessatīti?",
"ya10.3.6:16.1": "Dve puggalā domanassindriyaṃ pajahittha, no ca aññindriyaṃ bhāvessanti.",
"ya10.3.6:16.2": "Anāgāmī domanassindriyañca pajahittha aññindriyañca bhāvessati.",
"ya10.3.6:17.1": "⇐ Yo vā pana aññindriyaṃ bhāvessati so domanassindriyaṃ pajahitthāti?",
"ya10.3.6:18.1": "Cha puggalā aññindriyaṃ bhāvessanti, no ca domanassindriyaṃ pajahittha.",
"ya10.3.6:18.2": "Anāgāmī aññindriyañca bhāvessati domanassindriyañca pajahittha.",
"ya10.3.6:19.1": "⇒ Yo domanassindriyaṃ pajahittha so aññātāvindriyaṃ sacchikarissatīti?",
"ya10.3.6:20.1": "Arahā domanassindriyaṃ pajahittha, no ca aññātāvindriyaṃ sacchikarissati.",
"ya10.3.6:20.2": "Dve puggalā domanassindriyañca pajahittha aññātāvindriyañca sacchikarissanti.",
"ya10.3.6:21.1": "⇐ Yo vā pana aññātāvindriyaṃ sacchikarissati so domanassindriyaṃ pajahitthāti?",
"ya10.3.6:22.1": "Cha puggalā aññātāvindriyaṃ sacchikarissanti, no ca domanassindriyaṃ pajahittha.",
"ya10.3.6:22.2": "Dve puggalā aññātāvindriyañca sacchikarissanti domanassindriyañca pajahittha.",
"ya10.3.6:22.3": "(Domanassindriyamūlakaṃ.)",
"ya10.3.6:23.1": "⇒ Yo anaññātaññassāmītindriyaṃ bhāvittha so aññindriyaṃ bhāvessatīti?",
"ya10.3.6:24.1": "Dve puggalā anaññātaññassāmītindriyaṃ bhāvittha, no ca aññindriyaṃ bhāvessanti.",
"ya10.3.6:24.2": "Pañca puggalā anaññātaññassāmītindriyañca bhāvittha aññindriyañca bhāvessanti.",
"ya10.3.6:25.1": "⇐ Yo vā pana aññindriyaṃ bhāvessati.",
"ya10.3.6:25.2": "So anaññātaññassāmītindriyaṃ bhāvitthāti?",
"ya10.3.6:26.1": "Dve puggalā aññindriyaṃ bhāvessanti no ca anaññātaññassāmītindriyaṃ bhāvittha.",
"ya10.3.6:26.2": "Pañca puggalā aññindriyañca bhāvessanti anaññātaññassāmītindriyañca bhāvittha.",
"ya10.3.6:27.1": "⇒ Yo anaññātaññassāmītindriyaṃ bhāvittha so aññātāvindriyaṃ sacchikarissatīti?",
"ya10.3.6:28.1": "Arahā anaññātaññassāmītindriyaṃ bhāvittha, no ca aññātāvindriyaṃ sacchikarissati.",
"ya10.3.6:28.2": "Cha puggalā anaññātaññassāmītindriyañca bhāvittha aññātāvindriyañca sacchikarissanti.",
"ya10.3.6:29.1": "⇐ Yo vā pana aññātāvindriyaṃ sacchikarissati so anaññātaññassāmītindriyaṃ bhāvitthāti?",
"ya10.3.6:30.1": "Dve puggalā aññātāvindriyaṃ sacchikarissanti, no ca anaññātaññassāmītindriyaṃ bhāvittha.",
"ya10.3.6:30.2": "Cha puggalā aññātāvindriyañca sacchikarissanti anaññātaññassāmītindriyañca bhāvittha.",
"ya10.3.6:30.3": "(Anaññātaññassāmītindriyamūlakaṃ.)",
"ya10.3.6:31.1": "⇒ Yo aññindriyaṃ bhāvittha so aññātāvindriyaṃ sacchikarissatīti?",
"ya10.3.6:31.2": "No.",
"ya10.3.6:32.1": "⇐ Yo vā pana aññātāvindriyaṃ sacchikarissati so aññindriyaṃ bhāvitthāti?",
"ya10.3.6:32.2": "No.",
"ya10.3.6:32.3": "(Aññindriyamūlakaṃ.)",
"ya10.3.6:33.1": "10.3.6.2. Paccanīka",
"ya10.3.6:34.1": "⇒ Yo cakkhundriyaṃ na parijānittha so domanassindriyaṃ nappajahissatīti?",
"ya10.3.6:35.1": "Pañca puggalā cakkhundriyaṃ na parijānittha, no ca domanassindriyaṃ nappajahissanti.",
"ya10.3.6:35.2": "Cattāro puggalā cakkhundriyañca na parijānittha domanassindriyañca nappajahissanti.",
"ya10.3.6:36.1": "⇐ Yo vā pana domanassindriyaṃ nappajahissati so cakkhundriyaṃ na parijānitthāti?",
"ya10.3.6:37.1": "Arahā domanassindriyaṃ nappajahissati, no ca cakkhundriyaṃ na parijānittha.",
"ya10.3.6:37.2": "Cattāro puggalā domanassindriyañca nappajahissanti cakkhundriyañca na parijānittha.",
"ya10.3.6:38.1": "⇒ Yo cakkhundriyaṃ na parijānittha so anaññātaññassāmītindriyaṃ na bhāvessatīti?",
"ya10.3.6:39.1": "Ye puthujjanā maggaṃ paṭilabhissanti te cakkhundriyaṃ na parijānittha, no ca anaññātaññassāmītindriyaṃ na bhāvessanti.",
"ya10.3.6:39.2": "Aṭṭha puggalā cakkhundriyañca na parijānittha anaññātaññassāmītindriyañca na bhāvessanti.",
"ya10.3.6:40.1": "⇐ Yo vā pana anaññātaññassāmītindriyaṃ na bhāvessati so cakkhundriyaṃ na parijānitthāti?",
"ya10.3.6:41.1": "Arahā anaññātaññassāmītindriyaṃ na bhāvessati, no ca cakkhundriyaṃ na parijānittha.",
"ya10.3.6:41.2": "Aṭṭha puggalā anaññātaññassāmītindriyañca na bhāvessanti cakkhundriyañca na parijānittha.",
"ya10.3.6:42.1": "⇒ Yo cakkhundriyaṃ na parijānittha so aññindriyaṃ na bhāvessatīti?",
"ya10.3.6:43.1": "Satta puggalā cakkhundriyaṃ na parijānittha, no ca aññindriyaṃ na bhāvessanti.",
"ya10.3.6:43.2": "Dve puggalā cakkhundriyañca na parijānittha aññindriyañca na bhāvessanti.",
"ya10.3.6:44.1": "⇐ Yo vā pana aññindriyaṃ na bhāvessati so cakkhundriyaṃ na parijānitthāti?",
"ya10.3.6:45.1": "Arahā aññindriyaṃ na bhāvessati, no ca cakkhundriyaṃ na parijānittha.",
"ya10.3.6:45.2": "Dve puggalā aññindriyañca na bhāvessanti cakkhundriyañca na parijānittha.",
"ya10.3.6:46.1": "⇒ Yo cakkhundriyaṃ na parijānittha so aññātāvindriyaṃ na sacchikarissatīti?",
"ya10.3.6:47.1": "Aṭṭha puggalā cakkhundriyaṃ na parijānittha, no ca aññātāvindriyaṃ na sacchikarissanti.",
"ya10.3.6:47.2": "Ye puthujjanā maggaṃ na paṭilabhissanti te cakkhundriyañca na parijānittha aññātāvindriyañca na sacchikarissanti.",
"ya10.3.6:48.1": "⇐ Yo vā pana aññātāvindriyaṃ na sacchikarissati so cakkhundriyaṃ na parijānitthāti?",
"ya10.3.6:49.1": "Arahā aññātāvindriyaṃ na sacchikarissati, no ca cakkhundriyaṃ na parijānittha.",
"ya10.3.6:49.2": "Ye puthujjanā maggaṃ na paṭilabhissanti te aññātāvindriyañca na sacchikarissanti cakkhundriyañca na parijānittha.",
"ya10.3.6:49.3": "(Cakkhundriyamūlakaṃ.)",
"ya10.3.6:50.1": "⇒ Yo domanassindriyaṃ nappajahittha so anaññātaññassāmītindriyaṃ na bhāvessatīti?",
"ya10.3.6:51.1": "Ye puthujjanā maggaṃ paṭilabhissanti te domanassindriyaṃ nappajahittha, no ca anaññātaññassāmītindriyaṃ na bhāvessanti.",
"ya10.3.6:51.2": "Cha puggalā domanassindriyañca nappajahittha anaññātaññassāmītindriyañca na bhāvessanti.",
"ya10.3.6:52.1": "⇐ Yo vā pana anaññātaññassāmītindriyaṃ na bhāvessati so domanassindriyaṃ nappajahitthāti?",
"ya10.3.6:53.1": "Tayo puggalā anaññātaññassāmītindriyaṃ na bhāvessanti, no ca domanassindriyaṃ nappajahittha.",
"ya10.3.6:53.2": "Cha puggalā anaññātaññassāmītindriyañca na bhāvessanti domanassindriyañca nappajahittha.",
"ya10.3.6:54.1": "⇒ Yo domanassindriyaṃ nappajahittha so aññindriyaṃ na bhāvessatīti?",
"ya10.3.6:55.1": "Cha puggalā domanassindriyaṃ nappajahittha, no ca aññindriyaṃ na bhāvessanti.",
"ya10.3.6:55.2": "Ye puthujjanā maggaṃ na paṭilabhissanti te domanassindriyañca nappajahittha aññindriyañca na bhāvessanti.",
"ya10.3.6:56.1": "⇐ Yo vā pana aññindriyaṃ na bhāvessati so domanassindriyaṃ nappajahitthāti?",
"ya10.3.6:57.1": "Dve puggalā aññindriyaṃ na bhāvessanti, no ca domanassindriyaṃ nappajahittha.",
"ya10.3.6:57.2": "Ye puthujjanā maggaṃ na paṭilabhissanti te aññindriyañca na bhāvessanti domanassindriyañca nappajahittha.",
"ya10.3.6:58.1": "⇒ Yo domanassindriyaṃ nappajahittha so aññātāvindriyaṃ na sacchikarissatīti?",
"ya10.3.6:59.1": "Cha puggalā domanassindriyaṃ nappajahittha, no ca aññātāvindriyaṃ na sacchikarissanti.",
"ya10.3.6:59.2": "Ye puthujjanā maggaṃ na paṭilabhissanti te domanassindriyañca nappajahittha aññātāvindriyañca na sacchikarissanti.",
"ya10.3.6:60.1": "⇐ Yo vā pana aññātāvindriyaṃ na sacchikarissati so domanassindriyaṃ nappajahitthāti?",
"ya10.3.6:61.1": "Arahā aññātāvindriyaṃ na sacchikarissati, no ca domanassindriyaṃ nappajahittha.",
"ya10.3.6:61.2": "Ye puthujjanā maggaṃ na paṭilabhissanti te aññātāvindriyañca na sacchikarissanti domanassindriyañca nappajahittha.",
"ya10.3.6:61.3": "(Domanassindriyamūlakaṃ.)",
"ya10.3.6:62.1": "⇒ Yo anaññātaññassāmītindriyaṃ na bhāvittha so aññindriyaṃ na bhāvessatīti?",
"ya10.3.6:63.1": "Dve puggalā anaññātaññassāmītindriyaṃ na bhāvittha, no ca aññindriyaṃ na bhāvessanti.",
"ya10.3.6:63.2": "Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññindriyañca na bhāvessanti.",
"ya10.3.6:64.1": "⇐ Yo vā pana aññindriyaṃ na bhāvessati so anaññātaññassāmītindriyaṃ na bhāvitthāti?",
"ya10.3.6:65.1": "Dve puggalā aññindriyaṃ na bhāvessanti, no ca anaññātaññassāmītindriyaṃ na bhāvittha.",
"ya10.3.6:65.2": "Ye puthujjanā maggaṃ na paṭilabhissanti te aññindriyañca na bhāvessanti anaññātaññassāmītindriyañca na bhāvittha.",
"ya10.3.6:66.1": "⇒ Yo anaññātaññassāmītindriyaṃ na bhāvittha so aññātāvindriyaṃ na sacchikarissatīti?",
"ya10.3.6:67.1": "Dve puggalā anaññātaññassāmītindriyaṃ na bhāvittha, no ca aññātāvindriyaṃ na sacchikarissanti.",
"ya10.3.6:67.2": "Ye puthujjanā maggaṃ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti.",
"ya10.3.6:68.1": "⇐ Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvitthāti?",
"ya10.3.6:69.1": "Arahā aññātāvindriyaṃ na sacchikarissati, no ca anaññātaññassāmītindriyaṃ na bhāvittha.",
"ya10.3.6:69.2": "Ye puthujjanā maggaṃ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha.",
"ya10.3.6:69.3": "(Anaññātaññassāmītindriyamūlakaṃ.)",
"ya10.3.6:70.1": "⇒ Yo aññindriyaṃ na bhāvittha so aññātāvindriyaṃ na sacchikarissatīti?",
"ya10.3.6:71.1": "Aṭṭha puggalā aññindriyaṃ na bhāvittha, no ca aññātāvindriyaṃ na sacchikarissanti.",
"ya10.3.6:71.2": "Ye puthujjanā maggaṃ na paṭilabhissanti te aññindriyañca na bhāvittha aññātāvindriyañca na sacchikarissanti.",
"ya10.3.6:72.1": "⇐ Yo vā pana aññātāvindriyaṃ na sacchikarissati so aññindriyaṃ na bhāvitthāti?",
"ya10.3.6:73.1": "Arahā aññātāvindriyaṃ na sacchikarissati, no ca aññindriyaṃ na bhāvittha.",
"ya10.3.6:73.2": "Ye puthujjanā maggaṃ na paṭilabhissanti te aññātāvindriyañca na sacchikarissanti aññindriyañca na bhāvittha.",
"ya10.3.6:73.3": "(Aññindriyamūlakaṃ.)",
"ya10.3.6:74.1": "Pariññāvāro.",
"ya10.3.6:75.1": "Indriyayamakapāḷi niṭṭhitā.",
"ya10.3.6:76.1": "Yamakapakaraṇaṃ niṭṭhitaṃ."
}