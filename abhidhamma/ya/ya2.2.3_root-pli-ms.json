{
"ya2.2.3:1.1": "2 Khandhayamaka",
"ya2.2.3:2.1": "2.2 Pavattivāra",
"ya2.2.3:3.1": "2.2.3. Uppādanirodhavāra",
"ya2.2.3:4.1": "2.2.3.1 Paccuppannavāra",
"ya2.2.3:5.1": "2.2.3.1.1. Anulomapuggala",
"ya2.2.3:6.1": "⇒ Yassa rūpakkhandho uppajjati tassa vedanākkhandho nirujjhatīti?",
"ya2.2.3:6.2": "No.",
"ya2.2.3:7.1": "⇐ Yassa vā pana vedanākkhandho nirujjhati tassa rūpakkhandho uppajjatīti?",
"ya2.2.3:7.2": "No.",
"ya2.2.3:8.1": "⇒ Yassa vedanākkhandho uppajjati tassa saññākkhandho nirujjhatīti?",
"ya2.2.3:8.2": "No.",
"ya2.2.3:9.1": "⇐ Yassa vā pana saññākkhandho nirujjhati tassa vedanākkhandho uppajjatīti?",
"ya2.2.3:9.2": "No.",
"ya2.2.3:10.1": "2.2.3.1.2. Anulomaokāsa",
"ya2.2.3:11.1": "⇒ Yattha rūpakkhandho uppajjati tattha vedanākkhandho nirujjhatīti?",
"ya2.2.3:12.1": "Asaññasatte tattha rūpakkhandho uppajjati, no ca tattha vedanākkhandho nirujjhati.",
"ya2.2.3:12.2": "Pañcavokāre tattha rūpakkhandho ca uppajjati vedanākkhandho ca nirujjhati.",
"ya2.2.3:13.1": "⇐ Yattha vā pana vedanākkhandho nirujjhati tattha rūpakkhandho uppajjatīti?",
"ya2.2.3:14.1": "Arūpe tattha vedanākkhandho nirujjhati, no ca tattha rūpakkhandho uppajjati.",
"ya2.2.3:14.2": "Pañcavokāre tattha vedanākkhandho ca nirujjhati rūpakkhandho ca uppajjati.",
"ya2.2.3:15.1": "⇒ Yattha vedanākkhandho uppajjati tattha saññākkhandho nirujjhatīti?",
"ya2.2.3:15.2": "Āmantā.",
"ya2.2.3:16.1": "⇐ Yattha vā pana saññākkhandho nirujjhati tattha vedanākkhandho uppajjatīti?",
"ya2.2.3:16.2": "Āmantā.",
"ya2.2.3:17.1": "2.2.3.1.3. Anulomapuggalokāsa",
"ya2.2.3:18.1": "⇒ Yassa yattha rūpakkhandho uppajjati tassa tattha vedanākkhandho nirujjhatīti?",
"ya2.2.3:18.2": "No.",
"ya2.2.3:19.1": "⇐ Yassa vā pana yattha vedanākkhandho nirujjhati tassa tattha rūpakkhandho uppajjatīti?",
"ya2.2.3:19.2": "No.",
"ya2.2.3:20.1": "⇒ Yassa yattha vedanākkhandho uppajjati tassa tattha saññākkhandho nirujjhatīti?",
"ya2.2.3:20.2": "No.",
"ya2.2.3:21.1": "⇐ Yassa vā pana yattha saññākkhandho nirujjhati tassa tattha vedanākkhandho uppajjatīti?",
"ya2.2.3:21.2": "No.",
"ya2.2.3:22.1": "2.2.3.1.4. Paccanīkapuggala",
"ya2.2.3:23.1": "⇒ Yassa rūpakkhandho nuppajjati tassa vedanākkhandho na nirujjhatīti?",
"ya2.2.3:24.1": "Catuvokārā pañcavokārā cavantānaṃ tesaṃ rūpakkhandho nuppajjati, no ca tesaṃ vedanākkhandho na nirujjhati.",
"ya2.2.3:24.2": "Arūpaṃ upapajjantānaṃ asaññasattā cavantānaṃ tesaṃ rūpakkhandho ca nuppajjati vedanākkhandho ca na nirujjhati.",
"ya2.2.3:25.1": "⇐ Yassa vā pana vedanākkhandho na nirujjhati tassa rūpakkhandho nuppajjatīti?",
"ya2.2.3:26.1": "Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho na nirujjhati, no ca tesaṃ rūpakkhandho nuppajjati.",
"ya2.2.3:26.2": "Arūpaṃ upapajjantānaṃ asaññasattā cavantānaṃ tesaṃ vedanākkhandho ca na nirujjhati rūpakkhandho ca nuppajjati.",
"ya2.2.3:27.1": "⇒ Yassa vedanākkhandho nuppajjati tassa saññākkhandho na nirujjhatīti?",
"ya2.2.3:28.1": "Catuvokārā pañcavokārā cavantānaṃ tesaṃ vedanākkhandho nuppajjati, no ca tesaṃ saññākkhandho na nirujjhati.",
"ya2.2.3:28.2": "Asaññasattānaṃ tesaṃ vedanākkhandho ca nuppajjati saññākkhandho ca na nirujjhati.",
"ya2.2.3:29.1": "⇐ Yassa vā pana saññākkhandho na nirujjhati tassa vedanākkhandho nuppajjatīti?",
"ya2.2.3:30.1": "Catuvokāraṃ pañcavokāraṃ upapajjantānaṃ tesaṃ saññākkhandho na nirujjhati, no ca tesaṃ vedanākkhandho nuppajjati.",
"ya2.2.3:30.2": "Asaññasattānaṃ tesaṃ saññākkhandho ca na nirujjhati vedanākkhandho ca nuppajjati.",
"ya2.2.3:31.1": "2.2.3.1.5. Paccanīkaokāsa",
"ya2.2.3:32.1": "⇒ Yattha rūpakkhandho nuppajjati tattha vedanākkhandho na nirujjhatīti?",
"ya2.2.3:32.2": "Nirujjhati.",
"ya2.2.3:33.1": "⇐ Yattha vā pana vedanākkhandho na nirujjhati tattha rūpakkhandho nuppajjatīti?",
"ya2.2.3:33.2": "Uppajjati.",
"ya2.2.3:34.1": "⇒ Yattha vedanākkhandho nuppajjati tattha saññākkhandho na nirujjhatīti?",
"ya2.2.3:34.2": "Āmantā.",
"ya2.2.3:35.1": "⇐ Yattha vā pana saññākkhandho na nirujjhati tattha vedanākkhandho nuppajjatīti?",
"ya2.2.3:35.2": "Āmantā.",
"ya2.2.3:36.1": "2.2.3.1.6. Paccanīkapuggalokāsa",
"ya2.2.3:37.1": "⇒ Yassa yattha rūpakkhandho nuppajjati tassa tattha vedanākkhandho na nirujjhatīti?",
"ya2.2.3:38.1": "Catuvokārā pañcavokārā cavantānaṃ tesaṃ tattha rūpakkhandho nuppajjati, no ca tesaṃ tattha vedanākkhandho na nirujjhati.",
"ya2.2.3:38.2": "Arūpaṃ upapajjantānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca na nirujjhati.",
"ya2.2.3:39.1": "⇐ Yassa vā pana yattha vedanākkhandho na nirujjhati tassa tattha rūpakkhandho nuppajjatīti?",
"ya2.2.3:40.1": "Pañcavokāraṃ upapajjantānaṃ asaññasattaṃ upapajjantānaṃ tesaṃ tattha vedanākkhandho na nirujjhati, no ca tesaṃ tattha rūpakkhandho nuppajjati.",
"ya2.2.3:40.2": "Arūpaṃ upapajjantānaṃ asaññasattā cavantānaṃ tesaṃ tattha vedanākkhandho ca na nirujjhati rūpakkhandho ca nuppajjati.",
"ya2.2.3:41.1": "⇒ Yassa yattha vedanākkhandho nuppajjati tassa tattha saññākkhandho na nirujjhatīti?",
"ya2.2.3:42.1": "Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho na nirujjhati.",
"ya2.2.3:42.2": "Asaññasattānaṃ tesaṃ tattha vedanākkhandho ca nuppajjati saññākkhandho ca na nirujjhati.",
"ya2.2.3:43.1": "⇐ Yassa vā pana yattha saññākkhandho na nirujjhati tassa tattha vedanākkhandho nuppajjatīti?",
"ya2.2.3:44.1": "Catuvokāraṃ pañcavokāraṃ upapajjantānaṃ tesaṃ tattha saññākkhandho na nirujjhati, no ca tesaṃ tattha vedanākkhandho nuppajjati.",
"ya2.2.3:44.2": "Asaññasattānaṃ tesaṃ tattha saññākkhandho ca na nirujjhati vedanākkhandho ca nuppajjati.",
"ya2.2.3:45.1": "2.2.3.2. Atītavāra",
"ya2.2.3:46.1": "2.2.3.2.1. Anulomapuggala",
"ya2.2.3:47.1": "⇒ Yassa rūpakkhandho uppajjittha tassa vedanākkhandho nirujjhitthāti?",
"ya2.2.3:47.2": "Āmantā.",
"ya2.2.3:48.1": "⇐ Yassa vā pana vedanākkhandho nirujjhittha tassa rūpakkhandho uppajjitthāti?",
"ya2.2.3:48.2": "Āmantā.",
"ya2.2.3:49.1": "⇒ Yassa vedanākkhandho uppajjittha tassa saññākkhandho nirujjhitthāti?",
"ya2.2.3:49.2": "Āmantā.",
"ya2.2.3:50.1": "⇐ Yassa vā pana saññākkhandho nirujjhittha tassa vedanākkhandho uppajjitthāti?",
"ya2.2.3:50.2": "Āmantā.",
"ya2.2.3:51.1": "2.2.3.2.2. Anulomaokāsa",
"ya2.2.3:52.1": "⇒ Yattha rūpakkhandho uppajjittha … pe ….",
"ya2.2.3:53.1": "2.2.3.2.3. Anulomapuggalokāsa",
"ya2.2.3:54.1": "⇒ Yassa yattha rūpakkhandho uppajjittha tassa tattha vedanākkhandho nirujjhitthāti?",
"ya2.2.3:55.1": "Asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho nirujjhittha.",
"ya2.2.3:55.2": "Pañcavokārānaṃ tesaṃ tattha rūpakkhandho ca uppajjittha vedanākkhandho ca nirujjhittha.",
"ya2.2.3:56.1": "⇐ Yassa vā pana yattha vedanākkhandho nirujjhittha tassa tattha rūpakkhandho uppajjitthāti?",
"ya2.2.3:57.1": "Arūpānaṃ tesaṃ tattha vedanākkhandho nirujjhittha, no ca tesaṃ tattha rūpakkhandho uppajjittha.",
"ya2.2.3:57.2": "Pañcavokārānaṃ tesaṃ tattha vedanākkhandho ca nirujjhittha rūpakkhandho ca uppajjittha.",
"ya2.2.3:58.1": "⇒ Yassa yattha vedanākkhandho uppajjittha tassa tattha saññākkhandho nirujjhitthāti?",
"ya2.2.3:58.2": "Āmantā.",
"ya2.2.3:59.1": "⇐ Yassa vā pana yattha saññākkhandho nirujjhittha tassa tattha vedanākkhandho uppajjitthāti?",
"ya2.2.3:59.2": "Āmantā.",
"ya2.2.3:60.1": "2.2.3.2.4. Paccanīkapuggala",
"ya2.2.3:61.1": "⇒ Yassa rūpakkhandho nuppajjittha tassa vedanākkhandho na nirujjhitthāti?",
"ya2.2.3:61.2": "Natthi.",
"ya2.2.3:62.1": "⇐ Yassa vā pana vedanākkhandho na nirujjhittha tassa rūpakkhandho nuppajjitthāti?",
"ya2.2.3:62.2": "Natthi.",
"ya2.2.3:63.1": "⇒ Yassa vedanākkhandho nuppajjittha tassa saññākkhandho na nirujjhitthāti?",
"ya2.2.3:63.2": "Natthi.",
"ya2.2.3:64.1": "⇐ Yassa vā pana saññākkhandho na nirujjhittha tassa vedanākkhandho nuppajjitthāti?",
"ya2.2.3:64.2": "Natthi.",
"ya2.2.3:65.1": "2.2.3.2.5. Paccanīkaokāsa",
"ya2.2.3:66.1": "⇒ Yattha rūpakkhandho nuppajjittha … pe ….",
"ya2.2.3:67.1": "2.2.3.2.6. Paccanīkapuggalokāsa",
"ya2.2.3:68.1": "⇒ Yassa yattha rūpakkhandho nuppajjittha tassa tattha vedanākkhandho na nirujjhitthāti?",
"ya2.2.3:69.1": "Arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho na nirujjhittha.",
"ya2.2.3:69.2": "Suddhāvāsānaṃ tesaṃ tattha rūpakkhandho ca nuppajjittha vedanākkhandho ca na nirujjhittha.",
"ya2.2.3:70.1": "⇐ Yassa vā pana yattha vedanākkhandho na nirujjhittha tassa tattha rūpakkhandho nuppajjitthāti?",
"ya2.2.3:71.1": "Asaññasattānaṃ tesaṃ tattha vedanākkhandho na nirujjhittha, no ca tesaṃ tattha rūpakkhandho nuppajjittha.",
"ya2.2.3:71.2": "Suddhāvāsānaṃ tesaṃ tattha vedanākkhandho ca na nirujjhittha rūpakkhandho ca nuppajjittha.",
"ya2.2.3:72.1": "⇒ Yassa yattha vedanākkhandho nuppajjittha tassa tattha saññākkhandho na nirujjhitthāti?",
"ya2.2.3:72.2": "Āmantā.",
"ya2.2.3:73.1": "⇐ Yassa vā pana yattha saññākkhandho na nirujjhittha tassa tattha vedanākkhandho nuppajjitthāti?",
"ya2.2.3:73.2": "Āmantā.",
"ya2.2.3:74.1": "2.2.3.3. Anāgatavāra",
"ya2.2.3:75.1": "2.2.3.3.1. Anulomapuggala",
"ya2.2.3:76.1": "⇒ Yassa rūpakkhandho uppajjissati tassa vedanākkhandho nirujjhissatīti?",
"ya2.2.3:76.2": "Āmantā.",
"ya2.2.3:77.1": "⇐ Yassa vā pana vedanākkhandho nirujjhissati tassa rūpakkhandho uppajjissatīti?",
"ya2.2.3:78.1": "Pacchimabhavikānaṃ upapajjantānaṃ ye ca arūpaṃ upapajjitvā parinibbāyissanti tesaṃ vedanākkhandho nirujjhissati, no ca tesaṃ rūpakkhandho uppajjissati.",
"ya2.2.3:78.2": "Itaresaṃ tesaṃ vedanākkhandho ca nirujjhissati rūpakkhandho ca uppajjissati.",
"ya2.2.3:79.1": "⇒ Yassa vedanākkhandho uppajjissati tassa saññākkhandho nirujjhissatīti?",
"ya2.2.3:79.2": "Āmantā.",
"ya2.2.3:80.1": "⇐ Yassa vā pana saññākkhandho nirujjhissati tassa vedanākkhandho uppajjissatīti?",
"ya2.2.3:81.1": "Pacchimabhavikānaṃ upapajjantānaṃ tesaṃ saññākkhandho nirujjhissati, no ca tesaṃ vedanākkhandho uppajjissati.",
"ya2.2.3:81.2": "Itaresaṃ tesaṃ saññākkhandho ca nirujjhissati vedanākkhandho ca uppajjissati.",
"ya2.2.3:82.1": "2.2.3.3.2. Anulomaokāsa",
"ya2.2.3:83.1": "⇒ Yattha rūpakkhandho uppajjissati … pe ….",
"ya2.2.3:84.1": "2.2.3.3.3. Anulomapuggalokāsa",
"ya2.2.3:85.1": "⇒ Yassa yattha rūpakkhandho uppajjissati tassa tattha vedanākkhandho nirujjhissatīti?",
"ya2.2.3:86.1": "Asaññasattānaṃ tesaṃ tattha rūpakkhandho uppajjissati, no ca tesaṃ tattha vedanākkhandho nirujjhissati.",
"ya2.2.3:86.2": "Pañcavokārānaṃ tesaṃ tattha rūpakkhandho ca uppajjissati vedanākkhandho ca nirujjhissati.",
"ya2.2.3:87.1": "⇐ Yassa vā pana yattha vedanākkhandho nirujjhissati tassa tattha rūpakkhandho uppajjissatīti?",
"ya2.2.3:88.1": "Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjissati.",
"ya2.2.3:88.2": "Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca uppajjissati.",
"ya2.2.3:89.1": "⇒ Yassa yattha vedanākkhandho uppajjissati tassa tattha saññākkhandho nirujjhissatīti?",
"ya2.2.3:89.2": "Āmantā.",
"ya2.2.3:90.1": "⇐ Yassa vā pana yattha saññākkhandho nirujjhissati tassa tattha vedanākkhandho uppajjissatīti?",
"ya2.2.3:91.1": "Pacchimabhavikānaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjissati.",
"ya2.2.3:91.2": "Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca uppajjissati.",
"ya2.2.3:92.1": "2.2.3.3.4. Paccanīkapuggala",
"ya2.2.3:93.1": "⇒ Yassa rūpakkhandho nuppajjissati tassa vedanākkhandho na nirujjhissatīti?",
"ya2.2.3:94.1": "Pacchimabhavikānaṃ upapajjantānaṃ ye ca arūpaṃ upapajjitvā parinibbāyissanti tesaṃ rūpakkhandho nuppajjissati, no ca tesaṃ vedanākkhandho na nirujjhissati.",
"ya2.2.3:94.2": "Parinibbantānaṃ tesaṃ rūpakkhandho ca nuppajjissati vedanākkhandho ca na nirujjhissati.",
"ya2.2.3:95.1": "⇐ Yassa vā pana vedanākkhandho na nirujjhissati tassa rūpakkhandho nuppajjissatīti?",
"ya2.2.3:95.2": "Āmantā.",
"ya2.2.3:96.1": "⇒ Yassa vedanākkhandho nuppajjissati tassa saññākkhandho na nirujjhissatīti?",
"ya2.2.3:97.1": "Pacchimabhavikānaṃ upapajjantānaṃ tesaṃ vedanākkhandho nuppajjissati, no ca tesaṃ saññākkhandho na nirujjhissati.",
"ya2.2.3:97.2": "Parinibbantānaṃ tesaṃ vedanākkhandho ca nuppajjissati saññākkhandho ca na nirujjhissati.",
"ya2.2.3:98.1": "⇐ Yassa vā pana saññākkhandho na nirujjhissati tassa vedanākkhandho nuppajjissatīti?",
"ya2.2.3:98.2": "Āmantā.",
"ya2.2.3:99.1": "2.2.3.3.5. Paccanīkaokāsa",
"ya2.2.3:100.1": "⇒ Yattha rūpakkhandho nuppajjissati … pe ….",
"ya2.2.3:101.1": "2.2.3.3.6. Paccanīkapuggalokāsa",
"ya2.2.3:102.1": "⇒ Yassa yattha rūpakkhandho nuppajjissati tassa tattha vedanākkhandho na nirujjhissatīti?",
"ya2.2.3:103.1": "Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha rūpakkhandho nuppajjissati, no ca tesaṃ tattha vedanākkhandho na nirujjhissati.",
"ya2.2.3:103.2": "Parinibbantānaṃ tesaṃ tattha rūpakkhandho ca nuppajjissati vedanākkhandho ca na nirujjhissati.",
"ya2.2.3:104.1": "⇐ Yassa vā pana yattha vedanākkhandho na nirujjhissati tassa tattha rūpakkhandho nuppajjissatīti?",
"ya2.2.3:105.1": "Asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho nuppajjissati.",
"ya2.2.3:105.2": "Parinibbantānaṃ tesaṃ tattha vedanākkhandho ca na nirujjhissati rūpakkhandho ca nuppajjissati.",
"ya2.2.3:106.1": "⇒ Yassa yattha vedanākkhandho nuppajjissati tassa tattha saññākkhandho na nirujjhissatīti?",
"ya2.2.3:107.1": "Pacchimabhavikānaṃ upapajjantānaṃ tesaṃ tattha vedanākkhandho nuppajjissati, no ca tesaṃ tattha saññākkhandho na nirujjhissati.",
"ya2.2.3:107.2": "Parinibbantānaṃ asaññasattānaṃ tesaṃ tattha vedanākkhandho ca nuppajjissati saññākkhandho ca na nirujjhissati.",
"ya2.2.3:108.1": "⇐ Yassa vā pana yattha saññākkhandho na nirujjhissati tassa tattha vedanākkhandho nuppajjissatīti?",
"ya2.2.3:108.2": "Āmantā.",
"ya2.2.3:109.1": "2.2.3.4. Paccuppannātītavāra",
"ya2.2.3:110.1": "2.2.3.4.1. Anulomapuggala",
"ya2.2.3:111.1": "⇒ Yassa rūpakkhandho uppajjati tassa vedanākkhandho nirujjhitthāti?",
"ya2.2.3:111.2": "Āmantā.",
"ya2.2.3:112.1": "⇐ Yassa vā pana vedanākkhandho nirujjhittha tassa rūpakkhandho uppajjatīti?",
"ya2.2.3:113.1": "Sabbesaṃ cavantānaṃ arūpaṃ upapajjantānaṃ tesaṃ vedanākkhandho nirujjhittha, no ca tesaṃ rūpakkhandho uppajjati.",
"ya2.2.3:113.2": "Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca nirujjhittha rūpakkhandho ca uppajjati … pe ….",
"ya2.2.3:114.1": "(Yathā uppādavāre paccuppannātītaṃ vibhattaṃ tathā idha vibhajitabbaṃ.)",
"ya2.2.3:115.1": "2.2.3.5. Paccuppannānāgatavāra",
"ya2.2.3:116.1": "2.2.3.5.1. Anulomapuggala",
"ya2.2.3:117.1": "⇒ Yassa rūpakkhandho uppajjati tassa vedanākkhandho nirujjhissatīti?",
"ya2.2.3:117.2": "Āmantā.",
"ya2.2.3:118.1": "⇐ Yassa vā pana vedanākkhandho nirujjhissati tassa rūpakkhandho uppajjatīti?",
"ya2.2.3:119.1": "Sabbesaṃ cavantānaṃ arūpaṃ upapajjantānaṃ tesaṃ vedanākkhandho nirujjhissati, no ca tesaṃ rūpakkhandho uppajjati.",
"ya2.2.3:119.2": "Pañcavokāraṃ upapajjantānaṃ asaññasattaṃ upapajjantānaṃ tesaṃ vedanākkhandho ca nirujjhissati rūpakkhandho ca uppajjati.",
"ya2.2.3:120.1": "⇒ Yassa vedanākkhandho uppajjati tassa saññākkhandho nirujjhissatīti?",
"ya2.2.3:120.2": "Āmantā.",
"ya2.2.3:121.1": "⇐ Yassa vā pana saññākkhandho nirujjhissati tassa vedanākkhandho uppajjatīti?",
"ya2.2.3:122.1": "Sabbesaṃ cavantānaṃ asaññasattaṃ upapajjantānaṃ tesaṃ saññākkhandho nirujjhissati, no ca tesaṃ vedanākkhandho uppajjati.",
"ya2.2.3:122.2": "Catuvokāraṃ pañcavokāraṃ upapajjantānaṃ tesaṃ saññākkhandho ca nirujjhissati vedanākkhandho ca uppajjati.",
"ya2.2.3:123.1": "2.2.3.5.2. Anulomaokāsa",
"ya2.2.3:124.1": "⇒ Yattha rūpakkhandho uppajjati … pe ….",
"ya2.2.3:125.1": "2.2.3.5.3. Anulomapuggalokāsa",
"ya2.2.3:126.1": "⇒ Yassa yattha rūpakkhandho uppajjati tassa tattha vedanākkhandho nirujjhissatīti?",
"ya2.2.3:127.1": "Asaññasattaṃ upapajjantānaṃ tesaṃ tattha rūpakkhandho uppajjati, no ca tesaṃ tattha vedanākkhandho nirujjhissati.",
"ya2.2.3:127.2": "Pañcavokāraṃ upapajjantānaṃ tesaṃ tattha rūpakkhandho ca uppajjati vedanākkhandho ca nirujjhissati.",
"ya2.2.3:128.1": "⇐ Yassa vā pana yattha vedanākkhandho nirujjhissati tassa tattha rūpakkhandho uppajjatīti?",
"ya2.2.3:129.1": "Pañcavokārā cavantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjati.",
"ya2.2.3:129.2": "Pañcavokāraṃ upapajjantānaṃ tesaṃ tattha vedanākkhandho ca nirujjhissati rūpakkhandho ca uppajjati.",
"ya2.2.3:130.1": "⇒ Yassa yattha vedanākkhandho uppajjati tassa tattha saññākkhandho nirujjhissatīti?",
"ya2.2.3:130.2": "Āmantā.",
"ya2.2.3:131.1": "⇐ Yassa vā pana yattha saññākkhandho nirujjhissati tassa tattha vedanākkhandho uppajjatīti?",
"ya2.2.3:132.1": "Catuvokārā pañcavokārā cavantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjati.",
"ya2.2.3:132.2": "Catuvokāraṃ pañcavokāraṃ upapajjantānaṃ tesaṃ tattha saññākkhandho ca nirujjhissati vedanākkhandho ca uppajjati.",
"ya2.2.3:133.1": "2.2.3.5.4. Paccanīkapuggala",
"ya2.2.3:134.1": "⇒ Yassa rūpakkhandho nuppajjati tassa vedanākkhandho na nirujjhissatīti?",
"ya2.2.3:135.1": "Sabbesaṃ cavantānaṃ arūpaṃ upapajjantānaṃ tesaṃ rūpakkhandho nuppajjati, no ca tesaṃ vedanākkhandho na nirujjhissati.",
"ya2.2.3:135.2": "Parinibbantānaṃ tesaṃ rūpakkhandho ca nuppajjati vedanākkhandho ca na nirujjhissati.",
"ya2.2.3:136.1": "⇐ Yassa vā pana vedanākkhandho na nirujjhissati tassa rūpakkhandho nuppajjatīti?",
"ya2.2.3:136.2": "Āmantā.",
"ya2.2.3:137.1": "⇒ Yassa vedanākkhandho nuppajjati tassa saññākkhandho na nirujjhissatīti?",
"ya2.2.3:138.1": "Sabbesaṃ cavantānaṃ asaññasattaṃ upapajjantānaṃ tesaṃ vedanākkhandho nuppajjati, no ca tesaṃ saññākkhandho na nirujjhissati.",
"ya2.2.3:138.2": "Parinibbantānaṃ tesaṃ vedanākkhandho ca nuppajjati saññākkhandho ca na nirujjhissati.",
"ya2.2.3:139.1": "⇐ Yassa vā pana saññākkhandho na nirujjhissati tassa vedanākkhandho nuppajjatīti?",
"ya2.2.3:139.2": "Āmantā.",
"ya2.2.3:140.1": "2.2.3.5.5. Paccanīkaokāsa",
"ya2.2.3:141.1": "⇒ Yattha rūpakkhandho nuppajjati … pe ….",
"ya2.2.3:142.1": "2.2.3.5.6. Paccanīkapuggalokāsa",
"ya2.2.3:143.1": "⇒ Yassa yattha rūpakkhandho nuppajjati tassa tattha vedanākkhandho na nirujjhissatīti?",
"ya2.2.3:144.1": "Pañcavokārā cavantānaṃ arūpānaṃ tesaṃ tattha rūpakkhandho nuppajjati, no ca tesaṃ tattha vedanākkhandho na nirujjhissati.",
"ya2.2.3:144.2": "Parinibbantānaṃ asaññasattā cavantānaṃ tesaṃ tattha rūpakkhandho ca nuppajjati vedanākkhandho ca na nirujjhissati.",
"ya2.2.3:145.1": "⇐ Yassa vā pana yattha vedanākkhandho na nirujjhissati tassa tattha rūpakkhandho nuppajjatīti?",
"ya2.2.3:146.1": "Asaññasattaṃ upapajjantānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho nuppajjati.",
"ya2.2.3:146.2": "Parinibbantānaṃ asaññasattā cavantānaṃ tesaṃ tattha vedanākkhandho ca na nirujjhissati rūpakkhandho ca nuppajjati.",
"ya2.2.3:147.1": "⇒ Yassa yattha vedanākkhandho nuppajjati tassa tattha saññākkhandho na nirujjhissatīti?",
"ya2.2.3:148.1": "Catuvokārā pañcavokārā cavantānaṃ tesaṃ tattha vedanākkhandho nuppajjati, no ca tesaṃ tattha saññākkhandho na nirujjhissati.",
"ya2.2.3:148.2": "Parinibbantānaṃ asaññasattānaṃ tesaṃ tattha vedanākkhandho ca nuppajjati saññākkhandho ca na nirujjhissati.",
"ya2.2.3:149.1": "⇐ Yassa vā pana yattha saññākkhandho na nirujjhissati tassa tattha vedanākkhandho nuppajjatīti?",
"ya2.2.3:149.2": "Āmantā.",
"ya2.2.3:150.1": "2.2.3.6. Atītānāgatavāra",
"ya2.2.3:151.1": "2.2.3.6.1. Anulomapuggala",
"ya2.2.3:152.1": "⇒ Yassa rūpakkhandho uppajjittha tassa vedanākkhandho nirujjhissatīti?",
"ya2.2.3:153.1": "Parinibbantānaṃ tesaṃ rūpakkhandho uppajjittha, no ca tesaṃ vedanākkhandho nirujjhissati.",
"ya2.2.3:153.2": "Itaresaṃ tesaṃ rūpakkhandho ca uppajjittha vedanākkhandho ca nirujjhissati.",
"ya2.2.3:154.1": "⇐ Yassa vā pana vedanākkhandho nirujjhissati tassa rūpakkhandho uppajjitthāti?",
"ya2.2.3:154.2": "Āmantā.",
"ya2.2.3:155.1": "⇒ Yassa vedanākkhandho uppajjittha tassa saññākkhandho nirujjhissatīti?",
"ya2.2.3:156.1": "Parinibbantānaṃ tesaṃ vedanākkhandho uppajjittha, no ca tesaṃ saññākkhandho nirujjhissati.",
"ya2.2.3:156.2": "Itaresaṃ tesaṃ vedanākkhandho ca uppajjittha saññākkhandho ca nirujjhissati.",
"ya2.2.3:157.1": "⇐ Yassa vā pana saññākkhandho nirujjhissati tassa vedanākkhandho uppajjitthāti?",
"ya2.2.3:157.2": "Āmantā.",
"ya2.2.3:158.1": "2.2.3.6.2. Anulomaokāsa",
"ya2.2.3:159.1": "⇒ Yattha rūpakkhandho uppajjittha … pe ….",
"ya2.2.3:160.1": "2.2.3.6.3. Anulomapuggalokāsa",
"ya2.2.3:161.1": "⇒ Yassa yattha rūpakkhandho uppajjittha tassa tattha vedanākkhandho nirujjhissatīti?",
"ya2.2.3:162.1": "Pañcavokāre parinibbantānaṃ asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho nirujjhissati.",
"ya2.2.3:162.2": "Itaresaṃ pañcavokārānaṃ tesaṃ tattha rūpakkhandho ca uppajjittha vedanākkhandho ca nirujjhissati.",
"ya2.2.3:163.1": "⇐ Yassa vā pana yattha vedanākkhandho nirujjhissati tassa tattha rūpakkhandho uppajjitthāti?",
"ya2.2.3:164.1": "Suddhāvāsaṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjittha.",
"ya2.2.3:164.2": "Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca uppajjittha.",
"ya2.2.3:165.1": "⇒ Yassa yattha vedanākkhandho uppajjittha tassa tattha saññākkhandho nirujjhissatīti?",
"ya2.2.3:166.1": "Parinibbantānaṃ tesaṃ tattha vedanākkhandho uppajjittha, no ca tesaṃ tattha saññākkhandho nirujjhissati.",
"ya2.2.3:166.2": "Itaresaṃ catuvokārānaṃ pañcavokārānaṃ tesaṃ tattha vedanākkhandho ca uppajjittha saññākkhandho ca nirujjhissati.",
"ya2.2.3:167.1": "⇐ Yassa vā pana yattha saññākkhandho nirujjhissati tassa tattha vedanākkhandho uppajjitthāti?",
"ya2.2.3:168.1": "Suddhāvāsaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjittha.",
"ya2.2.3:168.2": "Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca uppajjittha.",
"ya2.2.3:169.1": "2.2.3.6.4. Paccanīkapuggala",
"ya2.2.3:170.1": "⇒ Yassa rūpakkhandho nuppajjittha tassa vedanākkhandho na nirujjhissatīti?",
"ya2.2.3:170.2": "Natthi.",
"ya2.2.3:171.1": "⇐ Yassa vā pana vedanākkhandho na nirujjhissati tassa rūpakkhandho nuppajjitthāti?",
"ya2.2.3:171.2": "Uppajjittha.",
"ya2.2.3:172.1": "⇒ Yassa vedanākkhandho nuppajjittha tassa saññākkhandho na nirujjhissatīti?",
"ya2.2.3:172.2": "Natthi.",
"ya2.2.3:173.1": "⇐ Yassa vā pana saññākkhandho na nirujjhissati tassa vedanākkhandho nuppajjitthāti?",
"ya2.2.3:173.2": "Uppajjittha.",
"ya2.2.3:174.1": "2.2.3.6.5. Paccanīkaokāsa",
"ya2.2.3:175.1": "⇒ Yattha rūpakkhandho nuppajjittha … pe ….",
"ya2.2.3:176.1": "2.2.3.6.6. Paccanīkapuggalokāsa",
"ya2.2.3:177.1": "⇒ Yassa yattha rūpakkhandho nuppajjittha tassa tattha vedanākkhandho na nirujjhissatīti?",
"ya2.2.3:178.1": "Suddhāvāsaṃ upapajjantānaṃ arūpānaṃ tesaṃ tattha rūpakkhandho nuppajjittha, no ca tesaṃ tattha vedanākkhandho na nirujjhissati.",
"ya2.2.3:178.2": "Suddhāvāse parinibbantānaṃ arūpe parinibbantānaṃ tesaṃ tattha rūpakkhandho ca nuppajjittha vedanākkhandho ca na nirujjhissati.",
"ya2.2.3:179.1": "⇐ Yassa vā pana yattha vedanākkhandho na nirujjhissati tassa tattha rūpakkhandho nuppajjitthāti?",
"ya2.2.3:180.1": "Pañcavokāre parinibbantānaṃ asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho nuppajjittha.",
"ya2.2.3:180.2": "Suddhāvāse parinibbantānaṃ arūpe parinibbantānaṃ tesaṃ tattha vedanākkhandho ca na nirujjhissati rūpakkhandho ca nuppajjittha.",
"ya2.2.3:181.1": "⇒ Yassa yattha vedanākkhandho nuppajjittha tassa tattha saññākkhandho na nirujjhissatīti?",
"ya2.2.3:182.1": "Suddhāvāsaṃ upapajjantānaṃ tesaṃ tattha vedanākkhandho nuppajjittha, no ca tesaṃ tattha saññākkhandho na nirujjhissati.",
"ya2.2.3:182.2": "Suddhāvāse parinibbantānaṃ asaññasattānaṃ tesaṃ tattha vedanākkhandho ca nuppajjittha saññākkhandho ca na nirujjhissati.",
"ya2.2.3:183.1": "⇐ Yassa vā pana yattha saññākkhandho na nirujjhissati tassa tattha vedanākkhandho nuppajjitthāti?",
"ya2.2.3:184.1": "Parinibbantānaṃ tesaṃ tattha saññākkhandho na nirujjhissati, no ca tesaṃ tattha vedanākkhandho nuppajjittha.",
"ya2.2.3:184.2": "Suddhāvāse parinibbantānaṃ asaññasattānaṃ tesaṃ tattha saññākkhandho ca na nirujjhissati vedanākkhandho ca nuppajjittha.",
"ya2.2.3:185.1": "Uppādanirodhavāro.",
"ya2.2.3:186.1": "Pavattivāro niṭṭhito."
}