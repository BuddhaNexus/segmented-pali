{
"ya10.3.5:1.1": "10 Indriyayamaka",
"ya10.3.5:2.1": "10.3 Pariññāvāra",
"ya10.3.5:3.1": "10.3.5. Paccuppannānāgatavāra",
"ya10.3.5:4.1": "10.3.5.1. Anuloma",
"ya10.3.5:5.1": "⇒ Yo cakkhundriyaṃ parijānāti so domanassindriyaṃ pajahissatīti?",
"ya10.3.5:5.2": "No.",
"ya10.3.5:6.1": "⇐ Yo vā pana domanassindriyaṃ pajahissati so cakkhundriyaṃ parijānātīti?",
"ya10.3.5:6.2": "No.",
"ya10.3.5:7.1": "⇒ Yo cakkhundriyaṃ parijānāti so anaññātaññassāmītindriyaṃ bhāvessatīti?",
"ya10.3.5:7.2": "No.",
"ya10.3.5:8.1": "⇐ Yo vā pana anaññātaññassāmītindriyaṃ bhāvessati so cakkhundriyaṃ parijānātīti?",
"ya10.3.5:8.2": "No.",
"ya10.3.5:9.1": "⇒ Yo cakkhundriyaṃ parijānāti so aññindriyaṃ bhāvessatīti?",
"ya10.3.5:9.2": "No.",
"ya10.3.5:10.1": "⇐ Yo vā pana aññindriyaṃ bhāvessati so cakkhundriyaṃ parijānātīti?",
"ya10.3.5:10.2": "No.",
"ya10.3.5:11.1": "⇒ Yo cakkhundriyaṃ parijānāti so aññātāvindriyaṃ sacchikarissatīti?",
"ya10.3.5:11.2": "Āmantā.",
"ya10.3.5:12.1": "⇐ Yo vā pana aññātāvindriyaṃ sacchikarissati so cakkhundriyaṃ parijānātīti?",
"ya10.3.5:13.1": "Satta puggalā aññātāvindriyaṃ sacchikarissanti, no ca cakkhundriyaṃ parijānanti.",
"ya10.3.5:13.2": "Aggamaggasamaṅgī aññātāvindriyañca sacchikarissati cakkhundriyañca parijānāti.",
"ya10.3.5:13.3": "(Cakkhundriyamūlakaṃ.)",
"ya10.3.5:14.1": "⇒ Yo domanassindriyaṃ pajahati so anaññātaññassāmītindriyaṃ bhāvessatīti?",
"ya10.3.5:14.2": "No.",
"ya10.3.5:15.1": "⇐ Yo vā pana anaññātaññassāmītindriyaṃ bhāvessati so domanassindriyaṃ pajahatīti?",
"ya10.3.5:15.2": "No.",
"ya10.3.5:16.1": "⇒ Yo domanassindriyaṃ pajahati so aññindriyaṃ bhāvessatīti?",
"ya10.3.5:16.2": "Āmantā.",
"ya10.3.5:17.1": "⇐ Yo vā pana aññindriyaṃ bhāvessati so domanassindriyaṃ pajahatīti?",
"ya10.3.5:18.1": "Cha puggalā aññindriyaṃ bhāvessanti, no ca domanassindriyaṃ pajahanti anāgāmimaggasamaṅgī aññindriyañca bhāvessati, domanassindriyañca pajahati.",
"ya10.3.5:19.1": "⇒ Yo domanassindriyaṃ pajahati so aññātāvindriyaṃ sacchikarissatīti?",
"ya10.3.5:19.2": "Āmantā.",
"ya10.3.5:20.1": "⇐ Yo vā pana aññātāvindriyaṃ sacchikarissati so domanassindriyaṃ pajahatīti?",
"ya10.3.5:21.1": "Satta puggalā aññātāvindriyaṃ sacchikarissanti, no ca domanassindriyaṃ pajahanti.",
"ya10.3.5:21.2": "Anāgāmimaggasamaṅgī aññātāvindriyañca sacchikarissati domanassindriyañca pajahati.",
"ya10.3.5:21.3": "(Domanassindriyamūlakaṃ.)",
"ya10.3.5:22.1": "⇒ Yo anaññātaññassāmītindriyaṃ bhāveti so aññindriyaṃ bhāvessatīti?",
"ya10.3.5:22.2": "Āmantā.",
"ya10.3.5:23.1": "⇐ Yo vā pana aññindriyaṃ bhāvessati so anaññātaññassāmītindriyaṃ bhāvetīti?",
"ya10.3.5:24.1": "Cha puggalā aññindriyaṃ bhāvessanti, no ca anaññātaññassāmītindriyaṃ bhāventi.",
"ya10.3.5:24.2": "Aṭṭhamako aññindriyañca bhāvessati anaññātaññassāmītindriyañca bhāveti.",
"ya10.3.5:25.1": "⇒ Yo anaññātaññassāmītindriyaṃ bhāveti so aññātāvindriyaṃ sacchikarissatīti?",
"ya10.3.5:25.2": "Āmantā.",
"ya10.3.5:26.1": "⇐ Yo vā pana aññātāvindriyaṃ sacchikarissati so anaññātaññassāmītindriyaṃ bhāvetīti?",
"ya10.3.5:27.1": "Satta puggalā aññātāvindriyaṃ sacchikarissanti, no ca anaññātaññassāmītindriyaṃ bhāventi.",
"ya10.3.5:27.2": "Aṭṭhamako aññātāvindriyañca sacchikarissati anaññātaññassāmītindriyañca bhāveti.",
"ya10.3.5:27.3": "(Anaññātaññassāmītindriyamūlakaṃ.)",
"ya10.3.5:28.1": "⇒ Yo aññindriyaṃ bhāveti so aññātāvindriyaṃ sacchikarissatīti?",
"ya10.3.5:28.2": "Āmantā.",
"ya10.3.5:29.1": "⇐ Yo vā pana aññātāvindriyaṃ sacchikarissati so aññindriyaṃ bhāvetīti?",
"ya10.3.5:30.1": "Pañca puggalā aññātāvindriyaṃ sacchikarissanti, no ca aññindriyaṃ bhāventi.",
"ya10.3.5:30.2": "Tayo maggasamaṅgino aññātāvindriyañca sacchikarissanti aññindriyañca bhāventi.",
"ya10.3.5:30.3": "(Aññindriyamūlakaṃ.)",
"ya10.3.5:31.1": "10.3.5.2. Paccanīka",
"ya10.3.5:32.1": "⇒ Yo cakkhundriyaṃ na parijānāti so domanassindriyaṃ nappajahissatīti?",
"ya10.3.5:33.1": "Pañca puggalā cakkhundriyaṃ na parijānanti, no ca domanassindriyaṃ nappajahissanti.",
"ya10.3.5:33.2": "Cattāro puggalā cakkhundriyañca na parijānanti domanassindriyañca nappajahissanti.",
"ya10.3.5:34.1": "⇐ Yo vā pana domanassindriyaṃ nappajahissati so cakkhundriyaṃ na parijānātīti?",
"ya10.3.5:35.1": "Aggamaggasamaṅgī domanassindriyaṃ nappajahissati, no ca cakkhundriyaṃ na parijānāti.",
"ya10.3.5:35.2": "Cattāro puggalā domanassindriyañca nappajahissanti cakkhundriyañca na parijānanti.",
"ya10.3.5:36.1": "⇒ Yo cakkhundriyaṃ na parijānāti so anaññātaññassāmītindriyaṃ na bhāvessatīti?",
"ya10.3.5:37.1": "Ye puthujjanā maggaṃ paṭilabhissanti te cakkhundriyaṃ na parijānanti, no ca anaññātaññassāmītindriyaṃ na bhāvessanti.",
"ya10.3.5:37.2": "Aṭṭha puggalā cakkhundriyañca na parijānanti anaññātaññassāmītindriyañca na bhāvessanti.",
"ya10.3.5:38.1": "⇐ Yo vā pana anaññātaññassāmītindriyaṃ na bhāvessati so cakkhundriyaṃ na parijānātīti?",
"ya10.3.5:39.1": "Aggamaggasamaṅgī anaññātaññassāmītindriyaṃ na bhāvessati, no ca cakkhundriyaṃ na parijānāti.",
"ya10.3.5:39.2": "Aṭṭha puggalā anaññātaññassāmītindriyañca na bhāvessanti cakkhundriyañca na parijānanti.",
"ya10.3.5:40.1": "⇒ Yo cakkhundriyaṃ na parijānāti so aññindriyaṃ na bhāvessatīti?",
"ya10.3.5:41.1": "Satta puggalā cakkhundriyaṃ na parijānanti, no ca aññindriyaṃ na bhāvessanti.",
"ya10.3.5:41.2": "Dve puggalā cakkhundriyañca na parijānanti aññindriyañca na bhāvessanti.",
"ya10.3.5:42.1": "⇐ Yo vā pana aññindriyaṃ na bhāvessati so cakkhundriyaṃ na parijānātīti?",
"ya10.3.5:43.1": "Aggamaggasamaṅgī aññindriyaṃ na bhāvessati, no ca cakkhundriyaṃ na parijānāti.",
"ya10.3.5:43.2": "Dve puggalā aññindriyañca na bhāvessanti cakkhundriyañca na parijānanti.",
"ya10.3.5:44.1": "⇒ Yo cakkhundriyaṃ na parijānāti so aññātāvindriyaṃ na sacchikarissatīti?",
"ya10.3.5:45.1": "Satta puggalā cakkhundriyaṃ na parijānanti, no ca aññātāvindriyaṃ na sacchikarissanti.",
"ya10.3.5:45.2": "Dve puggalā cakkhundriyañca na parijānanti aññātāvindriyañca na sacchikarissanti.",
"ya10.3.5:46.1": "⇐ Yo vā pana aññātāvindriyaṃ na sacchikarissati so cakkhundriyaṃ na parijānātīti?",
"ya10.3.5:46.2": "Āmantā.",
"ya10.3.5:46.3": "(Cakkhundriyamūlakaṃ.)",
"ya10.3.5:47.1": "⇒ Yo domanassindriyaṃ nappajahati so anaññātaññassāmītindriyaṃ na bhāvessatīti?",
"ya10.3.5:48.1": "Ye puthujjanā maggaṃ paṭilabhissanti te domanassindriyaṃ nappajahanti, no ca anaññātaññassāmītindriyaṃ na bhāvessanti.",
"ya10.3.5:48.2": "Aṭṭha puggalā domanassindriyañca nappajahanti anaññātaññassāmītindriyañca na bhāvessanti.",
"ya10.3.5:49.1": "⇐ Yo vā pana anaññātaññassāmītindriyaṃ na bhāvessati so domanassindriyaṃ nappajahatīti?",
"ya10.3.5:50.1": "Anāgāmimaggasamaṅgī anaññātaññassāmītindriyaṃ na bhāvessati, no ca domanassindriyaṃ nappajahati.",
"ya10.3.5:50.2": "Aṭṭha puggalā anaññātaññassāmītindriyañca na bhāvessanti domanassindriyañca nappajahanti.",
"ya10.3.5:51.1": "⇒ Yo domanassindriyaṃ nappajahati so aññindriyaṃ na bhāvessatīti?",
"ya10.3.5:52.1": "Cha puggalā domanassindriyaṃ nappajahanti, no ca aññindriyaṃ na bhāvessanti.",
"ya10.3.5:52.2": "Tayo puggalā domanassindriyañca nappajahanti aññindriyañca na bhāvessanti.",
"ya10.3.5:53.1": "⇐ Yo vā pana aññindriyaṃ na bhāvessati so domanassindriyaṃ nappajahatīti?",
"ya10.3.5:53.2": "Āmantā.",
"ya10.3.5:54.1": "⇒ Yo domanassindriyaṃ nappajahati so aññātāvindriyaṃ na sacchikarissatīti?",
"ya10.3.5:55.1": "Satta puggalā domanassindriyaṃ nappajahanti, no ca aññātāvindriyaṃ na sacchikarissanti.",
"ya10.3.5:55.2": "Dve puggalā domanassindriyañca nappajahanti aññātāvindriyañca na sacchikarissanti.",
"ya10.3.5:56.1": "⇐ Yo vā pana aññātāvindriyaṃ na sacchikarissati so domanassindriyaṃ nappajahatīti?",
"ya10.3.5:56.2": "Āmantā.",
"ya10.3.5:56.3": "(Domanassindriyamūlakaṃ.)",
"ya10.3.5:57.1": "⇒ Yo anaññātaññassāmītindriyaṃ na bhāveti so aññindriyaṃ na bhāvessatīti?",
"ya10.3.5:58.1": "Cha puggalā anaññātaññassāmītindriyaṃ na bhāventi, no ca aññindriyaṃ na bhāvessanti.",
"ya10.3.5:58.2": "Tayo puggalā anaññātaññassāmītindriyañca na bhāventi aññindriyañca na bhāvessanti.",
"ya10.3.5:59.1": "⇐ Yo vā pana aññindriyaṃ na bhāvessati so anaññātaññassāmītindriyaṃ na bhāvetīti?",
"ya10.3.5:59.2": "Āmantā.",
"ya10.3.5:60.1": "⇒ Yo anaññātaññassāmītindriyaṃ na bhāveti so aññātāvindriyaṃ na sacchikarissatīti?",
"ya10.3.5:61.1": "Satta puggalā anaññātaññassāmītindriyaṃ na bhāventi, no ca aññātāvindriyaṃ na sacchikarissanti.",
"ya10.3.5:61.2": "Dve puggalā anaññātaññassāmītindriyañca na bhāventi aññātāvindriyañca na sacchikarissanti.",
"ya10.3.5:62.1": "⇐ Yo vā pana aññātāvindriyaṃ na sacchikarissati so anaññātaññassāmītindriyaṃ na bhāvetīti?",
"ya10.3.5:62.2": "Āmantā.",
"ya10.3.5:62.3": "(Anaññātaññassāmītindriyamūlakaṃ.)",
"ya10.3.5:63.1": "⇒ Yo aññindriyaṃ na bhāveti so aññātāvindriyaṃ na sacchikarissatīti?",
"ya10.3.5:64.1": "Pañca puggalā aññindriyaṃ na bhāventi, no ca aññātāvindriyaṃ na sacchikarissanti.",
"ya10.3.5:64.2": "Dve puggalā aññindriyañca na bhāventi aññātāvindriyañca na sacchikarissanti.",
"ya10.3.5:65.1": "⇐ Yo vā pana aññātāvindriyaṃ na sacchikarissati so aññindriyaṃ na bhāvetīti?",
"ya10.3.5:65.2": "Āmantā.",
"ya10.3.5:65.3": "(Aññindriyamūlakaṃ.)"
}