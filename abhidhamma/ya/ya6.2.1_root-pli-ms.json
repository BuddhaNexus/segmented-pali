{
"ya6.2.1:1.1": "6 Saṅkhārayamaka",
"ya6.2.1:2.1": "6.2 Pavattivāra",
"ya6.2.1:3.1": "6.2.1. Uppādavāra",
"ya6.2.1:4.1": "6.2.1.1 Paccuppannavāra",
"ya6.2.1:5.1": "6.2.1.1.1. Anulomapuggala",
"ya6.2.1:6.1": "⇒ Yassa kāyasaṅkhāro uppajjati tassa vacīsaṅkhāro uppajjatīti?",
"ya6.2.1:7.1": "Vinā vitakkavicārehi assāsapassāsānaṃ uppādakkhaṇe tesaṃ kāyasaṅkhāro uppajjati, no ca tesaṃ vacīsaṅkhāro uppajjati.",
"ya6.2.1:7.2": "Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ kāyasaṅkhāro ca uppajjati vacīsaṅkhāro ca uppajjati.",
"ya6.2.1:8.1": "⇐ Yassa vā pana vacīsaṅkhāro uppajjati tassa kāyasaṅkhāro uppajjatīti?",
"ya6.2.1:9.1": "Vinā assāsapassāsehi vitakkavicārānaṃ uppādakkhaṇe tesaṃ vacīsaṅkhāro uppajjati, no ca tesaṃ kāyasaṅkhāro uppajjati.",
"ya6.2.1:9.2": "Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ vacīsaṅkhāro ca uppajjati kāyasaṅkhāro ca uppajjati.",
"ya6.2.1:10.1": "⇒ Yassa kāyasaṅkhāro uppajjati tassa cittasaṅkhāro uppajjatīti?",
"ya6.2.1:10.2": "Āmantā.",
"ya6.2.1:11.1": "⇐ Yassa vā pana cittasaṅkhāro uppajjati tassa kāyasaṅkhāro uppajjatīti?",
"ya6.2.1:12.1": "Vinā assāsapassāsehi cittassa uppādakkhaṇe tesaṃ cittasaṅkhāro uppajjati, no ca tesaṃ kāyasaṅkhāro uppajjati.",
"ya6.2.1:12.2": "Assāsapassāsānaṃ uppādakkhaṇe tesaṃ cittasaṅkhāro ca uppajjati kāyasaṅkhāro ca uppajjati.",
"ya6.2.1:13.1": "⇒ Yassa vacīsaṅkhāro uppajjati tassa cittasaṅkhāro uppajjatīti?",
"ya6.2.1:13.2": "Āmantā.",
"ya6.2.1:14.1": "⇐ Yassa vā pana cittasaṅkhāro uppajjati tassa vacīsaṅkhāro uppajjatīti?",
"ya6.2.1:15.1": "Vinā vitakkavicārehi cittassa uppādakkhaṇe tesaṃ cittasaṅkhāro uppajjati, no ca tesaṃ vacīsaṅkhāro uppajjati.",
"ya6.2.1:15.2": "Vitakkavicārānaṃ uppādakkhaṇe tesaṃ cittasaṅkhāro ca uppajjati vacīsaṅkhāro ca uppajjati.",
"ya6.2.1:16.1": "6.2.1.1.2. Anulomaokāsa",
"ya6.2.1:17.1": "⇒ Yattha kāyasaṅkhāro uppajjati tattha vacīsaṅkhāro uppajjatīti?",
"ya6.2.1:18.1": "Dutiyajjhāne tatiyajjhāne tattha kāyasaṅkhāro uppajjati, no ca tattha vacīsaṅkhāro uppajjati.",
"ya6.2.1:18.2": "Paṭhamajjhāne kāmāvacare tattha kāyasaṅkhāro ca uppajjati vacīsaṅkhāro ca uppajjati.",
"ya6.2.1:19.1": "⇐ Yattha vā pana vacīsaṅkhāro uppajjati tattha kāyasaṅkhāro uppajjatīti?",
"ya6.2.1:20.1": "Rūpāvacare arūpāvacare tattha vacīsaṅkhāro uppajjati, no ca tattha kāyasaṅkhāro uppajjati.",
"ya6.2.1:20.2": "Paṭhamajjhāne kāmāvacare tattha vacīsaṅkhāro ca uppajjati kāyasaṅkhāro ca uppajjati.",
"ya6.2.1:21.1": "⇒ Yattha kāyasaṅkhāro uppajjati tattha cittasaṅkhāro uppajjatīti?",
"ya6.2.1:21.2": "Āmantā.",
"ya6.2.1:22.1": "⇐ Yattha vā pana cittasaṅkhāro uppajjati tattha kāyasaṅkhāro uppajjatīti?",
"ya6.2.1:23.1": "Catutthajjhāne rūpāvacare arūpāvacare tattha cittasaṅkhāro uppajjati, no ca tattha kāyasaṅkhāro uppajjati.",
"ya6.2.1:23.2": "Paṭhamajjhāne dutiyajjhāne tatiyajjhāne kāmāvacare tattha cittasaṅkhāro ca uppajjati kāyasaṅkhāro ca uppajjati.",
"ya6.2.1:24.1": "⇒ Yattha vacīsaṅkhāro uppajjati tattha cittasaṅkhāro uppajjatīti?",
"ya6.2.1:24.2": "Āmantā.",
"ya6.2.1:25.1": "⇐ Yattha vā pana cittasaṅkhāro uppajjati tattha vacīsaṅkhāro uppajjatīti?",
"ya6.2.1:26.1": "Dutiyajjhāne tatiyajjhāne catutthajjhāne tattha cittasaṅkhāro uppajjati, no ca tattha vacīsaṅkhāro uppajjati.",
"ya6.2.1:26.2": "Paṭhamajjhāne kāmāvacare rūpāvacare arūpāvacare tattha cittasaṅkhāro ca uppajjati vacīsaṅkhāro ca uppajjati.",
"ya6.2.1:27.1": "6.2.1.1.3. Anulomapuggalokāsa",
"ya6.2.1:28.1": "⇒ Yassa yattha kāyasaṅkhāro uppajjati … pe ….",
"ya6.2.1:29.1": "(Yassakampi yassayatthakampi sadisaṃ.)",
"ya6.2.1:30.1": "6.2.1.1.4. Paccanīkapuggala",
"ya6.2.1:31.1": "⇒ Yassa kāyasaṅkhāro nuppajjati tassa vacīsaṅkhāro nuppajjatīti?",
"ya6.2.1:32.1": "Vinā assāsapassāsehi vitakkavicārānaṃ uppādakkhaṇe tesaṃ kāyasaṅkhāro nuppajjati, no ca tesaṃ vacīsaṅkhāro nuppajjati.",
"ya6.2.1:32.2": "Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati vacīsaṅkhāro ca nuppajjati.",
"ya6.2.1:33.1": "⇐ Yassa vā pana vacīsaṅkhāro nuppajjati tassa kāyasaṅkhāro nuppajjatīti?",
"ya6.2.1:34.1": "Vinā vitakkavicārehi assāsapassāsānaṃ uppādakkhaṇe tesaṃ vacīsaṅkhāro nuppajjati, no ca tesaṃ kāyasaṅkhāro nuppajjati.",
"ya6.2.1:34.2": "Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati kāyasaṅkhāro ca nuppajjati.",
"ya6.2.1:35.1": "⇒ Yassa kāyasaṅkhāro nuppajjati tassa cittasaṅkhāro nuppajjatīti?",
"ya6.2.1:36.1": "Vinā assāsapassāsehi cittassa uppādakkhaṇe tesaṃ kāyasaṅkhāro nuppajjati, no ca tesaṃ cittasaṅkhāro nuppajjati.",
"ya6.2.1:36.2": "Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ kāyasaṅkhāro ca nuppajjati cittasaṅkhāro ca nuppajjati.",
"ya6.2.1:37.1": "⇐ Yassa vā pana cittasaṅkhāro nuppajjati tassa kāyasaṅkhāro nuppajjatīti?",
"ya6.2.1:37.2": "Āmantā.",
"ya6.2.1:38.1": "⇒ Yassa vacīsaṅkhāro nuppajjati tassa cittasaṅkhāro nuppajjatīti?",
"ya6.2.1:39.1": "Vinā vitakkavicārehi cittassa uppādakkhaṇe tesaṃ vacīsaṅkhāro nuppajjati, no ca tesaṃ cittasaṅkhāro nuppajjati.",
"ya6.2.1:39.2": "Sabbesaṃ cittassa bhaṅgakkhaṇe nirodhasamāpannānaṃ asaññasattānaṃ tesaṃ vacīsaṅkhāro ca nuppajjati cittasaṅkhāro ca nuppajjati.",
"ya6.2.1:40.1": "⇐ Yassa vā pana cittasaṅkhāro nuppajjati tassa vacīsaṅkhāro nuppajjatīti?",
"ya6.2.1:40.2": "Āmantā.",
"ya6.2.1:41.1": "6.2.1.1.5. Paccanīkaokāsa",
"ya6.2.1:42.1": "⇒ Yattha kāyasaṅkhāro nuppajjati tattha vacīsaṅkhāro nuppajjatīti?",
"ya6.2.1:43.1": "Rūpāvacare arūpāvacare tattha kāyasaṅkhāro nuppajjati, no ca tattha vacīsaṅkhāro nuppajjati.",
"ya6.2.1:43.2": "Catutthajjhāne asaññasatte tattha kāyasaṅkhāro ca nuppajjati vacīsaṅkhāro ca nuppajjati.",
"ya6.2.1:44.1": "⇐ Yattha vā pana vacīsaṅkhāro nuppajjati tattha kāyasaṅkhāro nuppajjatīti?",
"ya6.2.1:45.1": "Dutiyajjhāne tatiyajjhāne tattha vacīsaṅkhāro nuppajjati, no ca tattha kāyasaṅkhāro nuppajjati.",
"ya6.2.1:45.2": "Catutthajjhāne asaññasatte tattha vacīsaṅkhāro ca nuppajjati kāyasaṅkhāro ca nuppajjati.",
"ya6.2.1:46.1": "⇒ Yattha kāyasaṅkhāro nuppajjati tattha cittasaṅkhāro nuppajjatīti?",
"ya6.2.1:47.1": "Catutthajjhāne rūpāvacare arūpāvacare tattha kāyasaṅkhāro nuppajjati, no ca tattha cittasaṅkhāro nuppajjati.",
"ya6.2.1:47.2": "Asaññasatte tattha kāyasaṅkhāro ca nuppajjati cittasaṅkhāro ca nuppajjati.",
"ya6.2.1:48.1": "⇐ Yattha vā pana … pe … ?",
"ya6.2.1:48.4": "Āmantā.",
"ya6.2.1:49.1": "⇒ Yattha vacīsaṅkhāro nuppajjati tattha cittasaṅkhāro nuppajjatīti?",
"ya6.2.1:50.1": "Dutiyajjhāne tatiyajjhāne catutthajjhāne tattha vacīsaṅkhāro nuppajjati, no ca tattha cittasaṅkhāro nuppajjati.",
"ya6.2.1:50.2": "Asaññasatte tattha vacīsaṅkhāro ca nuppajjati cittasaṅkhāro ca nuppajjati.",
"ya6.2.1:51.1": "⇐ Yattha vā pana … pe … ?",
"ya6.2.1:51.4": "Āmantā.",
"ya6.2.1:52.1": "6.2.1.1.6. Paccanīkapuggalokāsa",
"ya6.2.1:53.1": "⇒ Yassa yattha kāyasaṅkhāro nuppajjati tassa tattha vacīsaṅkhāro nuppajjatīti?",
"ya6.2.1:54.1": "Vinā assāsapassāsehi vitakkavicārānaṃ uppādakkhaṇe tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro nuppajjati.",
"ya6.2.1:54.2": "Sabbesaṃ cittassa bhaṅgakkhaṇe vinā assāsapassāsehi avitakkaavicāracittassa uppādakkhaṇe asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca nuppajjati.",
"ya6.2.1:55.1": "⇐ Yassa vā pana yattha … pe … ?",
"ya6.2.1:55.4": "Āmantā.",
"ya6.2.1:56.1": "(Yassakampi yassayatthakampi sadisaṃ vitthāretabbaṃ, yassayatthake nirodhasamāpannānanti na labbhati.)",
"ya6.2.1:57.1": "6.2.1.2. Atītavāra",
"ya6.2.1:58.1": "6.2.1.2.1. Anulomapuggala",
"ya6.2.1:59.1": "⇒ Yassa kāyasaṅkhāro uppajjittha tassa vacīsaṅkhāro uppajjitthāti?",
"ya6.2.1:59.2": "Āmantā.",
"ya6.2.1:60.1": "⇐ Yassa vā pana … pe … ?",
"ya6.2.1:60.4": "Āmantā.",
"ya6.2.1:61.1": "⇒ Yassa kāyasaṅkhāro uppajjittha tassa cittasaṅkhāro uppajjitthāti?",
"ya6.2.1:61.2": "Āmantā.",
"ya6.2.1:62.1": "⇐ Yassa vā pana … pe … ?",
"ya6.2.1:62.4": "Āmantā.",
"ya6.2.1:63.1": "⇒ Yassa vacīsaṅkhāro uppajjittha tassa cittasaṅkhāro uppajjitthāti?",
"ya6.2.1:63.2": "Āmantā.",
"ya6.2.1:64.1": "⇐ Yassa vā pana … pe … ?",
"ya6.2.1:64.4": "Āmantā.",
"ya6.2.1:65.1": "6.2.1.2.2. Anulomaokāsa",
"ya6.2.1:66.1": "⇒ Yattha kāyasaṅkhāro uppajjittha … pe …",
"ya6.2.1:67.1": "(Yatthakampi sabbattha ekasadisaṃ.)",
"ya6.2.1:68.1": "6.2.1.2.3. Anulomapuggalokāsa",
"ya6.2.1:69.1": "⇒ Yassa yattha kāyasaṅkhāro uppajjittha tassa tattha vacīsaṅkhāro uppajjitthāti?",
"ya6.2.1:70.1": "Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjittha, no ca tesaṃ tattha vacīsaṅkhāro uppajjittha.",
"ya6.2.1:70.2": "Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca uppajjittha vacīsaṅkhāro ca uppajjittha.",
"ya6.2.1:71.1": "⇐ Yassa vā pana yattha vacīsaṅkhāro uppajjittha tassa tattha kāyasaṅkhāro uppajjitthāti?",
"ya6.2.1:72.1": "Rūpāvacarānaṃ arūpāvacarānaṃ tesaṃ tattha vacīsaṅkhāro uppajjittha, no ca tesaṃ tattha kāyasaṅkhāro uppajjittha.",
"ya6.2.1:72.2": "Paṭhamajjhānaṃ samāpannānaṃ kāmāvacarānaṃ tesaṃ tattha vacīsaṅkhāro ca uppajjittha kāyasaṅkhāro ca uppajjittha.",
"ya6.2.1:73.1": "⇒ Yassa yattha kāyasaṅkhāro uppajjittha tassa tattha cittasaṅkhāro uppajjitthāti?",
"ya6.2.1:73.2": "Āmantā.",
"ya6.2.1:74.1": "⇐ Yassa vā pana yattha cittasaṅkhāro uppajjittha tassa tattha kāyasaṅkhāro uppajjitthāti?",
"ya6.2.1:75.1": "Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjittha, no ca tesaṃ tattha kāyasaṅkhāro uppajjittha.",
"ya6.2.1:75.2": "Paṭhamajjhānaṃ dutiyajjhānaṃ tatiyajjhānaṃ samāpannānaṃ kāmāvacarānaṃ tesaṃ tattha cittasaṅkhāro ca uppajjittha kāyasaṅkhāro ca uppajjittha.",
"ya6.2.1:76.1": "⇒ Yassa yattha vacīsaṅkhāro uppajjittha tassa tattha cittasaṅkhāro uppajjitthāti?",
"ya6.2.1:76.2": "Āmantā.",
"ya6.2.1:77.1": "⇐ Yassa vā pana yattha cittasaṅkhāro uppajjittha tassa tattha vacīsaṅkhāro uppajjitthāti?",
"ya6.2.1:78.1": "Dutiyajjhānaṃ tatiyajjhānaṃ catutthajjhānaṃ samāpannānaṃ suddhāvāsānaṃ dutiye citte vattamāne tesaṃ tattha cittasaṅkhāro uppajjittha, no ca tesaṃ tattha vacīsaṅkhāro uppajjittha.",
"ya6.2.1:78.2": "Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca uppajjittha vacīsaṅkhāro ca uppajjittha.",
"ya6.2.1:79.1": "6.2.1.2.4. Paccanīkapuggala",
"ya6.2.1:80.1": "⇒ Yassa kāyasaṅkhāro nuppajjittha tassa vacīsaṅkhāro nuppajjitthāti?",
"ya6.2.1:80.2": "Natthi.",
"ya6.2.1:81.1": "⇐ Yassa vā pana vacīsaṅkhāro nuppajjittha tassa kāyasaṅkhāro nuppajjitthāti?",
"ya6.2.1:81.2": "Natthi.",
"ya6.2.1:82.1": "⇒ Yassa kāyasaṅkhāro nuppajjittha tassa cittasaṅkhāro nuppajjitthāti?",
"ya6.2.1:82.2": "Natthi.",
"ya6.2.1:83.1": "⇐ Yassa vā pana … pe … ?",
"ya6.2.1:83.4": "Natthi.",
"ya6.2.1:84.1": "⇒ Yassa vacīsaṅkhāro nuppajjittha tassa cittasaṅkhāro nuppajjitthāti?",
"ya6.2.1:84.2": "Natthi.",
"ya6.2.1:85.1": "⇐ Yassa vā pana … pe … ?",
"ya6.2.1:85.4": "Natthi.",
"ya6.2.1:86.1": "6.2.1.2.5. Paccanīkaokāsa",
"ya6.2.1:87.1": "⇒ Yattha kāyasaṅkhāro nuppajjittha … pe ….",
"ya6.2.1:88.1": "6.2.1.2.6. Paccanīkapuggalokāsa",
"ya6.2.1:89.1": "⇒ Yassa yattha kāyasaṅkhāro nuppajjittha tassa tattha vacīsaṅkhāro nuppajjitthāti?",
"ya6.2.1:90.1": "Rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha vacīsaṅkhāro nuppajjittha.",
"ya6.2.1:90.2": "Catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha kāyasaṅkhāro ca nuppajjittha vacīsaṅkhāro ca nuppajjittha.",
"ya6.2.1:91.1": "⇐ Yassa vā pana yattha vacīsaṅkhāro nuppajjittha tassa tattha kāyasaṅkhāro nuppajjitthāti?",
"ya6.2.1:92.1": "Dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro nuppajjittha, no ca tesaṃ tattha kāyasaṅkhāro nuppajjittha.",
"ya6.2.1:92.2": "Catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha vacīsaṅkhāro ca nuppajjittha kāyasaṅkhāro ca nuppajjittha.",
"ya6.2.1:93.1": "⇒ Yassa yattha kāyasaṅkhāro nuppajjittha tassa tattha cittasaṅkhāro nuppajjitthāti?",
"ya6.2.1:94.1": "Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha cittasaṅkhāro nuppajjittha.",
"ya6.2.1:94.2": "Suddhāvāsaṃ upapajjantānaṃ asaññasattānaṃ tesaṃ tattha kāyasaṅkhāro ca nuppajjittha cittasaṅkhāro ca nuppajjittha.",
"ya6.2.1:95.1": "⇐ Yassa vā pana yattha … pe … ?",
"ya6.2.1:95.4": "Āmantā.",
"ya6.2.1:96.1": "⇒ Yassa yattha vacīsaṅkhāro nuppajjittha tassa tattha cittasaṅkhāro nuppajjitthāti?",
"ya6.2.1:97.1": "Dutiyajjhānaṃ tatiyajjhānaṃ catutthajjhānaṃ samāpannānaṃ suddhāvāsānaṃ dutiye citte vattamāne tesaṃ tattha vacīsaṅkhāro nuppajjittha, no ca tesaṃ tattha cittasaṅkhāro nuppajjittha.",
"ya6.2.1:97.2": "Suddhāvāsaṃ upapajjantānaṃ asaññasattānaṃ tesaṃ tattha vacīsaṅkhāro ca nuppajjittha cittasaṅkhāro ca nuppajjittha.",
"ya6.2.1:98.1": "⇐ Yassa vā pana yattha … pe … ?",
"ya6.2.1:98.4": "Āmantā.",
"ya6.2.1:99.1": "6.2.1.3. Anāgatavāra",
"ya6.2.1:100.1": "6.2.1.3.1. Anulomapuggala",
"ya6.2.1:101.1": "⇒ Yassa kāyasaṅkhāro uppajjissati tassa vacīsaṅkhāro uppajjissatīti?",
"ya6.2.1:101.2": "Āmantā.",
"ya6.2.1:102.1": "⇐ Yassa vā pana vacīsaṅkhāro uppajjissati tassa kāyasaṅkhāro uppajjissatīti?",
"ya6.2.1:103.1": "Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ vacīsaṅkhāro uppajjissati, no ca tesaṃ kāyasaṅkhāro uppajjissati.",
"ya6.2.1:103.2": "Itaresaṃ tesaṃ vacīsaṅkhāro ca uppajjissati kāyasaṅkhāro ca uppajjissati.",
"ya6.2.1:104.1": "⇒ Yassa kāyasaṅkhāro uppajjissati tassa cittasaṅkhāro uppajjissatīti?",
"ya6.2.1:104.2": "Āmantā.",
"ya6.2.1:105.1": "⇐ Yassa vā pana cittasaṅkhāro uppajjissati tassa kāyasaṅkhāro uppajjissatīti?",
"ya6.2.1:106.1": "Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ cittasaṅkhāro uppajjissati, no ca tesaṃ kāyasaṅkhāro uppajjissati.",
"ya6.2.1:106.2": "Itaresaṃ tesaṃ cittasaṅkhāro ca uppajjissati kāyasaṅkhāro ca uppajjissati.",
"ya6.2.1:107.1": "⇒ Yassa vacīsaṅkhāro uppajjissati tassa cittasaṅkhāro uppajjissatīti?",
"ya6.2.1:107.2": "Āmantā.",
"ya6.2.1:108.1": "⇐ Yassa vā pana cittasaṅkhāro uppajjissati tassa vacīsaṅkhāro uppajjissatīti?",
"ya6.2.1:109.1": "Yassa cittassa anantarā avitakkaavicāraṃ pacchimacittaṃ uppajjissati tesaṃ cittasaṅkhāro uppajjissati, no ca tesaṃ vacīsaṅkhāro uppajjissati.",
"ya6.2.1:109.2": "Itaresaṃ tesaṃ cittasaṅkhāro ca uppajjissati vacīsaṅkhāro ca uppajjissati.",
"ya6.2.1:110.1": "6.2.1.3.2. Anulomaokāsa",
"ya6.2.1:111.1": "⇒ Yattha kāyasaṅkhāro uppajjissati … pe ….",
"ya6.2.1:112.1": "6.2.1.3.3. Anulomapuggalokāsa",
"ya6.2.1:113.1": "⇒ Yassa yattha kāyasaṅkhāro uppajjissati tassa tattha vacīsaṅkhāro uppajjissatīti?",
"ya6.2.1:114.1": "Dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjissati, no ca tesaṃ tattha vacīsaṅkhāro uppajjissati.",
"ya6.2.1:114.2": "Paṭhamajjhānaṃ samāpannānaṃ kāmāvacarānaṃ tesaṃ tattha kāyasaṅkhāro ca uppajjissati vacīsaṅkhāro ca uppajjissati.",
"ya6.2.1:115.1": "⇐ Yassa vā pana yattha vacīsaṅkhāro uppajjissati tassa tattha kāyasaṅkhāro uppajjissatīti?",
"ya6.2.1:116.1": "Yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjissati.",
"ya6.2.1:116.2": "Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha vacīsaṅkhāro ca uppajjissati kāyasaṅkhāro ca uppajjissati.",
"ya6.2.1:117.1": "⇒ Yassa yattha kāyasaṅkhāro uppajjissati tassa tattha cittasaṅkhāro uppajjissatīti?",
"ya6.2.1:117.2": "Āmantā.",
"ya6.2.1:118.1": "⇐ Yassa vā pana yattha cittasaṅkhāro uppajjissati tassa tattha kāyasaṅkhāro uppajjissatīti?",
"ya6.2.1:119.1": "Yassa cittassa anantarā kāmāvacarānaṃ pacchimacittaṃ uppajjissati catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjissati.",
"ya6.2.1:119.2": "Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha cittasaṅkhāro ca uppajjissati kāyasaṅkhāro ca uppajjissati.",
"ya6.2.1:120.1": "⇒ Yassa yattha vacīsaṅkhāro uppajjissati tassa tattha cittasaṅkhāro uppajjissatīti?",
"ya6.2.1:120.2": "Āmantā.",
"ya6.2.1:121.1": "⇐ Yassa vā pana yattha cittasaṅkhāro uppajjissati tassa tattha vacīsaṅkhāro uppajjissatīti?",
"ya6.2.1:122.1": "Yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjissati.",
"ya6.2.1:122.2": "Paṭhamajjhānaṃ samāpannānaṃ kāmāvacarānaṃ itaresaṃ rūpāvacarānaṃ arūpāvacarānaṃ tesaṃ tattha cittasaṅkhāro ca uppajjissati vacīsaṅkhāro ca uppajjissati.",
"ya6.2.1:123.1": "6.2.1.3.4. Paccanīkapuggala",
"ya6.2.1:124.1": "⇒ Yassa kāyasaṅkhāro nuppajjissati tassa vacīsaṅkhāro nuppajjissatīti?",
"ya6.2.1:125.1": "Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ kāyasaṅkhāro nuppajjissati, no ca tesaṃ vacīsaṅkhāro nuppajjissati.",
"ya6.2.1:125.2": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati tesaṃ kāyasaṅkhāro ca nuppajjissati vacīsaṅkhāro ca nuppajjissati.",
"ya6.2.1:126.1": "⇐ Yassa vā pana … pe … ?",
"ya6.2.1:126.4": "Āmantā.",
"ya6.2.1:127.1": "⇒ Yassa kāyasaṅkhāro nuppajjissati tassa cittasaṅkhāro nuppajjissatīti?",
"ya6.2.1:128.1": "Yassa cittassa anantarā kāmāvacarānaṃ pacchimacittaṃ uppajjissati rūpāvacare arūpāvacare pacchimabhavikānaṃ ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ kāyasaṅkhāro nuppajjissati, no ca tesaṃ cittasaṅkhāro nuppajjissati.",
"ya6.2.1:128.2": "Pacchimacittasamaṅgīnaṃ tesaṃ kāyasaṅkhāro ca nuppajjissati cittasaṅkhāro ca nuppajjissati.",
"ya6.2.1:129.1": "⇐ Yassa vā pana cittasaṅkhāro … pe … ?",
"ya6.2.1:129.4": "Āmantā.",
"ya6.2.1:130.1": "⇒ Yassa vacīsaṅkhāro nuppajjissati tassa cittasaṅkhāro nuppajjissatīti?",
"ya6.2.1:131.1": "Yassa cittassa anantarā avitakkaavicāraṃ pacchimacittaṃ uppajjissati tesaṃ vacīsaṅkhāro nuppajjissati, no ca tesaṃ cittasaṅkhāro nuppajjissati.",
"ya6.2.1:131.2": "Pacchimacittasamaṅgīnaṃ tesaṃ vacīsaṅkhāro ca nuppajjissati cittasaṅkhāro ca nuppajjissati.",
"ya6.2.1:132.1": "⇐ Yassa vā pana … pe … ?",
"ya6.2.1:132.4": "Āmantā.",
"ya6.2.1:133.1": "6.2.1.3.5. Paccanīkaokāsa",
"ya6.2.1:134.1": "⇒ Yattha kāyasaṅkhāro nuppajjissati … pe ….",
"ya6.2.1:135.1": "6.2.1.3.6. Paccanīkapuggalokāsa",
"ya6.2.1:136.1": "⇒ Yassa yattha kāyasaṅkhāro nuppajjissati tassa tattha vacīsaṅkhāro nuppajjissatīti?",
"ya6.2.1:137.1": "Yassa cittassa anantarā kāmāvacarānaṃ pacchimacittaṃ uppajjissati rūpāvacarānaṃ arūpāvacarānaṃ tesaṃ tattha kāyasaṅkhāro nuppajjissati, no ca tesaṃ tattha vacīsaṅkhāro nuppajjissati.",
"ya6.2.1:137.2": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjissati vacīsaṅkhāro ca nuppajjissati.",
"ya6.2.1:138.1": "⇐ Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjissatīti?",
"ya6.2.1:139.1": "Dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro nuppajjissati, no ca tesaṃ tattha kāyasaṅkhāro nuppajjissati.",
"ya6.2.1:139.2": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca nuppajjissati kāyasaṅkhāro ca nuppajjissati.",
"ya6.2.1:140.1": "⇒ Yassa yattha kāyasaṅkhāro nuppajjissati tassa tattha cittasaṅkhāro nuppajjissatīti?",
"ya6.2.1:141.1": "Yassa cittassa anantarā kāmāvacarānaṃ pacchimacittaṃ uppajjissati catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro nuppajjissati, no ca tesaṃ tattha cittasaṅkhāro nuppajjissati.",
"ya6.2.1:141.2": "Pacchimacittasamaṅgīnaṃ asaññasattānaṃ tesaṃ tattha kāyasaṅkhāro ca nuppajjissati cittasaṅkhāro ca nuppajjissati.",
"ya6.2.1:142.1": "⇐ Yassa vā pana yattha … pe … ?",
"ya6.2.1:142.4": "Āmantā.",
"ya6.2.1:143.1": "⇒ Yassa yattha vacīsaṅkhāro nuppajjissati tassa tattha cittasaṅkhāro nuppajjissatīti?",
"ya6.2.1:144.1": "Yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ catutthajjhānaṃ samāpannānaṃ tesaṃ tattha vacīsaṅkhāro nuppajjissati, no ca tesaṃ tattha cittasaṅkhāro nuppajjissati.",
"ya6.2.1:144.2": "Pacchimacittasamaṅgīnaṃ asaññasattānaṃ tesaṃ tattha vacīsaṅkhāro ca nuppajjissati cittasaṅkhāro ca nuppajjissati.",
"ya6.2.1:145.1": "⇐ Yassa vā pana yattha … pe … ?",
"ya6.2.1:145.4": "Āmantā.",
"ya6.2.1:146.1": "6.2.1.4. Paccuppannātītavāra",
"ya6.2.1:147.1": "6.2.1.4.1. Anulomapuggala",
"ya6.2.1:148.1": "⇒ Yassa kāyasaṅkhāro uppajjati tassa vacīsaṅkhāro uppajjitthāti?",
"ya6.2.1:148.2": "Āmantā.",
"ya6.2.1:149.1": "⇐ Yassa vā pana vacīsaṅkhāro uppajjittha tassa kāyasaṅkhāro uppajjatīti?",
"ya6.2.1:150.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro uppajjittha, no ca tesaṃ kāyasaṅkhāro uppajjati.",
"ya6.2.1:150.2": "Assāsapassāsānaṃ uppādakkhaṇe tesaṃ vacīsaṅkhāro ca uppajjittha kāyasaṅkhāro ca uppajjati.",
"ya6.2.1:151.1": "⇒ Yassa kāyasaṅkhāro uppajjati tassa cittasaṅkhāro uppajjitthāti?",
"ya6.2.1:151.2": "Āmantā.",
"ya6.2.1:152.1": "⇐ Yassa vā pana cittasaṅkhāro uppajjittha tassa kāyasaṅkhāro uppajjatīti?",
"ya6.2.1:153.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjittha, no ca tesaṃ kāyasaṅkhāro uppajjati.",
"ya6.2.1:153.2": "Assāsapassāsānaṃ uppādakkhaṇe tesaṃ cittasaṅkhāro ca uppajjittha kāyasaṅkhāro ca uppajjati.",
"ya6.2.1:154.1": "⇒ Yassa vacīsaṅkhāro uppajjati tassa cittasaṅkhāro uppajjitthāti?",
"ya6.2.1:154.2": "Āmantā.",
"ya6.2.1:155.1": "⇐ Yassa vā pana cittasaṅkhāro uppajjittha tassa vacīsaṅkhāro uppajjatīti?",
"ya6.2.1:156.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjittha, no ca tesaṃ vacīsaṅkhāro uppajjati.",
"ya6.2.1:156.2": "Vitakkavicārānaṃ uppādakkhaṇe tesaṃ cittasaṅkhāro ca uppajjittha vacīsaṅkhāro ca uppajjati.",
"ya6.2.1:157.1": "6.2.1.4.2. Anulomaokāsa",
"ya6.2.1:158.1": "⇒ Yattha kāyasaṅkhāro uppajjati … pe ….",
"ya6.2.1:159.1": "6.2.1.4.3. Anulomapuggalokāsa",
"ya6.2.1:160.1": "⇒ Yassa yattha kāyasaṅkhāro uppajjati tassa tattha vacīsaṅkhāro uppajjitthāti?",
"ya6.2.1:161.1": "Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha kāyasaṅkhāro uppajjati, no ca tesaṃ tattha vacīsaṅkhāro uppajjittha.",
"ya6.2.1:161.2": "Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha kāyasaṅkhāro ca uppajjati vacīsaṅkhāro ca uppajjittha.",
"ya6.2.1:162.1": "⇐ Yassa vā pana yattha vacīsaṅkhāro uppajjittha tassa tattha kāyasaṅkhāro uppajjatīti?",
"ya6.2.1:163.1": "Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha vacīsaṅkhāro uppajjittha, no ca tesaṃ tattha kāyasaṅkhāro uppajjati.",
"ya6.2.1:163.2": "Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha vacīsaṅkhāro ca uppajjittha kāyasaṅkhāro ca uppajjati.",
"ya6.2.1:164.1": "⇒ Yassa yattha kāyasaṅkhāro uppajjati tassa tattha cittasaṅkhāro uppajjitthāti?",
"ya6.2.1:164.2": "Āmantā.",
"ya6.2.1:165.1": "⇐ Yassa vā pana yattha cittasaṅkhāro uppajjittha tassa tattha kāyasaṅkhāro uppajjatīti?",
"ya6.2.1:166.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha cittasaṅkhāro uppajjittha, no ca tesaṃ tattha kāyasaṅkhāro uppajjati.",
"ya6.2.1:166.2": "Assāsapassāsānaṃ uppādakkhaṇe tesaṃ tattha cittasaṅkhāro ca uppajjittha kāyasaṅkhāro ca uppajjati.",
"ya6.2.1:167.1": "⇒ Yassa yattha vacīsaṅkhāro uppajjati tassa tattha cittasaṅkhāro uppajjitthāti?",
"ya6.2.1:167.2": "Āmantā.",
"ya6.2.1:168.1": "⇐ Yassa vā pana yattha cittasaṅkhāro uppajjittha tassa tattha vacīsaṅkhāro uppajjatīti?",
"ya6.2.1:169.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha cittasaṅkhāro uppajjittha, no ca tesaṃ tattha vacīsaṅkhāro uppajjati.",
"ya6.2.1:169.2": "Vitakkavicārānaṃ uppādakkhaṇe tesaṃ tattha cittasaṅkhāro ca uppajjittha vacīsaṅkhāro ca uppajjati.",
"ya6.2.1:170.1": "6.2.1.4.4. Paccanīkapuggala",
"ya6.2.1:171.1": "⇒ Yassa kāyasaṅkhāro nuppajjati tassa vacīsaṅkhāro nuppajjitthāti?",
"ya6.2.1:171.2": "Uppajjittha.",
"ya6.2.1:172.1": "⇐ Yassa vā pana vacīsaṅkhāro nuppajjittha tassa kāyasaṅkhāro nuppajjatīti?",
"ya6.2.1:172.2": "Natthi.",
"ya6.2.1:173.1": "⇒ Yassa kāyasaṅkhāro nuppajjati tassa cittasaṅkhāro nuppajjitthāti?",
"ya6.2.1:173.2": "Uppajjittha.",
"ya6.2.1:174.1": "⇐ Yassa vā pana cittasaṅkhāro nuppajjittha tassa kāyasaṅkhāro nuppajjatīti?",
"ya6.2.1:174.2": "Natthi.",
"ya6.2.1:175.1": "⇒ Yassa vacīsaṅkhāro nuppajjati tassa cittasaṅkhāro nuppajjitthāti?",
"ya6.2.1:175.2": "Uppajjittha.",
"ya6.2.1:176.1": "⇐ Yassa vā pana … pe … ?",
"ya6.2.1:176.4": "Natthi.",
"ya6.2.1:177.1": "6.2.1.4.5. Paccanīkaokāsa",
"ya6.2.1:178.1": "⇒ Yattha kāyasaṅkhāro nuppajjati … pe ….",
"ya6.2.1:179.1": "6.2.1.4.6. Paccanīkapuggalokāsa",
"ya6.2.1:180.1": "⇒ Yassa yattha kāyasaṅkhāro nuppajjati tassa tattha vacīsaṅkhāro nuppajjitthāti?",
"ya6.2.1:181.1": "Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro nuppajjittha.",
"ya6.2.1:181.2": "Dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca nuppajjittha.",
"ya6.2.1:182.1": "⇐ Yassa vā pana yattha vacīsaṅkhāro nuppajjittha tassa tattha kāyasaṅkhāro nuppajjatīti?",
"ya6.2.1:183.1": "Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha vacīsaṅkhāro nuppajjittha, no ca tesaṃ tattha kāyasaṅkhāro nuppajjati.",
"ya6.2.1:183.2": "Dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ suddhāvāsānaṃ dutiye citte vattamāne asaññasattānaṃ tesaṃ tattha vacīsaṅkhāro ca nuppajjittha kāyasaṅkhāro ca nuppajjati.",
"ya6.2.1:184.1": "⇒ Yassa yattha kāyasaṅkhāro nuppajjati tassa tattha cittasaṅkhāro nuppajjitthāti?",
"ya6.2.1:185.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha kāyasaṅkhāro nuppajjati, no ca tesaṃ tattha cittasaṅkhāro nuppajjittha.",
"ya6.2.1:185.2": "Suddhāvāsaṃ upapajjantānaṃ asaññasattānaṃ tesaṃ tattha kāyasaṅkhāro ca nuppajjati cittasaṅkhāro ca nuppajjittha.",
"ya6.2.1:186.1": "⇐ Yassa vā pana yattha cittasaṅkhāro nuppajjittha tassa tattha kāyasaṅkhāro nuppajjatīti?",
"ya6.2.1:186.2": "Āmantā.",
"ya6.2.1:187.1": "⇒ Yassa yattha vacīsaṅkhāro nuppajjati tassa tattha cittasaṅkhāro nuppajjitthāti?",
"ya6.2.1:188.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha vacīsaṅkhāro nuppajjati, no ca tesaṃ tattha cittasaṅkhāro nuppajjittha.",
"ya6.2.1:188.2": "Suddhāvāsaṃ upapajjantānaṃ asaññasattānaṃ tesaṃ tattha vacīsaṅkhāro ca nuppajjati cittasaṅkhāro ca nuppajjittha.",
"ya6.2.1:189.1": "⇐ Yassa vā pana yattha … pe … ?",
"ya6.2.1:189.4": "Āmantā.",
"ya6.2.1:190.1": "6.2.1.5. Paccuppannānāgatavāra",
"ya6.2.1:191.1": "6.2.1.5.1. Anulomapuggala",
"ya6.2.1:192.1": "⇒ Yassa kāyasaṅkhāro uppajjati tassa vacīsaṅkhāro uppajjissatīti?",
"ya6.2.1:192.2": "Āmantā.",
"ya6.2.1:193.1": "⇐ Yassa vā pana vacīsaṅkhāro uppajjissati tassa kāyasaṅkhāro uppajjatīti?",
"ya6.2.1:194.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro uppajjissati, no ca tesaṃ kāyasaṅkhāro uppajjati.",
"ya6.2.1:194.2": "Assāsapassāsānaṃ uppādakkhaṇe tesaṃ vacīsaṅkhāro ca uppajjissati kāyasaṅkhāro ca uppajjati.",
"ya6.2.1:195.1": "⇒ Yassa kāyasaṅkhāro uppajjati tassa cittasaṅkhāro uppajjissatīti?",
"ya6.2.1:195.2": "Āmantā.",
"ya6.2.1:196.1": "⇐ Yassa vā pana cittasaṅkhāro uppajjissati tassa kāyasaṅkhāro uppajjatīti?",
"ya6.2.1:197.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjissati, no ca tesaṃ kāyasaṅkhāro uppajjati.",
"ya6.2.1:197.2": "Assāsapassāsānaṃ uppādakkhaṇe tesaṃ cittasaṅkhāro ca uppajjissati kāyasaṅkhāro ca uppajjati.",
"ya6.2.1:198.1": "⇒ Yassa vacīsaṅkhāro uppajjati tassa cittasaṅkhāro uppajjissatīti?",
"ya6.2.1:199.1": "Savitakkasavicārapacchimacittassa uppādakkhaṇe tesaṃ vacīsaṅkhāro uppajjati, no ca tesaṃ cittasaṅkhāro uppajjissati.",
"ya6.2.1:199.2": "Itaresaṃ vitakkavicārānaṃ uppādakkhaṇe tesaṃ vacīsaṅkhāro ca uppajjati cittasaṅkhāro ca uppajjissati.",
"ya6.2.1:200.1": "⇐ Yassa vā pana cittasaṅkhāro uppajjissati tassa vacīsaṅkhāro uppajjatīti?",
"ya6.2.1:201.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ cittasaṅkhāro uppajjissati, no ca tesaṃ vacīsaṅkhāro uppajjati.",
"ya6.2.1:201.2": "Vitakkavicārānaṃ uppādakkhaṇe tesaṃ cittasaṅkhāro ca uppajjissati vacīsaṅkhāro ca uppajjati.",
"ya6.2.1:202.1": "6.2.1.5.2. Anulomaokāsa",
"ya6.2.1:203.1": "⇒ Yattha kāyasaṅkhāro uppajjati … pe ….",
"ya6.2.1:204.1": "6.2.1.5.3. Anulomapuggalokāsa",
"ya6.2.1:205.1": "⇒ Yassa yattha kāyasaṅkhāro uppajjati tassa tattha vacīsaṅkhāro uppajjissatīti?",
"ya6.2.1:206.1": "Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha kāyasaṅkhāro uppajjati, no ca tesaṃ tattha vacīsaṅkhāro uppajjissati.",
"ya6.2.1:206.2": "Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha kāyasaṅkhāro ca uppajjati vacīsaṅkhāro ca uppajjissati.",
"ya6.2.1:207.1": "⇐ Yassa vā pana yattha vacīsaṅkhāro uppajjissati tassa tattha kāyasaṅkhāro uppajjatīti?",
"ya6.2.1:208.1": "Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjati.",
"ya6.2.1:208.2": "Paṭhamajjhānaṃ samāpannānaṃ kāmāvacarānaṃ assāsapassāsānaṃ uppādakkhaṇe tesaṃ tattha vacīsaṅkhāro ca uppajjissati kāyasaṅkhāro ca uppajjati.",
"ya6.2.1:209.1": "⇒ Yassa yattha kāyasaṅkhāro uppajjati tassa tattha cittasaṅkhāro uppajjissatīti?",
"ya6.2.1:209.2": "Āmantā.",
"ya6.2.1:210.1": "⇐ Yassa vā pana yattha cittasaṅkhāro uppajjissati tassa tattha kāyasaṅkhāro uppajjatīti?",
"ya6.2.1:211.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjati.",
"ya6.2.1:211.2": "Assāsapassāsānaṃ uppādakkhaṇe tesaṃ tattha cittasaṅkhāro ca uppajjissati kāyasaṅkhāro ca uppajjati.",
"ya6.2.1:212.1": "⇒ Yassa yattha vacīsaṅkhāro uppajjati tassa tattha cittasaṅkhāro uppajjissatīti?",
"ya6.2.1:213.1": "Savitakkasavicārapacchimacittassa uppādakkhaṇe tesaṃ tattha vacīsaṅkhāro uppajjati, no ca tesaṃ tattha cittasaṅkhāro uppajjissati.",
"ya6.2.1:213.2": "Itaresaṃ vitakkavicārānaṃ uppādakkhaṇe tesaṃ tattha vacīsaṅkhāro ca uppajjati cittasaṅkhāro ca uppajjissati.",
"ya6.2.1:214.1": "⇐ Yassa vā pana yattha cittasaṅkhāro uppajjissati tassa tattha vacīsaṅkhāro uppajjatīti?",
"ya6.2.1:215.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjati.",
"ya6.2.1:215.2": "Vitakkavicārānaṃ uppādakkhaṇe tesaṃ tattha cittasaṅkhāro ca uppajjissati vacīsaṅkhāro ca uppajjati.",
"ya6.2.1:216.1": "6.2.1.5.4. Paccanīkapuggala",
"ya6.2.1:217.1": "⇒ Yassa kāyasaṅkhāro nuppajjati tassa vacīsaṅkhāro nuppajjissatīti?",
"ya6.2.1:218.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro nuppajjati, no ca tesaṃ vacīsaṅkhāro nuppajjissati.",
"ya6.2.1:218.2": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati tesaṃ kāyasaṅkhāro ca nuppajjati vacīsaṅkhāro ca nuppajjissati.",
"ya6.2.1:219.1": "⇐ Yassa vā pana vacīsaṅkhāro nuppajjissati tassa kāyasaṅkhāro nuppajjatīti?",
"ya6.2.1:219.2": "Āmantā.",
"ya6.2.1:220.1": "⇒ Yassa kāyasaṅkhāro nuppajjati tassa cittasaṅkhāro nuppajjissatīti?",
"ya6.2.1:221.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe nirodhasamāpannānaṃ asaññasattānaṃ tesaṃ kāyasaṅkhāro nuppajjati, no ca tesaṃ cittasaṅkhāro nuppajjissati.",
"ya6.2.1:221.2": "Pacchimacittasamaṅgīnaṃ tesaṃ kāyasaṅkhāro ca nuppajjati cittasaṅkhāro ca nuppajjissati.",
"ya6.2.1:222.1": "⇐ Yassa vā pana … pe … ?",
"ya6.2.1:222.4": "Āmantā.",
"ya6.2.1:223.1": "⇒ Yassa vacīsaṅkhāro nuppajjati tassa cittasaṅkhāro nuppajjissatīti?",
"ya6.2.1:224.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe nirodhasamāpannānaṃ asaññasattānaṃ tesaṃ vacīsaṅkhāro nuppajjati, no ca tesaṃ cittasaṅkhāro nuppajjissati.",
"ya6.2.1:224.2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ tesaṃ vacīsaṅkhāro ca nuppajjati cittasaṅkhāro ca nuppajjissati.",
"ya6.2.1:225.1": "⇐ Yassa vā pana cittasaṅkhāro nuppajjissati tassa vacīsaṅkhāro nuppajjatīti?",
"ya6.2.1:226.1": "Savitakkasavicārapacchimacittassa uppādakkhaṇe tesaṃ cittasaṅkhāro nuppajjissati, no ca tesaṃ vacīsaṅkhāro nuppajjati.",
"ya6.2.1:226.2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ tesaṃ cittasaṅkhāro ca nuppajjissati vacīsaṅkhāro ca nuppajjati.",
"ya6.2.1:227.1": "6.2.1.5.5. Paccanīkaokāsa",
"ya6.2.1:228.1": "⇒ Yattha kāyasaṅkhāro nuppajjati … pe ….",
"ya6.2.1:229.1": "6.2.1.5.6. Paccanīkapuggalokāsa",
"ya6.2.1:230.1": "⇒ Yassa yattha kāyasaṅkhāro nuppajjati tassa tattha vacīsaṅkhāro nuppajjissatīti?",
"ya6.2.1:231.1": "Paṭhamajjhānaṃ samāpannānaṃ kāmāvacarānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe rūpāvacarānaṃ arūpāvacarānaṃ tesaṃ tattha kāyasaṅkhāro nuppajjati, no ca tesaṃ tattha vacīsaṅkhāro nuppajjissati.",
"ya6.2.1:231.2": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjati vacīsaṅkhāro ca nuppajjissati.",
"ya6.2.1:232.1": "⇐ Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjatīti?",
"ya6.2.1:233.1": "Dutiyajjhānaṃ tatiyajjhānaṃ samāpannānaṃ assāsapassāsānaṃ uppādakkhaṇe tesaṃ tattha vacīsaṅkhāro nuppajjissati, no ca tesaṃ tattha kāyasaṅkhāro nuppajjati.",
"ya6.2.1:233.2": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati dutiyajjhānaṃ tatiyajjhānaṃ samāpannānaṃ assāsapassāsānaṃ bhaṅgakkhaṇe tesaṃyeva vinā assāsapassāsehi cittassa uppādakkhaṇe catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca nuppajjissati kāyasaṅkhāro ca nuppajjati.",
"ya6.2.1:234.1": "⇒ Yassa yattha kāyasaṅkhāro nuppajjati tassa tattha cittasaṅkhāro nuppajjissatīti?",
"ya6.2.1:235.1": "Sabbesaṃ cittassa bhaṅgakkhaṇe vinā assāsapassāsehi cittassa uppādakkhaṇe tesaṃ tattha kāyasaṅkhāro nuppajjati, no ca tesaṃ tattha cittasaṅkhāro nuppajjissati.",
"ya6.2.1:235.2": "Pacchimacittasamaṅgīnaṃ asaññasattānaṃ tesaṃ tattha kāyasaṅkhāro ca nuppajjati cittasaṅkhāro ca nuppajjissati.",
"ya6.2.1:236.1": "⇐ Yassa vā pana yattha cittasaṅkhāro nuppajjissati tassa tattha kāyasaṅkhāro nuppajjatīti?",
"ya6.2.1:236.2": "Āmantā.",
"ya6.2.1:237.1": "⇒ Yassa yattha vacīsaṅkhāro nuppajjati tassa tattha cittasaṅkhāro nuppajjissatīti?",
"ya6.2.1:238.1": "Sabbesaṃ cittassa bhaṅgakkhaṇe vinā vitakkavicārehi cittassa uppādakkhaṇe tesaṃ tattha vacīsaṅkhāro nuppajjati, no ca tesaṃ tattha cittasaṅkhāro nuppajjissati.",
"ya6.2.1:238.2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ asaññasattānaṃ tesaṃ tattha vacīsaṅkhāro ca nuppajjati cittasaṅkhāro ca nuppajjissati.",
"ya6.2.1:239.1": "⇐ Yassa vā pana yattha cittasaṅkhāro nuppajjissati tassa tattha vacīsaṅkhāro nuppajjatīti?",
"ya6.2.1:240.1": "Savitakkasavicārapacchimacittassa uppādakkhaṇe tesaṃ tattha cittasaṅkhāro nuppajjissati, no ca tesaṃ tattha vacīsaṅkhāro nuppajjati.",
"ya6.2.1:240.2": "Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṃ asaññasattānaṃ tesaṃ tattha cittasaṅkhāro ca nuppajjissati vacīsaṅkhāro ca nuppajjati.",
"ya6.2.1:241.1": "6.2.1.6. Atītānāgatavāra",
"ya6.2.1:242.1": "6.2.1.6.1. Anulomapuggala",
"ya6.2.1:243.1": "⇒ Yassa kāyasaṅkhāro uppajjittha tassa vacīsaṅkhāro uppajjissatīti?",
"ya6.2.1:244.1": "Pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati tesaṃ kāyasaṅkhāro uppajjittha, no ca tesaṃ vacīsaṅkhāro uppajjissati.",
"ya6.2.1:244.2": "Itaresaṃ tesaṃ kāyasaṅkhāro ca uppajjittha vacīsaṅkhāro ca uppajjissati.",
"ya6.2.1:245.1": "⇐ Yassa vā pana … pe … ?",
"ya6.2.1:245.4": "Āmantā.",
"ya6.2.1:246.1": "⇒ Yassa kāyasaṅkhāro uppajjittha tassa cittasaṅkhāro uppajjissatīti?",
"ya6.2.1:247.1": "Pacchimacittasamaṅgīnaṃ tesaṃ kāyasaṅkhāro uppajjittha, no ca tesaṃ cittasaṅkhāro uppajjissati.",
"ya6.2.1:247.2": "Itaresaṃ tesaṃ kāyasaṅkhāro ca uppajjittha cittasaṅkhāro ca uppajjissati.",
"ya6.2.1:248.1": "⇐ Yassa vā pana … pe ….",
"ya6.2.1:248.3": "Āmantā.",
"ya6.2.1:249.1": "⇒ Yassa vacīsaṅkhāro uppajjittha tassa cittasaṅkhāro uppajjissatīti?",
"ya6.2.1:250.1": "Pacchimacittasamaṅgīnaṃ tesaṃ vacīsaṅkhāro uppajjittha, no ca tesaṃ cittasaṅkhāro uppajjissati.",
"ya6.2.1:250.2": "Itaresaṃ tesaṃ vacīsaṅkhāro ca uppajjittha cittasaṅkhāro ca uppajjissati.",
"ya6.2.1:251.1": "⇐ Yassa vā pana … pe … ?",
"ya6.2.1:251.4": "Āmantā.",
"ya6.2.1:252.1": "6.2.1.6.2. Anulomaokāsa",
"ya6.2.1:253.1": "⇒ Yattha kāyasaṅkhāro uppajjittha … pe ….",
"ya6.2.1:254.1": "6.2.1.6.3. Anulomapuggalokāsa",
"ya6.2.1:255.1": "⇒ Yassa yattha kāyasaṅkhāro uppajjittha tassa tattha vacīsaṅkhāro uppajjissatīti?",
"ya6.2.1:256.1": "Kāmāvacare pacchimacittasamaṅgīnaṃ dutiyajjhānaṃ tatiyajjhānaṃ samāpannānaṃ tesaṃ tattha kāyasaṅkhāro uppajjittha, no ca tesaṃ tattha vacīsaṅkhāro uppajjissati.",
"ya6.2.1:256.2": "Paṭhamajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro ca uppajjittha vacīsaṅkhāro ca uppajjissati.",
"ya6.2.1:257.1": "⇐ Yassa vā pana yattha vacīsaṅkhāro uppajjissati tassa tattha kāyasaṅkhāro uppajjitthāti?",
"ya6.2.1:258.1": "Rūpāvacarānaṃ arūpāvacarānaṃ tesaṃ tattha vacīsaṅkhāro uppajjissati, no ca tesaṃ tattha kāyasaṅkhāro uppajjittha.",
"ya6.2.1:258.2": "Paṭhamajjhānaṃ samāpannānaṃ kāmāvacarānaṃ tesaṃ tattha vacīsaṅkhāro ca uppajjissati kāyasaṅkhāro ca uppajjittha.",
"ya6.2.1:259.1": "⇒ Yassa yattha kāyasaṅkhāro uppajjittha tassa tattha cittasaṅkhāro uppajjissatīti?",
"ya6.2.1:260.1": "Kāmāvacare pacchimacittasamaṅgīnaṃ tesaṃ tattha kāyasaṅkhāro uppajjittha, no ca tesaṃ tattha cittasaṅkhāro uppajjissati.",
"ya6.2.1:260.2": "Paṭhamajjhānaṃ dutiyajjhānaṃ tatiyajjhānaṃ samāpannānaṃ itaresaṃ kāmāvacarānaṃ tesaṃ tattha kāyasaṅkhāro ca uppajjittha cittasaṅkhāro ca uppajjissati.",
"ya6.2.1:261.1": "⇐ Yassa vā pana yattha cittasaṅkhāro uppajjissati tassa tattha kāyasaṅkhāro uppajjitthāti?",
"ya6.2.1:262.1": "Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha cittasaṅkhāro uppajjissati, no ca tesaṃ tattha kāyasaṅkhāro uppajjittha.",
"ya6.2.1:262.2": "Paṭhamajjhānaṃ dutiyajjhānaṃ tatiyajjhānaṃ samāpannānaṃ kāmāvacarānaṃ tesaṃ tattha cittasaṅkhāro ca uppajjissati kāyasaṅkhāro ca uppajjittha.",
"ya6.2.1:263.1": "⇒ Yassa yattha vacīsaṅkhāro uppajjittha tassa tattha cittasaṅkhāro uppajjissatīti?",
"ya6.2.1:264.1": "Savitakkasavicārabhūmiyaṃ pacchimacittasamaṅgīnaṃ tesaṃ tattha vacīsaṅkhāro uppajjittha, no ca tesaṃ tattha cittasaṅkhāro uppajjissati.",
"ya6.2.1:264.2": "Itaresaṃ savitakkasavicārabhūmiyaṃ tesaṃ tattha vacīsaṅkhāro ca uppajjittha cittasaṅkhāro ca uppajjissati.",
"ya6.2.1:265.1": "⇐ Yassa vā pana yattha cittasaṅkhāro uppajjissati tassa tattha vacīsaṅkhāro uppajjitthāti?",
"ya6.2.1:266.1": "Avitakkaavicārabhūmiyaṃ tesaṃ tattha cittasaṅkhāro uppajjissati, no ca tesaṃ tattha vacīsaṅkhāro uppajjittha.",
"ya6.2.1:266.2": "Savitakkasavicārabhūmiyaṃ tesaṃ tattha cittasaṅkhāro ca uppajjissati vacīsaṅkhāro ca uppajjittha.",
"ya6.2.1:267.1": "6.2.1.6.4. Paccanīkapuggala",
"ya6.2.1:268.1": "⇒ Yassa kāyasaṅkhāro nuppajjittha tassa vacīsaṅkhāro nuppajjissatīti?",
"ya6.2.1:268.2": "Natthi.",
"ya6.2.1:269.1": "⇐ Yassa vā pana vacīsaṅkhāro nuppajjissati tassa kāyasaṅkhāro nuppajjitthāti?",
"ya6.2.1:269.2": "Uppajjittha.",
"ya6.2.1:270.1": "⇒ Yassa kāyasaṅkhāro nuppajjittha tassa cittasaṅkhāro nuppajjissatīti?",
"ya6.2.1:270.2": "Natthi.",
"ya6.2.1:271.1": "⇐ Yassa vā pana cittasaṅkhāro nuppajjissati tassa kāyasaṅkhāro nuppajjitthāti?",
"ya6.2.1:271.2": "Uppajjittha.",
"ya6.2.1:272.1": "⇒ Yassa vacīsaṅkhāro nuppajjittha tassa cittasaṅkhāro nuppajjissatīti?",
"ya6.2.1:272.2": "Natthi.",
"ya6.2.1:273.1": "⇐ Yassa vā pana cittasaṅkhāro nuppajjissati tassa vacīsaṅkhāro nuppajjitthāti?",
"ya6.2.1:273.2": "Uppajjittha.",
"ya6.2.1:274.1": "6.2.1.6.5. Paccanīkaokāsa",
"ya6.2.1:275.1": "⇒ Yattha kāyasaṅkhāro nuppajjittha … pe ….",
"ya6.2.1:276.1": "6.2.1.6.6. Paccanīkapuggalokāsa",
"ya6.2.1:277.1": "⇒ Yassa yattha kāyasaṅkhāro nuppajjittha tassa tattha vacīsaṅkhāro nuppajjissatīti?",
"ya6.2.1:278.1": "Rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha vacīsaṅkhāro nuppajjissati.",
"ya6.2.1:278.2": "Rūpāvacare arūpāvacare pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha kāyasaṅkhāro ca nuppajjittha vacīsaṅkhāro ca nuppajjissati.",
"ya6.2.1:279.1": "⇐ Yassa vā pana yattha vacīsaṅkhāro nuppajjissati tassa tattha kāyasaṅkhāro nuppajjitthāti?",
"ya6.2.1:280.1": "Kāmāvacare pacchimacittasamaṅgīnaṃ dutiyajjhānaṃ tatiyajjhānaṃ samāpannānaṃ tesaṃ tattha vacīsaṅkhāro nuppajjissati, no ca tesaṃ tattha kāyasaṅkhāro nuppajjittha.",
"ya6.2.1:280.2": "Rūpāvacare arūpāvacare pacchimacittasamaṅgīnaṃ yassa cittassa anantarā avitakkaavicāraṃ pacchimacittaṃ uppajjissati catutthajjhānaṃ samāpannānaṃ asaññasattānaṃ tesaṃ tattha vacīsaṅkhāro ca nuppajjissati kāyasaṅkhāro ca nuppajjittha.",
"ya6.2.1:281.1": "⇒ Yassa yattha kāyasaṅkhāro nuppajjittha tassa tattha cittasaṅkhāro nuppajjissatīti?",
"ya6.2.1:282.1": "Catutthajjhānaṃ samāpannānaṃ rūpāvacarānaṃ arūpāvacarānaṃ tesaṃ tattha kāyasaṅkhāro nuppajjittha, no ca tesaṃ tattha cittasaṅkhāro nuppajjissati.",
"ya6.2.1:282.2": "Rūpāvacare arūpāvacare pacchimacittasamaṅgīnaṃ asaññasattānaṃ tesaṃ tattha kāyasaṅkhāro ca nuppajjittha cittasaṅkhāro ca nuppajjissati.",
"ya6.2.1:283.1": "⇐ Yassa vā pana yattha cittasaṅkhāro nuppajjissati tassa tattha kāyasaṅkhāro nuppajjitthāti?",
"ya6.2.1:284.1": "Kāmāvacare pacchimacittasamaṅgīnaṃ tesaṃ tattha cittasaṅkhāro nuppajjissati, no ca tesaṃ tattha kāyasaṅkhāro nuppajjittha.",
"ya6.2.1:284.2": "Rūpāvacare arūpāvacare pacchimacittasamaṅgīnaṃ asaññasattānaṃ tesaṃ tattha cittasaṅkhāro ca nuppajjissati kāyasaṅkhāro ca nuppajjittha.",
"ya6.2.1:285.1": "⇒ Yassa yattha vacīsaṅkhāro nuppajjittha tassa tattha cittasaṅkhāro nuppajjissatīti?",
"ya6.2.1:286.1": "Avitakkaavicārabhūmiyaṃ tesaṃ tattha vacīsaṅkhāro nuppajjittha, no ca tesaṃ tattha cittasaṅkhāro nuppajjissati.",
"ya6.2.1:286.2": "Avitakkaavicārabhūmiyaṃ pacchimacittasamaṅgīnaṃ asaññasattānaṃ tesaṃ tattha vacīsaṅkhāro ca nuppajjittha cittasaṅkhāro ca nuppajjissati.",
"ya6.2.1:287.1": "⇐ Yassa vā pana yattha cittasaṅkhāro nuppajjissati tassa tattha vacīsaṅkhāro nuppajjitthāti?",
"ya6.2.1:288.1": "Savitakkasavicārabhūmiyaṃ pacchimacittasamaṅgīnaṃ tesaṃ tattha cittasaṅkhāro nuppajjissati, no ca tesaṃ tattha vacīsaṅkhāro nuppajjittha.",
"ya6.2.1:288.2": "Avitakkaavicārabhūmiyaṃ pacchimacittasamaṅgīnaṃ asaññasattānaṃ tesaṃ tattha cittasaṅkhāro ca nuppajjissati vacīsaṅkhāro ca nuppajjittha.",
"ya6.2.1:289.1": "Uppādavāro."
}