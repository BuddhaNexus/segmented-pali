{
"ya5.3.6:1.1": "5 Saccayamaka",
"ya5.3.6:2.1": "5.3 Pariññāvāra",
"ya5.3.6:3.1": "5.3.6. Atītānāgatavāra",
"ya5.3.6:4.1": "⇒ Yo dukkhasaccaṃ parijānittha so samudayasaccaṃ pajahissatīti?",
"ya5.3.6:4.2": "No.",
"ya5.3.6:5.1": "⇐ Yo vā pana samudayasaccaṃ pajahissati so dukkhasaccaṃ parijānitthāti?",
"ya5.3.6:5.2": "No.",
"ya5.3.6:6.1": "⇒ Yo dukkhasaccaṃ na parijānittha so samudayasaccaṃ nappajahissatīti?",
"ya5.3.6:7.1": "Ye maggaṃ paṭilabhissanti te dukkhasaccaṃ na parijānittha, no ca te samudayasaccaṃ nappajahissanti.",
"ya5.3.6:7.2": "Aggamaggasamaṅgī ye ca puthujjanā maggaṃ na paṭilabhissanti te dukkhasaccañca na parijānittha samudayasaccañca nappajahissanti.",
"ya5.3.6:8.1": "⇐ Yo vā pana samudayasaccaṃ nappajahissati so dukkhasaccaṃ na parijānitthāti?",
"ya5.3.6:9.1": "Arahā samudayasaccaṃ nappajahissati, no ca dukkhasaccaṃ na parijānittha.",
"ya5.3.6:9.2": "Aggamaggasamaṅgī ye ca puthujjanā maggaṃ na paṭilabhissanti te samudayasaccañca nappajahissanti dukkhasaccañca na parijānittha.",
"ya5.3.6:10.1": "Pariññāvāro.",
"ya5.3.6:11.1": "Saccayamakapāḷi niṭṭhitā."
}