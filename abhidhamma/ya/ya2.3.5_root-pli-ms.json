{
"ya2.3.5:1.1": "2 Khandhayamaka",
"ya2.3.5:2.1": "2.3 Pariññāvāra",
"ya2.3.5:3.1": "2.3.5. Paccuppannānāgatavāra",
"ya2.3.5:4.1": "⇒ Yo rūpakkhandhaṃ parijānāti so vedanākkhandhaṃ parijānissatīti?",
"ya2.3.5:4.2": "No.",
"ya2.3.5:5.1": "⇐ Yo vā pana vedanākkhandhaṃ parijānissati so rūpakkhandhaṃ parijānātīti?",
"ya2.3.5:5.2": "No.",
"ya2.3.5:6.1": "⇒ Yo rūpakkhandhaṃ na parijānāti so vedanākkhandhaṃ na parijānissatīti?",
"ya2.3.5:7.1": "Ye maggaṃ paṭilabhissanti te rūpakkhandhaṃ na parijānanti, no ca vedanākkhandhaṃ na parijānissanti.",
"ya2.3.5:7.2": "Arahā ye ca puthujjanā maggaṃ na paṭilabhissanti te rūpakkhandhañca na parijānanti vedanākkhandhañca na parijānissanti.",
"ya2.3.5:8.1": "⇐ Yo vā pana vedanākkhandhaṃ na parijānissati so rūpakkhandhaṃ na parijānātīti?",
"ya2.3.5:9.1": "Aggamaggasamaṅgī vedanākkhandhaṃ na parijānissati, no ca rūpakkhandhaṃ na parijānāti.",
"ya2.3.5:9.2": "Arahā ye ca puthujjanā maggaṃ na paṭilabhissanti te vedanākkhandhañca na parijānissanti rūpakkhandhañca na parijānanti."
}