{
"vb5:1.1": "Vibhaṅga",
"vb5:2.1": "Indriyavibhaṅga",
"vb5:3.1": "1. Abhidhammabhājanīya",
"vb5:4.1": "Bāvīsatindriyāni—",
"vb5:4.2": "cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ.",
"vb5:5.1": "Tattha katamaṃ cakkhundriyaṃ?",
"vb5:5.2": "Yaṃ cakkhu catunnaṃ mahābhūtānaṃ upādāya pasādo … pe …suñño gāmopeso—",
"vb5:5.5": "idaṃ vuccati “cakkhundriyaṃ”. #1",
"vb5:6.1": "Tattha katamaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ?",
"vb5:6.8": "Yo kāyo catunnaṃ mahābhūtānaṃ upādāya pasādo … pe … suñño gāmopeso—",
"vb5:6.11": "idaṃ vuccati “kāyindriyaṃ”. #5",
"vb5:7.1": "Tattha katamaṃ manindriyaṃ?",
"vb5:7.2": "Ekavidhena manindriyaṃ—",
"vb5:7.3": "phassasampayuttaṃ.",
"vb5:7.4": "Duvidhena manindriyaṃ—",
"vb5:7.5": "atthi sahetukaṃ, atthi ahetukaṃ.",
"vb5:7.6": "Tividhena manindriyaṃ—",
"vb5:7.7": "atthi kusalaṃ, atthi akusalaṃ, atthi abyākataṃ.",
"vb5:7.8": "Catubbidhena manindriyaṃ—",
"vb5:7.9": "atthi kāmāvacaraṃ, atthi rūpāvacaraṃ, atthi arūpāvacaraṃ, atthi apariyāpannaṃ.",
"vb5:7.10": "Pañcavidhena manindriyaṃ—",
"vb5:7.11": "atthi sukhindriyasampayuttaṃ, atthi dukkhindriyasampayuttaṃ, atthi somanassindriyasampayuttaṃ, atthi domanassindriyasampayuttaṃ, atthi upekkhindriyasampayuttaṃ.",
"vb5:7.12": "Chabbidhena manindriyaṃ—",
"vb5:7.13": "cakkhuviññāṇaṃ … pe … manoviññāṇaṃ.",
"vb5:7.16": "Evaṃ chabbidhena manindriyaṃ.",
"vb5:8.1": "Sattavidhena manindriyaṃ—",
"vb5:8.2": "cakkhuviññāṇaṃ … pe … kāyaviññāṇaṃ, manodhātu, manoviññāṇadhātu.",
"vb5:8.5": "Evaṃ sattavidhena manindriyaṃ.",
"vb5:9.1": "Aṭṭhavidhena manindriyaṃ—",
"vb5:9.2": "cakkhuviññāṇaṃ … pe … kāyaviññāṇaṃ atthi sukhasahagataṃ, atthi dukkhasahagataṃ, manodhātu, manoviññāṇadhātu.",
"vb5:9.5": "Evaṃ aṭṭhavidhena manindriyaṃ.",
"vb5:10.1": "Navavidhena manindriyaṃ—",
"vb5:10.2": "cakkhuviññāṇaṃ … pe … kāyaviññāṇaṃ, manodhātu, manoviññāṇadhātu atthi kusalā, atthi akusalā, atthi abyākatā.",
"vb5:10.5": "Evaṃ navavidhena manindriyaṃ.",
"vb5:11.1": "Dasavidhena manindriyaṃ—",
"vb5:11.2": "cakkhuviññāṇaṃ … pe … kāyaviññāṇaṃ atthi sukhasahagataṃ, atthi dukkhasahagataṃ, manodhātu, manoviññāṇadhātu atthi kusalā, atthi akusalā, atthi abyākatā.",
"vb5:11.5": "Evaṃ dasavidhena manindriyaṃ … pe … evaṃ bahuvidhena manindriyaṃ.",
"vb5:11.8": "Idaṃ vuccati “manindriyaṃ”. #6",
"vb5:12.1": "Tattha katamaṃ itthindriyaṃ?",
"vb5:12.2": "Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—",
"vb5:12.3": "idaṃ vuccati “itthindriyaṃ”. #7",
"vb5:13.1": "Tattha katamaṃ purisindriyaṃ?",
"vb5:13.2": "Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—",
"vb5:13.3": "idaṃ vuccati “purisindriyaṃ”. #8",
"vb5:14.1": "Tattha katamaṃ jīvitindriyaṃ?",
"vb5:14.2": "Jīvitindriyaṃ duvidhena—",
"vb5:14.3": "atthi rūpajīvitindriyaṃ, atthi arūpajīvitindriyaṃ.",
"vb5:15.1": "Tattha katamaṃ rūpajīvitindriyaṃ?",
"vb5:15.2": "Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—",
"vb5:15.3": "idaṃ vuccati “rūpajīvitindriyaṃ”.",
"vb5:16.1": "Tattha katamaṃ arūpajīvitindriyaṃ?",
"vb5:16.2": "Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—",
"vb5:16.3": "idaṃ vuccati “arūpajīvitindriyaṃ”.",
"vb5:16.4": "Idaṃ vuccati “jīvitindriyaṃ”. #9",
"vb5:17.1": "Tattha katamaṃ sukhindriyaṃ?",
"vb5:17.2": "Yaṃ kāyikaṃ sātaṃ kāyikaṃ sukhaṃ kāyasamphassajaṃ sātaṃ sukhaṃ vedayitaṃ kāyasamphassajā sātā sukhā vedanā—",
"vb5:17.3": "idaṃ vuccati “sukhindriyaṃ”. #10",
"vb5:18.1": "Tattha katamaṃ dukkhindriyaṃ?",
"vb5:18.2": "Yaṃ kāyikaṃ asātaṃ kāyikaṃ dukkhaṃ kāyasamphassajaṃ asātaṃ dukkhaṃ vedayitaṃ kāyasamphassajā asātā dukkhā vedanā—",
"vb5:18.3": "idaṃ vuccati “dukkhindriyaṃ”. #11",
"vb5:19.1": "Tattha katamaṃ somanassindriyaṃ?",
"vb5:19.2": "Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—",
"vb5:19.3": "idaṃ vuccati “somanassindriyaṃ”. #12",
"vb5:20.1": "Tattha katamaṃ domanassindriyaṃ?",
"vb5:20.2": "Yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā—",
"vb5:20.3": "idaṃ vuccati “domanassindriyaṃ”. #13",
"vb5:21.1": "Tattha katamaṃ upekkhindriyaṃ?",
"vb5:21.2": "Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—",
"vb5:21.3": "idaṃ vuccati “upekkhindriyaṃ”. #14",
"vb5:22.1": "Tattha katamaṃ saddhindriyaṃ?",
"vb5:22.2": "Yā saddhā saddahanā okappanā abhippasādo saddhā saddhindriyaṃ saddhābalaṃ—",
"vb5:22.3": "idaṃ vuccati “saddhindriyaṃ”. #15",
"vb5:23.1": "Tattha katamaṃ vīriyindriyaṃ?",
"vb5:23.2": "Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ—",
"vb5:23.3": "idaṃ vuccati “vīriyindriyaṃ”. #16",
"vb5:24.1": "Tattha katamaṃ satindriyaṃ?",
"vb5:24.2": "Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—",
"vb5:24.3": "idaṃ vuccati “satindriyaṃ”. #17",
"vb5:25.1": "Tattha katamaṃ samādhindriyaṃ?",
"vb5:25.2": "Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—",
"vb5:25.3": "idaṃ vuccati “samādhindriyaṃ”. #18",
"vb5:26.1": "Tattha katamaṃ paññindriyaṃ?",
"vb5:26.2": "Yā paññā pajānanā … pe … amoho dhammavicayo sammādiṭṭhi—",
"vb5:26.5": "idaṃ vuccati “paññindriyaṃ”. #19",
"vb5:27.1": "Tattha katamaṃ anaññātaññassāmītindriyaṃ?",
"vb5:27.2": "Yā tesaṃ dhammānaṃ anaññātānaṃ adiṭṭhānaṃ appattānaṃ aviditānaṃ asacchikatānaṃ sacchikiriyāya paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—",
"vb5:27.5": "idaṃ vuccati “anaññātaññassāmītindriyaṃ”. #20",
"vb5:28.1": "Tattha katamaṃ aññindriyaṃ?",
"vb5:28.2": "Yā tesaṃ dhammānaṃ ñātānaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—",
"vb5:28.5": "idaṃ vuccati “aññindriyaṃ”. #21",
"vb5:29.1": "Tattha katamaṃ aññātāvindriyaṃ?",
"vb5:29.2": "Yā tesaṃ dhammānaṃ aññātāvīnaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—",
"vb5:29.5": "idaṃ vuccati “aññātāvindriyaṃ”. #22",
"vb5:30.1": "Abhidhammabhājanīyaṃ.",
"vb5:31.1": "2. Pañhāpucchaka",
"vb5:32.1": "Bāvīsatindriyāni—",
"vb5:32.2": "cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ, itthindriyaṃ, purisindriyaṃ, jīvitindriyaṃ, sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ, saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, anaññātaññassāmītindriyaṃ, aññindriyaṃ, aññātāvindriyaṃ.",
"vb5:33.1": "Bāvīsatīnaṃ indriyānaṃ kati kusalā, kati akusalā, kati abyākatā  … pe … kati saraṇā, kati araṇā?",
"vb5:34.1": "2.1. Tika",
"vb5:35.1": "Dasindriyā abyākatā.",
"vb5:35.2": "Domanassindriyaṃ akusalaṃ.",
"vb5:35.3": "Anaññātaññassāmītindriyaṃ kusalaṃ.",
"vb5:35.4": "Cattārindriyā siyā kusalā, siyā abyākatā.",
"vb5:35.5": "Cha indriyā siyā kusalā, siyā akusalā, siyā abyākatā. #1",
"vb5:36.1": "Dvādasindriyā na vattabbā—",
"vb5:36.2": "“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.",
"vb5:36.3": "Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā.",
"vb5:36.4": "Tīṇindriyā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.",
"vb5:36.5": "Jīvitindriyaṃ siyā sukhāya vedanāya sampayuttaṃ, siyā dukkhāya vedanāya sampayuttaṃ, siyā adukkhamasukhāya vedanāya sampayuttaṃ, siyā na vattabbaṃ—",
"vb5:36.6": "“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. #2",
"vb5:37.1": "Sattindriyā nevavipākanavipākadhammadhammā.",
"vb5:37.2": "Tīṇindriyā vipākā.",
"vb5:37.3": "Dvindriyā vipākadhammadhammā.",
"vb5:37.4": "Aññindriyaṃ siyā vipākaṃ, siyā vipākadhammadhammaṃ.",
"vb5:37.5": "Navindriyā siyā vipākā, siyā vipākadhammadhammā, siyā nevavipākanavipākadhammadhammā. #3",
"vb5:38.1": "Navindriyā upādinnupādāniyā.",
"vb5:38.2": "Domanassindriyaṃ anupādinnupādāniyaṃ.",
"vb5:38.3": "Tīṇindriyā anupādinnaanupādāniyā.",
"vb5:38.4": "Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā. #4",
"vb5:39.1": "Navindriyā asaṃkiliṭṭhasaṃkilesikā.",
"vb5:39.2": "Domanassindriyaṃ saṃkiliṭṭhasaṃkilesikaṃ.",
"vb5:39.3": "Tīṇindriyā asaṃkiliṭṭhaasaṃkilesikā.",
"vb5:39.4": "Tīṇindriyā siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā.",
"vb5:39.5": "Cha indriyā siyā saṃkiliṭṭhasaṃkilesikā, siyā asaṃkiliṭṭhasaṃkilesikā, siyā asaṃkiliṭṭhaasaṃkilesikā. #5",
"vb5:40.1": "Navindriyā avitakkaavicārā.",
"vb5:40.2": "Domanassindriyaṃ savitakkasavicāraṃ.",
"vb5:40.3": "Upekkhindriyaṃ siyā savitakkasavicāraṃ, siyā avitakkaavicāraṃ.",
"vb5:40.4": "Ekādasindriyā siyā savitakkasavicārā, siyā avitakkavicāramattā, siyā avitakkaavicārā. #6",
"vb5:41.1": "Ekādasindriyā na vattabbā—",
"vb5:41.2": "“pītisahagatā”tipi, “sukhasahagatā”tipi, “upekkhāsahagatā”tipi.",
"vb5:41.3": "Somanassindriyaṃ siyā pītisahagataṃ na sukhasahagataṃ na upekkhāsahagataṃ, siyā na vattabbaṃ—",
"vb5:41.4": "“pītisahagatan”ti.",
"vb5:41.5": "Cha indriyā siyā pītisahagatā, siyā sukhasahagatā, siyā upekkhāsahagatā.",
"vb5:41.6": "Cattārindriyā siyā pītisahagatā, siyā sukhasahagatā, siyā upekkhāsahagatā, siyā na vattabbā—",
"vb5:41.7": "“pītisahagatā”tipi, “sukhasahagatā”tipi, “upekkhāsahagatā”tipi. #7",
"vb5:42.1": "Pannarasindriyā neva dassanena na bhāvanāya pahātabbā.",
"vb5:42.2": "Domanassindriyaṃ siyā dassanena pahātabbaṃ, siyā bhāvanāya pahātabbaṃ.",
"vb5:42.3": "Cha indriyā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā. #8",
"vb5:43.1": "Pannarasindriyā neva dassanena na bhāvanāya pahātabbahetukā.",
"vb5:43.2": "Domanassindriyaṃ siyā dassanena pahātabbahetukaṃ, siyā bhāvanāya pahātabbahetukaṃ.",
"vb5:43.3": "Cha indriyā siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā. #9",
"vb5:44.1": "Dasindriyā nevācayagāmināpacayagāmino.",
"vb5:44.2": "Domanassindriyaṃ ācayagāmi.",
"vb5:44.3": "Anaññātaññassāmītindriyaṃ apacayagāmi.",
"vb5:44.4": "Aññindriyaṃ siyā apacayagāmi, siyā nevācayagāmināpacayagāmi.",
"vb5:44.5": "Navindriyā siyā ācayagāmino, siyā apacayagāmino, siyā nevācayagāmināpacayagāmino. #10",
"vb5:45.1": "Dasindriyā nevasekkhanāsekkhā.",
"vb5:45.2": "Dvindriyā sekkhā.",
"vb5:45.3": "Aññātāvindriyaṃ asekkhaṃ.",
"vb5:45.4": "Navindriyā siyā sekkhā, siyā asekkhā, siyā nevasekkhanāsekkhā. #11",
"vb5:46.1": "Dasindriyā parittā.",
"vb5:46.2": "Tīṇindriyā appamāṇā.",
"vb5:46.3": "Navindriyā siyā parittā, siyā mahaggatā, siyā appamāṇā. #12",
"vb5:47.1": "Sattindriyā anārammaṇā.",
"vb5:47.2": "Dvindriyā parittārammaṇā.",
"vb5:47.3": "Tīṇindriyā appamāṇārammaṇā.",
"vb5:47.4": "Domanassindriyaṃ siyā parittārammaṇaṃ siyā mahaggatārammaṇaṃ, na appamāṇārammaṇaṃ, siyā na vattabbaṃ—",
"vb5:47.5": "“parittārammaṇan”tipi, “mahaggatārammaṇan”tipi.",
"vb5:47.6": "Navindriyā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—",
"vb5:47.7": "“parittārammaṇā”tipi, “mahaggatārammaṇā”tipi, “appamāṇārammaṇā”tipi. #13",
"vb5:48.1": "Navindriyā majjhimā.",
"vb5:48.2": "Domanassindriyaṃ hīnaṃ.",
"vb5:48.3": "Tīṇindriyā paṇītā.",
"vb5:48.4": "Tīṇindriyā siyā majjhimā, siyā paṇītā.",
"vb5:48.5": "Cha indriyā siyā hīnā, siyā majjhimā, siyā paṇītā. #14",
"vb5:49.1": "Dasindriyā aniyatā.",
"vb5:49.2": "Anaññātaññassāmītindriyaṃ sammattaniyataṃ.",
"vb5:49.3": "Cattārindriyā siyā sammattaniyatā, siyā aniyatā.",
"vb5:49.4": "Domanassindriyaṃ siyā micchattaniyataṃ, siyā aniyataṃ.",
"vb5:49.5": "Cha indriyā siyā micchattaniyatā, siyā sammattaniyatā, siyā aniyatā. #15",
"vb5:50.1": "Sattindriyā anārammaṇā.",
"vb5:50.2": "Cattārindriyā na vattabbā—",
"vb5:50.3": "“maggārammaṇā”tipi, “maggahetukā”tipi, “maggādhipatino”tipi.",
"vb5:50.4": "Anaññātaññassāmītindriyaṃ na maggārammaṇaṃ, siyā maggahetukaṃ, siyā maggādhipati, siyā na vattabbaṃ—",
"vb5:50.5": "“maggahetukan”tipi, “maggādhipatī”tipi.",
"vb5:50.6": "Aññindriyaṃ na maggārammaṇaṃ, siyā maggahetukaṃ, siyā maggādhipati, siyā na vattabbaṃ—",
"vb5:50.7": "“maggahetukan”tipi, “maggādhipatī”tipi.",
"vb5:50.8": "Navindriyā siyā maggārammaṇā, siyā maggahetukā, siyā maggādhipatino, siyā na vattabbā—",
"vb5:50.9": "“maggārammaṇā”tipi, “maggahetukā”tipi, “maggādhipatino”tipi. #16",
"vb5:51.1": "Dasindriyā siyā uppannā, siyā uppādino, na vattabbā—",
"vb5:51.2": "“anuppannā”ti.",
"vb5:51.3": "Dvindriyā siyā uppannā, siyā anuppannā, na vattabbā—",
"vb5:51.4": "“uppādino”ti.",
"vb5:51.5": "Dasindriyā siyā uppannā, siyā anuppannā, siyā uppādino. #17",
"vb5:52.1": "Siyā atītā, siyā anāgatā, siyā paccuppannā. #18",
"vb5:53.1": "Sattindriyā anārammaṇā.",
"vb5:53.2": "Dvindriyā paccuppannārammaṇā.",
"vb5:53.3": "Tīṇindriyā na vattabbā—",
"vb5:53.4": "“atītārammaṇā”tipi, “anāgatārammaṇā”tipi, “paccuppannārammaṇā”tipi.",
"vb5:53.5": "Dasindriyā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—",
"vb5:53.6": "“atītārammaṇā”tipi, “anāgatārammaṇā”tipi, “paccuppannārammaṇā”tipi. #19",
"vb5:54.1": "Siyā ajjhattā, siyā bahiddhā, siyā ajjhattabahiddhā. #20",
"vb5:55.1": "Sattindriyā anārammaṇā.",
"vb5:55.2": "Tīṇindriyā bahiddhārammaṇā.",
"vb5:55.3": "Cattārindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, aṭṭhindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—",
"vb5:55.4": "“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi. #21",
"vb5:56.1": "Pañcindriyā anidassanasappaṭighā.",
"vb5:56.2": "Sattarasindriyā anidassanaappaṭighā. #22",
"vb5:57.1": "2.2. 2.2 Duka",
"vb5:58.1": "2.2.1. Hetugocchaka",
"vb5:59.1": "Cattārindriyā hetū.",
"vb5:59.2": "Aṭṭhārasindriyā na hetū.",
"vb5:59.3": "Sattindriyā sahetukā.",
"vb5:59.4": "Navindriyā ahetukā.",
"vb5:59.5": "Cha indriyā siyā sahetukā, siyā ahetukā.",
"vb5:59.6": "Sattindriyā hetusampayuttā.",
"vb5:59.7": "Navindriyā hetuvippayuttā.",
"vb5:59.8": "Cha indriyā siyā hetusampayuttā, siyā hetuvippayuttā.",
"vb5:59.9": "Cattārindriyā hetū ceva sahetukā ca.",
"vb5:59.10": "Navindriyā na vattabbā—",
"vb5:59.11": "“hetū ceva sahetukā cā”tipi, “sahetukā ceva na ca hetū”tipi.",
"vb5:59.12": "Tīṇindriyā na vattabbā—",
"vb5:59.13": "“hetū ceva sahetukā cā”ti.",
"vb5:59.14": "Sahetukā ceva na ca hetū.",
"vb5:59.15": "Cha indriyā na vattabbā—",
"vb5:59.16": "“hetū ceva sahetukā cā”ti, siyā sahetukā ceva na ca hetū, siyā na vattabbā—",
"vb5:59.17": "“sahetukā ceva na ca hetū”ti.",
"vb5:60.1": "Cattārindriyā hetū ceva hetusampayuttā ca.",
"vb5:60.2": "Navindriyā na vattabbā—",
"vb5:60.3": "“hetū ceva hetusampayuttā cā”tipi, “hetusampayuttā ceva na ca hetū”tipi.",
"vb5:60.4": "Tīṇindriyā na vattabbā—",
"vb5:60.5": "“hetū ceva hetusampayuttā cā”ti, hetusampayuttā ceva na ca hetū.",
"vb5:60.6": "Cha indriyā na vattabbā—",
"vb5:60.7": "“hetū ceva hetusampayuttā cā”ti, siyā hetusampayuttā ceva na ca hetū, siyā na vattabbā—",
"vb5:60.8": "“hetusampayuttā ceva na ca hetū”ti.",
"vb5:61.1": "Navindriyā na hetū ahetukā.",
"vb5:61.2": "Tīṇindriyā na hetū sahetukā.",
"vb5:61.3": "Cattārindriyā na vattabbā—",
"vb5:61.4": "“na hetū sahetukā”tipi, “na hetū ahetukā”tipi.",
"vb5:61.5": "Cha indriyā siyā na hetū sahetukā, siyā na hetū ahetukā.",
"vb5:62.1": "2.2.2. Cūḷantaraduka",
"vb5:63.1": "Sappaccayā.",
"vb5:63.2": "Saṅkhatā.",
"vb5:63.3": "Anidassanā.",
"vb5:63.4": "Pañcindriyā sappaṭighā.",
"vb5:63.5": "Sattarasindriyā appaṭighā.",
"vb5:63.6": "Sattindriyā rūpā.",
"vb5:63.7": "Cuddasindriyā arūpā.",
"vb5:63.8": "Jīvitindriyaṃ siyā rūpaṃ, siyā arūpaṃ.",
"vb5:63.9": "Dasindriyā lokiyā.",
"vb5:63.10": "Tīṇindriyā lokuttarā.",
"vb5:63.11": "Navindriyā siyā lokiyā, siyā lokuttarā;",
"vb5:63.12": "kenaci viññeyyā, kenaci na viññeyyā.",
"vb5:64.1": "2.2.3. Āsavagocchaka",
"vb5:65.1": "No āsavā.",
"vb5:65.2": "Dasindriyā sāsavā.",
"vb5:65.3": "Tīṇindriyā anāsavā.",
"vb5:65.4": "Navindriyā siyā sāsavā, siyā anāsavā.",
"vb5:65.5": "Pannarasindriyā āsavavippayuttā.",
"vb5:65.6": "Domanassindriyaṃ āsavasampayuttaṃ.",
"vb5:65.7": "Cha indriyā siyā āsavasampayuttā, siyā āsavavippayuttā.",
"vb5:65.8": "Dasindriyā na vattabbā—",
"vb5:65.9": "“āsavā ceva sāsavā cā”ti, sāsavā ceva no ca āsavā.",
"vb5:65.10": "Tīṇindriyā na vattabbā—",
"vb5:65.11": "“āsavā ceva sāsavā cā”tipi, “sāsavā ceva no ca āsavā”tipi.",
"vb5:65.12": "Navindriyā na vattabbā—",
"vb5:65.13": "“āsavā ceva sāsavā cā”ti, siyā sāsavā ceva no ca āsavā, siyā na vattabbā—",
"vb5:65.14": "“sāsavā ceva no ca āsavā”ti.",
"vb5:66.1": "Pannarasindriyā na vattabbā—",
"vb5:66.2": "“āsavā ceva āsavasampayuttā cā”tipi, “āsavasampayuttā ceva no ca āsavā”tipi.",
"vb5:66.3": "Domanassindriyaṃ na vattabbaṃ—",
"vb5:66.4": "“āsavo ceva āsavasampayuttañcā”ti, āsavasampayuttañceva no ca āsavo.",
"vb5:66.5": "Cha indriyā na vattabbā—",
"vb5:66.6": "“āsavā ceva āsavasampayuttā cā”ti, siyā āsavasampayuttā ceva no ca āsavā, siyā na vattabbā—",
"vb5:66.7": "“āsavasampayuttā ceva no ca āsavā”ti.",
"vb5:66.8": "Navindriyā āsavavippayuttasāsavā.",
"vb5:66.9": "Tīṇindriyā āsavavippayuttaanāsavā.",
"vb5:66.10": "Domanassindriyaṃ na vattabbaṃ—",
"vb5:66.11": "“āsavavippayuttasāsavan”tipi, “āsavavippayuttaanāsavan”tipi.",
"vb5:66.12": "Tīṇindriyā siyā āsavavippayuttasāsavā, siyā āsavavippayuttaanāsavā.",
"vb5:66.13": "Cha indriyā siyā āsavavippayuttasāsavā, siyā āsavavippayuttaanāsavā, siyā na vattabbā—",
"vb5:66.14": "“āsavavippayuttasāsavā”tipi, “āsavavippayuttaanāsavā”tipi.",
"vb5:67.1": "2.2.4. Saṃyojanagocchaka",
"vb5:68.1": "No saṃyojanā.",
"vb5:68.2": "Dasindriyā saṃyojaniyā.",
"vb5:68.3": "Tīṇindriyā asaṃyojaniyā.",
"vb5:68.4": "Navindriyā siyā saṃyojaniyā, siyā asaṃyojaniyā.",
"vb5:68.5": "Pannarasindriyā saṃyojanavippayuttā.",
"vb5:68.6": "Domanassindriyaṃ saṃyojanasampayuttaṃ.",
"vb5:68.7": "Cha indriyā siyā saṃyojanasampayuttā, siyā saṃyojanavippayuttā.",
"vb5:68.8": "Dasindriyā na vattabbā—",
"vb5:68.9": "“saṃyojanā ceva saṃyojaniyā cā”ti, saṃyojaniyā ceva no ca saṃyojanā.",
"vb5:68.10": "Tīṇindriyā na vattabbā—",
"vb5:68.11": "“saṃyojanā ceva saṃyojaniyā cā”tipi, “saṃyojaniyā ceva no ca saṃyojanā”tipi.",
"vb5:68.12": "Navindriyā na vattabbā—",
"vb5:68.13": "“saṃyojanā ceva saṃyojaniyā cā”ti, siyā saṃyojaniyā ceva no ca saṃyojanā, siyā na vattabbā—",
"vb5:68.14": "“saṃyojaniyā ceva no ca saṃyojanā”ti.",
"vb5:69.1": "Pannarasindriyā na vattabbā—",
"vb5:69.2": "“saṃyojanā ceva saṃyojanasampayuttā cā”tipi, “saṃyojanasampayuttā ceva no ca saṃyojanā”tipi.",
"vb5:69.3": "Domanassindriyaṃ na vattabbaṃ—",
"vb5:69.4": "“saṃyojanañceva saṃyojanasampayuttañcā”ti, saṃyojanasampayuttañceva no ca saṃyojanaṃ.",
"vb5:69.5": "Cha indriyā na vattabbā—",
"vb5:69.6": "“saṃyojanā ceva saṃyojanasampayuttā cā”ti, siyā saṃyojanasampayuttā ceva no ca saṃyojanā, siyā na vattabbā—",
"vb5:69.7": "“saṃyojanasampayuttā ceva no ca saṃyojanā”ti.",
"vb5:70.1": "Navindriyā saṃyojanavippayuttasaṃyojaniyā.",
"vb5:70.2": "Tīṇindriyā saṃyojanavippayuttaasaṃyojaniyā.",
"vb5:70.3": "Domanassindriyaṃ na vattabbaṃ—",
"vb5:70.4": "“saṃyojanavippayuttasaṃyojaniyan”tipi, “saṃyojanavippayuttaasaṃyojaniyan”tipi.",
"vb5:70.5": "Tīṇindriyā siyā saṃyojanavippayuttasaṃyojaniyā, siyā saṃyojanavippayuttaasaṃyojaniyā.",
"vb5:70.6": "Cha indriyā siyā saṃyojanavippayuttasaṃyojaniyā, siyā saṃyojanavippayuttaasaṃyojaniyā, siyā na vattabbā—",
"vb5:70.7": "“saṃyojanavippayuttasaṃyojaniyā”tipi, “saṃyojanavippayuttaasaṃyojaniyā”tipi.",
"vb5:71.1": "2.2.5. Ganthagocchaka",
"vb5:72.1": "No ganthā.",
"vb5:72.2": "Dasindriyā ganthaniyā.",
"vb5:72.3": "Tīṇindriyā aganthaniyā.",
"vb5:72.4": "Navindriyā siyā ganthaniyā, siyā aganthaniyā.",
"vb5:72.5": "Pannarasindriyā ganthavippayuttā.",
"vb5:72.6": "Domanassindriyaṃ ganthasampayuttaṃ.",
"vb5:72.7": "Cha indriyā siyā ganthasampayuttā, siyā ganthavippayuttā.",
"vb5:72.8": "Dasindriyā na vattabbā—",
"vb5:72.9": "“ganthā ceva ganthaniyā cā”ti, ganthaniyā ceva no ca ganthā.",
"vb5:72.10": "Tīṇindriyā na vattabbā—",
"vb5:72.11": "“ganthā ceva ganthaniyā cā”tipi, “ganthaniyā ceva no ca ganthā”tipi.",
"vb5:72.12": "Navindriyā na vattabbā—",
"vb5:72.13": "“ganthā ceva ganthaniyā cā”ti, siyā ganthaniyā ceva no ca ganthā, siyā na vattabbā—",
"vb5:72.14": "“ganthaniyā ceva no ca ganthā”ti.",
"vb5:73.1": "Pannarasindriyā na vattabbā—",
"vb5:73.2": "“ganthā ceva ganthasampayuttā cā”tipi, “ganthasampayuttā ceva no ca ganthā”tipi.",
"vb5:73.3": "Domanassindriyaṃ na vattabbaṃ—",
"vb5:73.4": "“gantho ceva ganthasampayuttañcā”ti, ganthasampayuttañceva no ca gantho.",
"vb5:73.5": "Cha indriyā na vattabbā—",
"vb5:73.6": "“ganthā ceva ganthasampayuttā cā”ti, siyā ganthasampayuttā ceva no ca ganthā, siyā na vattabbā—",
"vb5:73.7": "“ganthasampayuttā ceva no ca ganthā”ti.",
"vb5:74.1": "Navindriyā ganthavippayuttaganthaniyā.",
"vb5:74.2": "Tīṇindriyā ganthavippayuttaaganthaniyā.",
"vb5:74.3": "Domanassindriyaṃ na vattabbaṃ—",
"vb5:74.4": "“ganthavippayuttaganthaniyan”tipi, “ganthavippayuttaaganthaniyan”tipi.",
"vb5:74.5": "Tīṇindriyā siyā ganthavippayuttaganthaniyā, siyā ganthavippayuttaaganthaniyā.",
"vb5:74.6": "Cha indriyā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—",
"vb5:74.7": "“ganthavippayuttaganthaniyā”tipi, “ganthavippayuttaaganthaniyā”tipi.",
"vb5:75.1": "5.2.2.6. Oghayoganīvaraṇagocchaka",
"vb5:76.1": "No oghā … pe …",
"vb5:76.3": "no yogā … pe …",
"vb5:76.5": "no nīvaraṇā.",
"vb5:76.6": "Dasindriyā nīvaraṇiyā.",
"vb5:76.7": "Tīṇindriyā anīvaraṇiyā.",
"vb5:76.8": "Navindriyā siyā nīvaraṇiyā, siyā anīvaraṇiyā.",
"vb5:76.9": "Pannarasindriyā nīvaraṇavippayuttā.",
"vb5:76.10": "Domanassindriyaṃ nīvaraṇasampayuttaṃ.",
"vb5:76.11": "Cha indriyā siyā nīvaraṇasampayuttā, siyā nīvaraṇavippayuttā.",
"vb5:76.12": "Dasindriyā na vattabbā—",
"vb5:76.13": "“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.",
"vb5:76.14": "Tīṇindriyā na vattabbā—",
"vb5:76.15": "“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi.",
"vb5:76.16": "Navindriyā na vattabbā—",
"vb5:76.17": "“nīvaraṇā ceva nīvaraṇiyā cā”ti, siyā nīvaraṇiyā ceva no ca nīvaraṇā, siyā na vattabbā—",
"vb5:76.18": "“nīvaraṇiyā ceva no ca nīvaraṇā”ti.",
"vb5:77.1": "Pannarasindriyā na vattabbā—",
"vb5:77.2": "“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.",
"vb5:77.3": "Domanassindriyaṃ na vattabbaṃ—",
"vb5:77.4": "“nīvaraṇañceva nīvaraṇasampayuttañcā”ti, nīvaraṇasampayuttañceva no ca nīvaraṇaṃ.",
"vb5:77.5": "Cha indriyā na vattabbā—",
"vb5:77.6": "“nīvaraṇā ceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇā, siyā na vattabbā—",
"vb5:77.7": "“nīvaraṇasampayuttā ceva no ca nīvaraṇā”ti.",
"vb5:78.1": "Navindriyā nīvaraṇavippayuttanīvaraṇiyā.",
"vb5:78.2": "Tīṇindriyā nīvaraṇavippayuttaanīvaraṇiyā.",
"vb5:78.3": "Domanassindriyaṃ na vattabbaṃ—",
"vb5:78.4": "“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi.",
"vb5:78.5": "Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā.",
"vb5:78.6": "Cha indriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—",
"vb5:78.7": "“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.",
"vb5:79.1": "2.2.9. Parāmāsagocchaka",
"vb5:80.1": "No parāmāsā.",
"vb5:80.2": "Dasindriyā parāmaṭṭhā.",
"vb5:80.3": "Tīṇindriyā aparāmaṭṭhā.",
"vb5:80.4": "Navindriyā siyā parāmaṭṭhā, siyā aparāmaṭṭhā.",
"vb5:80.5": "Soḷasindriyā parāmāsavippayuttā.",
"vb5:80.6": "Cha indriyā siyā parāmāsasampayuttā, siyā parāmāsavippayuttā.",
"vb5:80.7": "Dasindriyā na vattabbā—",
"vb5:80.8": "“parāmāsā ceva parāmaṭṭhā cā”ti, parāmaṭṭhā ceva no ca parāmāsā.",
"vb5:80.9": "Tīṇindriyā na vattabbā—",
"vb5:80.10": "“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi.",
"vb5:80.11": "Navindriyā na vattabbā—",
"vb5:80.12": "“parāmāsā ceva parāmaṭṭhā cā”ti, siyā parāmaṭṭhā ceva no ca parāmāsā, siyā na vattabbā—",
"vb5:80.13": "“parāmaṭṭhā ceva no ca parāmāsā”ti.",
"vb5:80.14": "Dasindriyā parāmāsavippayuttaparāmaṭṭhā.",
"vb5:80.15": "Tīṇindriyā parāmāsavippayuttaaparāmaṭṭhā.",
"vb5:80.16": "Tīṇindriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā.",
"vb5:80.17": "Cha indriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—",
"vb5:80.18": "“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.",
"vb5:81.1": "2.2.10. Mahantaraduka",
"vb5:82.1": "Sattindriyā anārammaṇā.",
"vb5:82.2": "Cuddasindriyā sārammaṇā.",
"vb5:82.3": "Jīvitindriyā siyā sārammaṇaṃ, siyā anārammaṇaṃ.",
"vb5:82.4": "Ekavīsatindriyā no cittā.",
"vb5:82.5": "Manindriyaṃ cittaṃ.",
"vb5:82.6": "Terasindriyā cetasikā.",
"vb5:82.7": "Aṭṭhindriyā acetasikā.",
"vb5:82.8": "Jīvitindriyaṃ siyā cetasikaṃ, siyā acetasikaṃ.",
"vb5:82.9": "Terasindriyā cittasampayuttā.",
"vb5:82.10": "Sattindriyā cittavippayuttā.",
"vb5:82.11": "Jīvitindriyaṃ siyā cittasampayuttaṃ, siyā cittavippayuttaṃ.",
"vb5:82.12": "Manindriyaṃ na vattabbaṃ—",
"vb5:82.13": "“cittena sampayuttan”tipi, “cittena vippayuttan”tipi.",
"vb5:83.1": "Terasindriyā cittasaṃsaṭṭhā.",
"vb5:83.2": "Sattindriyā cittavisaṃsaṭṭhā.",
"vb5:83.3": "Jīvitindriyaṃ siyā cittasaṃsaṭṭhaṃ, siyā cittavisaṃsaṭṭhaṃ.",
"vb5:83.4": "Manindriyaṃ na vattabbaṃ—",
"vb5:83.5": "“cittena saṃsaṭṭhan”tipi, “cittena visaṃsaṭṭhan”tipi.",
"vb5:83.6": "Terasindriyā cittasamuṭṭhānā.",
"vb5:83.7": "Aṭṭhindriyā no cittasamuṭṭhānā.",
"vb5:83.8": "Jīvitindriyaṃ siyā cittasamuṭṭhānaṃ, siyā no cittasamuṭṭhānaṃ.",
"vb5:84.1": "Terasindriyā cittasahabhuno.",
"vb5:84.2": "Aṭṭhindriyā no cittasahabhuno.",
"vb5:84.3": "Jīvitindriyaṃ siyā cittasahabhū, siyā no cittasahabhū.",
"vb5:84.4": "Terasindriyā cittānuparivattino.",
"vb5:84.5": "Aṭṭhindriyā no cittānuparivattino.",
"vb5:84.6": "Jīvitindriyaṃ siyā cittānuparivatti, siyā no cittānuparivatti.",
"vb5:85.1": "Terasindriyā cittasaṃsaṭṭhasamuṭṭhānā.",
"vb5:85.2": "Aṭṭhindriyā no cittasaṃsaṭṭhasamuṭṭhānā.",
"vb5:85.3": "Jīvitindriyaṃ siyā cittasaṃsaṭṭhasamuṭṭhānaṃ, siyā no cittasaṃsaṭṭhasamuṭṭhānaṃ.",
"vb5:85.4": "Terasindriyā cittasaṃsaṭṭhasamuṭṭhānasahabhuno.",
"vb5:85.5": "Aṭṭhindriyā no cittasaṃsaṭṭhasamuṭṭhānasahabhuno.",
"vb5:85.6": "Jīvitindriyaṃ siyā cittasaṃsaṭṭhasamuṭṭhānasahabhū, siyā no cittasaṃsaṭṭhasamuṭṭhānasahabhū.",
"vb5:85.7": "Terasindriyā cittasaṃsaṭṭhasamuṭṭhānānuparivattino.",
"vb5:85.8": "Aṭṭhindriyā no cittasaṃsaṭṭhasamuṭṭhānānuparivattino.",
"vb5:85.9": "Jīvitindriyaṃ siyā cittasaṃsaṭṭhasamuṭṭhānānuparivatti, siyā no cittasaṃsaṭṭhasamuṭṭhānānuparivatti.",
"vb5:86.1": "2.2.11. Upādānagocchaka",
"vb5:87.1": "Cha indriyā ajjhattikā.",
"vb5:87.2": "Soḷasindriyā bāhirā.",
"vb5:87.3": "Sattindriyā upādā.",
"vb5:87.4": "Cuddasindriyā no upādā.",
"vb5:87.5": "Jīvitindriyaṃ siyā upādā, siyā no upādā.",
"vb5:87.6": "Navindriyā upādinnā.",
"vb5:87.7": "Cattārindriyā anupādinnā.",
"vb5:87.8": "Navindriyā siyā upādinnā, siyā anupādinnā.",
"vb5:88.1": "2.2.12. Kilesagocchaka",
"vb5:89.1": "No upādānā.",
"vb5:89.2": "Dasindriyā upādāniyā.",
"vb5:89.3": "Tīṇindriyā anupādāniyā.",
"vb5:89.4": "Navindriyā siyā upādāniyā, siyā anupādāniyā.",
"vb5:89.5": "Soḷasindriyā upādānavippayuttā.",
"vb5:89.6": "Cha indriyā siyā upādānasampayuttā, siyā upādānavippayuttā.",
"vb5:89.7": "Dasindriyā na vattabbā—",
"vb5:89.8": "“upādānā ceva upādāniyā cā”ti, upādāniyā ceva no ca upādānā.",
"vb5:89.9": "Tīṇindriyā na vattabbā—",
"vb5:89.10": "“upādānā ceva upādāniyā cā”tipi, “upādāniyā ceva no ca upādānā”tipi.",
"vb5:89.11": "Navindriyā na vattabbā—",
"vb5:89.12": "“upādānā ceva upādāniyā cā”ti, siyā upādāniyā ceva no ca upādānā.",
"vb5:89.13": "Dasindriyā siyā upādāniyā ceva no ca upādānā, siyā na vattabbā—",
"vb5:89.14": "“upādāniyā ceva no ca upādānā”ti.",
"vb5:90.1": "Soḷasindriyā na vattabbā—",
"vb5:90.2": "“upādānā ceva upādānasampayuttā cā”tipi, “upādānasampayuttā ceva no ca upādānā”tipi.",
"vb5:90.3": "Cha indriyā na vattabbā—",
"vb5:90.4": "“upādānā ceva upādānasampayuttā cā”ti, siyā upādānasampayuttā ceva no ca upādānā, siyā na vattabbā—",
"vb5:90.5": "“upādānasampayuttā ceva no ca upādānā”ti.",
"vb5:90.6": "Dasindriyā upādānavippayuttaupādāniyā.",
"vb5:90.7": "Tīṇindriyā upādānavippayuttaanupādāniyā.",
"vb5:90.8": "Tīṇindriyā siyā upādānavippayuttaupādāniyā, siyā upādānavippayuttaanupādāniyā.",
"vb5:90.9": "Cha indriyā siyā upādānavippayuttaupādāniyā, siyā upādānavippayuttaanupādāniyā, siyā na vattabbā—",
"vb5:90.10": "“upādānavippayuttaupādāniyā”tipi, “upādānavippayuttaanupādāniyā”tipi.",
"vb5:91.1": "2.2.13. Piṭṭhiduka",
"vb5:92.1": "No kilesā.",
"vb5:92.2": "Dasindriyā saṃkilesikā.",
"vb5:92.3": "Tīṇindriyā asaṃkilesikā.",
"vb5:92.4": "Navindriyā siyā saṃkilesikā, siyā asaṃkilesikā.",
"vb5:92.5": "Pannarasindriyā asaṃkiliṭṭhā.",
"vb5:92.6": "Domanassindriyaṃ saṃkiliṭṭhaṃ.",
"vb5:92.7": "Cha indriyā siyā saṃkiliṭṭhā, siyā asaṃkiliṭṭhā.",
"vb5:92.8": "Pannarasindriyā kilesavippayuttā.",
"vb5:92.9": "Domanassindriyaṃ kilesasampayuttaṃ.",
"vb5:92.10": "Cha indriyā siyā kilesasampayuttā, siyā kilesavippayuttā.",
"vb5:92.11": "Dasindriyā na vattabbā—",
"vb5:92.12": "“kilesā ceva saṃkilesikā cā”ti, saṃkilesikā ceva no ca kilesā.",
"vb5:92.13": "Tīṇindriyā na vattabbā—",
"vb5:92.14": "“kilesā ceva saṃkilesikā cā”tipi, “saṃkilesikā ceva no ca kilesā”tipi.",
"vb5:92.15": "Navindriyā na vattabbā—",
"vb5:92.16": "“kilesā ceva saṃkilesikā cā”ti, siyā saṃkilesikā ceva no ca kilesā, siyā na vattabbā—",
"vb5:92.17": "“saṃkilesikā ceva no ca kilesā”ti.",
"vb5:93.1": "Pannarasindriyā na vattabbā—",
"vb5:93.2": "“kilesā ceva saṃkiliṭṭhā cā”tipi, “saṃkiliṭṭhā ceva no ca kilesā”tipi.",
"vb5:93.3": "Domanassindriyaṃ na vattabbaṃ—",
"vb5:93.4": "“kileso ceva saṃkiliṭṭhañcā”ti, saṃkiliṭṭhañceva no ca kileso.",
"vb5:93.5": "Cha indriyā na vattabbā—",
"vb5:93.6": "“kilesā ceva saṃkiliṭṭhā cā”ti, siyā saṃkiliṭṭhā ceva no ca kilesā, siyā na vattabbā—",
"vb5:93.7": "“saṃkiliṭṭhā ceva no ca kilesā”ti.",
"vb5:94.1": "Pannarasindriyā na vattabbā—",
"vb5:94.2": "“kilesā ceva kilesasampayuttā cā”tipi, “kilesasampayuttā ceva no ca kilesā”tipi.",
"vb5:94.3": "Domanassindriyaṃ na vattabbaṃ—",
"vb5:94.4": "“kileso ceva kilesasampayuttañcā”ti, kilesasampayuttañceva no ca kileso.",
"vb5:94.5": "Cha indriyā na vattabbā—",
"vb5:94.6": "“kilesā ceva kilesasampayuttā cā”ti, siyā kilesasampayuttā ceva no ca kilesā, siyā na vattabbā—",
"vb5:94.7": "“kilesasampayuttā ceva no ca kilesā”ti.",
"vb5:94.8": "Navindriyā kilesavippayuttasaṃkilesikā.",
"vb5:94.9": "Tīṇindriyā kilesavippayuttaasaṃkilesikā.",
"vb5:94.10": "Domanassindriyaṃ na vattabbaṃ—",
"vb5:94.11": "“kilesavippayuttasaṃkilesikan”tipi, “kilesavippayuttaasaṃkilesikan”tipi.",
"vb5:94.12": "Tīṇindriyā siyā kilesavippayuttasaṃkilesikā, siyā kilesavippayuttaasaṃkilesikā.",
"vb5:94.13": "Cha indriyā siyā kilesavippayuttasaṃkilesikā, siyā kilesavippayuttaasaṃkilesikā, siyā na vattabbā—",
"vb5:94.14": "“kilesavippayuttasaṃkilesikā”tipi, “kilesavippayuttaasaṃkilesikā”tipi. #12",
"vb5:95.1": "Pannarasindriyā na dassanena pahātabbā.",
"vb5:95.2": "Sattindriyā siyā dassanena pahātabbā, siyā na dassanena pahātabbā.",
"vb5:95.3": "Pannarasindriyā na bhāvanāya pahātabbā.",
"vb5:95.4": "Sattindriyā siyā bhāvanāya pahātabbā, siyā na bhāvanāya pahātabbā.",
"vb5:95.5": "Pannarasindriyā na dassanena pahātabbahetukā.",
"vb5:95.6": "Sattindriyā siyā dassanena pahātabbahetukā, siyā na dassanena pahātabbahetukā.",
"vb5:95.7": "Pannarasindriyā na bhāvanāya pahātabbahetukā.",
"vb5:95.8": "Sattindriyā siyā bhāvanāya pahātabbahetukā, siyā na bhāvanāya pahātabbahetukā.",
"vb5:96.1": "Navindriyā avitakkā.",
"vb5:96.2": "Domanassindriyaṃ savitakkaṃ.",
"vb5:96.3": "Dvādasindriyā siyā savitakkā, siyā avitakkā.",
"vb5:96.4": "Navindriyā avicārā.",
"vb5:96.5": "Domanassindriyaṃ savicāraṃ.",
"vb5:96.6": "Dvādasindriyā siyā savicārā, siyā avicārā.",
"vb5:96.7": "Ekādasindriyā appītikā.",
"vb5:96.8": "Ekādasindriyā siyā sappītikā, siyā appītikā.",
"vb5:96.9": "Ekādasindriyā na pītisahagatā.",
"vb5:96.10": "Ekādasindriyā siyā pītisahagatā, siyā na pītisahagatā.",
"vb5:96.11": "Dvādasindriyā na sukhasahagatā.",
"vb5:96.12": "Dasindriyā siyā sukhasahagatā, siyā na sukhasahagatā.",
"vb5:96.13": "Dvādasindriyā na upekkhāsahagatā.",
"vb5:96.14": "Dasindriyā siyā upekkhāsahagatā, siyā na upekkhāsahagatā.",
"vb5:97.1": "Dasindriyā kāmāvacarā.",
"vb5:97.2": "Tīṇindriyā na kāmāvacarā.",
"vb5:97.3": "Navindriyā siyā kāmāvacarā, siyā na kāmāvacarā.",
"vb5:97.4": "Terasindriyā na rūpāvacarā.",
"vb5:97.5": "Navindriyā siyā rūpāvacarā, siyā na rūpāvacarā.",
"vb5:97.6": "Cuddasindriyā na arūpāvacarā.",
"vb5:97.7": "Aṭṭhindriyā siyā arūpāvacarā, siyā na arūpāvacarā.",
"vb5:97.8": "Dasindriyā pariyāpannā.",
"vb5:97.9": "Tīṇindriyā apariyāpannā.",
"vb5:97.10": "Navindriyā siyā pariyāpannā, siyā apariyāpannā.",
"vb5:97.11": "Ekādasindriyā aniyyānikā.",
"vb5:97.12": "Anaññātaññassāmītindriyaṃ niyyānikaṃ.",
"vb5:97.13": "Dasindriyā siyā niyyānikā, siyā aniyyānikā.",
"vb5:97.14": "Dasindriyā aniyatā.",
"vb5:97.15": "Anaññātaññassāmītindriyaṃ niyataṃ.",
"vb5:97.16": "Ekādasindriyā siyā niyatā, siyā aniyatā.",
"vb5:97.17": "Dasindriyā sauttarā.",
"vb5:97.18": "Tīṇindriyā anuttarā.",
"vb5:97.19": "Navindriyā siyā sauttarā, siyā anuttarā.",
"vb5:97.20": "Pannarasindriyā araṇā.",
"vb5:97.21": "Domanassindriyaṃ saraṇaṃ.",
"vb5:97.22": "Cha indriyā siyā saraṇā, siyā araṇāti. #13",
"vb5:98.1": "Pañhāpucchakaṃ.",
"vb5:99.1": "Indriyavibhaṅgo niṭṭhito."
}